## १३सूक्तम्
सुसमिद्धः। द्वादशर्चमेतदाप्रीसूक्तम् । प्रत्यृचं भिन्नदेवताकम् । अस्मत् । हेहोतःपावकाग्ने सुसभिद्धःअतिसुदीप्तस्त्वं नो हविष्मते अस्मद्धविष्मते अस्मद्यजमानाय तादर्थ्ये चतुर्थी । देवानावह आहूय यक्षिच यजच । देवानावहेति बहुवारमुच्यते । तस्यतात्पर्यमाह । आदरादिति ।। १ ।।
मधुमन्तम् । तनूनपादित्यग्निविशेषस्य प्रसिद्धं नाम । तद्विष्णौ योजयति ।। तनूभ्य इति ।। वाक् जाता तदाश्रयत्वात् ततो वाचो देवःपरमेश्वरो व्यक्तो यज्ञ इति तत्पुत्र उच्यते । तेन तनूनपात् नपाच्छब्दस्य पौत्रपर्यायत्वात् । हे कवे तनूनपात्त्वं वीतये यजमानस्य देवताप्राप्त्यै नोऽस्मदीयं मधुमन्तं मधु स्वादु हविरादि तद्वन्तं यज्ञम् औव देवेषु कृणुहि कुरु । देवान्प्रापय ।। २ ।।
नराशंसम् । नराशंसपदं विष्णावग्नौ च व्याख्याति । नरैरिति ।। नरैरित्युपलक्षणम् । शंसुस्तुतौ । नरैराशंस्यत इति नराशंसो विष्णुः। अथवा वह्निरिति वक्तव्ये वह्नेरन्यातनूरिति वदताऽस्मिन्सूक्ते सुसमिद्धादयोपि पृथगग्निविशेषा इति सूचितम् । इह सर्वप्राणिनाम् । प्रियं मधुमती जिह्वा यस्य तं मधुजिह्वं हविष्कृतं हविषःकर्तारं नराशंसम् अग्निमस्मिन्यज्ञेऽहमुपह्वये आह्वयामि ।। ३ ।।
अग्नेसुखतमे । अत्र मनुर्हितपदं व्याख्याति ।। मनूनां चेति । अनेन मनुशब्दपर्यायो मनुस्शब्दोऽयमित्युक्तं भवति । चतुर्थ्यर्थे षष्ठी । हे अग्ने ईतिःस्तुतस्त्वं सुखतमे रथे सुखतमेना तिशयेन सुखकारिणा रथेन देवानावह यस्मात्त्वं होताऽसि । मनुषां मनुभ्यो देवेभ्यो हितश्चासि । अध्यात्मं देहो रथः। तत्र यथाश्रुतैव सप्तमी ।। ४ ।।
स्तृणीत ।। आनुषक् । हेमनीषिणो बुद्धिमन्तःऋत्विजो यत्र स्थानेऽमृतस्य देवतासमुदायस्य चक्षणं दर्शनं भवति । चक्षिङसूक्तङ्ख्याञभावश्छान्दसः। छन्दस्युभयथेति वा प्रकृत्यन्तरं वा । तद्धृतपृष्टं घृतस्थानात्पश्चिमतो वर्तमानं देवस्थानं देवस्थाने आनुषक् सर्वतो बर्हिः। स्तृणीत विस्तारयत । अध्यात्मं व्याचष्टे । शुद्धस्येति ।। घृतःशुद्धो विष्णुःपृष्ठे यस्योपरि तद्धृतपृष्ठमित्यर्थः। यत्र मनसि । अत्र बृहत्त्वाद्बर्हिर्वेदवाक्यम् । तत् स्तृणीतेति तेन मनःसंयोजयत । अत्र बर्हिर्देवता ।। ५ ।।
विश्रयन्ताम् ।। ऋत । ऋतरूपेण यथार्थज्ञानरूपेण हरिणा वृधो वृद्धाःसमृद्धा यास्ता ऋतवृधः। असङ्गत्वादसश्चतःसश्चतिःसङ्गार्थः। ततसूक्तङ्क्विप् । द्वारोदेवीर्द्वारो देव्यःश्रियो दास्योऽद्यास्मिन्नहनि तथा नूनं निश्चितम् । औवेति यावत् । यष्टवे यष्टुम् । यजनार्थतःयजनं चासावर्थःप्रयोजनं च तस्मै विश्रयन्तां नो मानसे मखे बाह्ययज्ञेवा वर्तन्ताम् । भगवद्विषये योजयति । द्वारभूत इति ।। मुमुक्षतःसाक्षात्द्वारभूत इत्यनेन मोक्षस्य मुख्यसाधनमित्युक्तं भवति । देवशब्दःप्रागेव व्याख्यातः। तस्माद्भगवानपि द्वारोदेव्यः। कथं स्त्रीलिङ्गादिप्रयोगःस्त्रीरूपश्च सः। चशब्दाद्बहुरूपश्च । ततो बहुवचनं च युज्यते । ऋतवृध इति नित्यवृद्ध इति प्रागेव व्याख्यातम् ।। ६, २४ ।।
ध्३-७.ढम्प्
१३ग्
नक्तोषासा । नक्तेति रात्रिदेवता उषा इत्यपररात्रिकृज्ज्योतिर्देवतेति प्रसिद्धम् । शब्दद्वयं विष्णौ योजयति ।। नक्तेति ।। यस्मात्सविष्णुःसर्वेण पापादिना नाक्तो न सङ्गतस्तस्मान्नक्ता स्यात् । अञ्जतेसूक्तङ्क्तः। नसमासः(नञ्समाससूक्तम्) । शकन्ध्वादित्वात्पररूपम् । स्त्रीरूपत्वात्स्त्रीलिङ्गत्वमित्युक्तमेव । वशकान्तावित्यस्मात्कसुन् प्रकाशरूपत्वादुषाःअहं सुपेशसौ सुरूपे सुभद्रे नक्ताच उषाश्च तेनक्तोषसौ नोऽस्माकमस्मिन्यज्ञे इदं बर्हिरस्मिन्बर्हिषि आसदे आसदनाय सम्पदादित्वात्क्विप् । संस्थित्यै उपह्वये उपाह्वयामि ।। ७ ।।
तासुजिह्वा । अत्र दैव्यौ होतारौ नाम कावित्यत आह । होताराविति ।। अपिपदेनोपह्वय इत्यनेनान्वयं सूचयति । मथ्यमानो गार्हपत्यः। अपरःआहवनीयः। तद्गो वह्निद्वयगतःद्विरूपो व्यवस्थितोऽध्यात्मं शोभना जिह्वा ययोस्तौ सुजिह्वौ कवी दैव्यौ देवगौ दूतत्वेन देवसम्बन्धिनौ होतारौ वह्नी उपह्वये आगत्यच नःइममस्मदीयं यज्ञं यक्षतां देवेषु सदा यजतां प्रयच्छताम् ।। ८ ।।
इा । सरस्वतीशब्दस्य प्राक् भगवद्विषयतया व्याख्यातत्वान्मही चेति महीशब्दस्यापि व्याख्यास्यमानत्वादिाशब्दं व्याचष्टे । इेति । ईड स्तुतौ कर्मण्यकारप्रत्ययःधातोर्ह्वस्वताच । देवतान्तर विषयतया चेादिशब्दत्रयंव्याख्याति । श्रीर्वेति ।। श्रीर्वा इा ईड्यत्वादेव अपरा चेा सरस्वतीभ्यामन्या महीच सा श्रीरेव तत्कथम् । भूरूपा । महीशब्देन भारतीच विवक्षितेत्याह ।। महीत्विति ।। भारतीच महीनामेति तुशब्दश्चशब्दार्थः। इाव्यावृत्त्यर्थो वा । भारतीशब्दस्य ब्रह्माण्यामपि प्रसिद्धत्वाद्विवेकार्थमाह ।। वायव्येति ।। वायुभार्या । ब्रह्मणो भार्याऽपरा इामहीभ्यामन्या सरस्वतीत्यर्थः। स्त्रीलिङ्गं बहुवचनं च हरौ घटयति ।। तद्गत इति । लक्ष्म्यादिगतः। तादृशैस्त्र्याकारैःतथा स्त्रीलिङ्गबहुवचनविषय इत्यर्थः। इासरस्वतीमहीत्येता मयोभुवःसुखाश्रयभूता अस्रिधोऽविनाशास्तिस्रो देवीर्देव्यो बर्हिःबर्हिषि सीदन्तु उपविशन्तु ।। ९ ।।
इह त्वष्टृविश्वरूपशब्दौ भगवति योजयति ।। त्वष्टेति ।। त्विषधातोर्दीप्तिवद्बलमपि वाच्यं भवतीत्याशयेन बलत्वाद्वेत्युक्तम् । यद्वा त्विषदीप्तावित्यत्रैव दीप्तिपदेन तेजसो बलस्य च ग्रहणम् । त्विषेर्देवतायामकारश्चोपधाया अनिट्त्वं चेति तृन् । विश्वरूपकरत्वादित्यनेन विश्वानि रूपाणि यस्मादिति निर्वक्ति । अथपूर्तित इति ।। विश्वं पूर्णं रूपमस्येति । अहमग्रियमग्रे भवं प्रधानं विश्वरूपं त्वष्टारम् इह यज्ञे उपह्वये स त्वष्टाऽस्माकं केवलोऽस्तु अस्माकमेव पालयितास्तु ।। १० ।।
अवसृज ।। वनस्पतिशब्दं हरौ योजयित्वा चेतनशब्दार्थमाह ।। वननीयेति ।। वननीयाःसम्भजनीयाःवनतेःकर्मण्यसुन् । वनसां पतिःवनस्पतिः। यद्वावनोऽकारः। पारस्करप्रभृतित्वात्समासे सुट् । तेन वनानां पतिर्वनस्पतिः। हेवनस्पते देव त्वं देवेभ्यो ह विरवसृज देहि । तेन च प्रदातुर्यजमानस्य चेतनं ज्ञानमस्तु । चिती सञ्ज्ञाने भावेल्युट् ।। ११ ।।
स्वाहा ।। स्वाहाशब्दं भगवति त्रेधा व्याचष्टे ।। स्वाहेति ।। स्वभागं प्रतिगतिमानित्यनेन स्वशब्दे कर्मण्युपपदे आङ्पूर्वादोहाग्गतावित्य- स्मात्कर्तर्यकारःप्रत्ययःततस्त्रियां टाबित्युक्तं भवति । अव्ययत्वाच्च स्वाहेत्यनेन सुष्ट्वासमन्तान्न हीयत इति व्युत्पादितं भवति । ओहाक्त्याग इत्यस्य कर्मणीदंरूपम् । अमोषश्च स्वाहेत्यनेन सुष्ठ्वासमन्तान्न ह्रियत इति । हरतेःकर्मणि डः। स्वाहादेवी यज्वनो यजमानस्य गृहे वर्तमानं यज्ञमिन्द्राय कृणोतन करोतु । इन्द्रं प्रापयत्विति यावत् । उत्तमप्रयाजाख्ये यज्ञे स्वाहा यक्ष्यमाणा न तत्रेन्द्रसम्बन्धोस्तीत्यस्मिन्मते इन्द्राय इन्द्रस्य सम्बन्धिनो यज्वनो गृहेयज्ञं कृणोतन प्रवर्तयत्विति योज्यम् । किञ्च तत्र यज्ञे देवानुपह्वये ।। १२, २५, १३ ।।
