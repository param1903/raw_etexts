## ४सूक्तम्
तत्र सूक्तादि स्वरूपजिज्ञासायामाह ।। सूक्तमिति ।। अनारतं प्रोक्तं निरन्तरं पठितम् । मूलवेदे ऋचां यसूक्तङ्क्रमःतत्र ऋचोनन्तरिताःकृत्वा यावत्पठितं तावदुपवेदे सूक्तमुच्यते । ऋषिभिर्दर्शनसमये यावन्निरन्तरकाले दृश्यते सानुवागुच्यते । यद्वैककालिकेत्यस्य विराममकृत्वैकस्मिन्काले पठनीयेत्यर्थः। उक्तस्यापवादमाह ।। अन्यथात्वं चेति ।। मूलवेदादुद्धृतेष्वृङि्वगदाद्युपवेदेषु यदनारतप्रोक्ततया सूक्तमुक्तं तत्र तस्य ततोप्युद्धृतेष्वृग्वेदादिष्ववान्तरवेदेष्वन्यथात्वं च स्यात् । कथम् । ऋचामावापोद्वापरूपेण तत्क्रमपठितानां कासाञ्चिदृचामुद्वापःस्थानान्तरस्थानां तत्रावाप इति । उपवेदगतसूक्तान्तर्गत ऋक् प्रबन्धत्वेनावान्तर वेदे सूक्तसञ्ज्ञेति ज्ञातव्यम् । आवापोद्वापकरणे कोहेतुरित्यत आह ।। वेदेति ।। इदं तु वक्ष्यमाणविवरणानुसारेण प्रतिपत्तव्यम् । भवेदेतद्यदि मूलवेदादुपवेदानां ततोवान्तरवेदानां चोद्धारेण प्रबन्धनिर्माणं प्रामाणिकं स्यात् तदेव कुत इत्यत आह ।। ऋच इति ।। ऋङ्निगदसामानीति मूलवेदादुद्धृता उपवेदा उच्यन्ते । ततो मूलवेदादुपवेदास्ततश्चावान्तर वेदा उद्धृता इत्येतदेवं पुराणवचनादवगम्यत इत्यर्थः। यथोपवेदादिप्रबन्धःकृत्रिम एवं शाखाप्रभेदोपीत्येतत्प्रसङ्गादाह ।। ऋच इति ।। ऋच इति प्रस्तुतत्वादुक्तम् । यजुरादिकं चैवं ज्ञातव्यम् । एवमावापोद्धारावुपपाद्य तत्र लिङ्गं च दर्शयति ।। मान इति ।। मान•सूक्तम्स्तेनेभ्योये अभिद्रुहस्पदेनि•रामिणो•रि- पवोन्ने•षुजागृधुः। आदेवानामोह•तेविव्रयो•हृदिबृह•स्पतेनपरःसाम्नोंविदुरित्येतस्यामृचि पूर्वोत्तरार्धयोरसम्बद्धार्थत्वे नार्थतो न्यूनता दृश्यते । ततो ज्ञायतेऽत्रान्तरितं वाक्यमस्तीति । एवमन्यत्रापि । किं च शुनसूक्तम्शेपस्तावदृचां शतं क्रमेण ददर्शेति ब्राह्मणम् । तासामवान्तरवेदे त्र्यूनं शतमेव द्वितीयाध्याये दृश्यते । ताभ्योन्यास्त्वन्यत्र पठ्यन्ते । तेन ज्ञायते ऋचामित उद्वापोऽन्यत्रावाप इति । किञ्च अत्र मधुछन्दसादृष्टास्वपि ऋक्षु नायमेव क्रम इत्याह ।। अत्रापीति ।। अक्रमतो दृष्टिरित्यवान्तरवेदे यःक्रमस्तमुल्लन्ध्यैव मधुछन्दसो दृष्टिरित्यर्थः। यद्वा मूलवेदोपवेदयोर्यःक्रमस्तमुल्लन्ध्यैवा वान्तरवेदेऽत्र माधुछन्दसे प्रकरणे ऋचो दृश्यन्त इति । इति नैकक्रमोभवेत् मूलवेदोपवेदावान्तरवेदेष्विति शेषः। वेदानन्तत्वविज्ञप्त्या आवापोद्वापाभ्यां सङ्क्षेपःकृत इत्युक्तं तदसत् । अनन्ता वै वेदा इत्यादिनैवतज्ज्ञप्तिसम्भवादित्यत उक्तं विवृणोति ।। अनन्तत्वादिति ।। अनन्तत्वात्तदुक्तप्रकारेण कर्मकरणाशक्तेरिति शेषः। इतश्च न मूलवेदादिष्वेकप्रकारतेत्याह ।। अष्टकेति ।। मूलवेदादावविद्यमानमेवेति शेषः। उद्धारे लिङ्गान्तरं च दर्शयति ।। तत्रेति ।। खिलाःपरिशिष्टाः। नन्वयमुद्धारःकथं ज्ञायत इत्यतस्तस्य ज्ञापकं लेशेन दर्शयति ।। यत्रेति ।। यत्र वाक्यद्वयस्यार्थे विशेषो नास्ति तत्र येन पदेन सा पुननरुक्तिपरिहृतास्यात्तत्पदमन्तरितं ज्ञातव्यम् । यत्र तु विनापि पदान्तरमल्पेनापि विशेषेण श्रुतेनैव पुनरुक्तिपरिहारःस्यात्तत्र पदान्तरितता न कल्पनीया । एवमन्यान्यपि लिङ्गानि गवेषणीयानीति । अनेन वर्गस्तु सामयिक एवेत्युक्तम् । सुरूपकृत्नुम् । दशर्चमिदमैन्द्रं सूक्तम् । विष्णुम् । वयं द्यविद्यवि दिनेदिने । गोदुहे गोर्दोहाय । सम्पदादित्वात्क्विप् । गां दोग्धीति गोधुक् तस्मै गोदुहे । तदर्थं दोहायेति शेषः। सुष्ठु दोग्धीति सुदुघा । दुहसूक्तङ्कप्घश्च । तां कामधेनुमिव । तस्मिंस्थितिर्यस्यासौ तत्स्थितिःतस्य भगवदाश्रयस्य यजमानस्योतये अभिप्रेतार्थसिद्धये त्राणाय वा । अवतेरुभयार्थत्वात् । सुरूपकृत्नं साधुरूपाणां कर्तारं विष्णुमिन्द्रं च जुहुमसि स्वाह्वयामः। ह्वयतेश्लुः। दार्ष्टान्तिके ऊतय इति प्रयोजनस्य श्रुतत्वात् दृष्टान्तेपि दोहायेत्युक्तम् । दृष्टान्ते गोदुह इत्युक्तत्वात् दार्ष्टान्तिकेपि तत्स्थितेरिति शेषोभिहितः। स्मसीत्यादिप्रोक्ताधिक्य विवक्षयेत्युक्तत्वात् स्वाह्वयाम इत्युक्तम् ।। १ ।।
उपनः। ज्ञानदः। हेसोमपाःइन्द्र । यो भवान्रेवतोऽध्यात्मं ज्ञानाख्यरयियुक्तस्य बहिरपि त्वत्पूजार्थं हिरण्यादिमतोऽस्य यजमानस्य । इत् एव । गोदाःज्ञानदः। मदःसुखकारी च । सत्वं नोऽस्माकं सोमस्य सवना सवनान्युपागहि उपागच्छ । पिबच सोमम् । यदि यजमानो ज्ञानाख्यरयियुक्तःकिं तस्य ज्ञानदानेनेत्यत उक्तमधिकमिति । क्रियाविशेषणं चैतत् ।। २ ।।
अथाते ।। तस्मात् । यस्मात्त्वं ज्ञानादिमतोऽभिप्रेतार्थदायी अथ तस्मात् । वयमुत्तमोत्तमगणनस्यां तेमिताःप्रमिताः। उत्तमोत्तमा इति यावत् । यास्ते तव त्वद्विषयाःसुमतयस्तासामन्तमानां सुमतीनामन्तमाःसुमतीः। विद्याम लभेम लभेमहि व्यत्ययात् । त्वञ्च नोस्मानति अतीत्यान्यान्सदामाख्यःमा पश्य । मायं न माङ् । अस्मानेव पश्य । आगहि आगच्छच । क्रूरदृष्ट्याऽन्यदर्शनमेवाभिमतमिति करुणार्द्रदृशेत्युक्तम् ।। ३ ।।
परेहि ।। मन्मनः। हेमन्मनो मदीयमनः। यद्यपि त्वमिन्द्रात्परा दूरे वर्तसे । तद्ग्रहणासमर्थम् । अथवा शक्रःपरमेश्वर स्त्वत्तःपरा दूरे वर्तते त्वद्विषयोन भवति । अपि तथापि त्वं विग्रं वीत्युपसर्गो नञर्थे । ग्रहउपादाने । कर्मणिडः। अग्राह्यम् । अस्तृतमच्छिन्नमनष्टं विपश्चितं विपूर्वादाप्नोतेरसुन् । धात्वाकारलोपश्च । विपाःव्याप्ता चित् यस्यासौविपश्चित् । तं व्याप्तचित्तम् । अवग्रहदर्शनात् इन्द्रं परमेश्वरमिहि गच्छ शरणं याहि अवगच्छवा । तदर्थं गुरून् पृच्छ । य इन्द्रस्तेसखिभ्य आवरो नित्यमुत्तमस्तम् । अत्र परेत्युपसर्गस्येहीति क्रियायोगे मरणार्थत्वप्रतीतेरन्यथा व्याख्यातम् ।। ४ ।।
उतब्रुवन्तु । निदः। ये निदस्तस्य परमेश्वरस्य समीगाःसृष्ट्यादावेव तत्समीपे वर्तमानाब्रह्मादयःत उत तेपि नोऽस्मान्प्रति देवं ब्रुवन्तु । परमेश्वरस्वरूपं यथावद्व्याकुर्वन्तु । उतेतिवक्ष्यमाणापेक्षया । निद इत्यव्ययस्य सामीप्यार्थत्वेऽभिधानं वक्ष्यते । येचान्यतःस्थानान्तरतःनिरित्युपसर्गश्रवणादारतेत्यनेन चयोगायोगादधिकार्थ लाभाच्च धात्वध्याहारःअस्मात्संसारहेतोरज्ञानतो निर्गत्यैव तं परमेश्वरमारतप्रापुस्तेपि ब्रुवन्तु । येचेन्द्र इत् ईश एव दुवःप्राणान् आत्मने विषयान् । दुहन्तीति । दुहेर्ड्डुः। दधाना वर्तन्ते तत्प्राप्त्यर्थं तमुपासते । तेपि नःपरमेश्वरं ब्रुवन्त्वेव ।। ५,७ ।।

४ग्
उत नः। अरयोपि ।। हेदस्म दस्यतिर्भेदनार्थः। ततोम(क्) प्रत्ययः। शत्रुभेदिन् शत्रूणां हन्तः। अरिरुत अरयोपि । कृष्टयःप्रजाःनोस्मान्सुभगान् सदावोचेयुर्वदेयुः। किञ्च वयमिन्द्रस्य तवानुग्रहे सतीति शेषः। शर्मणि सुखे स्यामेत् स्यामैव । त्वदनुग्रहेण सुखिनो भवामैव ।। ६ ।।
एमाशुम् । आशुवीर्य । विशब्दोवीर्यवाची । आशु विसूक्तम्वीर्यं यस्यासावाशविःपूर्वपदोकारस्याकारः। हे आशवे आशुवीर्य क्षिप्रकारिसामर्थ्य । आशुं क्षिप्रं वेगवन्तम् । द्रवत्वात् । यज्ञश्रियं यज्ञभूषणम् । नृमादनं पुम्मदकरं कृतपानानां पुंसां हर्षकरम् । पतयत् उत्पतयन्तम् । मदात् मदमुत्पाद्योत्पतनादिके व्यापारे हेतुम् । मन्दयत्सखं मन्दयति सखायमिति मन्दयत्सखस्तम् । मयूरव्यंसकादिदर्शनात् । यसूक्तम्सोमं पिबति तत्सखीनां मन्दत्वहेतुम् । कथं पुरोगतेर्धावनादौ कृतपानानां बलवत्तयाऽकृतपानेभ्यःपुरोगमनात् । एवं भूतं सोममाभर स्वोदर इति शेषः। अध्यात्मं त्वेवंविधं मनस्तुष्ट्या हृदि साध्विदमित्याभरेति व्यवस्थितो विकल्पः। ईमित्यनूद्यैवेति व्याख्यातम् । तस्य केनाप्यन्वयायोगात्तवेत्यध्याहृत्य तवैवेत्युक्तम् । त्वदधीनमेव सोमं त्वं स्वीकुर्विति । मनसश्चञ्चचलत्वादाशुत्वम् । तदुद्रेकेण च पुंसां मदादिकं भवति । आशवे आशुत्वार्थमिति व्याख्यानं प्रमाणविरुद्धमित्यतःसम्बुद्धितयाव्याख्यातम् ।। ७ ।।
अस्यपीत्वा । एनं पीत्वा । हेशतक्रतो शतमित्यपरिमितनाम । क्रतुर्ज्ञानं बहुज्ञान । त्वम् अस्यैनं सोमं पीत्वा । वृत्राणां तमसां घनोऽभेद्योऽभवः। तमोभिरनावृतोभूरिति यावत् । ननु परमेश्वरस्य सोमपानोत्पन्नया शक्त्या शक्त्याज्ञानाप्रतिहतिरित्येतत्प्रमाणविरुद्धमतो- भिप्रायमाह ।। प्रसादादिति ।। येषां सोमःपरमेश्वरेणपीतःतेषु तेन यज्ञेनोदिनाद्भगवत्प्रसादादेवमुक्तेषु सत्सु प्रसादादेव परमेश्वरस्तमो न सहतेऽतःसोमं पीत्वा वृत्राणां घनोभव इत्युच्यते । नतु सोमपानसामर्थ्येन तस्याज्ञानानावृत्तिः। असह्यं तमो यस्यासौ तमोसह्यः। तमसोसह्य इति वा । अज्ञानेषु वृत्रशब्दं निर्वक्ति । आवृतेरिति । सर्वजीवावरणात् । अस्य निर्वचनस्य यदावृणोत्तद्वृत्रस्य वृत्रत्वमित्यादि श्रुतिप्रसिद्धतया प्राबल्यं सूचयितुं ह्येव शब्दौ । किञ्च त्वं वाजिनमन्नवन्तम् । अन्नदं नरमिति यावत् । वाजेष्वन्नेषु सर्वभोगविषये प्रावो रक्षः। अथवा वाजिनं योद्धारं वाजेषु युद्धेषु प्रावः। नान्नदानादिमात्रेणेश्वरो रक्षतीत्यतःशेषमाह ।। भक्तं ज्ञानिनमेवचेति ।। ८ ।।
तन्त्वा । योधयामः। हेशतक्रतो इन्द्रः। तमेवमुक्तगुणं वाजिनं योद्धारं त्वाम् । अध्यात्मं धनानां सातये ज्ञानादिधनलब्धये वाजेषु युद्धेष्वज्ञानाद्यस्मदरिभिःसह वाजयामो योधयामः। बाह्येस्पष्टम् ।। ९ ।।
योरायः। योशेष । यइन्द्रो रायोवनिरशेषद्रविणस्यावनिः। अवनिरिति पृथिवीनाम । अवनिरिवाव निराश्रयः। अवतेरैश्वर्यकर्मणःप्राप्तिकर्मणोवा कर्तर्यनिप्रत्ययः। महानुत्तमःसुखदसूक्तम्संसृतेसूक्तम्पारश्चेति सुपारः। सुन्वतो यजमानस्य सखा । तस्मा इन्द्राय साम गायत । हेउद्गातारः। यद्वा गायतिःशब्दमात्रार्थः। तस्मै तदर्थं स्तुतिशब्दान्कुरुतेति । अशेषेति कम्पार्थ उक्तः। तत्र कम्पस्याशेषार्थतायां प्रमाणमाह ।। कम्प इति ।। १०, ८, ४ ।।
