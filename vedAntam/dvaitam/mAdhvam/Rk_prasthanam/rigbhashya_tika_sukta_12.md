## १२सूक्तम्
नन्वेवं शतर्चित्वस्य गतिमुक्त्वाप्येतासामृचां मधुच्छन्दाःकस्मादृषिरुच्यते माधुच्छन्दसो जेता कस्मान्नस्यादित्यत आह ।। ऋक्संहिताया इति ।। तथाशब्दःसमुच्चये । मानादिति प्रत्येकमभिसम्बध्यते । तथामानान्मानान्तरादिति वा । येऽत्र ग्रन्थेस्माभिर्मुनयःप्रोक्तास्ते ऋक्संहिताद्यनुसारेणैव अतस्त एव स्युः। यद्वा ऋक्संहितादिना मानेन येऽत्र मुनयःप्रोक्तास्त एव स्वीकार्याःस्युः। न मानुषरचितग्रन्थोक्ता इति । युक्त्यन्तरमाह ।। श्रुत्यभावादिति ।। शुनसूक्तम्शेपोह्यह्वदित्यादिवत् श्रुत्यभावात् मधुच्छन्दसोऽन्यस्य मुनेर्नामाभावात् । त्रिष्वादित्यं द्रुपदेषु बद्ध इत्यादिवदलिङ्गादृष्यन्तरलिङ्गाभावाच्च । उपलक्षणं चैतत् । ऋष्यन्तरज्ञापक प्रमाणाभावादित्यर्थः। अन्यो मधुच्छन्दसः। किञ्च । तदु माधुच्छन्दसमित्यादि वा वायवाया हीत्यादिसूक्तानां मधुच्छन्दसा दृष्टत्वमुच्यते । ततोऽपि स एवात्र द्रष्टाऽभ्युपगन्तव्यः। एवं तर्ह्यति प्रसङ्ग इत्यत आह ।। श्रुतीति ।। श्रुतिलिङ्गयोरन्यता । अन्यज्ञापकं श्रुतिलिङ्गादि यावद्भवेत्तावदेव पूर्वा प्रमा सामान्यप्रमाणं ज्ञापकं भवेत् । एतदुक्तं भवति । तदुमाधुच्छन्दसमित्यादि सामान्यवचनम् । तच्चापवादभावे प्रमाणम् । अपवादेतु सङ्कोचमर्हति । नचात्रापवादकं श्रुत्यादिकमस्तीति ।। अथ व्याचिख्यासितानामृचामृषिमाह ।। शतर्ग्भिरिति ।। विशेषण समासोयम् । नद्विगुः। समासान्तो विधिरनित्यः। वह्निनामानमित्युपलक्षणम् । एवं चेत्कस्य नूनमित्यतःप्राक्तनीनामृष्यन्तरं वक्तव्यं प्रसज्येतेत्यत आह ।। ताभ्य इति ।। शतसङ्ख्याभ्य उत्तरा एकोनचत्वारिंशदपि स मेधातिथिर्दृक् द्रष्टा यासां तास्तद्दृशः। तर्हि कथं तस्य शतर्चित्वमित्यत आह ।। अन्यत्रेति ।। अन्यत्र गा इत्यानुपूर्व्यन्तरत्वमुक्तम् । तपस्यन्नित्यवस्थान्तरत्वम् । कदाचनेति कालान्तरत्वम् । स मेधातिथिः। किमतो यद्येवमित्यत आह ।। कालेति ।। कालान्तरत्वं स्थानान्तरत्वं च दर्शनस्य चेत्तर्हि शतसङ्ख्यातोभ्यधिकमपि तदन्तर्भूतमेव भवेत् । कालस्थानान्तरत्वमित्युपलक्षणम् । अन्यस्थानगतत्वमन्य दृष्टत्वं च ग्राह्यम् । अत्र युक्तिमाह ।। अन्येति ।। अत्रापि कालान्तरत्वादिकमुपादेयम् । ताःकालान्तरे देशान्तरेऽवस्थान्तरे च दृष्टा ऋष्यन्तरेण वा दृष्टा आनुपूर्व्यन्तरस्थाश्च इतोपगताःअत्र विद्यमाना अप्यविद्यमानकल्पा यतःअतःसङ्ख्यान्तर्भावमेष्यन्ति । तासु विद्यमानास्वपि शतमित्येवोच्यत इति यावत् । एकदेशकालावस्थासु तेनैव ऋषिणा दृष्टा मूलवेदे चैकानुपूर्वीस्थाहि शतर्चित्वे विवक्षिता इति ।। अग्निं दूतम् ।। द्वादशर्चमेतदाग्नेयं सूक्तम् । अत्राग्नाविष्ण्वोर्दूतशब्दं घटयति ।। यज्ञेति ।। यतोग्निर्यज्ञभागार्थं देवैःसम्प्रेषितस्ततो दूतः। सन्देशेन यःप्रेष्यते सहि दूत उच्यते । अत्रस्थोऽग्निस्थो वासुदेवश्च तत्तत्प्रार्थितकृद्यतोऽतो दूत इव दूतः। विश्वं वेत्तीति विश्ववेदाः। विदेःकर्तर्यसुन् । स विष्णुः। अग्नौ तूपचारत इति भावः। यज्ञस्य सुक्रतुमित्यस्य व्याख्यानं यज्ञज्ञ इति । क्रतुशब्दस्य ज्ञानवाचित्वात् । एवं योजना । वयं दूतं होतारं विश्ववेदसमस्यप्रमाण प्रमितस्य यज्ञजातस्य सुक्रतुं सम्यक् ज्ञानिनमग्निं वृणीमहे प्रार्थयामह इति यावत् ।। १ ।।
अग्निम् । अत्राग्नीनामनेकत्वादग्निमग्निमिति वीप्सायां द्विरुक्तिर्युज्यते परमेश्वरे तु कथमित्याशङ्कां परिहरन् कञ्चिद्विशेषं चाह ।। अग्निनामेति ।। तन्मूलाद्विरुक्तिश्चोपपद्यत एव । ऋत्विजो विशां प्रजानां पतिं विश्पतिम् । हव्यं वहतीति हव्यवाट् तं हव्यवाहं पुरुप्रियं पूर्णसुखमग्निमग्निं हवीमभिःऋग्रूपैराह्वानैःऋचां योग्यतया सम्बन्धः। सदाहवन्त आह्वयन्त आहूतवन्तः।। २ ।।
अग्नेदेवान् । जज्ञानः। हे अग्ने जज्ञानो जायमानोऽस्मद्यज्ञे व्यज्यमानस्त्वं वृक्तबर्हिषे वृक्तं प्रस्तृतमुच्यते । वृक्तं प्रस्तृतं बर्हिर्येनासौ वृक्तबर्हिर्यजमानस्तस्मै तत्प्रयोजनाय । देवानिह यज्ञे आवह यतस्त्वं होताऽसि नोस्माकमीड्यश्चासि ।। ३ ।।
तान् । बोधय । हे अग्ने ईश यद्यस्माद्दूत्यं दूतस्य भावं कर्म वायासि प्रतिपद्यसे । देवानां दूतो यतस्तस्मादुशतःआगन्तुमिच्छतस्तान्सुरान् विबोधय विज्ञापय । अमुष्य यज्ञो युष्माभिर्गन्तव्य इति । ततश्च देवैःसह बर्हिष्यासत्सि आसीदसि उपविशसि उपवेक्ष्यसि ।। ४ ।।
घृताहवन । यस्यते । घृतं सुघृतं यज्ञयोग्यं हवनं हविर्यस्यते तव स त्वं घृताहवनः। हे घृताहवन । दीदिवःयङ्लुगन्ताद्दीव्यतेरसुन् । देदीप्यमानाग्ने त्वं रिषतःअन्तर्णीतण्यर्थोऽयम् । नाशकान् रक्षस्विनःरक्षांसि येषां सन्ति तान्रक्षसां सम्बन्धिनो जनान्यज्ञघ्नान् प्रतिदहस्म प्रतिदहैव ।। ५ ।।
अग्निनाग्निः। यस्यास्ये हविर्हूयते सजुह्वास्यः। जुहु हवनाधिवरणमास्यं यस्येति । कविःसर्वज्ञो गृहाणां पतिर्गृहपतिः। युवा तरुणो हव्यवाट् अग्निना परेशेन त्वया समिध्यते सन्दीप्तो भवति । अग्न्यादीनां दीप्त्यादिगुणप्रदस्त्वमिति यावत् । अथवा प्रसिद्धाग्निविषये जुह्वास्यःआहवनीयोऽग्निर्मथितेन गार्हपत्येनाग्निना सह समिध्यते । अन्यत्समानम् ।। ६, २२ ।।
१२ग्
कविमग्निम् । सत्यधर्मामीवचातनपदेव्याख्याति । सत्यधर्मेति ।। सत्याःसाधवो धर्मा गुणा यस्यासौ सत्यधर्मा सद्गुणभृदित्यर्थः। अमीवं दुसूक्तङ्खम् । तच्चातयति नाशयतीत्यमीव चातनो दुसूक्तङ्खघ्नः। यद्वा चातनं कालनमपसारणं स्यात् । ततश्चामीवचातनो दुसूक्तङ्खस्यापसारयिता । फलतस्त्वेक एवार्थः। कविं सर्वज्ञम् । सत्यधर्माणममीवचातनमग्निं देवमध्वरे उपस्तुहीति स्वात्मानं स्वान्तर्यामिणं होतृगं प्रति वोच्यते ।। ७ ।।
यस्त्वामग्ने ।। हे अग्नेदेव यो हविष्यतिर्यजमानो दूतं त्वां सपर्यति पूजयतिस्म । यस्य यजमानस्य प्राविता प्रकर्षेण रक्षिता भव ।। ८ ।।
योअग्निम् । देववीतिपदं व्याख्याति ।। देववीतिस्त्विति ।। तद्गतिर्देवानां गतिः। यज्ञं प्रति देवानामागमनम् । देवताप्राप्तिरूपं फलं वा । वीगतिव्याप्तिप्रजनकान्त्यसनखादनेषु तस्यै देववीतये । यो हविष्मान्यजमानोऽग्निं त्वाम् आविवासति । आवासयत्याधत्ते ।। पूजयति च । हेपावक त्वं तस्मै तं यजमानं सर्वदा मृय सुखय ।। ९ ।।
सनःपावक । अस्य बाह्ये स्फुटत्वादध्यात्मं व्याख्याति । त्वत्पूजेति । पुनातीति पावकः। हेपावकाग्नेऽदीदिवःस त्वन्नोऽस्मदीयं यज्ञं हविश्च प्रति त्वत्पूजारूपयज्ञादिविषये तत्सिध्यर्थमिति यावत् । इह शरीरे देवानिन्द्रियाभिमानिन उपावह विशेषतःसन्निहितान्कुरु ।। १० ।।
सनस्तवानः। गायत्रेण । हे अग्ने नवीयसा अतिनूतनेन गायत्रेण साम्नां अपौरुषेयत्वाद्वेदस्य इदानीमेव दृश्यमानेन व्यज्यमानेन स्तवानःस्तूयमानःस त्वन्नोऽस्मभ्यं रयिं वित्तं वीरवतीं पुत्रयुक्ताम् अथवा वीरं वीर्यं तद्युक्तामिषमन्नं चाभर आवह देहीति यावत् ।। ११ ।।
अग्नेशुक्रेण । ज्वलता । हे अग्ने शुक्रेण ज्वलतेति यावत् । शोचिषा तेजसा युक्तस्त्वं विश्वाभिःसर्वाभिर्देवहूतिभि र्देवाह्वानैःसह नोऽस्माकमिमं स्तोमं स्तुतिं जुषस्व वृणु ।। १२, २३,१२ ।।
