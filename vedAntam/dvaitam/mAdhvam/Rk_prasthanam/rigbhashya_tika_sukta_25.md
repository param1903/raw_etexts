## ७सूक्तम् 2 अध्यायः ऋग्भाष्यटीका
अतो देवाः। षट्वैष्णव्यः। आद्या दैवी च । अत्राद्यामृचं कथितहेतुहेतुमद्भावं घटयन्व्याख्याति । असुरेभ्य इति । यतःकारणाद्विष्णुर्जगत्पतिः। पृथिव्याःपृथिवीमारभ्य । सप्तधामभिःसप्तलोकैसूक्तम्साकम् । त्रिभिसूक्तङ्क्रमैःपादविक्षेपैः। इदमिति वक्ष्यमाणं जगत् । विचक्रमे असुरेभ्यो जहारेति यावत् । हृत्वा च सुरान् स्वस्वपदस्थानपि चक्र इति शेषः। अतःएवं विष्णुप्रसादाल्लब्ध पदत्वेन समर्थत्वात् । देवाःनोस्मानवन्तु रक्षन्तु । विष्णुशब्दं भगवति निर्वक्ति । विशिष्टेति ।। भवतु विशब्दो विशिष्टवाची षकारणकारयोस्तु चेष्टाबलवाचित्वं कुत इत्यत आह ।। प्राणमिति ।। परमेश्वरस्य प्राणं चेष्टां षकारं षशब्देनाक्रियमाणं बलं च णकारं णशब्देनाक्रियमाणमाहेत्यर्थः। श्रुतिःणकारो बलं षकारःप्राण आत्मेत्येषा ।। १६ ।।
इदं विष्णुर्विचक्रमे । पूर्वोर्धर्चःपूर्वेणैव व्याख्यातः। द्वितीयं व्याख्याति ।। रमन्तीति ।। रमन्ति शोभन्ते । यद्वा पांसुशब्देन तदाश्रिता देवा विवक्षिताः। समूढमित्यनेन समूह्वमित्येतद्वहतेरूपमित्युक्तं भवति । प्रापितमित्यर्थः। अत्रापीदमिति सम्बध्यत इत्यतो विश्वमित्युक्तम् । पद इत्यनुक्त्वा पांसुर इत्युक्तस्य तात्पर्यमाह ।। पांसुवदिति । विष्णुर्भगवान् इदं विश्वं विचक्रमे विक्रान्तवान् । कथम् । त्रेधापदं निदधे तदाऽस्य जगतःपतेः। पांसुरेपदे । इदं विश्वं समूह्वं प्र(विष्ट) तिष्ठितमिति यावत् ।। १७ ।। त्रीणि पदा । प्रथमपादं व्याख्याति । वेदानिति । विष्णुःत्रीणि पदा सर्वाणि त्रिविधानि पदानि स्वरूपाणि । विचक्रमे अतिक्रान्तः। कानि तानि वेदांस्त्रीन्कालानतीतानगतवर्तमानान् गुणान्सत्त्वादींल्लोकान् भूर्भुवःस्वराख्यान्देव मानुषदानवान् जीवान् चेतनाचेतनान्मिश्रान्सकलपदार्थान् । तत्र चेतना श्रीर्मुक्ताश्च । अचेतना घटादयः। मिश्राःसात्मका देहाः। कथं विचक्रम इत्यत उक्तं गोपा इति । तदुपलक्षणपरमित्यशयेन व्याख्याति । रक्षकत्वेनेति ।। सर्वाणीत्यस्य पूर्वत्र सम्बन्ध उक्तः। विभुःविचक्रम इति । पूर्वेणान्वयः। अदाभ्य इत्यस्यार्थमाह ।। स्तम्भनीय इति स्तम्भनीयो निवारणीयः। पोरदुपधादिति दम्भेर्ण्यः। उत्तरार्धं व्याख्याति । धारकानिति । यत एवं महामहात्म्यो विष्णुःअतःकारणाद्धर्माणि जगतो धारकानपि वाय्वादीन् स एव धारयन् वर्तत इति शेषः।। १८ ।।
विष्णोःकर्माणि । जानीथ । हे जनाःविष्णोःकर्माणि पश्यत जानीथ । कथं भूतानि व्रतान्यशेषतःप्राणिकर्माणि च यतो येभ्यःकर्मभ्यो जातानीति शेषः। विष्णोर्वैतद्विशेषणम् । अनुपलम्भबाधितमेतदित्यत उक्तं पस्पशे भगवान्सर्वदैवाविज्ञातश्चशब्दाज्ज्ञातश्च । तदुपपादयति ।। स्पशेति । यस्मादेवं धातुव्याख्यानं तस्मादुक्तं युक्तम् । अज्ञातदृशौ प्रत्यक्षायोग्यस्यार्थस्य दर्शने । ततश्च पस्पश इति लिडन्तस्य प्राकृतैरदृश्य एव योगिभिर्दृष्टो बभूवेत्यर्थः। उत्तरार्धं व्याख्याति ।। इन्द्रस्येति । युज्यःसर्वदा योगार्हः। तस्यार्थःसहित इति । अत्र यःपस्पशे यश्चेन्द्रस्य युज्यःसखा तस्य विष्णोरित्येक वाक्यतया योजना । इन्द्रशब्दस्य प्रसिद्धेन्द्रस्तावदर्थः। अर्थान्तरं चाह । प्राणस्यैवेति । सखेति सम्बन्धः। एव शब्देनायमेव मुख्योर्थ इत्याचष्टे । तत्कुत इत्यत आह ।। कस्मिन्निति । कस्मिन्न्वहमुत्क्रान्त उत्क्रान्तो भविष्यामि कस्मिन्वा प्रतिष्ठिते प्रतिष्ठास्यामीति स प्राणमसृजतेति श्रुतेर्विष्णुप्राणयोरेव नित्ययोग दर्शनादित्यर्थः। इन्द्रशब्दस्य प्राणवाचित्वं कुत इत्यत आह ।। त्वयेदिन्द्रेति । त्वयेदिन्द्र युजावयमित्यस्यामृचीन्द्र शब्दस्य प्राणे प्रयोगदर्शनात् । इयं हि तं देवा अब्रुवन्नित्यत्रार्थे सम्मतित्वेनोपनिषद्युदाहृता ।। १९ ।।
तद्विष्णोः। रमाब्रह्म । परमत्वस्य प्रतियोगिसापेक्षत्वाद्रमाब्रह्म- शिवादिभ्य इत्युक्तम् । पदमित्यनुवादेन रूपमिति व्याख्यानम् । सूरय इत्यस्यार्थःसंसारान्निर्मुक्ता इति । ते हि मुख्यतःसूरयः। दृष्टान्तस्यतात्पर्यमाह ।। अदृश्यमिति । यथाहि चक्षुराकाशे व्याप्तमपि न दृश्यते । केवलं विषयोपलब्धिलक्षणेन फलेनानुमीयते तथा परमेश्वरस्वरूपं सर्वगतमपि न दृश्यं किं त्वस्वतन्त्राणां पदार्थानां सत्ताप्रतीति प्रवृत्तिभिर्ज्ञायत इति ।। २० ।।
तद्विप्रासः। सन्दीपयन्ति । इन्धी दीप्तौ । सन्दीपयन्ति जानन्ति ज्ञापयन्ति वा । विज्ञानैरिति शेषः। करणे ल्युट् । जागृवांसःप्राप्तजागराः। के ते । संसारात् मुक्ता इति शेषःविपन्यव इत्यस्य व्याख्यानं ज्ञानितमा इति । पनतिरत्र ज्ञानार्थः। ततो युः। नन्वेतदृगर्थःपूर्वस्यामृच्युदित एव अतःकिमर्थं पुनरुच्यत इत्यत आह ।। तात्पर्येति ।। सर्वेषामपि वेदानामस्मिन्नर्थे तात्पर्याधिक्यमित्यस्यार्थस्य विज्ञप्त्यै । एतमर्थं विष्णोःसर्वोत्तमत्वादिकम् । जगौ वेदः।। २१, ७, ३ ।।
