## ६सूक्तम् 2 अध्यायः ऋग्भाष्यटीका
अभिनः। शर्म दत्वा । नृपत्नीःनरो देवाःप्रधानपुरुषत्वात् । तेषां पत्न््नयःनृणां पालयित्र्यो वा । देवी र्देव्यो वसा वनकर्त्रा प्राणेन साकमेव । महो महतःसर्वोत्तमस्य विष्णोः। शर्मणा तत्सम्बन्धिमोक्षादि रूपं शर्म दत्वैव । नोऽस्मानभि अभितः। सचन्तां रक्षन्तु । अच्छिन्नपत्रा इति देवीनां विशेषणं व्याख्याति । यस्मादिति ।। अवैधव्येन कथमच्छिन्नपत्रत्वं लभ्यत इत्यत आह । सदेति । पत्रशब्देन हि ताटङ्कमुच्यते । ततश्चाच्छिन्नपत्रा इति सदा कर्णभूषणयोगो लभ्यते । स चाविधवानामेव सम्भवतीत्यतो युक्तमुक्तमिति ।। ११ ।।
इहेन्द्राणीम् । अहमिन्द्राणीमिन्द्रस्य पत्नीम् । वरुणानीं वरुणस्य पत्नीम् । अग्नायीमग्नेःपत्नीं च । सोमपीतये स्वस्तये सोमं पीत्वास्मभ्यं सन्ततसौख्यं दातुमिति यावत् इहोपह्वये ।। १२ ।।
महीद्यौः। भरणैर्नः। मही महती द्यौःपृथिवी च नोऽस्मदीयमिमं यज्ञं मिमिक्षतां स्पृशताम् आगच्छताम् । आगत्यच भरीमभिः। भावे इमन् । भरणैर्नोऽस्मान् । पितृताम् पारयेताम् । दुसूक्तङ्खेभ्य इति शेषः। अत्र के द्यावापृथिव्यावित्यत आह ।। श्रीश्चेति । ते द्यावापृथिव्यौ । अन्ये श्रीभूमिभ्याम् । भगवतश्च लोकदेवते लोकाभिमानिन्यौ । रोदसी च द्यावापृथिव्यौ ।। १३ ।।
तयोरित् । तयोःपय इत्येतद्व्याख्याति ।। तयोरिति ।। द्यावापृथिव्योः। पीयते मुमुक्षुभिःसेव्यत इति पयो विज्ञानम् घृतवदित्येतद्व्याख्याति ।। घृतवदिति ।। घृक्षरणदीप्त्योःभावेद्वचक्तः। घृतं दीप्तिरपरोक्षज्ञानम् । तेन सहितं घृतवदित्यर्थः। परोक्षापरोक्षज्ञाने कथं तयोःसम्बन्धिनी इत्यत आह ।। यदिति ।। यद्यस्माद्भारत्यपि लोकदेवता द्यावापृथिव्योर्देवता स्यात् सैव च ज्ञानदेवता स्यात् तस्मात्तयोरिति युक्तमिति । इदानीमृचं व्याचष्टे ।। विष्णोरिति ।। यत्पयो ज्ञानं गन्धर्वस्य विष्णोःध्रुवे पदे नित्यपदस्थं नित्यस्वरूपविषयं यच्चोक्तप्रकारेण घृतवत् तज्ज्ञानं विप्रा मेधाविनो धीतिभिःबुद्धिभिः। वृत्त्यपेक्षं बहुवचनम् । रिहन्ति लिहन्ति सेवन्ते । प्राक्तयोरित्येतत्पयसो विशेषेण त्वेन व्याख्यातं तयोःप्रसादतो रिहन्तीत्यपि व्याख्येयमित्याह ।। तत्प्रसादत इति । गन्धर्वशब्दं विष्णौ निर्वक्ति । गामिति । गोपदोपपदाभ्यां धृञ्अवस्थाने वृतुवर्तन इत्याभ्याण्डः। उपपदस्य च गम्भावः। गां वाचम् ।। १४ ।।
स्योनापृथिवि । स्योना भवेत्यस्यार्थमाह ।। स्योनेति । स्योनाशब्दःसुखनामसु पठ्यते । स सुखमासनमितिवत्तत्कारिण्यपि वर्तते । अनृक्षरेत्यस्यार्थमाह ।। यत इति ।। ततोऽनृक्षरेति शेषः। नृवत्क्षरति मनुष्यवन्नश्यतीति नृक्षरा । न नृक्षरा अनृक्षरा । नश्यतीति वक्तव्येन श्यसीतिवचने न यात्वमनृक्षरेति योजनां सूचयति । निवेशनीति व्याख्याति । निवेशनीति । सा पृथिवी । निविशन्तेऽस्यामित्यधिकरणे ल्युट् । उत्तरार्धं व्याख्याति । शर्मेति । हे पृथिवि या त्वमनृक्षरा निवेशनी च सास्माकं स्योना भव । नोस्मभ्यं सप्रथःप्रथो विस्तारःसहप्रथसावर्तत इति सप्रथः। महत्तरं शर्म गृहं च यच्छ प्रयच्छ ।। १५, ६ ।।
