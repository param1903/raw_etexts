## २५ सूक्तम् 2 अध्यायः ऋग्भाष्यटीका
यत्र ग्रावा । नवर्चमिदं सूक्तम् । तत्राद्याश्चतस्र ऐन्द्र्यः। विमुक्तपाशःशुनसूक्तम्शेप एताभिर्जुहवाञ्चकार । विस्तीर्ण । हे जल्गुलः। नसूक्तम्स्वीकृतस्तुते इन्द्र यत्र यज्ञे । पृथुबुध्नःजातावेकवचनम् । पृथु विस्तीर्णं बुध्नमधस्तनभागो येषां ते तथोक्ताः। विस्तीर्णाधस्तनाःभागशब्दोध्याहार्यः। ऊर्ध्वःऊर्ध्वदेशसम्बन्धी । अभिषवोद्धृताःसोमाभिषवे ऋत्विग्भिरुद्धृताः। ग्रावाःग्रावाणः। सोतवे सोमं सोतुम् । भवति सन्ति । तत्रोलूखलसुतानां द्वितीयार्थे षष्ठी । उलूखले सुतान् । धिषणाभिषुतान् । धिषण इत्युलूखलनाम । नोस्मदीयान् सोमानिति शेषः। अवेदु अवतिरवाप्त्यर्थः। सत् उ इति निपाताववधारणे । सर्वथैवावाप्नुहि । जल्गुल इत्येतत्कथं स्वीकृतस्तुतित्वं वदेदित्यत आह ।। गुरेति ।। अस्माद्धातुव्याख्यानात् । स्तुत्यः। स्तुतेःस्वीकर्ता । जरतिस्तावत्स्तुत्यर्थःततो भावे सम्पदादित्वात्क्विप् गुरतेश्च कसुन् । उभयत्रापि रोल इति योगविभागेन रेफस्य लकारः। जरं गुरतीति जल्गुलाःतस्य सम्बुद्धिर्जल्गुलःजल्गुल इति सम्बोध्यत इति शेषः।। १ ।।
यत्र द्वौ । पूर्वार्धतात्पर्यमाह ।। फलके इति । अत्र सोमाभिषवस्य हेतूफलके स्त्रियो जघनसाम्येन प्रोक्ते । अत्र स्त्रीग्रहणाभावेऽप्युत्तरत्र नारीग्रहणात् स्त्रिय इति लभ्यते । मैथुन काले स्त्रीपुंसजघनाविवेति व्याख्याननिरासायैवशब्दः। फलकयोरुत्तराधरभावाभावात् । अधिषवणीशब्दस्य फलक एव प्रसिद्धस्योलूखलग्राव्णोर्व्याख्यातुमयुक्तत्वात् । जघनैकदेशयोर्जघनशब्दस्य वृत्तेर्द्वावित्यादिकं चोपपद्यते । यत्र यज्ञे द्वौ जघनाविवाधिषण्या अधिषूयते सोम एतयोरिति द्वे फलके । कृता कृते । तत्रोलूखल सुतानामिति पूर्ववत् । फलकयोरेवाधिषवणीत्वादुलूख- लसुतानामिति सर्वत्रोपचारः।। २ ।।
यत्र नारी । यत्र यज्ञे स्थितयोःफलकयोरपच्यवमधोगमन- मुपच्यवमुपरिगमनं च । नारी तज्जघनयुगलमिति यावत् । शिक्षते उपादत्ते । तस्यापि गतावपच्यवोपच्यवसद्भावात् । तत्रोलूखलसुतानामिति फलकयोःकिं निमित्तावुपच्यवापच्यवावित्यत आह ।। उपच्यवश्चेति । सङ्गति भेदतःफलकद्वयसंयोगस्य शिथिलत्वात् । ततःप्रहारपर्यायेणेति शेषः। ऋक् त्रयगतान् ग्रावादिशब्दानध्यात्मं व्याख्याति । जिह्वेति । वागिन्द्रियमिह जिह्वेत्युपलक्ष्यते । वाग्युक्ति र्वाचोमनसा वेदद्वारको योगः। अथ शब्दःसमुच्चये । कुतःतथा सादृश्यादिति यावत् । एवमुत्तरोपि तथाशब्दः। सादृश्यं च यथासम्भवमूह्यम् । उरुसूक्तङ्खलश्च देहः। उलूखल इति वक्तव्ये उरुःखल इति वचनमूर्ध्वं खमस्येत्युलूखलशब्दव्याख्याननिरासार्थम् । बहोरलाक्षणिकस्याङ्गीकारात् । यत्र हि धान्यादिकं चूर्ण्यते तत्र खलशब्दो वर्तते । तस्य चोरुत्वं भूमेरूर्ध्वत्वम् । सोम इति मन इति चैकोर्थ ईरित इति योज्यम् । अन्यथेरितमिति स्यात् । मनःसोमलतास्थानीयमिति यावत् । ज्ञानोत्पत्ताविति सर्वत्रान्वयः। अनेन सोमरसस्थानीयं ज्ञानमिति सूचयति । ओष्ठशब्दोर्धर्चादि त्वात्पुन्नपुंसकलिङ्गः।। ३ ।।
यत्र मन्थाम् । मन्थरश्मीन् । यत्र यज्ञे । रश्मीनुलूखलस्येति शेषः। द्रव्यान्तरेण दार्ढ्याय विबध्नते । किमिव । मन्थां मन्थानम् । यमितवा इव नियन्तुं यथा । मन्थरश्मीन्यथा चाश्वं नियन्तुमश्वरश्मीं स्तम्भादौ विबध्नन्ति तथा तत्रोलूखलसुतानाम् । के अध्यात्मं रश्मय इत्यत आह ।। रश्मय इति ।। अन्यत्र बाह्यात् । चस्त्वर्थः।। ४ ।।
यच्चित् । इयमुत्तरा चौलूखल्यौ । यस्मात् । हे उलूखलक स्वार्थे कः। यद्यस्मात्त्वं गृहे गृहे । चित् अपि सर्वेष्वप्येतद्यजमानानुष्ठित यज्ञगृहेषु । अथ वाध्यात्मन्देहे देहे युज्यसे युक्तो वर्तसे । पूज्यतयेति शेषः। हि तेन कारणेन । इह यज्ञे । जयतामिव दुन्दुभिर्जयतां पुंसां दुन्दुभिवत् । द्युमत्तमं द्युमत्प्रकाशवत्तमम् उच्चैरिति यावत् । वद ध्वनिं कुरु । कथमचेतनस्योलूखलस्यैवं प्रार्थनमित्यत आह ।। पृथिवीति । तस्य उलूखलस्य । तद्गतःपृथिवीगतः। वनस्पतिरिति शब्देनेरितःसोमस्यामात्योप्यपर उलूखलस्य देवः। वनस्पतिरितीरित इत्यनेन द्वितीयायामृचि वनस्पत इत्येतदुक्तार्थं भवति । आयजी इति द्वे ऋचावुलूखलमुसलयोरिति केचित् । तदसत् । अधिषवण्योःप्रकृतत्वेन तयोरेवद्विवचनविषयत्वोपपत्तेः। फलकयोरप्यचेतनयोःप्रार्थनादिसम्भवार्थं प्रसङ्गाद्देवतामाह ।। सोमो वेति ।। अत्रापि सोमामात्य इत्युक्तमनुवर्तते । तेन वनस्पती इति व्याख्यातं भवति । सोमस्य तद्गतस्य विष्णोश्च कथं वनस्पतित्वमित्यत आह ।। वृक्षाणामपीति । देवतेति वर्तते । एवं पृथिव्यास्तद्गतस्य हरेश्च वनस्पतित्वं समर्थनीयम् । अतःयच्चिद्धीत्याद्यासुचत सृषूक्तं युक्तमिति शेषः। एतेन प्राग्देहस्योलूखलत्वमुक्तमिदानीं तूलूखलाधिकरणत्वमिति विरोधोपि परास्तः। पूर्वमचेतनस्येदानीं देवताया उलूखलशब्दोक्तत्वात् ।। ५, २५ ।।
२६
ऋग्भाष्यटीका
उतस्म । वृक्षाग्रे । हे वनस्पते उलूखल । वात उत वायुस्तु वायुरपि । ते अग्रमित् त्वदभिमतवृक्षाग्र एव । विवाति विविधं वाति स्म । एतत् घटनार्थं च प्राग्वृक्षाणामपीत्युक्तम् । विष्णौ पूर्वार्धतात्पर्यमाह ।। वनानामिति । विष्णुस्तु वनानां प्रसिद्धानां भजनीयत्वेन वनशब्दार्थानां दिवौकसां वा पतिः। तस्माद्वनस्पतिरिति शेषः। वनतेःकर्मण्यकारः। देव इति प्रसिद्धवायुव्युदासार्थम् । अग्रे गच्छतीति सेवक इति यावत् । यत एवमिन्द्रःस्वीयेन वातेन त्वदीय वृक्षाग्रमेव चालयति न तून्मूलयति । अथो तस्मादिन्द्रेणोपकृतत्वादिति देवतान्तरे । विष्णौ तु यत एवं त्वमतिसमर्थःअथो तस्मादिन्द्राय प्रसिद्धाय विष्णवे च । षष्ठ्यर्थे चतुर्थी । विष्णुं प्रति तु स्वस्य पातवे पानाय । सोमं वा प्रसिद्धं बाह्ये अध्यात्मं मनो वा । सुनु ।। ६ ।।
आयजी ।। द्वेफलकदेवताके इत्युक्तम् । आयाज्यौ । आयजी कर्मणीकारः। आयाज्यौ सम्यग्याज्यौ । वाजसातमा वाजमन्नं सनुत इति वाजसौ । जनसनखनक्रमगमो विट् । अतिशयेन वाजसौ वाजसातमौ । अन्नलब्धॄणामुत्तमौ । उच्चा उत्कृष्टौ । ता तौ फलकौ । विजर्भृतोहि विशेषेण भक्षयतो हि । अतिभक्षकौ वर्तेते । कथमिदं लभ्यत इत्यत आह ।। जहेति । अस्मात्प्रथमपुरुषद्विवचने हकारस्य भकारे रमागमे बहुलग्रहणादृकारे च विकरणे कृते सतीदं रूपं सिध्यतीत्यर्थः। काविव हरी इव । अश्वौ इन्द्रस्येति शेषः। यथाधांस्यन्नानि बप्सता बप्सन्तौ । अत्तिकर्मायम् । अन्नभक्षकौ तथा । ननु हरी धाना ऋजीषादेरन्धसो भक्षकौ प्रसिद्धौ फलकयोस्तु कथं व्याख्यानमित्यत आह ।। सोमस्येति । सवनकाले सोमस्य भक्षकाविति अत्र फलकविषये व्याख्येयमित्यर्थः।। ७ ।।
तानः। ऋष्वौ । हे ऋष्वावतिमहत्तरौ वनस्पती । ता तावुक्तस्वरूपौ युवाम् । ऋष्वेभिःमहद्भिःसोतृभिःसहेन्द्राय । नोस्मदीयम् । मधुमत् स्वादुयुक्तम् । सोममिति शेषः। सुतं सुनुतम् । यद्यप्यृष्वशब्दो महन्नामैव तथापि सोतॄणां महत्त्ववद्देवतामहत्त्वं न भवतीति प्रदर्शनायातिमहत्तरा वित्युक्तम् ।। ८ ।।
उच्छिष्टम् ।। प्रजापतेर्हरिश्चन्द्रस्यान्त्या चर्मप्रशंसा वेति केचित् । तदसत् । अप्रतिभासनात् । सोमस्यैव संस्कार्यतया प्राधान्यप्रतीतेश्च । अतःसोमोत्रदेवतेति गम्यते । सोमम् । एतं सोमम् । उत् उत्पवनाय । पवित्रे द्रोणोपरिपवित्रके द्रोणकलशस्योपरि स्थिते पवित्रे । आसृज विसृज । शिष्टं सोमं चम्वोश्चमसयोः। भर पूरय । गोरधित्वचि चर्मण उपरिनिधेहि स्थापय । सोमस्य चर्मणि निधानस्याप्रसिद्धत्वादृजीषमिति शेषः। यद्यप्यत्रैतमिति द्रोणोपरीति च नास्ति । तथाप्यथैनन्द्रोण कलशमभ्यवनिना योच्छिष्टं चम्वोर्भरेत्येतयर्चेति ब्राह्मणस्मरणायोक्तम् । तेनापि सोम एवात्र देवतेति सिद्ध्यति । अत एव बृहद्देवताकार आह सोममन्त्या प्रशंसतीति । नन्वत्र भर सृज निधेहीति कं प्रत्युच्यत इत्यत आह ।। भरेति । उपलक्षणमेतत् । अन्यस्याभावादिति भावः। अध्यात्मं चमसादिशब्दाभिधेयमाह ।। शिर इति । इदं तच्छिर इति हि श्रुतिः। उदरशब्देन हृदयमुपलक्ष्यते । तत्र हि सोमशब्दस्य मनसःप्राचुर्येण वृत्तिः। सोम शुद्धिहेतोःपवित्रस्य बुद्धेश्च साम्योपपादनं मनःशुद्धिस्तयायत इति । गो शब्दावाङ्मुखेस्तीति मुखचर्मैव गोचर्म । एतेषु सोमस्य भरणादिकं व्याख्याति । मन इति । एतेष्वाधारेषु स्थित इति शेषः। अस्मिन्पक्षे निधेहीत्यत्रापि सोमस्यैव कर्मत्वम् । विष्णवीति प्रयुञ्जानो वेदतुल्यत्वं भाष्यस्य सूचयति ।। ९, २६ ।।
