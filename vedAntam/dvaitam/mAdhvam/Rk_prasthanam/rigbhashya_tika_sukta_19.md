## १९सूक्तम्
प्रतित्यम् । नवर्चमाग्निमारुतमिदं सूक्तम् । यज्ञम् । हे अग्ने गोपीथाय रक्षणाय चारुं भद्रं सम्यक् शास्त्रोक्तलक्षणं त्यं तं प्रसिद्धमध्वरं यज्ञं प्रतिप्रति प्रतिरयं वीप्सायां कर्मप्रवचनीय इति दर्शयितुं द्विर्वचनम् । सर्वान्यज्ञान्प्रति प्रह्यसे आहूयसे यस्मात्तस्मान्मरुद्भिःसहागहि आगच्छ ।। १ ।।
न हि । महान् । हे अग्नेक्रतुं प्रत्यागन्तुमिति शेषःतवसकाशात्परोन्यस्त्वदन्यो देवो वा महो महान्पूज्यो नहि नैवास्ति । मर्त्यस्तु नैवास्तीति किमु । तस्मान्मरुद्भिःसहागहि । अत्राग्नेःसर्वोत्तमत्वमुक्तं तद्विभागेन व्याख्याति ।। विष्णौ हीति ।। अयमर्थ स्त्वदन्योमहान्नैवेत्ययमर्थोऽग्नि शब्देन विष्णौ विवक्षिते मुख्यतःसङ्कोचेन विना व्याख्यातव्यः। प्रसिद्धाग्नौ तु विवक्षिते कांश्चित्सुरान्विनेति सङ्कोचेन व्याख्यातव्य इत्यर्थः।। २ ।।
येमहः। महतः। ये अद्रुहो नद्रुह्यन्तीति अद्रोग्धारःसाधूनामिति शेषः। विश्वेदेवासो मरुतो महो महतो रजसो रञ्जकात्स्वर्गादिति यावत् । ल्यब्लोपनिमित्तापञ्चमी । स्वर्गमधिष्ठायैव विदु रखिलमिति शेषः। तैर्दूरदर्शनादिमद्भिर्मरुद्भिरग्न आगहि ।। ३ ।।
य उग्राः। अत्रार्कमानृचुरित्येतावद्व्याख्याति ।। प्राप्ता इति ।। सर्वगतस्य हरेरर्कप्राप्तिःकस्माद्विशेषेणोच्यत इत्यत आह ।। विशेषेणेति ।। तत्रार्के तस्माद्विशेषोक्तिर्युक्तेति शेषः। ये उग्राःक्रूरा दैत्यान्प्रति ओजसा सामर्थ्येनानाधृष्टासोऽनाधर्षिता अनभिभूता अर्क्क मानृचुःप्राप्ताः। अर्चतेर्गत्यर्थस्येदं रूपम् । र्ओविशेषेण सन्निहिताःतैर्मरुद्भिरग्न आगहि ।। ४ ।।
येशुभ्राः। शुद्धाः।। शुभ्राःशुद्धाः। घोरं दैत्यान्प्रतिक्रूरं वर्पो बलं येषान्ते घोरवर्पसः। सुक्षत्रासःक्षि निवासगत्योरित्यतोधिकरणे डः। क्षं क्षेत्रं तस्मिन्नुपपदे त्रायते रातोनुपसर्गे क इति कः। सुष्ठुक्षेत्रत्रातारः। क्षतितोपि त्रातार इति वा सुक्षत्राः। क्षिक्षय इत्यस्य क्षमिति रूपम् अन्यत्समानम् । रिशादसःरमेर्डिः। रि रम्यम् । कथं सत् निर्दोषं शं सुखम् तददन्तीति रम्यसत्सुखभोक्तारः। एवं भूताये मरुतो माभिःवेदैःरुतत्वतःकारणात् । तैर्मरुद्भिरग्नआगहि । अत्र मरुदग्निशब्दाभ्यां मुख्यतो विष्णुरभिधीयत इति सिद्धमेव । रूपविशेषं तु प्रतिपादयन्नाह । एतादृशानीति ।। इदमध्यात्ममुक्तम् । एतादृशानीत्युक्तगुणकानि । प्राणस्थानीन्द्रियस्थानि प्राणादिवायुस्थानिवा । मरुच्छशब्दानि अग्निस्थानि जाठराग्निस्थान्यग्निशब्दानि पृथगधिष्ठानां तरस्थतां विनेत्यर्थः। देवगानीति मरुदग्निगतानि । अनेन बाह्यमुक्तम् ।। ५, ३६ ।।
१९ग्
येनाकस्य । स्वर्गोपरि । ये देवासःसुरा मरुतो नाकस्याधिस्वर्गोपरि दिवि रोचने रुचदीप्तौ सूर्यादौ प्रकाशे आसते । तैर्मरुद्भिरग्न आगहि । अत्र नाकस्याधि दिवीति पुनरुक्तिरित्यतोर्थभेदमाह ।। नाक इति । कं सुखम् । तद्विरुद्धं दुसूक्तङ्खमकम् । न विद्यते अकमस्मिन्निर्दुसूक्तङ्खरूपत्वान्नाकः। द्यौःप्रकाशस्वरूपतः। दीव्यतेर्हिरूपमेतत् ।। ६ ।।
य र्इङ्खयन्ति । प्रतोलयन्ति । ये पर्वतान् गिरीनीङ्खयन्ति । र्इङ्खिर्गत्यर्थः। गमयन्ति प्रतोलयन्तीति यावत् । तथार्णवमुदकवन्तं समुद्रं सागरं च तिरस्तिरस्कृत्यवर्तन्ते । विष्णुविषये पर्वतान्समुद्रं चेति व्याचष्टे ।। पुरुषानिति ।। कथं पुरुषाःपर्वतशब्दार्था इत्यत आह ।। पर्ववन्तोहीति ।। यस्मात्पुरुषाज्जन्मना पर्ववन्तोजन्मलक्षण पर्ववन्तःतस्मात्पर्वताः। मत्त्वर्थेतः। प्रकृतिःकथं समुद्रशब्देत्यत आह ।। सुसमुद्रेकादिति । अर्णवत्वं च तस्याजलादिभूताधारत्वं पुरुषादीनामीङ्खनादिकं व्याकुर्वन् मरुद्भिरग्न आगहीत्येतदपि व्याख्याति ।। प्रकृतेरिति ।। मरुद्भिरिति सहयोगलक्षणा तृतीया ततःसहयुक्तेऽप्रधान इति मरुतामप्राधान्यं प्रसक्तं तन्निरासार्थमाह ।। समसद्गुणैरिति ।। ७ ।।
आये येरश्मिभिस्तेजोभिःसर्वमातन्वन्ति व्याप्नुवन्ति । तथा ओजसा समुद्रं तिरस्कुर्वन्ति । तैर्मरुद्भिरग्नआगहि ।। ८ ।।
अभित्वा । अहं त्वा अभि त्वां प्रति पूर्वपीतये प्रथमपानाय सोम्यं सोमरूपं मधुस्वादुद्रव्यं सृजामि निर्मिमामि । तस्मान्मरुद्भिरग्न आगहि ।। ९, ३७, १९ ।। इति श्रीमदानन्दतीर्थभगवत्पादाचार्य विरचितस्य श्रीमदृग्भाष्यस्य विवरणे श्रीमज्जयतीर्थ मुनिविरचिते प्रथमोऽध्यायः।। १ ।।
