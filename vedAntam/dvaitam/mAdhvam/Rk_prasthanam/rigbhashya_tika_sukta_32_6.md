## २८ सूक्तम् 2 अध्यायः ऋग्भाष्यटीका
आवः। हे । हे वाजयन्तः। वाजं युद्धं तत्कुर्वन्तः। तत्करोतीति णिच् । युध्यन्तो योद्धारः। यद्वा । वाजमन्नम् । सर्वभोगोपलक्षणं चेदम् । वाजं सर्वभोगान् । भुञ्जत इति प्रातिपदिकाद्धात्वर्थे इति णिच् भोगिनो देवा इति यावत् । एव शब्देनान्नमिच्छन्नहमिति व्याख्यानमपाकरोति । अनेकव्यत्ययापत्तेः। वो युष्माकं स्वामिनम् । शतक्रतुं मंहिष्ठं पूज्यतममिन्द्रमिन्दुभिःसोमैरहमासिञ्चे । कमिव । क्रिविं नृपं यथा यद्वत् । सार्वभौममैन्द्रे महाभिषेके यथाभिषिञ्चति तथेत्यर्थः। नृपःकुतःक्रिविः। कृतेःपालनादेःकरणात् । करोतेःकिविः। यद्वा क्रिविं यथा जगतःकर्तारमीशं विष्णुमिव । नन्विन्द्रोपि यदा विष्णुस्तदा कथमेतदित्यत आह ।। स्वेति । हरेर्विवक्षायामयं स्वदृष्टान्तो भवेत् ।। १ ।।
शतं वा । शतेन वा । योऽयमिन्द्रःशुचीनां शुद्धानाम् । समाशिरां सङ्गताशिराणाम् । आशिरावतां दीर्घःछान्दसः। स्त्रीलिङ्गो वा शिराशब्दः। सोमानामिति शेषः। शतं वा शतेन वा । सहस्रं वा सहस्रेण वा । इत् क्वचित् । न उ नैव । आरीयते आलीयते । निलीनो भवति । युगपदनेकैर्दीयमानैरपि सोमैर्न तस्यालम्बुद्धिर्भवतीति बहुभोग शक्तिमानिति भावः। किमिव । निम्नं न पाताल इव । अत्र नेत्युभयत्र सम्बध्यत इत्युक्तं भवति । प्रकारान्तरेण व्याचष्टे । विलापयतीति । तान्सोमानेव । अनेनैवमुक्तं भवति । य इन्द्रःशुचीनां समाशिरां सोमानाम् । शतं वा सहस्रं वा रीयत एव । अन्तर्णीतण्यर्थोयं विलापयत्येव । स्वस्मिन्नन्तर्भावयत्येव । किमिव । निम्नं न बह्वपि जलं पातालं यथा तथैवेति । तमाऽसिञ्च इति पूर्वेणान्वयः।। २ ।।
संयत् । बलिने । यद्यस्मादेना एतानि विश्वानि च अस्येन्द्रस्योदरे प्रविष्टानि । शुष्मिणे बलिने । अस्मा इन्द्राय । षष्ठ्यर्थे चतुर्थी । मदाय तृप्तये । व्यचोन सन्दध इति वक्ष्यमाणमर्थवशात् बहुवचनान्तं सम्बध्यते । व्यचांसि व्यक्तीः। प्रभावान्क्वचिन्नैव सन्दधुः। हिरवधारणे । किञ्च । समुद्रःसमुद्रे कात्कारणात्समुद्राख्या प्रकृतिश्च न व्यचो व्यक्तिम् । सन्दधे । कुतः। अस्य महत्त्वतः। तस्मादिति पूर्वेण सम्बन्धः। सप्रकृतिकानि विश्वान्युदरं प्रविश्य तृप्तिं जनयितुं नालम् । किमुत सोमा इति ।। ३ ।।
अयमुते । तवैव । हे इन्द्रायं प्रपञ्चः। चशब्दात्प्रकृतिश्चेति शेषः। त उ तवैव । त्वदधीन एव । किञ्च । गर्भधिं गर्भो धीयतेऽत्रेति गर्भाशयं कपोत इव कपोतो यथा व्याप्नोति तथा । समतसि अत सातत्यगमने । सम्यग्व्याप्नोषि । विश्वमिति शेषः। तत्तस्माच्चित् एव नोऽस्माकमृषीणां वचो वेदम् । ओहसे वहेःसम्प्रसारणं छान्दसं वहसि वेदप्रतिपाद्यो भवसि । नहि परिमित प्रभावो वेदप्रतिपाद्यो भवति ।। ४ ।।

ध्३-१३.ढम्प्
स्तोत्रम् । गिराम् । हे राधानां सिद्धीनां पते । गिर्वाहो मे गिरां वेदानां वाहक । प्रवर्तक । वहतेरस् वृद्धिश्च । ह्रस्वःछान्दसः। वीर विक्रान्त । यस्य ते तव स्तोत्रमखिलं वेद वैदिकमिति शेषः। इयं च मे सूनृतावाक्तस्य तव विभूतिर्विभूतेरैश्वर्यस्य प्रतिपादिकास्तु । त्वया विभूतिप्रतिपादिकेति कल्प्यताम् । ननु वेदानामर्थ सम्बन्धस्यौत्पत्तिकत्वात्कथमस्त्विति प्रार्थ्यत इत्यत आह ।। अस्त्विति । ल्यब्लोपनिमित्ता पञ्चमी । प्रसादेन फलदानमपेक्ष्यास्त्वित्येतदुदीर्यते । मदीयया सूनृतया वाचा प्रसन्नो भूत्वा फलं देहीत्यभिप्रायेण सूनृता विभूतिरस्त्विति लक्षणयोच्यत इति ।। ५,२८ ।।
२९
ऋग्भाष्यटीका
ऊर्ध्वः। उत्तमः। हे शतक्रतो विभो । नोस्माकमूतये अभिप्रेतार्थस्य ज्ञानादेःसिद्ध्यर्थम् । अस्मिन्वाजे । अत्रानुभवसिद्धे । ज्ञानाज्ञानमये युद्धे । ज्ञानाज्ञानहेतूनां प्रमाणतदाभासादीनां सङ्घर्षे । ऊर्ध्व उत्तमोऽस्मत्प्रतिपक्षस्य जेता सन्सर्वदा तिष्ठ । तत एव मत्स्थितःत्वमहं च त्वामन्येषु शिष्येषु सम्ब्रवावहै सम्यगुपदिशाव ।। ६ ।।
योगे । तेजस्वि । हे सखायो वयम् । तवस्तरं तव इति बलस्येव तेजसोपि नाम । अन्तर्णीतमतुबर्थं च । तेजस्वितमम् । तमिन्द्रमूतये योगेयोगे सर्वेषु ध्यानयोगेषु । वाजे वाजे सर्वेषु युद्धेषु । मननेषु च हवामहे ।। ७ ।।
आघ । अत्र यदि श्रवदिति परमेश्वरस्य श्रवणं पाक्षिकं प्रतीयते । तत्परिहाराय सोपस्करं व्याख्याति । उक्तं चेदिति । यद्यस्माभिरागच्छेत्युक्तं स्यात् तदा स इन्द्रःशृणोत्येवेत्यध्याहारः। यदि श्रवच्छृणुयात् । भक्त्योक्तं श्रुतं चेत्तर्हि सहस्रिणीभिःसहस्रवतीभिः। ऊतिभिरभिप्रायैःबह्वर्थ युक्ताभिप्रायैःसह अन्नानां पृथगुक्तेस्तदन्यान्बहून् पुरुषार्थान्दातुमिति यावत् । वाजेभिरन्नैरपि सह अन्नानि च दातुम् । नोऽस्माकम् । हवमाह्वानम् । उपागमत् घ उपागच्छेदेव । आगमिष्यति ।। ८ ।।
अनु । पुरातनस्य । अहं प्रत्नस्य पुरातनस्यानादेर्विष्णोः। ओकसस्तदोकसःप्रसिद्धस्थानस्य वैकुण्ठादेरर्थे । तुविप्रतिं नरमक्षयमिन्द्रं हरिं त्वाम् । हुवे ह्वये । आह्वयामि । तुविप्रतिःकुत इत्यत आह । महानिति । तुवीति बहुनाम । ततो महान् प्रतिप्रतिस्थः। सर्वान्वैरिणःप्रति तिष्ठतीति प्रतिः। प्रतिरयमुपसर्गः। उपसर्गाश्च सति क्रियावचने तत्सम्बन्धिनो भवन्ति । असतितु ससाधनां क्रियामाहुः। द्विर्वचनं त्वभिप्रायमात्रेण न तु ततःकर्मप्रवचनीयत्वम् । तुविर्महांश्चासौ प्रतिःप्रतिप्रतिस्थश्चेति तुविप्रतिरितीरितः। कथं भूतम् । यं ते त्वाम् । पूर्वं पूर्वस्मिन्काले । ते पिता ज्ञातैव न तु जनको विश्वकृत् ब्रह्मा । हुवे आह्वयामास । यद्वा ते त्वदीयस्त्वद्भक्तो विश्वस्य पिता ब्रह्मा । हुव इति व्याख्येयम् ।। ९ ।।
तं त्वा । तं त्वाम् । हे विश्ववार सर्वैर्वरणीय । पुरुहूत बहुभिराहूत । सखे । सर्वत्र वसतीति वसुः। वसो । वयं तमुक्तरूपं त्वा त्वामाशास्महे इच्छामः। न केवलमस्मदर्थे किन्तु जरितृभ्यःअन्येभ्योपि स्तोतृभ्यः।। १०, २९ ।।
३०
ऋग्भाष्यटीका
अस्माकम् । अस्माकम् । हे सोमपाःसखे वज्रिन् । शिप्रिणीनां शिप्रं सुखम् । लिङ्गव्यत्ययेन सुखिनाम् । सोमपाव्नाम् आतो मनिन्नित्यादिना वनिप् । सोमपातॄणां तव सखीनामस्माकम् । भद्रं भवत्विति शेषः।। ११ ।।
तथा तत् । अस्तु तत् । हे सोमपाःसखे वज्रिन् देव । वयं ते सकाशादिति शेषः। यथा यच्चेष्टये गत्यर्थोयं प्राप्तुमुश्मसि । वश कान्तौ । इच्छामः। तत्तथास्तु । कथं त्वन्तथा कृणु कुरु । हरौ वज्रिशब्दं घटयितुं वज्रशब्दार्थमाह ।। वज्र इति ।। वज गतावित्यस्माद्भावे र प्रत्यये कृते गत्यर्थानां ज्ञानार्थत्वात् वज्रो ज्ञानमिति लभ्यते । तदस्यास्तीति वज्रीति ।। १२ ।।
रेवतीः। वित्तसंयुताः। वित्तसंयुता इत्यादिना रेवत्यादिवत्याशब्दार्थांस्तावदाह ।। रैपर्यायो रेशब्दः। ततो रेवतीरेवत्यो वित्तसंयुता इति भवति । यद्वा पशवो रेवत्यःप्रोक्ताः। पशवो वै रेवत्य इत्यादेः। सदेरकारप्रत्ययो दस्य च धः। सीदन्त्यस्मिन्निति सध आश्रयः। मदी हर्षे भावे घञ् । मादःसुखं मादस्य सधः। उपसर्जनस्य पूर्वनिपातः। ततश्च सधमाद इत्यस्य सुखस्थितावित्यर्थो भवति । तिष्ठत्यस्मिन्निति स्थितिः। सधमादस्थयोःछन्दसीति तु नाश्रितम् । सहशब्दार्थानुपपत्तेः। तुविशब्दो बहुपर्यायः। वाजशब्दोन्नवाची । स्त्रीलिङ्गं वैदिकम् । अतःतुविवाजा महान्नानि । क्षि निवासगत्योरित्यतो डुप्रत्ययः। क्षुर्निवासः। क्षुमन्तःस्थिति संयुताः। केचित्तु क्षुशब्द इत्यस्येदं रूपं मत्वा क्षुमन्तःशब्दवन्तःकीर्तिमन्त इति व्याकुर्वते । तदसत् । धातोःशब्दविशेषार्थत्वेन कीर्तेरलाभात् । रेवतीस्तुविवाजा इत्यस्य ज्ञानयुक्तं सुखं वार्थः। ज्ञानस्यैव मुख्यवित्तत्वात् । सुखस्यैव मुख्यान्नत्वात् । इदानीं वाक्यार्थमाह ।। स्यादिति । ऊर्जितमेतदन्नादिकं सधमाद इन्द्रेऽस्माकमीशे स्वामिनि सतीति शेषः। रेवतीर्वित्तसंयुतास्तुविवाजाःपशवस्तुविवाजाश्च वा सन्तु । कथं भूताः। वयं याभिःक्षुमन्तःसन्तो मदेम सुखिनो भवेम ।। १३ ।।
आघ । त्वद्वान् हे । हे धृष्णो प्रगल्भ । त्वावान् त्वद्वांस्त्वत्स्वामिकःपुरुषः। त्मना मन्त्रेष्वाङ््यादेरात्मनः। आत्मना घ त्वयैवाप्तःस्यात् । न केवलमन्नादिमानिति चशब्दः। वक्ष्यमाणसमुच्चये वा । किञ्च । स्तोतृभ्यःषष्ठ्यर्थे चतुर्थी स्तोतॄणाम् । तृतीयार्थे वा तैस्तोतृभिःशिष्यैः। आ समन्ततः। इयानःगम्यमानस्तदाश्रयश्च स्यात् । इण्गतावित्यस्येदं रूपम् । किमिव । ऋणोःरणतोःरणतेःक्विपि सम्प्रसारणं शब्दं कुर्वतोः। चक्र्योःचक्रपर्यायश्चक्रि शब्दः। चक्रयोरक्षं न यथाक्षमाश्रयभावेन वर्तते तथा । दार्ष्टान्तिके स्तोतृभ्य इत्युक्तत्वादत्राप्यृणोरित्युक्तम् ।। १४ ।।
आयत् । स्तोतॄणाम् । हे शतक्रतो यद्यस्मात्त्वम् । शचीभिर्वेदवाग्भिर्जरितॄणां स्तोतॄणाम् । कामं काम्यं सर्वमादुवःआदुहः। दुहेःछन्दसि लेटि रूपमेतत् । दुग्धवानसि । ऋणोरक्षन्नेति पूर्ववत् । आश्रयत्वमात्रेण दृष्टान्तः। तस्मान्ममापि कामं देहीति शेषः। द्वितीयस्य आशब्दस्य वैयर्थ्यमित्यत आह ।। आसमन्तादिति । ऐहिकं पारत्रिकं चेत्यर्थः। पक्षान्तरमाह ।। अत्याधिक्य इति । प्रागेक आशब्दो दुव इति क्रियासम्बन्धी । द्वितीयस्तु ससाधनक्रियावाची कामविशेषणमित्युक्तम् । इदानीं तु द्वावपि दुव इति क्रिया सम्बन्धिनौ । अत्याधिक्यार्थत्वेन न वैयर्थ्यं चेत्यर्थः। पृथक्पदं पुनराशब्दः।। १५, ३० ।।
३१
ऋग्भाष्यटीका
शश्वदिन्द्रः। तस्मा इन्द्रःस्तूयमानःप्रीतो मनसा हिरण्यरथं ददौ तमेतया प्रतीयाय शश्वदिन्द्र इति । क्रोधात् । इन्द्रःपोप्रुथद्भिःप्रथ प्रख्यान इत्यस्येदं रूपम् । प्रथयद्भिरात्मवीर्यमिति शेषः। नानदद्भिःअतिशयेन पुनःपुनर्वा नादान्कुर्वद्भिः। शाश्वसद्भिःक्रोधात् भृशं भूयो भूयश्च श्वसद्भिःसुरैःशश्वत्सर्वदा । धनानि दैत्य सम्बन्धीनि । जिगाय जितवान् । दंसनावान्कर्मवान् । स इन्द्रो नोऽस्मभ्यं हिरण्यरथं स्वर्णमयं रथमिदानीम् अदात् प्रादात् । स एव च नोस्मभ्यं सनिता अखिलमैहिकं दाता । यद्वा । स नोस्मदीयमखिलं हविरादिकं सनिता लब्धा । किञ्च । स नोस्माकं सनये लब्धये । पारत्रिकलाभकृते च भवति ।। १६ ।।
आश्विनौ । तृच आश्विनः। गोमत् । हे दस्रावश्विनौ । अश्ववत्याऽश्वयुक्तया । शवीरया सुखपुत्रयुजा च । इषान्नेन सह गोमद्धिरण्यवदिति क्रियाविशेषणे । यथा युवयोरागमनं गोमद्धिरण्यवच्च स्यात्तथैव । नोस्मान्प्रत्यायातम् । अश्वादिकं दातुमायातमिति यावत् । शवीरयेत्येतत्सुखपुत्रयुजेति व्याख्यातम् । तत्किञ्चिद्विशदयति । शमिति । यतःशं सुखं वीरश्च पुत्रःतद्वान्मत्वर्थे द्वन्द्वान्मत्वर्थे अर्श आदिभ्योच् । अतो युक्तमुक्तम् । इडादि शब्दानामध्यात्ममर्थानाह । इडिति । ऐश्वर्यं मनोजयः। ईश ऐश्वर्य इत्यस्येदं रूपम् । तथाशब्दःसमुच्चये । वीर्यमविद्याजये पराक्रमः। नामतो नाम्नोच्यन्ते । हितं च रमणीयं चेति परं ब्रह्म हिरण्यम् । यथा लोहानां हिरण्यं श्रेष्ठं तथा सर्वतोपि गुणोच्छ्रितमिति वा हिरण्यम् ।। १७ ।।
समान । समानयोग । हे दस्रावश्विनौ । वां युवयोर्भक्तानाम् । त्वदात्मनां त्वच्चित्तानाम् । भगवत एकत्वादेकवचनम् । समानं योजनं योगो यस्यासौ तथोक्तः। समानयोगयुक्तः। युक्तत्वं च कारणत्वेन चित्सुखत्वादमर्त्यश्च हि अयं प्रसिद्धो रथो देहः। समुद्रे क्षीरसागरे । ईयते ज्ञायते । कोसौ समानो योग इत्यत आह । मोक्षस्येति । यावता योगेन तावान् । प्रसिद्धाश्विनोस्तु समानयोजनो योग्ययुग्यवान् । अमर्त्योऽलौकिकः। समुद्र ईयेत आसमुद्रगामीति ।। १८ ।।
न्या१•घ््नयस्य । एकं चक्रम् । हे अश्विनौ । सौरस्य रथस्यैकं चक्रम् अघ््नयस्य पर्वतनामैतत् । मानसोत्तरस्य गिरेर्मूधनि मूधर्ि्न । युवां नियेमथुःनियमितवन्तौ स्थः। युवाभ्यां नियमितं वर्तत इति यावत् । अन्यदपरं च चक्रं चक्रस्थानीयोक्षप्रदेशो द्यां परिदिवि मेरावीयते ज्ञायते भवन्नियमनेन । प्रकारान्तरेण व्याख्याति । पापमिति । हे अश्विनौ रथस्य जगदाख्यस्यैकं चक्रं प्रवृत्तिहेतुत्व साम्यात्पापम् । अघ््नयस्य अःविष्णुस्तेन हन्यत इति हरिघ््नयस्य दैत्यजनस्य मूर्धनि । नियेमथुःयुवां स्थापितवन्तौ स्थः। अन्यच्च चक्रं पुण्यम् । द्यां परि लक्षणयादिव्यस्य जनस्योपरि । भवद्भ्यामेवेयते ।। १९ ।।
कस्ते । उषस्योयं तृचः।। को मर्त्यः। हे कधप्रिये अमर्त्ये विभावरि उषःको मर्तो मर्त्यः। ते तव । भुजे भोगाय भवति । न कोपि । कधप्रिय इत्येतद्व्याचष्टे । यत इति । सर्वं प्रियमेव यस्य न किञ्चन दुसूक्तङ्खकारणं स सर्वप्रियः। यतो भवान्सर्वप्रियोऽतःकधप्रियः। तस्य स्त्रीरूपस्य सम्बुद्धिःकधप्रिये । कथमेतल्लभ्यत इत्यत आह ।। किमपीति । कधशब्दःकिमपीत्यस्यार्थे निपातः। सर्वमपीत्यर्थः। सर्वं प्रियमेव न त्वप्रियं किमपीत्येतत्कुत इत्यत आह ।। पूर्णानन्दा त्पूर्णानन्दत्वादिति । यतस्त्वममर्त्या पूर्णानन्दा च अतस्तव भोगःकथं मर्त्याधीन इति । कं नक्षसे णक्ष गतौ आप्तकामत्वतःकारणात्स्वार्थहेतुतःकमेव प्रतिगच्छसि । न कञ्चन प्रति । विभावरीति व्याचष्टे ।। विशेषादिति । विशेषाद्भा विशिष्टाभा । तया जगदावरणात् । विशिष्टा भा विभा । वृणोतेरकारः। स्त्रियामीकारः। विभयावरी विभावरी । विभावरी चेति सम्बन्धः।। २० ।।
वयं हि । चिन्तयामः। हे अश्वे न जात्यश्ववच्चित्रे सदाभद्रे । ईश्वरापेक्षया पुल्लिङ्गम् । इवादि युक्तमुपमानमुपमेयवृत्तीति ततोपि सम्बुद्धिः। अरुषि अरुणे वर्णतः। चशब्दो गुणसमुच्चये । वयमान्तात् आपराकात् । अन्तपराकयोरा । पञ्चम्यर्थे षष्ठी । आङभिविधौ । विश्वं ते तवैकस्य । इत्यमन्महि चिन्तितवन्तो हि सदा चिन्तयामः। पराकान्तौ व्याचष्टे ।। पराक इति ।। श्रीरेव पराकः। कथम् । सुसुखेति कृत्वा । परं आ सम्यक्कं यस्येति । पुल्लिङ्गं पुंसामर्थ्योपेतत्वात् । अन्तःकलिः। सकलजीवान्त्यत्वात् । लक्ष्मीपूर्वं कलिपर्यन्तं विश्वं तवैव स्वमिति जानीम इत्यर्थः। प्रसिद्धायामुषस्येतदसम्भवादान्तादा पराकादिति प्रकारान्तरेण व्याख्याति । नरकेति । यदोषादेव्यत्रोदिता तदा नरकस्वर्गयोर्नरकस्वर्गाभ्यामित्येवं व्याख्येयम् । अन्तो विनाशः। दुसूक्तङ्खं नरकः। परमसुखत्वात्पराकःस्वर्गः। नरकस्वर्गयोर्देवी स्वामिनीति स्वार्थ एव वा षष्ठी ।। २१ ।।
त्वं त्येभिः। अत्र दिवो दुहितरित्येतत्प्रसिद्धायामुषसि व्याख्याति । प्राणेति । यद्यपि वागेव द्यौस्तथापि केवलायाःस्त्रियोऽपत्यसम्बन्धाभावात्प्राण ग्रहणम् । परमेश्वरे दिवो दुहितृत्वं घटयति । तदिति ।। वाचा व्यङ्ग्यत्वादेव हे दिवोदुहितरुषस्त्वम् । त्येभिःत्यैःप्रसिद्धैः। वाजेभिर्वाजैः। अन्नानि दातुमिति यावत् । अस्मान्प्रत्यागाहि आगच्छ । अस्मे अस्मासु । रयिं वित्तं च । निधारय निश्चितं स्थापय ।। २२, ३१, ११, ११, ६ ।।
