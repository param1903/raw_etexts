## १३सूक्तम् 2 अध्यायः ऋग्भाष्यटीका
व्याख्याता मेधातिथिदृष्टा ऋचः। व्याचिख्यासितानामृषिमाह ।। शुनसूक्तम्शेप इति । परम् उत्तमम् । यद्वाऽत उत्तरं त्र्यूनं शतं परं त्रयं चेत्यृक् शतम् । यूपादित्यादिना हरिश्चन्द्रो ह वैधस इति ब्राह्मणोक्तां कथां स्मारयति । तच्च उदुत्तमं वरुणपाशमित्यादेःसुबोधत्वाय । एवं सति त्वमग्ने प्रथम इत्यादीनामपि शुनसूक्तम्शेपदृष्टत्वं प्रसक्तमित्यत उक्तमत उत्तरं परमिति । तद्विवृणोति । त्र्यूनमिति । इह कस्य नूनमित्याद्यायामानुपूर्व्यां त्र्यूनमेव शतमस्ति अन्यत्रयं चतुर्थे पञ्चमेपि च मण्डलेऽस्ति । अतो न त्वमग्ने प्रथम इत्यादीनां शुनसूक्तम्शेपदृष्टत्वम् । नापि तस्य शतर्चित्वहानिः। ननु कस्मादेवं कल्प्यते शुनसूक्तम्शेप इदानीं त्र्यूनमेव शतं दृष्टवानित्यस्तु । शतर्चित्वं तु सामीप्याद्भविष्यतीत्यत आह ।। ब्राह्मणोक्तस्त्विति ।। ब्राह्मणे खल्वेकस्मिन्नेव काले देशेवस्थायां च शुनसूक्तम्शेपस्यान्यूनऋक्शतदर्शनं सप्रजापतिमेवेत्यादिनोक्तम् । स ब्राह्मणोक्तो ह्यृचां क्रमोत्राप्यनुसर्तव्यो भवेत् । अन्यथा तद्विरोधःस्यात् । अथवा अत्रापि त्र्यूने शतेपि । ब्राह्मणोक्त एव क्रमो भवेन्न तु यथा श्रुतः। तथाहि । यच्चिद्धि सत्यसोमपा इत्यादिकाभिरिन्द्रेऽश्विनो रुषसि च स्तुतायां विमुक्तपाशं शुनसूक्तम्शेपमधिकृत्य ब्रह्मणम् । तमृत्विज ऊचुस्त्वमेव नोस्याह्नःसंस्थामृचेत्यादि । तत्र च यत्र ग्रावेत्यादीनां स्फुटं परत्वमवगम्यत इति । कस्यनूनम् । पञ्चदशर्चमिदं सूक्तम् । प्रजापतेरियमृक् । कर्तुरित्यादिना विष्णौ तावद्योजयति । ईशश्चेत् अत्र विवक्षितःतदैवं योज्यमिति शेषः। वयं कस्य करोतेर्डः। कर्तुः। अमृतानां सुराणां मध्ये कतमस्य सुखतमस्य परानन्दतनोर्देवस्य विष्णोः। चारु भद्रं नाम । नूनमिदानीम् । मनामहे । अत्रायं धातुःसामर्थ्यादुच्चारणाद्यर्थे वर्तते । स को नोस्मान्मह्यै अदितये इन्दिरायै पुनर्दात् दद्यात् । ततश्च पितरं तं देवं मातरं तां देवीं च दृशेयं पश्येयम् । अमृतानां कतम इत्येतत्प्रकारान्तरेण व्याख्याति । स इति । अमृतानामित्यनुवादेन मुक्तानामिति व्याख्यानम् । मुक्तानां सकाशादिति शेषः। सुखादावित्यनेन क शब्दोन्येषामपि गुणानामुपलक्षणार्थ इत्याचष्टे । प्राङ्मह्या अदितय इतीन्दिराविषयं व्याख्यातम् । इदानीं परमेश्वरविषयं च भवतीत्याशयेन निर्वक्ति । अखण्डितत्वादिति । दो अवखण्डने । अस्मात्कर्मणि क्तिन् । ततो नञ् समासः। यस्मान्महती तत् तस्मान्मही च स्त्रीरूपःस इत्यर्थः। महत्त्वमखण्डितत्वं तत्वं चैकमेव । अतःपुनरुक्तिं परिहरति । देशानन्त्यादिति । अखण्डितत्वं त्विति सम्बन्धः। द्वितीयश्चोवधारणे । पितरं मातरं चेति व्यधिकरणं प्राग्व्याख्यातम् । इदानीं द्वयमपि परमेश्वरविषयं चेत्याह ।। स एवेति । पुनःशब्दस्य तात्पर्यमाह ।। तस्मिन्निति । यस्मात्सदा तस्मिंस्थिताःतत् तस्मात्पुनर्दादित्युक्तमित्यर्थः। अदितिशब्दं विष्णौ प्रकारान्तरेण व्याख्याति । अत्तीति । ओःकर्तरि क्तिन् । जग्ध्यादेशाभाव इडागमश्च सर्वं वा अत्तीति श्रुतेरनुसरणीय इत्येवशब्देनाचष्टे । मह्या अदितय इतीन्दिराविषयमुक्तं तत्केन निर्वचनेनेत्यत आह ।। श्रीर्वेति । वाशब्दश्चशब्दार्थे । श्रीश्चानेनैव निर्वचनेन मही चादितिश्चोक्तेत्यर्थः। विष्णावृचं व्याख्याय प्रजापतावपि व्याख्याति ।। ब्रह्मेति । ब्रह्माप्येवं कर्तृत्वादिना क इत्यादि शब्दैःप्रोक्तः। रूढश्चासौ शब्दस्तस्मिन्नित्याह । क एवेति । नन्वमृतानां कतमस्येत्येतद् ब्रह्मणि न युज्यते । विष्णुरमास्वसमानेभ्योधिकत्वाभावादित्यत आह ।। गुणाश्चेति । जीवेभ्यःस्वसमानव्यतिरिक्तेभ्यःतत् तस्मात् । उत्तरार्धं ब्रह्मणि योजयति । ददात्विति । पुनःशब्दतात्पर्यार्थमाह । प्राप्तानिति ।। तयोःसर्वगतत्वात्तौ प्राप्तानप्यस्मान्पुनर्ददातु । कथं तर्हि प्रार्थनमित्यत आह । विशेषेति । चतुर्थ्यर्थे तसिः। तस्य सर्वगतस्य चाप्तिःप्रार्थ्यत इति शेषः। कौसौ विशेषदेश इत्यत आह ।। वैकुण्ठादिरिति । उक्तो विशेषदेशत्वेन । हरेश्च सर्वगतस्यापि हरेर्व्यक्तिस्थानत्वादित्यर्थः।। १ ।।
अग्नेर्वयम् । अग्नेयीयम् । तस्याःस्पष्टत्वादभिधेयमाह । तस्यैवेति । उक्तम् अस्यामृचि । कथं तर्हि प्रजापतिरुवाच । अग्निर्वै देवानां नेदिष्ठस्तमेवोपधावेति । सोग्निमुपससाराग्नेर्वयं प्रथमस्यामृतानामित्येतयर्चेति ब्राह्मणमित्यतःस एवाग्न्याख्या उक्त इत्यनुक्त्वा तस्यैवान्य द्रूपमित्युक्तम् । किं तद्रूपमित्यत आह । य इति । यज्ञेशो हूयत इत्यनेनाग्न्यादिशब्दानां प्रवृत्तिनिमित्तमुक्तम् । अमृतानां प्रथमस्येति व्याचष्टे । स इति । नन्वत्र पूर्वत्र च नाम मनामह इति हेतुःको नःस न इति फलं प्रार्थ्यते । तदयुक्तम् । नामस्मरणादिमात्रस्य वैकुण्ठादि प्राप्तिसाधनत्वस्य प्रमाणविरुद्धत्वादित्यत आह ।। नामेति । यद्वा चारुत्वस्योपपादनमेतत् ।। २ ।।
अभित्वा ।। सावित्रोऽयन्तृचः। तत्र कःसविता विष्णुरेव मुख्यतः। कथं तर्हि तमग्निरुवाच सविता वै प्रसवानामीशे तमेवोपद्यावेति स सवितारमुपससाराभित्वा देव सवितरित्यनेन तृचेनेति ब्राह्मणमित्यत आह ।। सवितेति ।। जगत्कारणमिति सवितृशब्द प्रवृत्तिनिमित्तम् । वार्याणामीशानमित्यस्यार्थमाह ।। वित्तानामिति ।। वित्तं कथं वार्यशब्दमित्यत आह ।। वार्यं हीति ।। वरणीयत्वतः। अवद्यपण्येत्युपाधेरविवक्षितत्वादृहलोर्ण्यदिति भवत्येवेति हेरर्थः। शिष्टं व्याख्याति । रक्षन्निति । हे सवितर्देव सदा नित्यम् । अवन् रक्षन् । कम् । अभ्यर्हितत्वादात्मानम् । अहं वार्याणां वित्तानाम् । ईशानं स्वामिनम् । भागं भग ऐश्वर्यादिगुणाः। तेषां समूहो भागम् । ऐश्वर्यादिसमिति रूपम् । त्वा त्वाम् अभीमहे । अवन्नित्येकवचनादेतदप्येकवचनार्थे । एमि आत्मानं रक्षितुं त्वां शरणं गच्छामि । यद्यप्यवन्नित्येतत्सम्बुद्ध्यन्तं व्याख्यातुं शक्यते । तथापि साक्षात्प्रयोजनोक्तिलाभाय वचनव्यत्यासेन व्याख्यातम् । लक्षणहेत्वोःक्रियाया इति स्मरणात् ।। ३ ।।
यश्चित् । योपि । हे देव विष्णो । इत्था अविकारित्वादित्थं भूतः। इदानीन्तनप्रकार एव सर्वदा शशमानः। शशब्दःसुखवाची । द्विर्वचनमतिशयार्थे । अधिकं सुखं शशं तन्मन्यतेऽनुभवतीति शशमानः। सुखाधिक इति यावत् । निदो नेदीयसःपरस्मात् ब्रह्मणो हिरण्यगर्भादपि । पुरा पूर्वः। ओषःउपलक्षणमेतत् । द्वेषादिदोषवर्जितः। एवं भूतो यश्चित् योपि ते भगःपरमैश्वर्यादिरूपो विग्रहस्तवानामयं रूपं तमहं हस्तयोर्दधे पुत्र इव पितरम् । निद इत्यव्ययं क्वचित्सामीप्ये व्याख्यातं निदस्तस्य समीपगा इति । अत्र तु दूरत्वे । तत्कथमेतदित्यत आह । निद इति । यथाऽऽराच्छब्दो विरुद्धार्थद्वयवाची तथैतावपि प्रत्येकं विरुद्धार्थद्वयस्याभिधायकौ । मूलविभुजादित्वात्कः। तदिदमुक्तमुभावपीति । विरुद्धार्थ द्वयाभिधायित्वस्यैव विवरणं दूरसामीप्यवचनाविति । दूरेति भावप्रधानम् । महोदधौ नाम महोदधिनामके ग्रन्थे । कथितमेतदिति शेषः। एवं विष्णावृचं व्याख्याय देवतान्तरे व्याख्याति ।। यदेति । अत्र विवक्षितस्तदैवं योजनेति शेषः। हे सवितर्देव यश्चिद्योपि ते तव स्वामी इत्था शशमानो निदःपुरा भग ऐश्वर्यादिरूपोऽद्वेषो हरिस्तमहं हस्तयोर्दध इति । कुत एषां विशेषणानां विष्णुविषयत्वमित्यत आह । ओषइति । ग्रन्थान्तरेऽद्वेषो विष्णुरित्यद्वेषत्वस्य विष्णुलिङ्गत्वोक्तेः। निर्विकारत्वादेरपि विष्णुलिङ्गत्वे वचनान्युदाहर्तव्यानि ।। ४ ।।
भगभक्तस्य । विष्णुभक्तस्य । हे सवितर्वयन्तवाऽवसारक्षणेनाऽऽरभे आरभामहे । विद्यां त्वदीयामिति शेषः। तत्फलं च भगभक्तस्य भग ऐश्वर्यादिरूपो विष्णुः। तद्भक्तस्य तत्सेवकस्य ते सम्बन्धिनं रायो मूर्धानम् । मूर्धशब्दो गौण्या वृत्त्योत्तममाह । राय उत्तमं प्रसिद्धाद्वित्तादुत्तमम् । वित्तं सुखमुदशेम उच्चैरश्नामि अश्नीमः। एवं देवतान्तरे व्याख्याय विष्णौ व्याख्याति । ऐश्वर्यादीति । हे हरे तवावऽसा तव रक्षाबलाद्वयमारभे । त्वदीयां विद्यामारभामहे । ततश्च भगभक्तस्य भग ऐश्वर्यादिगुणाःभक्तमन्नं भोग्यं यस्य परमात्मनःस तथोक्तः। तस्य ते रायो मूर्धानं प्रसिद्धाद्वित्तादुत्तमं मोक्षाख्यमुदशेम उच्चैरश्नामि । अश्नीमः।। ५, १३ ।।
१४
ऋग्भाष्यटीका
न हिते । इतसूक्तम्परा एकत्रिंशद्वरुणदेवताः। क्षतात्राणम् । हे वरुण । ते क्षत्रं प्रजानां क्षताद्धानेस्त्राणम् । वयश्चन विशब्दो विशिष्टवाची । चनशब्दोप्यर्थः। विशिष्टा अपि । अमी परोक्षाःये मुक्तिगास्तेपि नापुर्हि । तथा ते सहो बलं च नापुः। मन्युं मनु अवबोधने । संविदं च नापुः। क्रोधस्य गुणत्वाभावात् । त्वदीयक्षत्रादिसदृशक्षत्रादिमन्तो मुक्ता अपि न सम्भवन्तीत्यर्थः। प्रमाणबाधपरिहारार्थमुक्तं पूर्णमिति । किञ्च ये पतयन्तःस्वार्थे णिच् । स्वयं संसृतेरुत्पतं तो जीवन्मुक्तास्तेपि नापुः। यद्वा हेतुमति णिच् । अन्यान् शिष्यभक्तान् संसृतेरुत्पतयन्त उद्गमयन्तो ये उदारा आचार्यास्तेपि नापुः। किञ्च । अनिमिषं सदा चरन्तीःशुभान्याचरन्तः। इमा आपःइमे प्रसिद्धा देवा अपि नापुः। अप् शब्दस्य सर्वदेववाचित्वं कुत इत्यत आह । आप इति । यद्यस्मादापो वै सर्वा देवता इति श्रुतिरस्ति तस्मादुक्तं युक्तमिति । अप् शब्दःसर्वदेवतावाचित्वेन व्याख्यातः। तद्विशेषवाचित्वेनापि द्वेधा व्याख्याति । अब्देवता अबभिमानिदेवताःगङ्गाद्या न द्यो वा आप इत्युक्ताः। किञ्च । ये देवसङ्घाःवातस्य वायुदेवस्य विष्णोःपञ्चम्येषा । अभ्वम् उत्पत्तिपर्यायोऽयम् उत्पत्तिम् । प्रमिनन्ति जानते । तेपि महाज्ञानानापुः। वायु देवस्येत्यनुवादेन विष्णोरिति व्याख्यानं वा । उत्पत्तिं प्रादुर्भावम् । वय इत्यनुवादेन सुपर्णा इत्यपि वेतिव्याख्यानान्तरम् ।। ६ ।।
अबुध्ने राजा । अबुध्ने प्रकाशतः। पूतदक्षो वरुणो राजा अबुध्ने बुध अवगमने क्विप् । तत्प्रतिषेधो बुध्नम् । नञःपरनिपातादि छान्दसम् । तस्यापि प्रतिषेधोऽबुध्नं तृतीयार्थे सप्तमी । प्रकाशतो ज्ञानेन ज्ञानपूर्वम् । वनस्य वन षण सम्भक्तौ पचाद्यच् । स्वं सम्भजतःस्वात्मानं सेवमानायोर्ध्वमुच्चैः। स्तूपं स्थानमुत्तमं स्थानं ददते । दद दाने । किञ्च ये नीचीना नीचस्थाःपुरुषास्तेपि तेन वरुणेन सेवितेन निमित्तेन उपरि ऊर्ध्वगाःस्वर्गगाःस्थुःतस्थुः। यद्वा ये नीचीना नीचा मानुषाद्यास्तेपि उपरि स्थुःमुक्तिगा बभूवुरिति व्याख्यानान्तरम् । अर्थद्वये कथं ते नीचीनाः। तत्राद्ये ये(ए)षां तेषां स्वर्गं गमिष्यतां बुध्नोऽधोभागःसुरेभ्यो नीचलोको ह्यावासः। द्वितीये तु बुध्नशब्दोधस्तनत्वमाह । एषां मानुषादीनां बुध्नःसुरेभ्योऽधस्तनप्रकारो गुणा नीचाः। अथवैषां मानुषादीनां बुध्न उक्तप्रकारेणाप्रकाशोऽज्ञानमस्ति । न तु देवानां तस्मात्ते नीचाः। तृतीयपादं प्रकारान्तरेण व्याख्याति । नीचोच्चत्वमिति । अस्य वरुणस्याज्ञया य एव जीवाःकिञ्चिदपेक्षया नीचीनास्त एव किञ्चिदपेक्षयोपरि स्थुः। किं निरवधिकमेतत् । न । एषां जीवानां बुध्नो मूलभूतःकश्चिदस्ति विरिञ्च इति । तस्येदं तात्पर्यम् । विरिञ्चादा यत्क्रमशो जीवानां नीचोच्चत्वं तच्च वरुणेनेति । तस्य वरुणस्य प्रसादादस्मे अस्माकम् । शे आदेशः। अन्तर्हृदये केतवो निहिताःस्युःज्ञानानि नित्यं निहितानि भूयासुः। ज्ञानिनो वयं भूयास्म । ननु सन्त्येव ज्ञानानि तत्कथं तत्प्रार्थना । अतो विद्यमानेभ्योप्यधिकानीति । तर्ह्ययोग्यप्रार्थनया प्रत्यवायो भवेदित्यतोभिप्राय माह । भवन्तीति । ये केतवो भविष्या आगामिनोस्माकं भवितुमर्हा भवन्ति वासन्त्येव ते स्युरित्यनेन ये केतवोऽस्मेऽस्माकं अन्तर्निहितानि गूढाःसन्ति ते स्युःव्यक्ता इति योजनान्तरं सूचितं भवति । अतोधिकानीति यद्व्याख्यानं तत्कथं लभ्यमित्यत आह । द्विर्ग्रह इति । पदकारेणात्र स्युरिति स्युरिति योद्विर्ग्रहःक्रियते तेन द्विर्ग्रहे द्विर्ग्रहेण द्विरुच्चारणेन प्रार्थनैवाधिकार्थेऽधिकार्थद्योतनाय भवतीति ।। ७ ।।
उरुं हि । उरुं राजा । रञ्जनात् अनुरागजननात् । राजनात् दीपनाद्वा राजा । रञ्जरागे । राजृदीप्तौ असौ राजा । अन्वेतवै स्वाज्ञानुसारेण गत्यै । उशब्द एवार्थे । तस्याध्याहृतेन सदाशब्देन सम्बन्धःकृतः। सूर्याय सूर्यस्य । उरुं विस्तीर्णम् । पन्थां पन्थानम् । चकार सूर्यसञ्चाराय मूर्तान्तर प्रतिघातरहितमन्तरिक्षं चकार । किञ्च । अपदे अपदायपुरुषाय प्रतिधातवे धावुगति शुद्ध्योः। गन्तवे गन्तुम् । पादा पादौ । अकःअकरोत् । विकरणलोपात् । यद्वा अपदे पदगतौ गत्यर्थाःज्ञानार्थाः। सम्पदादित्वात्क्विप् । न विद्यते पद्यस्य तस्मै अज्ञाय । पादौ घञन्तःविज्ञानं ज्ञानं चेति शेषः। स वरुणःप्रतिधातवे आत्मानं प्रति गन्तुमक इत्येषोर्थ इह पादेंऽजसा मुख्यया वृत्त्योक्तः। माहात्म्यातिशयस्य सूचकत्वात् । उत किञ्च वरुणो विष्णुर्हृदयविधःहृदयं बुद्धिस्तां विशेषेण धत्त इति विध् विच् । आकारलोपः। तस्य बुद्धेर्धातुःशङ्करस्य चिदपि अपवक्ता दोषान्वक्ता । कथं ज्ञानात्सूक्ष्मविज्ञानवत्त्वात् । शिक्षकत्वाच्च । शिक्षको हि त्वयेदमवद्यमाचरितमिति दोषं वक्ति । अनेन विज्ञानं शिक्षकत्वं चाभिप्रेतम् । न दौर्जन्यमित्यभिप्रायः।। ८ ।।
शतं ते । जगद्रक्षा । हे राजन् ईश । ते तव । शतमनन्तानि सहस्रं पुनरपि प्रत्येकमनन्तधाभूतानि । भिषजो रक्षकत्वगुणयोगाज्जगद्रक्षासाधनानि सन्ति । अतो मम उर्वी महती । गभीरा अगाधरूपा । सुमतिःशुभामतिस्ते तव त्वद्विषयेति यावत् । सदास्तु । किञ्च । निर्ऋतिम् ऋगतौ । निर्निषेधे । ऋतिर्ऋतं ज्ञानं तत्प्रतिरूपत्वहेतोर्निर्ऋत्याख्यां दुर्मतिं दूर एव बाधस्व । बाधृलोडने । कथम् । पराचैःपराकृत्य दुर्ज्ञानिजनं स्वर्गादिस्थानाच्छश्वदेव निरस्य नरके क्षिप्त्वा चेत्यर्थः। किञ्च । कृतं मयेति शेषः। एनश्चित्पापं चास्मन्मत्तः। प्रमुमुग्धि प्रमोचय ।। ९ ।।
अमीये । ऋक्षाण्यमी । येऽमी ऋक्षा यान्यमूनि ऋक्षाणि नक्षत्राणि । तान्युच्चा उच्चैरं तरिक्षे निहितासो निहितानि त्वयैवेति शेषः। यच्च तानि नक्तं रात्रौ ददृश्रे ददृशिरे इरयोरे दृश्यानि दिवा कुहचित् कदाचिदेव ईयुःप्रतीयुःप्रतीयन्ते । यच्च दिवा सर्वदा न प्रतीयन्ते कदाचिदेव प्रतीयन्ते तदपि त्वयैव । वरुणस्य परानन्दतनोर्विष्णोस्तवैव व्रतानि इत्यादीन्युक्तानि कर्माण्य दब्धान्यनिरोधितानि अप्रतिहतानि । किञ्च । चन्द्रमाश्चन्द्रो विचाकशत् चकाशृृ दीप्तौ दीप्तिश्च दर्शनं पश्यन् समस्तमिति शेषः। नक्तम् उपलक्षणमेतत् । नित्यमेति याति तच्च त्वयैव । वरुणस्यादब्धानि व्रतानि विचाकशदित्येकवाक्यतया वा योज्यम् । विचाकशदित्यस्यार्थान्तरं दृश्यमान इति । चन्द्रमा नक्तं विचाकशत् दीप्यमानो दृश्यमान एति तदपि त्वयैवेति योजनान्तरं सूचयति । सम्प्रेरित इति । यो विचाकशत् चन्द्रमाःस त्वयैव सम्प्रेरितो नक्तमेति । उपलक्षणमेतदित्यभिप्रायेणाह । परे चेति । त्वदाज्ञायाःकरणाः। कृत्युल्युटो बहुलमिति कर्तरि ल्युट् । व्यधिकरणो वा बहुव्रीहिः।। १०, १४ ।।
१५
ऋग्भाष्यटीका
तत्त्वायामि । तदिति परामर्शस्य विषयं दर्शयन्व्याख्याति । एवं गुण इति । यद्यस्मात्त्वमेवं गुणस्तदतः। शरण्यं त्वा त्वां यामि सदा शरणं व्रजामि । कथम् । ब्रह्मणा वेदवाचा । वेदमानो नमन्स्तुवन्नभिवादयंश्चेत्यर्थः। किञ्च । यजमानःउपलक्षणमेतत् । मत्तोन्यो विद्वान् । हविर्भिर्हविसूक्तम्प्रदानादिभिः। तदेवाशास्ते वाञ्चति । किं तत् । यामीत्युक्तधात्वर्थ परामर्शोयमित्याह ।। त्वदिति । त्वद्गतिं त्वच्छरणप्राप्तिम् । हे वरुण देवदेव इहास्मासु । ओमानोऽवज्ञामकुर्वन् । नरमात्रमिति बुद्ध्यास्माञ्छरणं प्राप्ताननिन्दन्निति यावत् । बोधि सम्बोधय । हे शुनसूक्तम्शेप श्रान्तोसीति । हे उरुशंस उरुभिःपुरुषैःशंस्यत इति उच्चैःस्तुत । न आयुरस्मदायुः। मा प्रमोषीःमा छेत्सीःन छिन्द्याः।। ११ ।।
ध्३-११.ढम्प्
तदित् । नक्तं दिवसे च । नक्तं रात्रौ । मह्यं तदित् तदेव । एतदेव ब्रह्मणा वन्दमान इति प्रकृतं त्वदीयं स्तोत्रं प्राहुराचार्याः। सुकार्यमिति शेषः। दिवा दिवसे च । तदेव कार्यमाहुः। किञ्च । हृदो हृदिस्थः। अणि वृद्ध्यभावश्छान्दसः। प्रत्ययान्तरं वा ल्यब्लोपनिमित्ता पञ्चमी वा । हृदधिष्ठायेति तस्य तात्पर्यार्थो हृदिस्थः। केतःज्ञानरूपः। तेन्यरूपमयं नारायणः। तदेव कार्यमाविचष्टे सम्यग्वक्ति । पश्यत्यपि उभयत्रापि प्रयोगात् । एवं स्तुवन् गृभीतो गृहीतः। शुनसूक्तम्शेपोऽयं समह्वत् समाह्वयत् समाह्वयति । स राजेशो वरुणो देवो नोस्मान्मुमोक्तु मोचयतु । अग््रयदुसूक्तङ्खात्साम्प्रतमुपस्थितात् संसारदुसूक्तङ्खाद्वेति शेषः।। १२ ।।
शुनसूक्तम्शेपोह्यह्वत् । अत्र प्रथमपादो निगदेनैव व्याख्यात इति दर्शयन् गृभीतपदं व्याख्याति । शुनसूक्तम्शेपइति । हृग्रहोर्भश्छन्दसि । त्रिषु द्रुपदेषु बद्ध इत्येतत् द्वेधा व्याख्याति । स्थानत्रये सुबद्धःविक्रयाद्यैःसुबद्ध इति । स्थानत्रयं यूपस्य द्रोर्वृक्षस्य यूपस्य पदानि स्थानानि तेष्विति प्रथमोर्थःस्यात् । द्वितीये तु के विक्रयाद्याःकथं च द्रुपदानीत्यत आह । द्रुतमिति । सञ्ज्ञपनमालम्भः। आदित्यशब्दं विष्णौ योजयति । आदित्य इति । अव्ययात्त्यबित्यत्र योगविभागादादिशब्दात्त्यप् । पूर्वन्यायेनात्र सूक्ते सर्वत्र वरुणोप्युच्यत इति शङ्कां निवारयति । परेश इति । न तु वारीश इत्यर्थः। किं सर्वथापि नेत्यत आह । शुनःशेप इति । यत्र वरुणःसम्भवति तत्र सोपि ग्राह्यः। न हि ते क्षत्रमित्यादौ तदसम्भवाद्विष्णुरेवेत्याशयः। द्रुपदशब्दस्यार्थान्तरमाह । गुणा इति । यत्र येषु गुणेषु । तृतीयपादतात्पर्यमाह । करोत्विति । चतुर्थस्यार्थमाह ।। प्रसन्न इति । त्रिषु पदेषु यूपस्थानेषु बद्धः। यद्वा द्रुतं पद्यन्त इति द्रुपदानि विक्रयादीनि तेषु । तृतीयार्थे सप्तमी । तैर्बद्धः। यद्वा जीवानां द्रवस्य संसरणस्य पदानि द्रुपदानि सत्वरजस्तमांसि तैर्बद्धः। शुनःशेपःयमादित्य मह्वदाह्वयति । स वरुणो राजैनं शुनसूक्तम्शेपम् अवसृज्यात् अवसृजेत् । संसृतेरवसृष्टं करोतु । विकरणस्य श्लुः। कथम् । विद्वानस्मदाह्वानं जानन् ततश्च प्रसन्नः। अदब्धोऽप्रतिबद्धः। पाशान्विमुमोक्तु । अस्मान्कर्मपाशाद्विमुमोक्तु । अत्रापि बहुलं छन्दसीति श्लुः।। १३ ।।
अवते । निन्दां च । अत्र क्रियापदस्यैकत्वाद्द्वावप्यवशब्दौ नोपसर्गौ युक्तावित्याशयेनाद्यस्यावमवाचितां विवक्षन् व्याख्याति । हे वरुण वयन्ते नमोभिस्त्वद्गतैस्त्वद्विषयैर्नमस्कारैः। हविर्भिर्यज्ञेभिर्हविर्युक्तैस्त्वन्मखैश्च । त्वन्नमस्कारत्वन्मख समुत्पन्नात्त्वत्प्रसादादिति यावत् । ते हेो हेनं निन्दां च । अव अवमाम् अवाग्गतेर्हेतुभूताम् । अवेमहे अवगच्छामः। ननु मुमुक्षोर्भगवन्निन्दा ज्ञातुमयोग्या । सत्यम् । उपादेयत्वेनायोग्यामपि सानिन्देयमवाग्गति हेतुभूतेत्यवगच्छामः। हे राजन् एवमस्माभिरवगतःस च त्वमस्मभ्यं क्षयन् क्षितिराश्रयो भवन् । अस्मत्कृतान्येनांस्यघानि । शिश्नथःअशिश्रथः। छान्दसश्चङ् । निश्चितत्वाल्लोडर्थे लुङ् । आशु वियोजय । असुरशब्दार्थःप्राणरन्तेति । असवःप्राणाःतेषु तैर्वा रमत इत्यसुरः। प्रचेतःशब्दार्थोखिलज्ञ इति । प्रकृष्टमखिलविषयं चेतो ज्ञानं यस्येति । यद्यप्यत्रे मौशब्दौ सम्बुद्ध्यन्तौ तथापि प्रातिपदिकार्थमात्रमत्रोक्तमिति ज्ञातव्यम् ।। १४ ।।
उदुत्तमम् । अत्रोत्तमाधममध्यमान्पाशान्व्याख्याति ।। पुण्यमिति ।। उत् अववीत्युपसर्गार्थानाह । यथायोग्यमन्येषु दत्वेति । हे वरुणोत्तमं पाशं पुण्यमस्मदुच्छ्रथय अस्मत्सुहृद्भ्यो दत्वास्मत्तो वियोजयः। अधमं पाशं पापमवश्रथय द्विषद्भ्यो दत्वास्मद्वियोजय । मध्यमं पाशं मिश्रं पुण्येन मिश्रं पापं विश्रयथ उदासीनेभ्यो दत्वा वियोजय । एवशब्देनास्य मुख्यार्थतामाह । अथ तेन वियोजनेन । हे आदित्य तव व्रते त्वत्कर्मणि त्वन्निष्ठयेति यावत् । अनागसो निर्दोषाः। सृतेश्च मुक्ता वयं तवादितये अदितेस्त्वदीयलक्ष्म्याःस्याम पुत्रा इति शेषः। परेश इत्यादिनोक्तं विवृणोति । एषेति । केवला प्रतिपाद्यान्तररहिता । एतदप्युक्तार्थत्व एव ज्ञातव्यम् । अर्थान्तरयोजनायान्तु देवतान्तरमपि न विरुध्यते । अयोग्यत्वं कथं ज्ञातव्यमित्यत आह ।। वाक्यैरिति । विशिष्टैरित्यस्यैव विवरणमपवादहीनैरिति । तान्येवोपलक्षणयोदाहरति । पतिरिति । अत्र सोमो वरुणस्य पतिरित्युक्त्या विचाकशच्चन्द्रमानक्तमेतीति वरुणेऽयोग्यमिति लभ्यते । तावुभौ सूर्याचन्द्रमसौ । तुल्यवीर्यावित्यनेन उरुं हि राजेति वरुणे न योग्यमिति ज्ञायते । अस्येन्द्रस्य रुद्रःपतिरित्यनेनोतापवक्तेत्यस्य वरुणेऽयोग्यता प्रतीयते । अस्यापि विष्णुरिति विष्णोःसर्वोत्तमत्वोक्त्या न हि ते क्षत्रमित्येतद्वरुणे न योग्यमिति निश्चीयते । पतिर्मुक्तेर्वासुदेव इत्यनेनोर्ध्वं स्तूपमित्यादेरन्यत्रायोग्यताऽवधार्यते । दृष्टेर्ब्रह्मेत्यनेनास्मे अन्तरित्यादेर्वरुणेऽसम्भावितत्वं दृश्यते एवमन्यदप्यूह्यम् । मुक्तिमार्गे स्वेन्द्रिय प्रेरका इत्यन्वयः। गुणानां देवतासम्बन्धिनाम् । तत्र तत्र देवतासु ।। १५, १५ ।।
