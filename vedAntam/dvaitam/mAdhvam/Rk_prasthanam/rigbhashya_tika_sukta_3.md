## ३सूक्तम्
अश्विनेत्यादि द्वादशर्चं सूक्तम् । तत्राद्यस्तृच आश्विनः। द्वितीय ऐन्द्रः। तृतीयो वैश्वदेवः। चतुर्थःसारस्वतः। अश्विनायज्वरी । अन्नानि । हेद्रवत्पाणीक्षिप्रहस्तावौदार्यवन्तौ । शुभस्पती शुभाधिपौ पारस्करप्रभृतित्वात्सुट् । पुरुभुजौ बहुगोपौ बहोर्विश्वस्यगोप्तारौ बहुभुजौ वा बहोर्भोक्तारौ भुजेरुभयार्थत्वात् अश्विनौ युवां यज्वरीरिषो यज्ञयोग्यानि यज्ञसाधनान्यन्नानि यजतेःकरणे वरट् प्रत्ययः। नःचनस्यतं योजयतं प्रयच्छतम् । यद्वा यज्वरीरिषो यज्ञे वृतान्स्वभागान्संयोजयतम् । स्वार्थेणिच् स्वीकुरुतम् । आशुवा इति द्रवत्पाणी इत्यस्याभिप्रायान्तरम् । अश्विशब्दं निर्वक्ति ।। आशुवानादिति ।। वानादित्यस्यैव व्याख्यानं गतेरिति । आशूपपदाद्वागतिगन्धनयोरित्यस्मादिनिः। उपपदस्य ह्रस्वलोपौ । क्षिप्रावगतितोथवा । गत्यर्थानामवगत्यर्थत्वात् । अखिलं जगदश्नुते व्याप्नोति । अशूव्याप्तावित्यतोविन् । एव शब्दो व्याप्तेरनुपचरितत्वार्थः। अश्वजत्वादित्यश्वशब्दादपत्यार्थे तद्धिता इतीन् । एतच्चव्याख्यानं देवतान्तरएवेति सूचनायाश्विनावित्याह । अश्वरूपात्सूर्याज्जातत्वात् ।। १ ।।
अश्विनापुरुदंससा । बहुकर्मकृतौ । हे अश्विनौ पुरुबहु दंसःकर्म ययोस्तौ पुरुदं ससौ बहुकर्मकृतौ । नरौ पूर्ववत् । धिष्ण्यशब्दःस्थानपर्यायः। सदा सर्वाश्रयौ युवाम् । शवीरया शं सुखं वीरं वीर्यं तदात्मिक्या धिया । गिरोऽस्मदीयाःस्तुतिरूपावाचः। वनतं वनसम्भक्तौ सम्भजतं स्वीकुरुतम् ।। २ ।।
दस्रा । भेदकौ । हेरुद्रवर्तनी नासत्यौ दस्रौ दसुविभेदनेततोरः। सर्वशत्रूणां भेदकौ । वृक्तबर्हिषः। अनेकार्थत्वाद्धातूनां स्तृतबर्हिषः। स्तृतं विस्तृतं बर्हिर्येनतस्य । यज्वनःसुताःसोमाःयुवाकवःवां युवयोःसम्बन्धिनः। युवयोरिदमित्यर्थे आकुप्रत्ययो युष्मदोयुवादेशश्च । युवयोरर्थे सम्पादिताहि यस्मात्तस्मादायातम् । नासत्यशब्दं व्याख्याति ।। नासत्याविति ।। नासाशब्दाद्भवार्थेत्यप् ह्रस्वश्च । नासिकाभिमानित्वात् । एतद्देवतान्तरविषयम् । विष्णुश्चेत्क्वचिदसद्गुणो नैवेति । सच्छब्दपर्यायःसत्यशब्दःसद्गुणवाची । सद्भावे साधुभावेचेति वचनात् । नसत्या असत्या असद्गुणाः। न विद्यन्ते असत्याय योस्तौ नासत्यौ । न भ्राडित्यादिना नस्यालोपः। रुद्रवर्तनिशब्दार्थमाह ।। रुजामिति ।। रुक् शब्दे कर्मण्युपपदे द्रुगतावित्यस्मादन्तर्णीतण्यर्थाड्डःउपपदस्यच दः। वासुदेवःस्नेहतस्तदनुवर्तनाद्रुद्रवर्तनि शब्दोक्तः। अश्विनावप्यनुवशत्वेन तदनुवर्तनाद्रुद्रवर्तनिशब्दोक्तौ वृतुवर्तते । भावे अनिः। रुद्रस्य वर्तनिःरुद्रमनुवृत्तिर्ययोस्तौ तथोक्तौ । अथवा तन्मार्गगतितः। रुद्रस्य सम्बन्धिनी वर्तनिर्मार्गो ययोरिति वा वासुदेवोश्विनावपि रुद्रवर्तनिशब्दोक्ताः। अस्त्वश्विनोर्वायुमार्ग गतिस्तद्भृत्यत्वात् वासुदेवस्य तु कथमित्यत आह ।। कस्मिन्निति ।। कस्मिन्वहमुत्क्रान्त उत्क्रान्तो भविष्यामि कस्मिन्वाप्रतिष्ठिते प्रतिष्ठास्यामीति स प्राणमसृजतेति श्रुत्या वासुदेवस्यापि सावगम्यते ।। ३ ।।
इन्द्रायाहि चित्रभानो ।। चित्रभानुशब्दं व्याख्यातुं चित्रशब्दार्थं तावदाह ।। चित्रमिति ।। चित्रं भद्रमित्येकोर्थः। चित्रमालेख्यमद्भुतमित्यभिधानात् । चितौ सर्वजीवचैतन्ये नियामकतयारत मित्यपरः। चिच्छब्दोपपदाद्रमतेर्डः। चिद्रतेःअजडसुखात्मकत्वादित्यन्यः। चिच्च सारतिश्चेतिचित्रम् । पदसञ्ज्ञानाश्रयणाज्जस्त्वाभावः। चायनीयत्वाद्दर्शनीयत्वात्पूजनीयत्वाद्वे- त्यर्थान्तरं चायृपूजानिशामनयोरित्यस्मात्कर्मणी त्रप्रत्ययो डिच्च । चितश्चैतन्यस्य स्वरूपस्यैवादनादनुभवाद्वा चित्रम् । रातेरदनार्थत्वमनेकार्थत्वाद्धातूनाम् । इदानीं चित्रभानुशब्दं व्याख्याति । अभिदेति । तादृशाश्चित्राः। भानुशब्दार्थं रश्मय इत्यनूद्य ज्ञानमिति व्याख्यातम् । ननु चितौ रतत्वादीनां भगवद्धर्माणां कथं ज्ञानतेजोधर्मत्वमित्यत उक्तम् । अभिदेति ।। ज्ञानतेजसोःपरमेश्वरेणाभिदाकारणे नोक्तं युक्तमित्यर्थः। भगवांश्चेत्तर्हि परो मुख्यश्चित्रभानुः। अन्यस्तुयथासम्भवमिति भावः। हेचित्रभानो इन्द्रायाहि । कुतः। अण्वीभिःसूक्ष्माभिः। सूक्ष्मतन्तुभिःसम्यक् शोधनसाधनीभिःपटीभिरितिशेषः। तना विस्तृत्य । तनोतेराकारःक्त्वार्थे । पूतासःपूताःशोधिताः। इमे सुताःसोमास्त्वायवःत्वदिच्छवो वर्तन्ते । युष्मदसूक्तङ्क्यच् । तदन्तादुः। दुर्घटत्वादिदमध्यात्मम् । योजयति । सूक्ष्मेति ।। सूक्ष्मार्थग्राहिणीभिःप्रमाभिः। मनांसि शोधितानीति शेषः। ननु बाह्यसोमस्थानेऽध्यात्मं मनसो ग्रहणे किं निमित्तम् । देवतैक्यमित्याह ।। सोमानामिति ।। देवतास्वपि कथं सोमशब्दवृत्तिर्येन रसेषु मनसूक्तम्सुच तद्वृत्तिरित्यत उक्तं सोमरश्मिगा इति । सोमभृत्या इति च । सोमरश्मिगततया सोमभृत्यतया च तत्र सोमशब्दप्रवृत्तिस्तत्सम्बन्धाद्रसेषु मनसूक्तम्सुचेति भावः। पक्षान्तरमाह ।। समस्तस्येति ।। समस्तस्य सोमानां मनसाञ्च । सोम एव देवता । तथाच नपरं पराश्रयणमिति भावः। ननु परमेश्वरःसमस्तस्य देवतातत्कथमेतदित्यत आह ।। अधिप इति ।। हरिःसर्वस्याधिप एव नत्वभिमानीत्यर्थः। अनेन त्वायव इत्येतदपि समर्थितं भवति ।। ४ ।।
इन्द्रायाहिधियेषितः।। अस्मद्बुध्या ।। हे इन्द्र धिया अस्मद्बुध्येषितोधीष्टः। प्रार्थित इति यावत् । अथवा स्वबुद्ध्या प्रेरितो विप्रजूतो ब्राह्मणैःऋत्विग्भिःभक्त्या प्रेरितस्त्वं वाघतोंऽजसा वदतस्तुवतो होतुःसुतवतःसोमवतो यजमानस्य । सोमयुक्तानि ब्रह्माणि स्तुति वाक्यान्युपायाहि । होतुर्ब्रह्माणि । यजमानस्य सोमान् । अत्र सोमशब्दाभावेपि सुतवत इति पदसामर्थ्यात्सोमानिति लभ्यते । अध्यात्मं सुतवच्छब्दं व्याचष्टे ।। इच्छतोवेति ।। मनोहि सोमः। तद्रूपाचेच्छा । अतःसुतवत इच्छत इत्यनर्थान्तरम् । नन्वध्यात्मं को यजमानःकश्चयज्ञःकोवा होतेत्यत आह ।। यःकोपीति ।। साधको मोक्षस्य । स च स एव साधको यदा परमेश्वरमाह्वयन् भवति तदा होताचोच्यत इत्यर्थः।। ५ ।।
इन्द्राया हि तूतुजानः।। अत्र तूतुजानपदं व्याचष्टे ।। वेगवानिति ।। तुजतिर्गत्यर्थःतस्माच्छन्दसि भृशार्थे यङ् । तस्यलुक् ततःचानश् हरिव इत्येतद्व्याचष्टे । संसारमिति ।। हरतेःकर्तरीकारः। वृतुवर्तने । अस्मादसुन्डिच्च । संसारमितियोग्यतया सम्बन्धः। भक्तानां संसारं हरतिवर्ततेच । उपसंहरन् वर्तत इति यावत् । येन कारणेन तेन हरिवाःपरमेश्वरः। तस्य सम्बुद्धिर्हरिवः। अथ वा हरिभि र्हरिनामकैरश्वैर्वर्तत इति हरिवाःपुरन्दरः। हरणादित्याद्यध्यात्मविषयम् । गमयेदित्यनेनान्तर्णीतण्यर्थो वृतिरित्युक्तं भवति । वातेर्वेदं रूपम् । हरिवान्वापि हरिनामकाश्ववानिति वा । छन्दसीर इति मतोर्वः। मतुवसोरुसम्बुद्धौ छन्दसीति रुत्वम् । अथवा हरिणा विष्णुना प्रेरितो वर्तत इति हरिवाःशक्रः। चनसूक्तम्शब्दार्थमाह । चन इति । क्वचित् चनोधाःसहसो यहो इत्यादौ । हेहरिव इन्द्र नोब्रह्माणि स्तुतिवाक्यानि प्रतितूतुजानःउपायाहि । आगत्य चनःसुतेऽस्मदीये सोमे च नोमनो दधिष्व धत्स्व । अस्मदीयं सोममिच्छ ।। ६, ५ ।।

३ग्
ओमासःआसमन्तात् । आ इत्यनुवादःसमन्तादिति व्याख्यानम् । ऊइति निपात ऊरीकरणे वर्तते । आ समन्तादूरीकृताःस्वीकृताःमाःप्रमायैस्ते ओमा इति कीर्तिताः। च शब्दोव्याख्यानसमुच्चये । सर्वविषयज्ञानवन्त इत्यर्थः। इदं परमेश्वरे मुख्यम् । देवेष्वमुख्यं ॐ नामेत्यनेनों शब्दसमानार्थ ओशब्दःमानिर्माण इत्यस्मात्कर्मणि क प्रत्यय इत्युक्तं भवति । ओनामकेन विष्णुना मिता निर्मिता इति वा ओमाः। इदं च व्याख्यानं न भगवद्विषयमित्याह ।। सुरा इति । ओशब्दओतत्ववाची । अवतिरूपत्वात् । ओताःप्रविष्टाःमानेषु प्रमाणेषु प्रतिपाद्यतयेति वा ओमाः। उपसर्जनस्य परनिपातः। माःप्रमाःयेषु प्रोताःप्रतिपादकतया प्रविष्टा इति वा ओमा ईरिताः। ओता मा येषु ते तथोक्ता इति प्रोक्ताःनैघुण्टकैः। ते भगवद्रूपविशेषाःदेवाश्च प्रेरकतया सर्वत्र प्रवेशनाद्विश्वे च प्रोक्ताः। विशप्रवेशने । ततो वःकिच्च देवतापक्षे सर्वशब्दपर्यायोवा विश्वशब्द इत्याह ।। सर्वेवेति ।। अथवा विशां प्रजानां वानात् गमनात् ज्ञानाद्वा । विशो वान्तीतिविश्वे ।
ध्३-४.ढम्प्
ननु च प्रवेशनाद्विशां वानादिति पक्षद्वये विश्वे इति रूपं न सिध्यति । सर्वशब्दपर्यायस्यैव विश्वशब्दस्य सर्वनामसञ्ज्ञास्मरणात् । सर्वनाम्न एव परस्य जससूक्तम्शीभावविधानादिति तत्राह ।। शब्द इति ।। यथाखलु कस्मै देवाय हविषा विधेमेत्यत्र प्रजापतिपर्यायस्य कशब्दस्य सर्वनामसञ्ज्ञाभावेपि सर्वे विधयःछन्दसि बहुलं भवन्तीति सर्वनाम्नःस्मा इति सर्वनामकार्यं दृश्यते एवमिहापि विश्वशब्दस्य सर्वनामसञ्ज्ञाभावेपि सर्वनामकार्यं जसःशीत्वं भविष्यतीति । दाश्वांस इत्यत्र दातारो यजमानावेत्यर्थद्वयम् । दाशृृदाने । यजमानावेति देवान्तरविषयम् । हे ओमासःओमाश्चर्षणीधृतःचर्षणीनां धर्तारो दाश्वांसो दातारो यजमानावाविश्वेदेवाःदाशुषो दातु र्यजमानस्यवा सुतं सोमं प्रत्यागताऽगच्छत ।। ७ ।।
विश्वेदेवासः।। अप्तुरः। अप् शब्दःकर्मवाची । तुरत्वरणे । ततःक्विप् । ततोऽप्तुरःकर्मवेगिनः। एवशब्देनाभिधानिकत्वान्निर्वचनानपेक्षत्वं सूचयति । हे अप्तुरो विश्वेदेवाःस्वसराणि दिनानि प्रत्युस्रा रश्मय इवतूर्णयःत्वरितास्सन्तोऽस्मदीयं सुतमागन्त आगच्छत ।। ८ ।।
विश्वेदेवासो अस्रिधः। स्रिधुर्हिंसार्थः। ततःक्विप् । न विद्यतेस्रिद्येषान्तेऽस्रिधःअहिंस्याः। एतद्भगवत्युपपादयति । असंसारादिति ।। देवतान्तरे घटयति । देवाश्चेदिति ।। मोक्षनिश्चयात् उपचारेणास्रिध इत्यर्थः। आइत्यस्य समन्तत इति व्याख्यानम् । इशब्द इच्छावाची । इषु इच्छायामित्यतो डिः। अत उक्तं यथेष्टेति । हिशब्दःप्रसिद्धिवाचित्वान्निश्चयार्थः। मायाशब्दो ज्ञानार्थः। प्रज्ञानामसु पाठात् । सर्वविषयस्वतन्त्रनिश्चयज्ञाना इत्यर्थः। द्रुहःक्लेशार्थः। ततःसम्पदादित्वात्क्विप् । नविद्यते ध्रुक् येषान्तेऽद्रुहइत्यभिप्रेत्योक्तं अदुसूक्तङ्खत्वादिति । जुषन्त जुषत सेवध्वम् । तस्य तात्पर्यं ते जुषन्त्विति । अस्य जगतो वहनात् प्रवर्तनात् । वहतेरौणादिकोनिः।। ९ ।।
पावकानः।। शोधकत्वात् । सरस्वतीशब्दं व्याख्यातं सरसूक्तम्शब्दार्थं तावदाह ।। सरणादिति ।। सर्वत्र गमनात् । तस्यैव तात्पर्यं सर्वगत्वेनेति ।। सृगतौ । अस्मादसुन्प्रत्ययः। गत्यर्थानां ज्ञानार्थत्वात्सर्वज्ञो वासरः। सरसःससार इति वासरः। बलवानित्यर्थः। रसाकारलोपः। सरतित्वात्ससुखत्वात् । रमेरसुन् डिच्च । सहरसारत्यवर्तत इति सरः। तद्वती सरसूक्तम्शब्दार्थो हरिरस्यां विद्यत इति । इदं च व्याख्यानं देवतान्तरविषयम् । हरौ तु विवक्षिते उक्तनिरुक्त्या गुणाःज्ञानादयःसर इति शब्दो येषान्तेसरसूक्तम्शब्दाः। तद्वत्वात्सरस्वती । देवतान्तरस्य परमेश्वरवत्त्वं नाम किमित्यत आह ।। देवीत्विति ।। वेदाभिमानित्वात् । उक्तनिर्वचनेन हरिःसरः। तद्वत्वात् तत्प्रियत्वतः। तत्प्रिया तद्भार्येतिवान्या सरस्वती । उक्तनिरुक्त्या गुणाःसरसूक्तम्शब्दार्थाः। त एव स्वन्धनं सरस्वम् । तेन ततत्वाद्व्याप्तत्वात् सरस्वतः। सरस्वत शब्दात् (स्वच्छब्दात्) स्त्रियामीकारः। ननु हरौ स्त्रीलिङ्गप्रयोगःकथम् । यदि स्त्रीत्वात् कथं तर्ह्यग्न्यादिपुल्लिङ्गप्रयोगःतत्राह ।। स्त्रीरूप इति ।। एवं चेद् ब्रह्मादिपदप्रयोगान्नपुंसकरूपोप्यङ्गीकार्यः। नेत्याह ।। नेति ।। कथं तर्हि नपुंसकलिङ्गप्रवृत्तिस्तत्रेत्यत आह ।। स्त्रीति ।। दोषाःपुरुषाभिलाषादयः। वाजिनीवतीशब्दं व्याख्यातुं वाजिनीशब्दार्थं तावदाह ।। अन्नेन इति ।। वाजमन्नम् । तदेवतृतीयोतिशय इति वाजि । तन्नयतीति वाजिनीसूर्यः। (अस्य) तस्य तात्पर्यम् अन्नेन इति । यद्वा वाजमन्नं वाजस्येनोवाजेनः। स एव वाजिनी सूर्यः। अविभक्तिको निर्देशः। अथवा वाजिनामश्वानाम् अन्नवतां वा ईश इति । स एव वाजिनी । पूर्ववदुभयथाविवरणम् । अथवा वाजिनामश्वानामिनानि सप्तछन्दांसि वाजीनानि तान्येव शकन्ध्वादित्वाद्वाजिनानि । तान्यस्य सन्ति तेषां स्वामीति वाजिनी । वाजीनच्छन्दसां स्वामित्वं कथं सूर्यस्येत्यत आह ।। छन्दांसीति ।। वाजिनीशब्दस्यान्यदप्यभिधेयमाह ।। अन्नवत्त्वादिति ।। वाजमन्नं युद्धं च । तदस्यामस्तीति वाजिनी । वाचो युद्धवत्त्वोपपादनाय ज्ञानग्रहणम् । ज्ञानार्थं युद्धं वादादि । अस्त्वेवं सूर्यस्य वाचश्चवाजिनीत्वम् । ततःकिमित्यत आह ।। स इति ।। स सूर्यस्तस्याःविष्ण्वाख्यायाःप्रसिद्धायाश्च सरस्वत्याःपुत्रः। वाक्चपुत्री । तदेवं तदुभयवत्त्वा द्वाजिनीवती । ननु वागपि सरस्वती तत्कथं तद्वतीत्यत उक्तं वागुमेति । एवंविधा सरस्वती नो स्माकं यज्ञम् । वाजेभिर्वाजैरशनैर्बहि रध्यात्मं ज्ञानयुद्धैश्च वष्टु वहतु प्रवर्तयतु विकरणलोपःषत्वं च छन्दस्त्वात् । अन्नादि दत्वेत्यर्थः। तदुपपादयति ।। अन्नदेति ।। अनेन वाजिनीवतीत्युक्तस्योपयोगोभिहितोभवति । अत एव वाजेभिरुपेतं नो यज्ञं वष्टु इच्छत्विति व्याख्यानं न कृतम् । अन्नमित्युपलक्षणम् । धिया सह वसेदित्यनेन वसतेरुकार (कारसूक्तम्) प्रत्ययः। तेन सहार्थे तृतीयायाःसमासोऽलुक्चेत्युक्तं भवति । नित्यबोधेति तात्पर्यकथनम् ।। १० ।।
चोदयित्री ।। सुवाचाम् । सूनृतानां सुवाचां चोदयित्री सदा प्रेरका सुमतीनां सुबुद्धीनां द्वितीयार्थे षष्ठी । चेतन्ती चेतयन्ती ज्ञापिका । अत्र णिलोपस्य निमित्तमाह ।। स्वातन्त्र्यादिति । चेतन्तीशब्दःस्वातन्त्र्यविवक्षया लुप्तो यो यस्य स लुप्तयोभवेत् । य इतिणेरुपलक्षणम् । स्वातन्त्र्यस्नेहयोरन्तर्णीतणिजितिस्मरणात् । ततश्च स्वातन्त्र्येण सुबुद्धिज्ञापिकेत्यर्थः। तदिदमुक्तं सैवेति । एवम्भूता सरस्वती यज्ञं दधे । अनेनोक्तप्रकारेण वाग्बुद्धि प्रवर्तकत्वेन यज्ञादि धारिणी । वाग्बुद्धिमूलत्वात्सर्वकर्मणाम् ।। ११ ।।
महोअर्णः।। (अहो अर्णसूक्तम्) तेजस्त्वान्महत्वतश्चेति महसूक्तम्शब्दस्यार्थद्वयम् । अरमानन्दरूपत्वादर्णः। सा देवी सरस्वती । महो अर्णःपरं ब्रह्म । केतुना ज्ञानेन । भक्तेभ्यो महत्तरं ज्ञानं दत्वा । प्रचेतयति ज्ञापयति । महत्तरमिति वदता प्रशब्दस्य तात्पर्यमुक्तं भवति । इदं तु देवतान्तरविषयम् । भगवद्विषयेतु सरस्वती देवःमहोअर्णःस्वमात्मानं केतुना प्रचेतयति प्रकाशयेदिति । तत एव सुज्ञानदानतो भक्तानां विश्वाधियः। सर्वाःबुद्धीः। विराजति विराजयति । ज्ञानवतोहि बुद्धिर्विराजते ।। १२, ६, ३, १ ।। अत्र सूक्तमनुवाकोवर्गश्चपरिसमाप्तः।
