+++
title = "०१ ताण्ड्य ब्राह्मणम्"

+++
ताण्ड्य ब्राह्मणे प्रथमाध्यायः



१-१ ओं महन्मे वोचो- भर्गो मे वोचो- यशो मे वोच- स्स्तोमं मे वोचो- भुक्तिं मे वोच-स्सर्वं मे वोच-स्तन्माऽवतु- तन्माऽविशतु- तेन भुक्षिषीय।

<1-1-2> देवो देव-मेतु सोम स्सोम-मेत्वृतस्य पथा।

<1-1-3> विहाय दौष्कृत्यम्।

<1-1-4> बद्वा नामासि सृति स्सोमसरणी सोम-ङ्गमेयम्।

<1-1-5> पितरो भूᳲ पितरो भूᳲ पितरो भूः।

<1-1-6> नृमण ऊर्ध्वभरस न्त्वोर्ध्वभरा दृशेयम्।

<1-1-7> मृदा शिथिरा देवाना न्तीर्थँ वेदिरसि, मा मा हिंसीः।<1-1-8> विष्णो श्शिरोऽसि, यशोधा यशो मयि धेहि।

<1-1-9> इष ऊर्ज आयुषे वर्चसे च।

<1-2-1>

१-२ युनज्मि ते पृथिवी-मग्निना सह युनज्मि वाचं सह सूर्येण युक्तो वातोऽन्तरिक्षेण ते सह युक्ता-स्तिस्रो विमृज स्सूर्यस्य।

<1-2-2> ऋतस्य सदने सीदामि।

<1-2-3> ऋतपात्र-मसि।

<1-2-4> वानस्पत्योऽसि बार्हस्पत्योऽसि प्राजापत्योऽसि प्रजापते-र्मूर्धा ऽस्यत्यायुपात्र-मसीद-महं मां प्राञ्चं प्रोहामि- तेजसे ब्रह्मवर्चसाय।

<1-2-5> मरुतो नपातोऽपाङ्क्षयाᳲ पर्वताना-ङ्ककुभ श्श्येना अजिरा- एन्द्रँ वग्नुना वहत- घोषेणामीवा-ञ्चातयध्वँ- युक्तास्थ वहत।

<1-2-6> इद-मह-ममुँ यजमानं पशु-ष्वध्यूहामि, पशुषु च मां ब्रह्मवर्चसे च।

<1-2-7> वसवस्त्वा गायत्रेण छन्दसा सं मृजन्तु- रुद्रास्त्वा त्रैष्टुभेन छन्दसा सं मृज-न्त्वादित्यास्त्वा जागतेन छन्दसा सं मृजन्तु।<1-2-8> पवित्रन्ते विततं ब्रह्मणस्पते प्रभु-र्गात्राणि पर्येषि विश्वतो-ऽतप्ततनूर्न तदामो अश्नुते- शृतास इद्वहन्त स्स-न्तदाशत।

<1-2-9> प्रशुक्रैतु देवी-मनीषा-ऽस्मद्रथ स्सुतष्टो न वा-ज्यायुषे मे पवस्व, वर्चसे मे पवस्व, विदुᳲ पृथिव्या दिवो जनित्रा-च्छृण्व-न्त्वापोऽधःँ क्षरन्ती स्सोमेहोद्गाय, ममाऽऽयुषे मम ब्रह्मवर्चसाय यजमानस्यर्द्ध्या अमुष्य राज्याय।

<1-3-1>

१-३ वेकुरा-नामाऽसि जुष्टा देवेभ्यो- नमो वाचे- नमो वाचस्पतये- देवि वा-ग्यत्ते वाचो मधुम-त्तस्मिन्मा धा-स्सरस्वत्यै स्वाहा।

<1-3-2> सूर्यो मा दिव्याभ्यो नाष्ट्राभ्यᳲ पातु- वायु-रन्तरिक्षाभ्यो-ऽग्निᳲ पार्थिवाभ्य-स्स्वाहा।

<1-3-3> योऽद्य सौम्यो वधोऽघायूना-मुदीरते- विषूकुहस्य धन्वना-ऽप तान् वरुणोऽपधमत्।

<1-3-4> यो म आत्मा- या मे प्रजा- ये मे पशव-स्तैरहं मनो वाचं प्र सीदामि।

<1-3-5> अग्ने-स्तेजसेन्द्रस्येन्द्रियेण सूर्यस्य वर्चसा बृहस्पतिस्त्वा युनक्तु- देवेभ्यᳲ प्राणायाग्नि-र्युनक्तु- तपसा सोमं यज्ञाय वोढवे- दधात्विन्द्र इन्द्रियं, सत्याᳲ कामा यजमानस्य सन्तु।

<1-3-6> अन्न-ङ्करिष्या-म्यन्नं प्रविष्या-म्यन्न-ञ्जनयिष्यामि।

<1-3-7> अन्न-मकर-मन्न-मभू-दन्न-मजीजनम्।<1-3-8> श्येनोऽसि गायत्रच्छन्दा अनु त्वा रभे स्वस्ति मा सं पारयाऽऽमा स्तोत्रस्य स्तोत्र ङ्गम्या-दिन्द्रवन्तो वनेमहि भक्षीमहि प्रजा-मिषम्।

<1-3-9> सँ वर्चसा पयसा सन्तपोभि-रगन्महि मनसा सं शिवेन, सँ विज्ञानेन मनसश्च सत्यै-र्यथा वोऽह-ञ्चारुतमँ वदा,नीन्द्रो वो दृशे भूयासं- सूर्य-श्चक्षुषे- वातᳲ प्राणाय- सोमो गन्धाय- ब्रह्म क्षत्राय।

<1-3-10> नमो गन्धर्वाय विष्व-ग्वादिने- वर्चोधा असि- वर्चो मयि धेहि।

<1-4-1>

१-४ अध्वना-मध्वपते स्वस्ति मेऽद्यास्मि-न्देवयाने पथि भूयात्।

<1-4-2> सम्राडसि कृशानुः।

<1-4-3> तुथोऽसि जनधायो नभोऽसि प्रतक्वाऽसंमृष्टोऽसि हव्यसूदनः।

<1-4-4> विभु-रसि प्रवाहणः।

<1-4-5> वह्नि-रसि हव्यवाहनः।

<1-4-6> श्वात्रोऽसि प्रचेताः।<1-4-7> तुथोऽसि विश्ववेदा- उशिगसि कवि-रङ्घारि-रसि बम्भारि-रवस्युरसि दुवस्वान्।

<1-4-8> शुन्ध्यु-रसि मार्जालीयः।

<1-4-9> ऋतधामाऽसि स्वर्ज्योतिः।

<1-4-10> समुद्रोऽसि विश्वव्यचाः।

<1-4-11> अहि-रसि बुध्न्यः।

<1-4-12> अजोऽस्येकपात्।

<1-4-13> सगरा असि बुध्न्यः।

<1-4-14> कव्योऽसि कव्यवाहनः।

<1-4-15> पात माऽग्नयो रौद्रेणानीकेन पिपृत मा- नमो वोऽस्तु मा मा हिंसिष्ट।

<1-5-1>१-५ ऋतस्य द्वारौ स्थो- मा मा सन्ताप्तम्।

<1-5-2> नम स्सखिभ्यᳲ पूर्वसद्भ्यो- नमोऽपरसद्भ्यः।

<1-5-3> श्येनो नृचक्षा- अग्नेष्ट्वा चक्षुषाऽव पश्यामि।

<1-5-4> इन्द-विन्द्रपीतस्य त इन्द्रियावतो गायत्रच्छन्दस स्सर्वगणस्य सर्वगण उपहूत उपहूतस्य भक्षयामि।

<1-5-5> ऊर्ध्व स्सप्त ऋषी-नुप तिष्ठस्वेन्द्रपीतो वाचस्पते- सप्तर्त्विजोऽभ्युच्छ्रयस्व- जुषस्व लोकं- माऽर्वा-गव गाः।

<1-5-6> सोम रारन्धि नो हृदि- पिता नोऽसि भगव-न्मम तन्मा मा हिंसीः।

<1-5-7> सोम गीर्भिष्ट्वा वयँ- वर्धयामो वाचोविद- स्सुमृडीको न आ विश।

<1-5-8> आ प्यायस्व समेतु ते- विश्वत स्सोम वृष्ण्यम्। भवा वाजस्य सङ्गथे।

<1-5-9> अवमै-स्त ऊर्वैस्ते काव्यैस्ते पितृभि-र्भक्षितस्य मधुमतो नाराशंसस्य सर्वगणस्य सर्वगण उपहूत उपहूतस्य भक्षयामि।

<1-5-10> दीक्षायै वर्णेन तपसो रूपेण मनसो महिम्ना वाचो विभूत्या प्रजापतिस्त्वा युनक्तु प्रजाभ्योऽपानाय।<1-5-11> वायु-र्युनक्तु मनसा स्तोमँ यज्ञाय वोढवे, दधा-त्विन्द्र इन्द्रियं, सत्याᳲ कामा यजमानस्य सन्तु।

<1-5-12> वृषकोऽसि त्रिष्टुप्छन्दा अनु त्वा रभे स्वस्ति मा सं पारया,ऽऽमा स्तोत्रस्य स्तोत्र-ङ्गम्या,दिन्द्रवन्तो वनेमहि भक्षीमहि प्रजा-मिषम्।

<1-5-13> इन्द-विन्द्रपीतस्य त इन्द्रियावत स्त्रिष्टुप्छन्दस स्सर्वगणस्य सर्वगण उपहूत उपहूतस्य भक्षयामि।

<1-5-14> सूर्यो युनक्तु वाचा स्तोमँ यज्ञाय वोढवे, दधात्विन्द्र इन्द्रियं, सत्याᳲ कामा यजमानस्य सन्तु।

<1-5-15> स्वरोऽसि गयोऽसि जगच्छन्दा अनु त्वा रभे स्वस्ति मा सं पारया,ऽऽमा स्तोत्रस्य स्तोत्र-ङ्गम्या-दिन्द्रवन्तो वनेमहि भक्षीमहि प्रजा-मिषम्।

<1-5-16> इन्द-विन्द्रपीतस्य त इन्द्रियावतो जगच्छन्दस स्सर्वगणस्य सर्वगण उपहूत उपहूतस्य भक्षयामि।

<1-5-17> आयुर्मे प्राणो मनोऽसि मे प्राण आयुपत्न्या-मृचि, यन्मे मनो यम-ङ्गतँ, यद्वा मे अपरागतं, राज्ञा सोमेन तद्वयं पुन-रस्मासु दध्मसि।

<1-5-18> यन्मे यमँ वैवस्वतं मनो जगाम दूरगा,स्तन्म आवर्तया पुन-र्जीवातवे न मर्तवेऽथो अरिष्टतातये।

<1-5-19> येनाह्याजि-मजय-द्विचक्ष्य- येन श्येनं शकुनं सुपर्णँ, यदाहु-श्चक्षु- रदिता-वनन्तं- सोमो नृचक्षा मयि तद्दधातु।

<1-6-1>१-६ ऐन्द्रं सहोऽसर्जि तस्य त इन्द-विन्द्रपीत-स्येन्द्रियावतोऽनुष्टुप्छन्दसो हरिवत स्सर्वगणस्य सर्वगण उपहूत उपहूतस्य भक्षयामि।

<1-6-2> इन्द-विन्द्रपीतस्य त इन्द्रियावतोऽनुष्टुप्छन्दस स्सर्वगणस्य सर्वगण उपहूत उपहूतस्य भक्षयामि।

<1-6-3> स्तुतस्य स्तुत-मस्यूर्जस्व-त्पयस्व,दा मा स्तोत्रस्य स्तोत्र-ङ्गम्या,दिन्द्रवन्तो वनेमहि भक्षीमहि प्रजा-मिषम्।

<1-6-4> इष्टयजुष-स्ते देव सोम स्तुतस्तोमस्य शस्तोक्थस्य तिरोऽह्न्यस्य योऽश्वसनि-र्गोसनि-र्भक्ष-स्तस्योपहूत उपहूतस्य भक्षयामि।

<1-6-5> ऋतस्य त्वा देव स्तोमपदे विष्णो-र्धामनि वि मुञ्चा,म्येत-त्त्वन्देव स्तोमा-नवकर-मग,न्नशीमहि वयं प्रतिष्ठाम्।

<1-6-6> सोमेहानु मेहि सोम सह सदस इन्द्रियेण।

<1-6-7> सुभू-रसि श्रेष्ठो रश्मि-र्देवानां संस-द्देवानाँ यातु-र्यया तन्वा ब्रह्म जिन्वसि- तया मा जिन्व- तया मा जनय- प्रकाशं मा कुरु।

<1-6-8> अपां पुष्प-मस्योषधीनां रस, इन्द्रस्य प्रियतमं हवि स्स्वाहा।

<1-6-9> हारियोजनस्य ते देव सोमेष्टयजुष स्स्तुतस्तोमस्य शस्तोक्थस्य योऽश्वसनि-र्गोसनि-र्भक्ष-स्तस्योपहूत उपहूतस्य भक्षयामि।

<1-6-10> देवकृतस्यैनसोऽवयजन-मसि- पितृकृतस्यैनसोऽवयजन-मसि- मनुष्यकृतस्यैनसोऽवयजन-म-स्यस्मत्कृतस्यैनसोऽवयजन-मसि- यद्दिवा च नक्तञ्चैन- श्चकृम तस्यावयजन-मसि- यत्स्वपन्तश्च जाग्रतश्चैन-श्चकृम तस्यावयजन-मसि- यद्विद्वांस-श्चाविद्वांसश्चैन-श्चकृम तस्यावयजन-म-स्येनस एनसाऽवयजनमसि।<1-6-11> अप्सु धौतस्य ते देव सोम नृभि स्सुतस्य।

<1-6-12> मधुमन्तं भक्ष-ङ्करोमि।

<1-6-13> समद्भ्य ओषधीभ्यः।

<1-6-14> कामकामं म आ वर्तय।

<1-6-15> ऊर्गस्यूर्जं मयि धेहि।

<1-6-16> प्राण सोमपीथे मे जागृहि।

<1-6-17> दधिक्राव्णो अकारिष- ञ्जिष्णो-रश्वस्य वाजिनः। सुरभि नो मुखा कर-त्प्र न आयूंषि तारिषत्।

<1-7-1>

१-७ अश्वोऽस्यत्योऽसि मयोऽसि हयोऽसि वाज्यसि सप्ति-रर्वा-गसि वृषाऽसि।

<1-7-2> आदित्यानां पत्मान्विहि- नमस्तेऽस्तु मा मा हिंसीः।<1-7-3> वायोष्ट्वा तेजसा प्रति गृह्णामि- नक्षत्राणान्त्वां रूपेण प्रति गृह्णामि- सूर्यस्य त्वा वर्चसा प्रति गृह्णामि।

<1-7-4> रथन्तर-मसि वामदेव्य-मसि बृह-दसि।

<1-7-5> अङ्कान्यङ्कू अभितो रथं यौ- ध्वान्तँ वाताग्र-मभिसञ्चरतौ- दूरेहेति- रिन्द्रियवा-न्पतत्री- ते नोऽग्नयᳲ पप्रयᳲ पारयन्तु।

<1-7-6> वैश्वानरᳲ प्रत्नथा नाक-माऽरुह- दिवᳲ पृष्ठे मन्दमान स्सुमन्मभि- स्सपूर्वव-ज्जनय-ज्जन्तवे धना-स्समान-मय्म-न्पर्येति जागृविः।

<1-7-7> गिदैष ते रथ एष वा-मश्विना रथोऽरिष्टो विश्वभेषजः।

<1-7-8> कृशानो सव्या-ना यच्छ।

<1-7-9> दासानो दक्षिणा-नव गृहाण।

<1-8-1>

१-८ देवस्य त्वा सवितुᳲ प्रसवेऽश्विनो-र्बाहुभ्यां पूष्णो हस्ताभ्यां प्रति गृह्णामि।

<1-8-2> वरुणस्त्वा नयतु देवि दक्षिणे वरुणायाश्व,न्तेनामृतत्व-मशीय, वयो दात्रे भूया-न्मयो मह्यं प्रतिग्रहीत्रे।<1-8-3> वरुणस्त्वा नयतु देवि दक्षिणे रुद्राय गा, न्तयाऽमृतत्व-मशीय, वयो दात्रे भूया-न्मयो मह्यं प्रतिग्रहीत्रे।

<1-8-4> वरुणस्त्वा नयतु देवि दक्षिणेऽग्नयेऽजम्।

<1-8-5> अग्नये हिरण्यम्।

<1-8-6> अग्नीषोमाभ्या-मजा-न्मयाऽमृतत्व-मशीय, वयो दात्रे भूया-न्मयो मह्यं प्रतिग्रहीत्रे।

<1-8-7> अन्नस्यान्नपतिᳲ प्रादा-दनमीवस्य शुष्मिणो- नमो विश्वजनस्य क्षामाय- भुञ्जति मा मा हिंसीः।

<1-8-8> वरुणस्त्वा नयतु देवि दक्षिणे त्वष्ट्रेऽवि,न्तयाऽमृतत्व-मशीय, वयो दात्रे भूया-न्मयो मह्यं प्रतिग्रहीत्रे।

<1-8-9> ग्नास्त्वाऽकृन्त-न्नपसोऽतन्वत, वयित्र्योऽवयन्।

<1-8-10> वरुणस्त्वा नयतु देवि दक्षिणे बृहस्पतये वास-स्तेनामृतत्व-मशीय- वयो दात्रे भूया-न्मयो मह्यं प्रतिगृहीत्रे।

<1-8-11> वरुणस्त्वा नयतु देवि दक्षिणे- उत्तानायाङ्गिरसायाप्राण-त्तेनामृतत्व-मशीय- वयो दात्रे भूया-न्मयो मह्यं प्रतिग्रहीत्रे।

<1-8-12> वरुणस्त्वा नयतु देवि दक्षिणे पूष्ण उष्ट्रम्।<1-8-13> वायवे मृग न्तेनामृतत्व-मशीय- वयो दात्रे भूया-न्मयो मह्यं प्रतिग्रहीत्रे।

<1-8-14> वरुणस्त्वा नयतु देवि दक्षिणे प्रजापतये पुरुषं- प्रजापतये हस्तिनं- प्रजापतये वराहं- प्रजापतये व्रीहियवां,स्तैरमृतत्व-मशीय- वयो दात्रे भूया-न्मयो मह्यं प्रतिग्रहीत्रे।

<1-8-15> वरुणस्त्वा नयतु देवि दक्षिणे क्षेत्रपतये तिलमाषा-स्तै-रमृतत्व-मशीय- वयो दात्रे भूया-न्मयो मह्यं प्रतिग्रहीत्रे।

<1-8-16> वरुणस्त्वा नयतु देवि दक्षिणे सवित्रेऽश्वतरं वाऽश्वतरीँ वा- तयाऽमृतत्व-मशीय- वयो दात्रे भूया-न्मयो मह्यं प्रतिग्रहीत्रे।

<1-8-17> क इद-ङ्कस्मा अदा,त्कामᳲ कामायादा,त्कामो दाता, कामᳲ प्रतिग्रहीता, काम-स्समुद्र-माऽविश,त्कामेन त्वा प्रति गृह्णामि, कामैतत्ते।

<1-9-1>

१-९ रश्मि-रसि क्षयाय त्वा क्षय-ञ्जिन्व, सवितृप्रसूता बृहस्पतये स्तुत।

<1-9-2> प्रेति-रसि धर्मणे त्वा धर्म-ञ्जिन्व, सवितृप्रसूता बृहस्पतये स्तुत।

<1-9-3> अन्विति-रसि दिवे त्वा दिव-ञ्जिन्व, सवितृप्रसूता बृहस्पतये स्तुत।

<1-9-4> सन्धि-रस्यन्तरिक्षाय त्वाऽन्तरिक्ष-ञ्जिन्व, सवितृप्रसूता बृहस्पतये स्तुत।<1-9-5> प्रतिधि-रसि पृथिव्यै त्वा पृथिवी-ञ्जिन्व, सवितृप्रसूता बृहस्पतये स्तुत।

<1-9-6> विष्टम्भोऽसि वृष्ट्यै त्वा वृष्टि-ञ्जिन्व, सवितृप्रसूता बृहस्पतये स्तुत।

<1-9-7> प्राचोऽस्यह्ने त्वाऽह-र्जिन्व, सवितृप्रसूता बृहस्पतये स्तुत।

<1-9-8> अन्वाऽसि रात्र्यै त्वा रात्रि-ञ्जिन्व, सवितृप्रसूता बृहस्पतये स्तुत।

<1-9-9> उशि-गसि वसुभ्यस्त्वा वसू-न्जिन्व, सवितृप्रसूता बृहस्पतये स्तुत।

<1-9-10> प्रकेतोऽसि रुद्रेभ्यस्त्वा रुद्रा-न्जिन्व, सवितृप्रसूता बृहस्पतये स्तुत।

<1-9-11> सुदीति-रस्यादित्येभ्य-स्त्वाऽऽदित्या-न्जिन्व, सवितृप्रसूता बृहस्पतये स्तुत।

<1-9-12> ओजोऽसि पितृभ्यस्त्वा पितॄ-न्जिन्व, सवितृप्रसूता बृहस्पतये स्तुत।

<1-10-1>

१-१० तन्तु-रसि प्रजाभ्यस्त्वा प्रजा जिन्व, सवितृप्रसूता बृहस्पतये स्तुत।<1-10-2> रेव-दस्योषधीभ्य-स्त्वौषधी-र्जिन्व, सवितृप्रसूता बृहस्पतये स्तुत।

<1-10-3> पृतनाषा-डसि पशुभ्यस्त्वा पशू-न्जिन्व, सवितृप्रसूता बृहस्पतये स्तुत।

<1-10-4> अभिजि-दसि युक्तग्रावेन्द्राय त्वेन्द्र-ञ्जिन्व, सवितृप्रसूता बृहस्पतये स्तुत।

<1-10-5> अधिपति-रसि प्राणाय त्वा प्राणा-न्जिन्व, सवितृप्रसूता बृहस्पतये स्तुत।

<1-10-6> धरुणोऽस्यपानाय त्वाऽपाना-न्जिन्व, सवितृप्रसूता बृहस्पतये स्तुत।

<1-10-7> संसर्पोऽसि चक्षुषे त्वा चक्षु-र्जिन्व, सवितृप्रसूता बृहस्पतये स्तुत।

<1-10-8> वयोधा असि श्रोत्राय त्वा श्रोत्र-ञ्जिन्व, सवितृप्रसूता बृहस्पतये स्तुत।

<1-10-9> त्रिवृ-दसि त्रिवृते त्वा- सवृ-दसि सवृते त्वा- प्रवृ-दसि प्रवृते त्वा-ऽनुवृद-स्यनुवृते त्वा, सवितृप्रसूता बृहस्पतये स्तुत।

<1-10-10> निरोहोऽसि निरोहाय त्वा- संरोहोऽसि संरोहाय त्वा- प्ररोहोऽसि प्ररोहाय त्वा-ऽनुरोहोऽस्यनुरोहाय त्वा, सवितृप्रसूता बृहस्पतये स्तुत।

<1-10-11> वसुकोऽसि- वस्यष्टि-रसि- वेषश्री-रसि, सवितृप्रसूता बृहस्पतये स्तुत।<1-10-12> आक्रमोऽस्याक्रमाय त्वा- सङ्क्रमोऽसि सङ्क्रमाय -त्वोत्क्रमोऽस्युत्क्रमाय- त्वोत्क्रान्ति-रस्युत्क्रान्त्यै त्वा, सवितृप्रसूता बृहस्पतये स्तुत।

ताण्ड्य ब्राह्मणे द्वितीयोऽध्यायः

२-१ तिसृभ्यो हिङ्करोति स प्रथमया- तिसृभ्यो हिङ्करोति स मध्यमया- तिसृभ्यो हिङ्करोति स उत्तम-योद्यती त्रिवृतो विष्टुतिः।

२-२ तिसृभ्यो हिङ्करोति स पराचीभि-स्तिसृभ्यो हिङ्करोति स पराचीभि-स्तिसृभ्यो हिङ्करोति स पराचीभिᳲ- परिवर्तिनी त्रिविष्टुतिः।

२-३ तिसृभ्यो हिङ्करोति- स पराचीभि,स्तिसृभ्यो हिङ्करोति- या मध्यमा सा प्रथमा- योत्तमा सा मध्यमा- या प्रथमा सोत्तमा, तिसृभ्यो हिङ्करोति- योत्तमा सा प्रथमा- या प्रथमा सा मध्यमा- या मध्यमा सोत्तमा, कुलायिनी त्रिवृतो विष्टुतिः।

२-४ पञ्चभ्यो हिङ्करोति- स तिसृभि स्स एकया स एकया, पञ्चभ्यो हिङ्करोति- स एकया स तिसृभि स्स एकया, पञ्चभ्यो हिङ्करोति- स एकया स एकया स तिसृभिᳲ, पञ्चपञ्चिनी पञ्चपञ्चदशस्य विष्टुतिः।

२-५ पञ्चभ्यो हिङ्करोति- स तिसृभि स्स एकया स एकया, तिसृभ्यो हिङ्करोति- स पराचीभि, स्सप्तभ्यो हिङ्करोति- स एकया स तिसृभि स्स तिसृभिः।

२-६ तिसृभ्यो हिङ्करोति- स पराचीभिᳲ, पञ्चभ्यो हिङ्करोति- स एकया स तिसृभि स्स एकया, सप्तभ्यो हिङ्करोति- स तिसृभि स्स एकया स तिसृभि,रुद्यती पञ्चदशस्य विष्टुतिः।

२-७ पञ्चभ्यो हिङ्करोति- स तिसृभि स्स एकया स एकया, पञ्चभ्यो हिङ्करोति- स एकया स तिसृभि स्स एकया, सप्तभ्यो हिङ्करोति- स एकया स तिसृभि स्स तिसृभि,र्दश-सप्ता सप्तदशस्य विष्टुतिः।

२-८ एष एव व्यूह- स्सप्तैकमध्या।२-९ सप्तभ्यो हिङ्करोति- स तिसृभि स्स तिसृभि स्स एकया, तिसृभ्यो हिङ्करोति- स पराचीभि, स्सप्तभ्यो हिङ्करोति- स एकया स तिसृभि स्स तिसृभि, स्सप्ताऽऽस्थिता।

२-१० एष एव व्यूह उभय, स्सप्तैकमध्या निर्मध्या।

२-११ पञ्चभ्यो हिङ्करोति- स तिसृभि स्स एकया स एकया, तिसृभ्यो हिङ्करोति- स पराचीभि,र्नवभ्यो हिङ्करोति- स तिसृभि स्स तिसृभि स्स तिसृभिः।

२-१२ तिसृभ्यो हिङ्करोति- स पराचीभिᳲ, पञ्चभ्यो हिङ्करोति- स एकया स तिसृभि स्स एकया, नवभ्यो हिङ्करोति- स तिसृभि स्स तिसृभि स्स तिसृभि,रुद्यती सप्तदशस्य विष्टुतिः।

२-१३ सप्तभ्यो हिङ्करोति- स तिसृभि स्स तिसृभि स्स एकया, पञ्चभ्यो हिङ्करोति- स एकया स तिसृभि स्स एकया, पञ्चभ्यो हिङ्करोति- स एकया स एकया स तिसृभि,र्भस्त्राऽवाचीनबिला।

२-१४ सप्तभ्यो हिङ्करोति- स तिसृभि स्स तिसृभि स्स एकया, सप्तभ्यो हिङ्करोति- स एकया स तिसृभि स्स तिसृभि, स्सप्तभ्यो हिङ्करोति- स तिसृभि स्स एकया स तिसृभि, स्सप्तसप्ति-न्येकविंशस्य विष्टुतिः।

२-१५ पञ्चभ्यो हिङ्करोति- स तिसृभि स्स एकया स एकया, सप्तभ्यो हिङ्करोति- स एकया स तिसृभि स्स तिसृभि,र्नवभ्यो हिङ्करोति- स तिसृभि स्स तिसृभि स्स तिसृभि,रुद्य-त्येकविंशस्य विष्टुतिः।

२-१६ नवभ्यो हिङ्करोति- स तिसृभि स्स तिसृभि स्स तिसृभिᳲ, पञ्चभ्यो हिङ्करोति- स एकया स तिसृभि स्स एकया, सप्तभ्यो हिङ्करोति स तिसृभि स्स एकया स तिसृभिᳲ- प्रतिष्टुतिः।

२-१७ नवभ्यो हिङ्करोति- स तिसृभि स्स तिसृभि स्स तिसृभि,स्तिसृभ्यो हिङ्करोति- स पराचीभि,र्नवभ्यो हिङ्करोति- स तिसृभि स्स तिसृभि स्स तिसृभि, स्सूर्म्युभयत आदीप्ता।

ताण्ड्य ब्राह्मणे तृतीयोऽध्यायः३-१ नवभ्यो हिङ्करोति- स तिसृभि स्स पञ्चभि स्स एकया, नवभ्यो हिङ्करोति- स एकया स तिसृभि स्स पञ्चभि,र्नवभ्यो हिङ्करोति- स पञ्चभि स्स एकया स तिसृभिः।

३-२ सप्तभ्यो हिङ्करोति- स तिसृभि स्स एकया स तिसृभि,र्नवभ्यो हिङ्करोति- स एकया स तिसृभि स्स पञ्चभि,रेकादशभ्यो हिङ्करोति- स पञ्चभि स्स तिसृभि स्स तिसृभि,रुद्यती त्रिणवस्य विष्टुतिः।

३-४ एकादशभ्यो हिङ्करोति- स तिसृभि स्स पञ्चभि स्स तिसृभि,रेकादशभ्यो हिङ्करोति- स तिसृभि स्स तिसृभि स्स पञ्चभि,रेकादशभ्यो हिङ्करोति- स पञ्चभि स्स तिसृभि स्स तिसृभि,र्नेदीय-स्सङ्क्रमा।

३-५ नवभ्यो हिङ्करोति- स तिसृभि स्स पञ्चभि स्स एक,यैकादशभ्यो हिङ्करोति- स एकया स तिसृभि स्स सप्तभि,स्त्रयोदशभ्यो हिङ्करोति- स सप्तभि स्स तिसृभि स्स तिसृभि,रुद्यती त्रयस्त्रिंशस्य विष्टुतिः।

३-६ त्रयोदशभ्यो हिङ्करोति- स तिसृभि स्स पञ्चभि स्स पञ्चभि,रेकादशभ्यो हिङ्करोति- स पञ्चभि स्स तिसृभि स्स तिसृभि,र्नवभ्यो हिङ्करोति- स तिसृभि स्स तिसृभि स्स तिसृभिᳲ, प्रत्यवरोहिणी त्रयस्त्रिंशस्य विष्टुतिः।

३-७ पञ्चदशभ्यो हिङ्करोति- स तिसृभि स्स सप्तभि स्स पञ्चभि,रेकादशभ्यो हिङ्करोति- स पञ्चभि स्स तिसृभि स्स तिसृभि, स्सप्तभ्यो हिङ्करोति- स तिसृभि स्स एकया स तिसृभिः।

३-८ अष्टाभ्यो हिङ्करोति- स तिसृभि स्स चतसृभि स्स एकया,ऽष्टाभ्यो हिङ्करोति- स एकया स तिसृभि स्स चतसृभि,रष्टाभ्यो हिङ्करोति- स चतसृभि स्स एकया स तिसृभिः।

३-९ पञ्चदशभ्यो हिङ्करोति- स तिसृभि स्स एकादशभि स्स एकया, पञ्चदशभ्यो हिङ्करोति- स एकादशभि स्स एकया स तिसृभि,श्चतुर्दशभ्यो हिङ्करोति- स एकया स तिसृभि स्स दशभिः।

३-१० पञ्चदशभ्यो हिङ्करोति- स एकया स तिसृभि स्स एकादशभि, श्चतुर्दशभ्यो हिङ्करोति- स एकया स तिसृभि स्स दशभिᳲ, पञ्चदशभ्यो हिङ्करोति- स एकादशभि स्स एकया स तिसृभि,र्निर्मध्या।

३-११ पञ्चदशभ्यो हिङ्करोति- स तिसृभि स्स एकादशभि स्स एकया, पञ्चदशभ्यो हिङ्करोति- स एकया स तिसृभि स्स एकादशभि,श्चतुर्दशभ्यो हिङ्करोति- स दशभि स्स एकया स तिसृभिः।३-१२ षोडशभ्यो हिङ्करोति- स तिसृभि स्स द्वादशभि स्स एकया, षोडशभ्यो हिङ्करोति- स एकया स तिसृभि स्स द्वादशभि,ष्षोडशभ्यो हिङ्करोति- स द्वादशभि स्स एकया स तिसृभिः।

३-१३ षोडशभ्यो हिङ्करोति- स तिसृभि स्स दशभि स्स तिसृभि,ष्षोडशभ्यो हिङ्करोति- स तिसृभि स्स तिसृभि स्स दशभि,ष्षोडशभ्यो हिङ्करोति- स दशभि स्स तिसृभि स्स तिसृभि,र्नेदीय-स्सङ्क्रमा।

ताण्ड्यब्राह्मणे चतुर्थोऽध्यायः

४-२ प्रायणीय-मेत-दह-र्भवति।

४-३ अभीवर्तो ब्रह्मसाम भवति।

४-४ पञ्चसु मास्सु बार्हताᳲ प्रगाथा आप्यन्ते।

४-५ स्वर-सामान एते भवन्ति।

४-६ विषुवा-नेष भवति।

४-७ आत्मा वा एष सँवत्सरस्य यद्विषुवा,न्पक्षा-वेता-वभितो भवतो, येन चेतोऽभीवर्तेन यन्ति- यश्च परस्मा-त्प्रगाथो भवति- तावुभौ विषुवति कार्यौ, पक्षा-वेव तद्यज्ञस्यात्म-न्प्रति दधति- स्वर्गस्य लोकस्य समष्ट्यै।

४-८ गौश्चाऽऽयुश्च स्तोमौ भवतः।४-९ पत्नी स्सँयाज्य- प्राञ्च उदे-त्यायं सहस्रमानव इत्यतिच्छन्दसा ऽऽहवनीय-मुपतिष्ठन्ते।

४-१० प्रजापतिᳲ प्रजा असृजत- सोऽरिच्यत- सोऽपद्यत- तन्देवा अभि समगच्छन्त, तेऽब्रुव-न्मह-दस्मै व्रतं सम्भराम- यदिम न्धिनवदिति, तस्मै यत्सँवत्सर-मन्नं पच्यते- तत्समभरं,स्तदस्मै प्रायच्छं-स्त-दव्रजय-त्तदेन मधिनो,न्महन्मर्या व्रतँ- यदिम-मधिन्वी-दिति, तन्महाव्रतस्य महाव्रतत्वम्।

ताण्ड्यब्राह्मणे पञ्चमोऽध्यायः

५-१ वामदेव्यं महाव्रत-ङ्कार्यम्।

५-२ वामदेव्यं महाव्रत-ङ्कार्य,न्तस्य गायत्रं शिरो- बृहद्रथन्तरे पक्षौ- यज्ञायज्ञीयं पुच्छम्।

५-३ इलान्द-मग्निष्टोमसाम कार्यम्।

५-४ प्राणेन पुरस्ता-दाहवनीय-मुप तिष्ठन्ते, प्राण-मेव तज्जयन्ति।

५-५ आसन्दी मारुह्यो-द्गायति, देवसाक्ष्य एव तदुपरिषद्य-ञ्जयति।

५-६ सर्वे सहर्त्विजो महाव्रतेन स्तुवीरन्।

५-७ देवा वै वाचँ व्यभजन्त, तस्या यो रसोऽत्यरिच्यत- तद्गौरीवित मभव,दनुष्टुभ-मनु परिप्लवते, वागनुष्टु-ब्वाचो रसो गौरीवितम्।५-८ ये वै वाच-मन्न-मादय-न्त्यन्नादा भवन्ति, ये वितर्षयन्ति- रूक्षा भवन्ति।

५-९ एकाष्टकाया न्दीक्षेरन्।

५-१० आ वा एते सँवत्सरं प्याययन्ति- य उत्सृजन्ति।

ताण्ड्यब्राह्मणे षष्ठोऽध्यायः

६-१ प्रजापति-रकामयत- बहु स्यां- प्रजायेयेति, स एत-मग्निष्टोम-मपश्य, त्तमाऽहर,त्तेनेमाᳲ प्रजा असृजत।

६-२ यो वै स्तोमा-नुपदेशनवतो वेदोपदेशनवा-न्भवति।

६-३ एष वाव यज्ञो- यदग्निष्टोमः।

६-४ प्रजापति-र्देवेभ्य ऊर्जँ व्यभज,त्तत उदुम्बर स्समभव,त्प्राजापत्यो वा उदुम्बरᳲ- प्राजापत्य उद्गाता, यदुद्गातौदुम्बरीं प्रथमेन कर्मणाऽन्वारभते- स्वयैव तद्देवतयाऽऽत्मान मार्त्विज्याय वृणीते।

६-५ प्रजापति रकामयत- बहु स्यां- प्रजायेयेति, सोऽशोच-त्तस्य शोचत आदित्यो मूर्ध्नोऽसृज्यत, सोऽस्य मूर्धान-मुदह-न्स्य द्रोणकलशोऽभव,त्तस्मि-न्देवा श्शुक्र-मगृह्णत- ताँ वै स आयुषाऽऽर्ति मत्यजीवत्।

६-६ ग्राव्ण स्संसाद्य द्रोणकलश-मध्यूहन्ति, विड्वै ग्रावाणो-ऽन्नं सोमो- राष्ट्र न्द्रोणकलशो, यद्ग्रावसु द्रोणकलश-मध्यूहन्ति- विश्येव तद्राष्ट्र-मध्यूहन्ति।६-७ बृहस्पतिर्वै देवाना-मुदगाय,त्तं रक्षां-स्यजिघांस,न्स्। य एषां लोकाना मधिपतय- स्ता-न्भागधेयेनोपाधावत्।

६-८ स तु वै यज्ञेन यजेतेत्याहु-र्यस्य विराजँ यज्ञमुखे दध्युरिति।

६-९ उपास्मै गायता नर- इति ग्रामकामाय प्रतिपद-ङ्कुर्यात्।

६-१० अग्न आयूंषि पवस- इति प्रतिपद-ङ्कुर्या,द्येषा न्दीक्षितानां प्रमीयते।

ताण्ड्य ब्राह्मणे सप्तमोऽध्यायः

७-१ इमे वै लोका गायत्र न्त्र्यावृ-द्गेय-न्त्रयो हीमे लोका, यत्त्र्या-वृद्गाय-त्येभि-रेवैनँ लोकै स्संमिमीते।

७-२ प्रजापति-र्देवेभ्य आत्मानँ यज्ञ-ङ्कृत्वा प्रायच्छ,त्तेऽन्योऽन्यस्मा अग्राय नातिष्ठन्त, ता-नब्रवी-दाजि-मस्मि-न्नितेति, त आजि-मायन्, यदाजि मायं-स्तदाज्याना माज्यत्वम्।

७-३ एतावता वाव माध्यन्दिनं सवनं पुपुवे।

७-४ एतद्वै यज्ञस्य स्वर्ग्यँ- यन्माध्यन्दिनं सवनं- माध्यन्दिनस्य पवमानᳲ- पवमानस्य बृहती, यद्बृहत्या-स्स्तोत्रे दक्षिणा दीयन्ते- स्वर्गस्यैव तल्लोकस्याऽऽयतने दीयन्ते।

७-५ प्रजापति-रकामयत- बहु स्यां- प्रजायेयेति, स शोच-न्नमहीयमानोऽतिष्ठ-त्स एत-दामहीयव-मपश्य-त्तेनेमाᳲ प्रजा असृजत, ता-स्सृष्टा अमहीयन्त, य-दमहीयन्त तस्मा-दामहीयवम्।७-६ प्रजापति-रकामयत- बहु स्यां- प्रजायेयेति, स तूष्णीं मनसा ऽध्याय,त्तस्य यन्मन-स्यासी-त्तद्बृह-त्समभवत्।

७-७ पशवो वै बृह-द्रथन्तरे,अष्टाऽक्षरेण प्रथमाया ऋचᳲ प्रस्तौ-त्यष्टाशफां-स्त-त्पशू-नव रुन्धे।

७-८ अपो वा ऋत्व्य-मार्च्छ,त्तासाँ वायुᳲ पृष्ठे व्यवर्तत, ततो वसु वामं समभव,त्तस्मि-न्मित्रावरुणौ पर्यपश्यता- न्तावब्रूताँ- वामं मर्या- इद-न्देवे-ष्वाऽजनीति, तस्मा-द्वामदेव्यम्।

७-९ पिता वै वामदेव्यं- पुत्राᳲ पृष्ठानि।

७-१० इमौ वै लोकौ सहाऽऽस्ता,न्तौ वियन्ता-वब्रूताँ- विवाहँ विवहावहै- सह ना-वस्त्विति।

ताण्ड्यब्राह्मणे अष्टमोऽध्यायः

८-१ आष्कार-णिधन-ङ्काण्वँ- वषट्कार-णिधन-मभिचरणीयस्य ब्रह्मसाम कुर्या,दभिनिधनं माध्यन्दिने पवमाने।

८-२ आष्कार-णिधन-ङ्काण्वं- प्रतिष्ठाकामाय ब्रह्मसाम कुर्यात्।

८-३ देवाश्च वा असुरा-श्चैषु लोके-ष्वस्पर्धन्त, ते देवाᳲ प्रजापति मुपाधावं-स्तेभ्य एत-त्साम प्रायच्छ-देतेनैना-न्कालयिष्यध्व-मिति, तेनैना-नेभ्यो लोकेभ्यो ऽकालयन्त, यदकालयन्त- तस्मा-त्कालेयम्।

८-४ साध्या वै नाम देवा आसं,स्ते सर्वेण यज्ञेन सह स्वर्गँ लोक-मायं,स्ते देवा-श्छन्दांस्यब्रुव-न्सो- म माहरतेति, ते जगतीं प्राहिण्व-न्सा द त्रीण्यक्षराणि हित्वैकाक्षरा भूत्वाऽगच्छ,त्त्रिष्टुभं प्राहिण्व-न्सै क-मक्षरं हित्वा- त्र्यक्षरा भूत्वाऽगच्छ,द्गायत्रीं प्राहिण्वं-श्चतु-रक्षराणि वै तर्हि च्छन्दांस्यास,न्सा त तानि चाक्षराणि हर-न्त्यागच्छ-दष्टाऽक्षरा भूत्वा, त्रीणि च सवनानि- हस्ताभ्या-न्द्वे सवने- दन्तै-र्दंष्ट्वा तृतीयसवन,न्तस्मा-द्द्वे अंशुमती सवने- धीत-न्तृतीयसवन,न्दन्तैर्हि तद्दंष्ट्वा धय-न्त्यहर,त्तस्य ये ह्रियमाणस्यांशवᳲ परापतं-स्ते पूतीका अभवन्, यानि पुष्पा-ण्यवाशीयन्त- तान्यर्ज्जुनानि, यत्प्राप्रोथ-त्ते प्रप्रोथा,-स्तस्मा-त्तृतीयसवन आशिर-मव नयन्ति, यमेव तङ्गाव स्सोम-मदन्ति- तस्य तं रस मव नयन्ति- ससोमत्वाय।८-५ उष्णि-क्ककुभा-वेते भवतः।

८-६ देवा वै ब्रह्म व्यभजन्त, तस्य यो रसोऽत्यरिच्यत- तद्यज्ञायज्ञीय मभवत्।

८-७ इतो वै प्रात-रूर्ध्वाणि च्छन्दांसि युज्यन्ते-ऽमुतोऽवाञ्चि, यज्ञायज्ञीयस्य स्तोत्रे युज्यन्ते, यज्ञा वो अग्नये गिरा च दक्षस इति द्वादशाक्षरं- प्र वय-ममृत-ञ्जातवेदस मित्येकादशाक्षरं- प्रियं मित्र-न्नशंसिष-मित्यष्टाऽक्षरम्।

८-८ देवा वा अग्निष्टोम मभिजित्योक्थानि नाशक्नुव-न्नभिजेतु,न्तेऽग्नि मब्रुवं-स्त्वया मुखेनेद-ञ्जयामेति, सोऽब्रवी-त्किं मे तत स्स्यादिति, यत्कामयस- इत्यब्रुव,न्सोवयऽब्रवी-न्मद्देवत्यासूक्थानि प्रणया-निति।

८-९ हारिवर्णं भवति।

८-१० गायत्रीषु ब्रह्मवर्चसकामा-योक्थानि प्रणयेयु,र्गायत्र्यां ब्रह्मसा-मानुष्टु-भ्यच्छावाकसाम, सैषा गायत्री संपद्यते।

ताण्ड्यब्राह्मणे नवमोऽध्यायः

९-१ देवा वा उक्था-न्यभिजित्य रात्रि-न्नाशक्नुव-न्नभिजेतु, न्तेऽसुरा-न्रात्रि न्तमᳲ प्रविष्टा-न्नानु-व्यपश्यं,स्त एत-मनुष्टु-प्शिरसं प्रगाथ मपश्यन्- विराज-ञ्ज्योति,स्तान् विराजा ज्योतिषाऽनुपश्यन्तो-ऽनुष्टुभा वज्रेण रात्रे-र्निरघ्नन्।

९-२ पान्त-मा वो अन्धस इति वैतहव्य,मन्यक्षेत्रँ वा एते प्रयन्ति- ये रात्रि-मुपयन्ति, यदोकोनिधनं रात्रे-र्मुखे भव-त्योकसोऽप्रच्यावाय।

९-३ यदि सत्त्राय दीक्षेर,न्नथ साम्युत्तिष्ठे-त्सोम-मपभज्य विश्वजिता ऽतिरात्रेण यजेत, सर्ववेदसेन सर्वस्मा एव दीक्षते- सर्व-माप्नोति।९-४ यदि सोमौ संसुतौ स्यातां- महति रात्रेᳲ प्रात-रनुवाक-मुपाऽऽकुर्यात्।

९-५ यदि सोम-मक्रीत-मपहरेयु-रन्यᳲ क्रेतव्यः।

९-६ यदि कलशो दीर्येत- वषट्कार-णिधनं ब्रह्मसाम कुर्यात्।

९-७ यदि प्रातस्सवना-त्सोमोऽतिरिच्येत- अस्ति सोमो अयं सुत इति मरुत्वतीषु गायत्रेण स्तुयुः।

९-८ यदि दीक्षितानां प्रमीयते- दग्ध्वा-ऽस्थीन्युपनह्य- यो नेदिष्ठी स्या-त्त-न्दीक्षयित्वा- सह यजेरन्।

९-९ यस्य कलश उपदस्यति- कलश-मेवास्योपदस्यन्तं प्राणोऽनूपदस्यति, प्राणो हि सोमः।

९-१० यदि महावीरो भिद्येत- तं भिन्न-मभिमृशे,द्य ऋते चिदभिश्रिषᳲ- पुरा जत्रुभ्य आतृदः। सन्धाता सन्धिं मघवा पुरूवसु-र्निष्कर्ता विह्रुतं पुनः। मा भेम निष्ट्या इ-वेन्द्र त्वदरणा इव। वनानि न प्रजहिता-न्यद्रिवो- दुरोषासो अमन्महि। अमन्मही-दनाशवो-ऽनुग्राभश्च वृत्रहन्। सकृ-त्सुते महता शूर- राधसाऽनु स्तोमं मदेमहीति- महावीरं भिन्न-मभि मृशे-त्सैव तस्य प्रायश्चित्तिः।

ताण्ड्य ब्राह्मणे दशमोऽध्यायः

१०-१ अग्निना पृथिव्यौषधिभि-स्तेनायँ लोक-स्त्रिवृ,द्वायुनाऽन्तरिक्षेण वयोभि-स्तेनैष लोक-स्त्रिवृ,द्योऽय-मन्तराऽऽदित्येन दिवा नक्षत्रै-स्तेनासौ लोक-स्त्रिवृ,-देत-देव त्रिवृत आयतन-मेषाऽस्य बन्धुता।

१०-२ प्रजापतिᳲ प्रजा असृजत- सोऽताम्य,त्तस्मै वाग्ज्योति-रुदगृह्णा,-त्सोऽब्रवी-त्को मेऽय-ञ्ज्योति-रुदगृह्णा-दिति, स्वैव ते वा-गि-त्यब्रवी,त्तामब्रवी-द्विराज-न्त्वा छन्दसा-ञ्ज्योति-ष्कृत्वा यजान्ता इति।१०-३ प्रजापति-रकामयत- बहु स्यां- प्र जायेयेति, स आत्म-न्नृत्व्य-मपश्य,त्तत ऋत्विजोऽसृजत, यदृत्व्या-दसृजत- तदृत्विजा-मृत्विक्त्व,न्तै-रेत- न्द्वादशाह-मुपासीद-त्सोऽराध्नोत्।

१०-४ भूतं पूर्वोऽतिरात्रो- भविष्य-दुत्तरᳲ, पृथिवी पूर्वोऽतिरात्रो- द्यौ-रुत्तरो,ऽग्निᳲ पूर्वोऽतिरात्र- आदित्य उत्तरᳲ, प्राणᳲ पूर्वोऽतिरात्र- उदान उत्तरः।

१०-५ त्रयो वा एते त्रिरात्रा- यदेष द्वादशाहो, गायत्र-मुखᳲ प्रथमो- गायत्र-मध्यो द्वितीयो- गायत्रोत्तम-स्तृतीयः।

१०-६ एति प्रे-त्याशुम-द्वीतिम-द्रुक्म-त्तेजस्व-द्युञ्जानं प्रथमस्याह्नो रूप- न्त्रिवृत स्स्तोमस्य गायत्रस्य च्छन्दसो रथन्तरस्य साम्नः।

१०-७ अग्न इति प्रथमस्याह्नो रूप-मग्निविभक्ते-रग्नि-मिति द्वितीय-स्याग्निनेति तृतीय-स्याग्नि-रिति चतुर्थस्य।

१०-८ इन्द्रेति प्रथमस्याह्नो रूप,मिन्द्रविभक्ते-रिन्द्र-मिति द्वितीय- स्येन्द्रेणेति तृतीय-स्येन्द्र इति चतुर्थ-स्येन्द्रादिति पञ्चम-स्येन्द्रेति षष्ठस्य, येनैव रूपेण प्रयन्ति- तदभ्युद्यन्ति, यस्मा-देषा समाना सतीन्द्रविभक्ति-र्नानारूपा- तस्मा-द्यथर्त्वोषधयᳲ पच्यन्ते। (यथर्तु, ओषधयः)

१०-९ यदृचा प्रस्तौति- तत्प्रथमस्याह्नो रूपं, स्वरविभक्ते-र्यत्पुरस्ता-त्स्तोभ- न्तद्द्वितीयस्य, यदुभयत-स्स्तोभ- न्तत्तृतीयस्य, यदनुतुन्न- न्तच्चतुर्थस्य, यदभ्यारब्ध- न्तत्पञ्चमस्य, य-दिहकारे-णाभ्यस्त- न्तत्षष्ठस्याह्नो रूपम्।

१०-१० पदनिधनं प्रथम-स्याह्नो रूप,न्निधन-विभक्ते-र्बहि-र्णिधन न्द्वितीयस्य, दिङ्निधनं तृतीय,स्येनिधन-ञ्चतुर्थ,स्याथकार-णिधनं पञ्चमस्य- य-दिहकारेणाभ्यस्त-न्तत्षष्ठस्याह्नो रूप,न्निधनानाँ यस्मा-देषा समाना सती निधनविभक्ति-र्न्नानारूपा- तस्मा-दिमे लोका- स्सह सन्तो नानैव। (तृतीयस्य ईनिधनम्)

१०-११ द्रव-दिडं प्रथमस्याह्नो रूप,मिडाविभक्ते-रूर्ध्वेड-न्द्वितीयस्य, परिष्टुब्धेड-न्तृतीय,स्येडाभि-रैड-ञ्चतुर्थ,स्याध्यर्धेडं पञ्चमस्य, य-दिहकारेणाभ्यस्त- न्तत्षष्ठस्याह्नो रूप,मिडानाँ यस्मा-देषा समाना सतीडाविभक्ति-र्न्नानारूपा- तस्मा-त्समाना स्सन्तᳲ पशवो नानारूपाः।

१०-१२ भारद्वाजायना वै सत्त्र-मासत, तानपृच्छ-न्किं प्रथमेनाह्ना कुरुतेति- प्रैवैमेति, किन्द्वितीयेने-त्यवस-मेवाकुर्महीति, किन्तृतीयेनेति- पर्येवा ऽऽप्सवामहीति, किञ्चतुर्थेनेति- सतैव सद-प्यदध्मेति, किं पञ्चमेनेति- प्राणा-नेव विच्छिन्दन्त ऐमेति, किं षष्ठेने-तीद-मेवाऽऽगच्छामेति- इति। (आप्लवामहि/ आप्नवामहि)ताण्ड्यब्राह्मणे एकादशोऽध्यायः

११-१ स्तोमो युज्यते सत्त्रियेभ्योऽ हर्भ्यᳲ- प्रत्नवतीभि-श्चोपवतीभिश्च।

११-२ उभाभ्याँ वै रूपाभ्यां बहिष्पवमान्यो युज्यन्ते, यत्सामा स्तोमो भवति- तदाज्येषु।

११-३ प्र सोमासो विपश्चित इति गायत्री भवति प्रेत्या, -अभि द्रोणानि बभ्रव इत्यभिक्रान्त्यै, स्तुता इन्द्राय वायव इति संस्कृत्यै, प्र सोम देववीतय इति प्रेत्यै, प्र तु द्रवेति प्रेत्यै, प्र वा एतेनाह्ना यन्ति।

११-४ अभि त्वा शूर नोनुम इ,त्यभीति रथन्तरस्य रूपं- राथन्तरं ह्येतदहः।

११-५ प्र सोमासो मदच्युत इति गायत्री भवति, मदवद्वै रसव-त्तृतीयसवनं- मद-मेव तद्रस-न्दधा,त्यया पस्वस्व देवयु-रित्येति रथन्तरस्य रूपं, राथन्तरं ह्येतदहः।

११-६ पवस्व वाचो अग्रिय इति द्वितीयस्याह्नᳲ प्रतिप-द्भवति।

११-७ उभाभ्याँ वै रूपाभ्यां बहिष्पवमान्यो युज्यन्ते- यत्सामा स्तोमो भवति- तदाज्येषु।

११-८ वृषा पवस्व धारयेति गायत्री भव-त्यह्नो धृत्यै।

११-९ त्वा-मिद्धि हवामह इति, त्वमिति बृहतो रूपं- बार्हतं ह्येत-दहः।११-१० यस्ते मदो वरेण्य इति गायत्री भवति।

११-११ एह्यू षु ब्रवाणि त- इत्येहिवत्यो भवन्ति- तृतीयस्याह्न उपहवाय सन्तत्यै।

ताण्ड्यब्राह्मणे द्वादशोऽध्यायः

१२-१ दविद्युतत्या रुचेति तृतीयस्याह्नᳲ प्रतिप-द्भवति।

१२-२ अग्निनाऽग्नि स्समिध्यत- इत्याग्नेय-माज्यं भवति।

१२-३ उच्चा ते जात-मन्धस इति गायत्री भवति।

१२-४ यद्याव इन्द्र ते शत-मिति शतवत्यो भवन्ति।

१२-५ तिस्रो वाच उदीरत-इति तृतीयस्याह्नो रूप,न्तेन तृतीय-महरा रभन्ते।

१२-६ प्रमंहिष्ठाय गायतेति।

१२-७ प्र त आश्विनीᳲ पवमानधेनव-इति चतुर्थस्याह्नᳲ प्रतिप-द्भवति।१२-८ जनस्य गोपा अजनिष्ट जागृवि- रित्याग्नेय-माज्यं भवति।

१२-९ पयस्व दक्षसाधन-इति गायत्री भवति सिद्ध्यै।

१२-१० पिबा सोम-मिन्द्र मन्दतु त्वा- यन्ते सुषाव हर्यश्वाद्रिः। सोतु-र्बाहुभ्यां सुयतो ना-र्वे-त्ययत-मिव वै चतुर्थ-मह-स्तस्यैव यत्यै।

१२-११ परि प्रिया दिवᳲ कवि-रिति परिवत्यो भव,न्त्यन्तो वै चतुर्थ-मह-स्तस्यैताᳲ पर्याप्त्यै।

१२-१२ अग्निँ वो वृधन्त-मिति।

१२-१३ इन्द्रश्च बृहच्च समभवता,न्तमिन्द्रं बृह-देकया तन्वाऽत्यरिच्यत, तस्या अबिभे-दनया माऽभि-भविष्यतीति, सोऽब्रवी-त्षोडशी तेऽयँ यज्ञक्रतु-रस्त्विति, स षोडश्यभव-त्तदस्य जन्म।

ताण्ड्यब्राह्मणे त्रयोदशोऽध्यायः

१३-१ गोवि-त्पवस्व वसुवि-द्धिरण्यवि-दिति- पञ्चमस्याह्नᳲ प्रतिप-द्भवति।

१३-२ तव श्रियो वर्षस्येव विद्युत- इत्याग्नेय-माज्यं भवति।

१३-३ अर्षा सोम द्युमत्तम-इति विष्णुमत्यो गायत्र्यो भवन्ति।१३-४ इन्द्रᳲ प्रजापति-मुपाधाव-द्वृत्रं हनानीति, तस्मा एत-च्छन्दोभ्य इन्द्रियँ वीर्य न्निर्माय प्रायच्छ-देतेन शक्नुहीति, तच्छक्वरीणां शक्वरीत्वं, सीमान-मभिन-त्त-त्सिमा मह्न्य-मकरो,त्तन्मह्न्या महा-न्घोष आसी-त्तन्महानाम्न्यः।

१३-५ असाव्यंशु-र्मदायेति गायत्री भवति, मदवद्वै रसव-त्तृतीयसवनं- मद-मेव तद्रस-न्दधाति।

१३-६ आ ते अग्न इधीम-हीति।

१३-७ ज्योति-र्यज्ञस्य पवते मधुप्रिय-मिति षष्ठस्याह्नᳲ प्रतिप-द्भवति।

१३-८ इमं स्तोम-मर्हते जातवेदस-इत्याग्नेय-माज्यं भवति सोदर्क-मिन्द्रियस्य वीर्यस्य रस-स्यानतिक्षाराय, यत्र वै देवा इन्द्रियँ वीर्यं रस मपश्यं-स्तदनु न्यतुदन्।

१३-९ इन्द्रा-येन्दो मरुत्वत- इति मरुत्वत्यो गायत्र्यो भवन्ति।

१३-१० यातयामा-न्यन्यानि च्छन्दां-स्ययातयामा गायत्री, तस्मा-द्गायत्रीषु स्तुवन्ति।

१३-११ परि स्वानो गिरिष्ठा-इति परिवत्यो गायत्र्यो भवन्ति, सर्वस्य पर्याप्त्यै।

१३-१२ ब्रह्मवादिनो वदन्ति- प्रायणतो द्विपदाᳲ कार्या ३ उदयनता३ इति।

ताण्ड्यब्राह्मणे चतुर्दशोऽध्यायः१४-१ आप्यन्ते वा एत-त्स्तोमा-श्छन्दांसि- यत्षडह आप्यते।

१४-२ मूर्धान न्दिवो अरतिं पृथिव्या- इत्याग्नेय-माज्यं भवति।

१४-३ वृषा पवस्व धारयेति गायत्री भव-त्यह्नो धृत्यै।

१४-४ वय-ङ्घ त्वा सुतावन्त- इति सतोबृहत्यो वर्षीय-श्छन्द आक्रमतेऽनपभ्रंशाय।

१४-५ यस्ते मदो वरेण्य-इति गायत्री भवति, मदवद्वै रसव-त्तृतीयसवनं, मद-मेव तद्रस-न्दधाति।

१४-६ आ ते वत्सो मनो यम-दित्यपच्छिदिव वा एत-द्यज्ञकाण्डँ- यदुक्थानि, यदेति सलोमत्वायैव।

१४-७ शिशु-ञ्जज्ञानं हर्यतं मृजन्ती-त्यष्टमस्याह्नᳲ प्रतिप-द्भवति।

१४-८ अग्निँ वो देव-मग्निभि स्सजोषा-इत्याग्नेय-माज्यं भवति।

१४-९ अध्वर्यो अद्रिभि स्सुत-मिति गायत्री भव-त्यह्नो धृत्यै।

१४-१० क ईँ वेद सुते सचेति सतोबृहत्यः।१४-११ पवस्व देवऽऽयुष-गिन्द्र-ङ्गच्छतु ते मद-इति गायत्री भवति, मदवद्वै रसव-त्तृतीयसवनं- मद-मेव तद्रस-न्दधाति।

१४-१२ प्रेष्ठँ वो अतिथि-मित्यातिथ्यस्यैव तद्रूप-ङ्क्रियते।

ताण्ड्य ब्राह्मणे पञ्चदशोऽध्यायः

१५-१ अक्रा-न्त्समुद्रᳲ प्रथमे विधर्म-न्निति- नवमस्याह्नᳲ प्रतिप-द्भवति।

१५-२ अगन्म महा नमसा यविष्ठ-मित्याग्नेय-माज्यं भवति।

१५-३ पवमानस्य जिघ्नतो- हरे-श्चन्द्रा असृक्षतेति- हरिवत्यो गायत्र्यो भवन्ति- च्छन्दोमाना-मयातयामतायै।

१५-४ श्रायन्त इव सूर्यमिति- सूर्यवत्यो भवन्ति।

१५-५ त्वं सोमासि धारयु-रिति गायत्री भव-त्यह्नो धृत्यै, त्वमिति बृहतो रूपं- बार्हतं ह्येत-दहः।

१५-६ आग्नेयीषु पूर्वेषा-मह्ना-मुक्थानि प्रणय,न्त्यथैतस्याह्न आग्नेय्यैन्द्र्यां प्रणय-न्त्युभयोरेव रूपयोᳲ प्रति तिष्ठति।

१५-७ गायत्रँ वै सप्तम-मह-स्त्रैष्टुभ-मष्टम- ञ्जागत-न्नवम-मथैत-दानुष्टुभ-मह-र्यद्दशमम्।१५-८ सुषमिद्धो न आवहे-त्याप्रिय आज्यानि भवन्ति।

१५-९ उच्चा ते जात-मन्धस- इत्युद्वत्यो गायत्र्यो भव-न्त्युत्थानस्य रूपम्।

१५-१० कया न-श्चित्र आ भुवदिति कवत्य-स्तेन प्राजापत्या, को हि प्रजापतिᳲ- प्रजापते-राप्त्यै।

१५-११ स्वादिष्ठया मदिष्ठयेति गायत्री भवति, मदवद्वै रसव-त्तृतीयसवनं- मद-मेव तद्रस-न्दधाति।

१५-१२ विराट्सु वामदेव्य-मग्निष्टोम-साम भवति- शान्त्यै कॢप्त्यै।

ताण्ड्यब्राह्मणे षोडशोऽध्यायः

१६-२ अथैष गौः।

१६-३ अथैष आयुः।

१६-४ प्रजापतिᳲ प्रजा असृजत- ता अस्मै श्रैष्ठ्याय नातिष्ठन्त, स आसा-न्दिशां प्रजानाञ्च रसं प्रवृह्य- स्रज-ङ्कृत्वा प्रत्यमुञ्चत, ततोऽस्मै प्रजा-श्श्रैष्ठ्यायातिष्ठन्त।

१६- ५ उप त्वा जामयो गिर इत्युपवती प्रतिप-द्भवति- स्तोमस्य रूपम्।१६-६ परशुभि-र्वा एष व्यृध्यत इत्याहु-र्यस्सर्व न्ददाति, तच्छवीं परि धत्ते- पशुभि-रेव समृध्यते।

१६-७ पञ्चविंशोऽग्निष्टोमः।

१६-८ अथैष ज्योतिः।

१६-९ अथैष सर्वज्योति- स्सर्वस्याऽऽप्ति- स्सर्वस्य जिति- स्सर्व-मेवैतेनाऽऽप्नोति- सर्व-ञ्जयति।

१६-१० अथैष विश्वज्योति-रुक्थ्यः।

१६-११ यो वा अग्निष्टोमे त्रिरात्रं प्रोतँ विद्या-त्सोऽग्निष्टोमे सहस्र न्दद्या,त्त्रिरात्राऽऽयतनं हि सहस्रम्।

१६-१२ आदित्या-श्चाङ्गिरस-श्चादीक्षन्त- ते स्वर्गे लोकेऽस्पर्धन्त, तेऽङ्गिरस आदित्येभ्य श्श्वस्सुत्यां प्राब्रुवं,स्त आदित्या एत-मपश्यं-स्तं सद्यᳲ परिक्रीयाऽयास्य मुद्गातारँ वृत्वा- तेन स्तुत्वा- स्वर्गँ लोक-माय-न्नहीय-न्ताङ्गिरसः।

१६-१३ एतस्यैवैकविंश-मग्निष्टोमसाम कृत्वा,ऽऽमयाविनँ याजयेत्।

१६-१४ अथैषोऽङ्गिरसा-मनुक्रीः।

१६-१५ अथैष विश्वजि-च्छिल्पः।१६-१६ अथैष एक-त्रिकᳲ प्रजापते-रुद्भित्।

ताण्ड्यब्राह्मणे सप्तदशोऽध्यायः

१७-१ देवा वै स्वर्गँ लोक-मायं,स्तेषा-न्दैवा अहीयन्त- व्रात्यां प्रवसन्त-स्त आऽगच्छन्, यतो देवा स्स्वर्गँ लोक-मायं-स्तेन तं स्तोम-न्न च्छन्दोऽविन्दन्- येन ता-नाप्स्यं,स्ते देवा मरुतोऽब्रुव- न्नेतेभ्य-स्तं स्तोम-न्तच्छन्दᳲ प्रयच्छत- येनास्मा- नाप्नवा-निति, तेभ्य एतं षोडशं स्तोमं प्रायच्छ-न्परोऽक्ष-मनुष्टुभ-, न्ततो वै ते ता-नाप्नुवन्।

१७-२ अथैष षट्षोडशी, ये नृशंसा निन्दिता स्सन्तो- व्रात्यां प्रवसेयु-स्त एतेन यजेरन्।

१७-३ अथैष द्विषोडशी, ये कनिष्ठा स्सन्तो व्रात्यां प्रवसेयु-स्त एतेन यजेरन्।

१७-४ अथैष शम-नीचा-मेढ्राणां स्तोमो, ये ज्येष्ठा स्सन्तो व्रात्यां प्रवसेयु-स्त एतेन यजेरन्। (स्थविरत्वा-न्नष्टवीर्यः शमनीचामेढ्रः)

१७-५ इन्द्रो वै त्रिशिरस-न्त्वाष्ट्र-महं,स्तमश्लीला वा-गभ्यवद-त्सोऽग्नि मुपाधाव-त्स एत-दग्निस्तोत्र-मपश्य-त्तदात्म-न्यधिविधाय तेनैन-मयाजय,त्तेनास्याश्लीलां वाच-मपाहन्।

१७-६ त्रिवृ-दग्निष्टु-दग्निष्टोम,स्तस्य वायव्या-स्वग्निष्टोम-साम।

१७-७ एतस्यैव रेवतीषु वारवन्तीय-मग्निष्टोम-साम कृत्वा- पशुकामो यजेत।

१७-८ ज्योतिष्टोमेनाऽग्निष्टुता यज्ञ-विभ्रष्टो यजेत।१७-९ सप्तदशेनाऽग्निष्टुताऽन्नाद्यकामो यजेत।

१७-१० त्रिवृ-दग्निष्टोम,स्तस्यानिरुक्तं प्रातस्सवनम्।

१७-११ त्रिवृ-दग्निष्टोमः।

१७-१२ त्रिवृ-दग्निष्टोम-स्स सर्वस्वारो, यᳲ कामयेताऽनामयताऽमुँ लोक-मिया-मिति- स एतेन यजेत।

१७-१३ त्रिवृ-दग्निष्टोमो वैश्वदेवस्य लोकः।

१७-१४ यदाऽग्निहोत्र-ञ्जुहो-त्यथ दश गृहमेधिन आप्नो-त्येकया रात्र्या, यदा दश सँवत्सरा-नग्निहोत्र-ञ्जुहो-त्यथ दर्शपूर्णमास-याजिन-माप्नोति, यदा दश सँवत्सरा-न्दर्शपूर्णमासाभ्याँ यजते-ऽथाग्निष्टोम-याजिन-माप्नोति, यदा दशभि रग्निष्टोमै-र्यजते-ऽथ सहस्र-याजिन-माप्नोति, यदा दशभि स्सहस्रै र्यजते-ऽथायुत-याजिन-माप्नोति, यदा दशभि-रयुतै-र्यजते-ऽथ प्रयुत-याजिन-माप्नोति, यदा दशभिᳲ प्रयुतै-र्यजते-ऽथ नियुत-याजिन-माप्नोति, यदा दशभि-र्नियुतै-र्यजते-ऽथार्बुद-याजिन-माप्नोति, यदा दशभि-रर्बुदै-र्यजते-ऽथ न्यर्बुद-याजिन-माप्नोति, यदा दशभि-र्न्यर्बुदै-र्यजते-ऽथ निखर्वक-याजिन-माप्नोति, यदा दशभि-र्निखर्वकै-र्यजते-ऽथ बद्व-याजिन-माप्नोति, यदा दशभि-र्बद्वै-र्यजते-ऽथाक्षित-याजिन-माप्नोति, यदा दशभि-रक्षितै-र्यजते-ऽथ गौ-र्भवति, यदा गौ-र्भव-त्यथाग्नि-र्भवति, यदाग्नि-र्भव-त्यथ सँवत्सरस्य गृहपति-माप्नोति।

ताण्ड्यब्राह्मणे अष्टादशोऽध्यायः

१८-१ सप्तदशोऽग्निष्टोमः।

१८-२ सप्तदशोऽग्निष्टोमः।

१८-३ सप्तदशोऽग्निष्टोमः।१८-४ सप्तदशोऽग्निष्टोमः।

१८-५ सप्तदश उक्थ्यः।

१८-६ सप्तदश उक्थ्य,ष्षोडशिमा-न्स् प्तदशी।

१८-७ प्रजापति-रकामयत- वाज-माप्नुयां- स्वर्गँ लोक-मिति, स एतँ वाजपेय-मपश्य-द्वाजपेयो वा एष, वाज-मेवैतेन स्वर्गँ लोक-माप्नोति।

१८-८ अग्निष्टोमं प्रथम-माहरति, यज्ञमुखँ वा अग्निष्टोमो- यज्ञमुख-मेवाऽऽरभ्य सव-माक्रमते।

१८-९ वरुणस्य वै सुषुवाणस्य भर्गोऽपाक्राम-त्स त्रेधाऽपत-द्भृगु-स्तृतीय- मभव-च्छ्रायन्तीय-न्तृतीय-मप-स्तृतीयं प्राविशत्।

१८-१० यो वै सवा-देति- नैनं सव उपनम,त्यथ य-स्सामभ्य एति- पापीया-न्सु१ेषुवाणो भवति।

१८-११ इन्द्रो वृत्रमह,न्त्स विष्वङ्वीर्येण व्यभ्रंशत, स एत-च्छ्रायन्तीय-मपश्य-त्तेनाऽऽत्मानं समश्रीणा,दिन्द्रियेण वा एष वीर्येण व्यृध्यते- यो राजसूये-नाभिषिच्यते, वृत्रं हि हन्ति, यच्छ्रायन्तीयं ब्रह्मसाम भवति- पुन-रेवाऽऽत्मानं संश्रीणाति।

ताण्ड्यब्राह्मणे नवदशोऽध्यायः

१९-१ अथैष राट्।१९-२ अथैष विरा-डन्नाद्यकामो यजेत।

१९-३ अथैष औपशदः।

१९-४ अथैष पुनस्स्तोमः।

१९-५ अथैष चतुष्ष्टोमः।

१९-६ अथ यस्य चत्वारि स्तोत्राणि चतसृभि-श्चत्वा-र्यष्टाभि-श्चत्वारि द्वादशभि-श्चत्वारि षोडशभि- स्स गा-न्नातिवदति।

१९-७ असुराणाँ वै बल-स्तमसा प्रावृतोऽश्मापिधानश्चाऽऽसी-त्तस्मि-न्गव्यँ वस्वन्त-रासी-त्तन्देवा नाशक्नुव-न्भेत्तु,न्ते बृहस्पति-मब्रुव-न्निमा-न्न उत्सृजेति, स उद्भिदैव बलँ व्यच्यावय-द्बलभिदाऽभिन-त्तानुत्सेधेनै-वोदसृज-न्निषेधेन पर्यगृह्णात्।

१९-८ अथैषोऽपचिति,रपचितिकामो यजे-तापचि-त्यैवास्मा अपचितिँ विन्दति।

१९-९ अथैष सर्वस्तोमोऽपचिति,रपचितिकामो यजेत- सर्वै-रेवास्मै स्तोमै-रपचितिँ विन्दति।

१९-१० पक्षी वा एष स्तोमः।

१९-११ अथैष ज्योतिः।१९-१२ अथैष ऋषभः।

१९-१३ यो वै वाजपेय- स्स राजसूयो, यो राजसूय- स्स वरुणसवो,ऽथैष गोसव- स्स्वाराज्यो वा एष यज्ञः।

१९-१४ अथैष मरुत्स्तोम, एतेन वै मरुतोऽपरिमितां पुष्टि-मपुष्य-न्नपरिमितां पुष्टिं पुष्यति- य एवँ वेद।

१९-१५ अथैष इन्द्राग्न्योᳲ कुलायᳲ, प्रजाकामो वा पशुकामो वा यजेत- प्रजा वै कुलायं- पशवᳲ कुलाय-ङ्गृहाᳲ कुलाय-ङ्कुलाय-मेव भवति।

१९-१६ अथैष पञ्चदश- इन्द्रस्तोम उक्थ्यः।

१९-१७ अथैष इन्द्राग्न्यो स्स्तोम, एतेन वा इन्द्राग्नी अत्यन्या देवता अभवता-मत्यन्याᳲ प्रजा भवति- य एवँ वेद।

१९-१८ अथैष विघनः।

१९-१९ इन्द्र-मदेव्यो माया असचन्त- स प्रजापति-मुपाधाव-त्तस्मा एतं विघनं प्रायच्छ-त्तेन सर्वा मृधो व्यहत, यद्व्यहत- तद्विघनस्य विघनत्वम्।

ताण्ड्यब्राह्मणे विंशोऽध्यायः

२०-१ त्रिवृ-द्बहिष्पवमानं- पञ्चदशा-न्याज्यानि- पञ्चदशो माध्यन्दिनᳲ पवमान- स्सप्तदशानि पृष्ठानि- सप्तदश आर्भव- एकविंशोऽग्निष्टोम स्सोक्थ्यᳲ- पञ्चदशी रात्रि-स्त्रिवृत्सन्धिः।२०-२ त्रिवृ-द्बहिष्पवमानं- पञ्चदशा-न्याज्यानि- सप्तदशो माध्यन्दिनᳲ पवमान, एकविंशानि पृष्ठानि- त्रिणव आर्भव-स्त्रयस्त्रिंशोऽग्निष्टोमᳲ-‌ प्रत्यवरोही-ण्युक्थानि- त्रिणवं प्रथम-न्द्वे एकविंशे सषोडशिके- पञ्चदशी रात्रि-स्त्रिवृ-त्सन्धिः।

२०-४ त्रिवृ-द्बहिष्पवमानं पञ्चदशं- होतु-राज्य- न्नव-सप्तदशानि स्तोत्रा-ण्येकविंशोऽग्निष्टोम स्सोक्थᳲ- पञ्चदशी रात्रि-स्त्रिवृ-त्सन्धिः।

२०-५ त्रिवृ-द्बहिष्पवमानं- पञ्चदशा-न्याज्यानि- पञ्चदशो माध्यन्दिनᳲ पवमान- स्सप्तदशानि पृष्ठानि- सप्तदश आर्भव- एकविंशोऽग्निष्टोम- स्सप्तदशा-न्युक्थानि- पञ्चदशी रात्रि-स्त्रिवृ-त्सन्धिः।

२०-६ पञ्चदशं बहिष्पवमानं- त्रिवृ-न्त्याज्यानि- सप्तदशं माध्यन्दिनं सवन-मेकविंश-न्तृतीयसवनं सोक्थं- पञ्चदशी रात्रि-स्त्रिवृ-त्सन्धि,र्गोष्टोमेनातिरात्रेण भ्रातृव्यवान् यजेत, गवा वै देवा असुरा-नेभ्यो लोकेभ्योऽनुदन्त, रात्र्याऽनपजय्य-मजय,-न्नेभ्यो लोकेभ्यो भ्रातृव्यं प्रणुद्य- रात्र्याऽनपजय्य-ञ्जयति।

२०-७ त्रिवृ-द्बहिष्पवमानं- पञ्चदशा-न्याज्यानि- सप्तदशं माध्यन्दिनं सवन-मेकविंश न्तृतीयसवनं सोक्थं- पञ्चदशी रात्रि-स्त्रिवृ-त्सन्धि,रायुष्टोमेनातिरात्रेण स्वर्गकामो यजे-तोर्ध्वा स्स्तोमा य-न्त्यनपभ्रंशाय, यदतिरात्रो भव-त्यहोरात्राभ्या-मेव स्वर्गँ लोक-मेति।

२०-८ त्रिवृ-द्बहिष्पवमानं- पञ्चदशं होतु-राज्यं- सप्तदशं मैत्रावरुणस्य- पञ्चदशं ब्राह्मणाच्छंसिन- स्सप्तदश-मच्छावाक-स्यैकविंशो माध्यन्दिनᳲ पवमान, स्सप्तदशं होतुᳲ पृष्ठ-मेकविंशं मैत्रावरुणस्य- त्रिणवं ब्राह्मणाच्छंसिन- एकविंश-मच्छावाकस्य- त्रिणव आर्भव-स्त्रयस्त्रिंशोऽग्निष्टोमᳲ- प्रत्यवरोही-ण्युक्थानि- त्रिणवं प्रथम,न्द्वे एकविंशे सषोडशिके- पञ्चदशी रात्रि-स्त्रिवृ-त्सन्धि,रभिजिताऽतिरात्रेण भ्रातृव्यवान् यजे,ताभिजिता वै देवा असुरा-निमा-न्लोका-नभ्यजय-न्रात्र्याऽनपजय्य- मजय,न्नभिजितैव भ्रातृव्य-मिमा-न्लोका-नभिजित्य- रात्र्या ऽनपजय्य-ञ्जयति।

२०-९ त्रिवृ-द्बहिष्पवमानं- पञ्चदशं होतु-राज्यं- सप्तदशं मैत्रावरुण-स्यैकविंशं ब्राह्मणाच्छंसिनᳲ- पञ्चदश-मच्छावाकस्य- सप्तदशो माध्यन्दिनᳲ पवमान- एकविंशं होतुᳲ पृष्ठं- त्रिणवं मैत्रावरुणस्य- सप्तदशं ब्राह्मणाच्छंसिन- एकविंश-मच्छावाकस्य- त्रिणव आर्भव-स्त्रयस्त्रिंशोऽग्निष्टोमᳲ- प्रत्यवरोही-ण्युक्थानि- त्रिणवं प्रथम-न्द्वे एकविंशे सषोडशिके- पञ्चदशी रात्रि-स्त्रिवृ-त्सन्धि,र्विश्वजिताऽतिरात्रेण पशुकामो यजेत।

२०-१० त्रिवृताऽतिरात्रेण ब्रह्मवर्चसकामो यजेत, तेजो वै त्रिवृ-द्ब्रह्मवर्चस- न्तेज एव ब्रह्मवर्चस-मव रुन्धे- तेजसि ब्रह्मवर्चसे प्रति तिष्ठति, पञ्चदशे-नातिरात्रेण वीर्यकामो यजे-तौजो वीर्यं पञ्चदश- ओज एव वीर्य-मव रुन्ध- ओजसि वीर्ये प्रति तिष्ठति, सप्तदशे-नातिरात्रे-णान्नाद्यकामो यजे-तान्नँ वै सप्तदशोऽन्नाद्य मेवाव रुन्ध, -एकविंशे-नातिरात्रेण प्रतिष्ठाकामो यजेत- प्रतिष्ठा वा एकविंशो- यदतिरात्रो भव-त्यहोरात्रयो-रेव प्रति तिष्ठति।

२०-११ ज्योतिष्टोमोऽग्निष्टोमᳲ पूर्व-मह- स्सर्वस्तोमोऽतिरात्र उत्तरम्।

२०-१२ अथ यस्य ज्योति-रुक्थ्यᳲ पूर्व-मह-र्भव-त्यायु-रतिरात्र उत्तरम्।२०-१३ अथ यस्य त्रिवृ-त्पञ्चदशोऽग्निष्टोमᳲ पूर्व-मह-र्भव-त्यायु-रतिरात्र उत्तरम्।

२०-१४ त्रिवृ-त्प्रातस्सवनं- पञ्चदशं माध्यन्दिनं सवनं- सप्तदश-न्तृतीयसवनं- पञ्चदशं प्रातस्सवनं- सप्तदशं माध्यन्दिनं सवन-मेकविंश-न्तृतीयसवनं सोक्थ-मेकविंशं प्रातस्सवन- न्त्रिणवं माध्यन्दिनं सवन-न्त्रयस्त्रिंश आर्भव-श्चतुस्त्रिंशोऽग्निष्टोम- एकविंशा-न्युक्थानि सषोडशिकानि- षोडशं प्रथमं रात्रिषाम- पञ्चदशी रात्रि-स्त्रिवृ-त्सन्धिः।

२०-१५ एतेन वै देवा एषु लोके-ष्वार्ध्नुव-न्नेतेन स्वर्गँ लोक-मायन्।

२०-१६ इदँ वाव प्रथमेनाह्ना व्यकरो-द्यदिद-मस्या- मध्यायत्त-मूल, मिद न्द्वितीयेन- यदिदं प्राणा-देज,त्यद-स्तृतीयेन- यद्वर्षति यन्नक्षत्राणि यदमुँ लोकं भेजे।

ताण्ड्यब्राह्मणे एकविंशोऽध्यायः

२१-१ इन्द्रो मरुत स्सहस्र-मजिना-त्स्वाँ विशं सोमाय राज्ञे प्रोच्य, तस्मा-द्राज्ञे प्रोच्य- विश-ञ्जिनन्ति, तौ यमोऽशृणो-न्मरुतो ह सहस्र-मज्याशिष्टा-मिति, स आऽगच्छ-त्सोऽब्रवी-दुप माऽस्मि-न्स्,हस्रे ह्वयेथा-मिति- तमुपाह्वयेतां, स यमोऽपश्य,-देका-ङ्गां सहस्रेऽपि सहस्रस्य पयो बिभ्रतीं, सोऽब्रवी-दिय-मेव ममास्तु- सहस्रँ युवाँ विकल्पयेथा-मिति, तावब्रूताँ- यथा वाव त्व-मेतां पश्य-स्येव-माव-मेतां पश्याव इति। (अज्याशिष्टाम् - अलभेताम्)

२१-२ प्रजापतिᳲ प्रजा असृजत- ता अस्मा-त्सृष्टाᳲ पराच्य आय-न्नत्स्यति न इति बिभ्यत्य,स्सोऽब्रवी-दुप माऽऽवर्तध्व-न्तथा वै वोऽत्स्यामि- यथाऽद्यमाना भूयस्यᳲ प्रजनिष्यथेति, ताभ्यो वै न ऋतं ब्रूही-त्यब्रुवं,स्ताभ्य ऋतनिधनेनर्त-मब्रवी-दीनिधनेनाऽवय-त्त्रि-णिधनेन प्राजनय,देतैर्ह वा इदं सामभि-र्मृत्युᳲ‌ प्रजा अत्ति च- प्रजनयति। (प्रजनिष्यथ इति द्विवचनाभासकः असंहितपाठः दृश्यते)

२१-३ वाग्वै शबली- तस्या-स्त्रिरात्रो वत्स,स्त्रिरात्रो वा एतां प्रदापयति।

२१-४ चतुष्ष्टोमोऽग्निष्टोम- एकविंश उक्थ्य- स्सर्वस्तोमोऽतिरात्रः।

२१-५ त्रय-स्त्रिवृतोऽतिरात्रा- स्सर्वे षोडशिमन्तः।२१-६ चतुर्विंशाᳲ पवमाना-स्त्रिवृ-न्त्याज्यानि- पञ्चदशानि पृष्ठानि- सप्तदशोऽग्निष्टोम,श्चतुश्चत्वारिंशाᳲ पवमानाᳲ- पञ्चदशा-न्याज्यानि- सप्तदशानि पृष्ठा-न्येकविंशोऽग्निष्टोम स्सोक्थो,ऽष्टाचत्वारिंशाᳲ पवमाना- एकविंशा-न्याज्यानि- त्रिणवानि पृष्ठानि- त्रयस्त्रिंशोऽग्निष्टोम- एकविंशा-न्युक्थानि सषोडशिकानि- पञ्चदशी रात्रि-स्त्रिवृत्सन्धि-श्छन्दोम-पवमानः।

२१-७ त्रिवृ-त्प्रातस्सवनं- पञ्चदशं माध्यन्दिनं सवनं- सप्तदश-न्तृतीयसवन,ञ्चतुर्विंशं प्रातस्सवन- ञ्चतुश्चत्वारिंशं माध्यन्दिनं सवन-मष्टाचत्वारिंश-न्तृतीयसवनं सोक्थ,मेकविंशं प्रातस्सवन-न्त्रिणवं माध्यन्दिनं सवन- न्त्रयस्त्रिंश-न्तृतीयसवनं सोक्थ,मेकविंश-ष्षोडशी- पञ्चदशी रात्रि-स्त्रिवृ-त्सन्धि-रन्त-र्वसुः।

२१-८ त्रिवृ-त्प्रातस्सवनं- पञ्चदशं माध्यन्दिनं सवनं- सप्तदश-न्तृतीयसवन,मेकविंशं प्रातस्सवन- न्त्रिणवं माध्यन्दिनं सवन- न्त्रयस्त्रिंश न्तृतीयसवनं सोक्थ-ञ्चतुर्विंशं प्रातस्सवन-ञ्चतुश्चत्वारिंशं माध्यन्दिनं सवन-मष्टाचत्वारिंश- न्तृतीयसवनं सोक्थ,मेकविंश ष्षोडशी- पञ्चदशी रात्रि-स्त्रिवृ-त्सन्धिᳲ- पराकः।

२१-९ चतुर्विंशाᳲ पवमाना-स्त्रिवृ-न्त्याज्यानि- पञ्चदशानि पृष्ठानि- सप्तदशोऽग्निष्टोम,श्चतुर्विंशाᳲ पवमानाᳲ- पञ्चदशा-न्याज्यानि- सप्तदशानि पृष्ठा-न्येकविंशोऽग्निष्टोम स्सोक्थ,श्चतुर्विंशाᳲ पवमाना- स्सप्तदशा-न्याज्या-न्येकविंशानि पृष्ठानि- त्रिणवोऽग्निष्टोम स्सोक्थ,श्चतुर्विंशाᳲ पवमाना- एकविंशा-न्याज्यानि- त्रिणवानि पृष्ठानि- त्रयस्त्रिंशोऽग्निष्टोम, एकविंशा-न्युक्थानि सषोडशिकानि- पञ्चदशी रात्रि-स्त्रिवृ-त्सन्धिः।

२१-१० त्रिवृ-त्पञ्चदशोऽग्निष्टोमᳲ प्रथम-महः।

२१-११ त्रिवृत्प्रातस्सवनं- पञ्चदशं माध्यन्दिनं सवनं- सप्तदश न्तृतीयसवनं, पञ्चदशं प्रातस्सवनं- सप्तदशं माध्यन्दिनं सवन-मेकविंश-न्तृतीयसवनं सोक्थं, सप्तदशं प्रातस्सवन-मेकविंशं माध्यन्दिनं सवन- न्त्रिणव न्तृतीयसवनं सोक्थ-मेकविंशं प्रातस्सवन- न्त्रिणवं माध्यन्दिनं सवन- न्त्रयस्त्रिंश न्तृतीयसवनं- प्रत्यवरोही-ण्युक्थानि, त्रिणवं प्रथम-न्द्वे एकविंशे सषोडशिके- पञ्चदशी रात्रि-स्त्रिवृ-त्सन्धिः।

२१-१२ त्रिवृ-दग्निष्टोमᳲ- पञ्चदश उक्थ- स्सप्तदश उक्थ- एकविंशोऽतिरात्रो- विश्वामित्रस्य सञ्जयः।

२१-१३ द्वे त्रिवृती सवने- पञ्चदश-मेक,न्द्वे पञ्चदशे सवने सप्तदश-मेक, न्द्वे सप्तदशे सवने एकविंश-मेक,न्द्वे एकविंशे सवने त्रिणव-मेक,न्द्वे त्रिणवे सवने त्रयस्त्रिंश-मेकं, प्रत्यवरोही-ण्युक्थानि- त्रिणवं प्रथम- न्द्वे एकविंशे सषोडशिके- पञ्चदशी रात्रि-स्त्रिवृ-त्सन्धिः।

२१-१४ त्रिवृ-दग्निष्टोमᳲ- पञ्चदश उक्थ- स्सप्तदश उक्थᳲ- पञ्चदश उक्थ- स्सप्तदशोऽतिरात्रᳲ- पञ्चशारदीयो मरुतां स्तोमः।

२१-१५ ज्योतिष्टोमोऽग्निष्टोमो- गौरुक्थ्यो महाव्रत-ङ्गौरुक्थ्य- आयु-रतिरात्रः।ताण्ड्य ब्राह्मणे द्वाविंशोध्यायः

२२-१ पृष्ठ्य ष्षडहः।

२२-२ त्रिवृ-दग्निष्टोमᳲ- पञ्चदश उक्थ्य- स्सप्तदश उक्थ्यो- ज्योति-र्गौ--रायु-रतिरात्रः।

२२-३ अभ्यासङ्ग्यᳲ पञ्चाहो- विश्वजि-दतिरात्रः।

२२-१पृष्ठ्य-ष्षडहो- महाव्रत-मतिरात्रः।

२२-५ पृष्ठ्य ष्षडह- स्सप्तदशं महाव्रत-मतिरात्रः।

२२-६ पृष्ठ्य ष्षडह-श्छन्दोम-पवमानं महाव्रत-मतिरात्रः।

२२-७ अभ्यासङ्ग्यᳲ पञ्चाहो-ऽथ त्रयस्त्रिंश-मह-स्तस्य चतुस्त्रिंशोऽग्निष्टोम- स्सप्तदशं महाव्रत-मतिरात्र,स्तस्य चतुर्विंशं बहिष्पवमान- न्त्रिवृ-च्छिरᳲ- पञ्चदशौ पक्षौ- सप्तदश आत्मैकविंशं पुच्छम्।

२२-८ ज्योतिष्टोमोऽग्निष्टोमो- गौरुक्थ्य- आयु-रुक्थ्यो-ऽभिजि-दग्निष्टोमो- विश्वजि-दग्निष्टोम- स्सर्वजि-दग्निष्टोम- स्सर्वस्तोमोऽतिरात्रः।

२२-९ चत्वारि त्रिवृ-न्त्यहा-न्यग्निष्टोम-मुखानि, विश्वजि-न्महाव्रत- ञ्ज्योतिष्टोमोऽतिरात्रः।२२-१० पृष्ठ्य स्स्तोम ष्षडहो- विश्वजि-दतिरात्रः।

२२-११ पृष्ठ्य ष्षडहो महाव्रत-ञ्ज्योतिष्टोमोऽतिरात्रः।

२२-१२ पृष्ठ्य ष्षडहो- ज्योति-र्गौ-रायु-रतिरात्रो, देवा वै मृत्यो-रबिभयु-स्ते प्रजापति-मुपाधावं-स्तेभ्य एतेन नवरात्रेणामृतत्वं प्रायच्छत्।

२२-१३ ज्योतिष्टोमोऽग्निष्टोमो- गौरुक्थ्य- आयुरुक्थ्यो-ऽभ्यासङ्ग्यᳲ पञ्चाहो- विश्वजि-दतिरात्रᳲ- पशुकामो यजेत। (प्रतिसरबन्धने पठन्ति साम्प्रदायिकाः)

२२-१४ त्रिवृ-दग्निष्टोमᳲ- पञ्चदश उक्थ्य,स्त्रिवृ-दग्निष्टोम- स्सप्तदशोऽग्निष्टोम- एकविंश उक्थ्य, स्सप्तदशोऽग्निष्टोम-स्त्रिणवोऽग्निष्टोम-स्त्रयस्त्रिंश उक्थ्य,-स्त्रिणवोऽग्निष्टोमो विश्वजि-दतिरात्रः।

२२-१५ त्रय-स्त्रिवृतोऽग्निष्टोमा-स्त्रयᳲ पञ्चदश उक्थ्या-स्त्रय स्सप्तदश उक्थ्या- एकविंशोऽतिरात्रᳲ- कुसुरुविन्द-दशरात्रः।

२२-१६ अभ्यासङ्ग्यᳲ पञ्चाह-श्चत्वार-श्छन्दोमा- विश्वजि-दतिरात्रᳲ, पशुकामो यजेत।

२२-१७ त्रिष्टोमोऽग्निष्टोमो ज्योति-रुक्थ्य-स्त्रिष्टोमोऽग्निष्टोमो गौरुक्थ्यो-ऽभिजि-दग्निष्टोमो गौरुक्थ्यो- विश्वजि-दग्निष्टोम आयु-रुक्थ्यो- विश्वजि-दग्निष्टोमस्य सर्वस्तोमोऽतिरात्रः।

२२-१८ अभ्यासङ्ग्य-ष्षडह-स्त्रय-श्छन्दोमा-श्चतुष्टोमोऽग्निष्टोमो- विश्वजि- दतिरात्रः।

ताण्ड्यब्राह्मणे त्रयोविंशोऽध्यायः२३-१ अतिरात्रᳲ पृष्ठ्य ष्षडह- स्सर्वस्तोमोऽतिरात्र-श्चत्वार-श्छन्दोमा अतिरात्रः।

२३-२ अतिरात्रो द्वादशाहस्य- दशाहानि महाव्रत-ञ्चातिरात्रश्च।

२३-४ अतिरात्रो ज्योति-र्गौ-रायु-स्त्र्यहᳲ पृष्ठ्य ष्षडह- आयु-र्गौ-र्ज्योति-रतिरात्रः।

२३-५ अतिरात्रो गौ-श्चाऽऽयुश्च द्वे अहनी, द्वादशाहस्य दशाहा-न्यतिरात्रः।

२३-६ अतिरात्रᳲ पृष्ठ्य-ष्षडहो- महाव्रतं पृष्ठ्य-ष्षडह-स्त्रयस्त्रिंशाऽऽरम्भणोऽतिरात्रः।

२३-७ अतिरात्र-स्त्रिवृ-दग्निष्टु-दग्निष्टोमो- ज्योति-र्गौरायु-स्त्र्यहᳲ पृष्ठ्य-ष्षडह- आयु-र्गौर्ज्योति-रतिरात्रः।

२३-८ त्रिवृ-दग्निष्टु-दग्निष्टोमो- ज्योति-र्गौरायु-स्त्र्यहो- द्वादशाहस्य दशाहा-न्यतिरात्रः।

२३-९ अतिरात्रो ज्योति-र्गौरायु-स्त्र्यहो- द्वादशाहस्य दशाहा-न्यतिरात्रᳲ, प्रजाकामा उपेयुः।

२३-१० एता एव समहाव्रताः।

२३-११ अतिरात्रो ज्योति-र्गौरायु--र्गौ-रायुᳲ पञ्चाहो- द्वादशाहस्य दशाहा-न्यतिरात्रः।२३-१२ अतिरात्रोऽभिप्लव ष्षडहो- द्वादशाहस्य दशाहा-न्यतिरात्रः।

२३-१३ एता एव समहाव्रताः।

२३-१४ अत्रिरात्रोऽभिप्लव ष्षडहो-ऽभिजिच्च विश्वजिच्च द्वे अहनी- द्वादशाहस्य दशाहा-न्यतिरात्रः।

२३-१५ अतिरात्रोऽभिप्लव ष्षडहो-ऽतिरात्रोऽभिप्लव ष्षडहो-ऽभिप्लव ष्षडहोऽतिरात्रᳲ, पशुकामा उपेयुः।

२३-१६ अतिरात्रᳲ पृष्ठ्य-ष्षडह-स्त्रय स्स्वरसामानो- दिवाकीर्त्य-मह-स्त्रय स्स्वरसामानᳲ- पृष्ठ्य-ष्षडह-स्त्रयस्त्रिंशाऽऽरम्भणोऽतिरात्रो, ब्रह्मवर्चसकामा उपेयुः।

२३-१७ अतिरात्रो ज्योति-र्गौरायु-स्त्र्यहोऽभिप्लव ष्षडहो- द्वादशाहस्य दशाहानि- महाव्रत-ञ्चातिरात्र,श्चान्नाद्यकामा उपेयुः।

२३-१८ अतिरात्रो ज्योति-र्गौरायु-र्गौरायुᳲ पञ्चाहोऽभिप्लव ष्षडहो- द्वादशाहस्य दशाहा-न्यतिरात्रᳲ, प्रतिष्ठाकामा उपेयुः।

२३-१९ अतिरात्रᳲ पृष्ठ्य स्स्तोम ष्षडह-स्त्रयस्त्रिंश-मह-रनिरुक्त- मुपहव्यस्य तन्त्रे कॢप्त,न्तस्य कण्व-रथन्तरं मध्यन्दिने-ऽथ त्रयस्त्रिंश-न्निरुक्त-न्त्रिणव-न्द्वे एकविंशे- त्रिणव-न्त्रयस्त्रिंश-मह-र्निरुक्त-न्त्रयस्त्रिंश-मह-रनिरुक्तं, पृष्ठ्य स्स्तोम ष्षडहᳲ- प्रत्यङ्त्रिवृ-दह-रनिरुक्त- ञ्ज्योतिष्टोमो ऽग्निष्टोमोऽतिरात्रः।

२३-२० अतिरात्रो द्वा-वभिप्लवौ षडहौ द्वादशाहस्य दशाहा-न्यतिरात्रᳲ, प्रजाकामा वा पशुकामा वोपेयुः।

२३-२१ एता एव समहाव्रताः।२३-२२ अतिरात्रो गौश्चाऽऽयुश्च द्वे अहनी- द्वावभिप्लवौ षडहौ- द्वादशाहस्य दशाहा-न्यतिरात्रः।

२३-२३ अतिरात्रो ज्योति-र्गौरायु-स्त्र्यहो- द्वावभिप्लवौ षडहौ- द्वादशाहस्य दशाहा-न्यतिरात्र, ऋद्धिकामा उपेयुः।

२३-२४ एता एव समहाव्रताᳲ पशुकामा उपेयु,र्यदेता अष्टाविंशती रात्रयो भव-न्त्यष्टाशफाᳲ पशव- श्शफश एवैताभिᳲ पशू-नव रुन्धते।

२३-२५ अतिरात्रो ज्योति-र्गौरायु-र्गौरायुᳲ पञ्चाहो- द्वावभिप्लवौ षडहौ- द्वादशाहस्य दशाहा-न्यतिरात्रः।

२३-२६ अतिरात्र-स्त्रयोऽभिप्लवा ष्षडहा- द्वादशाहस्य दशाहा- न्यतिरात्रो,-ऽन्नाद्यकामा उपेयुः।

२३-२७ एता एव समहाव्रता, एताभिर्वै प्रजापति रभिपूर्व-मन्नाद्य मवारुन्ध।

२३-२८ अतिरात्रो- गौश्चाऽऽयुश्च द्वे अहनी- त्रयोऽभिप्लवा ष्षडहा- द्वादशाहस्य दशाहा-न्यतिरात्रᳲ, पशुकामा उपेयुः।

ताण्ड्य ब्राह्मणे चतुर्विंशोऽध्यायः

२४-१ अतिरात्र-स्त्रयᳲ पञ्चाहा- विश्वजि-दतिरात्र- एकᳲ पञ्चाहो- द्वादशाहस्य दशाहा-न्यतिरात्रः।

२४-२ अतिरात्रोऽभिप्लव ष्षडहो-ऽतिरात्रोऽभिप्लव ष्षडहो-ऽतिरात्रोऽभिप्लव ष्षडहो- द्वादशाहस्य दशाहानि- महाव्रत-ञ्चातिरात्रश्च।२४-३ अतिरात्र-स्त्रयᳲ पञ्चाहा- विश्वजि-दतिरात्र-स्त्रयᳲ पञ्चाहा- अतिरात्रः।

२४-४ अतिरात्रो ज्योति-र्गौरायु-स्त्र्यह-स्त्रयोऽभिप्लवा ष्षडहा- द्वादशाहस्य दशाहानि- महाव्रत-ञ्चातिरात्र,श्चर्द्धिकामा उपेयुः।

२४-५ अतिरात्रो- ज्योति-र्गौरायु- र्गौरायुᳲ पञ्चाह-स्त्रयोऽभिप्लवा ष्षडहा- द्वादशाहस्य दशाहा-न्यतिरात्रᳲ, पशुकामा उपेयुः।

२४-६ अतिरात्र-श्चत्वारोऽभिप्लवा-ष्षडहा- द्वादशाहस्य दशाहा-न्यतिरात्रᳲ, पशुकामा उपेयुः।

२४-७ एता एव समहाव्रताः।

२४-८ अतिरात्रो- गौश्चाऽऽयुश्च द्वे अहनी- चत्वारोऽभिप्लवा ष्षडहा- द्वादशाहस्य दशाहा-न्यतिरात्रᳲ, पशुकामा उपेयुः।

२४-९ अतिरात्रो- ज्योति-र्गौरायु-स्त्र्यह-श्चत्वारोऽभिप्लवा ष्षडहा- द्वादशाहस्य दशाहा-न्यतिरात्रः।

२४-१० एता एव समहाव्रताः।

२४-११ अतिरात्र-स्त्रीणि त्रिवृ-न्त्यहा-न्यग्निष्टोम-मुखा-न्यतिरात्रो- दश पञ्चदशा उक्थ्या-ष्षोडशिम-द्दशम-मह-रतिरात्रो- द्वादश सप्तदशा उक्थ्या- अतिरात्रᳲ- पृष्ठ्य-ष्षडहो-ऽतिरात्रो- द्वादशैकविंशा उक्थ्या- अतिरात्रः।

२४-१२ अतिरात्रौ- द्वा-वभिप्लवौ षडहौ- गौश्चाऽऽयु-श्चातिरात्रौ- द्वा-वभिप्लवौ षडहा-वभिजिच्च विश्वजि-च्चातिरात्रा-वेकोऽभिप्लव ष्षडह- स्सर्वस्तोमश्च नव सप्तदश-श्चातिरात्रो- द्वादशाहस्य दशाहानि- महाव्रत-ञ्चातिरात्रश्च।२४-१३ अतिरात्र-श्चत्वारोऽभिप्लवा ष्षडहा- स्सर्वस्तोमोऽतिरात्रो- द्वावभिप्लवौ षडहौ- द्वादशाहस्य दशाहा-न्यतिरात्रः।

२४-१४ अतिरात्र-श्चतुर्विंशं प्रायणीय-मह-स्त्रयोऽभिप्लवा ष्षडहा- अभिजि-त्त्रय स्स्वरसामानो- दिवाकीर्त्य-मह-स्त्रय स्स्वरसामानो- विश्वजि-देकोऽभिप्लव ष्षडह- आयुश्च गौश्च द्वे अहनी- द्वादशाहस्य दशाहानि- महाव्रत-ञ्चातिरात्रश्च, सँवत्सरसंमिता यावती सँवत्सरस्यर्द्धि-स्ताव-त्येतासा-मृद्धिः।

२४-१० अतिरात्रो- नव त्रिवृ-न्त्यहा-न्यग्निष्टोम-मुख-ष्षडहो,ऽथ यानि त्रीण्यहा-न्यग्निष्टोमा-वभित- उक्थ्यं मध्यतो- नव पञ्चदशा-न्यहा-न्यग्निष्टोममुख ष्षडहो,-ऽथ यानि त्रीण्यहा-न्यग्निष्टोमा-वभित- उक्थ्यं मध्यतो- नव सप्तदशा-न्यहा- न्यग्निष्टोममुख ष्षडहो,ऽथ यानि त्रीण्यहा-न्यग्निष्टोमा-वभित- उक्थ्यं मध्यतो- नवैकविंशा-न्यहा-न्यग्निष्टोममुख ष्षडहो,ऽथ यानि त्रीण्यहा-न्यग्निष्टोमा-वभित- उक्थ्यं मध्यतो- द्वादशाहस्य दशाहानि- महाव्रत- ञ्चातिरात्रश्च।

२४-१६ अतिरात्र-श्चत्वारोऽभिप्लवा ष्षडहा- महाव्रत- न्द्वा-वभिप्लवौ षडहौ- द्वादशाहस्य दशाहा-न्यतिरात्रः।

२४-१७ अतिरात्र- ष्षडभिप्लवा ष्षडहा- द्वादशाहस्य दशाहानि- महाव्रत ञ्चातिरात्रश्च।

२४-१८ अतिरात्र-श्चतुर्विंशं प्रायणीय-मह-स्त्रयोऽभिप्लवा ष्षडहाᳲ- पृष्ठ्य-ष्षडहो-ऽभिजि-त्त्रय-स्स्वरसामानो- दिवाकीर्त्य-मह-स्त्रय स्स्वरसामानो- विश्वजि-त्पृष्ठ्य-ष्षडह-स्त्रयस्त्रिंशाऽऽरम्भण- एकोऽभिप्लव ष्षडह- आयुश्च गौश्च द्वे अहनी- द्वादशाहस्य दशाहानि- महाव्रत-ञ्चातिरात्रश्च- तदेत-देकषष्टि-रात्र-न्दैवानाँ व्रात्यानाम्।

२४-१९ अतिरात्रो- ज्योति-र्गौरायु-स्त्र्यह-श्चतुर्दशाभिप्लवा ष्षडहा- द्वादशाहस्य दशाहानि- महाव्रत-ञ्चातिरात्रश्च।

२४-२० अतिरात्र-श्चतुर्विंशं प्रायणीय-मह-श्चत्वारोऽभिप्लवा ष्षडहाᳲ- पृष्ठ्य-ष्षडह- स्स मास- स्स द्वितीय- स्स तृतीय- स्स चतुर्थ- स्स पञ्चम-स्त्रयोऽभिप्लवा ष्षडहाᳲ- पृष्ठ्य-ष्षडहो-ऽभिजि,त्त्रय स्स्वरसामानो- दिवाकीर्त्य-मह-स्त्रय स्स्वरसामानो- विश्वजि-त्पृष्ठ्य-ष्षडह-स्त्रयस्त्रिंशाऽऽरम्भण-स्त्रयोऽभिप्लवा ष्षडहाᳲ- पृष्ठ्य-ष्षडह- स्त्रयस्त्रिंशाऽऽरम्भण- श्चत्वारोऽभिप्लवा ष्षडहा- स्स मास- स्स द्वितीय- स्स तृतीय- स्स चतुर्थ- स्त्रयोऽभिप्लवा ष्षडहा, आयुश्च गौश्च द्वे अहनी- द्वादशाहस्य दशाहानि- महाव्रत-ञ्चातिरात्रश्च।

ताण्ड्यब्राह्मणे पञ्चविंशोऽध्यायः

२५-१ अतिरात्र-श्चतुर्विंशं प्रायणीय-मह-र्द्वौ त्रिवृ-त्पञ्चदशौ षडहौ- पृष्ठ्य-ष्षडहो- द्वौ त्रिवृ-त्पञ्चदशौ षडहौ- स मास- स्स द्वितीय- स्स तृतीय- स्स चतुर्थ- स्स पञ्चम-स्त्रय-स्त्रिवृ-त्पञ्चदशा ष्षडहाᳲ- पृष्ठ्य-ष्षडह-स्त्रिवृ-द्बृहस्पतिस्तोम-स्त्रय स्स्वरसामानो- दिवाकीर्त्य-मह-स्त्रय स्स्वरसामानᳲ- पञ्चदश इन्द्रस्तोम उक्थ्यᳲ- पृष्ठ्य ष्षडह-स्त्रयस्त्रिंशाऽऽरम्भण- एकᳲ पञ्चदश-स्त्रिवृ-त्षडहो- द्वादशाहस्य दशाहानि- व्यूढा अग्निष्टोमा-स्त्रिवृत- उद्भिच्च बलभिच्च द्वे अहनी- द्वौ पञ्चदश-त्रिवृतौ षडहौ- पृष्ठ्य-ष्षडहो- द्वौ पञ्चदश-त्रिवृतौ षडहौ- स मास- स्स द्वितीय- स्स तृतीय- स्स चतुर्थᳲ- पञ्चदश-त्रिवृ-त्षडहᳲ- पृष्ठ्य-ष्षडहᳲ- पञ्चदश-त्रिवृ-त्षडहो- गौश्चाऽऽयुश्च द्वे अहनी- छन्दोम-दशाहो-ऽष्टाचत्वारिंशं प्रथम-मह,-रथ चतुश्चत्वारिंशं- चत्वारिंशं- षट्त्रिंशं- द्वात्रिंशं- त्रिंश-न्द्वे अष्टाविंशे- पञ्चविंश-ञ्चतुर्विंशं- महाव्रत-ञ्चातिरात्रश्च।२५-२ अतिरात्र-श्चतुर्विंशं प्रायणीय-महᳲ- पृष्ठ्य-ष्षडह-श्चत्वार-स्त्रिवृतोऽभिप्लवा ष्षडहा- स्स मास- स्स द्वितीय- स्स तृतीय- स्स चतुर्थ- स्स पञ्चम-स्त्रय-स्त्रिवृतोऽभिप्लवा ष्षडहाᳲ- पृष्ठ्य-ष्षडह-स्त्रिवृ-द्बृहस्पतिस्तोम-स्त्रय स्स्वरसामानो- दिवाकीर्त्य-मह-स्त्रय स्स्वरसामानᳲ- पञ्चदश इन्द्रस्तोम उक्थ्यᳲ- पृष्ठ्य षडह-स्त्रयस्त्रिंशाऽऽरम्भण- एक-स्त्रिवृ-दभिप्लव ष्षडहो- द्वादशाहस्य दशाहानि- व्यूढा अग्निष्टोमा-स्त्रिवृत- उद्भिच्च बलभिच्च द्वे अहनी- चत्वार-स्त्रिवृतोऽभिप्लवा ष्षडहाᳲ- पृष्ठ्य-ष्षडह- स्स मास- स्स द्वितीय- स्स तृतीय- स्स चतुर्थो- द्वौ त्रिवृता-वभिप्लवौ षडहौ- पृष्ठ्य-ष्षडह- आयुश्च गौश्च द्वे अहनी- छन्दोम-दशाह-श्चतुर्विंशं प्रथम-मह-र्द्वे अष्टाविंशे- त्रिंश-न्द्वात्रिंशं- षट्त्रिंश-ञ्चत्वारिंश- ञ्चतुश्चत्वारिंश-मष्टाचत्वारिंश-ञ्चतुर्विंशं- महाव्रत-ञ्चातिरात्र-श्चाङ्गिरसां पुरस्ता-त्पृष्ठ्यम्।

२५-३ अतिरात्र-स्त्रिवृता मासं- पञ्चदशेन मासं- सप्तदशेन मास-मेकविंशेन मास- न्त्रिणवेन मास- न्त्रयस्त्रिंशेन मासं- महाव्रत- न्त्रयस्त्रिंशेन मास- न्त्रिणवेन मास-मेकविंशेन मासं- सप्तदशेन मासं- पञ्चदशेन मास- न्त्रिवृता मास-मतिरात्रः।

२५-४ मास-न्दीक्षिता भवन्ति, ते मासि सोम-ङ्क्रीणन्ति, तेषा-न्द्वादशोपसद, उपसद्भि-श्चरित्वा- सोम-मुपनह्य- मास-मग्निहोत्र ञ्जुह्वति- मास न्दर्शपूर्णमासाभ्याँ यजन्ते- मासँ वैश्वदेवेन- मासँ वरुणप्रघासै-र्मासं साकमेधै-र्मासं शुनासीर्येण त्रिवृता- मासं पञ्चदशेन- मासं सप्तदशेन- मास-मेकविंशेन- मास न्त्रिणवेन- मास-मष्टादश- त्रयस्त्रिंशा-न्यहानि- द्वादशाहस्य दशाहानि- महाव्रत-ञ्चातिरात्रश्च।

२५-५ सँवत्सर न्दीक्षिता भवन्ति- सँवत्सर-मुपसद्भि-श्चरन्ति- सँवत्सरं प्रसुतो भवति।

२५-६ त्रय-स्त्रिवृत स्सँवत्सरा-स्त्रयᳲ पञ्चदशा-स्त्रय स्सप्तदशा-स्त्रय एकविंशाᳲ, प्रजापते-र्द्वादश-सँवत्सरम्।

२५-७ नव त्रिवृत स्सँवत्सरा- नव पञ्चदशा- नव सप्तदशा- नवैकविंशा- श्शाक्त्यानां षट्त्रिंश-त्सँवत्सरम्।

२५-८ पञ्चविंशति-स्त्रिवृत स्सँवत्सराᳲ- पञ्चविंशतिᳲ पञ्चदशाᳲ- पञ्चविंशति स्सप्तदशाᳲ- पञ्चविंशति-रेकविंशा, स्साध्यानां शतसँवत्सरम्।

२५-९ अतिरात्र स्सहस्र-महा-न्यतिरात्रोऽग्ने स्सहस्र-साव्यम्।

२५-१० सरस्वत्या विनशने दीक्षन्ते।

२५-११ अतिरात्र-स्त्रिवृ-त्पञ्चदश-मिन्द्राग्न्यो-रयन,ङ्गोआयुषी इन्द्रकुक्षी- अतिरात्रः।२५-१२ अतिरात्रो- ज्योति-र्गौरायु-स्त्र्यहो- विश्वजि-दभिजिता- विन्द्रकुक्षी- अतिरात्रः।

२५-१३ सँवत्सरं ब्राह्मणस्य गा रक्षे,त्सँवत्सरँ व्यर्णे नैतन्धवेऽग्नि-मिन्धीत, सँवत्सरे परीणह्यग्नी-नादधीत। (व्यर्णः, नैतन्धवः, परीणत् - देशवाचकानि, परीणत् हकारान्तशब्दः)

२५-१४ आग्नेयोऽष्टाकापाल- ऐन्द्र एकादशकपालो- वैश्वदेव-श्चरुः।

२५-१५ अतिरात्रा-वभितो-ऽग्निष्टोमा मध्ये- सर्वो दशदशी सँवत्सरो- द्वादशो विषुवा-न्स्-र्पसामानि विषुवति क्रियन्ते।

२५-१६ गवा-मयनं, प्रथम स्सँवत्सरो-ऽथादित्याना-मथाङ्गिरसाम्।

२५-१७ अतिरात्र-स्सहस्र-न्त्रिवृत स्सँवत्सरा- अतिरात्रᳲ, प्रजापते स्सहस्र-सँवत्सरम्।

२५-१८ पञ्च पञ्चाशत-स्त्रिवृत स्सँवत्सराᳲ- पञ्च पञ्चाशतᳲ पञ्चदशाᳲ- पञ्च पञ्चाशत स्सप्तदशाᳲ- पञ्च पञ्चाशत एकविंशा- विश्वसृजां सहस्र-सँवत्सरम्।
