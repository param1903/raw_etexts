---
title: २३

---
वृषाक्षस्यासुरस्य मेनिरसि तां त्वया तथा वेद कर्णस्य कौविदस्येवमाशा।  
तां माभ्यव गा द्वादशाहानि वि रक्षे ॥ १ ॥  
असिर्मे तिग्मस्यायस इन्द्राग्निभ्यां सुसंशितः ।  
तेन सेधामिदादुनिं कृषिं मे माव गादिति सस्यं मे मा वधीदिति ॥ २ ॥  
मरुतः परि वृङ्धि नो दिवः क्षुद्रेभिरश्मिभिः ।  
उदुम्बरस्य शाखया चक्षुषाशनिं यावयामसि ॥ ३ ॥  
मरुतो मृडयात नो दिवः शुक्रेभिरश्मिभिः ।  
उदुम्बरस्य शाखया विचक्षुषाशनिं यावयामसि ॥ ४ ॥  
वर्ताद्वर्तमा क्राम पर्वतादधि पर्वतम्।  
गिरौ प्रतिशृता सती वृक्षान् भङ्धि मा यवम् ॥ ५ ॥ i  
अदाम्ना त्वा सन्द्यामि यावण्या परिभूर्ण्या । i  
सानौ प्रतिशृता सती तृणं भङधि मा यवम् ॥ ६ ॥  
उशती नामासि सलिन्दा नाम । .  
अन्यामासां गच्छ यं द्विष्मस्तं गच्छ ॥ ७ ॥  
पराचीमनु संवतं पराचीमनु संविद पराच्यनु नि द्रव ।  
इतस्त्वा नाशयामसि ब्रह्मणा वीर्यावता ॥॥ ८ ॥  
वार्भवोदकं भवोदकस्योदकं भव ।  
क्षुद्रात् क्षोदीयसि भूत्वाथेह्यधमं तमः ॥ ९ ॥  
स्योना भव शिवा भव शिवाच्छिवतरा भव ।  
फेनान्मृदीयसी भूत्वेदं शस्यमुपा चर ॥ १० ॥  
नमस्ते अस्तु विद्युते नमस्ते स्तनयित्नवे ।  
नमस्ते अग्ने दूरेहेते कृण्मो मा नो हिंसीर्द्विपदो मा चतुष्पदः ॥ ११ ॥  
प्रति त्वा सहसासहः सहसा प्रति रुध्मसि ।  
ऐन्द्रमिदं सहो महद् भूम्यास्तवं दिवि श्रितम् ।  
अफालकृष्टमा क्राम मा न इन्द्र यवं वधीः ॥ १२ ॥  
याः समुद्रादुच्चरन्त्युत्सेभ्यो या नदीभ्यः ।  
अत्यन्तः सर्पो वैद्युतो ऽशनिं यावयादितः ॥ १३ ॥  
(इति अष्टादशर्चोनाम पञ्चदशकाण्डे पञ्चमो ऽनुवाकः)  
इत्यथर्ववेद पैप्पलादसंहितायां अष्टादशर्चोनाम पञ्चदशकाण्डः समाप्तः