---
title: १२

---
प्रामूञ्जयाभीमे जयन्तु केतुमद् दुन्दुभिर्वावदीतु ।  
समश्वपर्णाः पतयन्तु नो नरो ऽस्माकमिन्द्र रथिनो जयन्तु ॥ १ ॥  
इन्द्रो रथाय प्रपदं कृणोतु यमध्यष्ठान् मघवा जयन्तम् ।  
इर्य इव पशुभिर्युयोतु गोपा अरिष्टो जातः प्रथमः सिषासन्॥ २ ॥  
पर्यन्यस्येव स्तनयित्नुरासोरिन्द्राग्न्योरिव चेखिद्यते घोषो अस्य ।  
साहस्रो वीरः शतं ससन्वानयुतं ससन्वान् रथ मृडेह ॥ ३ ॥  
श्येनस्य पक्षौ हरिणस्य बाहू इन्द्रस्य मुष्टिर्मरुतामनीकम् ।  
गोभिः सनद्धो असि वीडयस्व॥ १४ ॥  
उद्यंयमीति सवितेव बाहू उभे सिचौ यजते भीम ऋञ्जन् ।  
उच्छुक्रमत्कमजते शचीभिर्नवा मातृभ्यो वसना जहाति ॥ ५ ॥  
उग्रौ ते नेमि पवी त उग्रा उग्राः शङ्कवो बृहतो रथस्य ।  
ईषात्र वेणवो नमतिस्त उग्राग्निश्चक्षुः प्रवयणं रथस्य ।  
तेनामित्रान् प्रमृणन् याहि शत्रून् ॥ ६ ॥  
अरा नाभयो बलमित्ते अक्ष उग्रौ ते कोषौ सहनिस्यदाभ्याम्। वल  
आण्योर्वधानुत कोषघोरा स्थानं बन्ध उत बन्धुरं ते ॥॥ ७ ॥  
गोष्ठे बलं मृग एकमङ्गं परा क्रमध्वं मह आ सुवन्त । ।  
अभीशवो हतानेन वृत्रमयं क्षत्रेण प्रजयास्तूग्रः ।।॥ ८ ॥  
आ तिष्ठ जिष्णुस्तरसा सपत्नान् साहस्रो वीरः प्रमृणन् याहि शत्रून्।  
पृष्टियुगे कृणुतं वीर्याणि तदेतामेतं रथमस्य शग्मे ॥ ९ ॥  
अष्टौ चक्षूंषि कवयः सं नमन्त्वश्वा प्राकाशा ऋजु धावयन्तः ॥  
अनु त्वा स्कम्भो ददतां पितेव चक्रमाणमैनं धत्स्वोपस्थे प्र तिरात्यायुः ॥ १० ॥  
कविभिः स्युतः स रथे विबद्धः स धन्वधिर्धनुचित्ते जजान ॥  
अनुप्रास्येमानि पृथुमध्यमान्यश्वेभ्यः शन्त्वाय कविभिः कृतानि तेभिष्टे शर्म यच्छन्तु देवा ॥ ११ ॥  