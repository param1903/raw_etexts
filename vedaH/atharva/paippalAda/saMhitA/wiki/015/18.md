---
title: १८

---
अप्सरसो वि वो यकृद्वि वो भिनद्मि मेहनं ।  
वि चण्डालं व्यर्जुनं वि ववृत्रं भिनद्मि वः ॥ १ ॥  
विश्जन्याः पाञ्चजन्या महारुक्माः शिखण्डिनीः ।  
सर्वा इन्द्रस्य वज्रेण हता बुद्बुदयात्तवः । |२ ॥ ।  
अन्धाचीमसिताचीमुलूखलस्य बुध्नेन ।  
अवैतं वत्सपं जहि ॥ ३ ॥  
दूरादेनाः प्रत्यपश्यप्रापतन्तीरथो दिवः ।  
देवानां हव्यमोहनीरिन्द्रो अप्सरसो हनत् ॥ ४ ॥  
आ हता अप ता इतः खलादिव यातुधान्यः ।  
अमुं गच्छत पूरुषं समुद्रमपगच्छति | ।५  
दिवं गच्छन्तु दिव्याः सरो गच्छन्तु सारसीः ।  
उलुङ्गलस्य यो गृहस्तदु गच्छन्त्वासुरीः ॥ ६ ॥  
आस्कन्दिके विस्कन्दिके पराचीरप नृत्यतु ।  
सारङ्गेण शुना सह ॥ ७ ॥  
यः सारङ्गो हिरण्यदन् श्वा दिव्यः परिप्लवः ।  
तस्याहं नाम जग्रभास्मा अरिष्टतातये ।॥ ८ ॥  
अद्यां ते विरणी पराचीरप नृत्यत ।  
शृणामि घोरा वः पृष्टी ब्रह्मणा किकसा उत ॥ ९ ॥  
एकत्रिंशदश्वतीश्चतस्र उत गुङ्गुव  
शिवा दश शृता दश केशिनीः पञ्चविंशतिः ।  
इदमुलुङ्गुलुकाभ्यो अप्सराभ्यो ऽकरं नम : ॥ १० ॥  
  