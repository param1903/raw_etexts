---
title: ०३

---
तिग्मेभिरग्ने अर्चिभिः शुक्रेण देव शोचिषा ।  
आमादो नि वह त्वमन्यमासनि कृण्वताम् ॥ १ ॥  
शोचिषाग्ने अर्चिषा च निर्दहेतो अघायतः ।  
सख्यमावं कृण्महे त्वं चामाद उप शं भुवन् ॥ २ ॥  
निरामादो नयामसि निष्क्रव्यादो गृहेभ्यः ।  
सस्यादो नाम ये देव ते अग्ने मा दभन्त्वाम् ॥ ३ ॥  
आमादश्च क्रव्यादश्च सस्यादश्चोभयान् सह ।  
प्रजां ये चक्रिरे भागं तानितो निर्ण्णयामसि ॥ ४ ॥  
य आमेष्वरमन्त न पक्वमुपदाधृषुः ।  
ते यन्तु सर्वे सम्भूयान्यत्रेतो ऽघायवः ॥ ५ ॥  
य एनस्वी दुष्कृतकृत्किल्विषकृतसाधी यः ।  
पुनस्तान् यज्ञिया देवा नयन्तु यत आगताः ॥ ६६ ॥  
अव रेणुमव रजो नेनिजे हस्त्यं मलम् ।  
धाता नो भद्रया नेषत्स नो गोपायतु प्रजाम् ॥ ७ ॥  
कृण्वे ऽहं रोदसी वर्म स्याम सवितुः सवे ।  
माता नो भद्रया भूमिर्द्यौश्चास्मान् पात्वंहस : ॥ ८ ॥  
यदसुराणामहन्यस्मान् पापा उपेथन ।  
देवानां पयश्च दैव्यमापः शुन्धन्तु मामिमाः ॥ ९ ॥  
आ ते पितर्मरुतां सुम्नमेमि मा नः सूर्यस्य सन्दृशो युवथाः।  
अभि नो वीरो ऽर्वतीः क्षमेत प्र जायामहै रुद्र प्रजया ॥ १० ॥  
यो ऽवृद्धं हन्ति यो गर्भे अन्तर्यो जातं जनितव्यं च पूरुषम् ।  
तस्मा ऋध्यासं हविषाहमद्य स नः प्रजां जरदष्टिं कृणोतु ॥ ११ ॥  