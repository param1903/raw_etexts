---
title: ११

---
ये पर्वताः सोमपृष्ठा आप उत्तानशीवरीः ।  
वातः पर्जन्य आदग्निस्ते क्रव्यादमशीशमन् ॥ १ ॥  
यस्ते हन्ति चराचरमुत्थास्यन्तं सरीसृपम् ।  
गर्भं यो दशगमास्यं तमितो नाशयामसि ॥ २ ॥  
यदि घनन्त्यप्सरसो गन्धर्वा गेह्या उत ।  
क्रव्यादो मूरदेविनस्तानितो नाशयामसि ॥ ३ ॥  
यस्त ऊरू आरोहत्यसृक् ते रेहणाय कम् ।  
आमादः क्रव्यादो रिपूंस्तानितो नाशयामसि ॥ ४ ॥  
यस्ते श्रोणी च्यावयत्यन्तरा दम्पती शये ।  
योनिं यो अन्तरारेढि तमिती नाशयामसि ॥ ५ ॥  
यस्त्वा स्वप्नेन तमसा मोहयित्वा निपद्यते ।  
प्रजां यस्ते जिघत्सति तमितो नाशयामसि ॥ ६ ॥  
यस्त्वा पत्युः प्रतिरूपो जारो भूत्वा निपद्यते ।  
अरायं कण्वं पाप्मानं तमितो नाशयामसि ॥॥ ७ ॥  
हा है खर्व खलते नैगूरकर्ण तुण्डिल ।  
इन्द्रस्य तिग्ममायुधं तेन त्वा नाशयामसि ॥ ८ ॥  
नमस्तण्डाय नमः कुसुमाय नमः प्रतिपाव्ने नमः कःस्वधेये ।  
नमस्तुभ्यं निर्ऋते विश्ववारे जरेमं धापयतां विश्वरूपा ॥ २ ॥  
यावद्द्यौर्यावत्पृथिवी यावत्पर्येति सूर्यः ।  
तावत्त्वमुग्र गुल्गुलो परीमां पाहि विश्वतः ॥ १० ॥  