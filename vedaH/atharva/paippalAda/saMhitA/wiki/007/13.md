---
title: १३

---
यासामारादाघोषामो वातस्येव पृथग्यतः  
तासां श्वन्वतीनामिन्द्रो अपि कृतच्छिरः॥ १ ॥  
याः पुरस्तादाचरन्ति साकं सूर्यस्य रश्मिभिः ।  
तासां श्वन्वतीनामिन्द्रो अपि कृतच्छिरः ॥ २ ॥  
या वातमनुसंयन्त्यन्तरिक्षे अधो दिवः ।  
तासां श्वन्वतीनामिन्द्रो अपि कृतच्छिरः ॥ ३ ॥  
यासां प्रेङ्खो दिवि बद्धो अन्तरिक्षे हिरण्ययः।  
तासां श्वन्वतीनामिन्द्रो अपि कृतच्छिरः ॥ ४ ॥  
यास्तल्पाननुनृत्यन्त्यन्तरिक्षे हिरण्ययान् ।  
तासां श्वन्वतीनामिन्द्रो अपि कृतच्छिरः ॥ ५ ॥  
याः पतन्ति वातरथा उत्तानाः पादघातिनीः ।  
तासां श्वन्वतीनामिन्द्रो अपि कृतच्छिरः ॥ ६ ॥  
या वृक्षं परिसर्पन्ति साच्यक्षी करिक्रतीः ।  
तासां श्वन्वतीनामिन्द्रो अपि कृतच्छिरः ॥॥ ७ ॥  
याश्चत्वरे सङ्गच्छन्ते विकुम्भाश्चेलवासिनीः ।  
तासां श्वन्वतीनामिन्द्रो अपि कृतच्छिरः ॥ ८ ॥  
यासां सिकतवापिषु गृहो मितो हिरण्ययः ।  
तासां श्वन्वतीनामिन्द्रो अपि कृतच्छिरः ॥ ९ ॥  
या आरोकैः प्रपद्यन्ते पुष्करैरिव जामयः ।  
तासां श्वन्वतीनामिन्द्रो अपि कृतच्छिरः ॥ १० ॥  
या नदीः प्रतिगाहन्ते संरभ्य कन्या इव।  
तासां श्वन्वतीनामिन्द्रो अपि कृतच्छिरः ॥११ ॥  
यास्तीर्थानि विगाहन्ते ऽघ्नयाः श्वसतीरिव ।  
तासां श्वन्वतीनामिन्द्रो अपि कृतच्छिरः ॥ १२ ॥  
याः समुद्रादुच्चरन्त्युच्चैर्घोषान् करिक्रतीः ।  
तासां श्वन्वतीनामिन्द्रो अपि कृतच्छिरः ॥ १३ ॥  
या गच्छन्ति जनञ्जनमिच्छन्तीः प्रयुतं बहु । वहु  
तासां श्वन्वतीनामिन्द्रो अपि कृतच्छिरः ॥ १४ ॥  