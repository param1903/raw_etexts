---
title: ०८

---
यो नः पापेन वचसाघोषतो दुरुक्तं ब्रुवत् ।  
आराच्छप्तमप्राप्यास्मानप तद्यातु सर्वतः ॥ १ ॥  
यन्नः शपादरणो यत्सपत्नः श्वश्रूर्वा यच्छ्वशुरो वा शपाति।  
ज्यायसः शपथान्वयं यवेन यावयामसि ॥ २ ॥  
यान् समस्यन्ते शपथान्वाक्क्षम्यानृत्वियामधि ।  
यवं त्वं बिभ्रद्बाह्वोः पूर्वः प्रति शृणीहि तान् ॥ ३ ॥  
ऋजुकेशो यवो बभ्रुर्मघवा नो ऽनुमाद्यः ।  
हिरण्यधन्वा शपथानुपेजतु ॥ ४ ॥  
त्वां पीत्वेन्द्रो वृत्रं शक्रो जघान वासवः । ।  
स विषाही यथर्षभः सहस्व शपथान् यव ॥ ५ ॥  
आराच्चरन्तु शपथा युता इतो जिह्वा उदिता अरसाः सन्तु सर्वे।  
नामग्राहाद्वाचो हेडादीक्षिताद्घोरचक्षसः शर्म ते वर्म कृण्मसि ॥ ६ ॥  
अपाञ्चो यन्तु शपथा जनेनास्ता अघायुना ।  
यो नो दुरस्याज्जीवते स्वेनानागसे सते ॥ ७ ॥  
परि मा पातु शपथादनृताद्दुरितादुत ।  
परि मा ज्यायसः शंसाद्यवो रक्षतु मा रिषं ॥ ८ ॥  
अनास्तिघ्यं शपथैरनतिव्याध्यं कृतं ।  
बृहद् वर्म प्रति मुञ्चामि ते यवं ॥ ९ ॥  
तं वयांसीव पक्षिण आ विशन्तु पतत्रिणः ।  
शप्तारं शपथाः पुनः ॥ ॥ १० ॥  