---
title: ०२

---
ओक्ते मे द्यावापृथिवी ओक्ता देवी सरस्वती । (पाठ-ओते)  
ओक्तौ म इन्द्रश्चाग्निश्च क्रिमिं जम्भयतामिमम् ॥ १ ॥  
अस्येन्द्र कुमारस्य क्रिमिं धनपते जहि ।  
हता विश्वा अरातयो ऽनेन वचसा मम ॥ २ ॥ । ॥  
यो ऽक्ष्यौ परिसर्पति यो नासे परिसर्पति ।  
दतां यो मध्यं गच्छति तं क्रिमिं जम्भयामसि ॥ ३ ॥  
विरूपौ द्वौ सरूपौ द्वौ कृष्णौ द्वौ रोहितौ द्वौ ।  
बभ्रुश्च बभ्रुकर्णश्च गृध्राः कोकाश्च ते हृताः ॥ ४ ॥ वभ्रु  
ये क्रिमयः शितिकक्षा ये कृष्णाः शितिबाहवः ।  
ये के च विश्वरूपास्तान् क्रिमीञ्जम्भयामसि ॥ ५ ॥  
यो द्विशीर्षा चतुरक्षः क्रिमिः सारङ्गो अर्जुनः ।  
शृणाम्यस्य पृष्टीरपि वृश्चामि यच्छिरः ॥ ६ ॥  
उदसौ सूर्यो अगाद् विश्वदृष्टो अदृष्टहा ।  
दृष्टांश्च घ्नन्नदृष्टांश्च सर्वांश्च प्रमृणन् क्रिमीन् ॥ ७ ॥  
येवाषासः कष्कषासो धूष्णासः शिपवित्नवः ।  
दृष्टश्च हन्यतां क्रिमिरदृष्टश्चोत हन्यताम् ॥ ८ ॥  
हतो येवाषो हतः शिपविर्हतो गङ्गणिवाङ् उत ।  
हता विश्वा अरातय उग्रेण वचसा मम ॥॥ ९ ॥  
सर्वेषां च क्रिमीणां सर्वासां च क्रिमीणाम् ।  
भिनद्म्यश्मना शिरो दहाम्यग्निना मुखम् ॥ १० ॥  