---
title: १८

---
वैकङ्कतेनेध्मेन देवेभ्य आज्यं वह ।  
अग्ने तानिह मादय सर्व आ यन्तु मे हवम् ॥॥ १ ॥  
इन्द्र आ याहि मे हवमिदं करिष्यामि तच्छृणु।  
इम ऐन्द्रा अतिसरा आकूतीः सं नमन्तु मे ।  
तेभिः शकेम वीर्यं जातवेदस्तनूवशिन् ॥२ ॥  
यदसावमुतो देवा अदेवः संश्चिकीर्षति ।  
मा तस्याग्निर्हव्यं वाक्षीद्धवं देवाश्च मोप गुर्ममैव हवमेतन॥३॥  
अति धावतातिसरा विश्वस्येशाना ओजसः ।  
वृश्चतामुष्य जीवितमिन्द्रेण सह मेदिना ॥ ॥ ४ ॥  
अतिसृत्यातिसरा इन्द्रस्यौजसा हत ।  
अविं वृक इव मथ्नीत ततो वो जीवन्मा मोचि प्राणामस्यापि नह्यत॥ ५ ॥  
यानसौ प्रतिसरानकश्चकार कृणवच्च यान् ।  
त्वं तानिन्द्र वृत्रहन् प्रतीचः पुनरा कृधि  
यथामुं तृणहञ्जनम् ॥ ६ ॥  
यममी पुरोदधिरे ब्रह्माणमुपभूतये ।  
इन्द्रस्य ये अधस्पदं तं प्र यच्छामि मृत्यवे  
क्रव्यादेनं शमयतु॥७॥  
यदि प्रेयुर्देवपुरा ब्रह्म वर्माणि चक्रिरे । ।  
तनूपानं परिपाणानि चक्रिरे सर्वं तदरसं कृधि ।८॥  
अत्रैनमिन्द्र वृत्रहन्नुग्रो मर्मणि विध्य ।  
अत्रैवैनमभि तिष्ठ शक्र मेद्यहं तव ।  
अनु त्वेन्द्रा रभामहे स्याम सुमतौ तव ॥९॥  
यथेन्द्र उद्वाचनं लब्ध्वा चक्रे अधस्पदम् ।  
कृण्वे ऽमुमधरं तथा शश्वतीभ्यः समाभ्यः ॥ १० ॥  