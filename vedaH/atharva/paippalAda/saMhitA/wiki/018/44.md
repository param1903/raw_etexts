---
title: ४४

---
अतिसृष्टो अपां वृषभो अतिसृष्टा अग्नयो दिव्याः ।  
रुजं परिरुजं मृणं प्रमृणं म्रोको मनोहा खनो निर्दाह आत्मदूषिस्तनूदूषिः॥ १ ॥  
इदं तानति सूजामि तां माभ्यवनिक्षि ।  
तैस्तमभ्यति सृजामि यो ऽस्मान् द्वेष्टि यं वयं द्विष्मः ॥ २ ॥  
अपामग्रमसि समुद्रं त्वाभ्यवसृजामि ।  
यो अप्स्वग्नयो ऽति तां सृजामि म्रोकं खनिं तनूदूषिम् ॥ ३ ॥  
यो व आपो ऽग्निराविवेश स एष यद् वो घोरं तदेतत् ।  
इन्द्रस्यैन्द्र्येणाभि षिञ्जेत् अरिप्रा आपो अप रिप्रमस्मत् ।  
प्रैनो वहतु प्र दुष्ष्वप्न्यम् ॥ ४ ॥  
शिवेन मा चक्षुषा पश्यतापः शिवया तन्वोप स्पृशत त्वचं मे ।  
शिवानग्नीनप्सुषदो हवामहे मयि क्षत्रं वर्च आ धत्त देवीः ॥॥ ५ ॥  
  