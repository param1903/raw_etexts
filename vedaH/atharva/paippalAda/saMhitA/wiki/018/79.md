---
title: ७९

---
एतत् ते देवः सविता वासो ददाति भर्तवे ।  
तत् त्वं यमस्य राज्ये वसानस्तार्प्यं चर ॥ १ ॥  
धाना धेनुरभवद् वत्सो अस्यास्तिलोभवत् ।  
तां त्वं यमस्य राज्ये अक्षितामुप जीवति ॥ २ ॥  
एतास्ते असौ धानाः कामदुघा भवन्तु ।  
एनीः श्येनीर्विरूपा स्वरूपास्तिलवत्सा उप तिष्ठन्तु त्वात्र ॥ ३ ॥  
एनीर्धाना हरिणीः श्येनीरस्य कृष्णा धाना रोहिणीर्धेनवस्ते ।  
तिलवत्सा ऊर्जमस्मै दुहाना विश्वाहा सन्त्वनपस्फुरन्ती ॥ ४ ॥ मसै  
वैश्वानरे हविरिदं जुहोम्येतं साहस्रं शतधारमुत्सम् ।  
स बिभर्ति पितरं पितामहान् प्रपितामहान् बिभर्ति पिन्वमानः ॥ ५ ॥  
सहस्रधारं उत्सं शतधारमक्षितं व्यच्यमानं सलिलस्य पृष्ठे । ।  
ऊर्ज दुहाना अनपस्फुरन्तमुपासतां सुकृतां यत्र लोकः ॥ ६ ॥  
इदं कसाम्बु चयनेन चितं तत्सजाता अव पश्यतेत ।  
मर्त्योऽयममृतत्वमेति तस्मै लोकं कृणुत यावत्सबन्धु ॥ ७ ॥  
इहैवैधि धनसनिरिहचित्त इहक्रतुः ।  
इहैधि वीर्यवत्तरो वयोधा अपराहतः ८॥  
पुत्रान् पौत्रानभितर्पयन्तीरापो मधुमतीरिमाः ।  
स्वधां पितृभ्यो अमृतं दुहाना आपो देवीरुभयांस्तर्पयन्तु ॥ ९ ॥  
आपो अग्निं प्र हिणुतेम यज्ञं पितरो नो जुषन्ताम् ।  
आसीनामूर्जमुप ये सचन्ते ते नो रयिं सर्ववीरं नि यच्छान् ॥ १० ॥  
  