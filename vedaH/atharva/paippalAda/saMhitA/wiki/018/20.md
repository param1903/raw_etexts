---
title: २०

---
वेदिं भूमिं कल्पयित्वा दिवं कृत्वा दक्षिणाम् ।  
घ्रंसं तदग्निं कृत्वा चकार विश्वमात्मन्वद् वर्षेणाज्येन रोहितः ॥ १ ॥  
वर्षमाज्यं घ्रंसो अग्निर्वेदिर्भूमिरकल्पत ।  
तत्रैतान् पर्वताङ् अग्निर्गीर्भिरूर्द्ध्वार्ङ् अकल्पयत् ॥ २ ॥  
गीर्भिरूर्ध्वान् कल्पयित्वा रोहितो भूमिमब्रवीत् । ।  
त्वदिदं सर्वं जायतां यद् भूतं यच्च भाव्यम् ॥ ॥ ३ ॥  
सः यज्ञः प्रथमो भूतो भव्यो अजायत ॥  
तस्माद्ध यज्ञेदं सर्वं यत् किं चेदं विरोचते रोहितेन ऋषिणाभृतम् ॥ ४ ॥  
उदस्य केतवो दिवि शुक्रा भ्राजन्त ईरते ।  
रश्मिभिर्दिशो आभाति सर्वाः ॥ ६ ॥  
यत् प्राङ् प्रत्यङ् स्वधया यासि शीभं नानारूपे अहनी कर्षि मायया ।  
तदादित्य महि तत् ते महि श्रवो यदेको विश्वं परि भूम जायसे ॥ ७ ॥  
विपश्चितं तरणिं भ्राजमानं वहन्ति यं हरितः सप्त बह्वीः ।  
स्रुताद् यमत्त्रिर्दिवमुन्निनाय तं त्वा पश्येम परियान्तमाजिम्॥ ८ ॥  
मा त्वा दभन् परियान्तमाजिं सुगेन दुर्गमति याहि शीभम् ।  
दिवं च सूर्य पृथिवीं च देवीमहोरात्रे विमिमानो यदेषि ॥ ९ ॥  
स्वस्ति ते सूर्य चरसे रथाय येनोभावन्तौ परियासि सद्यः ।  
यं ते वहन्ति हरितो वहिष्ठास्तमारोह सुखमा स्वश्यम्॥ १० ॥  
  