---
title: ४३

---
यो ऽस्य प्रथमो ऽपानः । सा पौर्णमासी ॥ १ ॥  
यो ऽस्य द्वितीयो ऽपानः । सा अष्टका ॥ २ ॥  
यो ऽस्य तृतीयो ऽपानः । सामावास्या ॥ ३ ॥  
यो ऽस्य चतुर्थो ऽपानः । सा श्रद्धा ॥ ४ ॥  
यो ऽस्य पञ्चमो ऽपानः । सा दीक्षा ॥ ५ ॥  
यो ऽस्य षष्ठो ऽपानः । स यज्ञः ॥ ६ ॥  
यो ऽस्य सप्तमो ऽपानः । स वषट्कारः । ॥ ७ ॥  
यो ऽस्य प्रथमो व्यानः । सेयं भूमिः ॥ ८ ॥  
यो ऽस्य द्वितीयो व्यानः । तदन्तरिक्षम् ॥ ९ ॥  
यो ऽस्य तृतीयो व्यानः । सा द्यौः ॥ ॥ १० ॥  
यो ऽस्य चतुर्थो व्यानः । तानि नक्षत्राणि ॥ ॥ ११ ॥  
यो ऽस्य पञ्चमो व्यानः । त ऋतवः ॥ १२ ॥  
यो ऽस्य षष्ठो व्यानः । त आर्तवा ॥ १ ॥ ३ ॥  
यो ऽस्य सप्तमो व्यानः । स संवत्सरः ॥ ॥ १४ ॥  
समानमर्थं परि यन्ति देवा इति संवत्सरं वा एतदृतवोनुपरियन्ति तदमावास्यां च अभिसंविशन्ति॥ १४ ॥  
तदेकं रूपममृतत्वमेषामित्याहुतिरेव ।  
रूपं रूपं तपसा वर्धमाना इत्यहोरात्र एव ॥ १५ ॥  
यो ऽस्य दक्षिण कर्णः सो ऽयमग्निर्यः सव्यः सो ऽयं पवमानः ॥ १६ ॥  
यदस्य दक्षिणमक्ष्यसावादित्यो यत् सव्यं तदसौ स चन्द्रमाः ॥ १७ ॥  
दितिश्चादितिश्च शीर्षकपाले संवत्सरः शिरो ऽहोरात्रे नासिके ।  
रात्र्या प्राङ अह्ना प्रत्यङ् नमो व्रात्याय ॥ १८ ॥  
(इति महत् काण्डनाम अष्टादशकाण्डे षष्ठो अनुवाको)  
  