---
title: १४

---
अमोहमस्मि सा त्वं द्यौरहं पृथिवी त्वम् ।  
मनोहमस्मि वाक्त्वं ताविह सं भवाव प्रजामा जनयावहै॥ १ ॥  
जनियन्ति नो अग्रवः पुत्रियन्ति सुदानवः ।  
अरिष्टासः सचेमहि बृहते वाजसातये ॥ २ ॥  
ये पितरो वधूदर्शा इमं वहतुमागमन् ।  
ते अस्यै वध्वै सम्पत्न्यै प्रजावच्छर्म यच्छन्तु ॥ ३ ॥  
येदं पूर्वागन् रशनायमाना प्रजामस्यै द्रविणं चेह दत्त्वा ।  
तां वहन्त्वगतस्याभि पन्थां विराडियं सुप्रजा अत्यजैषीत्॥ ४ ॥  
प्र बुध्यस्व सुबुधा बुध्यमाना दोघर्षायुत्वाय शतशारदाय ।  
गृहान् प्रेहि सुमनस्यमाना दीर्घं त आयुः सविता कृणोतु ॥ ५ ॥  
वि ते मुञ्चामि रशनां वि रश्मीन् वि योक्त्राणि परिचर्तनानि च।  
अरिष्टास्मिन् ज्योतिषि शिवा गृहपतौ भव ॥ ॥ ६ ॥  
स्योना भव श्वसुरेभ्यः स्योना पत्ये गृहेभ्यः ।  
स्योनास्यै सर्वस्यै दृशे स्योना पुष्टायैषां भव ॥ ७ ॥  
(इति महत् कायडनाम अष्टादशकाण्डे द्वितीयो अनुवाकः)  
  