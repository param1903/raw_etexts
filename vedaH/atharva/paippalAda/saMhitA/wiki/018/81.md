---
title: ८१

---
ऊर्जो भागो य इदं जजानाश्मान्नानामधिपतिर्बभूव ।  
तमर्चत विश्वमित्रा हविर्भिः स नो यमः प्रतरं जीवसे धात् ॥ १ ॥  
यथा यमाय हर्म्यमवपन् पञ्च मानवाः ।  
एवा वपामि हर्म्यं यथा मे भूरयोसत ॥ २ ॥  
इदं हिरण्यं बिभृहि यत् ते पिताबिभः पुरा ।  
स्वर्गं यतः पितुर्हस्तं निर्मृडढि दक्षिणम् ॥ ३ ॥  
ये च जीवा ये च मृता ये जाता ये च यज्ञिया ।  
तेभ्यो घृतस्य कुल्यैतु शतधारा व्युन्दती ॥ ४ ॥  
वृषा मतीनां पवते विचक्षणः सूरो अह्नां प्रतरीतोषसां दिवः ।  
प्राणः सिन्धूनां कलशां अचिक्रददिन्द्रस्य हार्दिमाविशन्मनीषया॥ ५ ॥  
त्वेषस्ते धूम ऊर्णोति दिवि षञ्च्छुक आततः ।  
सूरो न हि द्युता त्वां कृपा पावक रोचसे ॥ ६ ॥  
प्र वा एतीन्दुरिन्द्रस्य निष्कृतिं सखा सख्युर्न प्र मिनाति सङ्गिरः ।  
मर्य इव योषाः समर्षसे सोमः कलशे शतयामना पथा ॥ ७ ॥  
आ यात पितरः सोम्यासो गम्भीरैः पथिभिः पितृयाणैः ।  
प्रजामस्मभ्यं दधत रयिं च दीर्घायुत्वाय शतशारदाय ॥ ॥ ८ ॥  
परा यात पितरः सोम्यासो गम्भीरैः पथिभिः पितृयाणैः ।  
अधा मासि पुनरा यात नो गृहान् हविरत्नूं सुप्रजसः सुवीराः ॥ १९ ॥  
अक्षन्नमीमदन्ताव प्रियान् अधूषतः ।  
अस्तोषत स्वभानवः परेतु पितरो गृहान् ॥ १० ॥  
  