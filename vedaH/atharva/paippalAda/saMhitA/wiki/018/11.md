---
title: ११

---
यं नो ददुर्ब्रह्मभागं वधूयोर्वासो वध्वश्च वस्त्रम् ।  
युवं ब्रह्मणेनुमन्यमानौ बृहस्पते साकमिन्द्रश्च दत्तम् ॥ १ ॥  
देवैर्दत्तं मनुना साकमेतद् वाधूयं वध्वो वासो अस्याः ।  
यो ब्रह्मणे चिकितुषे ददाति स इद्रक्षांसि तल्प्यानि हन्ति ॥ २ ॥  
स्योनाद्योनेरधि बुध्यमानौ हसामुदौ महसा मोदमानौ ।  
सुगू सुपुत्रौ सुगृहौ तराथो जीवावुषसो विभातीः ॥ ३ ॥  
नवं वसानः सुरभिः सुवासा उदागां जीव उषसो विभातिः ।  
आण्डात् पतत्रीवामुक्षि विश्वस्मादेनसस्परि ॥ ४ ॥  
शुम्भनी द्यावापृथिवी अन्तिशुम्ने महिव्रते ।  
आपः सप्त स्रवन्तीस्ता नो मुञ्चन्त्वंहसः ॥ ॥ ५ ॥  
सुर्यायै देवेभ्यो मित्राय वरुणाय च ।  
ये भूतस्य प्रचेतसस्तेभ्योहमकरं नमः । ॥ ॥ ६ ॥  
य ऋते चिदभिश्रिषः पुरा जत्रुभ्य आतृदः ।  
सन्धाता सन्धि मघवा पुरूवसुर्निष्कर्ता विहृतं पुनः ॥ ॥ ७ ॥  
अपास्मत् तम उछतु नीलं पिशङ्गमुत लोहितं यत् । ।  
निर्दहनी या पृषातक्यस्मिन् तां स्थाणावध्या सृजामि ॥ ८ ॥  
यावतीः कृत्या उपवासने यावन्तो राज्ञो वरुणस्य पाशात् ।  
व्यृद्धयो या असमृद्धयश्चास्मिन् ता स्थाणौ प्रति मुञ्चामि सर्वाः ॥ ९ ॥  
ये अन्ता यावतीः सिचो ओतवो ये च तन्तवः ।  
वासो यत् पत्नीभिरुतं तन्मा स्योनमुप स्पृशात् ॥ १० ॥  
  