---
title: ६०

---
अर्चामि वां वर्धायापो घृतस्नू द्यावाभूमी शृणुतं रोदसी मे । शृणतं  
अहा यद् देवा असुनीतिमायन् मध्वा नो अत्र पितरा शिशीताम् ॥ १ ॥  
स्वावृग्देवस्यामृतं यदी गोरतो जातासो धारयन्त उर्वी ।  
विश्वे देवा अनु तत् ते यजुर्गुदुहे यदेनी दिव्यं घृतं वाः ॥ २ ॥  
किं स्विनो राजा जगृहे कदस्याति व्रतं चकृमा को वि वेद ।  
मित्रश्चिद्धि ष्मा जुहुराणो देवाञ्छ्लोको न यातामपि वाजो अस्ति॥ ३ ॥  
दुर्मन्त्वत्रामृतस्य नाम सलक्ष्मा यद् विषुरूपा भवाति ।  
यमस्य यो मनवते सुमन्त्वग्ने तमृष्व पाह्यप्रयुच्छन् ॥ ४ ॥  
यस्मिन् देवा विदथे मादयन्ते विवस्वतः सदने धारयन्ते ।  
सूर्ये ज्योतिरदधुर्मास्यक्तून् परि द्योतनिं चरतो अजस्रा ॥ ५ ॥  
यस्मिन् देवा मन्मनि सञ्चरन्त्यपीच्ये न वयमस्य विद्म ।  
मित्रो नो अत्रादितिरनागान् सविता देवो वरुणाय वोचत् ॥ ६ ॥  
सखाय आ शिषामहे ब्रहोन्द्राय वज्रिणे ।  
स्तुष ऊ षु नृतमाय धृष्णवे ॥ ७ ॥  
शवसा ह्यसि श्रुतो वृत्रहत्येन वृत्रहा ।  
मधैर्मघोनो अति शूर दाशसि ॥ ८ ॥  
स्तेगो न क्षामत्येषि पृथिवीं मही नो वाता इह वान्तु भूमौ ।  
मित्रो नो अत्र वरुणो युज्यमानो अग्निर्वने न व्यसृष्ट शोकम्॥ ९ ॥  
स्तुहि श्रुतं गर्तसदं जनानां राजानं भीममुपहत्नुमुग्रम् ।  
मृडा जरित्रे रुद्र स्तवानो अन्यमस्मत् ते नि वपन्तु सेन्यम्॥ १० ॥  
  