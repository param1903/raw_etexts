---
title: १९

---
अवः परेण पर एनावरेण पदा वत्सं बिभ्रती गौरुदस्थात् ।  
सा कद्रीची कं स्विदर्धं परागात् क्व स्वित्सूते नहि यूथे अस्मिन् ॥ १ ॥  
एकपदी द्विपदी सा चतुष्पद्यष्टापदी नवपदी बभूवुषी ।  
सहस्राक्षरा भुवनस्य पङक्तिस्तस्याः समुद्रा अधि वि क्षरन्ति ॥ २ ॥  
आरोहन् द्याममृतः प्राव मे वचः उत् त्वा यज्ञा ब्रह्मपूता वहन्ति ।  
घृतं पिबन्तं हरयस्त्वा वहन्ति ॥ ३ ॥  
वेद तत् ते अमर्त्य यत् त आक्रमणं दिवि ।  
यत् ते सधस्थ परमे व्योमन्॥ ४ ॥  
सूर्यो द्यां सूर्यः पृथिवीं सूर्य आपोऽति पश्यति ।  
सूर्य भूतस्यैकं चक्षुरा रुरोह दिवं महीम् ॥ ५ ॥  
उर्वीरासन् परिधयो वेदिर्भूमिरकल्पत ।  
तत्रैतावग्नि आधत्त हिमं घ्रंसं च रोहितः ॥ ६ ॥  
हिमं घ्रंसं चाधाय यूपान् कृत्वा पर्वतान् ।  
वर्षाज्यावग्नी ईजाते रोहितस्य स्वर्विदः ॥ ७ ॥  
स्वर्विदो रोहितस्य ब्रह्मणाग्निः समाहितः ।  
तस्माद् घ्रंसस्तस्माद्धिमस्तस्माद् यज्ञो अजायत ॥ ८ ॥  
ब्रह्मणाग्निः संविदानो ब्रह्मवृद्धो ब्रह्माहुतः ।  
ब्रहोद्धावग्नी ईजाते रोहितस्य स्वर्विदः ॥ २ ॥  
अप्स्वन्यः समाहितः सत्ये अन्यः समाहितः ।  
ब्रहोद्धावग्नी ईजाते रोहितस्य स्वर्विदः ॥ ॥ १० ॥  
यं वातोः परि शुम्भति यमिन्द्रो ब्रह्मणस्पतिः ।  
ब्रह्मेद्धावग्नी ईजाते रोहितस्य स्वर्विदः ॥ ११ ॥  
  