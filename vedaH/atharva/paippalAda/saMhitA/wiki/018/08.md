---
title: ०८

---
ये वध्वश्चन्द्रं वहतुं यक्ष्मा यन्तु जनाङ् अनु ।  
पुनस्तान यज्ञिया देवा नयन्तु यत आगताः ॥ १ ॥  
मा विदन् पर्यायिणो या आसीदन्ति दम्पती ।  
सुगेन दुर्गमतीतामप द्रान्त्वरातयः ॥ २ ॥  
सं काशयामि वहतुं ब्रह्मणा गृहैरघोरेण चक्षुषा मित्रियेण ।  
पर्याणद्धं विश्वरूपं यदस्मिन् स्योनं पतिभ्यः सविता कृणोतु तत् ॥ ३ ॥  
शिवा नारीयमस्तमागन्निमं धाता लोकमस्यै विवेद ।  
तामर्यमा भगो अश्विनोभाः प्रजापतिः प्रजया वर्धयन्तु ॥ ४ ॥  
आत्मन्वत्युर्वरा नारीयमागन् तस्यां नरो वपत बीजमस्याम्।  
सा वः प्रजां जनयद् वक्षणाभ्यो बिभ्रती दुग्धमृषभस्य रेतः ॥ ५ ॥  
प्रति तिष्ठ विराडसि विष्णुरिवेह सरस्वती ।  
दुर्वेवेन्द्र प्र जायतां भगस्य सुमतावसत् ॥ ६ ॥  
उद् वाम् ऊर्मिः शम्या हन्त्वापो योक्त्राणि मुञ्चन्तु ।  
मा दुस्कृतौ व्येनसावध्न्यावशूनमारताम् ॥ ७ ॥  
अघोरचक्षुरपतिघ्नी स्योना शग्मा सुशेवा सुयमा गृहेषु ।  
प्रजावती वीरसूर्देवृकामेममग्निं गार्हपत्यं सपर्य ॥ ८ ॥  
अदेवृघ्न्यपतिघ्नीहैधि स्योना पशुभ्यः सुमनाः सुवीराः ।  
वीरसुर्देवृकामा स्योना सं त्वयैधिषीमहि सुमनस्यमाना ॥ ९ ॥  
उत्तिष्ठेतः किमिच्छन्तीदमागा अहं त्वेडे अभिभूः स्वाद् गृहात्।  
शून्यैषी निर्ऋते याजगन्थोत्तिष्ठाराते प्र पत माति रंस्थाः ॥ १० ॥  
  