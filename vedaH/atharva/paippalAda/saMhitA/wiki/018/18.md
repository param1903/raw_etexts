---
title: १८

---
अवाचीनानव जहीन्द्र वज्रेण बाहुमान् ।  
अधा सपत्नान मामकानग्नेस्तेजोभिरादधे ॥ १ ॥  
उद्यस्त्वं देव सूर्य सपत्नान् मे धरां कृणु ।  
अवैनानश्मना जहि ते यन्त्वधमं तमः ॥ २ ॥  
वत्सो विराजो वृषभो मतीनामा रुरोह शुक्रपृष्ठोऽन्तरिक्षम् ।  
घृतेनार्कमभ्यर्चन्ति वत्सं ब्रह्म सन्तं ब्रह्मणा वर्धयन्तु ॥ ३ ॥  
दिवं च रोह पृथिवीं च रोह राष्ट्रं च रोह द्रविणं च रोह ।  
प्रजां च रोहामृतं च रोह रोहितेन तन्वं सं स्पृशस्व ॥ ४ ॥  
ये देवा राष्ट्रभृतो अभितो यन्ति सूर्यम् ।  
तेभिष्टे रोहितः संविदानो राष्ट्रं दधातु सुमनस्यमानः ॥ ५ ॥  
उत् त्वा यज्ञा ब्रह्मपूता वहन्त्वध्वगतो हरयस्त्वा वहन्तु ।  
तिरः समुद्रमति रोचसेर्णवम् ॥ ६ ॥  
रोहिते द्यावापृथिवी अधि श्रिते वसुजिति गोजिति सञ्जिति सन्धनाजिति ।  
सहस्त्रं यस्य द्रविणानि सप्त च वोचेयं ते नाभिं भुवनस्याधि मज्मनि ॥ ७ ॥  
यशा यासि प्रदिशो अनु यशाः पशूनामुत चर्षणीनाम् ।  
यशाः पृथिव्या अदित्या उपस्थेहमस्मि सवितेव चारुः ॥ ८ ॥  
अमुत्र सन्निह वेत्थेतः संस्तानि पश्यति ।  
इतः पश्यन्ति रोचनं दिवि सूर्यं विपश्चितम ॥ ९ ॥  
देवो देवान् मर्चयत्यन्तश्चरत्यर्णवे ।  
समानमग्निमिन्धते तं विदुः कवयः परे ॥ १०  
  