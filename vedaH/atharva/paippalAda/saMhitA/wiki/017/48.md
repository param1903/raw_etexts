---
title: ४८

---
यद् रिप्रं दुरितं चकृम यच्च दुष्कृतम् । ।  
आपो मा तस्माच्छुन्धन्त्वग्नेः सङ्कसुकाच्च यत् ॥ १ ॥  
ता अधरादुदीचीराववृत्रन् प्रजानतीः पथिभिर्देवयानैः ।  
पर्वतस्य ऋषभस्याधि पृष्ठे नवाश्चरन्ति सरितः पुराणीः ।  
अग्ने अक्रव्यान् निष्क्रव्यादं नुदाः देवयजनं वह ॥ २ ॥  
इमं क्रव्यात् प्रविवेशायं क्रव्यादमन्वगात् ।  
व्याघ्रौ कृत्वा नानानं तं हरामि शिवापरम् ॥ ३ ॥  
अन्तर्धिर्देवानां परिधिर्मनुष्याणामग्निर्गार्हपत्य उभयानन्तरा श्रितः ।  
जीवानामग्ने प्र तिर दीर्घमायुः पितॄणां लोकमुपयन्तु ये मृताः ॥ ४ ॥  
सुगार्हपत्यो वितपन्नरातीरुषामुषा श्रेयसीं श्रेयसी दधत् ।  
सर्वानग्ने सहमानः सपत्नानैषामूर्जं रयिमस्मासु धेहि ॥ ॥ ५ ॥  
इममिन्द्रं वह्निं पप्रिमन्वारभध्वं स वो निर्विद्वान् विजहाति मृत्युम् ।  
तेनाप हत शरुमापतन्तं तेन रुद्रस्य परि पातास्ताम् ॥ ६ ॥  
अहोरात्रे अन्वेषि बिभ्रत् क्षेम्यस्तिष्ठन् प्रतरणः सुवीरः ।  
अनातुराः सुमनसस्तल्प बिभ्रज्ज्योगेव नः पुरुषगन्धिरेधि ॥ ७ ॥  
ते देवेष्वा वृश्चन्ते पापं जीवन्ति सर्वदा ।  
क्रव्याद् यमग्निरन्तिकादनुविद्वान्वितावति॥ ८ ॥  
प्रेव मनसा पतति मुहुरा वर्तते पुनः।  
क्रव्याद्यमग्निरान्तिकादश्व इवानुवपते नडम्॥ ९ ॥  