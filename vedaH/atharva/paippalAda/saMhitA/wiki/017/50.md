---
title: ५०

---
पुमान् पुंसो अधि तिष्ठ चर्म तत्र ह्वयस्व यतमा प्रिया ते ।  
यावन्तावग्रे प्रथमं समेयथुस्तद्वां वयो यमराज्ये समानम् ॥ १ ॥  
तावद्वां तेजस्तति वीर्याणि तावच्चक्षुस्ततिधा वाजिनानि ।  
अग्निः शरीरं सचते यदैधो अधा पक्वान् मिथुना सं भवाथः ॥ २ ॥  
समस्मिल्लोके समु देवयाने सं स्मा समेतं यमराज्येषु ।  
पूतौ पवित्रैरुप तदु ह्वयेथां यद्यद्रेतो अधि वां सम्बभूव ॥ ३ ॥  
आपः पुत्रासो अभि सं विशध्वमिमं जीवं जीवधन्याः समेत्य ।  
तासां भजध्वममृतं यमाहुर्यमोदनं पचति वो जनित्री ॥ ॥ ४ ॥  
यं वः पिता पचति यं च माता रिप्रान्निर्मुक्त्यै शमलाच्च वाचः ॥  
स ओदनः शतधारः स्वर्ग उभे व्याप नभसी महित्वा ॥ ५ ॥  
उभे नभसी उभयांश्च लोकान् ये यज्वनामभिजिताः स्वर्गाः ।  
तेषां ज्योतिष्मान् मधुमान् यो अग्रे तस्मिन् पुत्रैर्जरसि सं श्रयेथाम्॥ ६ ॥  
प्राचीम्प्राचीं प्रदिशमा रभेथामेतं लोकं श्रद्दधानाः सचन्ते । प्रदीश  
मिमाथां पात्रं तद्वां पूर्णमस्तु स वां पक्वः पितृयाणेन्यायत् ॥ ७ ॥  
दक्षिणां दिशमभि नक्षमाणौ पर्यावर्तेथामभि पात्रमेतत् ।  
तस्मै वां यमः पितृभिः संविदानः पक्वाय शर्म बहुलं नि यच्छात्॥ ८ ॥  
प्रतीची दिशामियमिद् वरं वां यस्यां सोमो अधिपा मृडिता च ।  
तस्यां मिमाथां सुकृतः परेथामधा पक्वेन सह सं भवेम ॥ ९ ॥  
उत्तरं राष्ट्रं प्रजयोत्तरावद् दिशामुदीची कृणवन्नो अग्रम् ।  
पाङ्क्तं छन्दः परुषो बभूव विश्वैर्विश्वाङ्गैः सह सं भवेम ॥ १० ॥  