---
title: ४४

---
नडमा रोह न ते अत्र लोक इदं सीसं भागधेयं त एहि ।  
यो गोषु यक्ष्मः पुरुषेषु यक्ष्मस्तेन त्वं साकमधराङ् परेहि ॥ १ ॥  
अघशंसदुःशंसौ करेणानुकरेण च ।  
मृत्युंश्च सर्वांस्तेनेतो यक्ष्मांश्च निरजामसि ॥ २ ॥  
निरितो मृत्युं निर्ऋतिं निर्यक्ष्ममजामसि ।  
यो नो द्वेष्टि तमद्ध्यग्नेः ऽक्रव्याद् यं द्विष्मस्तं ते प्रसुवामः ॥ ६ ॥  
यद्यग्निः क्रव्याद् यदि वा व्याघ्र इमं गोष्ठमन्योका आ विवेश ।  
तं माषाज्यं कृत्वा प्र हिणोमि दूरं स गच्छत्वप्सुषदोप्यग्नीन् ॥ ४ ॥  
यत् त्वा क्रुद्धाः प्रचक्रुर्मन्युना पुरुषे मृते ।  
सुकल्पमग्ने तत्त्वया पुनस्त्वोद्दीपयामसि ॥ ५ ॥  
पुनस्त्वादित्या रुद्रा वसवः पुनर्ब्रहा वसुनीतिरग्ने ।  
पुनस्त्वा ब्रह्मणस्पतिराधाद् दीर्घायुत्वाय शतशारदाय ॥ ६ ॥  
यो अग्निः क्रव्यात् प्रविवेश नो गृहमिमं पश्यन्नितरं जातवेदसम् ।  
तं हरामि पितृयज्ञाय दूरं स घर्ममिन्धां परमे सधस्थे ॥ ७ ॥  
क्रव्यादमग्निं प्र हिणोमि दूरं यमराज्ञो गच्छतु रिप्रवाहः ।  
इहैवायमितरो जातवेदा देवो देवेभ्यो हव्यं वहतु प्रजानन् ॥ ८ ॥  
क्रव्यादमग्निमिषितो हरामि जनान् दृंहन्तं वज्रेण मृत्युम् ।  
नि तं शास्मि गार्हपत्येन विद्वान् पितॄणां लोके अपि भागो अस्य ॥ ९ ॥ । क्रव्यादमग्निं शशमानमुक्थं प्र हिणोमि पथिभिः पितृयाणैः ।  
मा देवयानैः पथिभिरा गा अत्रैवैधि पितृषु जागृहि त्वम् ॥ १० ॥  