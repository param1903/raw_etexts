---
title: १९

---
मनसां सं कल्पयति तद्देवाङ् अपि गच्छति ।  
अथो ह ब्रह्माणो वशामुपप्रयन्ति याचितुम् ॥ १ ॥  
स्वधाकारेण पितृभ्यो यज्ञेन देवताभ्यः ।  
दानेन राजन्यो वशाया मातुर्हेडं न गच्छति ॥ २ ॥  
वशा राजन्य ते माता तथा सम्भूतमग्रशः ।  
तस्या आहुरनर्पणं यद् ब्रह्मभ्यः प्रदीयते ॥ ३ ॥  
यदाज्यं प्रतिगृहीतमालुम्पेत् स्रुचो अग्नये ।  
एवा ह ब्रह्मभ्यो वशामग्नये वृश्चतेददत् ॥ ४ ॥  
पुरोडाशवत्सा सुदुघा लोके अस्योप तिष्ठति ।  
सास्मै सर्वान् कामान् दुहे वशा प्रददुषे बहून॥ ५ ॥  
सर्वान् कामान् यमराज्ये वशा प्रददुषे दुहे।  
अथाहुर्नारकं लोकं निरुन्थानस्य याचिताम् ॥ ६ ॥  
प्रवीयमाना चरति कृद्धा गोपतये वशा।  
वेहतं मा मन्यमानो मृत्योः पाशेषु बध्यताम् ॥ ७ ॥  
यो वेहतं मन्यमानो गृहेषु पचते वशाम् ।  
अप्यस्य पुत्रान् पौत्रांश्च याचयते बृहस्पतिः ॥ ८ ॥  
महदेषाव तपति चरन्ती गोषु गौरपि ।  
अथो ह गोपतये वशा ददुषे विषं दुहे ॥ ९ ॥  
प्रियं पशूनां भवति यद् ब्रह्मभ्यः प्रदीयते ।  
अथो वशायास्तत् प्रियं यद्देवत्रा हविः स्यात् ॥ ॥ १० ॥  