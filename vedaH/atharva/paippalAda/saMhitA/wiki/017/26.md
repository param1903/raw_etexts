---
title: २६

---
द्यावापृथिवी वहतं दुष्वप्न्यं परा वहतं दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ १ ॥  
वाता पवमानौ वहतं दुष्वप्न्यं परा वहतं दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ २ ॥  
इन्द्राग्नी वहतं दुष्वप्न्यं परा वहतं दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ ३ ॥  
मित्रावरुणौ वहतं दुष्वप्न्यं परा वहतं दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ ४ ॥ ।  
भवाशर्वौ वहतं दुष्वप्न्यं परा वहतं दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ ५ ॥  
देवाश्विना वहतं दुष्वप्न्यं परा वहतं दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ ६ ॥  
देवा मरुतो वहत दुष्वप्न्यं परा वहत दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ ७ ॥  
देवाः पितरो वहत दुष्वप्न्यं परा वहत दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ ॥ ८ ॥  
देव सूर्य वह दुष्वप्न्यं परा वह दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ ९ ॥  
देव चन्द्रमो वह दुष्वप्न्यं परा वह दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ १० ॥  
देवा नक्षत्राणि वहत दुष्वप्न्यं परा वहत दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ ११ ॥  
देवीरापो वहत दुष्वप्न्यं परा वहत दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ १२ ॥  
देव विष्णो वह दुष्वप्न्यं परा वह दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ १३ ॥  
देव त्वष्टर्वह दुष्वप्न्यं परा वह दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ १४ ॥  
देव धातर्वह दुष्वप्न्यं परा वह दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ १५ ॥  
देव सवितर्वह दुष्वप्न्यं परा वह दुष्वप्न्यम् । ।  
अमुष्यामुष्यायणायामुष्याः पुत्राय प्रहिण्मः ॥ ॥ १६ ॥  
देव पूषन् वह दुष्वप्न्यं परा वह दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ ॥ १७ ॥  
देव बृहस्पते वह दुष्वप्न्यं परा वह दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ १८ ॥  
देव प्रजापते वह दुष्वप्न्यं परा वह दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ १९ ॥  
देव परमेष्ठिन् वह दुष्वप्न्यं परा वह दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ २० ॥  
अहोरात्रे वहतं दुष्वप्न्यं परा वहतं दुष्वप्न्यम् ।  
अमुष्यामुष्यायणायामुष्याः पुत्राय प्रहिण्मः ॥ २१ ॥  
(इति एकानृचनाम सप्तदशकाण्डे पञ्चमो ऽनुवाको )  