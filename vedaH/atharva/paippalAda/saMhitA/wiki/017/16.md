---
title: १६

---
ददामीत्येव ब्रूयादनुचैनामभूत्सत।  
वशां ब्रह्मभ्यो याचद्भ्यस्तत् प्रजावदपत्यवत् ॥ १ ॥  
प्रजया स वि क्रीणीते पशुभिश्चोप दस्यति ।  
य आर्षेयेभ्यो याचद्भ्यो देवानां गां न दित्सति ॥ २ ॥  
कुटयास्य सं शीर्यन्ते श्लोणया काटमर्दति ।  
बण्डया दह्यन्ते गृहाः काणया दीयते स्वम् ॥ ३ ॥  
विलोहितो अधिष्ठानाच्छक्नो विन्दति गोपतिम् ।  
तथा वशायाः संविद्यं दुरदभ्ना ह्युच्यसे ॥ ४ ॥  
यो अस्याः कर्णावास्कुनोत्या स देवेषु वृश्चते ।  
लक्ष्म कुर्व इति मन्यते कनीयः कृणुते स्वम् ॥ ५ ॥  
पदोरस्या अधिष्ठानाद् विक्लिन्दुर्नाम विन्दति।  
अनामनात् सं शीर्यन्ते या मुखेनोपजिघ्रति॥ ६ ॥  
यदस्या गोपतौ सत्या लोम ध्वाङ्क्षो अजीहिडत्।  
ततः किशोरा म्रियन्ते वत्सांश्च घातुको वृकः॥ ७ ॥  
यदस्याः कस्मै चिद् भोगाय बालान् कश्चित् प्रकृन्तति ।  
ततः कुमारा म्रियन्ते यक्ष्मश्चरत्यनामनात् ॥॥ ८ ॥  
यदस्याः पल्पूलनाय शकृद् दासी समस्यति ।  
ततो ऽपरूपं जायते तस्मादव्येष्यदेनसः ॥ २ ॥  
जायमानाभि जायते देवान् त्सब्राह्मणान् वशा।  
तस्माद् ब्रह्मभ्यो देयैषा तदाहुः स्वस्य गोपनम् ॥ १० ॥  