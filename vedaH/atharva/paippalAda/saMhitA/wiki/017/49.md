---
title: ४९

---
ये ऽश्रद्धया धनकाम्या क्रव्यादा समासते ।  
ते वा अन्येषां कुम्भीं पर्यादधतु सर्वदा ॥ १ ॥ पर्जा  
इषीकां जरतीं इष्ट्वा तिल्पिञ्जं दण्डनं नडम्।  
तानिन्द्र इध्मं कृत्वा यमस्याग्निं निरादधौ ॥ २ ॥  
अविः कृष्णा भागधेयं पशूनां सीसं क्रव्यादुत चन्द्रं त आहुः ।  
माषाः पिष्टा भागधेयं हव्यं ते अरण्यान्या गह्वरं सचस्व ॥ ३ ॥  
प्रत्यञ्चमर्कं प्रत्यर्पयित्वा प्रविद्वान् पन्थां वि ह्याचकार ।  
परामीषामसून् दिदेश दीर्घेणायुषा समधादिहेमाम् ॥ ४ ॥  
अनड्वाहं प्लवमन्वारभध्वं स वो निर्वक्षद् दुरितादवद्यात् ।  
आ रोहत सवितुर्नावं हिरण्यैः षड्भिरुर्वीभिरमतिं तरेम ॥ ॥ ५ ॥  
गोभिष्टरेमामतिं दुरेवां यवेन क्षुधं पुरुहूत विश्वान् ।  
वयं राजानः प्रथमा धनानामरिष्टासो वृजनीभिस्तरेम ॥ ॥ ६ ॥  
पूर्णं नारि प्र हराभि कुम्भमपां रसमोषधीनां घृतस्य ।  
इमान् पातॄनमृतेना समङ्गधि स्थिरा वीराः सुमनसो भवन्तु ॥ ७ ॥  
(इति एकानृचनाम सप्तदशकाण्डे सप्तमो ऽनुवाकः)  