---
title: १८

---
हेडं पशूनां न्येति ब्राह्मणेभ्योददद् वशाम् ।  
देवानां निहित भागं मर्त्यश्चेन्निप्रियायते ॥ १ ॥ -  
यदन्ये शतं याचेयुर्ब्राह्मणा गोपतिं वशाम् ।  
अथैतां देवा अब्रुवन्नेवं ह विदुषो वशा ॥ २ ॥  
य एवं विदुषे दत्त्वाथान्यस्मै ददद् वशाम् ।  
दुर्गा तस्मा अधिष्ठाने पृथिवी सहदेवता ॥ ३ ॥  
देवा वशामयाचन् यस्मिन्नग्रे अजायत ।  
तामेतां विद्यान्नारदः सह देवैरुदाजत ॥ ४ ॥  
अनपत्यमल्पपशुं वशा कृणोतु पुरुषम् ।  
ब्राह्मणैश्च याचितामथैनान्निप्रियायते ॥॥ ५ ॥  
अग्नीषोमाभ्यां कामाय मित्राय वरुणाय च ।  
तेभ्यो याचन्ति ब्राह्मणास्तेभ्यो आ वृश्चते ददत् ॥ ६ ॥  
चरेदस्य तावद् गोषु नास्य श्रुत्वा गृहे स्यात् ॥ ७ ॥  
यो अस्या ऋचो उपश्रुत्याथ गोष्वचीचरत्।  
आयुश्च तस्य भूतिं च देवा वृश्चन्ति हीडिताः ॥ ८ ॥  
वशा चरन्ति बहुधा देवानां निहितो निधिः ।  
आविष्कृणुष्व रूपाणि यदा स्थाम जिघांसति ॥ ९ ॥  
आविरात्मानं कृणुते यदा स्थाम जिघांसति।  
अथो ह ब्रह्मभ्यो वशा याञ्च्याय कृणुते मनः ॥ १० ॥  