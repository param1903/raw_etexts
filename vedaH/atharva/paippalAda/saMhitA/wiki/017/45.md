---
title: ४५

---
समिन्धते सङ्कसुकं स्वस्तये शुद्धा भवन्तः शुचयः पावकाः ।  
जहाति रिप्रमत्येन एति समिद्धो अग्निः सुपुना पुनातु ॥ १ ॥  
देवो अग्निः सङ्कसुको दिवस्पृष्ठान्यारुहत् ।  
मुच्यमानो निरंहसो मोह्यस्माङ् अशस्त्याः ॥ २ ॥  
अस्मिन् वयं सङ्कसुके अग्नौ रिप्राणि मृज्महे ।  
अभूम यज्ञियाः शुद्धाः प्र ण आयूंषि तारिषत् ॥ ३ ॥  
सङ्कसुको विकसुको निर्ऋथो यश्च निस्वरः ।  
ते ते यक्ष्मं सवेदसो दूराद दूरमुचुच्युवुः ॥ ४ ॥  
अन्येभ्यस्त्वा पुरुषेभ्यः गोभ्यो अश्वेभ्यस्त्वा ।  
क्रव्यादं निर्णुदामस्यग्निं जीवितयोपनम् ॥ ५ ॥  
यो नो अश्वेषु वीरेषु यो गोषु यो अजाविषु ।  
क्रव्यादं निर्णुदामस्यग्निर्यो जनयोपनः ॥ ॥ ६ ॥  
समिद्धो अग्नि आहुत स नो माभ्यपक्रमीः ।  
अत्रैव दीदिहि द्यवि ज्योक् च सूर्याय दृशे ॥ ७ ॥  
यस्मिन् देवा अमृजत यस्मिन् मनुष्या उत ।  
तस्मिन् घृतस्तावो मृष्ट्वा त्वमग्ने दिवं रुह ॥ ८ ॥  
सीसे मृड्ढ्वं नडे मृड्ढवमग्निः सङ्कसुकश्च यः ।  
अथो अव्यां रामायां शीर्षक्तिमुपबर्हणे ॥ ९ ॥  
सीसे मलं सादयित्वा शीर्षक्तिमुपबर्हणे ।  
अव्यामसिक्न्यां मृष्टवा शुद्धा भवन्तु यज्ञियाः ॥ ॥ १० ॥  