---
title: १५

---
सं जानतां मनसा सं चिकित्वा मा यच्छत मन्युना दैव्येन ।  
मा घोषा उत्थाद् बहुले विनिर्हते मेषुः पप्तदिन्द्रस्याहन्यागते ॥ १ ॥  
सं वो मनांसि सं व्रता समाकूतीर्नयामसि ।  
इमे ये विव्रता स्थन तान् वः सं ज्ञपयामसि ॥ २ ॥  
सञ्ज्ञपनं वो मनसो अथो सञ्ज्ञपनं हृदः ।  
अथो भगस्य यच्छ्रान्तं तेन सञ्ज्ञपयाति वः ॥ ॥ ३ ॥  
सं वः पृच्यन्तां तन्वः सं मनांसि समु त्वचः ।  
सं वोयं ब्रह्मणस्पतिः सोमः सञ्ज्ञपयाति वः ॥ ४ ॥  
सञ्ज्ञानं नः स्वेभ्यः सञ्ज्ञानमरणेभ्यः ।  
सञ्ज्ञानमश्विना युवमिहास्मासु नि यच्छतम् ॥ ५ ॥  
यथादित्या वसुभिः सम्बभूवुर्मरुद्भिरुग्रा अहृणीयमानाः ।  
एवा त्रिणामन्नहृणीयमान इमान् जनान्त्सम्मनसं कृणुत्वम्॥ ६ ॥  
निरमुं नुद ओकसः सपत्नो यः पृतन्यति।  
निर्बाध्येन हविषेन्द्र एनं पराशरीत्॥ ७ ॥  
इहि तिस्रः परावत इहि पञ्च जनाङ् अनु।  
इहि सप्ताति रोचना यावत् सूर्यो असद् दिवि॥ ८ ॥  
परमां त्वा परावतमिन्द्रो देवो अजीगमत्।  
यथा न पुनरायसि शश्वतीभ्यः समाभ्यः॥ ९ ॥  
प्रतीचीनो फलो हि त्वमपामार्ग बभूविथ।  
सर्वान् मच्छपथाङ्अधि वरीयो यावया त्वम्॥ १० ॥  
अघद्विष्टा देवजूता वीरुच्छपथयोपनी।  
उद्गा मलमिवावानैः सर्वान्मच्छपथाङ् अधि॥ ११ ॥  
यदेनं परिषीदन्ति समादधति चक्षसे।  
सम्प्रेद्धो अग्निर्जिह्वाभिरुदेति हृदयादधि॥ १२ ॥  
अग्नेः सान्तपनस्याहमायुषे पदमा रभे।  
अद्धातिर्यस्य पश्यति धूममुद्यन्तमास्यतः॥ १३ ॥  
यो स्यसमिधं वेद क्षत्रियेण समाहिताम्।  
नाभिह्वारे पदं नि दधाति स मृत्यवे॥ १४ ॥  
नैनं घ्नन्ति पर्यायिणो न सन्नाङ् अव गच्छति।  
अग्नेर्यः क्षत्रियो विद्वान्नाम गृह्णात्यायुषे॥ १५ ॥  
  