---
title: १२

---
शमीमश्वत्थ आरुढस्तत्र पुंसवनं कृतम् ।  
तदेव तस्य भेषजं यत् स्त्रीष्वाहरन्ति तम् ॥ १ ॥  
पुंसि वै रेतो भवति तत् स्त्रियामनु षिच्यते ।  
तद् वै पुत्रस्य वेदनं तत् प्रजापतिरब्रवीत् ॥ ॥ २ ॥  
प्रजापतिरन्वमंस्त सिनीवाल्यचीक्लृपत् ।  
स्त्रैषूयमन्यत्र दधत् पुमांसमु दधादिह ॥ ३ ॥  
अथो यमस्य पड्बीशाद् विश्वस्माद् देवदुष्कृतात् ॥ ५ ॥  
यच्चक्षुषा यन्मनसा यच्च वाचोपारिम यज्जाग्रतो यत् स्वपन्तः ।  
सोमो मा तस्मादेनसः स्वधया पुनातु विद्वान् ॥ ६ ॥  
अभिभूर्यज्ञो अभिभूरग्निरस्त्वभिभूः सोमो अभिभूरिन्द्रो अस्तु ।  
अभ्यहं विश्वाः पृतना यथासीदेवा विधेमाग्निहोत्रा इदं हविः ॥ ७ ॥  
स्वधास्तु मित्रावरुणा प्रजावत् क्षत्रं मधुनेह पिन्वतम् ।  
बाधेथां द्वेषो निर्ऋतिं पराचैरस्मै क्षत्रं वर्च आ धत्तमोजः ॥ ८ ॥  
इमं वीरमनु हर्षध्वमुग्रमिन्द्रं सत्वानो अनु सं रभध्वम् ।  
ग्रामजितं गोजितं वज्रबाहुं जयन्तमज्म प्रमृणन्तमोजसा ॥ ९ ॥  
अग्नेरिव प्रसितिरस्य शुष्मिण उतेव मत्तो विलपन्नपायति ।  
तस्मै तेरुणाय बभ्रवे तपुर्मघाय नमो ऽस्तु तक्मने॥ १० ॥  
नमो यमाय नमो अस्तु मृत्यवे नमो राज्ञे वरुणाय त्विषीमते ।  
नमः क्षेत्रस्य पतये नमो दिवे नमः पृथिव्यै नम ओषधीभ्यः ॥ १ १ ॥  
अयं यो जनान् हरितान् कृणोत्युच्छोचयन्नग्निरिवाभिदुन्वन् ।  
अधा हि तक्मन्नरसो हि भूया अधा न्यङ्ङ् अधराङ् वा परेहि॥ १२ ॥  
इन्द्रो जयाति न परा जयाता अधिराजो राजसु राजयातै ।  
चर्कत्य ईड्यः शंसस्वोपसद्यो नमस्यो भवेह ॥ १३ ॥  
त्वमिन्द्राधिराजः श्रवस्युस्त्वं भूरभिभूतिर्जनानाम् ।  
त्वं दैवीर्विश इमं वि राजायुष्मत् क्षत्रमजरं ते अस्तु ॥ १४ ॥  
प्राच्यां दिशि त्वमिन्द्राधिराजोदीच्यां दिशि वृत्रहन् शत्रुहोसि ।  
यत्र यन्ति स्रोत्यास्तज्जितं ते दक्षिणतो वृषभोसि हव्यः ॥ १५ ॥  
(इति त्र्यृचनाम उनविंशतिकाण्डे तृतीयो अनुवाकः )  