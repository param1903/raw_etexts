---
title: ०२

---
त्वष्टा मे दैव्यं वचः पर्यन्यो ब्रह्मणस्पतिः ।  
पुत्रैर्भ्रातृभिरदितिर्नु पातु नो दुष्टरं त्रामणे शवः ॥ १ ॥  
अंशो भगो वरुणो मित्रो अर्यमादितिः पात्वंहसः ।  
अप तस्य द्वेषो गमेदविहृतो यावयच्छत्रुमन्तितम् ॥ २ ॥  
देवत्वष्टर्वर्धय सर्वतातये धिये समुश्रिये प्रावतां नः ।  
उरुष्या न उरुतरः प्रयुच्छन् द्यौष्पितर्यावय दुच्छुनामितः ॥ ३ ॥  
यो नो वचो ऽभिरुदति सनाभिस्तं नः सोम पलिता अप यन्ति ।  
नीचैस्तान् वृश्चन् यथा विरुक्षन् मा ते दृशन् सूर्यमुच्चरन्तम्॥ ४ ॥  
त्वयेष्टया त्वया सोम धन्वना त्वया मुष्टिघ्ना शाशद्महे वयम्।  
तं त्वा वृश्च य इदं न आदृशा कत्वं ह नामदण्डै रुदितं सनाभिः ॥ ५ ॥  
पदेन तान् पदव्य नयन्तु वधैरेनान् पितरो दोषयन्तु ।  
यथा न जीवाति कतमश्चनैषाम् ॥ ६ ॥  
येन समादितिः पथा मित्रा वा यन्त्यद्रुहः । ।  
तेना नोविता भुवः ॥ ७ ॥  
यो नः सोम सुशंसिनो दुःशंसो अभिदासति ।  
वज्रेणास्य मुखे जहि स सम्पिष्टो अपायति ॥ ८ ॥  
यो नः सोमाभिदासति सनाभिर्यश्च निष्ट्यः ।  
अप तस्य बलं तिर महीव द्यौर्वधत्मना ॥ ९ ॥  
पुनरघमघकृतमेतु देवाः पुनरेनै नमस्कृतं विजानत् ।  
पुनः पुत्रः पितरमेतु विद्वान् हुतमुताद्यदस्यश्वमस्ति ॥ १o । ।  
येन चासौ शपति येन चैनं शपामसि ।  
उभौ सं वृज्यतौ तस्मादन्तिकाद्धेतिमस्यताम् ॥ ॥ ११ ॥  
ये पार्थिवासः शपथा य उरावन्तरिक्षे ।  
ये वातस्य प्रभर्मणि तेभिष्टं वर्त्तयामसि यो ऽस्मान् द्वेष्टि यं वयम् दिष्मः ॥ १२ ॥  
योस्मान् परि मा सृपः कुल्लिपयानि बिभ्रतः ।  
उद्देवस्तेषां वृश्चतु मूलमुर्वावा यथा ॥ १३ ॥  
यो देवा अघधामघमन्यस्मिन्नशे सङ्गति ।  
भारो अघस्य दुःसह प्रत्यक् कर्त्तारमृच्छतु॥ १४ ॥  
पुनरेवाघधामघं द्युम्नमिवैतु वर्षतु।  
आदित्या दुर्यमाहिषी महीं सिन्धोरिवावनिः ॥ १५ ॥  