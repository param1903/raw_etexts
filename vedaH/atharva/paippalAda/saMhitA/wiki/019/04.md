---
title: ०४

---
ऋतावानं वैश्वानरमृतस्य ज्योतिषस्पतिम् ।  
अजस्रं घर्ममीमहे ॥ १ ॥  
स इदं प्रति यः पृथग् यज्ञस्य स्वरुत्तिरन् ।  
ऋतूंरुत् सूजते वशी ॥ २ ॥  
अग्निः प्रियेषु धामसु कामो भूतस्य भव्यस्य ।  
सम्राडेको वि राजति ॥ ३ ॥  
परि द्यामिव सूर्योहीना जनिमागमम् ।  
रात्री जगदिवान्यद्धंसादवारीरिमं विषम् ॥ ४ ॥  
यद् ब्रह्मभिर्यदृषिभिर्यद् देवैरुदितं पुरा ।  
यद् भूतं भव्यमासन्वत् तेन ते वारये विषम् ॥ ५ ॥  
मधुना पृञ्चे नद्यः पर्वता गिरयो मधु ।  
मधु परुष्णी शीपाला शमास्ने अस्तु शं हृदे ॥ ६ ॥  
यथेयमूर्वी पृथिवी दाधार विष्टितं जगत् ।  
एवा ते ध्रियतां गर्भो अनु सूतुं सवितवे ॥ ७ ॥  
यथेयमूर्वी पृथिवी दाधारेमान् वनस्पतीन् ।  
एवा ते ध्रियतां गर्भो अनु सूतुं सवितवे ॥ ८ ॥  
यथेयमूर्वी पृथिवी दाधार पर्वताङ् अपः ।  
एवा ते ध्रियतां गर्भो अनु सूतुं सवितवे ॥ ९ ॥  
सस्रुषीस्तदपसो दिवा नक्तं च सस्रुषीः ।  
वरेण्यक्रतुरहमपो देवीरुप ब्रुवे ॥ १० ॥  
ओता आपः कर्मण्या मुञ्चन्त्वितः प्रणीतये ।  
सद्यो भवन्त्वेतवे ॥ ११ ॥  
देवस्य सवितुः सवे कर्म कृण्वन्ति मानुषाः ।  
शं नो भवन्त्वप ओषधीरिमाः ॥ १२ ॥  
शतस्य ते धमनीनां सहस्रस्य हिराणाम् ।  
अस्थुर्मध्यमा याः साकमन्ता अरंसत ॥ ॥ १३ ॥  
परि वः सिकतामयी धनूस्थिराश्चिदस्थिरम् ।  
तिष्ठतेलयता सु कम् ॥ ॥ १४ ॥  
अमूर्या यन्ति यामयः सर्वा लोहितवाससः ।  
अभ्रातर इव योषितस्तिष्ठन्ति हतवर्चसः ॥ १५ ॥  
तिष्ठावरे तिष्ठ पर उत त्वं तिष्ठ मध्यमे ।  
कनिष्ठिका च तिष्ठाति तिष्ठादिद्धमनिर्मही ॥ १६ ॥  
(इत्यृचनाम ऊनविंशतिकाण्डे प्रथमोऽनुवाकः.}  