---
title: ४६

---
ध्रुवोसि धरुणोस्तृतो विश्वकर्मणा सुधृतः ।  
मा त्चा समुद्र उद् वधीन्मा सुपर्णो व्यथमान इमं दृंह॥ १ ॥  
आषाढोसि सहमानः सहस्वारातिं सहस्व पृतनायतः ।  
सहस्रवीर्योसि स इमं जिन्व ॥ २ ॥  
अद्भ्यः सम्भूतोसि पृथिव्या रसाच्च विश्वकर्मणः समवर्त्तता अधि ।  
तस्य त्वष्टा विदधदेतिरूपं विद्वान् तत् ते देवमाजानमग्रे॥ ३ ॥  
षष्टिश्चाध्वर्यो नवतिश्च पाशा होतारमग्निमन्तरा विचृत्ताः ।  
छिन्दन्ति पाशमति धीर एत्वृतस्य पन्थामनु नेषि विद्वान्॥ ४ ॥  
यो अध्वर्युः सप्तहोत्राणि विद्वान् पूर्वो होतुर्यजत आ जिघर्ति।  
ऊर्ध्वं स यज्ञमध्वरं कृणोति य इं चकेत हविषो विभागे ॥ ५ ॥  
अत्रो विभक्तिर्हविषो विभागे मा निर्भाक्षीद् भागिनं मोपहत्या।  
समो अभागो विदत यो मुमोह ॥ ६ ॥  
वात आ वातु भेषजं शम्भु मयोभू नो हृदे ।  
प्र ण आयूंषि तारिषन् ॥ ॥ ७ ॥  
उत वात पितासि न उत भ्रातोत नः सखा ।  
स नो जीवातवे कृधि ॥ ८ ॥  
यददो वात ते गृहे नि हितं भेषजं गुहा ।  
तस्य नो देहि जीवसे ॥ ९ ॥  
यो न जीवोसि न मृतो देवानाममृतगर्भोसि स्वप्न ।  
वरुणानी ते माता यमः पिता ॥ १० ॥  
यथा कलां यथा सफं यथर्णं सन्नयन्ति ।  
एवा दुःष्वप्न्यं सर्वमप्रिये सं नयामसि ॥ ११ ॥  
अररुर्नामसि तं त्वा स्वप्न तथा विद्म ।  
स नः स्वप्नः सुष्वप्न्यान् तां देहि ॥ ॥ १२ ॥  
नैतस्याग्रे हविरदन्तु देवा निर्भक्त एष सुकृतस्य लोकात् ।  
पापीं धियं जुजुष आत्मनैष स हि दुष्कृन्मनुष्वेष्वन्तः ॥ १३ ॥  
यो मातृहा पितृहा स्वसृहा ये च दुष्कृताः ।  
दिधिषौते अमृतक्षमल मनुष्या इव ॥ १४ ॥  
एतद् देवयुतं निर्ऋतिरुषदेवा भ्रूणघ्नाल्लोकमप्येत्वेषः ।  
न चेतृत्वे हविष्षा नाथितश्च राष्ट्रमेते शक्रा वि चृतन्ति पाशम् ॥ १५ ॥  