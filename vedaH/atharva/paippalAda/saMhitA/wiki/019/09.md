---
title: ०९

---
इदावत्सराय परिवत्सराय संवत्सराय कृणुता बृहन्नमः ।  
तेषां वयं सुमतौ यज्ञियानामपि भद्रे सौमनसे स्याम ॥ १ ॥  
इहैव पन्था बहवो देवयाना अनु द्यावापृथिवी सञ्चरन्ति ।  
तेषामज्यानिं यतमो न आवहत्तस्मै नो देवाः परि धत्तेह सर्वे॥ २ ॥ जतमो  
शरद्धेमन्तः शिशिरो वसन्तो ग्रीष्मो वर्षाः स्विते नो दधात ।  
आ नो गोषु भजतौषधीषु निवात इद् वः शरणे स्याम ॥ ३ ॥  
वैश्वानरः न ऊतय आ प्र यातु परावतः ।  
अग्निरुक्थैर्नो अंहसः ॥ ४ ॥  
वैश्वानरो नो आगमदिमं यज्ञं सजूः ।  
उपेमं सुष्टुतिं मम ॥ ५ ॥  
वैश्वानरो नो अङ्गिरोभिस्तोमं यज्ञं च चाक्लृपत् ।  
ऐषु द्युम्नं स्वर्यमत् ॥ ॥ ६ ॥  
अजैषं त्वा संलिखितमजैषमुत संरुधम् ।  
अविं वृको यथा मथदेवा मथ्नामि ते कृतम् ॥ ७ ॥  
यथा वृक्षमशनिर्विश्वाहा हन्त्यप्रति ।  
एवाहममुं कितवमक्षैर्बध्यासमप्रति ॥ ८ ॥  
तुराणामतुराणां विशां देवयतीनाम् ।  
समैतु विश्वतो भागो अन्तर्हस्तं कृतं ममः ॥ ॥ ९ ॥  
यावद्द्यौर्यावत् पृथिवी यावदाभाति सूर्यः । द्यौर्या  
तावत्सृजामि ते विषं यावदर्षन्ति सिन्धवः ॥ १० ॥  
उच्छवसन्त उदीरते गावो अवसथादिव ।  
अहीनां पश्यता विषमपवक्ता न विद्यते ॥ ११ ॥  
आ जघान पृथग्धनुः सङ्गथे धमनीनाम्।  
मूर्धन्यं विषमास्कद्याङ्गानि व्यसिस्रसत्॥ १२ ॥  
मा नो देवा अहिर्वधीत् सतोकान्सहपूरुषान् ।  
संयतं न वि ष्वरद् व्यात्तं न सं यमत् ॥ १ ॥ ३ ॥  
सं ते ददामि दद्भिर्दतः सं ते हन्वा हनू ।  
सं ते जिह्वया जिह्वां सन्त्वास्नाह आस्यम् ॥ ॥ १४ ॥  
नमो ऽहये असिताय नमस्तिरश्चिराजये ।  
स्वजाय बभ्रवे नमो नमो देवजनेभ्यः ॥ १५ ॥  