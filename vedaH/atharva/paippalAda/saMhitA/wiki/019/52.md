---
title: ५२

---
दिवो नभः शुक्रं पयो दुहानर्तस्य नाभिरमृतं वि चष्टे ॥ १ ॥  
घृतं दुहाना विश्वतः प्रपीणामूर्जं दुहानामनपस्फुरन्तीम् ।  
उपासतां सुकृतः स्वधाभिः ॥ २ ॥  
घृतमुत्सं पिन्वमानामिमां योनिमुपाध्वम् ।  
स्वधायाश्चकृषे जीवन् तास्ते सन्तु मधुश्चुतः ॥ ३ ॥  
सं रसा ओषधीनां समाकूतिर्नयन्तु मे ।  
ऊर्जस्वन्तं पयस्वन्तं पृथिव्या हस्तमन्वागात् ॥ ४ ॥  
परिणीतिरसि हस्तस्य पथः परिणीतिरसि ।  
एवा ह दुष्वप्न्यं सर्वं स्तम्भे परिणयामसि ॥ ५ ॥  
पयस्वन् मे क्षेत्रमस्तु पयस्वदुत धान्यम् ।  
कृषिः पयस्वतीवाहं पयस्वान् भूयासम्॥ ६ ॥  
वृष्णे बृहते स्वर्विदे अग्नये शुक्ल हरामः त्विषीमते ।  
स नः स्थिरान् बलवतः कृणोतु योक् च नो जीवातवे दधातु ॥ ७ ॥  
वेद वै ते ऽग्ने नामाभिर्नामासि त्रिवरूथम् ।  
त्रयः पोषास्त्रिवरूद् अस्मान् यज्ञः सचन्ताम् ॥ ८ ॥  
प्रजापतेः पयसा वावृधानावायुष्मन्तो वर्चस्विनः ।  
ज्योग्जीवन्तीमुप स त्वा सदेम ॥ ९ ॥  
उरूणसावसुतृपावुदुम्बलौ यमस्य दूतौ चरतो जनाङ् अनु । ।  
वेदाहं वेद सूर्यः किमेतौ किं करिष्यथः ॥ १० ॥  
समाधिदम्भादधीयां न पाको अस्मि जनुषा न सुषाट्।  
अभिषाडस्मि विश्वाषाट् पृतनाषाट् स्वर्विद्य दिवं विश्वं भुवनं सो अस्मि ॥ ११ ॥  
अस्थादुदस्थादजनिष्ट विप्रो वि मिमीते वरिमाणं पृथिव्याः।  
आसीदत् सम्राड् भुवनानि विश्वषाडिष्टाद् वेद वरुणस्य व्रतानि । १ २ ॥  
प्रजापतिः प्रजावान् स मां प्रजावान् प्रजावन्तं कृणोतु ॥ १३ ॥  
सूर्यो वर्चस्वान् स मां वर्चस्वान् वर्चस्वन्तं कृणोतु ॥ १४ ॥  
सोमः पयस्वान् स मां पयस्वान् पयस्वन्तं कृणोतु ॥ १५ ॥  
त्रिंशन मुष्काः कववस्य दश मुष्कावुलूक्याः ।  
चत्वारस्तव कर्दमाः ॥ ॥ १६ ॥  
तांस्त्वमुदग्र काशिनि मूलेन अपिकृन्ततात् ।  
आसुरो ऽसि जन्मनस्तं त्वेतो नाशयामसि ॥ १७ ॥  
इन्द्रजा असि सोमजास्तं त्वेतो निष्प्रहिणामसि ।  
उर्वामत्सोमधूलकं तस्य पात्सत्य यमनास्रावमरोगणम्॥ १८ ॥  
(ह्रति त्र्यृचनाम ऊनविंशतिकाण्डे त्रयोदशो ऽनुवाकः)  