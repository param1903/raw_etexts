---
title: ५४

---
बोधयैनं प्र बोधय स्वप्तवे नानु मन्यताम् । वोध  
उर्ध्वस्तिष्ठान् ममाध्यानान्यासां कीर्त्तयश्च नः ॥ १ ॥  
आ वर्त्तय नि वर्त्तयाभ्यावर्त्तया कुरु ।  
इदमस्य सर्वा चित्तानि स्मरेण प्रचयामसि ॥ २ ॥  
स्मरं तपति मरुतः समिद्धे जातवेदसि ।  
उदस्य पततां मनस्तदस्य रमतां मयि ॥ ३ ॥  
गणपते गणपतिं मा कृणु तस्मान् मा यवम् ।  
अपिगणा अपिगणं मा कृणु तस्मान् मा छित्सि ॥ ४ ॥  
सगण सगणं मा कृणु तस्मान् मा न सम् ।  
गणवर्धन गणं मे वर्धय गवामश्वानां पुरुषाणां ब्रह्मचारीणां भूत्या ऽन्नाद्यस्य ॥ ५ ॥  
गणाभिवर्धन गणं मे ऽभिवर्धय गवामश्वानां पुरुषाणां ब्रह्मचारीणां भूत्या ऽन्नाद्यस्य ॥ ६ ॥  
गण प्रवर्धन गणं मे प्रवर्धय गवामश्वानां पुरुषाणां ब्रह्मचारीणां भूत्या ऽन्नाद्यस्य ॥ ७ ॥  
यच्च खातं यच्चाखातं सर्वं तदरसं विषम् ।  
यच्च पिष्टं यच्चापिष्टं सर्वं तदरसं विषम् ॥ ८ ॥  
यच्च दिग्धं यच्चादिग्धं सर्वं तदरसं विषम् ।  
यथा वृका जग्धपुत्रा व्याग्रावालला भवेत् ॥ ९ ॥  
एवात्वमरललाभ वा धीभिः प्रेषितो मम ।  
यथा दीप्तं सरतूलमग्निना ललाभवेत् ॥ १० ॥  
एवा त्वमरललाभ वा धीभिः प्रेषितो मम ।  
आक्रन्दस्य ललाभ वाहस्य कामेन शुष्व च ।  
एवा त्वमरललाभ आधीभिः प्रेषितो मम ॥ ॥ ११ ॥  