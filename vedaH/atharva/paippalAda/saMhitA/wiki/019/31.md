---
title: ३१

---
अतिमामक्षं पृथिवीमतिद्यामति सूर्यम् ।  
अति विश्वमिदं भूतमत्यक्षं यातुधान्यः ॥ १ ॥  
दर्शय मा यातुधानान् दर्शय यातुधान्यः ।  
अघायून् सर्वान्दर्शयेत्योषध आरभे ॥ २ ॥  
एवा सहस्र चक्षो त्वं प्रतिपश्यास्यायतः ।  
सहो ऽसि यातुधानजम्भनम् ॥ ३ ॥  
इमाः पारे पृदाक्वस्त्रिषप्ता निर्जरायवः ।  
तासां जरायुणा वयमक्ष्यावपि व्ययामस्यघायोः परिपन्थिनः ॥ ४ ॥  
विषूच्येतु कृन्तती पिनाकमिव बिभ्रती।  
विष्वक् पुनर्भुवा मनो असमृद्धा अघायवः॥ ५ ॥  
अपेतः परिपन्थिनो यो अघायुरर्षतु।  
न बहवः संशक्नुवन्नार्भका अभि धृष्णुवन ॥ ६ ॥  
प्रेतं पादौ प्र स्फुरतं वहतं पृणतो गृहम् ।  
इन्द्राण्येतु प्रथमाजीतामुषिता पथा ॥ ७ ॥  
आायमगन् फल्गुमणिर्बलेन बलदाः सह ।  
येनेन्द्रो दस्युनावीराङ् असुराणामवातिरत् ॥ ८ ॥  
वर्चसां मां पयसोक्षन्तु देवा वर्चसा द्यावापृथिवी उभे ।  
वर्चो मे देवः सविता दधातु वर्चो विप्रः कश्यपो मे दधातु ॥ ९ ॥  
वर्चो म आापो दधतु वर्चो मे वीरुधो दधन् । ।  
भूतानि सर्वाः सङ्गत्य वर्च आधुर्मुखे मम ॥ १० ॥  
याः पुरस्ताद् वितिष्ठन्ते गावः प्रव्राजिनीरिव । व्राजी  
वातीकृतस्य भेषजीः पिप्पलैः पारयिष्णवः ॥ ११ ॥  
रुद्रस्य मूत्रमस्यमृतस्य नाभिः । ।  
पृथिव्यां मूलं निष्ठितमसि विषाणा नाम वातीकृतस्य भेषजी ॥ १२ ॥  
शं ते अस्तु मतस्नाभ्यां शं य क्लेशं तलीभ्यौ ।  
शं ते पृष्टिभ्यो मज्जभ्यः शमस्तु तन्वे तवं ॥ १३ ॥  
नहि ते अग्ने तन्वः क्रूरमानंशा मर्त्यम् ।  
कपिर्बभस्ति ते जनं स्वं जरायु गौरिव ॥ ॥ १४ ॥  
त्वेष इव सं च वि चोर्वच्यसे यदुत्तरद्रावुपरस्य खादति ।  
शीर्ष्र्णा शिरो अप्ससाप्सो अर्दयन्नंशून् बभस्ति हरितेभिरासभिः ॥ १५ ॥  
सुपर्णा वाचमक्रतोप द्यव्याखरे कृष्णा इषिरा अनर्तिषुः ।  
नि यन्नियन्त्युपरस्य निष्कृतिं पुरू रेतो दधिरे सूर्यश्रितः ॥ १६ ॥  