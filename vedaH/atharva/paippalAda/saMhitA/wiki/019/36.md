---
title: ३६

---
दीर्घजिह्वा बृहद् वाचो याभिरिन्द्राणि वामासि ।  
गावो घृतस्य मातरो दिवि भेषजमक्रत ॥ १ ॥  
अर्जुनीनामपचितां कृष्णा मातेति शुश्रोव ।  
मुनेर्देवस्य मूलेन सर्वाः छिनद्मि ता अहम् ॥ २ ॥  
छिनद्म्यासां प्रथमां छिनद्म्युत मध्यमाम् ।  
उतो जघन्यामासामा छिनद्मि स्तुकामिव ॥ ३ ॥  
अपेहि मनसस्पते किमशस्तानि शंसति ।  
परेहि न त्वा कामये वृक्षान्वनानि सं चरः ॥ ॥ ४ ॥  
अवशसा निःशसा यत् पराशसोपारिमः यज्जाग्रतो यत् स्वपन्तः ।  
अग्निर्विश्वान्यप दुष्कृतान्यजुष्टान्यारे अस्मद् दधातु ॥ ५ ॥  
यदिन्द्र ब्रह्मणस्पते उत मृषा चरामसि ।  
प्रचेता न आङ्गिरसो द्विषतस्पातु तेभ्यः ॥ ६ ॥  
एहमामुत्तरं कृधि सहस्व पृतनायतः ।  
व्यस्मत् कृत्या व्यस्मच्छपथाङ् अज ॥ ७ ॥  
यो नो ऽधिरुषान्मनसा यश्च पापेन नो भ्यमात् ।  
आकूतिं तस्य देवा हृदश्चित्तानि वृश्चन्ताम् ॥ ८ ॥  
अश्व इव धृतियोगः प्रति हायामहे धस ।  
कृत्वानं ब्रह्मणस्पते दंष्ट्राभ्यामभिसं जहि ॥ ९ ॥  
यो ऽन्या अधिप्रजायथा मूर्ध्नो ऽध्युदवर्धथाः ।  
त्वं सपत्नचातनो भ्रातृव्याङ् अव धूनुष्व ॥ १० ॥  
बहुरयं सङ्गुरुष्टो न्यक्तो भूम्यामधि ।  
तेनाहमास्यं कृत्स्यामि यथा त्वा मा गमिष्यति ॥ ११ ॥  
स्थामागं बृहदक्षत्रं स्थामन्ताक्षिणो व्यस्यति ।  
अनुष्ठानस्य यो राजा स उत्थाम गमिष्यति ॥ १२ ॥  
अगमद्राजा सदनमगमत् सूर्यो दिवम् ।  
उदयन् वृत्रहन् प्लीहा अङ्गराजो अवीरहा ॥ १३ ॥  
यथा पन्थां कवापथो अप्येति महापथम् ।  
एवा त्वं प्लिहीन्नप्लीहि यतीनस्यभ्यागतः ॥ ॥ १४ ॥  
इन्द्रेण दत्तं बलमासुराभ्यां शितङ्गैः तच्छाल्वतायै च तुभ्यम् ।  
तौ नुदेथा कण्वा अशिवा अजुष्टा अधा गृहाणां गृहपास्तमेषाम्॥ १५ ॥  
त्वमग्ने गृहपतिर्गृहाणां त्वं प्रजानां जनिता सुजातः ।  
त्वं नुदस्व कण्वा अशिवा अजुष्टाः सदान्वा निदधस्येताः पापीः ॥ १६ ॥  
चर्माभ्यः क्रूरमानह्य हरिणस्य भयं कृधि ।  
मृगाङ् अनु प्र पातय मरीचीरनु नाशय ॥ १७ ॥  
यद्यस्यप्सरावी यदि त्वा रक्षो अग्रभीत् ।  
तस्मा अपप्लवं हविर्मनसा जुहोमि ते ॥ १८ ॥  
(इति त्र्यृचनाम ऊनविंशतिकाण्डे नवमो ऽनुवाकः )  