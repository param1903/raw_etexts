---
title: २३

---
सहसी नाम वा असि सहसस्परि यज्ञिषे ।  
सहस्वानिन्द्रो देवेषु सहसे त्वा खनामसि ॥ १ ॥  
सहस्येन भेषजेन दिव्येन शतपर्वणा ।  
तेन सहस्र काण्डेन कृणोमि पुनराभृतम् । ॥ ॥ २ ॥  
सहसो ऽहं भेषजस्य दिव्यस्य नाम जग्रभ ।  
व्याशिष इव तस्थिरे यक्ष्मासः पुरुषादधि ॥ ॥ ३ ॥  
अपेत एतु निर्ऋतिर्नेहास्यापि किं चन ।  
अपास्यां सत्वनः पाशान् मृत्युनेकशतं नुदे ॥ ४ ॥  
ये ते पाशा एकशतं मृत्यो मर्त्याय हन्तवे ।  
तांस्ते यज्ञस्य मायया सर्वाङ् अप यजामसि ॥ ५ ॥  
निरितो यन्तु नैर्ऋत्या मृत्योव एकशतं परः ।  
सेधान्मैषां यत्तमः प्राणान् ज्योतिश्च दध्महे ॥ ६ ॥  
त्रिषप्ता वारणा इमास्ताभिर्मामिन्द्रो अब्रवीत् ।  
विषं वारयतादिति विषं दूषयतादिति ॥ ७ ॥  
अप ब्रूतेदं मरुतो महीन्द्रस्यापवाचनी ।  
एषां सहस्रमर्हत्येषां वारयते विषम ॥ ८ ॥  
अस्थाद् द्यौरस्थात् पृथिव्यस्थाद् विश्वमिदं जगत् ।  
अस्थुर्विषस्याभीतयः प्रतिकूल इवाबलाः ॥ ॥ ९ ॥  
यथा वाणः सुसंशितः परापतत्याशुमत् ।  
एवा कासे परापतत् साकं वातस्य ध्राज्या ॥ १० ॥  
यथा चक्षुश्चक्षुष्मतः परापतति केतुमत् ।  
एवा कासे परापतत् साकं सूर्यस्य रश्मिभिः ॥ ११ ॥  
यथा मदो मन्युमतां परा पतति योजनम् ।  
एवा कासे परापतत् समुद्रस्यानु विक्षरम् ॥ १२ ॥  
इत एवाव गच्छतोग्रा भवतु माबलाः ।  
ह्वयन्तु सर्वे वो देवाः सर्वा वो वृण्वतां विशः ॥ ॥ १३ ॥  
यदवगमेन हविषाव वी गमयामसि ।  
अत्रा त इन्द्रः केवलिर्विशी बलिहृतस्करत् ॥ १४ ॥ केबलि  
इन्द्रः कश्यप आदग्निरिडा तुरिया वः सखा ।  
यद् भूतं भव्यमसुन्वत् तेनाव गमयामिव ॥ ॥ १५ ॥  