---
title: २०

---
ज्येष्ठघ्न्यां जातो विचृतोर्यमस्य मायं हिंसीः पितरौ वर्धमानः ।  
स्योनी व्याघ्रावुत तौ शिवौ स्तामतित्वा नेषं दुरितानि विश्वा॥ १ ॥  
व्याघ्रे अह्न्यजनिष्ठवीरो नक्षत्रजाः सर्ववीरः सुवीरः ।  
स मा हिंसीः पितरौ वर्धमानस्तस्य ते देवाः प्रतिगृह्णन्तु होमम्॥ २ ॥  
या रोहिणीर्देवपत्या प्र धेनुरिव पिन्वते ।  
तत्र तिस्रो व्यष्टकाः सर्वाङ् अधि ब्रुवन्तु प्रजायै जगते च वाम्॥ ३ ॥  
यदार्द्राभ्यामणिभ्यां देवाः शक्रा अमन्तं पुरुषेण पुरुषम् ।  
अत्रा पुष्यतं मिथुना सयोनि जीवां प्रजां जरदष्टिं सुतेजसा ॥ ४ ॥  
हतं पतङ्गमुततर्दमाखुमश्विना भिन्तं शिरो मृणतं हनू दतः ।  
यथा नः शस्यं नघवासं व्यद्धरा एवाभयं कृणुतं धान्याय नः॥ ५ ॥  
तर्द है पतङ्ग है जभ्य हा उपक्वस ।  
अनदन्त इदं धान्यमहिंसन्तो अपोदित ॥ ६ ॥  
तर्दापते वघापते तृष्टजम्भा शृणोत नः ।  
होत्रेवा प्राशितं हविर्वृक्णजिह्वां उपाध्वम् ॥ ७ ॥  
तर्दा द्यामोपजिह्वया यद् इमं दिव्यं पीयुषं प्रथमस्ति तृप्सात् ।  
तं प्रत्यञ्चमर्चिषा विध्व मर्मन् ॥ ८ ॥  
ये अभ्रजा ये वातजा ये दिवस्परि यज्ञिरे ।  
मरिच्याः पुत्राणा वयमपिनह्याम्यास्यम् ॥ ९ ॥  
ये अर्जुना ये हरिता ये कृष्णा ये च रोहिताः ।  
कबन्धस्य प्रशासने शलभ्यां जम्भयामसि । १o ।  
अन्तरिक्षेण पततमासस्यमभि मध्वम् ।  
गिरिणां सानुषु सीदति तृणं कपालमुत्तमः शलभास्तद् दिशामिव ॥ ११ ॥  
यथाश्वासो यथा धुरं युक्ता वहन्ति साधुया । धूरं  
एवा मूत्र प्र भिद्यस्व वि वस्तेरा सं सृज ॥ १२ ॥  
विषितं ते वस्तिबिलं समुद्रस्योदधेरिव ।  
प्र ते भिनद्मि मेहनं वर्त्तं वेशन्त्या इव ॥ १३ ॥  
याः समुद्रादुच्चरन्ति जरतीरुपजिह्विकाः । रूप  
प्रमेहणस्य ता विदुरुभयोर्मेहनस्य च ॥ ॥ १४ ॥  
शीर्ष्णोबलीरास्नोबलीरङ्गादङ्गान् मुखाद बलीः ।  
सर्वास्ता इन्द्राणी बलीरप माष्ट्रधि त्वचः ॥ ॥ १५ ॥  
यास्त्चचो बलयो जाता या जातास्तन्वस्परि ।  
सर्वास्ता इन्द्राणी बलीः शमीशाखास्वा सजात् ॥ १६ ॥  
आशमी मामकी बलीरुरोहाति जहाति माम् ।  
एताविन्द्रस्य जाया बलि धानीमकृण्वत ॥ १७ ॥  
( इति त्र्यृचनाम ऊनविंशतिकाण्डे पञ्चमो अनुवाकः)  