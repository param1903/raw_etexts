---
title: १३

---
अभि त्वेन्द्र वरिमतः पुरा त्वांहुरणेभ्यः ।  
ह्वयाम्युग्रं चेत्तारं पुरुणामानमेकजम् ॥ १ ॥  
योऽद्य सेन्यो वधो जिघांसन् न उदीरते ।  
इन्द्रस्य तत्र बाहू समन्तं परि दध्महे ॥ २ ॥  
परि दध्म इन्द्रस्य बाहू समन्तं त्रातुस्त्रायतां नः ।  
देव सवितः सोम राजन् सुमनसं मा कृणु तं स्वस्तये ॥ ३ ॥  
देवा अदुः सूर्यो अदाद् द्योरदात् पृथिव्यदात् ।  
सर्वाः सरस्वतीरदुः सचित्ता विषदूषणम् ॥ ४ ॥  
यद् वो देवा उपजीका आसिञ्चन् धन्वन्युदकम् ।  
तेन देवप्रसूतेनेदं दूषयता विषम् ॥ ॥ ५ ॥  
असुराणामसि दुहिता देवानामसि स्वसा ।  
दिवस्पृथिव्या यज्ञिषे सा चकर्थारसं विषम् ॥ ६ ॥  
अस्थिस्रंसं परुस्रंसमास्थितं हृदयामयम्।  
बलासं सर्वं निष्कृध्यङ्गेष्ठा यश्च पर्वसु ॥ ७ ॥  
निर्बलासं बलासिनः क्षिणोमि पुष्करं यथा ।  
छिनद्म्यस्य वन्धनं मूलमुवार्वा यथा ॥ ८ ॥  
निर्वलासेतः प्र पतः सुपर्णो वसतेरिव ।  
अथी इट इव हायनोप द्राह्यवीरहा ॥ ९ ॥  
आ वृषायस्व श्वसिहि वर्धस्व प्रथयस्व च ।  
यथाङ्गं वर्धतां ते शेपस्तेन योषितमिज्जहि ॥ ॥ १० ॥  
येना कृशमेधयन्ति येन हिन्वन्त्यातुरम् ।  
तेनास्य ब्रह्मणस्पते धनुरिवा तानया पसः ॥ ११ ॥  
आहं तनोमि ते पसो अधि ज्वामिव धन्वनि ।  
क्रमस्वर्श इव रोहितमनवग्लायता त्वम् ॥ ॥ १२ ॥  
देवाः कपोत इषितो यदिच्छन् दूतो निर्ऋत्या इदमाजगाम ।  
तस्मा अर्चाम कृणवाम निष्कृतिं शं नो अस्तु द्विपदे शं चतुष्पदे ॥ १३ ॥  
शिवः कपोत इषितो नो अस्त्वनागा देवाः शकुनो गृहे नः ।  
अग्निर्हि विप्रो जुषतां हविर्नः परि हेतिः पक्षिणी नो वृणक्तु ॥ १४ ॥  
हेतिः पक्षिणी न दभात्यस्मानाष्ट्री पदं कृणुते अग्निधाने ।  
शं नो गोभ्य उत पुरुषेभ्यो मा नो देवा इह हिंसीत् कपोतः ॥ ॥ १५ ॥  
इषं मदन्तः परि गां नयामः संयोपयन्तो दुरिता पदानि ।  
ऋचा कपोतं नुदत प्रणोदं हित्वा न ऊर्जं प्र पतात् पथिष्ठः ॥ ॥ १६ ॥  
नुदे त्वा प्र णुदे त्वा कपोत रक्षसा सह ।  
क्षणेन पुनरायासि तत्र त्वा गमयामसि ॥ १७ ॥  