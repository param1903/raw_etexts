---
title: ५५

---
ययोः सर्वमिदमार्पितं वशेभूतं च भव्यं निमिशच्च चेष्टत ।  
तौ मे गृहीतामुपद्रष्टारमत्र मास्योछेष्वयथावत् प्रजापते॥ १ ॥  
यो मा वदन्तं हृदयेन वाचा वाचा श्रोत्रेण मनसाजिहृक्षात् ।  
तमिन्द्रो देवो वरुणो बृहस्पतिरीशानो देवो अभि यातु मृत्युर्यथा न जीवादुषसं तृतीयान् ॥ २ ॥  
यो माजिहृक्षाद वहीयान् मन्यमानं इत्थं विद्वांसं प्रमतिर्मतीनाम्।  
तमिन्द्रो देवो वरुणो बृहस्पतिरीशानो देवो अभियातु मृत्युर्यथा न जीवादुषसं तृतीयान् ॥ ३ ॥  
प्रत्यग्वधेनास्या ऽपि दधामि प्राणं मोदानं विदथ माजिहृक्षात् ।  
सो अस्यायुराछिनन्तु कुलिशे नेव वृक्ष यथा न जीवादुषसं तृतीयान् ॥ ४ ॥  
यस्या अक्षरमेकमेवपरः सहस्रा अयुतं च शाखाः ।  
तस्या वाचो विदथ मा वदन्तं यो माजिहृक्षात् सन्वेत्वार्त्तिम् ॥ ५ ॥  
उषावादित्य मयीन्धस उषसौ वा उद्यत्सं उद्यन् प्रजाभ्यां अपत सोपत मोहत सोन्नाद्यव मारुन्ध ॥ ६ ॥  
अपतो मोहतोन्नादो भवति य एवं वेद ।  
वातो वा ऽग्नि मयीन्धस वातेनेन्धोज्वलत्सो दीप्यत सः ॥ ७ ॥  
मनोमयी ब्राह्मणा मयीन्धस ब्रह्मचर्यमवसत्सवेदमन्ववपत सोपत मोहतसन्नाद्यव मारुन्ध ।  
अपतो मोहतोन्नादो भवति य एवं वेद ॥ ८ ॥  
होमेन प्रतरं प्रजापते दम्पती परि ददामि पुष्ट्या ।  
रायस्पोषं सवितर्नि यच्छ जरामृत्यु कृणुहि सर्ववीरौ ॥ ९ ॥  
अयं होमो वर्धयन्नेतु दम्पती प्रजावन्तौ पशुवन्तौ सुवीरौ ।  
रायस्पोषं सवितर्नि यच्छ जरामृत्यु कृणुहि सर्ववीरौ ॥ १० ॥  
गोमन्तं पशुवन्तमश्ववन्तं होमं दम्पतीभ्यां जुहोमि।  
रायस्पोषं सवितर्नि यच्छ जरामृत्यु कृणुहि सर्ववीरौ॥ ११ ॥  
जीवा स्थ जीव्यासं सर्वमायुर्जीव्यासम् ॥ १२ ॥  
उपजीवा स्थोप जीव्यासं सर्वमायुर्जीव्यासम्॥ १३ ॥  
सञ्जीवा स्थ सं जीव्यासं सर्वमायुर्जीव्यासम् ॥ १४ ॥  
जीवला स्थ जीव्यासं सर्वमायुर्जीव्यासम्॥ १५ ॥  
प्रजापतेराकूतिरसि साहस्री पुष्टिः ।  
प्रजापतेराकूत्याहं साहस्र्यां पुष्ट्यां साहस्रं पशून् पुषेयम् ॥ १६ ॥ शुन्  
बृहस्पतेराकूतिरसि साहस्री पुष्टिः ।  
बृहस्पतेराकूत्याहं साहस्र्यां पुष्ट्यां साहस्रं पशून् पुषेयम्॥ १७ ॥  
ब्रह्मण आकूतिरसि साहस्री पुष्टिः ।  
ब्रह्मण आकूत्याहं साहस्र्यां पुष्ट्यां साहस्रं पशून् पुषेयम्॥ १८ ॥ पशु  