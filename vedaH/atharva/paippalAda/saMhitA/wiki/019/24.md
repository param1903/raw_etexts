---
title: २४

---
न तं यक्ष्मा अरुन्धते नैनं शपथो अश्नुते ।  
यं भेषजस्य गुग्गुलोः सुरभिर्गन्धो ऽश्नुते ॥ १ ॥  
यं गुग्गुलोर्भेषजस्य सुरभिर्गन्धो ऽश्नुते ।  
विश्वञ्चस्तस्माद्यक्ष्मा मृगा अश्वा इवेरते ॥ २ ॥  
यद् गुग्गुलु सैन्धवं यद् वाघासि समुद्रियम् ।  
उभयोरग्रभं नामास्मा अरिष्टतातये ॥ ३ ॥  
देवा एतं मधुना संयुतं यवं सरस्वत्यामधि मणावचर्कृषुः ।  
इन्द्र आसीत् सीरपतिः शतक्रतुः कीनाशा आसन् मरुतः सुदानवः ॥ ४ ॥  
बृहत् पलाशे सुभग उर्ध्वस्वप्न ऋतावरि ।  
मातेव पुत्रेभ्यो मृड केशेभ्यो नः शमि ॥ ॥ ५ ॥  
यस्ते मदोवकेशो यो विकेशो येनाभिहस्यं पुरुषं कृणोषि ।  
भृणघ्नो विरुवारा चर त्वं तस्य ते प्रजयाः प्र सुवामि केशान ॥ ६ ॥  
आकूतिं देवीं सुभगां पुरो दधे चित्तस्य माता सुहवा नो अस्तु ।  
यामाशामेमि केवली सा मे अस्तु विदेयमेनां मनसि प्रविष्टाम् ॥ ७ ॥  
आकूत्या नो बृहस्पत आकूत्या न उपा गहि ।  
अथो भगस्य नो धेह्यथो नः सुभगो भव ॥ ८ ॥  
बृहस्पतिर्म आकूतिमाङ्गिरसः प्रति जानातु वाचमेताम् ।  
यस्य देवा देवताः सम्बभूवुः स सुप्रणीताः कामो अन्वेत्वस्मान् ॥ ९ ॥  
मनो न्वा हुवामहे नाराशंसेन स्तोमेन ।  
पितॄणां च मन्मभिः ॥ १० ॥  
आा न एतु मनः पुनः क्रत्वे दक्षाय जीवसे ।  
ज्योक् च सूर्यं दृशे ॥ ॥ ११ ॥  
पुनर्नः पितरो मनो ददातु दैव्यो जनः । पन  
जीवं व्रातं सचेमहि ॥ १२ ॥  
वयं सोम व्रते तव मनस्तनूषु बिभ्रतः ।  
प्रजावन्तः सचेमहि ॥ १३ ॥  
वर्चो मे मित्रावरुणा वर्चो देवी सरस्वती ।  
वर्चो मे अश्विनोभा धत्तां पुष्कर स्रजा ॥ १४ ॥  
यच्च वर्चो यजमाने यच्च यज्ञेध्याहितम् ।  
सुरायां बभ्रु यद् वर्चस्तस्य भक्षीय वर्चसः ॥ १५ ॥  
या उत्सेभ्यः प्रस्रवन्ति दिवोधारा नदीभ्यः ।  
तासां त्वा सर्वासामपामभि सिञ्चामि वर्चसा ॥ १६ ॥  
यद्राजानं शकधूमं नक्षत्राण्यकृण्वत ।  
भद्राहमस्मै प्रायच्छन् ततो राष्ट्रमजायत ॥ १७ ॥  
भद्राहमस्तु नः सायं भद्राहं प्रातरस्तु नः ।  
भद्राहमस्मभ्यं त्वं शकधूम सदा कृणु ॥ १८ ॥  
यो नो भद्राहमकरत् सायं प्रातरथो दिवा ।  
तस्मै ते नक्षत्रराज शकधूम सदा नमः ॥ १९ ॥  
यदाहुः शकधूमं महा नक्षत्राणां प्रथमजं ज्योतिरग्रे ।  
तन्नः सतीं मधुमतीं कृणोतु रयिं च न सर्ववीरं नि यच्छात् ॥ २० ॥  
(ह्रति त्र्यृचनाम उनविंशतिकाण्डे षष्ठो ऽनुवाकः )  