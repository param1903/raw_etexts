---
title: ३७

---
अभि त्वा शतपाशया अथो सहस्रपाशया ।  
दासोमत्स्यमिवतीदेन मयि बध्नामि ते मनः ॥ १ ॥ १ ॥  
आ हि ते दक्षिणं पदं हृदय्यं ददे ।  
उपस्थे पदमोपि नि त्वामकृच्छ्रे ऽवसे ॥ २ ॥  
परि त्वा गामिवासरं मम पत्तो निपातवे ।  
तं मारुतं ह वैरुधमाव तं करणं कृतम् ॥ ३ ॥  
आ नयामि ते मनो अश्वमिवाश्वाभिधान्या ।  
उप ते मुञ्चे मनः पदोरुपानहौ यथा ॥ ४ ॥  
यथा सुरा यथा मधु यथाक्षा अधि देवने ।  
यथाह गव्यतो मन एवा मामभि ते मनः ॥ ५ ॥  
एवा कृणुष्व मा प्रियामन्तः कृणुष्व मां हृदि ।  
यथा नान्यापचेतया नान्यासां कीर्तयाश्चन ॥ ६ ॥  
यस्येदं वैष्टपं हविर्भगस्य हस्तयोर्हितम् ।  
तेना त्वाभि मृणामसि सौभाग्याय स्वस्तये ॥ ७ ॥  
भगमेमां त्सं वष्ट्यारो मा पश्चान्मा पुरो दघः ।  
अधा भगस्य यो भगस्तेन मां संसृजा भग ॥ ८ ॥  
भगेन त्वा सं सृजामि मा ररेण सुरामिव ।  
अथाससि प्रियः पतिर्देवृग्भ्यः सुभगाससि ॥ ९ ॥  
उदितो दैव्यं वच इषुमिव त्रीण्यः इष्यते ।  
तेनासपत्नान् मामकान् सासहानि जहानि च ॥ ॥ १० ॥  
अग्निर्मा पातु वसुभिः पुरस्तात् सवितादित्यैरभि पातु दक्षिणात्।  
इन्द्रो मरुद्भिरभि पातु पश्चाद्विश्वे देवा अभिरक्षन्तु नोत्तरात् ॥ ११ ॥  
देवराक्षसान् मा पाहि मनुष्यराक्षसान् मा पाहि ।  
विश्वस्मान् मा रक्षसः पाहि ॥ १२ ॥  
असौ यस्त्रिककुद्गिरिः शृङ्गाभ्यामभितिष्ठति ।  
स सम्पतत्रमुद्यगं बलासमिव तिष्ठतु ॥ १ ॥ ३ ॥  
दिव्यः सुपर्णो आ पतदयोदंष्ट्रो अयोमुखः ।  
स सम्पतत्रमुद्यगमितो यक्ष्मं पराभवत् ॥ ॥ १४ ॥  
साके बलास प्र पत चाषेण किकिदीविना ।  
साङ्क वातस्य ध्राज्या सह नश्य निहाकया ॥ १५ ॥  