---
title: ३३

---
सोमो राजा सविता च राजा भगो राजा भुवनं च राजा।  
शर्वो राजा शर्म च राजा त उ नः शर्म यच्छन्तु देवाः ॥ १ ॥  
आदित्यैनों बृहस्पतिर्भगः सोमेन नः सह ।  
विश्वे देवा उर्वन्तरिक्षं त उ नः शर्म यच्छन्तु देवाः ॥ २ ॥  
उतारुद्धां निष्खिदताथो ऽस्रथ्नि यथायथम् ।  
मा नो विश्वे देवा मरुतो हेतिमस्यन्ताम् ॥ ३ ॥  
अपामिदं न्ययनं समुद्रस्य निवेशनम् ।  
मध्ये ह्रदस्य नो गृहाः पराचीना मुखा कृधि ॥ ४ ॥  
उत्सो वा तत्र जायतां ह्रदो वा पुण्डरीकवान् ॥ ५ ॥  
हिमस्य त्वा जरायुणा शाले परि व्ययामसि ।  
शीतह्रदा हि नो भुवो ऽग्निर्ददातु भेषजम् ॥ ६ ॥  
अयं दर्भ विमन्युकः स्वाय चारणाय च ।  
मन्योर्विमन्युको मन्युशमनो ऽस्तु ते ॥ ७ ॥  
अयं यो भूरिमूलः समुद्रमवगच्छति ।  
दर्भः पृथिव्या निष्ठितः स ते अस्तु विमन्युकः ॥ ८ ॥  
वि ते हनव्यां शरणिं वि ते मुख्यां नयामसि ।  
यथावशो न वादिषो मम चित्तमुपायसि ॥ ९ ॥  
येभिः पाशैः परिवित्तो विबद्धः परौपरावार्पितो अङ्गेअङ्गे ।  
वि ते चृत्यन्तां विचृतो हि सन्ति भ्रूणघ्नि पूषन् दूरितानि मृष्टाः ॥ १० ॥  
त्रिते देवा अमृजतैन एतत् त्रित एनान्मनुष्वेष्वमृष्टः ।  
ततो जहि त्वा मध्येन आहरत्तदहं त्वद् ब्रह्मणाप करोमि ॥ ११ ॥  
मरीचीर्धूमं प्र विशानु वातामुदारान् गच्छोत वा नीहारान् ।  
नदीनां फेनमनुतद्विनश्यतु भ्रूणघ्नि पूषन् दुरितानि मृष्टाः ॥ १२ ॥  
अग्ने रक्षः प्रतिदह यत् कुम्भ्याभिराभृतम् ।  
अनाधृष्यस्य यास्यत्यभूज्जीवातवेयम् । ॥ ॥ १३ ॥  
यन्नखवद्यच्छपवत् प्रसुमत् किं च पुष्पवत्।  
उर्वामत्स्यो मधूलकं तस्य प्रास्यत्ययमनास्रावमरोगणम्॥ १४ ॥  
या समुद्रात् प्रस्रवन्ति देवीर्हिमवतस्परि ।  
आपो या विश्वशम्भुवस्ता इहा यान्तु भेषजीः ॥ १५ ॥ सम्भू  