---
title: १६

---
अस्थाद् द्यौरस्थात् पृथिव्यस्थाद् विश्वमिदं जगत्।  
तिष्ठन्ति पर्वता इमे स्थामन्नश्वा अरंसत॥ १ ॥  
य उदानड्यायने य उदानट् परायणे।  
आवर्तनं निवर्तनं यो गोपा अपि तं हुवे॥ २ ॥  
आवृत्तोन्यावृतो ऽभ्यावर्तनमायनम् ।  
अग्निश्चतस्र आवृतस्ताभिष्ट्वा तर्पयामसि ॥ ३ ॥  
जातवेदो नि वर्तय शतं ते शान्त्वावृतः ।  
सहस्रं त उपावृतः ताभिरेनं नि वर्तय ॥ ४ ॥  
अदारसृग् भवतु देव सोमास्मिन् यज्ञे मरुतो मृडता नः ।  
मा नो विददभिभा मो अशस्तिर्मा नः प्रापद दुच्छुना द्वेष्या या ॥ ॥ ५ ॥  
यो ऽद्य दैव्यो वध जिघांसन् न उपायति ।  
युवं तं मित्रावरुणावस्मद्यावयतं परि ॥ ॥ ६ ॥  
इतश्चामुतश्चाघं वरुण यावय ।  
वि महच्छर्म यच्छ वरीयो यावया वधम् ॥ ७ ॥ वरियो  
अपेन्द्रो प्राची मघवन्नमित्रानपापाचो अभिभूते नुदस्व |  
अपोदीचो अप शूराधराच उरौ यथा तव शर्मन् मदेम ॥ ८ ॥  
तेन भूतस्य हविषा पुनरा प्यायतामयम् ।  
जायां यामस्मा आविदन् सा रसेनाभि वर्धताम् ॥ ९ ॥  
अभि वर्धतां प्रजया अभि राष्ट्रेण वर्धताम् ।  
इषा सहस्रवीर्याविमौ स्तामनुपक्षिती ॥ १० ॥  
त्वष्टा जायामजनयत् त्वष्टासै त्वां पतिं दधौ ।  
त्वष्टा सहस्रमायूंषि दीर्घमायुष्कृणोतु वाम् । ॥ ११ ॥  
अन्तरिक्षेण पतति विश्वा भूतावचाकशत् ।  
शुनो दिव्योस्यैतन्महस्तस्मा एतेन हविषा जुहोमि ॥ १२ ॥  
अप्सु ते जन्म दिवि ते सधस्थं समुद्रं आत्मा महिमा ते पृथिव्याम् ।  
शुनो दिव्योस्यैतन्महस्तस्मा एतेन हविषा जुहोमि ॥ १३ ॥  
ये त्रयः कालकाञ्जा दिवि देवा इव श्रिताः ।  
तान् सर्वानह्व उतये ऽस्मा अरिष्टतातये ॥ १४ ॥  
यः पुरुषं हविरिच्छयसि श्वा दिव्यै अवीरहा ।  
तं त्वाहं ब्रह्मणा नुदे पुरुषं मा परा वधीः ॥ १५ ॥ बधीः  
यः पिशङ्गो अयोदंष्ट्राः श्वा दिव्यः परिप्लवः ।  
तस्याहं नामजग्रभास्मा अरिष्टतातये अयं नो जीवतादिति ॥ १६ ॥  
अयं नो नभसस्पतिः संस्फानो ऽभिरक्षतु ।  
असमातिं गृहेषु नः ॥ १७ ॥  
त्वं नो नभसस्पतिरूर्जं गृहेषु धारय ।  
आ पुष्टमेत्वा वसु ॥ १८ ॥  
देव संस्फान सहस्रापोषस्येशिषे ।  
तस्य नो धेहि तस्य ते भक्षीमहि तस्य ते भक्तिवांसो भूयास्म स्वाहा ॥ १९ ॥  
(इति त्र्यृचनाम उनविंशतिकाण्डे चतुर्थो ऽनुवाकः )  