---
title: ०६

---
सप्त सूर्या दिवमनुप्रविष्टास्तान् पथा वान्वेतु दक्षिणावान् ।  
ते ऽस्मै सर्वे घृतमा तपन्त्यूर्जं दुहाना अनपस्फुरन्तः॥ १ ॥ (पा. तपन्त्यूर्यं)  
आतपन् क्षयति नीच्यादा सव्या अधि निष्टपन् ।  
अधा यत् पत्त्रः सूर्य उदेति बृहतीरनु ॥॥ २ ॥  
आतप्ता पितॄन् विद्म दस्यू निष्टप्ता वयम् ।  
गुहा ये ऽन्ये सूर्याः स्वधामनु चरन्ति ते ॥ ३ ॥  
द्यौः सचते ऽपराञ्जनासः पञ्चान्ये परो दिव आ क्षियन्ति ।  
तां ब्रह्म वेदं बृहदा विवेश यस्तान् प्रवेद प्रथरमतर्यतः ॥ ४ ॥  
यो ददाति यो ददते यो वा निधीञ् श्रद्दधानो निधत्ते ।  
यमो वैवस्वतान् राजा सर्वान् रक्षत शेवधीन् ॥ ५ ॥  
मा विदन् पर्यायिणो ये दक्षिणाः परिमुष्णन्ति दत्तम् ।  
सुगेन तान् पथा सर्वान् यमो राजाति नेषत ॥॥ ६ ॥  
येन पथा वैवस्वतो यमो राजेतो ययुः ।  
अग्निर्नस्तेन नयतु प्रजानन् वैश्वानरः पथिकृत् विश्वगृष्टिः।॥ ७ ॥  
महि ज्योतिर्निहितं मर्त्येषु येन देवासो अतरन्नराती।  
तेनेमं सेतुमति गेष्म सर्वे वैश्वानरं ज्योतिरसीव देवाः ॥ ८ ॥  
उद् वयं तमसस्परि ज्योतिष्पश्यन्त उत्तरम् ।  
देवं देवत्रा सूर्यमगन्म ज्योतिरुत्तमम् ॥ ९ ॥  
आरोको भ्राजः पटरः पतङ्गः स्वर्णरो ज्योतिषीमान् विभासः ।  
तेऽस्मै सर्वे घृतमातपन्त्यूर्ज दुहाना अनपस्फुरन्तः॥ १० ॥  
  