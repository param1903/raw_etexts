---
title: १३

---
शिवः शिवाभिर्वयस्वन् सं गच्छस्व तन्वा जातवेदः । तु. शौ.सं. १०.९.१४  
रत्नं दधानः सुमनाः पुरस्ताद् गृहेभ्यस्त्वा वर्चसे निर्वपामि ॥ १ ॥  
पृथिव्यां घर्म स्तभितो ऽन्तरिक्षे दिवि श्रितः ।  
द्यौरेनं सर्वतः पातु यस्त्वा पचत्योदन ॥ २ ॥  
ये समुद्रमैरयं ये च सिन्धुं ये अन्तरिक्षं पृथिवीमुत द्याम्।  
ये वातेन सरथं यान्ति देवास्तानाप्नोत्योदन पाको अत्र ॥ ३ ॥  
ऋचा कुम्भ्यभिहिता साम्ना पच्यत ओदनः। दिहिता  
अंशुं सोमस्यैतं मन्ये वैश्वदेवमिदं हविः ॥ ४ ॥  
उलूखले मुसले ये च शूर्पे भूम्यामुखायां यदि वासुसञ्च।  
या विप्रुषो यानि निर्णेजनानि सर्वं तत्ते ब्रह्मणा पूरयामि॥ ५ ॥  
ऊर्ध्वः प्रेहि मा सं विक्था व्यस्य रजो अन्तरम्।  
रक्षांसि सर्वा तीर्त्वाथा रोह दिवं त्वम् ॥ ६ ॥  
तुरो नो अतुरो भव सं धीभिर्धीयतामयम् ।  
सं पृथिव्या समग्निना सं सूर्यस्य रश्मिभिः सं देवानामयिस्व ॥ ७ ॥  
आजद्विषः सुकृतस्य लोके तृतीये नाके अधि रोचने दिवः।  
मृत्योः पदं योपयन्तोऽन्येतु पश्चा निकृत्य मृत्युं पदयोपनेन॥ ८ ॥  