---
title: ०८

---
यावती द्यावापृथिवी वरिम्णा यावद्वा सप्त सिन्धवो वितष्टुः। तु. शौ.सं. ४.६  
वाचं विषस्य दूषणीं तामितो निरवादिषम् ॥ १ ॥  
सुपर्णस्त्वा गरुत्मान् विष प्रथममावयत् ।  
नारोपयो नमादय उतास्मा अभवत् पितुः ॥॥ २ ॥  
यां त्वास्थत् पञ्चाङ्गुलिर्वक्रा चिदधि धन्वनः ।  
अपस्कम्भस्य बाह्वोर्निरवोचमहं विषम् ॥ ३ ॥  
शल्याद्विषं निरवोचमञ्जनात् पर्णधेरुत ।  
अपाष्ठाच्छृङ्गात् कुर्मलान्निरवोचमहं विषम् ॥ ४ ॥  
अरसस्त इषो शल्यो ऽथो ते ऽरसं विषम् ।  
उतारसस्य वृक्षस्य धनुष्टे अरसारसम् ॥ ५ ॥  
ये ऽपिशं ये ऽदिहं य आस्यं ये अवासृजन ।  
सर्वे ते वध्रयः सन्तु वध्रिर्विषगिरिष्कृतः ॥ ६ ॥  
वध्रयस्ते खनितारो वध्रिस्त्वमस्योषधे ।  
वध्रिः स पर्वतो गिरिर्यतो जातमिदं विषम्॥ ७ ॥  
वारिदं वारयातै वरुणावत आभृतम्।  
तत्रामृतस्यासिक्तं तच्चकारारसं विषम्॥ ८ ॥तन्ना  