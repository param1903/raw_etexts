---
title: ३८

---
केश्यग्निं केशी विषं केशी बिभर्ति रोदसी ।  
केशी विश्वं स्वर्दृशे केशीदं ज्योतिरुच्यते ॥ १ ॥  
मुनयो वातरशनाः पिशङ्गा वसते मलाः ।  
वातस्यानु ध्राजिं यन्ति यद् देवासो अयुक्षत ॥॥ २ ॥  
उन्मदिता मौनेयेन वातां आ तस्थिमा वयम् । उनमदिता  
शरीरेदस्माकं यूयं मर्तासो अभि पश्यथ ॥ ३ ॥  
अन्तरिक्षेण पतति स्वर्भूतावचाकशत् ।  
मुनिर्देवस्यदेवस्य सौकृत्याय सखा हितः ॥ ॥ ४ ॥  
इन्द्रस्याश्वो वायोः सखाथो देवेषितो मुनिः ।  
उभा समुद्रावा क्षयति सद्यः पूर्वमुतापरम् ॥ ५ ॥  
गन्धर्वाणामप्सरसां देवानां चरणे चरन् ।  
मुनिः केतस्य संविद्वान् सखा स्वादुर्मदिन्तमः ॥ ६ ॥  
वायुरस्मा उपामन्थत् पिनष्टि स्मा कुनन्नमा ।  
मुनिर्विषस्य पात्रेण यद्रुद्रेणापिबत् सह ॥ ७ ॥  
संयुक्ते द्यावापृथिवी तिष्ठन्ती अविचर्त्ये ।  
केशेनैकस्य देवस्य व्यष्टभ्नाच्छचीपतिः ॥ ८ ॥  