---
title: ०३

---
उदपप्तदसौ सूर्यः पुरुदृष्टो अदृष्टहा ।  
उदायन् रश्मिभिर्हन्तूदायन्नरसाङ अकः ॥ १ ॥  
न्यमुचदसौ सूर्यो विश्वदृष्टी अदृष्टहा ।  
निम्रोचन् रश्मिभिर्हन्तु निम्रोचन्नरसाङ अकः ॥ २ ॥  
ये च दृष्टा ये चादृष्टा उभयेहविष्यवः ।  
तेषां वो अग्रभ नाम सर्वे साकं नि जस्यत ॥ ३ ॥  
अदृष्टहननी वीरुदमितौजा विषासहि ।  
चुकाकणि त्वं जज्ञिषे सादृष्टां जातशो जहि ॥ ४ ॥  
जहि ज्येष्ठमदृष्टानां सर्पाणां मोघचारिणाम् ।  
क्रिमीणां सर्वा जातानि पौञ्जष्ट इव यवं मृण ॥ ५ ॥  
यश्च तोदो यध सर्प एकादृष्टश्च यो वृषा ।  
चुकाकणि त्वं तान् वृश्च वृक्षं परशुमानिव ॥ ६ ॥  
सं वृश्चैनांश्चुकाकणि वृक्षं परशुमानिव ।  
क्रिमीणां सर्वा जातानि सं दहाग्निरिवोलपम् ॥ ७ ॥  
मेथिष्ठाग्निरघलस्त्विषीमान् क्रिमीणां जातानि प्र दुनोत सर्वा ।  
बृहस्पतेर्मैदिने जातवेदा अदृष्टान् हन्तु दृषदेव माषान् ॥ ८ ॥  