---
title: २६

---
अरात्या द्यावापृथिवी छिन्तं मूलमथो शिरः ।  
विच्छिद्य मध्यतः पृष्टीस्तां कृण्वाथामधस्पदम् ॥ १ ॥  
इदं शृणु जातवेदो यदमुष्या वचो मम।  
अरात्याः सर्वमिच्छिरः प्रश्नं वृहतमश्विना ॥॥ २ ॥  
या स्वप्नया चरति गौर्भूत्वा जनाङ् अनु।  
अरातिमिन्द्र त्वं जहि तामग्निरिव सा दहात् ॥ ३ ॥  
श्रेष्ठो मे राजा वरुणो हवं सत्येन गच्छतु ॥  
अरातिं हत्वा सन्तोकामुग्रो देवो ऽभि दासतु ॥ ४ ॥  
देष्ट्री च या सिनीवाली सप्त च स्रोत्या याः ।  
अरार्ति विश्वा भूतानि घ्नन्तु दासीमिवागसी ॥ ५ ॥  
सोमो राजौषधीभिः सूर्याचन्द्रमसा उभा।  
अरातिं सर्वे गन्धर्वा घ्नन्त्वप्सरसश्च याः ॥ ६ ॥  
भवो राजा भवाशर्वाविन्द्रो वायुर्बृहस्पतिः ।  
त्वष्टा मे अध्यक्षः पूषा ते ऽरातिं घ्नन्तु सर्वदा ॥ ॥ ७ ॥  
ये च देवा भूमिचरा ये चामी दिव्यासते।  
ये अन्तरिक्षस्येशते ते ऽरातिं घ्नन्तु सव्रता ॥ १८ ॥  
या चेषिता असुरैर्देवेभिरिषिता च या ।  
अथो या मन्योर्जायते ऽरातिं हन्मि ब्रह्मणा ॥ २ ॥  