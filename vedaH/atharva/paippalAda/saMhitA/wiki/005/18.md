---
title: १८

---
उत देवा अवहितं देवा उद्धरथा पुनः। तु. शौ.सं. ४.१३  
उतो मरिष्यन्तं देवा दैवा कृष्णुथ जीवसे ॥ १ ॥  
आ त्वागमं शान्तातिभिरथो अरिष्टतातिभिः ।  
दक्षं ते भद्रमाहार्षं परा सुवाम्यामयत् ॥॥ २ ॥  
द्वाविमौ वातौ वात आ सिन्धोरा परावतः ।  
दक्षं ते अन्य आ वातु परान्यो वातु यद्रपः ॥ ३ ॥  
आ वात वाहि भेषजं वि वात वाहि यद्रपः।  
त्वं हि विश्वभेषजो देवानां दूत ईयसे ॥ ४ ॥  
त्रायन्तामिमं देवास्त्रायन्तां मरुतो गणैः ।  
त्रायन्तां विश्वा भूतानि यथायमगदो ऽसति ॥ ५ ॥  
घृतेन द्यावापृथिवी घृतेनापः समुक्षत।  
घृतेन मुच्यस्वैनसो यदात्मकृतमारिथ ॥ ६ ॥  
अयं मे हस्तो भगवानयं मे भगवत्तरः ।  
अयं मे विश्वभेषजोऽयं शिवाभिमर्शनः ॥ ७ ॥  
हस्ताभ्यां दशशाखाभ्यां जिह्वा वाचः पुरोगवी।  
अनामयित्नुभ्यां शम्भुभ्यां ताभ्यां त्वाभि मृशामसि ॥ ८ ॥  
आप इद्वा उ भेषजीरापो अमिवचातनीः ।  
अपो विश्वस्य भेषजीस्तास्ते कृण्वन्तु भेषजम् ॥ ९ ॥  