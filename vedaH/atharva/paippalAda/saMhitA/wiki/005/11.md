---
title: ११

---
अनु ते मन्यतामग्निर्वरुणस्तेऽनु मन्यताम् ।  
ततस्ते पुत्रो जायतां स वर्मीं गोषु युध्यताम् ॥ १ ॥  
इदं वायोऽनु जानीहीदमिन्द्र बृहस्पते ।  
आञ्जनं पुत्रवेदनं कृण्वः पुंसवनं वयम् ॥॥ २ ॥  
येनैतत् परिष्टभितं यस्मात् पुत्रं न विन्दसे ।  
इन्द्राग्नी तस्मात्त्वैनसः परिपातामहर्दिवि ॥॥ ३ ॥  
अथर्वाणो अङ्गिरसो विश्वे देवा ऋतावृधः ।  
शृण्वन्त्वद्य मे हवमस्मै पुत्राय वेत्तवे ॥ ४ ॥  
इन्द्राणी वरुणानी सिनीवाल्युतादितिः ।  
वरूत्र्युग्रा पत्नीनां पुत्रमद्य दिदेष्टुते ॥ ५ ॥  
पुत्र ते मित्रावरुणा पुत्रं देवी सरस्वती ।  
पुत्र ते अश्विनोभा धत्तां पुष्करस्रजा ॥ ६ ॥  
येषां च नाम जग्रभ येषां च नोपसस्मर ।  
देवास्ते सर्वे सङ्गत्य पुत्र जैवातृकं ददन् ॥ ७ ॥  
आत्मन एनं निर्ममीष्व स त्वत् परि जायताम् ।  
त्वं बीजमुर्वरेव त्वं भिभिर्हि योन्याम् ॥ ८ ॥  
पृथिवी सह यज्ञैर्नक्षत्रैः सह सूर्यः ।  
वात पतत्रिभिः सह पुत्रमद्य दिदेष्टु ते ॥ ९ ॥  