---
title: ०१

---
नमः पिशङ्गबाह्वै सिन्धौ जाताया उग्रायै ।  
यो अस्यै नम इत् करदपेदस्य गृहादय ॥ १ ॥  
अपेहि नो गृहेभ्यो ऽपेहि वत्सतन्त्याः ।  
आत्मानमत्र रोत्स्यस्यव रोह महानसात् ॥ २ ॥  
हा अम्ब सुहूतले अथो है षामनन्तमे ।  
पुत्रो यस्ते पृश्निबाहुस्तमु त्वं सामनं कृधि ।  
अथो दुहितरं नप्त्रीमथो त्वं सामना भव ॥ ३ ॥  
भूतपतिर्निरजत्विन्द्रश्चेतः सदान्वाः ।  
गृहस्य बुध्न आसीनास्ता वज्रेणाधि तिष्ठतु ॥ ४ ॥  
अपेतेतः सदान्वा अहिंसन्तीरिमं गृहम् ।  
धेनुर्वा अत्र य स्थास्यत्यनड्वान् वेरया सह ॥ ५ ॥  
या सहमाना चरसि सासहान इव ऋषभः ।  
सदान्वाघ्नीं त्वा वयं जैत्रायाच्छा वदामसि ॥ ६ ॥  
सहस्व नो अभिमातिं सहस्व पृतनायतः ।  
सहस्व सर्वा रक्षांसि सहमानास्योषधे ॥ ७ ॥  
त्वं व्याघ्रान् सहसे त्वं सिंहाँ उभयादतः ।  
मक्षाश्चित् कृण्वाना मधु त्वं सहस ओषधे ॥ ८ ॥  
  