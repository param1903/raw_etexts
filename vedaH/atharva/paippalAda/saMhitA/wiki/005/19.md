---
title: १९

---
सहृदयं सामनस्यमविद्वेषं कृणोमि वः । तु. शौ.सं. ३.३०  
अन्यो अन्यमविहृण्यत वत्सं जातमिवाघ्न्या ॥ १ ॥  
अनुव्रतः पितुः पुत्रो मात्रा भवतु सर्वतः ।  
जाया पत्ये मधुमतीं वाचं वदतु शान्तिवाम् ॥ २ ॥  
मा भ्राता भ्रातरं द्विक्षन् मा स्वसारमुत स्वसा।  
सम्यञ्चः सव्रता भूत्वा वाचं वदतु भद्रया ॥ ३ ॥  
येन देवा न वियन्ति नो च विद्विषते मिथः ।  
तत् कृण्मो ब्रह्म वो गृहे सञ्ज्ञानं पुरुषेभ्यः ॥ ४ ॥  
ज्यायस्वन्तश्चित्तिनो मा वि यौष्टं संराधयन्तः सधुराश्चरन्तः ।  
अन्यो अन्यस्मै वल्गु वदन्त एत समग्रा स्थ सध्रीचीनाः ॥ ५ ॥  
समानी प्रपा सहवो ऽन्नभागः समाने योक्त्रे सह वो जुनज्मि ।  
सम्यञ्चो ऽग्निं सपर्यतारा नाभिमिवाभितः ॥ ६ ॥  
येन देवा हविषा यजत्राप मा त्वा न प्मानमघ्नत।  
क्रोधं मन्युममृतं भामं दुरुक्तमभिशोचनमारे यक्ष्मं नि दध्मसि॥॥ ७ ॥  
सध्रीचीनान् वः सन्नमसः कृणोम्येकश्नुष्टीन् संवननेन संहृदः ।  
देवा इवेदमृतं रक्षमाणाः सायम्प्रातः सुसमितिर्वो अस्तु ॥॥ ८ ॥  
  