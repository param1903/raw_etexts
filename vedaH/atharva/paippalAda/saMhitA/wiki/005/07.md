---
title: ०७

---
समुत्पतन्तु प्रदिशो नभस्वतीः समभ्राणि वातजूतानि यन्तु । तु. शौ.सं. ४.१५  
महर्षभस्य नदतो नभस्वतो वाश्रा अपः पृथिवीं तर्पयन्तु ॥ १ ॥  
समीक्षयति विश्वग्वातो नभांस्यपां वेगासः पृथगुत् पतन्तु।  
वर्षस्य सर्गामभि यन्तु भूमिं पृथग् जायन्तामोषधयो विश्वरूपाः ॥ २ ॥  
अभि क्रन्द स्तनयार्दयोदधिं भूमिम्पर्जन्य पयसा समङ्धि । पर्यन्य  
त्वया वर्षं बहुलमेतु सृष्टमाशारैषी कृशगुरेत्वस्तम् ॥ ३ ॥  
उदीरयत मरुतः समुद्रतस्त्वेषार्का नभ उत् पातयन्तु ।  
प्र वर्षन्ति तमिषाः सुदानवोऽपां रसैरोषधयः सचन्ताम्॥ ४ ॥  
गणास्त्वोप गायन्तु मारुताः पर्यन्य घोषिणः पृथक् ।  
सर्गा वर्षस्य वर्षतः सृजन्तु पृथिवीमभि ॥ ५ ॥  
समवन्तु सुदानव उत्सा अजगरा उत ।  
वाता वर्षस्य वर्षतः प्र वान्तु पृथिवीमनु ॥ ६ ॥  
वातो विद्युदभ्रं वर्षं समवन्तु सुदानवः।  
प्र प्यायस्व प्र पिन्वस्व सं भूमिं पयसा सृज ॥ ७ ॥  
अपामग्निस्तनूभिः संविदानो य ओषधीनामधिपा बभूव ।  
स नो वर्ष वनुतां जातवेदाः प्राणं प्रजाभ्यो अमृतं दिवस्परि॥ ८ ॥  
आशामाशां वि द्योततां वाता वान्तु दिशो दिशः ।  
मरुद्भिः प्रच्युता मेघा वर्षन्तु पृथिवीमभि । ।॥॥ ९ ॥  
प्रजापतिः सलिलादा समुद्रादाप ईरयन्नुदधिमर्दयाति।  
प्र प्यायतां विष्णो अश्वस्य रेतो ऽर्वाङ् एतेन स्तनयित्नुनेह्यपो निषिञ्चन्नसुरः पिता नः ॥ ॥ १० ॥  
स्वसन्तु गर्गरा अपामव नीचीरपः सृज ।  
वदन्तु पृश्निबाहवो मण्डूका इरिणानु ॥॥ ११ ॥  
संवत्सरं शशयाना ब्राह्मणा व्रतचारिणः ।  
वातं पर्यन्य जिन्वतां प्र मण्डूका अवादिषुः ॥ ॥ १२ ॥  
उपप्रवद मण्डूकि वर्षमा वद तादुरि ।  
मध्ये हृदस्य प्लवस्व विगृह्य चतुरः पदः ॥ १३ ॥  
महान्तं कोशमुतचाभि षिञ्च सविद्युतं भवतु वातु वातः ।  
तन्वतां यज्ञं बहुधा विसृष्टमानन्दिनीरोषधयो भवन्तु ॥ १४ ॥  