---
title: २०

---
परो ऽपेहि परश्चर परस्तर्द परस्तरम्।  
अग्नेर्वातस्य ध्राज्या अप बाधे अहं त्वाम्॥ १ ॥  
उदकस्येदमयनं वातस्येदं निभञ्जनम्।  
अग्नेर्धूमस्यायं पन्था नेह तर्दायनं तव॥ २ ॥  
परि त्वा कृष्णवर्तनिरग्निर्धूमेनार्चिषा।  
स त्वं तर्द परश्चरान्यतर्द्धि तृणं यवात् ॥ ३ ॥  
ये तर्दा असुरेषिता देवेभिरिषिताश्च ये।  
सर्वांस्तान् ब्रह्मणा वयं शलभाञ्जम्भयामसि ॥ ४ ॥  
शलभस्य शलभ्यास्तर्दस्योत्पतत्त्रिणः ।  
अग्नेर्वातस्य ध्राज्यापि नह्याम आस्यम् ॥ ५ ॥  
इदं यद् गवि भेषजं विश्वाद् रूपात् समाभृतम्।  
आखोर्घुणस्य तर्दस्य तेषां स्नाव्नापि नह्यत ॥ ६ ॥  
दृष्टा त्वमसि गन्धेनौषधिर्घुणजम्भनी।  
आखोर्घुणस्य जातानि तानि जम्भय तेजसा ॥ ७ ॥  
तूलं तर्दस्तृणस्यात्तु मूलमाखुर्धियेषितः ।  
अथो वृक्षस्य फल्गु यद् घुणा अदन्तु मा यवम् ॥ ८ ॥  
(ङ्गति अष्टर्चोनामपञ्चमकाण्डे चतुर्थो अनुवाकः)  