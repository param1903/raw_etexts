---
title: ३३

---
य इमां देवी मेखलामाबबन्ध यः सन्ननाह य उ मा युयोज। तु. शौ.सं. ६.१३३  
यस्य देवस्य प्रशिषा चरामि स पारमिच्छात् स उ मा वि मुञ्चात्॥ १ ॥  
आहुतास्यविहुतर्षीणामस्यायुधम् ।  
पूर्वा व्रतस्य प्राश्नाति वीरघ्नी भव मेखले ॥ २ ॥  
मृत्योरहं ब्रह्मचारी यदस्मि भूतां निर्याचं पुरुषं यमाय ।  
तमहं ब्रह्मणा तपसा श्रमेणानैनं मेखलया सिनामि ॥ ३ ॥  
अयं वज्रस्तर्पयतां व्रतेनावास्य राष्ट्रमभि हन्तु जीवम्।  
भिनत्तु स्कन्धान् प्र शृणातूष्णिहाः ॥ ४ ॥  
अधरोत्तरमधरोत्तरेण गूढः पृथिव्या मोत् सृपत्।  
वज्रेणावहतः शयान् ॥ ॥ ५ ॥  
यो जिनाति तमन्विच्छ यो जिनाति तमिज्जहि ।  
जिनतो वज्र सायक सीमन्तमन्वञ्चमनु पातय ॥ ६ ॥  
यदश्नामि बल कुर्वे वजमा ददा इति ।  
स्कन्धानमुष्य शातयन् वृत्रस्येव शचीपतिः ॥ ७ ॥  
यत् पिबामि सं पिबामि समुद्र इव सम्पिबः ।  
प्राणानमुष्य सम्पिबन् सं पिबाम्यहं पिबम् ॥ ८ ॥  
यद् गिरामि सं गिरामि समुद्र इव सङ्गिरः ।  
प्राणानमुष्य सङ्गिरन् सं गिराम्यहं गिरम् ॥ ९ ॥  
श्रद्धाया दुहिता तपसोऽधि जाता स्वसर्षीणां भूतकृतां बभूव।  
सा नो मेखले मतिमा धेहि मेधामथो नो थेहि तप इन्द्रियं च॥ १० ॥  
यां त्वा पूर्वे भूतकृत ऋषयः परिबेधिरे । ।  
सा त्वं परि ष्वजस्व मा दीर्घायुत्चाय मेखले ॥ ११ ॥  