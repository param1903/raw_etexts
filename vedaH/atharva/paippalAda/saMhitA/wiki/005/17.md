---
title: १७

---
देवैनसादुन्मदितं क्षेत्रियाच्छपथादुत। तु. शौ.सं. ६.११  
मुञ्चन्तु तस्मात् त्वा देवा उन्मत्तं रक्षसस्परि ॥ ॥ १ ॥  
मुनिं भवन्तं परि यानि वावृतू रक्षांस्यग्न उलुला करिक्रतु।  
अतस्त्वं नो अधि पाहि वाजिन्निन्द्रेण मेदी बृहते रणाय ॥ २ ॥  
यथाग्रे देवा ऋभवो मनीषिणो मुनिमुन्मत्तमसृजन्निरेनसः।  
एवा ते शक्रो अभयं कृणोतु मुच्यस्वैनसोऽभि नयामि रक्षः ॥ ३ ॥  
यथा गावश्च भूम्यां पुरुषश्च न्योकसः ।  
एवोन्मत्तस्य ते मुने गृह्णातु पृथिवी मनः ॥ ४ ॥  
मुनिं दाधार पृथिवी मुनिं द्यौरभि रक्षति।  
मुनिं हि विश्वा भूतानि मुनिमिन्द्रो अदीधरत् परा रक्षः सुवामि ते ॥॥ ५ ॥  
इमं मे अग्ने पुरुषं मुमुग्धि य आवित्तो ग्राह्या लालपीति।  
अतोदि ते कृणवद् भागधेयमुमुन्मदितो अगदो यथासत्॥ ६ ॥  
अग्निष्टे नि शमयतु यत्त एतन् मन उह्यते।  
जुहोमि विद्वांस्ते हविर्यथानुन्मदितो भुवः ॥ ७ ॥  
पुनस्त्वा दुरप्सरसः पुनर्वातः पुनर्दिशः ।  
पुनर्यमः पुनर्यमस्य दूतास्ते त्वा मुञ्चन्त्वंहसः ।  
जीवातवे न मर्तवे ऽथो अरिष्टतातये ॥ ८ ॥  