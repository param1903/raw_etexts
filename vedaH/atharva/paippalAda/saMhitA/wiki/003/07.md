---
title: ०७

---
एकशतं विष्कन्धानि विष्ठिता पृथिवीमनु । तु. शौ.सं. ३.९  
तेषान्तु सर्वेषामिदमस्तु विष्कन्धदूषणम् ॥ १ ॥  
कर्षफस्य विषफस्य द्यौष्पिता पृथिवी माता ।  
यताभिचक्र देवास्तथापि कृणुता पुनः ॥ २ ॥  
अश्लेष्माणो ऽधारयन् तथा तन् मनुना कृतम् ।  
कृष्णोमि वध्रि विष्कन्धं मुष्काबर्हो गवामिव ॥ ३ ॥  
सूत्रे पिशङ्गे खृगलं यदाबध्नन्ति वेधसः ।  
श्रवस्यं शुष्मं काबवं वध्रिं कृण्वन्तु बन्धुरः ॥ ४ ॥  
येना श्रवस्यो चरथ देवा इवासुरमायया ।  
शुनां कपिरिव दूषणो बन्धुरा काबवस्य च ॥ ५ ॥  
दुष्ट्यै हि त्वा भन्त्स्यामि दूषयित्वा काबवम् ।  
उदाशवो रथा इव शपथेभिः सरिष्यथ ॥ ॥ ६ ॥  
  