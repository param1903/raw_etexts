---
title: १४

---
येन वेहद् बभूविथ नाशयामसि तद् वयम्। तु. शौ.सं. ३.२३  
इदं तदन्यत्र त्वदप दूरे नि दध्मसि ॥ १ ॥  
आ ते गर्भो योनिमेतु पुमान् वाण इवेषुधिम् ।  
आ वीरो ऽत्र जायतां पुत्रस्ते दशमास्यः ॥ २ ॥  
पुमांसं पुत्रं जनय तं पुमाननु जायताम् ।  
भवासि पुत्राणां माता जातानां जनयासि च ॥ ३ ॥  
यानि भद्राणि बीजान्यृषभा जनयन्ति ।  
तैस्त्वं पुत्रं विन्दस्व सा प्रसूर्धनुका भव ॥ ४ ॥  
कृणोमि ते प्राजापत्यमा गर्भो योनिमेतु ते ।  
विन्दस्व पुत्र नारि यस्तुभ्यं शमसच्छमु तस्मै त्वं भवा ॥ ५ ॥  
यासां पिता पर्जन्यो भूमिर्माता बभूव ।  
तास्त्वा पुत्रविद्याय देवीः प्रावन्त्वोषधीः ॥ ॥ ६ ॥  
यस्ते योनिमुदिङ्गयादृषभो रेतसा सह ।  
स त आ सिञ्चतु प्रजां दीर्घायुं शतशारदाम् ॥ ७ ॥  
  