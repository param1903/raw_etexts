---
title: १०

---
मृत्युरेको यम एकः शर्व एकः शरुर्भवः ।  
ते नः कृण्वन्तु भेषजं देवसेनाभ्यस्परि ॥ १ ॥  
पुनर्नो यमः पितृभिर्ददातु पुनर्मित्रावरुणा वातो अग्निः ।  
अघमारो अघशंसः पुनर्दात् पुनर्नो देवी निर्ऋतिर्ददातु ॥ २ ॥  
या देवैः प्रहितेषुः पतात्तपसे वा महसे वावसृष्टा ।  
सोमस्त्चामस्मद् यावयतु विद्वान् पितरो वा देवहूता नृचक्षसः ॥ ३ ॥  
सहस्राक्षो अमर्त्यः पुरुरूप इहावतु ।  
सख्ये त उग्र मा रिषं सहगुः सहपूरुषः ॥ ४ ॥  
यस्ते मन्युः सहस्राक्ष विषेण परिषिच्यते ।  
तेन त्वमस्मभ्यं मृड शिवो नः शम्भुरा चर ॥ ५ ॥  
मा ते मन्यौ सहस्राक्ष भामे भून्मामकं जगत् ।  
यो नो द्वेष्टि तं गच्छ यं द्विष्मस्तं जहि ॥ ६ ॥  
(इति षडृचोनामतृतीयकाण्डे द्वितीयोऽनुवाकः)  
  