---
title: १३

---
आायमगन् पर्णमणिर्बली बलेन प्रमृणं सपत्नान् । । तु. शौ.सं. ३.५  
ओजो देवानां पय ओषधीनां मयि राष्ट्रं जिन्वत्वप्रयुच्छन्॥ १ ॥  
मयि राष्ट्रं पर्णमणे मयि धारया श्रियम् ।  
अहं राष्ट्रस्याभीवर्गे युजा भूयासमुत्तरः ॥॥ २ ॥  
यं निदधुर्वनस्पतौ वाजं देवाः प्रियं निधिम् ।  
तं म इन्द्रः सहायुषा मणिं दधातु भर्तवे ॥ ३ ॥  
सोमस्य पर्णः सह उग्रमागन्निन्द्रेण दत्तो वरुणेन सख्या ।  
तमहं बिभर्मि बहु रोचमानो दीर्घायुत्वाय शतशारदाय ॥ ४ ॥  
आा मा रुक्षत् पर्णमणिर्मह्या अरिष्टतातये ।  
यथाहमुत्तरोसानि मानुष्या अधि सम्पदः ॥॥ ५ ॥  
पुनर्मैत्विन्द्रियं पुनरात्मा द्रविणं ब्राह्मणं च ।  
पुनरग्नयो धिष्ण्यासो यथास्थाम कल्पयन्तामिहैव ॥ ६ ॥  
ये तक्षाणो रथकाराः कर्मारा ये मनीषिणः ।  
सर्वांस्तान् पर्ण रन्धयोपस्तिं कृणु मे जनम् ॥ ७ ॥  
उपस्तिरस्तु वैश्य उत शूद्र उतार्यः ।  
सर्वांस्तान् पर्ण रन्धयोपस्तिं कृणु मे जनम् ॥ ८ ॥  
  