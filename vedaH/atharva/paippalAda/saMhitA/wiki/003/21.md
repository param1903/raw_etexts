---
title: २१

---
इममिन्द्र वर्धय क्षत्रियं म इमं विशामेकवृषं कृणु त्वम् । तु. शौ.सं.४.२२  
निरमित्रानक्ष्णुह्यस्य सर्वांस्तान् रन्धयास्मा अहमुत्तरेषु ॥ १ ॥  
अयमस्तु धनपतिर्धनानामयं विशां विश्पतिरस्तु राजा।  
अस्मिन्निन्द्र महि वर्चांसि धेह्यवर्चसं कृणुहि शत्रुमस्य ॥ २ ॥  
एमं भज ग्रामे अश्वेषु गोषु निष्टं भज यो ऽमित्रो अस्य ।  
वर्ष्मत् क्षत्राणामयमस्तु राजेन्द्र शत्रूं रन्धय सर्वमस्मै ॥ ३ ॥  
अस्मै द्यवापृथिवी भूरि वामं सं दुहातां घर्मदुघे इव धेनुं ।  
अयं राजा प्रिय इन्द्रस्य भूयात् प्रियो गवामोषधीनामुतापाम्॥ ४ ॥  
युनज्मि त उत्तरावन्तमिन्द्र येन जयन्ति न पराजयन्ते ।  
यस्त्वा करदेकवृषं जनानामुत राजन्नुत्तमं मानवानाम्॥ ॥ ५ ॥  
उत्तरस्त्वमधरे सन्त्वन्ये ये के च राजन् प्रतिशत्रवस्ते ।  
एकवृष इन्द्रसखा जिगीवां छत्रूयतामभि तिष्ठा महांसि॥ ६ ॥  
  