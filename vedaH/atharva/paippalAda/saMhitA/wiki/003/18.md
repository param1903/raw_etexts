---
title: १८

---
हस्तिवर्चसं प्रथतां बृहत् यशो अदित्या यत्तन्वः सम्बभूव । तु. शौ.सं. ३.२२  
तत् सर्वे सवितुर्मह्यमेतद् विश्वे देवासो अदितिः सजोषाः॥ १ ॥  
मित्रश्च वरुणश्चेन्द्रो रुद्रश्च वेधतु ।  
देवासो विश्वधायसस्तेन माञ्जन्तु वर्चसा ॥ २ ॥  
यत् ते वर्चो जातवेदो बृहद्भवत्याहुते ।  
तेन मामद्य वर्चसा अग्ने वर्चस्विनं कृधि ॥ ३ ॥  
येन हस्ती वर्चसा सम्बभूव येन राजा मनुष्येष्वन्तः ।  
येन देवा ज्योतिषा द्यामुदायन्तेन माग्ने वर्चसा सं सृजेह॥ ४ ॥  
यावद् वर्चः सूर्यस्यासुरस्य च हस्तिनः ।  
तावन् मे अश्विना वर्चः कृणुतं पुष्करस्रजा ॥ ५ ॥  
यावच्चतस्रः प्रदिशश्चक्षुर्यावत् समश्नुते ।  
तावत् समैत्विन्द्रियं मयि तद्धस्तिवर्चसम् ॥ ६ ॥  
  