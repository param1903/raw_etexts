---
title: २६

---
गृहानैमि मनसा मोदमान ऊर्जं बिभ्रद् वसुमनिः सुमेधाः । तु. शौ.सं. ७.६०  
अघोरेण चक्षुषा मित्रियेण गृहाणां पश्यन् पय उत्तरामि॥ १ ॥  
इमे गृहा मयोभुव ऊर्जस्वन्तः पयस्वन्तः ।  
पूर्णा वामस्य तिष्ठन्तस्ते नो जानन्तु जानतः ॥ २ ॥  
सूनुतावन्तः सुभगा इरावन्तो हसामुदाः ।  
अक्षुध्या अतृष्यासो गृहा मास्मद् बिभीतन ॥ ३ ॥  
येषामध्येति प्रवसन् येषु सौमनसो बहुः ।  
गृहानुपं ह्वयामहे ते नो जानन्त्वायतः ॥ ४ ॥  
उपहूता इह गाव उपहूता अजावयः ।  
अथो अन्नस्य कीलाल उपहूतो गृहेषु नः ॥ ५ ॥  
उपहूता भूरिधनाः सखायः स्वादुसम्मुदः ।  
अरिष्टाः सर्वपूरुषा गृहा नः सन्तु सर्वदा ॥ ६ ॥  
  