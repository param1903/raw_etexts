---
title: २५

---
अनड्वान् दाधार पृथिवीं द्यामुतामूमनड्वान् दाधारोर्वन्तरिक्षम् ।  
अनड्वान् दाधार प्रदिशः षडुर्वीरनड्वानिदं विश्वं भुवनमा विवेश॥ १ ॥  
अनड्वान् दुहे सुकृतस्य लोक ऐनं प्यायेत पवमानः पुरस्तात् ।  
पर्जन्यो धारा मरुत ऊधो अस्य यज्ञः पयो दक्षिणा दोहो अस्य ॥ २ ॥  
अनड्वानिन्द्रः स पशुभ्यो वि चष्टे त्रयाञ्छक्रोप मिमीते अध्वनः ।  
स भूतं भविष्यद्भुवनं दुहानः सर्वा देवानां बिभ्रच्चरति व्रतानि॥ ३ ॥  
यस्य नेशे यज्ञपतिर्न यज्ञो नास्य दातेशे न प्रतिग्रहीता ।  
यो विश्वभृद् विश्वकर्मा धर्मं नो ब्रूत यतमश्चतुष्पात् ॥ ४ ॥  
इन्द्र एष मनुष्येष्वन्तर्घर्मस्तप्तश्चरति शोशुचानः । र्धर्म  
सुप्रजा असत् स उदारे न सर्षद्यो नाश्नीयादनडुहो विजानन्॥ ५ ॥  
येन देवाः स्वरारुरुहुर्हित्वा शरीरममृतस्य धाम ।  
तेन गेष्म सुकृतस्य लोकं घर्मस्य व्रतेन यशसा तपस्यया॥ ६ ॥  
द्वादशैता रात्रीर्व्रत्या आहुः प्रजापतेः ॥  
तत्रापि ब्रह्मणो व्रतं तत्राप्यनडुहो बलम्॥ ७ ॥  
यास्त आहुः प्रजापतेर्व्रत्या रात्रीर्द्वादश।  
तत्रापि ब्रह्म यो वेद तद् वा अनडुहो बलम्॥ ८ ॥  
दुहे वा अनड्वान् सायं दुहे प्रातर्दुहे दिवा।  
दोहा ये अस्य संयन्ति तान् विद्मानुपदस्वतः॥ ९ ॥  
यो वेदानडुहो दोहान् सप्तानुपदस्वतः ।  
प्रजां च लोकं चाप्नोति तथा सप्तर्षयो विदुः ॥ १० ॥  
मध्यमेतदनडुहो यत्रैष वह आहितः ।  
एतावदस्य प्राचीनं यावान् प्रत्यङ् समाहितः॥ ११ ॥  
पद्भिः सेदिमवक्रामन्निरां जङ्घाभिरुत्खिदन् ।  
श्रमेणानड्वान् कीलालं कीनाशश्चाभि गच्छतः ॥ १२ ॥  
इन्द्र एष मनुष्येष्वनड्वानित्युच्यते ।  
शफासो अस्य मा रिषन् सर्वा याश्चास्य कुष्ठिकाः ॥ १३ ॥  
इन्द्रो बलेनासि परमेष्ठी व्रतेन येन गौस्तेन वैश्वदेवः ।  
यो अस्मान् द्वेष्टि यं वयं द्विष्मस्तस्य प्राणान् सं बृहत्तस्य प्राणान् वि वृह ॥ १४ ॥  
(इति षडृचोनामतृतीयकाण्डे पञ्चमो ऽनुवाकः)  
  