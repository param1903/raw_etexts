---
title: २८

---
सं स्पृशेथां तनूभ्यां सं मुखाभ्यां समात्मना ।  
सं वां ब्रह्मणस्पतिः सोमः सं स्पर्शयाति वाम् ॥ १ ॥  
अभ्यस्य नाम वाचा दधामि नाह मोक्ष्यते ।  
ममेदहैनं कामे लभै कृष्णमिवाखरे ॥ २ ॥  
यः प्रेमा प्रेण्यामासीद् दत्तः सोमेन बभ्रुणा ।  
तस्मादधि श्रुतं मम मय्यस्य मन आहितम् ।  
यं पुमांसं कामयसे यस्मिन् वा भगमिच्छसे ॥ ३ ॥  
हृच्छोकमस्मिन्ना दध्मो यथा शुष्याति त्वामनु ।  
यथास्य हृदयं शुष्यादपिच्छिन्नेव शङ्गुणी ॥ ४ ॥  
चक्षुराकास्यं भीमं माम्पश्यमभिरोरुदम् ।  
प्रियङ्करणमुत्तमं मधुघेन तदाभृतम् ॥ ५ ॥  
त्वं हासि वर्चस्यो ऽथो हासि सुमङ्गलः ।  
अथो सर्वासां वीरुधां प्रियङ्करणमुच्यसे ॥ ६ ॥  
  