---
title: ०४

---
निरितो हरितस्रजमिन्द्रो वर्तयते रथम् ।  
तेनापिलिह्र इयते निपिसन्नहिनामनः ॥ १ ॥  
येनेन्द्र दस्यूनमृणोर्येन वृत्रं पराभिनः ।  
तेना शतक्रतो त्वमहेर्जातानि जम्भय ॥ २ ॥  
प्रत्यमोदत पृथिवी प्रति द्यौः प्रति सूर्यः ।  
पैद्वो यदश्वमाता क्रन्देनाहीनपावपत् ॥ ३ ॥  
यदा पैद्वोऽश्माता क्रन्देनाहीनपावपत् ।  
रज्जू ष्म दत्वती शेरे पूयन्तीं पृथिवीमनु ॥ ४ ॥  
नापो जीर्यन्ति नामृतं नेन्द्राणी अविधवाभवत् ।  
न त्वामास्तेभिषद्विषमश्मानमिव सायकम् ॥ ५ ॥  
इन्द्राग्नी मित्रावरुणा त्वष्टारमदितिं भगम् ।  
हुवे ऽहमर्वन्तं पैद्वं म्यामेयं पुरुषो रिषत् ॥ ६ ॥  
सद्यो जातोऽकनिष्क्रदत् सोल्वो व्यधूनुत ।  
क्रन्देनाश्वस्य वाजिनोऽहन्यन्ताहयः पृथक् ॥ ७ ॥  
(इति षोडशर्चोनाम त्रयोदश्याकाण्डे प्रथमो ऽनुवाकः)  
  