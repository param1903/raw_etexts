---
title: ०३

---
उदितः शतयोजनमिन्द्रो वर्तयते रथम् ।  
सायकं क्षुरवर्तमानमहेर्जातानि जम्भयन् ॥ १ ॥  
दृढास आसन्नहयो हता उदरसर्पिणः ।  
पुच्छमिद्वेष्यायन्त श्वापिण्डमदन्निव ॥ २ ॥  
पापक पापरूपक किं मे सखायमातुदः ।  
न मामपश्य आगतं सतीनं विषदूषणम् ॥ ३ ॥  
अहिजम्भाश्चरामसि मुष्कावरुहो गवामिव ।  
पीलू उप स्वज हन्म उपस्तम्भे पृदाक्वम् ॥ ४ ॥  
ये के चेदमुपासौषुर्वातस्येव पृथग्यतः ।  
अङ्गो नु सर्वे ब्रूताहेयमरसं विषम् ॥ ५ ॥  
त्रिन्धिसि त निषदनं त्रिपुषि पाप ते गृहः ।  
अच्छन्नं त्वा वातो हन्त्यच्छन्नमभि वर्षति ॥ ६ ॥  
नाकुलेन भेषजेन तेनाहीन् जम्भयामसि ।  
मश्चतुर्नाम वृक्षकः स एनान् अरसान् अकः ॥ ७ ॥  
असिताहेरहं विषमुभयोः शितस्य च ।  
अभिक्रन्दस्य या रोपीस्ता इतोऽप नयामसि ॥ ८ ॥  
इदं पैद्वो अजायतेदमस्य पिपर्तनम् ।  
इदं कनिक्रदो मृगो विषमेति पराभवन् ॥ ॥ ९ ॥  
विषूचीना वाता वान्तु विष्वग्वर्षन्तु वृष्टयः ।  
विष्वग्विष प्र मेह त्वं शतधार इवावटः ॥ ॥ १० ॥  
   