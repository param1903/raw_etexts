---
title: ०९८

---
ज्योतिष्मन्तं सुकृतां लोकमीप्सन् पञ्जौदनं ब्रह्मणेजं ददाति ।  
स व्याप्नुह्येभि लोकं जयास्मै शिवोस्मभ्यं प्रतिगृहीत एधि ॥ १ ॥  
अजस्त्रिनाके त्रिदिवे त्रिपृष्ठे सुकृतां लोके ददिवांसं दधाति । वासं  
पञ्चौदनो ब्रह्मणे दीयमानः स दातारं तृप्त्या तर्पयाति ॥ २ ॥  
अजोह्यग्नेरजनिष्ट शोकात् विप्रो विप्रस्य सहसो वयोधाः ।  
हुतमिष्टमभिपूर्तं वषट्कृतं तद्देवा ऋतुशः कल्पयन्तु ॥ ३ ॥  
अमोतं वासो दद्याद्धिरण्यमपि दक्षिणाम् ।  
तथा लोकान् समाप्नुयाद् ये दिव्या ये च पार्थिवाः ॥ ४ ॥  
एतास्त्वाज धाराः उप यन्तु विश्वतः सोम्या देवीर्घृतपृष्ठा मधुश्चुतः ।  
स्तभान पृथिवीं दिवं सदस्व नाके तिष्ठास्यधि सप्तरश्मौ ॥ ५ ॥  
पृष्ठात् पृथिव्या अहमन्तरिक्षमारुहमन्तरिक्षाद् दिवमारुहम् ।  
दिवो नाकस्य पृष्ठात् स्वर्ज्योतिरगामहम् ॥ ६ ॥  
अजो ऽस्यज स्वर्गो ऽसि त्वया लोकमङ्गिरसः प्राजानम् ।  
तं लोकमनु प्र ज्ञेष्म ॥ ७ ॥  
येना सहस्रं वहसि येन वा सर्ववेदसम् ।  
तेनेमं यज्ञं नो वह स्वर्देवेषु गन्तवे ॥ ८ ॥  
अजं च पचत पञ्च चौदनान् ।  
अजं पञ्चौदनान् पक्त्वा देवा लोकान् समानशुः ॥ ९ ॥  
पञ्चौदनं पञ्चभिरङ्गुलीभिर्दर्व्योद्धर पञ्च चौदनमेतम् ।  
प्राचीं दिशं दक्षिणां प्रतीचीमुदीचीं ध्रुवामूर्ध्वां दिशमाक्रमस्व ॥ १० ॥  