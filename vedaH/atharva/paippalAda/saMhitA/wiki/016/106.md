---
title: १०६

---
मा नो अश्वेषु गोषु पुरुषेषु मा गृधो नो अजाविषु ।  
अन्यत्रोग्र वि वर्तय पियारूणां प्रजां जहि ॥ ॥ १ ॥  
यस्य तक्मा कासिका हेतिरेकाश्वस्येव वृषणः क्रन्द एति ।  
अभिपूर्वं निर्णयते नमो अस्त्वस्मै ॥ २ ॥  
यस्तिष्ठति विष्टभितो अन्तरिक्षे ऽयज्वनः प्रमृणन् देवपीयून् ।  
तस्मै नमो दशभिः शक्वरीभिः ॥ ३ ॥  
तुभ्यमारण्याः पशवो मृगा वने हितास्तुभ्यं वयांसि शकुनाः पतत्रिणः । शुकु  
तव यक्षं पशुपतेप्स्वन्तस्तुभ्यं क्षरन्ति दिव्या आपो मृधे ॥ ४ ॥  
शिंशुमारा अजगराः पुलीकया जषा मत्स्या रजसा येभ्यो अस्यसि ।  
न ते दूरं न परिष्ठास्ति ते भव सद्यः सर्वान् प्रति पश्यसि भूमिम्॥ ५ ॥  
पूर्वस्माद्धंस्युत्तरस्मिन् समुद्रे मा नो रुद्र तक्मना मा विषेण ।  
मा नः सं स्रा दिव्येनाग्निना ऽन्यत्रास्मद्विद्युतं पातयैताम् ॥ ६ ॥  
भवो दिवो भव ईशे पृथिव्या भव आ पप्र उर्वन्तरिक्षम् ।  
तस्य मा प्रापत् दुच्छुना का चनेह ॥ ७ ॥  
भव राजन् यजमानाय मृड पशूनां हि पशुपतिर्बभूथ । ।  
यः श्रद्दधाति सन्ति देवा इति चतुष्पदे द्विपदेस्य मृड ॥ ८ ॥  
मा नो महान्तमुत मा नो अर्भकं मा नः उक्षन्तमुत मा नो उक्षतः ।  
मा नो हिंसी पितरं मोत मातरं स्वां तन्व रुद्र मा रीरिषो नः ॥ ॥ ९ ॥  
रुद्रस्यैलबकारेभ्यो ऽसंसूक्त गिरेभ्यः।  
इदं महाश्वेभ्यः श्वभ्यो अकरं नमः ।  
नमस्ते घोषिणीभ्यो नमस्ते केशिनीभ्यः ।  
नमः सम्भुञ्जतीभ्यः नमो नमस्वस्तीभ्यो ॥ १० ॥  