---
title: ०८२

---
उच्छिष्टे नामरूपाण्युच्छिष्टे लोक आहितः ।  
उच्छिष्ट इन्द्रश्चाग्निश्च विश्वमन्तः समाहितम् ॥ १ ॥  
उच्छिष्टे द्यावापृथिवी विश्वं भूतं समाहितम् ।  
आपः समुद्र उच्छिष्टे चन्द्रमा वात आहितः ॥ २ ॥  
सन्नुच्छिष्टे असंश्चोभौ मृत्युर्वाजः प्रजापतिः ।  
लौक्या उच्छिष्टायत्ता व्रश्च द्रश्चापि श्रीर्मयि ॥ ३ ॥  
दृढो दृंहस्थिरो अन्यो ब्रह्म विश्वसृजो दश।  
नाभिमिव सर्वतश्चक्रमुच्छिष्टे देवताहिताः ॥ ४ ॥  
ऋक्साम यजुरुच्छिष्ट उद्गीथः प्रस्तुतं स्तुतम् ।  
हिङ्कार उच्छिष्टेस्वरः साम्नो मेढिश्च तन्मयि ॥ ५ ॥  
ऐन्द्राग्नं पावमानं महानाम्नीर्महाव्रतम् ।  
उच्छिष्टे यज्ञस्याङ्गान्यन्तर्गर्भ इव मातरि ॥ ६ ॥  
राजसूयं वाजपेयमग्निष्टोमस्तदध्वरः ।  
अर्काश्वमेधावुच्छिष्टे जीवबर्हिर्मदिन्तमः ॥ ७ ॥  
अग्न्याधेयमथो दीक्षा कामप्रच्छन्दसा सह ।  
उत्सन्ना यज्ञाः सत्त्राण्युच्छिष्टेधि समाहिताः ॥ ८ ॥  
अग्निहोत्रं च श्रद्धा च वषट्कारो व्रतं तपः ।  
दक्षिणेष्टं पूर्तं चोच्छिष्टेधि समाहिताः ॥ ९ ॥  
एकरात्रः त्रिरात्रश्च सद्यः क्रीः प्रक्रीरुक्थ्यः ।  
ओतं निहितमुच्छिष्टे यज्ञस्याणूनि विद्ययाः ॥१०  