---
title: ११६

---
एते वै प्रियाश्चाप्रियाश्च ऋत्विजः स्वर्गं लोकं गमयन्ति यदतिथयः ॥ १ ॥  
यत् क्षत्तारं ह्वयत्या श्रावयति ॥ २ ॥  
यत् प्रतिशृणोति प्रत्याश्रावयति ॥ ३ ॥  
यत् परिवेष्टार आवसथान् प्रपद्यन्ते चमसाध्वर्यव एव ते तेषां वै न कश्चनाहोता ॥ ३ ॥  
यत् प्रातरुपहरति प्रातः सवनमेव तत् ॥ ४ ॥  
यद्दिवोपहरति माध्यन्दिनमेव तत् सवनम् ॥ ॥ ५ ॥  
यत् सायमुपहरति तृतीय सवनमेव तत् ॥ ६ ॥  
यदतिथिपतिरतिथीन् परिविष्यासनं याचते अवभृथमेव तदुपावैति ॥ ७ ॥  
यत् सभागयति दक्षिणामेव तत् सभागयति यदनुतिष्ठत्युदवस्यत्वेव तत् ॥ ८ ॥  