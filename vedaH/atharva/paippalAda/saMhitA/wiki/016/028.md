---
title: ०२८

---
उत्तमो अस्योषधीनामनड्वान् जगतामिव व्याघ्रः श्वपदामिव ॥  
यमैच्छामाविदाम तं प्रतिस्पाशनमन्तितम् ॥ १ ॥  
स इद् व्याघ्रो भवत्यथो सिंहो अथो वृषा ।  
सर्वा दिशो वि राजति यो बिभर्तीमं मणिम् ॥ २ ॥  
नैनं घ्नन्त्यप्सरसो न गन्धर्वा न मर्त्याः ।  
सर्वा दिशो वि राजति यो बिभर्तीमं मणिम् ॥ ३ ॥  
कश्यपत्स्वामसृजत् कश्यपस्त्वा समैरयत् ।  
अबिभस्त्वेन्द्रो मानुषे वर्म बिभ्रत् संश्रेषिणे ऽजयत् ॥ १४ ॥  
मणिं सपत्नं जम्भनं वर्म देवा अबध्नत ।  
यस्त्वा कृत्याभिर्यस्त्वा दीक्षाभिर्यस्त्वा यज्ञैर्जिघांसति ।  
प्रत्यक् त्वमिन्द्र तं जहि वज्रेण शतपर्वणा ॥॥ ५ ॥  
अयमिद्वैः प्रतीवर्तः सहस्वान् सञ्जयो मणिः ।  
प्रजां धनं च रक्षतु परिपाणः सुमङ्गलः ॥ ६ ॥  
असपत्नं नो अधरादसपत्नं न उत्तरात् ।  
इन्द्रासपत्नं नः पश्चाज्ज्योतिः शूर पुरस्कृधि ॥ ७ ॥  
ऐन्द्राग्नं वर्म बहुलं यदुग्रं विश्वे देवा नाति विध्यन्ति सर्वे ।  
तत्ते तन्वं त्रायतां सर्वतो बृहदायुष्मान् जरदष्टिर्यथासत् ॥ ८ ॥  
आ त्वा रुक्षद्देवमणिर्मह्या अरिष्टतातये ।  
इमं मेथिमभिसंविशध्वं तनूपानं त्रिवरूथमोजसे ॥ ९ ॥  
अस्मिन्निन्द्रो नि दधातु नृम्णमिमं देवासो अभिसंविशध्वम् ।  
दीर्घायुत्वाय शतशारदायायुष्मान् जरदष्टिर्यथासत् ॥ १० ॥  
इन्द्रो बध्नातु ते मणिं जिगीवाङ् अपराजितः सोमपा अभयङ्करो वृषा ।  
स त्वा रक्षतु सर्वदा दिवानक्तं च विश्वतः ॥ १ १ ॥  
(इति क्षुद्रकाण्डनामषोडषकाण्डे पञ्चमो ऽनुवाकः)  