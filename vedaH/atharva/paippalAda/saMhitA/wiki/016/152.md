---
title: १५२

---
यस्मिन्देवः पितरो मनुष्या अरानाभाविव श्रिताः ।  
अपां त्वा पुष्पं पृच्छामि यत्र तन्मायया हितम ॥ १ ॥  
यत्रापां पुष्पं निहितं मायया निहितं गुहा ।  
यो वै तद्विद्यात् प्रत्यक्षं स विद्याद् ब्राह्मणं महत् ॥ २ ॥  
मणिस्त्रिसूत्रो निहितः स्वर्यदूर्ध्वस्त्रियङ् विश एति प्रजानन् ।  
स पुमान् पुंसो जनयनृतेन सर्वानन्तान् गच्छति सद्य एव ॥ ३ ॥  
सर्वां रात्रिं सहोषत्वादित्यो जातवेदसा ।  
अग्नेरधि दिवमारोहन्नायुषा समनक्तु मां वर्चसा सं सृजतु माम् ॥ ४ ॥  
घर्मः साहस्रः समिधा समिद्धोसपत्नाः प्रदिशो मे कृणोतु ।  
सपत्नान् सर्वान् मे सूर्यो हन्तु वैश्वानरो हरिः ॥ ५ ॥  
घर्मस्तप्त प्र दहतु भ्रातृव्यान् द्विषतो वृका ।  
आदत्ताञ्छत्रूनादित्य उद्यन्सूर्यः पृतन्यतः ॥ ६ ॥  
वैश्वानरः प्र दहतु भ्रातृव्यान् द्विषतो वृषा ।  
उद्यन् मे शुक्र आदित्यो विमृधो हन्तु सूर्यः । ॥ ७ ॥  
शुक्रं सुवर्णं हरिं ब्रह्मभ्राजदजस्रं ज्योतिर्दिवमाततान ।  
हरिः सुवर्णः प्रमथिष्णुराशुः सपत्नान् हन्तु महता वधेन ॥ ८ ॥  
हरिः सुवर्णः सृजत्वभयङ्करो हिरण्यवर्णो दुरितादाप आशुः ।  
सपत्नान् सर्वान् मे सूर्य आदित्यं हन्तु रश्मिभिः ॥॥ ९ ॥  
महान्तमर्थं परिसद्य एत्यहोरात्रे विततश्च्छुक्र उद्यन् ।  
सपत्नान सर्वान मे सूर्यों हन्तु वैश्वानर दहन्॥ १० ॥  
उद्यन्नद्य चित्रमहः सपत्नान् मेव जहि ।  
दिवैनान् रश्मिभिर्जहि रात्र्यैणांस्तमसा वधीस्ते यन्त्वधमं तमः ॥ ११ ॥  
तेजस्तपांसि मुखतो बिभर्ष्यानन्दं भूतं महसिः प्रतिष्ठाम् ॥  
पर्यूहमाणः श्रियमेषि सर्वतो मोघं सत्यं यश उद्यतं ते ॥ १२ ॥  