---
title: ०८५

---
यन्मन्युर्जायामावहत् सङ्कल्पस्य गृहादधि ।  
क आसं जन्याः के वराः क उ ज्येष्ठवरो ऽभवत । । ॥ १ ॥  
तपश्चैवास्तां कर्म चान्तर्महत्यर्णवे ।  
त आसं जन्यास्ते वरा स उ ज्येष्ठवरो ऽभवत्॥ २ ॥  
दश साकमजायन्त देवा देवेभ्यः पुरा ।  
यो वै तान् विद्यान्नामथा स वा अद्य महद्वदेत् ॥ ३ ॥  
प्राणापानौ चक्षुः श्रोत्रमक्षितिश्च क्षितिश्च या।  
व्यानोदानौ वाङ् मनस्ते वा आकूतिमावहन्॥ ४ ॥  
अजाता आसन्नृतवोथो धाता बृहस्पतिः।  
इन्द्राग्नी अश्विना तर्हि कं ते ज्येष्ठमुपासत ॥ ५ ॥  
तपश्चैवास्तां कर्म चान्तर्महत्यर्णवे ।  
तपो ह यज्ञे कर्मणस्तत् ते ज्येष्ठमुपासत ॥ ६ ॥  
कुत इन्द्रः कुतः सोमः कुतो अग्निरजायत ।  
कुतस्त्वष्टा समभवद्धाता समभवत् कुतः ॥ ७ ॥  
इन्द्रादिन्द्रः सोमात्सोमो अग्नेरग्निरजायत ।  
त्वष्टा ह यज्ञे त्वष्टुर्धाता धातुरजायत ॥ ८ ॥  
ये त आसन्दश जाता देवा देवेभ्यः पुराः ।  
पुत्रेभ्यो लोकं दत्त्वा कस्मिन्ते लोक आसते ॥ ९ ॥  
येतो भूमिः पूर्वासीद्यामद्धातय इद्विदुः ।  
के तस्यां देवा आसते कस्मिन् उषाधिश्रिताः ॥ १० ॥  