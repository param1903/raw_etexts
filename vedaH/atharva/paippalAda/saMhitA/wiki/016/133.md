---
title: १३३

---
विराड् वा इदमग्रे ऽजायत तस्या जाताया अबिभेत् सर्वम् |  
इयमेवेदं भविष्यति न वयमिति ॥ १ ॥  
सोदक्रामत् सा दक्षिणाग्नौ न्यक्रामत् ।  
यज्ञर्त्तो वासतेयो भवति य एवं वेद ॥ २ ॥  
सोदक्रामत् सा गार्हपत्ये न्यक्रामत् ।  
गृहमेधी गृहपतिर्भवति य एवं वेद ॥ ३ ॥  
सोदक्रामत् साहवनीये न्यक्रामत् ।  
यन्त्यस्य देवा देवहूतिं प्रियो देवानां भवति य एवं वेद ॥ ४ ॥  
सोदक्रामत् सा सभायां न्यक्रामत्।  
यन्त्यस्य सभां सभ्यो भवति य एवं वेद ॥ ५ ॥  
सोदक्रामत् सा समितौ न्यक्रामत् ।  
यन्यस्य समितिं समित्यो भवति य एवं वेद ॥ ६ ॥  
सोदक्रामत् सामन्त्रणे न्यक्रामत् ।  
यन्त्वस्या मन्त्रणमामन्त्रणीयो भवति य एवं वेद ॥ ७ ॥  
सोदक्रामत् सान्तरिक्षे चतुर्धा विक्रान्ता तिष्ठत्तां देवमनुष्या अब्रुवन्नियं तद् वेद यदुभय उपजीवेमेमामुप ह्वयामहा इति तामुपाह्वयन्त ।  
ऊर्ज एहि स्वध एहि सूनृत एहीरावत्येहीति ॥ ८ ॥ सुनृ  
तस्या बृहद्रथन्तरं च द्वौ स्तनावास्तां वृह  
यज्ञायज्ञियञ्च वामदेव्यं च द्वौ ॥ ९ ॥  
ओषधीर्वै रथन्तरं देवा अदुह्रन् व्यचो बृहदपो वामदेव्यं यज्ञं यज्ञायज्ञियम् । वृह  
ये ते वै विराजः कामधुगास्तनाः ।  
कामङ्कामं विराजं दुहे य एवं वेद ॥ १० ॥  