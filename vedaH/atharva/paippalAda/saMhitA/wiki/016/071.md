---
title: ०७१

---
अक्रव्यादा तन्वा जातवेदो या ते स्वर्गा तपसा सयोनिः ।  
तयोदनमभिश्राम्यैतं तया नो अग्ने महि शर्म यच्छः ॥ १ ॥  
सोमस्यांशुभिर्यतः मध्यमदित्याः पृष्ठेसीदत ।  
ये त ओदन देवयाने लोके विदुः पात्रं दारुमयं मनुष्याः ॥ २ ॥  
तेषामेधि पात्र मात्रः स्वर्गः पृथिवीं विद्म तव पात्रम् ।  
एतास्त्वौदनोप यन्त्वापो घृतश्चुतः पयसा वर्धयन्तीः ॥ ३ ॥  
स्तभ्नासि स्वः पृथिवीमुतद्यामुतान्तरिक्षं स्वधया पूरयासि ।  
यावन्तस्तण्डुलास्तत्तस्य विष्ठास्तावन्तो यज्ञास्तत्तस्य दोहाः ॥ ४ ॥  
तावती स्वधा घृतपृष्ठे मे अस्तूर्जं दुहां मधुपृचं व्योमन् ।  
यमोदनं पचामि श्रद्दधानः पात्रेपूरं घृतपृष्ठं जुषाणः ॥ ५ ॥  
स मे मां क्षेष्ट सदमिष्यमानो यमस्य लोके परमे व्योमन् ।  
ओदनः पात्रेण सह दक्षिणया ब्राह्मणेभ्यो दत्तो अमृतत्वे दधाति ॥ ६ ॥  
सूर्यस्य ध्राजीरनु रश्मिन् आगन्दिवस्पृष्ठान् शकुन इवारोहन् ।  
सं प्राणेन प्राणभृतं सृजामि सं वीर्येण पयसाशिषा च ॥॥ ७ ॥  
आस्तावं गच्छ सुकृतां यत्र लोकं ते त्वां प्राश्नन्तु दक्षिणतो निषद्य।  
अग्निष्टोमेन सरथं हि याह्यथोक्तमतिरात्रं च गच्छ ॥ ८ ॥  
द्विरात्र मात्रस्त्र्यहं व्यश्नुह्यथारोह चतूरात्रं रथमिव ॥  
चतूरात्रेण कल्पमानो हि याह्यथ सप्तरात्रं दशरात्रं च गच्छ॥ ९ ॥  
द्वादशाहं परिभूय विश्वत एकविंशत्या विमृधो नुदस्व ।  
एकविंशत्या विमृधो हि याह्यथैक चत्वारिंशतोप याह्येकम् ।  
त्रयस्त्रिंशतामृतो भूत्वा त्रिमास्यमोदनान् वा रभस्व ॥ १० ॥  