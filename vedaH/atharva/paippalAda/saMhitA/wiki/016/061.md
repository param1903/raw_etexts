---
title: ०६१

---
केन देवाङ् अनु क्षियति केन दैवरजनयद्विशः ।  
केनेदमन्यन्नक्षत्रं केन सत् क्षत्रमुच्यते ॥ १ ॥  
केन पर्जन्यमाप्नोति केन सोमं विचक्षणम् ।  
केनेममग्निं पुरुषः केन संवत्सरं ममे ॥ २ ॥  
केनेयं भूमिर्निहिता केन द्यौरुत्तरा हिता । रुत  
केनेदमूर्ध्वं तिर्यक् चान्तरिक्षं व्यचो हितम् ॥ ३ ॥  
ब्रह्मणा भूमिर्निहिता ब्रह्म द्यामुत्तरां दधौ ।  
ब्रह्मेदमूर्ध्वं तिर्यक् चान्तरिक्षं व्यचो हितम् ॥ ४ ॥ तीर्यक्  
केन श्रोत्रियमाप्नोति केनेमं परमेष्ठिनम् ।  
केन यज्ञश्च श्रद्धा च केनास्मिन्निहितं मनः ॥ ५ ॥  
ब्रह्म श्रोत्रियमाप्नोति ब्रहेमं परमेष्ठिनम् ।  
ब्रह्म यज्ञश्च श्रद्धा च ब्रह्मास्मिन्निहितं मनः ॥ ॥ ६ ॥  
क इदमस्थ्यसृजत क इदं मांसं समभरत् ।  
क इमां त्वचं च लोमं च को इदं रूपं समैरयत् ॥ ७ ॥  
क इदं ब्रह्मास्थ्यसृजत ब्रह्म मांसं समभरत् ।  
ब्रह्म त्वचं च लोमं च ब्रह्मरूपं समैरयत् ॥ ८ ॥  
क इदं चक्षुरसृजत कः प्राणं केष्वामयत् ।  
क इदं मनश्च वाचञ्च क इमां समभरत्पुरम् ॥ ९ ॥  
ब्रह्म चक्षुरसृजत ब्रह्म के प्राणमावयत् ।  
ब्रह्म मनश्च वाचञ्च ब्रह्म समभरत् पुरम् ॥ १० ॥  