---
title: ०१७

---
ओषधीनामहं वृण उर्वरीरिव साधुया ।  
नयाम्यर्वतीरिवाहे निरैतु ते विषम् ॥ १ ॥  
यदग्नौ सूर्ये विषं पृथिव्यामोषधीषु यत् ।  
कान्दा विषं कनिक्लकं निरैत्वैतु ते अहे ॥ २ ॥  
अङ्गादङ्गात् प्र च्यावय हृदयं परि वर्जय ।  
अधा विषस्य तत्तेजोवाचीनं तदेतु ते ॥ ३ ॥  
अग्ने त्रायस्व विमदं नयेमं पुनर्धेहि जीवसे जातवेदः।  
मा ते हेडांसि दुरिताव गन्माहिर्वधीद् द्विषतः पुरुषं नः ॥ ४ ॥  
ये अग्निजा ओषधीजाहीनां ये अभ्रजा विद्युत आबभूवुः ।  
येषां जातानि बहुधा बहूनि तेभ्यः सर्पेभ्यो नमसा विधेम ॥ ॥ ५ ॥  
तौदी नामासि कन्या घृताची नाम वा असि ।  
अधस्पदेन ते पदोराददे विषदूषणम् ॥ ६ ॥  
आरे अभूद्विषमरौद्विषे विषमप्रागपि ।  
अग्निरहेर्निरधाद् विषं सोमो निरणयीत् ।  
दंष्ट्रारमन्वगाद्विषमहिरमृत ॥ १७ ॥  