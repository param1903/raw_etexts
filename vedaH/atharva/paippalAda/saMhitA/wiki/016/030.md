---
title: ०३०

---
मृत्युदूता अमून्नयत यमदूता अपोम्भतः  
परःसहस्रा हन्यन्तां तृणेढ्येनां मत्यं भवस्य ॥ १ ॥  
साध्या एकं जालदण्डमुद्यत्य यन्त्वोजसा ।  
रुद्रा द्वितीयं वसवस्तृतीयमादित्यैरेक उब्जतः ॥ २ ॥  
विश्वे देवा उपरिष्टादुब्जन्तो यन्त्वोजसा ।  
मध्येन घ्नन्तो यन्तु सेनामङ्गिरसो वधैः ॥ ३ ॥  
वनस्पतीन् वानस्पत्यानोषधीरुत वीरुधः ।  
द्विपाच्चतुष्पादिष्णामि यथा सेनाममूं हनन् ॥ ४ ॥  
गन्धर्वाप्सरसो देवान् सर्पान् पुण्यजनान् पितॄन् ।  
दृष्टानदृष्टानिष्णामि यथा सेनाममूं हनन् ॥ ५ ॥  
मृत्युपाशा इमे युक्ता यानाक्रम्य न मुच्यसे ।  
अमुष्या हन्तु सेनाया इदं कूट सहस्रहम् ॥ ६ ॥  
घर्मः समिद्धो अग्निनायं होमः सहस्रहः ।  
भवश्च पृश्निबाहुः शर्व सेनाममूं हतम् ॥ ७ ॥  
मृत्योराषमा पद्यन्तां क्षुधं सेदिं वधं भयम् ।  
इन्द्रश्चाक्षुजालाभ्यां शर्व सेनाममूं हतम् ॥॥ ८ ॥  
पराजिताः प्र त्रसतामित्रा जिता धावत ब्रह्मणा ।  
बृहस्पतिप्रणुत्तानां मामीषां मोचि कश्चन ॥ ९ ॥  
अव पद्यन्तामेषामायुधानि मा शकन् प्रतिधामिषुम् ।  
अथैषां बहु बिभ्यतामिषवो घ्नन्तु मर्मणि ॥ १० ॥  
समेनान् क्रोशतां द्यावापृथिवी उभे समन्तरिक्ष सह देवताभिः ।  
मा ज्ञातारं मा प्रतिष्ठां विदन्त  
मिथो विघ्नाना उप यन्तु मृत्युम्॥ ११ ॥ .  