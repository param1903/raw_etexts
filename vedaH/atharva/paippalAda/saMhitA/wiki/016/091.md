---
title: ०९१

---
सहस्रपृष्ठः शतधारो अक्षितो ब्रह्मौदनो देवयानः स्वर्गः ।  
अमूंस्त आ दधामि प्रजया रेषयैनान् बलिहाराय कृणुतां मह्यमेव ॥ १ ॥  
उदेहि वेदिं प्रजया वर्धयैनां नुदस्व रक्षः प्रतरं धेह्येनाम् ।  
श्रिया समानानति सर्वान् स्यामाधस्पद द्विषतस्पादयेम ॥ २ ॥  
ऋतेन तष्टा मनसा हितेयं ब्रहौदनस्य निहिता वेदिरग्रे ।  
अंशध्रीं शुद्धामुप धेहि नारि तत्रौदनं सादय दैवानाम् ॥ ३ ॥  
अदितेहस्तां स्रुचमेतां द्वितीयां सप्तऋषयो भूतकृतो यामकृण्वन् ।  
सा गात्राणि विदुष्योदनस्य दर्विर्वेद्यामध्येनं चिनोतु ॥ ४ ॥  
शूतं त्वा हविरुपसीदन्तु दैवा निःसृप्याग्नेः पुनरेवं प्र सर्प । रूप  
सोमेन पूतो जठरे सीद ब्रह्मणामार्षेयास्ते मा रिषन् प्राशितारः ॥ ५ ॥  
सोमो राजन् सञ्ज्ञानमा वपैभ्यः सुब्राह्मणा यतमे त्वोपसीदान् ।  
ऋषीनार्षेयांस्तपसोधि जातान् ब्रह्मौदने सुहवा जोहवीमि ॥ ६ ॥  
इमा आपो मधुमतीर्घृतश्चुतो ब्रह्मणां हस्तेषु प्रपृथक् सादयामि ।  
यत्काम इदमभिसिञ्चामि वोहमिन्द्रो मरुत्वान् त्स ददादिदं मे ॥ ७ ॥  
इदं मे ज्योतिरमृतं हिरण्यं पक्वं क्षेत्रात् कामदुघा म एषा ।  
इदं धनं नि दधे ब्राह्मणेषु कृण्वे पन्थां पितृषु यः स्वर्गः ॥ ८ ॥  
अग्नौ तुषाङ् आ वप जातवेदसि परः कम्बुकानप मृड्ढ्येतान् ।  
एतं शुश्रुम गृहराजस्य भागमथो विद्म निर्ऋतेर्भागधेयम्॥ ९ ॥  
श्राम्यतः पचत एति सुन्वतः स्वर्गं लोकमधिरोहयैनम्।  
येन रोहात् परमापद्य यद्वयः उत्तमं नाकं परमं व्योम ॥ १० ॥  