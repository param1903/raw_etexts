---
title: ०७४

---
शीर्षक्तिं शीर्षामयं कर्णशूलं तृतीयकम् ।  
सर्वं शीर्षण्यं ते रोगं बहिर्निर्मन्त्रयामहे ॥ १ ॥  
कर्णाभ्यां ते कङ्कूषेभ्यः शुक्तिबल्गं विलोहितम् ।  
सर्व शीर्षण्यं ते रोगं बहिर्निर्मन्त्रयामहे ॥ २ ॥  
यः कृणोति प्रमोत्तमन्धं कृणोति पूरुषम् ।  
सर्वं शीर्षण्यं ते रोगं बहिर्निर्मन्त्रयामहे ॥ ३ ॥  
यस्य हेतोः प्रच्यावते यक्ष्मो नासत आस्यतः ।  
सर्वं शीर्षण्यं ते रोगं बहिर्निर्मन्त्रयामहे ॥ ४ ॥  
शीर्षरोगमङ्गरोगं विश्वाङ्गीनं विसल्पकम् ।  
सर्वं शीर्षण्यं ते रोगं बहिर्निर्मन्त्रयामहे ॥ ५ ॥  
यस्य भीमः प्रतीकाश उद्वेपयति पूरुषम् ।  
तक्मानं शीतं रूरञ्च तं ते निर्मन्त्रयामहे ॥ ६ ॥  
य उरू अनुसर्पत्यथो एति गवीनिके ।  
बलासमन्तरङ्गेभ्यः बहिर्निर्मन्त्रयामहे ॥ ७ ॥  
यदि कामादपकामाद्धृदयाज्जायते परि ।  
हृदो बलासमङ्गेभ्यः बहिर्निर्मन्त्रयामहे ॥ ८ ॥  
हरिमाणं ते अङ्गेभ्यो यक्ष्मोधामन्तरात्मनः ।  
यक्ष्मं ते सर्वमङ्गेभ्यो बहिर्निर्मन्त्रयामहे ॥ ९ ॥  
आसो बलासो भवतु मूत्रं भवत्यामयत् ।  
यक्ष्माणां सर्वेषां विषं निरवोचमहं त्वत् ॥ १० ॥  