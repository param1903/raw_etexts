---
title: १०९

---
ईर्माभ्यामयनं जातं सक्थिभ्यां च वशे तव। इर्मा शक्थि  
आन्त्रेभ्यो अत्रा यज्ञिरे उदरादधि वीरुधः ॥॥ १ ॥  
यदुदरं वरुणस्यानुप्राविशथा वशे।  
ततस्त्वा ब्रह्मोदह्वयत् स हि नेत्रमवेत्तव ॥ २ ॥  
सर्वे गर्भादवेपन्त जायमानादसूस्वः।  
ससूव हि तामाहुर्वशेति ब्रह्मणा क्लृप्त उत बन्धुरस्याः ॥ ३ ॥  
युध एकः सं सृजति यो अस्या एक इद्वशी ।  
तरांसि यज्ञा अभवन् तरसां चक्षुरभवद् वशा ॥ ॥ ४ ॥  
वशा सूर्यं प्रत्यगृह्णाद् वशा यज्ञमधारयत्।  
वशायामन्तराविशदोदनो ब्रह्मणा सह ॥ ५ ॥ बिश  
वशामेवाहुरमृतं वशां मृत्युमुपासते।  
वशेदं सर्वमभवद्देवा मनुष्या असुराः पितर ऋषयः ॥ ६ ॥  
य एवं विद्यात् स वशां प्रति गृह्णीयात् ।  
तथा हि यज्ञः सर्वपाद्दुहे दात्रे अनपस्फुरन् ॥ ७ ॥  
तिस्रो जिह्वा वरुणस्यान्तर्दीद्यत्यासनि ।  
तासां या मध्ये राजति सा वशा दुष्प्रतिग्रहा॥ ८ ॥  
चतुर्धा रेतो अभवद् वशायाः आपस्तुरीयं अमृतं तुरीयं यज्ञस्तुरीयं पशवस्तुरीयम्।  
य एवं विद्यात् स वशां प्रति गृह्णीयात्॥ ९ ॥  
वशा द्यौर्वशा पृथिवी वशा विष्णुः प्रजापतिः।  
वशाया दुग्धमपिबन् साध्या वसवश्व ये ॥ १० ॥  