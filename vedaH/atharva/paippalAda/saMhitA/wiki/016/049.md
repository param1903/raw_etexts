---
title: ०४९

---
यद्देवा देवहेडनं देवासश्चकृमा वयम् ।  
आदित्यास्तस्मान्नो यूयमृतस्य ऋतेन मुञ्चत ॥ १ ॥  
ऋतस्य ऋतेनादित्या यजत्रा मुञ्चतेह नः ।  
यज्ञं यद्यज्ञवाहसः शिक्षन्त उपारिमः ॥ २ ॥  
मेदस्वता यजमानाः स्रुचाज्येन जुह्वतः ।  
आकामा विश्वे वो देवाः शिक्षन्तो नोप शेकिम ॥ ३ ॥  
यद्विद्वांसो यदविद्वांसो एनांसि चकृमा वयम् ।  
तस्मान्नो इह मुञ्चतो विश्वे देवाः सजोषसः ॥ ४ ॥  
यदि जाग्रद्यदि स्वपन्नेन एनस्योकरम् । |  
भूतं मा तस्माद् भव्यं च द्रुपदादिव मुञ्चताम् ॥ ५ ॥  
द्रुपदादिवः मुमुचानः स्विन्नः स्नात्वा मलादिव । ु  
पूतं पवित्रेणाज्यं विश्वान् मुञ्चन्तु मैनसः ॥ ६ ॥  
यद्यामं चकुर्निखनन्तो अग्रे कार्षीवणा अन्नविदो न विद्यया ।  
वैवस्वते राजनि तज्जुहोम्यथ यज्ञियं मधुमन्नो अस्तु ॥ ७ ॥  
वैवस्वतः कृणवद् भेषजानि मधुभागो मधुना सं सृजाति ।  
मातुर्यदेन इषितं न आगन् यद्वापितापराद्धो जिहीडे ॥ ८ ॥  
यदीदं मातुर्यदि वा पितुर्नो भ्रातुः पुत्राच्चेतस एन आगन् ।  
यावन्तो अस्याः पृथिवी सचन्ते तेषां सर्वेषां शिवो अस्तु मन्युः ॥ ९ ॥  
अपमित्यमप्रतीत्तं यदस्मिन् यमस्य येन बलिना चरामि ।  
इदं तदग्ने अनृणो भवामि जीवन्नेव प्रति ददामि सर्वम् ॥ १० ॥  