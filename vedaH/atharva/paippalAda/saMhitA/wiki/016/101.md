---
title: १०१

---
स्कम्म्भेनेमे विष्टभिते द्यौश्च भूमिश्च तिष्ठतः । ।  
स्कम्भ इदं सर्वमार्पितमेजत्प्राणं निमिषच्च यत् ॥ १ ॥ ।  
एकचक्रं वर्तत एकनेमि सहस्राक्षरं प्र पुरो नि पश्चात् ।  
अर्धेनेदं परिबभूव विश्वं यदस्यार्धं कतमः स केतुः ॥ २ ॥  
पञ्चवाहि वहत्यग्रमस्य प्रष्टयो युक्ता अनुसंवहन्ति । बह  
अयातमस्य ददृशे न यातं परं नेदीयोवरं दवीयः ॥ ३ ॥  
इदं सवितर्वि जानीहि षड् यमा एक एकजः।  
तस्मिन् हापित्वमिछन्ते य एषामेक एकजः ॥ ४ ॥  
तिर्यग्बिलश्चमस उर्ध्वबुध्नो यस्मिन् यशो निहितं विश्वरूपम्।  
तत्रासत ऋषयः सप्त साकं ये अस्य गोपा महतो बभूवुः ॥ ५ ॥  
तिस्रो ह प्रजा अत्यायमायन् न्य न्या अर्कमभितो विशन्त ।  
बृहन् ह तस्थौ रजसो विमानो हरितो हरिणीरा विवेश ॥ ६ ॥  
द्वादश प्रधयश्चक्रमेकं त्रीणि नभ्यानि क उ तच्चिकेत । ।  
तत्राहतास्त्रीणि शतानि शङ्कवः षष्टिश्च खीला अविचाचला ये॥ ७ ॥  
अनन्तं विततं पुरुत्रानन्तमन्तवच्चा समन्ते । ।  
ते नाकपालश्चरति प्रजानन् विद्वान् भूतं यदु भव्यमस्य ॥ ८ ॥  
आविः सन्निहित गुहा जरन्नाम महत् पदम्।  
तत्रेदं सर्वमार्पितमेजत् प्राणत् निमिषच्च यत् ॥ ९ ॥  
ऊर्ध्वं भरन्तमुदकं कुम्भेनेवोदहार्यम् ।  
पश्यन्ति सर्वे चक्षुषा न सर्वे मनसा विदुः ॥ १० ॥  