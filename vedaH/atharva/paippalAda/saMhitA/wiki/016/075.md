---
title: ०७५

---
बहिर्बिलं निर्द्रवतु काहाबाहं तवोदरात्।  
यक्ष्माणां सर्वेषां विषं निरवोचमहं त्वत् ॥ १ ॥  
उदरात्ते परि क्लोम्न नाभ्या हृदयादधि ।  
यक्ष्मोधामन्तरात्मनो बहिर्निर्मन्त्रयामहे ॥ २ ॥  
याः सीमानं विरुजन्ति मूर्धानं प्रत्यर्षणीः ।  
अहिंसन्तीरनामया निर्द्रवन्ति बहिर्बिलम् ॥॥ ३ ॥  
या हृदयमुपसर्पन्त्यनुतन्वन्ति कीकसाः ।  
अहिंसन्तीरनामया निर्द्रवन्ति बहिर्बिलम् ॥ ४ ॥  
याः पार्श्वे उपऋषन्त्यनुनिक्षन्ति पृष्ठीः ।  
अहिंसन्तीरनामया निर्द्रवन्ति बहिर्बिलम् ॥ ५ ॥  
यास्तिरश्चीरुपसर्पन्त्यर्षणीर्वक्षणासु ते । र्बक्ष  
अहिंसन्तीरनामया निर्द्रवन्ति बहिर्बिलम् ॥ ६ ॥  
या गुदा अनुसर्पन्त्यान्त्राणि याहयन्ति च ।  
अहिंसन्तीरनामया निर्द्रवन्ति बहिर्बिलम् ॥ ७ ॥  
यामज्ज्ञो अनुसर्पन्ति परूंषि विरुजन्ति च ।  
अहिंसन्तीरनामया निर्द्रवन्ति बहिर्बिलम् ॥ ८ ॥  
ये अङ्गानि विजयन्ति यक्ष्मासो रोपणाः सह ।  
यक्ष्माणां सर्वेषां विषं निरवोचमहं त्वत् ॥ ९ ॥  
विसल्पस्य विद्रधस्य वातीकारस्य वालजेः ॥  
यक्ष्माणां सर्वेषां विषं निरवोचमहं त्वत् ॥ ॥ १० ॥  
पादाभ्यां ते गुल्फाभ्यां जानुभ्यां ऊरुभ्यां श्रोणिभ्यां परि भंससः ।  
अनूकादर्षणीरुष्णिहाभ्यो ग्रीवाभ्यः स्कन्धेभ्यः शीर्ष्णो रोगमनीनशम् ॥ ११ ॥  
सन्ते शीर्ष्णः कपालानि हृदयस्य च यो विदुः ।  
उद्यन् सूर्य आदित्यो ऽङ्गरोगमनीनशत् ॥ १२ ॥  
(इति क्षुद्रकाण्डनाम षोडशकाण्डे द्वादशो ऽनुवाकः)  