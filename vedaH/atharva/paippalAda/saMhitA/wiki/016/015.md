---
title: ०१५

---
इन्द्रस्य प्रथमो रथो देवानामपरो रथो वरुणस्य तृतीय इत्।  
अहिनामपमारथ स्थाणुमारदथार्षत् ॥ १ ॥  
दर्भः शोचिस्तरूणकमश्वस्य वारः पुरुषस्य वारः ।  
रथस्य बन्धुरमहीनामरसं विषं वारिदुग्रम् ॥ २ ॥  
अव श्वेत पदा जहि पूर्वेण चापरेण च ।  
उदप्लुतमिव दार्वहीनामरसं विषं वारिदुग्रम् ॥ ३ ॥  
अरङ्घुषो निमज्योन्मज्य पुनरब्रवीत् ।  
उदप्लुतमिव दार्वहीनामरसं विषं वारिदुग्रम् ॥ ४ ॥  
पैद्वो हन्ति कसर्णीलं पैद्व श्वित्रमुतासितम् ।  
पैद्वो रथर्व्याः शिरः सं बिभेद पृदाक्वाः ॥ ५ ॥ र्ब्याः  
पैद्वो प्रेहि प्रथमोनु त्वा वयमेमसि ।  
अहीन् व्य ऽस्यतात् पथो येन स्मा वयमेमसि ॥ ६ ॥  
इदं पैद्वो अजायतेदमस्य परायणम् ।  
इमान्यर्वतः पदाहिघ्न्यो वाजिनीवतः ॥ ७ ॥  
संयतं न वि ष्परद् व्यात्तं न सं यमत् ।  
अस्मिन् क्षेत्रे द्वावही स्त्री च पुमांश्च तावुभावरसा ॥ ८ ॥  
अरसास इहाहयो ये अन्ति ये च दूरके ।  
घनेन हन्मि वृश्चिकमहिं दण्डेनागतम् ॥ ९ ॥  
अघाश्वस्येदं भेषजमुभयोः स्वजस्य च ।  
इन्द्रो मह्यमघायन्तमहिं पैद्वो अरन्धयत् ॥ ॥ १० ॥  