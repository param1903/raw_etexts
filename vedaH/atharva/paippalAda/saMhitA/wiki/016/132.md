---
title: १३२

---
अगमं स्वरगमं ज्योतिरभ्यष्ठां विश्वाः पृतना अरातीः ।  
यो ऽस्मान् द्वेष्टि यं वयं द्विष्मस्तस्येदं प्राणमायुर्नि वेष्टयामीदमेनमधमं तमो गमयामसि ॥ १ ॥  
सूर्यस्यावृत मन्वावर्ते दक्षिणामन्वावृतम् ।  
सा मे द्रविणं यच्छन्तु सा मे ब्राह्मणवर्चसम् ॥ २ ॥  
दिशो ज्योतिष्मतीरभि पर्यावर्ते ।  
ता मे द्रविणं यच्छन्तु ता मे ब्राह्मणवर्चसम् ॥ ३ ॥  
सप्तऋषीनभि पर्यावर्त्ते ।  
ता मे द्रविणं यच्छन्तु ता मे ब्राह्मणवर्चसम् ॥ ४ ॥  
ब्रह्माभि पर्यावर्त्ते ।  
ता मे द्रविणं यच्छन्तु ता मे ब्राह्मणवर्चसम् ॥ ५ ॥  
ब्राह्मणानभि पर्यावर्त्ते ।  
ते मे द्रविणं यच्छन्तु ते मे ब्राह्मणवर्चसम् ॥ ६ ॥  
यत्ते अन्नं भुवस्पत आक्षियेत पृथिवीमनु । भूव  
तस्य नस्त्वं भुवस्पते सम्प्रयच्छ प्रजापते ॥ ७ ॥ भूव  
यं वयं मृगयामहे तं वधै स्तृणवामहै।  
व्यात्ते परमेष्ठिनो ब्रह्मणापीपदाम तम् ॥ ८ ॥  
वैश्वानरस्य दंष्ट्राभ्यां मृत्युस्तं समधादभि ।  
इयं तं प्सात्वाहुतिः समिद्देवी सहीयसी ॥ ९ ॥  
राज्ञो वरुणस्य बन्धोसि  
सो ऽमुमामुष्यायणममुष्याः पुत्रमन्ने प्राणे बधान ।  
अपामस्मै वज्रं प्र हरामि चतुर्भृष्टिं शीर्षभिद्याय विद्वान् ॥ १० ॥  
सो अस्यपर्वाणि प्र शृणातु सर्वा तन्मे देवाह्यनु जानन्तु विश्वे ।  
यदग्ने तपसा तप उपप्रेक्षामहे वयम् ।  
प्रियाः श्रुतस्य भूयाश्चायुष्मन्तः सुमेधसः । । १ १ ॥  