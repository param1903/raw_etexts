---
title: १३७

---
घृतं प्रोक्षन्ती सुभगा देवान् देवी गमिष्यति ।  
पक्तारमघ्न्ये मा हिंसीर्दिवं प्रेहि शतौदने ॥ १ ॥  
ये पितरो दिविषदो ऽन्तरिक्षसदश्व ये ये चेमे भूम्यामधि ।  
तेभ्यस्त्वं धुक्ष्व सर्वदा क्षीरं सर्पिरथो मधु ॥ २ ॥  
यत्ते शिरो ये च शृङ्गे यौ कर्णौ यै च ते अक्षौ ।  
आमिक्षां दुह्रतां दात्रे क्षीरं सर्पिरथो मधु ॥ ३ ॥ सर्पी  
यत्ते मुखं या जिह्वा ये दन्ता ये च ते हनू ।  
आमिक्षां दुह्रतां दात्रे क्षीरं सर्पिरथो मधु ॥ ४ ॥ सर्पी  
यत्ते क्लोमा यद्धृदयं पुरीतत् सहकण्ठिका ।  
आमिक्षां दुह्रतां दात्रे क्षीरं सर्पिरथो मधु ॥ ५ ॥  
यत्ते यकृद् ये मतस्ने यान्यान्त्राणि याश्च ते गुदाः ।  
आमिक्षां दुह्रतां दात्रे क्षीरं सर्पिरथो मधु ॥ ६ ॥  
यस्ते प्लाशिर्यो वनिष्ठुर्यौ कुक्षी यच्च उदरम् ।  
आमिक्षां दुह्रतां दात्रे क्षीरं सर्पिरथो मधु ॥ ७ ॥  
यत्ते मज्जा यान्यस्थीनि यन्मांसं यच्च लोहितम् ।  
आमिक्षां दुह्रतां दात्रे क्षीरं सर्पिरथो मधु ॥ ८ ॥  
यौ ते बाहू यौ ते अंसौ ये दोषणी या च ते ककुत् ।  
आमिक्षां दुह्रतां दात्रे क्षीरं सर्पिरथो मधु ॥ ९ ॥  
यत् ते स्कन्धा या ग्रीवा याः पृष्ठीर्याश्च पर्शवः ।  
आमिक्षां दुह्रतां दात्रे क्षीरं सर्पिरथो मधु ॥ १० ॥  