---
title: १४९

---
यत्ते गुल्फयोदौर्भाग्यं पादयोरङ्गुलीरनु ।  
अयं तद् विश्वभेषजो ऽपामार्गो ऽप लुम्पतु ॥ १ ॥  
यत्ते परुषु दौर्भाग्यं मांसे अस्थिषु मज्जसु ।  
अयं तद् विश्वभेषजो ऽपामार्गो ऽप लुम्पतु ॥ २ ॥  
यत्ते किं च दौर्भाग्यमङ्गेष्वङ्गेषु प्रतिष्ठितम् ।  
यद् वा लोमसु विष्ठितम् ।  
अयं तद् विश्वभेषजो ऽपामार्गो ऽप लुम्पतु ॥ ३ ॥  
यते अक्षेषु दौर्भाग्यं प्राहायामधिदेवने ।  
अयं तद् विश्वभेषजो ऽपामार्गो ऽप लुम्पतु ॥ ४ ॥  
यते पशुषु दौर्भाग्यं कृष्यामशनेर्हितम् ।  
अयं तद् विश्वभेषजो ऽपामार्गो ऽप लुम्पतु ॥ ५ ॥  
या ते लक्ष्मीर्भ्रूणहत्याथो या ते अपुत्रता ।  
अयं तद् विश्वभेषजो ऽपामार्गो ऽप लुम्पतु ॥ ६ ॥  
यत्ते ऽदृष्टं पितृषद्यमथो या ते अपत्यता ।  
अयं तद् विश्वभेषजो ऽपामार्गो ऽप लुम्पतु ॥ ७ ॥  
या ते का च पापी लक्ष्मीरथो या ते अपशुता ।  
अयं तद् विश्वभेषजो ऽपामार्गो ऽप लुम्पतु ॥ ७ ॥  
कण्ठदघ्ना महिमार्त्तिमृणां देवेभ्यः किल्विषं यद् बभूव । ।  
इमास्तदापः प्र वहन्तु रिप्रं पुनातु मा शतधारं पवित्रम् ॥ ८ ॥  
स्नाहि रिप्र शमलं च सर्वं कृष्णे चेले सादयित्वा पापम् ।  
हित्वावर्तिं निर्ऋतिं मृत्युपाशान् सूर्यज्योतिरभ्येह्यग्निम् ॥ ९ ॥  
उद्यन्तो अस्मान्महतः समुद्रान् मुच्यमानो अंहसः पाप्मनश्च ।  
पुनर्मनः पुनरायुर्न आगन् मा दभन् पणयो यातुधानाः ॥ १० ॥  
अवरिप्रमनिक्ष्ममह्यशस्तिमध्यात्मानः ।  
वर्च आ धीयतां मयि तेज आ धीयतां मयि ।  
प्राणापानौ मा मा हासिष्टं सर्वमायुरशीय ॥ ११ ॥  