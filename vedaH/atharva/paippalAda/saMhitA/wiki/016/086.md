---
title: ०८६

---
कुतः केशान् कुतः स्नाव कुतो अस्थीन्याभरत् ।  
अङ्गा पर्वाणि मज्जानं को मांसं कुतो आभरत् ॥ १ ॥  
यदा केशानस्थि स्नाव मांसं मज्जानमाभरत् ।  
शरीरं कृत्वा पादवत् कं लोकमनु प्राविशत् ॥ २ ॥  
संसिचो नाम ते देवा ये सम्भरैः समभरन् ।  
सर्वे संसिच्य मर्त्यं देवाः पुरुषमाविशन् ॥ ३ ॥ परु  
शिरो हस्तावथो बाहू जिह्वां ग्रीवाश्च कीकसाः ।  
पृष्टिर्बर्जह्ये पार्श्वे कस्तत् समदधादृषिः ॥ ४ ॥  
ऊरू पादावष्ठीवन्तौ श्रोणीहस्तावथो मुखम्। उरू  
त्वचा प्रावृत्य तत्सर्वं सन्धा समदधान्मही ॥ ॥ ५ ॥  
यत्तच्छरीरमशयत् सन्धया संहितं महत् ।  
येनेदमद्य रोचते को अस्मिन् वर्णमाभरत् ॥ ६ ॥  
सर्वे देवा उपाशिक्षन् तदजानाद्वधूः सती ।  
ईशा वशस्य या जाया सास्मिन् वर्णमाभरत् ॥ ७ ॥  
यदा त्वष्टा व्यतृणत् पिता त्वष्टुर्य उत्तरः ।  
गृहं कृत्वा मर्त्यं देवाः पुरुषमाविशन् ॥ ८ ॥  
स्वप्नो वै तन्द्रीर्निऋतिः पाण्मानो नाम देवताः।  
जरा खालत्यं पालित्यं शरीरमनु प्राविशन् ॥ ९ ॥  
स्तेयं दुष्कृतं वृजिनं सत्यं यज्ञो यशो महः।  
बलं च क्षत्रमोजश्च शरीरमनु प्राविशन् ॥ १० ॥  