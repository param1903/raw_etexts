---
title: ११५

---
तस्मै वा उषा हिङ्कृणोति सविता भूत्या प्र स्तौति  
बृहस्पतिरूर्जोयोद्गायति त्वष्टा पुष्ट्या प्रति हरति विश्वे देवा निधनम्।  
निधनं भूत्याः प्रजायाः पशूनां भवति य एवं वेद ॥ १ ॥  
तस्मा उद्यन् सूर्यो हिङ्कृणोति सङ्गवः प्र स्तौति ।  
मध्यन्दिन उद्गायत्यपराह्नः प्रतिहरत्यस्तंयन् निधनम् ।  
निधनं भूत्याः प्रजायाः पशूनां भवति य एवं वेद ॥ २ ॥  
तस्मा अभ्रो भवन् हिङ्कृणोति विद्योतमानः प्र स्तौति  
स्तनयन्नुद्गायति वर्षं प्रति हरत्युदगृह्णन् निधनम् ।  
निधनं भूत्याः प्रजायाः पशूनां भवति य एवं वेद ॥ ३ ॥  
अतिथीन् प्रति पश्यति हिङकृणोत्यभि वदति प्र स्तौत्युदकं  
याचत्युद्गायत्युपहरति प्रति हरत्युच्छिष्टं निधनम् ।  
निधनं भूत्याः प्रजायाः पशूनां भवति य एवं वेद ॥ ॥ ४ ॥  