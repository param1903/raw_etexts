---
title: ०८७

---
भूतिश्च वा अभूतिश्च रातयोरातयोश्च याः ।  
क्षुधश्च सर्वास्तृष्णाश्च शरीरमनु प्राविशन् ॥ १ ॥  
निन्दाश्च वा अनिन्दाश्च यच्च हन्तेति नेति च ।  
शरीरं श्रद्धा दक्षिणाश्रद्धा चानु प्राविशन् ॥ २ ॥  
विद्याश्च वा अविद्याश्च यच्चान्यदुपदेश्यम् ।  
शरीरं ब्रह्मा प्राविशदृचः सामाथो यजुः ॥ ३ ॥  
आनन्दानन्दाः प्रमुदोभीमोदमुदश्च ये ।  
हसो नरिष्टा नृत्तानि शरीरमनु प्राविशन् ॥ ४ ॥  
आलापाश्च प्रलापाश्चाभीलापलपश्च ये ।  
शरीरं सर्वे प्राविशन्नायुजः प्रयुजो युजः ॥ ५ ॥  
प्राणापानौ चक्षुः श्रोत्रमक्षितिश्च क्षितिश्च याः ।  
व्यानोदानौ वाङ्मनः शरीरेण त ईयन्ते ॥ ॥ ६ ॥  
आशिषश्च प्रशिषश्च संशिषो विशिषश्च याः ।  
चित्तानि सर्वे सङ्कल्पाः शरीरमनु प्राविशन् ॥ ७ ॥  
· · · · · · वै धृतयश्चेडाशीः सूनृतेडा ।  
शरीरं सर्वे प्राविशन्नृतरीर्ष्यायुधोमृधः ॥ ८ ॥  
आस्तेयीश्च वास्तेयीश्च त्वरणाः कृपणाश्च याः ।  
गुह्याः शुक्रा आपः स्थूलास्ताबीभत्सुरसादयन् ॥ ९ ॥  
अस्थि कृत्वा समिधं तदष्टापो असादयन् ।  
रेतः कृत्वाज्यं देवाः पुरुषमाविशन् ॥ ॥ १० ॥  