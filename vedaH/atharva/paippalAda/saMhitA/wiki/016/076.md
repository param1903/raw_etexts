---
title: ०७६

---
सपत्नहनमृषभं घृतेन कामं शिक्षामि हविषाज्येन ।  
नीचैः सपत्नान् मम पादय त्वमभिष्टुतो महता वीर्येण ॥ १ ॥  
यन्मे मनसो न प्रियं न चक्षुषो यन्मे हृदये नाभिनन्दति ।  
तद्दुष्वप्न्यं प्रतिमुञ्चामि सपत्ने कामं स्तुष्टुवानुदहं भिदेयम् ॥ २ ॥  
दुष्वप्न्यं काम दुरितं च कामाप्रजस्तामस्वगतामवर्तिम्।  
उग्र ईशानः प्रति मुञ्च तस्मिन् यो अस्मभ्यमंहूरणा चिकित्सात् ॥ ३ ॥  
सा ते काम दुहिता धेनुरुच्यते यामाहुर्वाचं कवयो विराजम ।  
तया सपत्नान् परिवृङधि ये मम पर्यनान् प्राणः प्रजाः पशवो जीवनं वृणक्तु ॥ ४ ॥ ङ्घि  
कामस्येन्द्रस्य वरुणस्य राज्ञो विष्णोर्बलेन सवितुः सवेन ।  
अग्नेर्होत्रेण प्र णुदे सपत्नाञ्च्छम्बीव नावमुदकेषु धीरः ॥ ५ ॥  
अध्यक्षो वाजी मम काम उग्रः कृणोतु मह्यमसपत्नमेव ।  
विश्वे देवा मम नाथं भवन्तु सर्वे देवा हवमा यन्तु म इमम् ॥ ६ ॥ ।  
इदमाज्यं घृतवज्जुषाणाः कामज्येष्ठा इह मादयन्ताम् ।  
कृण्वन्तु मह्यमसपत्नमेव ॥ ७ ॥  
इन्द्राग्नी काम सरथं हि भूत्वा नीचैः सपत्नान् मम पादयाथः । निचैः  
तेषां पन्नानामधमा तमांस्यग्ने वास्तून्यनुनिर्दह त्वम् ॥ ८ ॥  
जहि त्वं काम मम ये सपत्ना अन्धा तमांस्यव पादयैनान् ।  
निरिन्द्रिया ऽरसाः सन्तु सर्वे यथा न जीवात् कतमच्चनैषाम्॥ ९ ॥  
अवधीत् कामो मम ये सपत्ना उरु लोकमकरन् मह्यमेधतुम् ।  
मह्यं नमन्तां प्रदिशश्चतस्रो मह्यं षडुर्वीर्घृतमा वहन्तु ॥ १० ॥  