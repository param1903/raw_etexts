---
title: ११३

---
तस्मान्नद्विषन्नद्यान्न द्विषतो ऽन्नमद्यान्न मीमांसितस्य न मीमांसमानस्य ॥ १ ॥  
सर्वो वा एष जग्धपाप्मा यस्यान्नमश्नन्ति ॥ २ ॥  
सर्वो उ एषो ऽजग्धपाप्मा यस्यान्नं नाश्नन्ति ॥ ३ ॥  
प्रजापतेर्वा एष विक्रान्तमनुविक्रमते य उपहरति ॥ ४ ॥  
प्राजापत्यो वा एतस्य यज्ञो विततो य उपहरति ।॥ ५ ॥  
सर्वदा वा एष सुतसोम युक्तग्रावार्द्रपवित्र आहृतयज्ञक्रतुर्विततोध्वरो य उपहरति ॥ ६ ॥  
योऽतिथीनां स आहवनीयो योऽन्नकरणः स दक्षिणाग्निर्यो वेश्मनि स गार्हपत्यः ॥॥ ७ ॥  
इष्टं च वा एष पूर्तं चाश्नाति यः पूर्वोतिथेरश्नाति ।  
प्रजां च वा एष पशूंश्चाश्नाति ॥ ८ ॥  
ऊर्ज च वा एष पयश्च गृहाणामश्नाति यः पूर्वोतिथेरश्नाति ॥ ९ ॥  
एष वा अतिथिर्यच्छ्रोत्रियः तस्मात् पूर्वो नाश्नीयादशितावत्यश्नीयात्तद् व्रतम् ॥ १० ॥  
यज्ञस्याविच्छेदाय यज्ञस्य गुप्तये यज्ञस्य सात्मत्वाय ॥ ॥ ११ ॥  