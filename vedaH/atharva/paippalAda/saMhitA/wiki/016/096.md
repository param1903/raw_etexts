---
title: ०९६

---
पुमान् पुंसो अधि तिष्ठ चर्म न ते शिश्नं प्र दहाज्जातवेदाः ।  
भवात् ते स्त्रैणमप्यप्सरासु ॥ १ ॥  
महती द्यावापृथिवी अन्तरिक्षमिदं महत्।  
महान् महिम्ना सर्वाङ्गो यस्त्वा पचत्योदन ॥ २ ॥  
सप्तैनं सूर्याभृताः सप्त पुषकरणीरुत।  
सप्तो सहस्रं गन्धर्वा यस्त्वा पचत्योदन ॥ ॥ ३ ॥  
धातात्रैषामुद्गातासीद्देवा होतार ऋत्विजः ।  
सर्वाङ्ग यत्रौदनं सत्येनाग्रे समैरयन् ॥ ४ ॥  
सप्त ऋषयो भूतकृत ऋषयः साध्याश्च ये ।  
ते वै सर्वाङ्गमोदनं श्रद्धयाग्रे समैरयन् ॥॥ ५ ॥  
यः सर्वाङ्गं पचति ब्रह्माणं च न हिंसति ।  
तस्मै ज्योतिष्मन्तं लोकं यमो राजाभि रक्षति ॥ ॥ ६ ॥  
तं सर्वाङ्गं घृतपृष्ठं द्यौमात्रं देव संहितम्।  
निधत्स्वामुत्रत्शेवधि तं ते ब्रह्माभि रक्षतु ॥ ७ ॥  
तस्यौदनस्योदरमन्तरिक्षं द्यौः पृष्ठं दिशः पार्श्वे ।  
सूर्याचन्द्रमसावक्षावृतवो दन्ताः पवमानः प्राणो अङ्गिरसो रूपम्॥ ८ ॥  
(इति क्षुद्रकाण्डनाम षोडशकाण्डे पञ्चदश अनुवाकः)  