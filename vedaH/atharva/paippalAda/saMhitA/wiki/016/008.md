---
title: ००८

---
तदग्ने चक्षुः प्रति धेहि रेभे सफारुजं येन पश्यसि यातुधानान् ।  
अथर्ववज्ज्योतिषा दैव्येन सत्यं धूर्वन्तुमचितं न्योष ॥ १ ॥  
परि त्वाग्ने पुरं वयं विप्रं सहस्य धीमहि ।  
धृषद्वर्णं दिवेदिवे हन्तारं भङ्गुरावताम् ॥ २ ॥  
वि ज्योतिषा बृहता भात्यग्निराविर्विश्वानि कृणुषे महित्वा।  
प्रादेवीर्मायाः सहते दुरेवाः शिशीते शृङ्गे रक्षसे विनिक्ष्वे ॥ ३ ॥  
अग्नी रक्षांसि सेधति शुक्रशोचिरमर्त्यः।  
शुचिः पावक ईड्यः॥ ४ ॥  
अग्ने रक्षाणो अंहसः प्रतिस्म देवरिषतः ।  
तपिष्ठैरजरो दह ॥ ५ ॥  
ये ते शृङ्गे अजरे जातवेदस्तिग्म शोचीर्ब्रह्म संशिते ।  
ताभ्यां दुर्हार्दमभिदासन्तं किमीदिनं  
प्रत्यञ्चं यातुधानं जातवेदो विनिङ्क्ष्व॥ ६ ॥ विनि  
विषेण भङ्गुरावतः समिन्द्र रक्षसो दह ।  
प्रत्यग्ने मिथुना दह यातुधाना किमीदिना ।  
सं त्वा शिशामि जागृह्यदब्धं विप्र मन्मभिः ॥ ८ ॥ दव्धं  
प्रत्यग्ने हरसा हरः शृणीहि विश्वतः प्रति ।  
यातुधानस्य रक्षसो बलं वि रुज वीर्यम् ॥ ९ ॥  
सीदान्वेयाः प्रमृण रक्ष इन्द्र यातुधान क्षयणैर्मूरैः ।  
एतावग्ने मिथुना यातुधाना विष्वञ्चौ उक्तै हरसा शयाताम् ॥ १० ॥  
बृहस्पतिर्नः परि पातु पश्चादुतोत्तरस्मादधरादघायोः ।  
इन्द्रः पुरस्तादुत मध्यतो नः सखा सखिभ्यो वरिवः कृणोतु ॥ ११ ॥  