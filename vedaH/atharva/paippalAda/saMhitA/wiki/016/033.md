---
title: ०३३

---
यथा सोमः प्रातःसवने अश्विनोर्भवति प्रियः ।  
एवा मे अश्विना वर्च आत्मनि ध्रियताम् ॥ १ ॥  
यथा सोमो द्वितीयसवन इन्द्राग्न्योर्भवति प्रियः ।  
एवा म इन्द्राग्नि वर्च आत्मनि ध्रियताम् ॥॥ २ ॥  
यथा सोमस्तृतीयसवन ऋभूणां भवति प्रियः ।  
एवा म ऋभवो वर्च आत्मनि ध्रियताम् ॥ ३ ॥  
मधु जनिषीय मधु वंशिषीय ।  
पयस्वानग्न आगमं तं मा सं सृज वर्चसा ॥ ॥ ४ ॥  
सं माग्ने वर्चसा सृज सं प्रजया समायुषा ।  
विद्युर्मे अस्य देवा इन्द्रो विद्यात्सहऋषिभिः ॥ ५ ॥  
यद् गिरिषु पर्वतेषु गोष्वश्वेषु यन्मधु ।  
सुरायां सिच्यमानायां यत्तत्र मधु तन्मयि ॥ ६ ॥  
यथामधु मधुकृतः सं भरन्ति मधावधि ।  
एवा मे अश्विना बलमोजश्च ध्रियताम् ॥ ७ ॥  
यथा मक्षा इदं मधु न्यञ्जन्त्यक्षणावधि ।  
एवा मे अश्विना वर्चस्तेजोश्च ध्रियताम् ॥ ८ ॥  
अश्विना सारघेण मा मधुनाङ्क्तं शुभस्पती ।  
यथा वर्चस्वतीं वाचमावदानि जनाङ् अनु ॥ ९ ॥  
वृषा शुष्मं क्षिपसि भूम्यां दिवो मधो कशया पृथिवीमनक्षि।  
तां जातां पशव उप जीवन्ति सर्वे तेनो सेषमूर्जं पिपर्ति॥ १० ॥  