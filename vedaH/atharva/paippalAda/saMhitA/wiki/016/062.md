---
title: ०६२

---
नैनं चक्षुर्जहाति न प्राणो जरसः पुरा ।  
पुरं यो ब्रह्मणो वेद यस्मात् पुरुष उच्यते ॥ १ ॥  
यो वै तां ब्रह्मणो वेदामृतेनावृतां पुरम् ।  
तस्मै ब्रह्म च ब्राह्म्यश्चायुष्प्राणं प्रजां ददुः ॥॥ २ ॥  
अष्टाचक्रा नवद्वारा देवानां पूरयोध्या ।  
तस्यां हिरण्ययः कोशः स्वर्गो ज्योतिषावृतः ॥ ३ ॥  
तस्मिन् हिरण्यये कोशे त्र्योरे त्रिप्रतिष्ठिते ।  
तस्मिन् यदन्तरात्मन्वत्तद्वै ब्रह्मविदो विदुः ॥ ४ ॥  
प्रभ्राजमानां हरिणीं यशसा सम्परीवृताम् ।  
पुरं हिरण्ययीं ब्रह्मा विवेशापराजिताम् ॥ ५ ॥  