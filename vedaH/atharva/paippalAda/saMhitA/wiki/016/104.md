---
title: १०४

---
भवाञ्शर्वौ मृडतं माभि यातं भूतपती पशुपती नमो वाम् ।  
प्रतिहितामायतां मा वि स्राष्टं मा नो हिंसिष्टं द्विपदो मा चतुष्पदः॥ १ ॥  
शुने क्रोष्ट्रे मा शरीराणि कर्तमलिक्लवेभ्यो गृध्रेभ्यो ।  
ये च कृष्णा अविष्यवः।  
मक्षिकाः ते पशुपते वयांसि ते विघसे मा विदन्त ॥ २ ॥  
क्रन्दाय ते प्राणाय ते याचते भव रोपयः । ।  
नमस्ते रुद्र कृण्मः सहस्राक्षायमर्त्यः ॥ ३ ॥  
पुरस्तात्ते नमः कृण्मः, उत्तरादधरादुत ।  
अभीवर्गाद्दिवस्पर्यन्तरिक्षाय ते नमः ॥॥ ४ ॥  
मुखाय ते पशुपते यानि चक्षूंसि ते भव।  
त्वचे रूपाय सन्दृशे प्रतीचीनाय ते नमः ॥ ५ ॥  
अङ्गेभ्यो उदराय जिह्वाया आस्याय च।  
दद्भ्यो गन्धाय ते नमः ॥ ६ ॥  
अस्त्रा नीलशिखण्डेन सहस्राक्षेण वाजिना।  
रुद्रेणार्ध्वकघातिना तेनमा समरामहि॥ ७ ॥  
स नो भवः परि वृणक्तु विश्वत  
आपो इवाग्निः परि वृणक्तु नो भवः ।  
मा नो अभि मांस्त नमो अस्त्वस्मै ॥ ८ ॥  
चतुर्नमो अष्टकृत्वो भवाय दश कृत्वः पशुपते नमस्ते ।  
तवेमे पञ्च पशवो विभक्ता गावो अश्वाः पुरुषा आादजावयः ॥ ९ ॥  
तव चतस्रोः प्रदिशस्तव द्यौस्तवेदमुग्रोर्वन्तरिक्षम्।  
तवेदं सर्वमात्मन्वद्यदेजदधिभूम्याम् ॥ ॥ १० ॥  
  