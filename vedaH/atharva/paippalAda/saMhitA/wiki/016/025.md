---
title: ०२५

---
य इन्द्र इव देवेष्वेति गोषु विवावदत् ।  
तस्य ऋषभस्याङ्गानि ब्रह्मा सं स्तौतु भद्रया ॥ १ ॥  
पार्श्वे आस्तामनुमत्या भगस्यास्तामनूवृजौ ।  
अष्ठीवन्तावब्रवीन्मित्रो ममैतौ केवलाविति ॥ २ ॥  
भसदासीदादित्यानां श्रोणी आस्तां बृहस्पतेः }  
पुच्छं वातस्य देवस्य तेन धूनोत्योषधीः ॥ ३ ॥  
क्रोड आसीज्जामिशंसस्य सोमस्य कलशो धृतः ।  
उत्थातुरब्रुवन् पदो यद्ऋषभं व्यकल्पयन् ॥ ४ ॥  
गुदा आसन् सिनीवाल्याः सूर्यायास्त्वचमब्रुवन् । सुर्या  
देवाः सङ्गत्य यत्सर्व ऋषभं व्यकल्पयन् ॥ ५ ॥  
ते कुष्ठिकाः स्वरमायैः कूर्मेभ्यो अदधुः शफान् ।  
ऊबध्यमस्य कीटेभ्यः श्ववर्तेभ्यो अधारयन् ॥ ६ ॥  
शृङ्गाभ्यां रक्ष ऋषत्यरातिं हन्ति चक्षुषा ।  
शृणोति भद्रं कर्णाभ्यां गवां यः पतिरघ्न्यः ॥ १७ ॥  
शतयाजं स यजते नैनं ऋण्वन्त्यग्नयः ।  
जिन्वन्ति सर्वे तं देवा यो ब्राह्मण ऋषभमाजुहोति ॥ ८ ॥  
ब्राह्मणेभ्य ऋषभं दत्वा वरीयः कृणुते मनः ।  
पृष्टिं सो अघ्न्यानां स्वे गोष्ठे वि पश्यतु ॥ ९ ॥  
गाव : सन्तु प्रजाः सन्त्वथो अस्तु तनूबलम् ।  
सर्वं तदनु मन्यन्तां देवा ऋषभदायिने । १o ।  