---
title: ०९०

---
उपश्वसे द्रुवये सीदता यूयं वि विच्यध्वं यज्ञियासस्तुषैः।  
श्रिया समानानति सर्वान् त्स्यामाधस्पदं द्विषतस्पादयेम ॥ १ ॥  
इयं ते धीतिरिदमु ते जनित्रं गृह्णातु त्वामदितिः शूरपुत्राः ।  
परा पुनीहि य इमां पृतन्यवोस्यै रयिं सर्ववीरं नि यच्छ ॥ २ ॥  
परेहि नारि पुनरेहि क्षिप्रमपो त्वा गोष्ठो अध्यरुक्षद् भराय ।  
तासां गृह्णीताद्यतमा यज्ञिया असन्विभाज्य धीरीतरा जहीतात्॥ ३ ॥ ताषां  
एमा अगुर्योषितः शुम्भमाना उत्तिष्ठ नारि तवसं रभस्व ।  
सुपत्नी पत्या प्रजया प्रजावत्या त्वागन् यज्ञः प्रति कुम्भं गृभाय ॥ ॥ ४ ॥  
उर्जो भागो निहितो यः पुरा वो ऋषिप्रशिष्टाप आहरैताः ।  
अयं यज्ञो नाथविद् गातुवित् प्रजाविदुग्रः पशुविद्वीरविद्वो अस्तु ॥ ५ ॥  
अग्ने चरुर्यज्ञियस्त्वाध्यरुक्षच्छुचिस्तपिष्ठस्तपसा तपैनम् ।  
आर्षेया दैवा अभिसङ्गत्य भागमिमं तपिष्ठा ऋतुभिस्तपन्तु ॥ ६ ॥  
शुद्धा आपो योषितो यज्ञिया इमा आपश्चरुमव सर्पन्तु शुभ्राः ।  
ददन् प्रजां बहुलान् पशून् मे पक्तौदनस्य सुकृतामेतु लोकम् ॥ ७ ॥  
ब्रह्मणा शुद्धा उत पूता घृतेन सोमस्यांशवस्तण्डुला यज्ञिया इमे ।  
अपः प्र विशत प्रति गृह्णातु वश्चरुरिमं पक्ता सुकृतामेतु लोकम् ॥ ८ ॥  
अभ्यावर्तस्व प्रजया सहैनां प्रत्यङ्नां देवताभिः सहैधि ।  
स्वर्गं लोकमभिसंवर्धयैनामादित्यो देवः परमं व्योम ॥ ९ ॥  
ऊरु : प्रथस्व महता महिम्ना सहस्रपृष्ठः सुकृतस्य लोके ।  
पितामहाः पितरः प्रजोपजाहं पक्त्वा पञ्चदशस्ते अस्मि ॥ १० ॥  