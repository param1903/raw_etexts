---
title: ०६६

---
अस्य वामस्य पलितस्य होतुस्तस्य भ्राता मध्यमो अस्त्यश्नः ।  
तृतीयो भ्राता घृतपृष्ठो अस्यात्रापश्यं विश्पतिं सप्तपुत्रम् ॥ १ ॥ घृतो  
सप्त युञ्जन्ति रथमेकचक्रमेको अश्वो वहति सप्तनामा ।  
त्रिनाभि चक्रमजरमनर्वं यस्मिन्निमा विश्वा भुवनानि तस्थुः ॥ २ ॥ निमा  
इमं रथमधि ये सप्त तस्थुः सप्तचक्रं सप्त वहन्त्यश्वाः ।  
सप्त स्वसारो अभि सं नवन्त यत्र गवां निहिता सप्त नाम॥ ३ ॥  
को ददर्श प्रथमं जायमानमस्थन्वतं यदनस्था बिभर्ति ।  
भूम्या असुरसृगात्मा क्व स्वित् को विद्वांसमुप गात्प्रष्टुमेतत्॥ ४ ॥  
पाकः पृच्छामि मनसाविजानन् देवानामेना निहिता पदानि ।  
वत्से वष्कये ऽधि सप्त तन्तून् वि तत्निरे कवय ओतवा उ॥ ५ ॥  
अचिकित्वांश्चिकितुषश्चिदत्र कवीन् पृच्छामि विद्मने न विद्वान् ।  
वि यस्तस्तम्भ षडिमा रजांस्यजस्य रूपे किमपि स्विदेकम् ॥ ६ ॥  
इह ब्रवीतु य ईमङ्ग वेदास्य वामस्य निहितं पदं वेः ।  
शीर्ष्णः क्षीरं दुह्रते गावो अस्य वव्रिं वसाना उदकं पदापुः॥॥ ७ ॥  
माता पितरमृत आ बभाज धीत्यग्रे मनसा सं हि जग्मे ।  
सा बिभत्सुर्गर्भरसा निविद्धा नमस्वन्त इदुपवाकमीयुः ॥॥ ८ ॥  
युक्ता मातासीद् धुरि दक्षिणाया अतिष्ठद् गर्भो वृजनीष्वन्तः ।  
अमीमेद्वत्सो अनु गामपश्यद् विश्वरूप्यं त्रिषु योजनेषु ॥ ९ ॥  
तिस्रो मातॄस्त्रीन् पितॄन् बिभ्रदेक ऊर्ध्वस्तस्थौ नेमव ग्लापयन्ति ।  
मन्त्रयन्ते दिवो अमुष्य पृष्ठे विश्वविदं वाचमविश्वमिन्वाम् ॥ १० ॥  