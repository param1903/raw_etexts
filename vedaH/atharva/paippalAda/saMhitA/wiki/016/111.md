---
title: १११

---
यो वा एकं ब्रह्माऽनुष्ठ्या विद्यात् स वा अद्य महद् वदेत् ।  
परूंषि यस्य सम्भारा ऋचो यस्यानूक्यम् ॥ १ ॥  
छन्दांसि यस्य लोमानि परिस्तरणमिद्धविर्यजुर्हृदयमुच्यते ।  
यदतिथिपतिरतिथीन् प्रतिपश्यति देवयजनं प्रेक्षते ॥ २ ॥  
यदभिवदति दीक्षामुपैति यदुदकं याचत्यपः प्र णयति ।  
या यज्ञ आपः प्रणीयन्ते ता एव ताः ॥ ३ ॥  
यत् तर्पणमाहरन्ति योग्नीषोमीयः पशुर्बध्यते स एव सः ।  
यत् खादमाहरन्ति पुरोडाशावेव तौ ॥ ४ ॥  
यदावसथान् कल्पयन्ति सदोहविर्धानान्येव तत् कल्ययन्ति।  
यदुपस्तृणन्ति बर्हिरेव तत् ॥ ५ ॥  
यत् कशिपूपबर्हणान्याहरन्ति परिधय एव ते ॥ २ ॥  
यदुपरिशयनमाहरन्ति स्वर्गमेव तेन लोकमव रुन्द्धे ॥ ६ ॥  
यदभ्यञ्जनमाहरन्त्याज्यमेव तत् ।  
यदशनकृतं ह्वयन्ति हविष्कृतमेव तद्ध्वयन्ति ॥ ७ ॥  
यद् व्रीहयो यद्यवा निरुप्यन्ते अंशव एव ते ऽन्यूप्यन्ते ॥ ८ ॥  