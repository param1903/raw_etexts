---
title: १०३

---
शतं सहस्रमयुतं न्यर्बुदमसङ्ख्येयं स्वमस्मिन्निविष्टम् ।  
तदस्य घ्नन्त्यभिपश्यत एव तस्माद्देवो रोचते एष एतत् ॥ १ ॥  
आराग्रमात्रं ददृश उतैकं नेव दृश्यते ।  
ततः परिष्वजीयसी देवता सा मम प्रिया ॥ २ ॥  
इथं कल्याण्यजरा मर्त्यस्यामृता गृहे |  
धस्मै कृता शये स यश्चकार जजार सः ॥ ३ ॥  
त्वं स्त्री त्वं पुमानसि त्वं कुमार्युत वा कुमारः । ।  
त्वं जीर्णो दण्डेन भञ्जसि त्वं जातो भवसि विश्वतोमुखः ॥ ४ ॥  
उतैष ज्येष्ठ उत वा कनिष्ठ उतैषां भ्रातोत वा पितैषः ।  
एको देवो मनसि प्रविष्टः प्रथमो जातः स उ गर्भे अन्तः ॥ ५ ॥  
अनेनैत्येजति सर्वमस्मिन् विश्वा भूतानि पर्याभृतस्य ।  
स पुमान् पुंसो जनयनृतेन सर्वानन्तान् गच्छति तिष्ठन्नेव ॥ ६ ॥ पूंसो  
मध्ये दिवो निहितः पृश्निरश्मा विचक्रमाणौ रजसस्पात्यन्तौ । रस्मा  
स विश्वाभिरभि चष्टे शचीभिरन्तरापूर्वमपरं च केतुम् ॥ १७ ॥  
ये अर्वाङ् मध्य उत वा पुराणे वेदं विद्वांसमभितो वदन्ति ।  
आदित्यमेव ते परि वदन्ति सर्वे अग्निं द्वितीयं त्रिवृतं च हंसम् ॥ ॥ ८ ॥  
एकामृचं समिन्धते द्वादशभिरग्निभिः ।  
तस्यामापस्तस्याङ्गावस्तस्यामोषधयः श्रिताः ॥ ९ ॥  
सप्त सुपर्णा उप धावन्ति वाणमनुष्टुभा सम्भृतं विश्वरूपं ।  
तमाततं विततं तन्तुमाततं स नः पुनातु सलिलस्य पृष्ठे l१० ॥  
सप्त ऋषयः प्रतिहिताः शरीरे सप्त रक्षन्तु सदमप्रमादम् ।  
सप्तापः स्वपतो लोकमीयुस्तत्र जागृतो अस्वप्नजौ  
सत्त्रसदौ च देवौ ॥ ११ ॥  
(इति क्षुद्रकाण्डनाम षोडशकाण्डे षोडशो अनुवाक :)  