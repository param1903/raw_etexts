---
title: ११२

---
उलूखल मुसलं ग्रावाणौ शूर्पं पवित्रं तुषा ऋजीषा।  
स्रुग् दर्विर्नेक्षणमायवनं आपो ऽभिषवणीः द्रोणकलशः कुम्भ्यः ॥ १ ॥  
इदमेव कृष्णाजिनं वायव्यानि पात्राणि ॥  
यजमानब्राह्मणं वा एतदतिथिपतिः कृणुते  
यदाहार्याण्यवेक्षत इदं भूया इदामिति ॥ २ ॥  
यदाह भूय उद्धरेति प्रजां चैव तेन पशूंश्च वर्धयते  
प्राणमेव तेन वर्षीयांसं कृणुते ॥ ३ ॥  
यत् सम्पृच्छति काममेव तेनावरुद्धे कामं हि पृष्ठो याचति ।  
यदुदकमभिषिञ्चत्यप एव तेनावरुन्द्धे ॥ ४ ॥  
यदुपहरति हवींष्या सादयति । तेषामासन्नानामतिथिरात्मनि जुहोति ।  
स्रुक्कारेण वषट्कारेण स्रुचा हस्तेन प्राणे यूपे ॥ ५ ॥  