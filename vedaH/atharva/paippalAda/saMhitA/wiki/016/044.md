---
title: ०४४

---
अन्तर्देशा अबध्नत प्रदिशस्तमबध्नत।  
प्रजापतिसृष्टो मणिर्द्विषतो मे अधराङ् अकः ॥ १ ॥  
ऋतवस्तमबध्नतार्तवास्तमबध्नत ।  
संवत्सरस्तं बद्ध्वा सर्वं भूतं वि राजति ॥ २ ॥  
अथर्वाणो अबध्नताथर्वणा अबध्नत । ।  
अङ्गिरसस्तं बद्ध्वा दस्यूनां बिभिदुः पुरः ॥ ३ ॥ अङ्गी  
तं धाता प्रत्यमुञ्चत स भूतान्यकल्पयत् ।  
तेन त्वं द्विषतो जहि ॥ ४ ॥  
यमबध्नाद् बृहस्पतिर्देवेभ्यो असुरक्षितिम् । वध्ना  
स त्वायं मणिरागमत् सह गोभिरजाविभिरन्नेन प्रजया सह ॥ ५ ॥  
यमबध्नाद् बृहस्पतिर्देवेभ्यो असुरक्षितिम् । वध्ना  
स त्वायं मणिरागमन्मधोर्घृतस्य धारया  
कीलालेन श्रिया सह ॥ ६ ॥  
यमबध्नाद् बृहस्पतिर्देवेभ्यो असुरक्षितिम् ।  
स त्वायं मणिरागमदोजसा तेजसा सहसा भूत्वा  
द्रविणेन श्रिया सह ॥ ७ ॥  
यस्य लोका इमे त्रयः पयो दुग्धमुपासते ।  
स त्वायमभिरक्षतु मणिः श्रैष्ठ्याय मूर्धतः ॥ ८ ॥  
स त्वायं शतदक्षिणो मणिः श्रेष्ठ्याय जिन्वतु ।  
यं देवाः पितरो मनुष्या उपजीवन्तु सर्वदा ॥ ९ ॥  
यस्मै त्वा यज्ञवर्धन मणे प्रत्यमुचं शिवम् ।  
तं त्वं शतदक्षिणो मणे श्रैष्ठाय जिन्वतात्। १o ।  