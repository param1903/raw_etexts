---
title: १३

---
शं नो देवी पृश्निपर्ण्यशं निर्ऋतये करत्। तु. शौ.सं. २.२५  
उग्रा हि कण्वजम्भनी तां त्वाहार्षं सहस्वतीम ॥ १ ॥  
सदान्वाघ्नी प्रथमा पृश्निपर्ण्यजायत ।  
तया कण्वस्याहं शिरश्छिनद्मि शकुनेरिव ॥ २ ॥  
ऊर्जभृतं प्राणभृतं प्रजानामुत तर्पणीम् ।  
सर्वास्ताः पृश्निपर्णीतः कण्वामा अनीनशत् ॥ ३ ॥  
समाकृत्यैना निरज तीक्ष्णशृङ्ग इव ऋषभः ।  
अरायं कण्वं पाप्मानं पृश्निपर्णि सहस्वति ॥ ॥ ४ ॥  
त्वमग्रे पृश्निपर्ण्यग्निरिव प्रदहन्निहि कण्वा जीवितयोपनी ।  
गिरिमेना आ वेशय तमसि यत्र गच्छांस्तत् पापीरपि पादय॥ ५ ॥  
अरायमसृक्पावानं यश्च स्फातिं जिहीर्षति ।  
गर्भादं कण्वं नाशय पृश्निपर्णि सहस्वति ॥ ६ ॥  
या नो गा या नो गृहां या नः स्फातिमुपाहरान्।  
ता उग्रे पृश्निपर्णि त्वं कण्वामा नीनश इतः ॥ ७ ॥  
  