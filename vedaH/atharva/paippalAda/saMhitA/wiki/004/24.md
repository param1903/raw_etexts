---
title: २४

---
अपश्च रपश्चोष्मा च बाष्पश्च ।  
शोकश्चाभीशोकश्च तृतीयेकश्च परेपरश्च ते तक्मान इतो नश्यत ॥ १ ॥  
वेद वै ते तक्मन्नामाग्निष्टं नामासि ।  
तं त्वेतोप नयामः शनि तक्मा ॥ २ ॥  
वृत्रस्य हरोसि नभसो नपात् ।  
द्यौश्चास्मत् पृथिवी च तक्मानं नाशयतामितः ।॥ ३ ॥  
पञ्चप्सिनिर्नाम ते माता स उ एकप्सिनिरुच्यसे ।  
तस्याहं वेद ते नाम स तक्मन् निरतो द्रव ॥ ४ ॥  
औदुम्बलश्च नामासि प्रियातिथिश्च ।  
तं त्वेतो नाशयामसि ब्रह्मणा वीर्यावता ॥ ५ ॥  
यो ऽसि जल्पश्च लपंश्चावां च तपश्च ।  
तृतीयेकश्च मौञ्जिगलश्च ते तक्मान इतो नश्यत ॥ ६ ॥  
विकिलीत विलोहित विकाशक्रन्दरज्जन ।  
गिरिं गच्छ धूमकेतो हृषे नमांसि सन्तु ते ॥ ७ ॥  
बृहत् त्वमग्ने रक्षो अधमं जहि मध्यमं न्युत्तमं शृणीहि ।  
शं नो अग्निर्ज्योतिरनीको अस्तु शं द्यावापृथिवी अनेहसा॥ ८ ॥  
मातेव पितेवाभि रक्षतैनं मुञ्चतैनं पर्यंहसः ।॥ ९ ॥  
  