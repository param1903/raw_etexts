---
title: १८

---
व्रातमहमपक्ष्णानां व्रातं मुण्डीयसामुत । तुल. शौ.सं. १९.३४  
व्रातं मुण्डिव्लानामहं प्र ध्वाङ्क्षाङ् इव चातये ॥ १ ॥  
प्रवक्ता प्रमादैता निद्रातन्द्रीस्तृतीयकः ।  
तान् जङ्गिडस्याग्निना सर्वान् प्रति दहामसि ॥ २ ॥  
अशुद्धान्नः परि पाहि रक्षोभ्य उत जङ्गिड ।  
यातुधानात् किमीदिनस्तस्मान्नः पाहि जङ्गिड ॥ ३ ॥  
अप्सराभ्यो गन्धर्वेभ्यो देवेभ्यो असुरेभ्यः ।  
अथो सर्वस्मात् पाप्मनस्तस्मान्नः पाहि जङ्गिड ॥ ॥ ४ ॥  
नि ते शत्रून् दहति देवो अग्निर्निररातिममतिं यातुधानान् ।  
आ याहि शत्रून् दुरितापघ्नञ्छतान्नो यक्ष्मेभ्यः परि पाहि जङ्गिड॥ ५ ॥  
अकर्माग्निमधिपामस्य देवमन्वारप्सि सहसा दैव्येन ।  
सहस्वान्नः सहसा पातु जङ्गिडो यथा जयेम पृतनाज्येषु ॥ ६ ॥  
सत्यो अग्निः सत्या आपः सत्येमे द्यावापृथिवी विश्वसम्भुवौ।  
सत्यमिदं ब्रह्मास्माकं कृतमस्तु यमबध्नादुशनेन्द्राय तं ते बध्नामि जङ्गिडम् ॥ ७ ॥  
  