---
title: ०४

---
स्तुवानमग्न आा नय यातुधानं किमीदिनम् ।  
त्वं हि देवान्तितो हन्ता दस्योर्बभूविथ ॥ १ ॥  
आज्यस्य परमेष्ठिन् जातवेदस्तनूवशिन् ।  
अग्ने तौलस्य प्राशान् यातुधानान् वि लापय ॥ २ ॥  
वि लपन्तु यातुधाना अत्रिणो ये किमीदिनः ।  
अथेदमग्ने नो हविरिन्द्रश्च प्रति हर्यतम् ॥ ३ ॥  
अग्निः पुरस्तादा यच्छतु प्रेन्द्रो नुदतु बाहुमान् ।  
ब्रवीतु सर्वो यातुमानयमस्मीत्येत्य ॥ ४ ॥  
पश्यामि ते वीर्या जातवेदः प्र णो ब्रूहि यातुधानान् नृचक्षः ।  
त्वया सर्वे परितप्ताः पुरस्तादा यन्तु प्रब्रुवाणा उपेदम्॥ ५ ॥  
आ रभस्व जातवेदो हृदः कामाय रन्धय ।  
दूतो नो अग्निरुत्तिष्ठ यातुधानानिहानय॥ ६ ॥  
त्वमग्ने यातुधानानुपबद्धानिहा नय ।  
अथैषामिन्द्रो वज्रेणापि शीर्षाणि वृश्चतु ॥ ७ ॥  
इदं हविर्यातुधानान्नदी फेनमिवा वहात् ।  
यदीदं स्त्री पुमानकरिह स स्तुवतां जनः ॥॥ ८ ॥  
यातुधानस्य सोमप जहि प्रजां नयस्व च ।  
निष्टुवानस्य पातय परमक्ष्युतावरम् ॥ ९ ॥  
अयं स्तुवान आगमत्तं स्मोत प्रति हर्यत ।  
बृहस्पते वशे कृथा अग्नीषोमा वि विध्यतम् ॥ ॥ १० ॥  
  