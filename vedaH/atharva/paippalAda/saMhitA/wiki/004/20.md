---
title: २०

---
मधुमती पत्ये अस्मि जाराय मधुमत्तरा ।  
अथो मधव्यं मे भंसो मधु निपदने अहम् ॥ १ ॥  
मधुना मा सं सृजामि मासरेण सुरा इव।  
वाङ्म इयं मधुना संसृष्टाक्षौ मे मधुसन्दृशी ॥ २ ॥  
मधु द्यौर्मधु पृथिवी मध्विन्द्रो मधु सूर्यः ।  
स्त्रियो या जज्ञिरे मधु ताभ्योहं मधुमत्तरा ॥ ३ ॥  
मधुमतीरोषधय आपो मधुमतीरुत । ।  
गावो या जज्ञिरे मधु ताभ्योहं मधुमत्तरा ॥ ४ ॥  
मधोर्जातो मधुघो वीरुधां बलवत्तमः ।  
तेनाहं सर्वस्मै पुंसे कृण्वे निकरण हृदि॥ ५ ॥  
यथाश्व बन्धनेष्ठो वडवामभिधावति ।  
एवा त्वमुग्र ओषधेमुं कनिक्रदतमा नय॥ ६ ॥  
अङ्गो नु मोदिव श्वसो अङ्गो नु मोदिव स्तनः ।  
अन्या विवित्स मा नो अन्याः परा जिघांसन् ।  
मामनु प्र ते मनश्छाया यन्तुमिवान्वयत् ॥ ७ ॥  
(इति सप्तर्चोनामचतुर्थकाण्डे चतुर्थो ऽनुवाकः)  
  