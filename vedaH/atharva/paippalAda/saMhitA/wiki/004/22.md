---
title: २२

---
अहं वा इन्द्रमातरमिन्द्रीजामिन्द्रभ्रातरम् ।  
इन्द्राधिवक्त्रां वीरुधमाहार्षं विषदूषणीम् ॥ १ ॥  
यत् किञ्च पद्वच्छफवद् यत् काण्डि यच्च पुष्पवत् ।  
यदेजति प्रजापतिः सर्वं तद्विषदूषणम् ॥॥ २ ॥  
सिन्धुः पश्चाद्धरुणः सूर्यस्योदयनं पुरः ।  
ततो यदन्तरा विषं तद् वाचा दूषयामसि ॥ ३ ॥  
यावत् सूर्यो वितपति यावच्चाभि विपश्यति ।  
तावद् विषस्य दूषणं वचो निर्मन्त्रयामहे ॥ ४ ॥  
जिह्वा मे मधुसंस्रावा जिह्वा मे मदुवादिनी ।  
जिह्वे वर्चस्वती भव माप ते पुरुषो रिषत् ॥ ५ ॥  
हा है कल्याणि सुभगे पृश्निपर्ण्यनातुरे ।  
इमं मे अद्य पूरुषं दीर्घायुत्वायोन्नय ॥ ६ ॥  
याभ्यो वर्षन्ति वृष्टयो याभिर्जीवन्त्यघ्न्याः ।  
ता मे विषस्य दूषणीः सविता व्यकाशयत् ॥ ७ ॥  
  