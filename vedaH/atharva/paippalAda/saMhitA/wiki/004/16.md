---
title: १६

---
उद्यन्नादित्यो घुणान् हन्तु सूर्यो निम्रोचन्रश्मिभिर्हन्तु ।  
तावन्नो अधि संहितम् ॥ १ ॥  
अप्सरा मूलमखनद् गन्धर्वः पर्यब्रवीत् ।  
तेन वो वृत्रहां सूर्यो नि जम्भ्यां अमुचद् घुणान् ॥ २ ॥  
घुणान् हन्त्वायती घुणान् हन्तु परायती ।  
घुणानवघ्नती हन्तु घुणान् पिनष्टु पिंषती ॥ ३ ॥  
घुणा न किञ्चनेह वः प्रतिबुद्धा अभूतन ।  
प्रदोषं तस्करा इव ॥ ४ ॥  
घुणानामद्यतो ज्येष्ठः कनिष्ठ उत मध्यमः ।  
हता वः सर्वे ज्ञातयो हता माता हतः पिता ॥ ५ ॥  
यथा फेन उदकेन ददृशानो निजस्यति ।  
एवा वयं घुणान् सर्वान् साकं वाचा नि जासयामसि ॥ ६ ॥  
नि गावो गोष्ठे असदन्नि मृगासो अविक्षत ।  
नित्यमादित्य रश्मिभिर्घुणान् सर्वानजीजसः ॥ ७ ॥  
उद्यन् रश्मीना तनुष्व वाणवद्भिः समर्पय ।  
घुणांस्त्वं सर्वानादित्य घोरया तन्वा तप ॥ ८ ॥  
  