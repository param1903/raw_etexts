---
title: १०

---
भगस्त्वेतो नयतु हस्तगृह्य बृहस्पतिः पुर एता ते अस्तु । तु. शौ.सं. १४.१.२०  
देवस्त्वा सविता सत्यधर्मोपसद्यां नमस्यां कृणोतु ॥ १ ॥  
यामश्विना मधुकशां देवा अग्रे अजनयन् ।  
तया त्वा पत्यामोतां कृण्मो मधुमतीं वयम् ॥ २ ॥  
उत्तरा श्वश्रुवा भव ननान्दुरुपशिक्षया ।  
यशस्त्वा पत्यां कृण्मो भवा देवृषु प्रिया ॥ ३ ॥  
अद्भिरात्मानं तन्वं शुम्भमाना गृहान् प्रेहि महिषी भवासि ।  
तत्र त्वादुर्गार्हपत्याय देवाः प्रजावती जरदष्टिर्यथासः ॥ ४ ॥  
उदुत्तरमारोहन्ती व्यस्यन्ती पृतन्यतः ।  
अभ्यष्टाः शत्रोर्मूर्धानं सहपुत्रा विराड् भव ॥ ५ ॥  
श्वश्रूणां श्वशुराणां गृहाणाञ्च भगस्य च ।  
वि राज पत्यां देवृषु सजातानां विराड् भव ॥ ६ ॥  
यद् गिरिषु पर्वतेषु गोष्वश्वेषु यन् मधु ।  
येनाक्षा अभ्यषिच्यन्त तेनाहमस्या मूर्धानमभि षिञ्चामि नार्याः ॥ ७ ॥  
यद वचों गवि कल्याणे यद् वा सूयवसे तृणे ।  
अभ्यञ्जनस्य यद् वर्चस्तेन मानज्मि वर्चसा ॥ ८ ॥  
(झति सप्तर्चोनामचतुर्थकाण्डे द्वितीयो ऽनुवाकः)  
  