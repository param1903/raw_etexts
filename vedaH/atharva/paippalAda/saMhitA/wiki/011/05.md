---
title: ०५

---
प्रति गृहाण पृथिवीनीतमेदतदाज्यस्य मथितं शरीरम् ।  
इमां धेनुमस्य दातुस्त्वं रक्ष बर्हिष्या यथासत् ॥ १ ॥  
उत त्वाहुर्वरुणस्य पत्नीमथो त्वाहुरदितिं विश्वरूपाम् ।  
अधिजरायुमाघारे हव्यवाहमग्नावस्या महिमानं जुहोमि ॥॥ २ ॥  
स साहस्रं तन्तुमन्वा ततान सो अग्निष्टोमां दशतं समाप ।  
अधिजरायुं सवत्सां यो ददाति तं वै देवाः स्वरा रोहयन्ति ॥ ३ ॥  
अधिजरायुः स्वरा रोहयन्त्यनेन दत्ता सुदुघा वयोधाः ।  
सास्मै दुहां शतधारमक्षितं यमस्य लोके परमे व्योमन् ॥ ४ ॥  
पूर्ववत्सेन सह वत्सिनी गौर्योऽस्या वत्सो अपरो जरायु तत् ।  
तृतीयं मांसं परिनिर्मितं यत्तस्माद्देवा अधिजरायुमाहुः ॥ ५ ॥  
आा धावय शवसा वावृधानोत्तराव श्रव आ धेह्यस्मै ।  
इममिन्द्र महतामेन रक्ष सं प्रजया तन्वा सं बलेन ॥ ६ ॥  
दुर्वेदावस्ताद् बहुधा परस्ताद् विश्वे देवाः प्रति पश्यन्त्वायतीम् ।  
या भद्रा या सर्वतः समीची सेदाहुतिर्भवतु मेतराज्या ॥ ७ ॥  
गृष्टिं धेनुमधिजरायुं स्वधां कृण्वानः प्र ददाति ब्रह्मणे ।  
सास्मै दुहां शतधारमक्षितममुष्मिल् लोके युग उत्तरस्मिन् ॥ ८ ॥  
वत्सं जरायु प्रतिधुक् पीयूषं यो नो ददाति सुदुघामधेनुम् ।  
तस्य देवाः प्र तिरन्त्वायुः स आ रोहतु सुकृतामु लोकम्॥ ९ ॥  
परिवालामधिजरायुं युधाजीवो अददादग्र एताम् ।  
स्योना नः शग्मा शिवा विशेह मानो हिंसीर्हरसा दैव्येन ॥ १० ॥  
भद्रकृतं सुकृतमादु शम्भुवमारम्भुवं प्रति गृह्णाम्यायतीम् ।  
घृतश्रियं नभसी संवसानां देवान् मनुष्याङ असुरानुतर्षीन् ॥ ११ ॥  
पञ्च देवाः प्र पिबन्त एतामिन्द्रस्त्वष्टा वरुणो मित्रो अग्निः ।  
ते सर्वे समदुर्मह्यमेतां तयेह जीवन् प्र तिरस्वायुः ॥ १२ ॥  
कश्यपो ऽयं जमदग्निर्वसिष्ठ ऋषयो नः ससनुरग्र एताम् ।  
भरद्वाजो गोतमो अत्रिर्नः स्योनां विश्वामित्रो ददुषः प्र तिरात्यायु॥ १३ ॥  
ऊर्ज देवेभ्यः सुभग ऊर्जं मनुषेभ्यः ।  
ऊर्ज पितृभ्यो अघ्न्य ऊर्जा ददतमा विश ॥ ॥ १४ ॥  