---
title: १४

---
उदीरतां पृथिवी जीरदानुः शीत एनामन्तर्वाननु वातु वातः ।  
ऋत्वियावती पृथिवी प्रति गृह्णातु बीजं सहस्रवल्लिशं सुरुहा रोहयन्ती॥ १ ॥  
इन्द्र एनां हर्यश्वो अग्निर्वा रोहिताश्वः ।  
अश्विना रासभाश्वा कृषिं देवीमप्यूयुजन् ॥ २ ॥  
शुनं वरत्रामा यच्छ शुनमष्ट्रामुदिङ्गय ।  
शुनं तोतप्यतां फालः शुनं वहतु लाङ्गलम् ॥ ३ ॥  
युनक्त वाहान् वि युगा तनोत कृते क्षेत्रे वपतेह बीजम् । वीजम्  
तथा धाता तथा भगस्तथा कृष्णुतामश्विना  
तथा देवी सरस्वती ॥ ४ ॥  
सुपिप्पला ओषधयो नाहीना अपक्षत ।  
तदिन्द्रो वरुणो वायुरश्विनेदं मे प्र तिरता वचः ॥ ५ ॥  
धाता पूषा बृहस्पतिर्भूत्याः समजीगमन् ॥  
कृषिं देवाः स्वर्विदः ॥ ६ ॥  
कल्याणी सुभगेव या संस्थायां वपुषेण्या ।  
सा नस्तिराति मधुमन्तमंशुम् ॥ ७ ॥  
अन्नस्य भूमा पुरुषस्य भूमा भूमा पशूनां त इह श्रयन्ताम् |  
तीव्रा वर्षन्तु वृष्टयो भूतये महसे वृधे ॥ ८ ॥  
पिन्वानः पर्यन्यस्तिष्ठतु सह पृष्ठयोदेति सूर्यः ।  
आनन्दं जनयन् यवः सर्वा अरातीरपबाधमानः ॥ ९ ॥  
वि जिहीष्व पृथिवीमह्युर्विपक्षमृद्वी भव ।  
भद्रं रोहतु धान्यम् ॥ १० ॥  