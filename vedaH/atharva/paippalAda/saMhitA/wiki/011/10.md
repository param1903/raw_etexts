---
title: १०

---
सप्तैतं सप्तऋषयः शल्यकर्ता द्वादश ।  
आविद्धं शल्यं चाक्रतुरिन्द्रराशिं महोदरम् ॥ १ ॥  
इन्द्रराशिं मित्रावरुणावाविद्धं निरकृन्ततम् ।  
प्रसूतमिन्द्रेणोग्रेणो ब्राह्मणानामसत् पितुः ॥ २ ॥  
नैनमश्नीयादब्राह्मणो न गृहान् प्र हरेत् स्वान् ।  
तृष्टं विषमिव तैमातमिन्द्रराशिः खले शये ॥ ३ ॥  
अयं शये तन्वं रक्षमाणे यो अश्नात्यविचक्षाण एतम् ।  
मध्ये खलस्य निर्मित इन्द्रराशिर्महोदरः ॥ ४ ॥  
उतैष यक्ष्मं भवतीन्द्रराशिर्महोदरः ।  
भीमो अन्नस्य सङ्काशे अश्व इवात्ति सिनी नडम् ॥ ५ ॥  
य इन्द्रराशिं निर्वपाद्वर्धयात् खलमान्याः ।  
स्फातिं च खल्यां गृह्णातु गवां च बहु पुष्यतु ॥ ६ ॥  
यमुवाह शुनःशेपो यमिन्द्रो ब्रह्मणस्पतिः ।  
तं चक्रुः शिवमस्मभ्यमृषयो जीवनाय कम् ॥ ७ ॥  
तृढं शाकं तमशयद् दत्तमासीच्छ्वापदम् । ।  
पन्द्रा स्म रुप्यन्तः शेरे य आदन्वहुतं हविः ॥ ८ ॥  
अनडुहां पृश्निशफानां वहतां वहरापिणाम् ।  
कीनाशस्य श्रमात् स्वेदादिन्द्रशिरजायत ॥ ९ ॥  
यत् कीनाशस्य स्वेद एति सन्तप्तस्तन्वस्परि ।  
अपां गाव इव तृष्यन्तीरिन्द्रराशिं सो अश्नुते ॥ १० ॥  