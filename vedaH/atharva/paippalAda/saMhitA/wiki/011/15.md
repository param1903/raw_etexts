---
title: १५

---
उत्सेध सेध गा अजन् विन्देहेरां महस्कृधि ।  
मा वो रिषात् कूटग्राहो मा व आ शारि लाङ्गलम् ॥ १ ॥  
मोऽस्माकमुग्राः संरब्धास्तन्वः किं चनाममत् । ।  
रायस्पोषं शुनासीरा अथो सीताभगश्च यः ॥॥ २ ॥  
देष्ट्री समुद्रः सिनीवाली कृषिं नो अभि हिन्वत ।  
इमा याः पञ्च प्रदिशोस्ता वातो अभि हिन्वत ।  
वलीके सत्वतामिव तीव्रा वर्षन्तु वृष्टयः ॥ ३ ॥  
शुनं कीनाशो अन्वेतु वाहाञ्छुनं फालो विनुदन्नेतु भूमिम् ।  
शुनासीरा हविषा वावृधाना शुनं धान्यानि कृणुतं युवं नः ॥ ४ ॥  
या नः पीपरदश्विना ज्योतिष्मती तमस्तिरः ।  
तामस्मे रासेतामिषम् ॥ ५ ॥  