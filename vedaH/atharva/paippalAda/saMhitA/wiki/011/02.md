---
title: ०२

---
अत्ससो यमनंससोऽभूतिर्यक्ष्ममजीजनत् ।  
इमं सहस्रभागिन्द्रो विशरं नाशयाति ते ॥ १ ॥  
यः कार्यो यश्च कृतः स्वयञ्जा उत हार्यः ।  
देवा इन्द्रज्येष्ठा विशरं नाशयन्तु ते ॥ २ ॥ नास  
विशरस्य विजृम्भस्येषुर्माता धनुष्पिता ।  
अदित्याः पुत्रा आदित्या विशरं नाशयन्तु ते ॥ ३ ॥  
धन्वनो ज्याया इष्वा अपस्कम्भस्य बाह्वोः ।  
अपाष्ठाच्छृङ्गात् कुर्मलाद्विशरं नाशयामि ते ॥ ४ ॥  
अलवती रुरुशीर्ष्ण्यथो यस्यायो मुखम् ।  
देव्यै पर्जन्यरेतस इषवे कृणुता नमः ॥ ५ ॥  
यामत्रयो अङ्गिरसो गोतमा वीरुधं विदुः ।  
तया भरद्वाजः कण्वो विशरं नाशयाति ते ॥ ६ ॥  
यस्त्वा स्त्रैणादपसरो यः पुंसो अध्यारुहत् ।  
आक्लान्तं सङ्क्लान्तं स्नाव तदु ते कल्पयामसि ॥ ७ ॥  
वात इवाभ्रं च्यावयामि यक्ष्मं ते तन्वस्परि ।  
वाचा यच्चक्रुस्ते गुरु तदृचा लघु कृण्मसि ।  
तेनाहमृतोद्येन विशरं नाशयामि ते ॥ ८ ॥  
यथा न सत्यं पुरुषः सदा वदितुमर्हति ।  
विष्कन्धं त्वदपशरं विशरं पृष्ट्यामयम् ।  
जम्भं हनुग्राभं शङ्खं तानजेना अजामसि ॥ ९ ॥  
शुनमिद्व ओषधयो वि दधे भेषजाय कम् ।  
धनायुवः सनायुवः पुरुषं पारयिष्णवः l l Ro । ।  
आत्मत्राणि देवजुता वीरुधायुष्या कृता ।  
तयाहमिन्द्रदत्तया विशरं नाशयामि ते ॥ ११ ॥  
अलस्य व्यञ्जनस्य वेष्टनस्योत पर्णधे ।  
ग्रन्थेज्याया इष्वा विशरं नाशयामि ते ॥ १२ ॥  
साकं विष्कन्ध प्र पत चाषेण किकिदीव्या ।  
साकं वातस्य ध्राज्या सह नश्य निहाकया ॥ १३ ॥  