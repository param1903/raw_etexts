---
title: १२

---
स्वाद्वीं त्वा मित्रावरुणा स्वाद्वीं देवी सरस्वती ।  
स्वाद्वीं त्वा अश्विन सुरे कृणुतां पुष्करस्रजा ॥ १ ॥  
यामसिञ्चन् सौधन्वना विश्वे देवा मरुद्भणाः ।  
यामश्विनासिञ्चतां सा सुरा बहुधावतु ॥॥ २ ॥  
स्वादोः स्वादीयसी भव मधोर्मधुतरा भव ।  
यथर्श्यस्येयमारिश्येवा त्वं सुभगे भव ॥ ३ ॥  
अभ्राज्जातं वर्षाज्जातमथो जातं दिवस्परि ।  
अथो समुद्राज्जातं तत् सुरादरणं भव ॥ ४ ॥  
नाडी नामासि जनुषा सा सुरादरणी भव ।  
सखा हि भद्रस्त आसीद् वृक्षः स्वादुविकङ्कतः ॥ ५ ॥  
असुरस्त्वौर्ध्वनभसश्चकार प्रथमः सुरे ।  
सुरे दासस्य त्वा गृहे शिरश्चान्धश्च चक्रतुः ॥ ६ ॥  
निष्पुष्पकं कशीकाया निर्धारायाः सुरामुत ।  
उदेहि वाजिनीवति किमङ्कतिष्विच्छसि ॥ ७ ॥  
इमे ते जन्या आसते गम्भीरा अभिधृष्णवः ।  
सुरे देवि परि प्रेहि मादयन्ती जनञ्जनम् ॥ ८ ॥  
यस्या गृह्णन्ति स्थालेन गामश्वं धान्यं वसु ।  
सा सुरा बहुधावतु ॥ ९ ॥  
आचरन्तीः पर्वतेभ्यः खनमाना अनभ्रयः ।  
यासां समुद्रे संस्थानं यासां नास्ति निवेशनं  
तास्ते ददतु बुदबुदम् ॥१०॥  
उदङ्कोदचेमां सुरां यां हृदा कामयामहे ।  
तां मे भगस्तामश्विना तां मा बट् सरस्वती ॥११॥  
अयं देवो मयूलशः सा सुरादरणं ददत ॥  
संस्रवणात् प्रस्रवणाद् गिरिभ्यस्पर्याभृतः ।  
मध्ये शतस्य मष्टिकोऽनड्वानिव मेहतु ॥१२॥  
  