---
title: १५

---
यो जामदग्न्य इह कौशिको य आत्रेय उत काश्यपो यः ।  
भरद्वाजा गोतमा ये वसिष्ठास्तेभ्यः प्र बूम इह किल्बिषाणि॥ १ ॥  
अगस्तयः कण्वाः कुत्साः प्रस्रवणा विरूपा गर्गा मुद्गला यस्काः शौनकाः।  
सङ्कृतयो ब्राह्मणा ये न दुग्धास्तेभ्यः प्र बूम इह किल्बिषाणि॥ २ ॥  
यो नोत्तिष्ठाद् ब्राह्मणे नाधमाने मान्द्येन दृप्त उत धैर्यण ।  
विश्वे देवा उपद्रष्टारो ऽस्य तस्मिन्विषं सं नयान् किल्बिष्यम् ॥ ३ ॥  
या रोपयः किल्बिषे ब्राह्मणस्य यानि चैनांसि बहुधा दुष्कृतानि।  
अनुत्तिष्ठन् प्रोक्त आत्मनि तान् नि धत्ते तथा तद्देवा उत वेशयन्ति।॥ ४ ॥  
ना ऽश्नीयान्न पिबेन्न शयीत न निंसीत जायां नोत पुत्रम् । पिवेन्न  
ब्रह्मकिल्बिषे प्रोक्त उदेव तिष्ठेत् स ऋतस्य पन्थाः ॥ ५ ॥  
शतर्चिनो माध्यमा ये महर्षयः क्षुद्रसूक्तानामुत या प्रजेह ।  
ऋषीणां यानि जनिमानि विद्मस्तेभ्यः प्र ब्रूम इह किल्बिषाणि॥ ६ ॥  
सोदर्याणां पञ्चदशानां शतानां त्रयस्त्रिंशदुदशिष्यन्त देवाः ।  
एकस्मिन्विद्धे सर्वे ऽरुप्यन् तद् ब्राह्मणे किल्बिषमन्वविन्दन् ॥ ७ ॥  
तस्मै स द्रुह्याद्य इदं नायद्यो नोत्तिष्ठाद्यो न वदाता अस्मिन् ।  
ब्राह्मणस्य किल्बिषे नाथितस्य सोदर्यतामिच्छतो ब्राह्मणेषु ॥॥ ८ ॥  
उत्तिष्ठता ब्राह्मणाः सं वदध्वं जीतं याचामि पुनरैतु सर्वम् ।  
इन्द्राग्नी विश्वे देवास्ते मे जीतं पुनरा वर्तयन्तु ॥ ९ ॥  
स दीर्घमायुष्कृणुते स प्रजायै चिकित्सति ।  
यो ब्राह्मणस्य ब्राह्मणो हूतो अन्वेति किल्बिषे ॥ १० ॥  
नास्य प्रजां शर्वो हन्ति न रुद्रो हन्ति नाशनिः ।  
यो ब्राह्मणस्य ब्राह्मणः सत्यं वदति किल्बिषे ॥ ११ ॥  
तं सोमपीथो जुषते नृचक्षा ग्रावभिः सह ।  
यो ब्राह्मणस्यास्तां हृदः सूर्य इवापालुपत्तमः ॥ १२ ॥  
य उत्थाय किल्बिषे ब्राह्मणस्यान्नमीच्छन्नवायति ।  
उभे एनं द्यावापृथिवी सं तपतामथैत्वगतस्य पन्थाम्॥१३॥  
(इति एकादशर्चोनाम अष्टमकाण्डे तृतीयोऽनुवाकः)  
  