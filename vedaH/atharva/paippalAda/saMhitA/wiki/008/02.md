---
title: ०२

---
वृषा मे रवो नभसा न तन्यतुरुग्रेण तं वचसा वाध इदु ते। तु. शौ.सं. ५.१३.३  
अहं तमस्य ग्रभिरग्रभं रसं ज्योतिषेव तमस उदेति सूर्यः ॥ १ ॥  
यत् ते ऽपोदकं विषं तत् त आत्ताभिरग्रभम्।  
गृह्णामि मध्यमुत्तममुताचमं भियसा नेशदादु ते॥॥ २ ॥  
बलेन ते बलं हन्मि तन्वा हन्मि ते तनुम्।  
विषेण हन्मि ते विषमहे मुरिष्टा मा जीवीत्  
प्रत्यगभ्येतु त्वा विषम्॥ ३ ॥  
असितस्य तैमातस्य बभ्रोरपोदकस्य च।  
सात्रासाहस्याहं मन्योर्ज्यामिव धन्वनो वि मुञ्चामि रथां इव ॥ ४ ॥  
कैलात पृश्न उपतृण्य बभ्रवा मे शृणुतासिता अलीकाः ।  
मा नः सख्युः काममपि ष्ठाता श्रावयाद्धो वीर्षे रभध्वम् ॥ ५ ॥  
आलिकि च विलि पिता यस्ते माता च।  
विद्म ते विश्वतो बन्धुमरस किं करिष्यसि ॥ ६ ॥  
उरुगूलाया दुहिता जाता दास्यसिक्न्याः ।  
प्रतङ्कं ददुषी नु साहीनरसाङ् अकः ॥ ७ ॥  
कर्णा श्वाविदब्रवीद् गिरेरवचरन्तिका ।  
याः काश्चेमाः खनित्रिमास्तासामरसतमं विषम् ॥ ८ ॥  
ताबुवं न ताबुवं न घेदसि त्वं ताबुवम्।  
ताबुवेनारसं विषम् ॥ ९ ॥  
तस्तुवं न तस्तुवं न घेदसि त्वं तस्तुवम् ।  
तस्तुवेनारसं विषम् ॥ १० ॥  
अरसं ते ऽहे विषमियं कृणोत्वोषधिः ।  
त्रायमाणा सहमाना सहस्वती सहाता इद्  
गोरश्वात् पुरुषाद् विषम् ॥ ११ ॥  
  