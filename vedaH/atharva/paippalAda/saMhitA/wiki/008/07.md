---
title: ०७

---
मोक्षेजांस्तोदुंस्तुमलान् पथिष्ठाङ् उत पार्षतान् ।  
अहीनां सर्वेषां विषमरसं कृण्वोषधे ॥ १ ॥  
अश्वक्रन्दस्य वण्डस्य पृदाकोर्गोनसेरुत ।  
श्वित्राणां सर्वेषां विषमरसं कृण्वोषधे ॥ २ ॥ कृण्वषोधे  
द्याम्पातस्य गवकस्य गोधापृष्ठेरहेरुत ।  
असितानामेतज्जातमरिष्टे ऽरसं कृधि ॥ ३ ॥  
एतज्जातं स्वजानां तद् बभ्रो अरसं कृधि ।  
सर्वस्य बभ्रोर्भेषज्यसीहि विषदूषणी ॥ ४ ॥  
त्रायमाणा प्र ब्रवीतु सर्वाङ् राजो अहीनाम् ।  
तिरश्चिराजीनसितानथो उपशयाश्च ये ॥ ॥ ५ ॥  
सहसाहं यातुधानान् सहसा यातुधान्यः ।  
सहो वः सर्वान् सासाह तस्याहं नाम जग्रभ ॥ ६ ॥  
सहः साकं पैद्वेनोग्रेण वचसा मम ।  
अन्धाहींश्च सृञ्जयांश्च शफकांश्च रथव्रयः ।सृजयाश्च  
सहसा सह उत्पत्य तान् सर्वाङ् अरसाङ् अकः ॥ ७ ॥  
असितस्य विद्रधस्य हरितो यश्च विद्रधः ।  
निमङ्क्षी विद्रधानां यो मृजन्ती ताङ् अजीजनत् ॥८ ॥  
याः स्वजानां नीलग्रीवो याः स्वजानां हरिरुत ।  
कल्माषपुच्छमोषधे जम्भयास्यरुन्धति ॥९॥  
मायं मरदहिदष्टः पितुरस्मा असद् विषम् ।  
इमा ह्यस्मा ओषधिमा हराम्यरुन्धतीम् ॥ १० ॥  
एतज्जातं पृदाकूनामरसं जीवले कृधि ।  
इन्द्रस्य भद्रिका वीरुदसीहि विषदूषणी ॥११॥  
  