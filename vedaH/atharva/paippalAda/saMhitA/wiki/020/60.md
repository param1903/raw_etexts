---
title: ६०

---
ऋचं साम यदप्राक्षं हविरोजो यजुर्बलम् । तु. शौ.सं. ७.५  
एतन् मा तस्मान् मा हिंसीद् वेदः पृष्टः शचीपते ॥ १ ॥  
उद्भर द्यावापृथिवी सहौषधीभिः ।  
गृह्णामि प्रजां निरपः सृजामि ॥ २ ॥  
मा न आपो मेधां मा ब्रह्म प्र मथिष्टन ॥  
सुष्यदा यूयं स्यन्दध्वमुपहूतो ऽहं सुमेधा वर्चस्वी ॥ ३ ॥  
मा नो मेधां मा नो दीक्षां मा नो हिंसिष्ट यत् तपः ।  
शिवा नः सर्वमायुषे आपो भवन्तु मातरः ॥ ४ ॥  
इह प्रजा विश्वरूपा रमन्तामस्मिन् गोष्ठे विश्वभृतो जनित्रीः ।  
अग्निं कुलायमुप संविशन्तिर्जानन्तु नः पयसा घृतेन॥ ५ ॥  
रन्तय स्थ रमतय स्थ मयिश्रिता स्थ मयि श्रयध्वम् ।  
मनोतानामा स्थ ग्राम्या अप्सरसो वेदवित्तमाः मा विशत्॥ ६ ॥  
सर्वनीलशिखण्ड वीर कर्मणिकर्मणि ।  
इमामस्य प्राशं जहि येनेदं विभजामहे ॥ ७ ॥  
तृतीयकं वितृतीयं सदन्दिं तक्मानमुत राजयक्ष्मम् ।  
यथा शक्र उन् मुमोच तृतीयकमेवाहं तदुन्मुञ्चामि ॥ ८ ॥  
तृतीयकं त्वामस्यामोषध्यां बध्नामि ।  
आध्वस्तपक्षिणे बृहते यथाहमकरं नमः ॥ ९ ॥  
तृतीयकं त्वामस्यामोषध्यां बध्नामि ।  
इन्द्राय तिवषीमते यथाहमकरं नमः ॥ ॥ १० ॥  