---
title: ०६

---
अरेपसः सचेतसः स्वसरे मन्युमत्तमाः ॥ १ ॥  
समेत विश्व ओजसा पतिं दिवो य एको विभूरतिथिर्जनानाम्।  
स पूर्व्यो नूतनमाविवासत् तं वर्त्मनिरनु वावृत एकमित् पुरुः ॥ २ ॥  
कुहूं देवीममृतां विदानापसमस्मिन् यज्ञे सुहवा जोहवीमि । तु. शौ.सं. ७.४७.२  
यो नो ददाति श्रवणं पितॄणां तस्यै ते देवि हविषा विधेम॥ ३ ॥  
कुहूर्देवानाममृतस्य पत्नी हव्या नो अस्य हविषः शृणोतु ।  
सं दाशुषे किरतु भूरिपुष्टा रायस्पोषं चिकितुषे दधातु॥ ४ ॥  
सं जानीध्वं सं पृच्यध्वं सं वो मनांसि जानताम् ॥ ५ ॥ जानि  
मित्रो वः सर्वाः सं सृजान् मयि सञ्ज्ञानमस्तु वः ॥ ॥ ६ ॥  
(इत्येकर्चोनाम विंशतिकाण्डे प्रथमो ऽनुवाकः)  