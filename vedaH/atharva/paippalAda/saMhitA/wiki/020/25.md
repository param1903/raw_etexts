---
title: २५

---
दूराद् भेषजमाभृतम् बहून्यतियोजनाः ।  
अपश्यमस्यन्तं रुद्रं अदुष्टं दुष्कृतं करत् ॥ १ ॥ दूष्टं  
भिनद्मि ते परावतो वत्सस्य शेप्यामिव ।  
वृषेदसो यथा मयि कृष्णो विषाणवाङ् इव ॥ २ ॥  
सर्वा गावः सम्मनसः सत्सभयः सनाभयः ।  
समानं बिभ्रतीर्नावं वत्सान् उज्जिहतामिथः ॥ ३ ॥  
इन्द्रस्त्वाग्रे अवानयत् सविता त्वोतो ऽपरः ।  
तृतीयमश्विना त्वाघ्न्ये वाञ्ञ्छः ॥ ४ ॥  
आ ते नयतु सविता सविता नयतु बृहस्पतिः।  
पतिर्यः पतिकाम्यस्तमस्मै धेह्योषधे ॥ ५ ॥  
इन्द्रं वयमनुराधं हवामहे अनु राध्यास्म द्विपदा चतुष्पदा ।  
मा नः सेना अररुषीरुप गुर्विषूचीरिन्द्र द्रुहो वि नाशय ॥ ॥ ६ ॥  
भग प्रेहि प्रथमोनु त्वा वयमेमसि ।  
इन्द्राग्नी ब्रह्मणास्मान् स्वस्ति नयतां पथा ॥ ७ ॥  
अदितिः प्रैतु प्रथमा बृहस्पतिः पुरयेता ते अस्तु ।  
इन्द्रोभयान् व्यस्यतु शूद्रांश्च न आर्याश्च ॥ ८ ॥  
इमे ये अनसि युक्ता उष्टारा उत्त पील्वाः ।  
तेषां समग्रभं पदः समीर्मान् समुसक्थ्यः ॥ ९ ॥  
विमध्यमा अप्रोषत गर्दभा क्षिपिता इव ।  
अथासुरस्य मायया न इदं स्थापयामसि ॥ १० ॥  