---
title: ४५

---
विश्व वित्तं नष्टमनु पश्यसि।  
अदो मे नष्टं तन् मे पुनर्धेहि॥ १ ॥  
विश्वकर्मन् तत् त्वमुपगच्छसि ।  
विश्वव्यचस्तत्वय्यद्धाहितम् ॥ २ ॥  
अदो मे नष्टं तन्मे पुनर्धेहि ।  
परि पूषा पुरस्ताद्धस्तं दधातु दक्षिणम् ।  
पुनर्नो नष्टमाजति जीवेन भुनजामहै॥ ३ ॥  
इन्द्रस्त्वाभ्यैत् सर्पतु त्वाग्रेष्ठाः दधात् ।  
तदास्रावस्य भेषजं तदु रोगमनीनशत् ॥ ४ ॥  
विष्णोर्मनसा पूतो स्थ देवो वा सवितोत् पुनातु ।  
विष्णोर्मनसा पूतमसि देवस्त्वा सवितोत् पुनातु ।  
अच्छिद्रेण पवित्रेण सहस्रधारेण सुप्लवा ॥ ५ ॥  
हृदा पूतं मनसा जातवेदो विश्वानि देवो वयुनानि विद्वान् ।  
सप्तास्यानि तव यान्यग्ने तेभ्यो जुहोमि जुषस्व हव्यम्॥ ६ ॥  
अग्नावग्निश्चरति प्रविष्ट ऋषीणां पुत्रो अधिराज एषः ।  
तस्मै जुहोमि हविषा घृतेन मा देवानां योयुवद् भागधेयम्॥ ७ ॥  
यस्ते केशाङ् अवाचीनान् क्रिमिर्बृहति मूर्धतः ।  
प्राणं तस्योप दाशया वीरुधः खनति भेषजी ॥ ८ ॥  
वेद वै ते भगन्नाम भूरिर्नामासि रयिर्नाम ।  
तं त्वा भग प्र विशामि स मा भग प्र विश ॥ २ ॥  
तस्मिन् सहस्र काण्डे नि मृजे भग त्वयि ॥ ॥ १० ॥  