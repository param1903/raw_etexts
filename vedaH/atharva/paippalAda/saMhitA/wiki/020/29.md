---
title: २९

---
पुनर्मे राजा वरुणः पुनरिन्द्रः पुनर्भगः ।  
पुनर्मे विश्वे देवा आयुर्जीवातव आदुः ॥ १ ॥  
उत्तिष्ठातः प्र द्रवार्वाङ् मात्र तिष्ठो ऽभिचाकशत् ।  
सपत्न्या वर्च आदायाथास्माभिः सहामसि ॥ २ ॥  
उत्तिष्ठत निर्द्रवत न व इहास्तु न्यञ्चनम् ।  
अमुष्य वित्तमभि वः सुवामि तदनुवपध्वं सुदतीरहिनस्तत् ॥ ३ ॥  
यो ऽस्माकं सबन्धवो विष्ठिताः पृथिवीमनु ।  
तेषामिन्द्र इव देवानामहं भूयासमुत्तमः ॥ ४ ॥  
ये अग्नयः पार्थिवा आहिताः पृथिवीमनु ।  
तेषामसि त्वं सङ्गथे स नो जीवातवे कृधि ॥ ५ ॥  
चितः स्थ परिचितः स्थाग्नयः स्थ निहवा नाम ।  
तेनो मा निहवान् वध्यान् तेभ्यो वो नमो नवोहं वमेमि ।  
यो ऽस्मां द्वेष्टि यं वयं द्विष्मः सो ऽव वो हवमेतु ॥ ६ ॥  
इन्द्राग्नि पुनराकूतिं नयत स्थिरवीरावपरावीत गू ।  
अस्माकं सर्वा निहवे सन्त्वेषां वयं विद्याम गुह्यं नाम गवाम्॥ ७ ॥ }  
प्रजापतेरनु नि क्रन्दय विश्वे देवाः पदवायाः सन्त्वासाम् ।  
आदित्या अनु सङ्गत्य शूरा इन्द्रज्येष्ठाः पुनरावर्तयन्तु ॥ ८ ॥  
इन्द्र प्रणेतर्वर्धय मामश्ववान् वहतु मां स्वश्वः ।  
ऐन्द्राग्नं वर्म प्रतिमुञ्चमानो यथोभयेभ्यश्चारु समिति मा वदानि ॥ ॥ ९ ॥  
चारुवाक् चारुवदनश्चारु सङ्काशी नो नृभिः ।  
य द्वेष्यः प्रतीकाशो जिगीवाङ् अपराजितः ॥ १० ॥  