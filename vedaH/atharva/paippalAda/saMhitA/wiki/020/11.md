---
title: ११

---
अति धन्वान्यत्यपस्ततर्द श्येनो नृचक्षा अवसानदर्शः । तु. शौ.सं. ७.४१  
तरन् विश्वा अवरा रजांसीन्द्रेण सख्या शिव आ जगाम ॥ १ ॥  
आगन् देवः सविता सर्वादाया ऊरु ज्योतिरविदामा नवोभिः । ,  
महीं नाव मदितेरारुहेमं यत्र सोमं सदमित् तत्र भद्रम् ॥ २ ॥  
उद्वयं तमसस्परि ज्योतिष्पश्यन्त उत्तरम् ।  
देवं देवत्रा सूर्यमगन्म ज्योतिरुत्तमम् ॥ ३ ॥  
पतिर्दिवः पतिरग्निः पृथिव्याः पतिर्विश्वस्य भुवनस्य राजति ।  
पतिर्विश्वा ओषधीराविवेश पत्नीवानग्निरिह याहि सोमम्॥ ४ ॥  
सं क्रामतं मा जिहीतं शरीरं प्राणापानौ सयुजेह स्ताम् ।  
सप्तऋषिभ्यः परि दद्म एतं त एनं स्वस्ति जरसे नयन्तु ॥ ५ ॥  
यत् त आयुरतिहितं पराचैरपानः प्राणो य उ वाते परेतः ।  
अग्निष्टदाहार्निर्ऋतेरुपस्थात् तदात्मनि पुनरा वेशयामि ॥ ६ ॥  
मा त्वा प्राणो हासीद् यस्तया प्रविष्टो मा त्वापानोवहाय परा गात् ।  
संरभ्य जीवः शरदः सुवर्चा अग्निष्टे गोपा अधिपा वशिष्ठः ॥ ॥ ७ ॥  
राकामहं सुहवां सुष्टुती हुवे शृणोतु नः सुभगा बोधतु त्मना ।  
सीव्यत्वपः सूच्याच्छिद्यमानया ददातु वीरं शतदायमुक्थ्यम्॥ ८ ॥  
यास्ते राके सुमतयः सुपेशसो याभिर्ददासि दाशुषे वसूनि ।  
ताभिर्नो अद्य सुमना उपागहि सहस्रपोषं सुभगे रराणा ॥ ९ ॥  
या राका या सिनीवाली या गुङ्गूर्या सरस्वती ।  
इन्द्राणीमह्व ऊतये वरुणानीं स्वस्तये ॥ १० ॥  
या सुबाहुः स्वङ्गुरिः सुषुमा बहुसूवरी । (सुषू?)  
तस्यै विशपत्न्यै हविः सिनीवाल्यै जुहोतनः ॥ ११ ॥  
सिनीवालि पृथुष्ठके या देवानामसि स्वसा ।  
जुषस्व हव्यमाहुतं प्रजां देवि दिदिडिढ नः॥ ॥ १२ ॥  
या विश्वत इन्द्रमसि प्रतीची सहस्रस्तुतामभियन्तु देवी ।  
विष्णोस्पत्नि तुभ्यं राका हवीषिं पतिं देवी राधसा चोदयस्व ॥ १३ ॥  
(ड्रत्येकर्चोनाम विशान्तिकाण्डे द्वितीयो ऽनुवाकः )  