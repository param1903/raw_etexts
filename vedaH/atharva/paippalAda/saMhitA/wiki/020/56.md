---
title: ५६

---
एतद् वदन्यत्र जिघांसति यदन्यत्र विवीषत।  
तद् वश्चित्तममूमुहं तद् वश्चित्तमनीनशम् ॥ १ ॥  
अस्ति वै पथां निष्कुटं नदीनां च निरङ्कुशम् ।  
तद् वश्चित्तममूमुहं तद् वश्चित्तमनीनशम् ॥ २ ॥  
यानि वः सप्तचेतांस्यष्टौ यानि मनांसि च । ।  
तद् वश्चित्तममूमुहं तद् वश्चित्तमनीनशम् ॥ ॥ ३ ॥  
इन्द्रण मेदिना युजाग्निना जातवेदसा।  
तेन वः चित्तममूमुहं तेन वः चित्तमनीनशम् ॥ ४ ॥  
प्रतीचीनान् वो अभ्यधामश्वमिवाश्वाभिधान्या ।  
कृण्वे वो मामके वशे पदोरुपानहौ यथा ॥ ५ ॥  
देवानां समिदसि देवानां यातुरसि ।  
यया तन्वा ब्रह्म जिन्वसि तया मा जिन्व ॥ ६ ॥  
रोचे मा प्रकाशे मा कृष्ण्वाविदन् मा गमयः ।  
अनु मा बुध्यन्ताम् ॥ ७ ॥  
वयः सुपर्णा उप सेदुरिन्द्रं प्रियमेधा ऋषयो नाधमानाः ।  
अपध्वान्तमूर्णुहि पूर्धि चक्षुर्मुमुग्ध्यस्मान्निधयेव बद्धान् ॥ ८ ॥  
अप्सुजातस्य महतस्पर्यश्मनः ।  
स्वयं जातस्य शोचिषो ऽद्भिः पर्वतानां शये ॥ ९ ॥  
उतोदिनीं समिद्वतीं दुर्गा योनिर्व्यद्वला ।  
मृगाङ् अनु प्र पातय मरीचीरनु नाशय । ॥ १० ॥  
अश्वस्याश्वः सम्पतिता पर्णे ते वसतिष्कृता । तिस्कृता  
असृक् पतत्रिणामसि जहि वामून् प्र बाधसः ॥ ११ ॥  
असूक्तो अधि जातोसि पर्णे ते सदनं कृतम् ।  
आाण्डं पतत्रिणामसि जहि वामून् प्र बाधसः ॥ १२ ॥  
यथा गर्दभो विवर्धनाद्वधूयुर्व्यपलायते ।  
एवासौ पलायताममुष्मादध्या नयत् ॥ १३ ॥  