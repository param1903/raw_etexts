---
title: ५०

---
अभि त्वा पञ्च शाखेन हस्तेनाधां सहीयसा ।  
यथा न विद्विषावहै न विभवाव कदा चन ॥ १ ॥  
चक्रवाकं संवननमश्वस्य स्वं करम्।  
अमु स्वं कृणोतु मे यमहं कामये प्रियम् ॥ २ ॥  
यत् कक्षीवान् संवननं च्यवनश्चक्र आसुरः ।  
तद् वां कृणोमि दम्पती सम्प्रियौ भवतं युवं ॥ ३ ॥  
यथा संयुक्तौ पक्षिणौ सम्प्रियौ चरतौ मृगौ।  
एवा संयुक्तौ ब्रह्मणा सम्प्रियौ भवतं युवं॥ ४ ॥  
प्रेहि प्र हर पादावा गृहेभ्यः स्वस्तये ।  
कपिञ्जल प्रदक्षिणं शतपत्राभि नो वद ॥ ५ ॥  
भद्रं वद दक्षिणतो भद्रमुत्तरतो वद ॥  
भद्रं पुरस्तान् नो वद भद्रं पश्चात् कपिञ्जल ॥। ॥ ६ ॥ ।  
शुनं वद दक्षिणतः शुनमुत्तरतो वद ॥  
शुनं पुरस्तान् नो वद शुनं पश्चात् कपिञ्जल ॥ ७ ॥  
यौवनानि महयसि जिग्युषामिव दुन्दुभिः ।  
कपिञ्जल प्रदक्षिणं शतपत्राभि नो वद ॥ ८ ॥  
(इत्येकर्चनाम विंशतिकाण्डे अष्टमो अनुवाकः)  