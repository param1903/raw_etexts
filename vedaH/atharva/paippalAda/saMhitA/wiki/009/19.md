---
title: १९

---
ब्रह्मगवी पच्यमाना यावत् साभि विजङ्गहे । तु. शौ.सं. ५.१९  
तेजो राष्ट्रस्य निर्हन्ति न वीरो जायते पुमान् ॥ १ ॥  
आक्रमणेन वै दैवा द्विषन्तो घ्नन्ति पूरुषम् ।  
स्तेयादं ब्रह्मज्यं क्षेत्रे चानृतवादिनम् ॥ २ ॥  
विषमेतद् देवकृतं राजा वरुणो अब्रवीत् ।  
न ब्राह्मणस्य गां जग्ध्वा राष्ट्रे जागार कश्चन ॥ ३ ॥  
तद् वै राष्ट्रमा स्रवति भिन्नां नावमिवोदकम् ।  
ब्राह्मणो यत्र जीयते तद्राष्ट्रं हन्ति दुच्छुना ॥ ४ ॥  
एकशतं वै जनता भूमिर्या व्यधूनुत ।  
प्रजां हिंसित्वा ब्राह्मणीमसम्भव्यं पराभवन् ॥ ५ ॥  
यामुदाजनृषयो मनीषिणः श्रमसातां बृहतीं देवजूताम् ।  
सा ब्रह्मज्यं पचति पच्यमाना राष्ट्रमस्य बृहती यच्च वर्चः ॥ ६ ॥  
वाचा ब्राह्मणमृच्छति जामि हन्त्यचित्त्या ।  
मित्राय सत्ये द्रुह्यति यं देवा घ्नन्ति पूरुषम् ॥ ७ ॥  
  