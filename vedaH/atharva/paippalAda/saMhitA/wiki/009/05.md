---
title: ०५

---
सहस्रबाहुः पुरुषः सहस्राक्षः सहस्रपात्। तु. शौ.सं. १९.६  
स भूमिं विश्वतो वृत्वात्यतिष्ठद् दशाङ्गुलम् ॥ १ ॥  
त्रिभिः पद्भिद्यामरोहत् पादस्येहाभवत् पुनः । ।  
तथा व्यक्रामद्विष्वङ् अशनानशने अनु ॥ २ ॥  
तावन्तो अस्य महिमानस्ततो ज्यायांश्च पूरुषः । पुरुषः  
पादोऽस्य विश्वा भूतानि त्रिपादस्यामृतं दिवि ॥ ३ ॥ पादस्य  
पुरुष एवेदं सर्वं यद् भूतं यच्च भाव्यम् ।  
उतामृतत्वस्येश्वरो यदन्नेनाभवत् सह ॥ ४ ॥  
यत् पुरुषं व्यदधुः कतिधा व्यकल्पयन् ।  
मुखं किमस्य किं बाहू किमूरू पादा उच्येते ॥ ५ ॥  
ब्राह्मणो ऽस्य मुखमासीद् बाहू राजन्योभवत् ।  
मध्यं तदस्य यद् वैश्यः पद्भ्यां शूद्रो अजायत ॥ ६ ॥  
विराडग्रे सममभवत् विराजो अधि पूरुषः ।  
स जातो अत्यरिच्यत पश्चाद् भूमिमथो पुरः ॥ ७ ॥  
यत् पुरुषेण हविषा देवा यज्ञमतन्वत ।  
वसन्तो अस्यासीदाज्यं ग्रीष्म इध्मः शरद्धविः ॥॥ ८ ॥  
तं यज्ञं प्रावृषा प्रौक्षन् पुरुषं जातमग्रशः ।  
तेन देवा अजायन्त साध्या वसवश्च ये । ।॥ ९ ॥  
तस्मादश्वा अजायन्त ये च के चोभयादतः ।  
गावो ह जज्ञिरे तस्मात् तस्माज्जाता अजावयः ॥ १० ॥ गाव  
तस्माद् यज्ञात् सर्वहुत ऋचः सामानि जज्ञिरे ।  
छन्दो ह जज्ञिरे तस्माद् यजुस्तस्मादजायत ॥ ॥ ११ ॥  
तस्माद् यज्ञात् सर्वहुतः सम्भृतं पृषदाज्यम् ।  
पशून् तांश्चक्रे वायव्यानारण्यान् ग्राम्याश्च ये ॥ १२ ॥  
सप्तास्यासन् परिधयस्त्रिः सप्त समिधः कृताः ।  
देवा यद् यज्ञं तन्वाना अबध्नन् पुरुषं पशुम् ॥ १३ ॥ अवध्नन्  
मूर्ध्नो देवस्य बृहतों ऽशवः सप्त सप्ततीः । बृहतो  
राज्ञः सोमस्याजायन्त जातस्य पुरुषादधि ॥ १४ ॥  
चन्द्रमा मनसो जातश्चक्षुः सूर्योऽजायत ।  
श्रोत्राद् वायुश्च प्राणश्च मुखादग्निरजायत ॥ १५ ॥  
नाभ्यां आसीदन्तरिक्षं शीर्ष्णो द्यौः समवर्तत ।  
पद्भ्यां भूमिर्दिशः श्रोत्राङ् तथा लोकाङ् अकल्पयन् ॥ १६ ॥  
(इति द्वादशार्चोनामनवमकाण्डे प्रथमो ऽनुवाकः)  
  