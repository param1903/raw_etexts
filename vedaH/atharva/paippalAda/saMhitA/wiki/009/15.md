---
title: १५

---
ते ऽवदन् प्रथमा ब्रह्मकिल्बिषे ऽकूपारः सलिलो मातरिश्वा। ऽकुपारः तु. शौ.सं. ५.१७  
वीडुहरास्तप उग्रं मयोभुव आपो देवीः प्रथमजा ऋतस्य ॥ १ ॥ भूव  
सोमो राजा प्रथमो ब्रह्मजायां पुनः प्रायच्छदहृणीयमानः ।  
अन्वर्तिता वरुणो मित्र आसीदग्निर्होता हस्तगृह्या निनाय ॥ २ ॥  
हस्तेनेव ग्राह्य आधिरस्या ब्रह्मजायेति चेदवोचत् ।  
न दूताय प्रह्ये तस्थ एषा तथा राष्ट्रं गुपितं क्षत्रियस्य ॥ ३ ॥  
यामाहुस्तारका विकेशीं दुच्छुनां ग्राममवपद्यमानाम् ।  
सा ब्रह्मजाया प्र दुनोति राष्ट्रं यत्र प्रापादि शशः कल्कुषीमान्॥ ॥ ४ ॥  
ब्रह्मचारी चरति वेविषद्विषः स देवानां भवत्येकमङ्गम् ।  
तेन जायामन्वविन्दद्बृहस्पतिः सोमेन नीतां जुह्वं न देवाः ॥ ५ ॥  
देवा एतस्यामवदन्त पूर्वे सप्तर्षयस्तपसे ये निषेदुः ।  
भीमा जाया ब्राह्मणस्यापनीता दुर्धां दधाति परमे व्योमन् ॥ ६ ॥  
ये गर्भा अवपद्यन्ते जगत् यच्चापलुप्यते ।  
वीरा ये हन्यन्ते मिथो ब्रह्मजाया हिनस्ति तान् ॥ ७ ॥  
सर्वे गर्भाः प्रव्यथन्ते कुमारा दशमास्याः ।  
यस्मिन् राष्ट्रे निरुध्यते ब्रह्मजाया अचित्त्या ॥ ८ ॥  
पुनर्वै देवा अददुः पुनर्मनुष्या उत ।  
राजानः सत्यं कृण्वन्तो ब्रह्मजायां पुनर्ददुः ॥ ९ ॥  
यो पुनर्दाय ब्रह्मजायां कृत्वी देवैर्निकिल्बिषम् । किल्विषम्  
ऊर्जं पृथिव्या भत्क्वोरुगायमुपासते ॥ ॥ १० ॥  
  