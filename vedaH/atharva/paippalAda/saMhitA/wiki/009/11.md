---
title: ११

---
मातरिश्वा समभरद्धाता समदधात् परुः ।  
इन्द्राग्नी अभ्यरक्षतां त्वष्टा नाभिमकल्पयत् ॥ १ ॥  
भवस्त्वा अभ्यरुक्षद् रुद्रस्ते अंसुमाभरत् ।  
रात्री त्वाभ्यगोपायत् सा त्वं भूते अजायथाः ॥ २ ॥  
द्यौष्ट आयुर्गोपायदन्तरिक्षमसुं तव ।  
माता भूतस्य भव्यस्य पृथिवी त्वाभि रक्षतु ॥ ३ ॥  
यां त्वा देवाः समदधुः सहस्रपुरुषं सतीम् ।  
सा देवी त्वमस्येदमपाज व्यजा विषम् ॥ ४ ॥  
याः पुरस्तात् प्रस्यन्दन्ते दिवा नक्तं च योषितः ।  
आपः पुरु स्रवन्तीस्ता उ ते विषदूषणीः ॥ ॥ ५ ॥  
मरीचीरासन् पर्णानि सिनीवाली कुलं तव ॥ ७ ॥  
अजरा देवा अदधुरमृतं मर्त्येष्वा ।  
तस्यैतदग्रमा ददे तदु ते विषदूषणम् ॥ ८ ॥  
अनभ्रौ खनमानं विप्र गम्भीरे अपसम् ।  
भिषक् चक्षुर्भिषक् खने तदु ते विषदूषणम् ॥ ९ ॥  
याः पुरस्ताद् वितिष्ठन्ते गावः प्रव्राजिनीरिव ।  
अमृतस्येव वा अस्यथो हास्यरुन्धती ॥॥ १० ॥  
यो मयः सरघायाः प्रखाय मध्वाभरत् ।  
ततो यवः प्राजायत्सोभवद् विषदूषणः ॥ ११ ॥  
यवस्यैतत् पलालिनो गोधूमस्य तिलस्य च ।  
व्रीहेर्यवस्य दैव्येन कृणोम्यरसं विषम् ॥ ॥ १२ ॥  
महीं योनिं समुद्रस्यान्वविन्दन् ऋतायवः ।  
तां देवा गुह्यामासीनां समुद्राच्चिदुदाभरन् ॥ १३ ॥  
समुद्राच्चिदुदाभृत्य तामु पुष्कर आ दधुः ।  
अस्याः पृथिव्या देव्याश्चक्षुराकाश्यमसि विषदूषणम्॥ १४ ॥  
(इति द्वादशर्चोनाम नवमकाण्डे द्वितीयो ऽनुवाकः)  
  