---
title: १३

---
आवतस्ते परावतः परावतस्त अवतः । तु. शौ.सं. ५.३०  
इहैव भव मा नु गा मा पूर्वाननु गा गतानसुं बध्नामि ते दृढम् ॥ १ ॥  
यत्त्वाभिचेरुः पुरुषः सो यदरुणो जनः ।  
उन्मोचनप्रमोचने उभे वाचा वदामि ते ॥ २ ॥  
यद् दुद्रोहिथ शेपिषे स्त्रियै पुंसे अचित्त्या ।  
उन्मोचनप्रमोचने उभे वाचा वदामि ते ॥ ३ ॥  
यदेनसो मातृकृताच्छेषे पितृकृतादुत ।  
उन्मोचनप्रमोचने उभे वाचा वदामि ते ॥ ४ ॥  
यत्ते माता यत्ते पिता जामिर्भ्राता च सर्जतः ।  
प्रत्यक् सेवस्य भेषजं जरदष्टिं कृणोमि त्वा ॥ ५ ॥  
एहोहि पुनरेहि सर्वेण मनसा सह ।  
दूतो यमस्य मानु गा अधि जीवपुरा इहि ॥ ६ ॥  
अनुहूतः पुनरेहि विद्वानुदयनं पथः ।  
आरोहणमाक्रमणं जीवतोजीवतोऽयनम् ॥ ७ ॥  
मा बिभेर्न मरिष्यसि जरदष्टिर्भविष्यसि ।  
निरवोचमहं यक्ष्ममङ्गेभ्यो अङ्गज्वरं तव ॥ ८ ॥  
शीर्षरोगो अङ्गरोगो यश्च ते हृदयामयः ।  
यक्ष्मः श्येन इव प्रापप्तद्वाचा नुत्तः परस्तरम् ॥ ९ ॥  
ऋषी बोधप्रतीबोधात्तस्वप्नो यश्च यागृविः ।  
ते ते प्राणस्य गोप्तारो दिवा नक्तं च जाग्रतु ॥ १० ॥  
  