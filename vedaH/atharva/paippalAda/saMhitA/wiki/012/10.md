---
title: १०

---
रूपमेकः पर्यभवद्राजा नामैक उच्यते ।  
पतीरूपस्यैको रूपं रूपमेकः सुकृत्वनाम् ॥ १ ॥  
प्रजापतिः परमेष्ठी मृत्युर्विश्वानरः स्वः ।  
सरस्वानस्या यज्ञस्य वशाया अधि जज्ञिरे ॥ २ ॥  
यस्य गृह आदायेत वशा देवकृतं हविः ।  
निधानमस्या एष्यं दुहित्रे पत्यामिव ॥ ३ ॥  
नास्याः सकृदभि तिष्ठेन्नास्य श्लोणा गृहे स्यात् ।  
वशा कन्येव दुर्मङ्कापचित्याविजानता ॥ ४ ॥  
नैनां रक्षेत् ब्राह्मणेभ्यो नामा वि ग्लापयाति च ।  
यतीं न पत्या वर्तयेद् यस्य गोषु वशा स्यात् ॥ ५ ॥  
नास्या वशमा रुन्धेद् देवा मनुष्या उत ।  
वशं यदन्वैद् ब्रह्मणा तस्मादेषाभवद्वशा ॥ ६ ॥  
वशं कृण्वाना वशिनीयमागन् पदं कल्याण्यवपश्यमाना ।  
अग्निष्ट्येष्टिमभि जायमाना यज्ञस्य मात्रामभिकल्पमाना ॥ ७ ॥  
इन्द्रवन्तस्ते मरुतस्तुरीयं भेजिरे वशे।  
तुरीयमादित्या रुद्रास्तुरीयं वसवो वशे ॥ ८ ॥  
तुरीयभाज आदित्यान् वशायाः कवयो विदुः ।  
अथास्याः पथ्यैका तनुश्चतस्रश्चक्लृपे दिशः ॥ ९ ॥  
वशा पन्थामन्वपश्यन्नाकपृष्ठं स्वर्विदाम् ।  
आदित्या एनामन्वायन्नृषयश्च तपस्विनः ॥ १o ॥  