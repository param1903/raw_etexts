---
title: २२

---
निक्ष दर्भ सपत्नान् मे निक्ष मे पृतनायतः ।  
निक्ष मे सर्वान् दुर्हार्दो निक्ष मे द्विषतो मणे ॥ १ ॥  
तृन्धि दर्भ सपत्नान् मे तृन्धि मे पृतनायतः ।  
तृन्धि मे सर्वान् दुर्हार्दो तृन्धि मे द्विषतो मणे ॥ २ ॥  
भङ्धि दर्भ सपत्नान् मे भङ्धि मे पृतनायतः ।  
भङ्धि मे सर्वान् दुर्हार्दो भङ्धि मे द्विषतो मणे ॥ ३ ॥  
मृण दर्भ सपत्नान् मे मृण मे पृतनायतः ।  
मृण मे सर्वान् दुर्हार्दो मृण मे द्विषतो मणे ॥ ४ ॥  
मन्थ दर्भ सपत्नान् मे मन्थ मे पृतनायतः ।  
मन्थ मे सर्वान् दुर्हार्दो मन्थ मे द्विषतो मणे ॥ ५ ॥  
कृन्त दर्भ सपत्नान् में कृन्त मे पृतनायतः ।  
पिण्ढि दर्भ सपत्नान् मे पिण्ढि मे पृतनायतः ।  
पिण्ढि मे सर्वान् दुर्हार्दो पिण्ढि मे द्विषतो मणे ॥ ६ ॥  
ओष दर्भ सपत्नान् मे ओष मे पृतनायतः ।  
ओष मे सर्वान् दुर्हार्दो ओष मे द्विषतो मणे ॥ ७ ॥  
दह दर्भ सपत्नान् मे दह मे पृतनायतः ।  
दह मे सर्वान् दुर्हार्दो दह मे द्विषतो मणे ॥ ८ ॥  
जहि दर्भ सपत्नान् मे जहि मे पृतनायतः ।  
जहि मे सर्वान् दुर्हार्दो जहि मे द्विषतो मणे ॥ ९ ॥  
यत्ते दर्भ जरामृत्यू स ते मर्मसु वर्म ते ।  
तेनेमं वर्मिणं कृत्वा सपत्नान् जहि वीर्यैः ॥ १० ॥  
शतं ते दर्भ वर्माणि सहस्त्रं वीर्याणि ते ।  
तमस्मै विश्वे त्वां देवा जरसे भर्तवा अदुः ॥ ११ ॥  
त्वामाहुर्देववर्म त्वां दर्भ ब्रह्मणस्पतिम् ।  
त्वामिन्द्रस्याहुर्वर्म त्वं राष्ट्राणि रक्षसि ॥ १२ ॥  
सपत्नक्षयणं दर्भ द्विषतस्तपनं हृदः ।  
मणिं क्षत्रस्य वर्धनं तनूपानं कृणोमि ते ॥ १३ ॥  
यत् समुद्रो अभ्यक्रन्दत् पर्जन्यो विद्युतां सह । पर्य  
ततो हिरण्ययो बिन्दुस्ततो दर्भे अजायत ॥ १४ ॥  
(इति पञ्चदशर्चोनाम द्वादशकाण्डे द्वितीयो ऽनुवाकः)  
इत्यथर्ववेद पैप्पलादसंहितायां पञ्चदशर्चोनाम द्वादशाकाण्डः समाप्तः