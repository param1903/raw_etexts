---
title: ०३

---
यथेयमुर्वी पृथिवी वृद्धैव गर्भमादधे ।  
एवा दधामि ते गर्भं तस्मै त्वामवसे हुवे ॥ १ ॥  
पर्वताद्दिवो योनेर्गात्राद्गात्रात् समाशृतम् ।  
रेतो देवस्यदेवस्य त्सरौ पर्णमिवाधाम् ॥ २ ॥  
विष्णुर्योनिं कल्पयतु त्वष्टा रूपाणि पिंशतु  
आ सिञ्चतु प्रजापतिर्धाता गर्भं दधातु ते ॥ ३ ॥  
गर्भं धेहि सिनीवालि गर्भं धेहि सरस्वति ।  
गर्भं युवमश्विनास्यामा धत्तं पुष्करस्रजा ॥ ४ ॥  
गर्भं ते राजा वरुणो गर्भं देवो बृहस्पतिः ।  
गर्भं त इन्द्रश्चाग्निश्च गर्भं धाता दधातु ते ॥ ५ ॥  
गर्भो अस्योषधीनां गर्भो वनस्पतीनाम् ।  
गर्भो विश्वस्य भूतस्य सो अग्ने गर्भमेह धाः ॥ ६ ॥  
येनौषधयो गर्भिणीः पशवो येन गर्भिणः ।  
तेषां गर्भस्य यो गर्भस्तेन त्वं गर्भिणी भव ॥ ७ ॥  
वि ते ग्रन्थिं चृतामसि धाता गर्भं दधातु ते ।  
आ योनिं पुत्रो रोहतु जननं प्रति जायताम् ॥ ८ ॥  
जनिष्ट हि महिया आ योनिं समिहासरत् ।  
अथा सोम इव भक्षणमा गर्भः सीदत्वृत्वियम् ॥ ९ ॥  
धातः श्रेष्ठेन रूपेणास्या नार्या गवीन्योः ।  
पुमांसं पुत्रमा धेहि दशमे मासि सूतवे ॥ १० ॥  