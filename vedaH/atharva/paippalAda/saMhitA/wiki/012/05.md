---
title: ०५

---
जायस्वाग्नेऽश्वत्थादस्मै क्षत्रायौजसे । ր  
उग्र आपतिकादधि यो वृक्षां अधिरोहति ॥ १ ॥  
विबाधं चित् सहमानं त्वामग्ने जनयामसि ।  
जातां जनिष्यमाणां सपत्नान् प्र णुदस्व मे ॥ २ ॥  
अश्वत्थस्यारोहस्य वृक्षस्यारणयः कृताः ।  
ततो जाताय ते ऽजनि वीडुजम्भाग्निरग्नये ॥ ३ ॥  
तं जातं जातवेदसमा दधाम्यमर्त्यम् ॥  
पावकमग्निमूतये शुचिमन्तं विषासहिम् ॥ ४ ॥  
उत्तनुष्व धनुः प्रति मुञ्चस्व वर्म जहि शत्रून् वीर्या ते कृणोमि ।  
अत्र रध्यन्तु य उ ते सपत्नास्त्वमेकवृषो भव ॥॥ ५ ॥  
वृषभ त्वा सजातानां सपत्नानां विषासहिम् ।  
हन्तारं शत्रूणां कृण्मो विराजं गोपतिं गवाम् ॥ ६ ॥  
समुद्रोऽस्यपां ज्येष्ठ इन्द्रो देवेषु वृत्रहा ।  
व्याघ्रं सिंहं त्वा कृण्मो दमितारं पृतन्यताम् ॥ ७ ॥  
इन्द्र इव दस्यूनधरान् कृणुष्वोग्र इव वातो विशृणन् सपत्नान् ।  
ते शुष्यन्त्वप दावादिवाग्नेः पर्यवीवरथा एनान् ॥ ८ ॥  
सं वृश्चैनांस्ते शुष्यन्तु वृश्चैनान् मोपजां शिषः ।  
सपत्नान् सर्वांस्तृढवा त्वमेकवृषो भव ॥ ९ ॥  
त्वमुग्रस्त्वं बली त्वमेधि विवाचनम् ।  
त्वं पृतन्यतः पूर्वः सपत्नां अव धूनुष्व ॥ १० ॥  