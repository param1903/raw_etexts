---
title: १८

---
अग्नावग्निश्चरति प्रविष्ट ऋषीणां पुत्रो अधिराज एषः ।  
तस्मै जुहोमि हविषा घृतेन मा देवानां यूयवद्भागधेयम् ॥ १ ॥  
युक्तो वह जातवेदः पुरस्तादग्ने विद्धि क्रियमाणं यथेदम् ।  
त्वं भिषग् भेषजस्थापि कर्ता त्वया गामश्वं पुरुषं सनेम ॥ २ ॥  
तथा त्वमग्ने कृणु जातवेदोऽनेन विद्वान् हविषा यविष्ठ ।  
पिशाचो अस्य यतमो जघास यथा सो अस्य परिधिष्पताति ॥ ॥ ३ ॥  
योऽस्य दिदेव यतमो जघास यथा स अस्य परिधिष्पताति ।  
तथा त्वमग्ने कृणु जातवेदो विश्वेभिर्देवैः सह संविदानः ॥ ४ ॥ भिदे  
अक्ष्यौ नि विध्य हृदयं नि विध्य जिह्वां नि तृन्धि प्र दतः शृणीहि ।  
पिशाचो अस्य यतमो जघासाग्ने यविष्ठ प्रति तं शृणीहि ॥ ५ ॥  
यदस्य हृतं विहृतं यत् पराभृतमात्मनो जग्धमुत यत् पिशाचैः ।  
तदग्ने विद्वान् पुनरा भर त्वं शरीरे प्राणमसुमेरयास्य ॥ ६ ॥  
अपां त्वा पाने यतमो ददम्भौदने मन्थे यदि वोत लेहे ।  
तदात्मना प्रजया पिशाचा वि यातयन्तामगदोऽयमस्तु ॥ ७ ॥  
क्षीरे त्वा मांसे यतमो ददम्भाकृष्टपच्ये अशने धान्ये यः ।  
तदात्मना प्रजया पिशाचा वि यातयन्तामगदोऽयमस्तु ॥ ८ ॥  
आमे सुपक्वे शवले विपक्वे य इमं पिशाचो अशने ददम्भ।  
तमिन्द्रो वाजी वज्रेण हन्तु भिनत्तु सोमः शिरो अस्य धृष्णुः ॥ ९ ॥  
दिवा त्वा नक्तं यतमो ददम्भ क्रव्याद् यातुः शयने पिशाचः ॥  
तदग्ने विद्वान् प्र दह क्षिणीह्यप्येनं धेहि निर्ऋतेरुपस्थे॥ १० ॥  