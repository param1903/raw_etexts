---
title: ०२

---
तक्मन् भ्रात्रा बलासेन स्वस्रा कासिकया सह ।  
पाम्ना भ्रातृव्येण नश्येतो मरटाङ् अभि ॥ १ ॥  
गन्धारिभ्यो मूजवद्भ्यः काशिभ्यो मगधेभ्यः ।  
जने प्रियमिव शेवधिं तक्मानं परि दध्मसि ॥ २ ॥  
नार्कविन्दान्नार्विदालान्नान्नदी वर्तकावतीम् ।  
व्रतानि तक्मने बूमो अन्यक्षेत्राणि वा इमाः ॥ ३ ॥  
अन्यक्षेत्रे न रमते सहस्राक्षो अमर्त्यः ।  
अभूदु प्रार्थस्तक्मा स गमिष्यति बलिहिकाम् ॥ ४ ॥  
अदो गच्छ मुजवतस्ततो वा घ परस्तरम् ।  
मा स्मातो अभ्यैर्नः पुनस्तत्त्वा तक्मन्नुप ब्रुवे ॥ ५ ॥  
परस्मै व त्वं चर परमस्यां परावति ।  
यथा नो नान्तमायसि यथा नो नाभिशोचया ॥ ६ ॥  