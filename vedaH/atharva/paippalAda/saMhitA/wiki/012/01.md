---
title: ०१

---
अग्निस्तक्मानमप बाधतामितः सोमो ग्रावा मरुतः पूतदक्षाः।  
वेदिर्बर्हिः समिधः शोशुचाना अप रक्षांस्यमुया धमन्तु ॥ १ ॥ र्वर्हिः  
अयं यो रूरो अभिशोचयिष्णुर्विश्वा रूपाणि हरिता कृणोति ।  
तस्मै ते ऽरणाय बभ्रवे तपुर्मघाय नमो ऽस्तु तक्मने ॥ २ ॥  
तक्मन् सार्थिनमिच्छस्व वशी सन् मृडयासि नः ।  
अथेहि यत्र ते गृहा अनिनूर्त्तेषु दस्युषु ॥ ३ ॥  
यः पुरुषः पारुषेयो ऽवध्वंस इवारुणः ।  
तक्मानं विश्वधावीर्या अधराञ्चं परा सुव ॥ ४ ॥  
अधराञ्चं प्र हिणोमि नमस्कृत्वा तक्मने ।  
शकम्भरस्य मुष्टिहा पुनर्गच्छ महावृषान् ॥ ५ ॥  
महावृषान्मूजवत ओक एधि परेत्य ।  
व्रतानि तक्मने ब्रूमो अन्यक्षेत्राणि वा इमा ॥ ६ ॥  
ओोको अस्य मूजवन्त ओोको अस्य महावृषाः ।  
याज्जातस्तक्मं तादसि बलिहिकेषु न्योचरः ॥ ७ ॥  
तक्ष्मन् व्याल वि गद व्यङ्ग भूरि यावय ।  
दासीं निष्टक्वरीमिछ तां वज्रेण समर्पय ॥ ८ ॥  
गिरिं गच्छ गिरिजासि गिरौ ते माहिषो गृहः ।  
दासीमिच्छ प्रफर्व्यं तां तक्मन् वीव धूनुहि ॥ ९ ॥  
यस्त्वं शीतो अथो रूरः सह कासावीवियः ।  
भीमास्ते तक्मन् हेतयस्ताभि स्म परि वृङ्धि नः ॥ १० ॥  