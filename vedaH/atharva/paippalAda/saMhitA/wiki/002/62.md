---
title: ६२

---
सहस्वेदं सहमाने अथो देवि सरस्वति ।  
अथेदमश्विना लक्ष्म रोहितं कृणुतं युवम् ॥ १ ॥  
आसुरस्य मुखस्याग्ने लक्ष्म मुखं नामासि ।  
मेतो ज्यायो भूरित इत् कनीयोसो नश्येतः  
पुरो मा त्वा हिंसिषम् ॥ २ ॥  
यासां पिता पर्जन्यो भूमिर्माता बभूव ।  
हृयामि सर्वा ओषधीर्गोजाताः सोम जिन्व ताः ॥ ३ ॥  
इदं सप्तप्रखे त्वं किलासं नाशया त्वचः ॥  
निष्कृतिर्नाम वा असि सेदं निष्कृधि भद्रया ॥ ४ ॥  
निष्कृतिर्नाम ते माता निष्कृतिर्नाम ते पिता ।  
उतो त्वमसि निष्कृतिः सेदं निष्कृधि भद्रया ॥ ५ ॥  