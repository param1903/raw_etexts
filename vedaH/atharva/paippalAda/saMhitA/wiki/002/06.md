---
title: ०६

---
वेनस्तत् पश्यत् परमं पदं यत्र विश्वं भवत्येकनीडम् ।  
इदं धेनुरदुहज्जायमानाः स्वर्विदो अभ्यनूषत व्रा ॥ १ ॥  
प्र तद् वोचेदमृतं न विद्वान् गन्धर्वो धाम परमं गुहा यत् ।  
त्रीणि पदा निहिता गुहास्य यस्तानि वेद स पितुष्पितासत् ॥ २ ॥  
स नो बन्धुर्जनिता स विधर्ता धामानि वेद भुवनानि विश्वा ।  
यत्र देवा अमृतमानशानाः समाने धामन्नध्यैरयन्त ॥ ३ ॥  
परि विश्वा भुवनान्यायमुपातिष्ठे प्रथमजा ऋतस्य ।  
वाचमिव वक्तरि भुवनेष्ठा धास्युर्न्वेष नन्वेषो अग्निः ॥ ४ ॥  
परि द्यावापृथिवी सद्य आयमृतस्य तन्तुं विततं दृशे कम् ।  
देवो देवत्वमभिरक्षमाणः समानं बन्धुं व्यपृच्छदेकः ॥॥ ५ ॥  
  