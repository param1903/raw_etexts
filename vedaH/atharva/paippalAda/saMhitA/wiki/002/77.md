---
title: ७७

---
यथेदमश्विना तृणं वातो वहति भूम्याः ।  
एवा वयं वहामसि यां वयं कामयामहे ॥ १ ॥  
उत् त्वा माता स्थापयतु प्र त्वा नुदतामश्विना ।  
अधा शिशुरिव मातरं मावेवान्वेतु ते मनः ॥॥ २ ॥  
यथा क्षीरं च सर्पिश्च मनुष्याणां हृदः प्रियम् ।  
एवाहमस्या नार्या हृदो भूयासमुत्तरः ॥ ३ ॥  
अग्नेष्ट्वा तपस्तपतु वातस्य ध्राजिः ।  
मा स्पृक्षथा निषदनाय साधव उत्तिष्ठ प्रेह्यग्निवत् ते कृणोमि ॥ ४ ॥  
सूर्यस्य त्वा तपस्तपतु वातस्य ध्राजिः ।  
मा स्पृक्षथा निषदनाय साधव उत्तिष्ठ प्रेहि सूर्यवत् ते कृणोमि ॥ ५ ॥  