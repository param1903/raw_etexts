---
title: २४

---
यो अस्मिन् यक्ष्मः पुरुषे प्रविष्ट इषितं दैव्यं सहः ।  
अग्निष्टं घृतबोधनो अप स्कन्दयत्वधि दूरमस्मत्  
सो अन्येन समृच्छतां तमस्मै प्र सुवामसि ॥ १ ॥  
यस्त्वा यक्ष्मो देवेषित इषितः पितृभिश्च यः ।  
तस्मात् त्वा विश्वे देवा मुञ्चन्तु पर्यंहस ।  
ते ते यक्ष्ममपि स्कन्दयन्त्वधि दूरमस्मत्  
सो अन्येन समृच्छतां तमस्मै प्र सुवामसि ॥ २ ॥  
यत् त्वमेनो अन्यकृतं यदात्मकृतमारिथ  
तस्मात् त्वा विश्वा भूतानि मुञ्चन्तु पर्यंहसः ।  
तानि ते यक्ष्ममप स्कन्दयन्त्वधि दूरमस्मत्  
सो अन्येन समृच्छतां तमस्मै प्र सुवामसि ॥ ३ ॥  
यत् त्वा स्व आदृशा यद् वा चकार निष्ट्यः ।  
तस्मात् त्वा पृथिवी माता मुञ्चन्तु पर्यंहसः ।  
सा ते यक्ष्ममप स्कन्दयन्त्वधि दूरमस्मत्  
सो अन्येन समृच्छतां तमस्मै प्र सुवामसि ॥ ४ ॥  
अपस्कन्देन हविषा यक्ष्मं ते नाशयामसि ।  
तदग्निराह तदु सोम आह बृहस्पतिः सविता तदिन्द्रः ॥  
ते ते यक्ष्ममपि स्कन्दयन्त्वधि दूरमस्मत्  
सो अन्येन समृच्छतां तमस्मै प्र सुवामसि ॥ ५ ॥  
  