---
title: ५४

---
दिवो जातो दिवस्पुत्रो यस्माज्जातं महत् सह ।  
अश्वत्थमग्रे जैत्रायाच्छा देवं वदामसि ॥ १ ॥  
तं त्वाश्वा यथारथमुप तिष्ठन्तु राजानः ।  
समितिभ्यो विवक्तवे ॥ २ ॥  
त्वया वयं देवजातः सर्वाः प्राशो जयामसि ।  
उत सत्या उतानृताः ॥ ॥ ३ ॥  
यो ऽश्वत्थेन मित्रेण समितीरिव गच्छति ।  
जयात् स सर्वाः पृतना याश्च सत्या उतानृताः ॥ ॥ ४ ॥  
अधराञ्चो निर्द्रवन्तु समित्या उलुलाकृताः ।  
अश्वत्थमित्रं पुरुषं ये वाचा पृतन्यात् ॥ ॥ ५ ॥  
(इति पञ्चर्चोनाम द्वितीयकाण्डे एकादशोऽनुवाकः)  