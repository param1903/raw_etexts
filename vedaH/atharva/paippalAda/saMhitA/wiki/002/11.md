---
title: ११

---
दीर्घायुत्वाय बृहते रणायारिष्यन्तो दक्षमाणाः सदैव । तु. शौ.सं. २.४  
मणिं विष्कन्धदूषणं जङ्गिडं बिभृमो वयम् ॥ १ ॥  
जङ्गिडो जम्भाद्विशराद्विष्कन्धादभिशोचनात् ।  
मणिः सहस्रवीर्यः परि णः पातु विश्वतः ॥ २ ॥  
अयं विष्कन्धं सहते अयं रक्षोप बाधते ।  
अयं नो विश्वभेषजो जङ्गिडः पात्वंहसः ॥ ३ ॥  
देवैर्दत्तेन मणिना जङ्गिडेन मयोभुवा ।  
विष्कन्धं सर्वा रक्षांसि व्यायामे सहामहे ॥ ४ ॥  
शणश्च त्वा जङ्गिडश्च विष्कन्धादधि मुञ्चताम् ।  
अरण्यादन्य आभृतः कृष्या अन्यो रसेभ्यः ॥ ५ ॥  
  