---
title: ३२

---
य उत्तरादाजायते मधुघो मधुघादधि ।  
वेदाहं तस्मिन् भेषजं जिह्वा मधुमती मम ॥ १ ॥  
मधुमत्ते पर्णमासा मधु शृङ्गोत पुष्पकम् ।  
मधुमान् पर्वतासिथ यतो जायस ओषधे ॥ २ ॥  
गर्भो अस्योषधीनामपां गर्भ उतासिथ ।  
अथो सोमस्य भ्रातासि मधुघ प्राव मे वचः ॥ ३ ॥  
शुनमहं मधुघस्य पितुर्नामेव जग्रभ ।  
यो मा हिरण्यवर्चसं कृणवत् पूरुषप्रियम् ॥ ४ ॥  
प्रियं मा कृणु देवेषु प्रियं राजसु मा कृणु ।  
प्रियं सर्वस्य पश्यत उत शूद्र उतार्ये ॥ ५ ॥  