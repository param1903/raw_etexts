---
title: १५

---
इन्द्रस्य या मही दृषत् क्रिमेर्विश्वस्य तर्हणी ।  
तया पिनष्मि सं क्रिमीन् दृषदा खल्वाँ इव ॥ १ ॥  
दृष्टमदृष्टमतृहमथो कुरूरुमतृहम् ।  
अल्गण्डून् सर्वाञ्छलूलान् क्रिमीन् वचसा जम्भयामसि ॥ २ ॥  
अल्गण्डून् हन्मि महता वधेन दूना अदूना अरसा अभूवन्।  
शिष्टानशिष्टानि तिरामि वाचा यथा क्रिमीणां नकिरुच्छिषातै॥ ३ ॥  
अन्वान्त्र्यं शीर्षण्यमथो पार्ष्टेयं क्रिमिम् ।  
अवस्कवं व्यध्वरं क्रिमीन् वचसा जम्भयामसि ॥ ४ ॥  
ये क्रिमयः पर्वतेषु ये वनेषु य ओषधीषु पशुष्वप्स्वन्तः ।  
ये अस्माकं तन्वं स्थाम चक्रिर इन्द्रस्तान् हन्तु महता वधेन॥ ५ ॥  
(इति पञ्चर्चोनामद्वितीयकाण्डे तृतीयोऽनुवाकः)  
  