---
title: २१

---
आ नो अग्ने सुमतिं सम्भलो गेदिमां कुमारी सह नो भगेन । तु. शौ.सं. २.३६  
जुष्टा वरेषु समनेषु वल्गुरोषं पत्या भवतु सम्भगेयम् ॥ १ ॥  
इयमग्ने नारी पतिं विदेष्ट सोमो हि राजा सुभगां कृणोतु ।  
सुवाना पुत्रान् महिषी भवाति गत्चा पतिं सुभगा वि राजात् ॥॥ २ ॥  
सोमजुष्टो ब्रह्मजुष्टो अर्यम्णा सम्भृतो भगः ।  
धातुर्देवस्य सत्येन कृणोमि पतिवेदनम् ॥ ३ ॥  
यथाखरो मघवंश्चारुरेष प्रियो मृगाणां सुषदा बभूव ।  
एवेयं जुष्टा भगस्यास्तु सम्प्रिया पत्याविराधयन्ती ॥ ॥ ४ ॥  
भगस्य नावमा रोह पूर्णामनपदस्वतीम् ।  
तयोपप्रयाहि तं यः पतिः प्रतिकाम्यः ॥॥ ५ ॥  
इदं हिरण्यं गुल्गुल्वयमौक्षो अथो भगः ।  
एते पतिभ्यस्त्वामदुः प्रतिकामाय वेत्तवे ॥ ६ ॥  
  