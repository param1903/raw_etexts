---
title: ८७

---
शास इत्था महाङ् अस्यमित्रघातो अद्भुतः ।  
न यस्य हन्यते सखा न जीयते कदा चन ॥ १ ॥  
वि रक्षो वि मृधो जहि वि वृत्रस्य हनू रुज ।  
वि मन्युमिन्द्र वृत्रहन्नमित्रस्याभिदासति ॥ २ ॥  
वि न इन्द्र वि मृधो जहि नीचा यच्छ पृतन्यतः ।  
अधमं गमया तमो यो अस्माङ् अभिदासति ॥ ३ ॥  
स्वस्तिदा विशां पतिर्वृत्रहा विमृधो वशी ।  
वृषेन्द्रः पुर एतु नः सोमपा अभयङ्करः ॥ ४ ॥  
अपेन्द्र द्विषतो मनो ऽपि जिज्यासतो वधम् ।  
वि महच्छर्म यच्छ वरीयो यावया वधम् ॥ ५ ॥  