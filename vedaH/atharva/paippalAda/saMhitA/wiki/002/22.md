---
title: २२

---
युनक्त सीरा वि युगा तनोत कृते क्षेत्रे वपतेह बीजम् । तु. शौ.सं. ३.१७  
विराजः श्नुष्टिः सभरा असन्नो नेदीय इत् सृण्यः पक्वमा यवम्॥ १ ॥  
सीरा युञ्जन्ति कवयो युगा वि तन्वते पृथग् धीरा देवेषु सुम्नयौ ।  
अनड्वाहः पुरुषा ये कृषन्ति लाङ्गलं फालं समनज्मि स्फात्या ॥ २ ॥  
शुनं कीनाशो अन्येतु वाहाञ्छुनं फालो विनुदन्नेतु भूमिम् ।  
शुनासीरा हविषा यो ददातै सुपिण्पला ओषधयः सन्तु तस्मै ॥ ३ ॥  
शुनं नरो लाङ्गलेनानडुद्भिर्भगः फालैः क्षेत्रपतिर्मरुद्भिः ।  
पर्यन्यो बीजमिरयेदं हिनोतु शुनासीरा कृणुतं धान्येह ॥ ४ ॥  
इन्द्रः सीतां नि गृह्णातु तां पूषाभि रक्षतु ।  
सा नः पयस्वती दुहामुत्तरामुत्तरां समाम् ॥॥ ५ ॥  
उदस्थाद्रथजिद् गोजिदश्वजिद्धिरण्यजित् सूनृतया परीवृतः ।  
एकचक्रेण सविता रथेनोर्जो भागैः पृथिवी नेत्यापृणन्॥ ६ ॥  
  