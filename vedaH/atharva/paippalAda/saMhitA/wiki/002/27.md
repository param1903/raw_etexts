---
title: २७

---
शतवारो अनीनशद् यक्ष्मान् रक्षांसि तेजसा ।  
आरोहन् वर्चसा सह मणिर्दुर्णामचातनः ॥ १ ॥  
शृङ्गाभ्यां रक्षो नुदते मूलेन यातुधान्यः ।  
मध्येन यक्ष्मं बाधते नैनं पाप्माति तत्रति ॥ २ ॥  
ये यक्ष्मासी अर्भका महान्तो ये च शब्दिनः ।  
सर्वान् दुर्णामहा मणिः शतवारो अनीनशत् ॥ ३ ॥  
शतं वीरानजनयच्छतं यक्ष्मानपावपत् ।  
दुर्णाम्नः सर्वान् हत्वा अप रक्षांसि धूनुते ॥ ४ ॥  
हिरण्यशृङ्ग ऋषभः शतवारो अयं मणिः ।  
दुर्णाम्नः सर्वांस्तृड्ढ्वा अपि रक्षांस्यक्रमीत् ॥ ५ ॥  
शतमहं दुर्णाम्नीनां गन्धर्वाप्सरसां शतम् ।  
शतं श्वन्वतीनां शतवारेण वारये ॥ ६ ॥  