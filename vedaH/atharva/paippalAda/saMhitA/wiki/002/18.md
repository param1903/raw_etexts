---
title: १८

---
सिंहे व्याघ्र उत या पृदाकौ त्विषिरग्नौ ब्राह्मणे सूर्ये या । तु. शौ.सं. ६.३८  
इन्द्रं या देवी सुभगा ववर्ध सा न ऐतु वर्चसा संविदाना ॥ १ ॥  
या हस्तिनि द्वीपिनि या हिरण्ये त्विषिरश्वेषु पुरुषेषु गोषु या ।  
इन्द्र या देवी सुभगा ववर्ध सा न ऐतु वर्चसा संविदाना ॥ २ ॥  
या राजन्ये दुन्दुभावायतायां त्विषिः सेनायां स्तनयित्नौ घोषे या ।  
इन्द्र या देवी सुभगा ववर्ध सा न ऐतु वर्चसा संविदाना ॥ ३ ॥  
रथे अक्षेष्वृषभस्य वाजे पर्जन्ये वाते वरुणस्य शुष्मे ।  
इन्द्र या देवी सुभगा ववर्ध सा न ऐतु वर्चसा संविदाना ॥ ४ ॥  
या रुद्रेषु या वसुष्वादित्येषु मसत्सु या ।  
त्विषिर्या विश्वेषु देवेषु सा न ऐतु वर्चसा संविदाना ॥ ॥ ५ ॥  
  