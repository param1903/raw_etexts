---
title: ८९

---
अयं योतितरो मणिस्तेनाति तर दुःश्यसः ।  
सपत्नां द्विषतो मणे प्र णुदस्व पृतन्यतः ॥ १ ॥  
प्र णुदस्व प्र सहस्व सपत्नां द्विषतो मणे ।  
तराभिमातिं दुःश्यसां वचों भङ्गधि पृतन्यताम् ॥ २ ॥  
वर्चो जहि मन्युं जह्याकूतिं द्विषतां मणे ।  
देवो योतितरो मणिस्तेनाति तर धूर्वतः ॥ ३ ॥  
ये धूर्वन्ति ये द्रुह्यन्ति ये द्विषन्ति पृतन्यतः ।  
सर्वां सपत्नांस्ते मणिर्निमन्युं द्विषतस्करत् ॥ ४ ॥  
वातजूते मनोजवः पुनर्वो यन्तु यातवः पुनर्जूतिः किमीदिनीः ।  
यस्य स्थ तमत्त यो वः प्राहैत्तमत्त स्वा मांसान्यत्त ॥ ५ ॥  
(इति पञ्चर्चोनाम द्वितीयकाण्डे ऽष्टादशोऽनुवाकः)  
इत्यथर्ववेदे पैप्पलाद संहितायां पञ्चर्चोनाम द्वितीयः काण्डः समाप्तः