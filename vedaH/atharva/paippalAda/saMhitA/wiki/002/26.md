---
title: २६

---
यत् स्वप्ने निजगन्थ यद्वा शेपिषे ऽनृतम् ।  
अग्निष्ट्वा तस्मादेनसो ब्रह्मा मुञ्चत्वंहसः ॥ १ ॥  
यदक्षेषु दुद्रोहिथ यद्वा मित्रेभ्यस्त्वम् ।  
सोमस्त्वा तस्मादेनसो ब्रह्मा मुञ्चत्वंहसः ॥ २ ॥  
यत् कुमारः कुमारेषु यद्वा ज्यायस्तरेषु च ।  
नीविं यत् कृत्वा शेपिषे तत् कृण्मो अगदं शिवम् ॥ ॥ ३ ॥  
प्रतीचीनफलो हि त्वमपामार्ग बभूविथ ।  
सर्वान् मच्छपथाँ अधि वरीयो यावया त्वम् ॥ ४ ॥  
अपामार्ग ओषधीनां विश्वासामेक इत्पतिः ।  
तेन ते मृज्म आस्थितमथ त्वमगदश्चर ॥ ५ ॥  