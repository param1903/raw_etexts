---
title: ०९

---
इयं वीरुन्मधुजाता मधुने त्वा खनामसि ।  
मघोरधि प्रजातासि सा नो मधुमतस्कृधि ॥ १ ॥  
जिह्वाया अग्रे मे मधु जिह्वामूले मधूलकम् ।  
यथा मा कामिन्यसो यथा मामन्वायसि ॥ २ ॥  
परि त्चा परितत्नुनेक्ष्णाकामविद्विषे ।  
यथा न विद्विषावहै न विभवाव कदाचन ॥ ३ ॥  
राज्ञे ब्रूहि वरुणायाश्वाय पुरुषाय च ।  
यथा मे पथ्ये रेवति जायामा वह साधुना ॥ ४ ॥  
जायां मे मित्रावरुणा जायां देवी सरस्वती ।  
जायां मे अश्विनोभा धत्तां पुष्करस्रजा ॥ ५ ॥  
  