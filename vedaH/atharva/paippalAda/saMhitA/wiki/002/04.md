---
title: ०४

---
निः सालां धृष्णुं धिषणमेकावाद्यां जिघत्स्वम् ।  
सर्वाश्चण्डस्य नप्त्यो नाशयामः सदान्वाः ॥ १ ॥  
यदि वा घ क्षेत्रिया यदि वा पुरुषेषितात् ।  
यदि स्थ दस्युभ्यो जाता नश्यतेतः सदान्वाः ॥ २ ॥  
परि धामान्यासामाशुर्गाष्ठामिवासरम् ।  
अजैषं सर्वानाजीन् वो नश्यतेतः सदान्वाः ॥ ॥ ३ ॥  
निर्वो गोष्ठादजामसि निर्योनेर्निरुपानसात् ।  
निर्वो मुगुन्द्या दुहितरो गृहेभ्यश्चातयामसि ॥ ४ ॥  
अमुष्मिन्नधरे गृहे सर्वाः सन्त्वराय्यः ।  
तत्र पाप्मा न्यच्यतु सर्वाश्च यातुधान्यः ॥ ५ ॥  
  