---
title: ५८

---
त्रयः पोषास्त्रिवृतः श्रयन्तामनक्तु पूषा पयसा घृतेन ।  
अन्नस्य भूमा पुरुषस्य भूमा भूमा पशूनां त इह श्रयन्ताम् ॥ १ ॥  
इममादित्या वसुना समुक्षतेममाग्ने वर्धय वावृधानः ।  
अस्मिंस्त्रिवृच्छ्रयतां पोषयिष्णुरिममिन्द्र सं सृज वीर्येण ॥ २ ॥  
भूमिष्ट्वा पातु हरितेन विश्वभृदग्निः पिपर्त्वयसा सजोषाः ।  
वीरुद्भिस्ते अर्जुनं संविदानं वर्चो दधातु सुमनस्यमानम्॥ ३ ॥  
त्रेधा जातं जन्मनेदं हिरण्यमग्नेरेकं प्रियतमं बभूव।  
सोमस्यैकं हिंसितस्य परापतदपामेकं वेधसो  
रेत आहुस्तत्ते हिरण्यं त्रिवृतस्त्वायुषे॥ ४ ॥  
त्र्यायुषं जमदग्नेः कश्यपस्य त्र्यायुषम् ।  
त्रेधामृतस्य चक्षणं त्रीण्यायूंषि निस्कृधि ॥ ५ ॥  
त्रयः सुपर्णास्त्रिवृता यदायन्नेकाक्षरमभिसम्भूयः शक्राः ।  
प्रत्युह्य मृत्युममृतेन साकमन्तर्दधाना भुवनानि विश्वा ॥ ६ ॥  
दिवस्त्वा पातु हरितं मध्यात्त्वा पात्वर्जुनम् ।  
भूम्या अयस्मयं पातु प्रागाद् देवपुरा अयम् ॥॥ ७ ॥  
इमास्तिस्रो देवपुरास्तास्त्वा रक्षन्तु सर्वतः ।  
तास्त्वं बिभ्रदायुष्मान् वर्चस्वानुत्तरो द्विषतो भव ॥ ८ ॥  
पुरं देवानाममृतं हिरण्यं य आबेधे प्रथमो देवो अग्रे ।  
तस्मै नमो दश प्राचीः कृणोम्यनु मन्यतां त्रिवृता वधेन ॥ ९ ॥  
नव प्राणान्नवभिः सं मिमीते दीर्घायुत्वाय शतशारदाय ।  
हरिते त्रीणि रजते त्रीपययसि त्रीणि तपसाविष्ठितानि ॥ १० ॥  
आ ते चृतत्वर्यमा पूषा बृहस्पतिः ।  
अहर्यातस्य यन्नाम तेन ते ऽति चृतामसि ॥ १ ॥ १ ॥  
ऋतुभिष्ट्वार्तवैरायुषे वर्चसे त्वा ।  
संवत्सरस्य तेजसा तेन संहनु कृण्मसि ॥ १२ ॥  