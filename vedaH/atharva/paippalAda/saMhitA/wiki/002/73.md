---
title: ७३

---
अचिक्रदत् स्वपा इह भवदग्ने यजस्व रोदसी उरूची ।  
अमुं नय नमसा रातहव्यो युञ्जन्तु सुप्रजसं पञ्च जनाः । I१ ॥  
दूरे चित् सन्तमरुषास इन्द्रमा च्यावयन्तु सख्याय विप्रम् ।  
यद् गायत्रीं बृहतीकर्ममस्मै सौत्रामण्या दधृषन्त देवाः ॥ २ ॥  
अद्भ्यस्त्वा राजा वरुणो जुहाव सोमस्त्वायं ह्वयतु पर्वतेभ्य  
इन्द्रस्त्वायं ह्वयतु विड्भ्य आभ्यः श्येनो भूत्वा विश आ पतेमाः॥ ३ ॥  
श्येनं हविर्नयत्वा परस्मादन्यक्षेत्रे अपरुद्धं चरन्तम्।  
अश्विना पन्थां कृणुतां सुगं ते गर्भं सजाता अभिसंविशध्वम्॥ ४ ॥  
श्येनं हविः कश्यपस्योप शिक्षेन्द्रं वातः प्रहितो दूत आ वह ।  
विषह्य शत्रून् सेनाग्रैर्विशो वृणानो ऽव गच्छ कामी ॥ ५ ॥  
यस्ते हवं परितिष्ठात् सजात उत निष्ट्यः ।  
अपाच इन्द्र तां नीत्वाथेममव गमय ॥ ६ ॥  
ह्वयन्तु त्वा पञ्च जनाः प्रतिमित्रा अवर्षत । पति  
इन्द्राग्नी विश्वे देवा विशि क्षेममदीधरन् ॥ ७ ॥  