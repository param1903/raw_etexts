---
title: ६५

---
भगाय राज्ञे प्रथमं जुहोमि विश्वे देवा उत्तरे मादयन्ताम् ।  
उशन् पत्नीभ्य उशतीभ्य आाभ्यः पतिमग्न आ वह रातहव्यः ॥ १ ॥  
पतिं वृणीष्व हविषा गृणाना तमा वहात् सविता तं ते अग्निः।  
तस्मै नमस्व शतशारदाय भगभत्ता भगवती सुवीरा ॥ २ ॥  
यमर्यमन् पतिमस्यै दिदेशिथ जने चित् सन्तं तमिहा वहासि ।  
सुमङ्गल्यपतिघ्नी सुशेवा रायस्पोषेण तमिषा सचस्व ॥ ३ ॥  
यं ते पतिमर्यमा जायमानायै धाता चकल्प तमिहा वहासि ।  
अभि वरेण हविषा जुहोमि प्रजानन्नैतु सुमनस्यमानः ॥ ४ ॥  
पतिं ते द्यावापृथिवी अधातां पतिर्मित्रावरुणा वातौ अग्निः ।  
सप्त ऋषयो ऽदितिः सोम इन्द्रस्ते त्वा देवाः पतिवत्नीं कृण्वन्तु ॥॥ ५ ॥  