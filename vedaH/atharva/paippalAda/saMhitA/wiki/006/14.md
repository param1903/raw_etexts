---
title: १४

---
महाकण्ठं करीषजमूवध्यादमनाहुतिम्  
ओष्ठः कोकमुखश्च यस्तानितो नाशयामसि॥ १ ॥  
रामदन्तमवदलं प्रहालमहिनासिकम्।  
उपवर्तं बलाहकं खेलं गर्दभनादिनं गृध्रं हस्त्यायनं तानितो नाशयामसि ॥ २ ॥  
प्रमृश्यादिनमभ्यमं भीमहस्तं मरीमृशं।  
त्रस्ताक्षं मृद्वङ्गुलिं नखोग्रं दन्तवीर्यं तानितो नाशयामसि ॥ ॥ ३ ॥  
पर्यन्यमभिपापदं जिगीषमाणं रूपकम्।  
अथो शलल्यं शेवलं तानितो नाशयामसि ॥ ॥ ४ ॥  
तण्डमग्रेतुण्डिकमलिंशमुत वत्सपं  
दामग्रन्थिं सनिस्रसमरण्येयं चार्म्येयं तानित नाशयामसि॥ ५ ॥  
इदं यज्जानुकेशवं रक्षश्चरत्यासुरं बहिः प्रयुतमिच्छति।  
अंसून् पांस्यूंश्च केश्यानरायाञ्छ्वकिष्किणस्तानितो नाशयामसि॥ ६ ॥  
यः कुमाराञ्जनस्यात्ति तरुणान्दास आसुरः।  
अरायः केश्यखलो यो जनान् हन्त्यत्ति च  
तमितो नाशयामसि॥ ७ ॥  
हिराक्षो नाम गेह्यो ऽरायानामसूर्तहा।  
तमितो नाशयामसि ॥ ८ ॥  
वितूलं भस्वमाखिदं वनक्रोशं च रोरुहं ।  
आमादं प्रयुतैषणं पर्यून्दानं परिद्रवं  
वृकस्य न्यञ्चं गङ्गणं तानितो नाशयामसि ॥ ९ ॥  