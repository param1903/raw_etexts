---
title: २३

---
निर्ण्णुदैनां प्रणुदैनां स्वान्निपदनादधि ।  
विभ्रंशमस्यै कृण्मो वि गृहैर्भ्रंशतामसौ ॥ १ ॥  
अपाञ्चं पतिमा कुर्वधराचीं स्त्रियं नय।  
अतीमान्दश पर्वतानतीमा नाव्या दश ॥ २ ॥  
अधराचीमवाचीमथो अकुशलां दिशम् ।  
विभ्रंशमस्यै कृण्मस्तेनैनां प्र दहामसि ॥ ३ ॥  
आाज निरज बिलं बिलादरण्यमा कुर्वरण्यादरणं जनम् ।  
मृगाङ् अनु प्र पातय वातस्यैनां शिखां कुरु ॥ ४ ॥  
वाताग्रे अस्या हृदयं मनो रेष्मणि दध्मसि ।  
विभ्रंशमस्यै कृण्मो विध्वंशमासक्तं दमे ॥ ५ ॥  
सर्वमनु परि प्लवतामन्तरा द्यावापृथिवी उभे ।  
यथानवधृता चराद् वृषतूलमिवोपरि ॥ ६ ॥  
अशमस्यै वातो वात्वशं तपतु सूर्यः ।  
अथो यदन्नमश्नाति तदस्यै विषवत्तरम् ॥ ७ ॥  
सिंहस्ते अस्तु चक्षुष व्याघ्रः परिष्वञ्जने । .."  
अग्निर्वामस्त्वन्तरा यथा वां न सहासति ॥॥ ८ ॥  
एष वामग्निरन्तरा स विष्वञ्चौ व्यस्यतु ।  
यथा वां न सहासत्युत्तरस्मिंश्चनायुषि ॥ ९ ॥  
उत्पातय शिमिदावति प्र पातय शिमिदावति ।  
इमौ व्यस्य दम्पती पक्वं मांसमिवासिना ॥ १० ॥  
मेयमस्मिन् पतौ रंस्त मोस्मिं शयने स्वे ।  
जहातु वसनं स्वमहिर्जीणमिव त्वचम् ॥ ११ ॥  
यथा मृताश्च जीवाश्चास्मिंल्लोके व्योकसः ।  
एवेमौ दम्पती स्तामस्मिंल्लोके व्योकसौ ॥ १२ ॥  
(इति नवर्चोनाम षष्ठकाण्डे चतुर्थो ऽनुवाकः)  