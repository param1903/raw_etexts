---
title: ०७

---
कश्यपश्च सुपर्णश्च यन् मरीच्यामतिष्ठताम् ।  
सुपर्णः पर्यवापश्यत्समुद्रे भूमिमावृताम् ॥ १ ॥  
यां सुपर्णः पर्यपश्यदन्तर्महत्यर्णवे ।  
तां सूकर त्वं मायया त्रिः समुद्रादुदाभरः ॥ २ ॥  
यं समुद्रादुदभरो भूमिं सूकर मायया ।  
सैषा विषस्य दूषण्यस्मै भवतु भेषजी ॥ ३ ॥  
अच्युता हिरण्येन या सत्ये अधितिष्ठति ।  
तस्यास्ते विश्वधायसो विषदूषणमुद्भरे ॥ ॥ ४ ॥  
यस्याः कुलायं सलिले अन्तर्महत्यर्णवे ।  
तस्यास्ते विश्वधायसो विषदूषणमुद्भरे ॥ ५ ॥  
यस्या भूम्या उपजीका गृहं कृण्वत आत्मने ।  
तस्यास्ते विश्वधायसो विषदूषणमुद्धरे ॥ ६ ॥  
यस्त्वा भूमे ऽन्वविन्दद्यस्त्वा भूम उदाभरत् ।  
तयोः सहस्रधामन्नहं नामानि जग्रभ ॥७ ॥  
यानि त इन्द्रो अकृणोद्भूमे नामानि वृत्रहा ।  
तानि ते बभ्रोः सं विद्म सेहैधि विषदूषणी ।८॥ वभ्रोः  
यानि ते मरुतश्चक्रुर्यानि सप्तर्षयो विदुः ।  
विश्व आदित्या यां विदुः सा भूमिर्विषदूषणी ॥९॥  