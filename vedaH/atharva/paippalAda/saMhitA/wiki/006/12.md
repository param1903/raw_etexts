---
title: १२

---
आयुष्कृतायुष्मती स्वधावन्तौ गोपा मे स्थो गोपायतं मा ।  
आत्मसदौ मे स्तं तन्वे सुशेवौ मा मा हिंसिष्टं स्वाहा ॥ १ ॥  
इन्द्रस्य गृहो ऽसीन्द्रस्य शर्मासीन्द्रस्य वर्मासीन्द्रस्य वरूथमसि।  
तं त्वा प्र विशामि सर्वाङ्गः सर्वात्मा सर्वगुः सर्वपूरुषः सह यन् मे ऽस्ति तेन ॥ २ ॥  
अस्तृतो नामाहमयमस्मि स आत्मानं परि दधे द्यावापृथिवीभ्याम् ।  
गोपीथाय प्र हूयसे ॥ ३ ॥  
अस्तृतो नाम प्राजापत्यो देवो मासस्त्रयोदशः ।  
सर्वगुः सर्वपूरुषः प्रागां देवपुरा अहं ॥ ४ ॥  
अन्तः प्रागां देवपुराः सहग्रामः स्वस्तये ।  
संवत्सरस्य मध्यतः सर्वैः सोदर्यैः सह ॥ ॥ ५ ॥  
प्राहमगां देवपुरा य एवास्मि स एव सन् ।  
यो मा कश्चाभिदासति स प्रजापतिमृच्छतु ॥ ६ ॥  
अश्मासि प्रतिस्पशः पाहि रिषः पाहि द्विषः ।  
पाहि दैव्याभिशस्त्याः स म इह तन्वं पाहि ॥ ७ ॥  
यो ऽस्मान् प्राच्या दिशो ऽघायुरभिदासात् ।  
एतत्सर्च्छादश्मवर्म नो ऽस्तु ॥ ८ ॥  
यो ऽस्मान्दक्षिणाया दिशो ऽघायुरभिदासात् ।  
एतत्सर्च्छादश्मवर्म नो ऽस्तु ॥ ९ ॥  
यो ऽस्मान् प्रतीच्या दिशो ऽघायुरभिदासात् ।  
एतत्सर्च्छादश्मवर्म नो ऽस्तु ॥ १० ॥  