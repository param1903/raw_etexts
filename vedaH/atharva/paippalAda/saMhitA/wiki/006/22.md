---
title: २२

---
ब्रह्मास्य शिरो बृहदस्य पृष्ठं वामदेव्यमुदरमोदनस्य ।  
छन्दांसि पक्षौ मुखमस्य सत्यं विष्टारी यज्ञस्तपसो ऽधि जातः ॥ १ ॥  
अनस्थाः शुद्धाः पवनेन पूताः शुचयः शुचीनपि यन्ति लोकान् ।  
विष्टारिणमोदनं ये पचन्ति नैषां शिश्नं प्र दहति जातवेदाः ॥ २ ॥  
नैषां शिश्नं प्र दहति जातवेदाः स्वर्गे लोके बहु स्त्रैणमेषाम् ।  
नैनान् यमः परि मुष्णाति रेतः ॥ ३ ॥  
आस्ते यम उप याति देवान् सं गन्धर्वैर्मदति सोम्यैः ।  
विष्टारिणामोदनं ये पचन्ति नैनानवर्तिः सचते कुतश्चन ॥ ४ ॥  
रथी ह भूत्वा रथयान ईयते पक्षी ह भूत्वापि दिवं समेति ।  
एष यज्ञो विततो वहिष्ठो विष्टारी पक्वो दिवमा ससाद ॥ ५ ॥  
चतुरः कुम्भांश्चतुर्धा ददाति क्षीरेण पूर्णानुदकेन दध्ना ।  
एतास्त्वा कुल्या उप यन्तु विश्वतः स्वर्गे लोके स्वधया पिन्वमानाः ॥ ॥ ६ ॥  
घृतहृदा मधुकूलाः सुरोदका क्षीरेण पूर्णा उदकेन दध्ना ।  
एतास्त्वा कुल्या उप यन्तु विश्वहा स्वर्गे लोके स्वधया मादयन्तीः ॥ ॥ ७ ॥  
पुण्डरीकं कुमुदं सं तनोति बिसं शालूकं शफको मुलाली । विसं  
स्वर्गे लोके स्वधया पिन्वमाना उप मा तिष्ठन्तु पुष्करिणीः समक्ताः ॥ ८ ॥ ।  
यमोदनं पचामि श्रद्दधानो विष्टारिणं लोकजितं स्वर्गम् ।  
स मे मा क्षेष्ट सदमश्यमानो विश्वरूपा कामदुघाधेनुरस्तु मे॥ ९ ॥  
वृषभं सन्तं सह सूनृतया स्वर्गे लोके अमृतं दुहानम् ।  
ये मे पुत्राः पितरश्च सन्ति ते त्वा विष्टारिन्नुप सर्वे सदेयुः॥ १० ॥  
य इमान् यज्ञानभि वितष्टार यस्येमे लोकाः स्वधया समक्ताः ।  
ये मे पौत्रा उत ये पितामहास्तेभ्यो विष्टारिन्नमृतानि धुक्ष्व॥ ११ ॥  
यदि पृथिवीं यद्यन्तरिक्षं यदि दिवं देवता वा जगन्थ । ।  
ये मे प्रपौत्राः प्रपितामहाश्च ते त्वा विष्टारिन्ननु प्र ज्ञेषुरत्र ॥ १२ ॥  
स्वर्गे लोके अप्सरस एनाञ्जाया भूत्वोप शेरते ।  
विष्टारिणमोदनं ये पचन्त्यस्मिंल्लोके दक्षिणया परिष्कृतम् ॥ १३ ॥  