---
title: ०८

---
इषिरा योषा युवतिर्दमूना रात्री देवस्य सवितुर्भगस्य ।  
अश्वक्षता सुहवा सम्भूतश्रीरा पप्रौ द्यावापृथिवी महित्वा॥ १ ॥  
अव विश्वान्यरुहद् गभीरोद्वर्षिष्ठमरुहदश्रमिष्ठा ।  
उशती रात्र्यनुसानु भद्राद्वि तिष्ठते मित्र इव स्वधाभिः ॥ २ ॥  
नर्ये वन्द्ये सुभगे सुजात आ त्वागन् रात्रि सुमना इह स्याम् ।  
अस्मांस्त्रायस्व नर्याणि जाताश्व्या यानि गव्यानि पुष्टा ॥ ३ ॥  
सिंहस्य रात्र्युशती पिशस्य व्याघ्रस्य द्वीपिनो वर्च आददे ।  
अश्वस्य ब्रध्नं पुरुषस्य मायं पुरु रूपाणि कृणुषे विभाती॥ ४ ॥  
शिवां रात्रिमह्नि सूर्यं च हिमस्य माता सुहवा नो अस्तु ।  
अस्य स्तोमस्य सुभगे नि बोध येन त्वा वन्दे विश्वासु दिक्षु॥ ५ ॥  
स्तोमस्य नो विभावरि रात्रि राजेव जोषसै ।  
असाम सर्ववीरा भवाम सर्ववेदसो व्युच्छन्तीरनूषसः ॥ ॥ ६ ॥  
शम्या हि नाम दधिषे मम दिप्सन्ति ये धना ।  
तात्रीहि तानसदपाथ स्तेनो न विद्यतेऽथ रिपुर्न विद्यते ॥ ७ ॥  
भद्रासि रात्रि चमसो न पिष्टो विश्वं गोरूपं युवतिर्बिभर्षि ।  
चक्षुष्मती मे मृषती वपूंषि प्रदित्यां दिव्यां रुक्मा ङ अमुक्थाः॥ ८ ॥  
यो अद्य स्तेन आयत्यघायुर्मृत्यो रिपुः ।  
रात्री तस्य प्रतीत्य प्र ग्रीवा प्र शिरो हनत् ॥ ९ ॥  
प्र पादौ न यथायति प्र हस्तौ न यथाशिषत् ।  
यो मलिम्लरुपायति स सम्पिष्टो अपायति ।  
आपायति स्वपायति शुष्के स्थाणावपायत । १o ।  
  