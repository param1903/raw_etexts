---
title: ०७

---
सहस्त्रेण शतमाना यदेषि लोकां जिगेथ प्रथमा शतौदने । ।  
सर्ववेदसमुत वाजपेयं सर्वाल्लोकां छतोदना समाप ॥ १ ॥  
इन्द्रः पपात प्रथमः शतौदनां सप्तऋषिभ्यः सुमनस्यमानः ।  
तयासुराणां बलमोज आ ददे तया रुरोह विष्टपो देवलोकान्॥ २ ॥  
सप्तर्षि saptarshi  
  
विश्वामित्रोऽयं जमदग्निरत्रिर्भरद्वाजो गोतमोऽयं वसिष्ठः ॥  
इदं पक्वं कश्यपसप्तमाः प्राश्नन्तु प्रथमाः शतौदनाम् ॥ ३ ॥  
ज्योतिष्मती प्रथमा शतौदना त्रीणि ज्योतींषि कृणुते स्वर्यती ।  
तां दातार उपजीवन्ति यत्र तत्र देवैः सधमादं मदन्ति ॥ ४ ॥  
छन्दःपक्षा बृहती शतौदना त्रीणि छन्दांसि ससृजे स्वर्यती ।  
ऋतूनामधिराजं संवत्सरं पतिमस्या विन्दन् ॥ ५ ॥  
अतिक्रम्याग्निष्टोममतिरात्रं शतौदने ।  
यज्ञांस्त्वं सर्वानाप्त्वा चित्यमग्निं व्यश्नुहि ॥ ६ ॥  
अश्वमेध्यमतिक्रम्य द्वादशाहं शतौदने । ।  
त्रिरात्रं साह्वमाप्त्वा वाजपेयेन कल्पते ॥ ७ ॥  
ये सहस्रैरीजाना अग्निहोत्रहुतश्च ये ।  
यजैर्ये सर्वेरीजानास्तान आप्नोति शतौदना ॥ ८ ॥  
शं ते परूंषि सुभगे दधामि शं ते मांसान्यत्तथा भवन्ति ।  
अस्थि यत्ते शमिता शशार तत्ते त्वष्टाविहृतं निष्कृणोतु ॥ ९ ॥  
ये यज्ञेन जिता लोका या नु च्छन्दांसि भेजिरे ।  
सर्वांस्तांल्लोकानाप्नोति यो ददाति शतौदनाम् ॥ १० ॥  
  