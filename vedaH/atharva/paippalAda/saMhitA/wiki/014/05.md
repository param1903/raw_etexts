---
title: ०५

---
सुपार्श्वा कामदुघा न आगञ्छतौदना पयसा पिन्वमाना  
ऊर्ज दुहाना अनपस्फुरन्ती यजमानस्य प्रतिरन्त्यायुः ॥ १ ॥  
गृभ्णामि मेध्यामुशतीं स्वस्तय ऊर्जस्वतीमनमीवां स्वाध्याम् ।  
विश्व लोको मम देवेष्वस्तु शतौदनां श्रद्दधानः पचामि ॥ २ ॥  
बधान देवीमभि धेहि भुञ्जती शतौदनां कामदुघा ह्येषा ।  
मैनां हिंसीरश्मना जहृषाणोऽप्येतु देवाङ अति गच्छति द्विषः॥ ३ ॥  
आ रभस्व ब्रह्मणा वैश्वदेवीं शतौदनां शतपाप्मानो अस्याः ।  
समर्पयन्नश्मना पर्वतेन स्वर्गं लोकमधि रोहयैनम् ॥ ४ ॥  
धृष्णुर्ह्येनां विकृता विकृन्तनपघ्नंश्चर्मेरया सं सृजैनाम् ।  
विराज दुहितेरया समक्ता कामङ्कामं यजमानाय दुहाम्॥ ५ ॥  
यथापरु विशसन्नाति मंस्थाः कृणुष्वामेनावधेयान् पृथक ।  
अगन् देवान् मानुषी या पुराभूच्छतौदना पुरुरूपा सुवर्णा ॥ ६ ॥  
द्विपाद् द्विहस्तः पुरुषो महदमो वनस्पर्ति बिभर्ति सायकाग्रम् ।  
तेन परूंषि प्रविद्वानघ्न्यायाः शतौदनां देवीं शतधा व्यस्य ॥ ७ ॥  
एतं ब्रध्नं चर्मणः कृन्त साधु तमु प्रमाय शतधा व्यस्य ।  
समुत्सृजन्नवधानानि सर्वा रायस्पोषं यजमानाय धेहि ॥ ८ ॥  
ऋचा कुम्भीमध्यग्नौ श्रयामि भूम्यां त्वा भूमिमधि धारयामि।  
अपो मासं बिभ्रती मा व्यथिष्ठा मा त्वा वधिषुर्मेनिभिः पिशाचाः ॥ ९ ॥  
ऊर्ध्वः प्रेहि मा सं विक्था व्यस्य रजो अन्तरम् ।  
रक्षांसि सर्वा तीर्त्वाथा रोह दिवं त्वम् ॥ १० ॥  
  