---
title: ०३७

---
उभयीरहमायताः पराचीरकरं त्वत् । तु. शौ.सं. ६.९  
देवेभिरन्या अस्ता बह्वीरन्या अथो दिवम् ॥॥ १ ॥  
नमस्ते रुद्रास्यते नमः प्रतिहिताभ्यः ।  
नमो विसृज्यमानाभ्यो नमो निपतिताभ्यः ॥ २ ॥  
हिरण्ययीर्म उल्बण्यः षट् सहस्राणि षट् शता ।  
ताभिः परि श्रयामहे ता नो रक्षन्तु सर्वतः ॥ ३ ॥  
बह्विदमन्यद्विष्ठितं तस्य कामं वि विध्यत ।  
अयस्मयं मे विमितं युष्मभ्यं महत् कृतं नमसा नमसेन्यम् ।  
तेना परि श्रयामहे तन्नो रक्षतु सर्वतः ॥ ४ ॥  
अयस्मयं वर्म कृण्वे द्वारं कृण्वे अयस्मयम् ।  
खीलानयस्मयान् कृण्वे ते नो रक्षन्तु सर्वतः ।  
बह्वीदमन्यद्विष्ठितं तस्य कामं वि विध्यत ॥ ५ ॥  