---
title: ०६२

---
मुञ्चामि त्वा हविषा जीवनाय कमज्ञातयक्ष्मादुत राजयक्ष्मात्। तु. शौ.सं. ३.११  
ग्राह्या गृभीतो यद्येष एतत्तत इन्द्राग्नी प्र मुमुक्तमेनम्॥ १ ॥  
यदि क्षितायुर्यदि वा परेतो यदि मृत्योरन्तिकं नीत एव ।  
तमा हरामि निर्ऋतेरुपस्थादस्पार्षमेनं शतशारदाय ॥ २ ॥  
सहस्राक्षेण शतवीर्येण शतायुषा हविषाहार्षमेनम् ।  
इन्द्रो यथैनं जरसे नयात्यति विश्वस्य दुरितस्य पारम् ॥ ३ ॥  
शतं जीव शरदो वर्धमानः शतं हेमन्ताञ्छतमु वसन्तान् ।  
शतमिन्द्राग्नी सविता बृहस्पतिः शतायुषा हविषाहार्षमेनम् ॥ ४ ॥  