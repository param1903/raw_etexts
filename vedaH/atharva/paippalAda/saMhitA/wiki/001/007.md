---
title: ००७

---
दिव्यो गन्धर्वो भुवनस्य यस्पतिरेकायुवो नमसा विक्ष्वीड्यः । तु. शौ.सं.२.२  
तं त्वा यौमि ब्रह्मणा देव दिव्य नमस्ते अस्तु दिवि ते सधस्थम्॥ १ ॥  
दिव स्पृष्टो यजतः सूर्यत्वगवयाता हरसो दैव्यस्य ।  
एकायुवो नमसा सुशेवो मृडाद् गन्धर्वो भुवनस्य यस्पतिः ॥ २ ॥  
अनवद्याभिः समु जग्म आभिरप्सराभिरपि गन्धर्व आसु ।  
समुद्र आसां सदनं म आहुर्यतः सद्य आ च परा च यन्ति ॥ ३ ॥  
अभ्रिये दिद्युन्नक्षत्रिये या विश्वावसुं गन्धर्वं सचध्वे ।  
ताभ्यो वो देवीर्नम इत् कृणोमि ॥ ४ ॥  
याः क्लन्दास्तमिषीचयो अक्षकामा मनोमुहः ।  
ताभ्यो गन्धर्वपत्नीभ्यो अप्सराभ्योऽकरं नमः ॥ ५ ॥  