---
title: १००

---
उदेहि देवि कन्य आचिता वसुना सह ।  
न त्वा तरन्त्योषधयो बाह्याः पर्वतीया उत ॥ १ ॥  
यथा त्वा देव्योषथे सर्वः कामयते जनः ।  
एवा भगस्य नो धेहि देवेभ्य इवामृतं परि ॥ २ ॥  
उत्सक्तपत्न्योषध आवतङ्करणीदसि ।  
यदेषी यन्निषीदसि तत्र त्वाहं समग्रभमश्वमिवाश्वाभिधान्या ॥ ३ ॥  
यथा कुमारस्तरुणो मातरं प्रति नन्दति ।  
एवास्मान् प्रति नन्दतु यां वयं कामयामहे ॥ ४ ॥  
(इति चतुर्चनामप्रथमकाण्डे विंशो ऽनुवाकः)  