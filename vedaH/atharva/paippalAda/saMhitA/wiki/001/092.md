---
title: ०९२

---
आगन मेमां समिति विश्वरूपां यस्यां पूर्वमवदद् देव एकः ।  
सा नः सूक्तैर्जुजुषाणा समीच्यस्मान् वृणीतां सुमनस्यमाना ॥ १ ॥  
इयं देवी समितिर्विश्वरूपा शिल्पं कृण्वाना चरति जनेषु ।  
तां राजानः कवयो हृत्सु केतैरराजानश्च वदनैः पुनन्ति ॥ २ ॥  
आग्निं सामित्यमुप सं सदेम वाचा प्रियं मधुमत्या वदन्तः ।  
सोमो राजा वरुणो मित्रधर्मा मयि श्रीयमाण उप सं नमन्तु ॥ ३ ॥  
यो वः शुष्मो हृदये यो बाह्वोर्यश्च चक्षुषि ।  
जिह्वाया अग्रे यो मन्युस्तं वो वि नयामसि ॥ ४ ॥  