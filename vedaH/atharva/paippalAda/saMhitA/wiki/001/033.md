---
title: ०३३

---
आपो अद्यान्वचारिषं रसेन समसृक्ष्महि। तु. शौ.सं. ७.८९  
पयस्वानग्न आगमं तं मा सं सृज वर्चसा॥ १ ॥  
सं माग्ने वर्चसा सृज प्रजया च बहुं कृधि।  
विद्युर्मे अस्य देवा इन्द्रो विद्यात् सहर्षिभिः॥ २ ॥  
इदमापः प्रवहतावद्यं च मलं च यत्।  
यच्च दुद्रोहानृतं यच्च शेपे अभीरुकम्॥ ३ ॥  
शिवेन मा चक्षुषा पश्यतापः शिवया तन्वोप स्पृशत त्वचं मे।  
शिवानग्नीनप्सुषदो हवामहे मयि क्षत्रं वर्च आ धत्त देवीः॥ ४ ॥  
यदापो नक्तं मिथुनं चचार यद्वा दुद्रोह दुरितं पुराणम्।  
हिरण्यवर्णास्तत उत् पुनन्तु मा प्र मा मुञ्चन्तु वरुणस्य पाशात्॥ ५ ॥  