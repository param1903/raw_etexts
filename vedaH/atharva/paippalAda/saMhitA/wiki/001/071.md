---
title: ०७१

---
अग्निष्टे विश आ नयादिन्द्रो वायुर्बृहस्पतिः ।  
स ते धर्ममदीधरद्धातेव भुवनेभ्यः ॥ १ ॥  
बृहस्पते पुरयेता विशामिह्यग्निः पश्चादभि नुदात्यायतीः ।  
वायुरेना दक्षिणतः पूषोत्तरादपानुदात् ॥ २ ॥  
आा सहस्री शतरथ आ रेवान्येतु नो विशन् ।  
इन्द्रो वामेन विश्पतिरा रूपेण बृहस्पतिः ॥ ३ ॥  
स्वर्जुष्टः कश्यपस्य स राष्ट्रे जागरत् स्वे ।  
ऋषभः शातमातुरः श्वेतन्तादविहृतो देवान् यज्ञेन बोधयात् ॥ ४ ॥  