---
title: ००५

---
वषट् ते पूषन्नस्यै सुवृत्तिमर्यमा होता कृणोतु वेधाः ।  
सिस्रतां नार्युत प्रदाता वि पर्वाणि जिहतां सूतवा उ ॥ १ ॥  
चतस्रो दिशः प्रदिशश्चतस्रो भूम्या उत ।  
देवा गर्भं समैरयन् ते व्यूर्णुवन्तु सूतवे ॥ २ ॥  
सुष्टा व्यूर्णोतु वि योनिं हापयामसि ।  
श्रथया सूषणे त्वमव त्वं बिष्कले सृज ॥ ३ ॥  
नेव स्नावसु न पर्वसु न केशेषु नखेषु च ।  
अवैतु पृश्नि शेवलं शुने जराय्वत्तवे ॥ ४ ॥  
नेव मांसे न पीवसि नेव कस्मिंश्चनायत्तम् ।  
अव जरायु पद्यताम् ॥॥ ५ ॥  
(इति चतुर्चनाम प्रथमकाण्डे प्रथमो अनुवाकः)  
  
  