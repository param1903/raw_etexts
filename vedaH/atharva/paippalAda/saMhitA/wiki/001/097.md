---
title: ०९७

---
अस्मां जुषध्वमसवो ऽद्य मा नः पुरा जरसो ऽसवो वधिष्ठ।  
पाका गृणीमस्तव वीर्याय शतं हिमानधिपतिर्न एहि ॥ १ ॥  
उन् मृणो अगादार्जुनमगात् सुश्रुद्भगवो गोपाय मा ।  
अह्नेद्यात्मानं परि ददे सूर्यप्राणो भवामि ॥ २ ॥  
नि मृणो अगादासितमगात् सुश्रुद्भगवो गोपाय मा ।  
रात्रयेद्यात्मानं परि ददे ऽग्निप्राणो भवामि ॥ ३ ॥  
अनाभूरस्यनाभो ऽनाभुवो भूयास्म ।  
स यत्र त्वं प्रजापते त्रिरेकस्याह्नः प्रजाः सम्पश्यसि ।  
तत्र मामपि सं पश्यानष्टपशुर्भुवनस्य गोपाः ॥ ४ ॥  