---
title: ०१९

---
अस्मिन् वसु वसवो धारयन्त्विन्द्रस्त्वष्टा वरुणो मित्रो अग्निः । तु. शौ.सं. १.९  
इममादित्या उत विश्वे च देवा उत्तमे देवा ज्योतिषि धारयन्तु ॥ १ ॥  
अस्मै देवाः प्रदिशज्ज्योतिरस्तु सूर्यो अग्निरुत वा हिरण्यम् ।  
उत्तरेण ब्रह्मणा वि भाहि कृण्वानो अन्यानधरान् सपत्नान् ॥ २ ॥  
येनेन्द्राय समभरं पयांस्युत्तरेण ब्रह्मणा जातवेदः ।  
तेन त्वमग्न इह वर्धयेमं रायस्पोषं श्रैष्ठ्यमा धेह्यस्मै ॥ ३ ॥  
ऐषां यज्ञमुत वर्चो भरेहं रायस्पोषमुत वित्तान्यग्ने ।  
सपत्ना अस्मदधरे भवन्तूत्तमे देवा ज्योतिषि धत्तनेमम् ॥ ४ ॥  
  