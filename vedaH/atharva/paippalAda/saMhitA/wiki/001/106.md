---
title: १०६

---
आयमगन् संवत्सरः पतिरेकाष्टके तव । तु. शौ.सं. ३.१०.८  
तस्मै देवाय हविषा विधेम स उ नः शर्म यच्छतु ॥ १ ॥  
एकाष्टकायै हविषा विधेम यर्तून् पञ्चानु प्रविष्टा ।  
सस्येन सस्यमुपसञ्चरन्तो ऽरिष्टास ऋतुनर्तुमुप सं चरेम ॥ २ ॥  
वसन्तो ग्रीष्मो मधुमन्त वर्षाः शरद्धेमन्त ऋतवो नो जुषन्ताम् ।  
आ नो गोषु भजन्त्वा प्रजायां सुशर्मण्येषां त्रिवरुथे स्याम । ॥ ३ ॥  
एकाष्टका तपसा तप्यमाना जजान गर्भं महिमानमिन्द्रम् ।  
तेन देवा व्यषहन्त शत्रून् हन्तासुराणामभवच्छचीपतिः ॥ ४ ॥  
पूर्णा दर्वे परा पत सुपूर्णा पुनरा पत ।  
सर्वान् यज्ञान् सम्पृञ्चतीषमूर्जं न आ भर ॥ ५ ॥  
इषमूर्जं न आभृत्येडया पशुभिः सह ।  
सरस्वति त्वमस्मासु रायस्पोषं नि यच्छ ॥ ६ ॥  
(इति चतुर्चनामप्रथमकाण्डे एकविंशो ऽनुवाकः)  