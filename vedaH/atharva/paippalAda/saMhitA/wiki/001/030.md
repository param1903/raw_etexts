---
title: ०३०

---
कामस्तदग्रे समवर्तत मनसो रेतः प्रथमं यदासीत् । तु. शौ.सं. १९.५२  
स काम कामेन बृहता सयोनी रायस्योषं यजमानाय धेहि॥ १ ॥  
त्वं काम सहसासि प्रतिष्ठितो विभुर्विभाव सुषखा सखीयते।  
त्वमुग्रः पृतनासु सासहिः सह ओजो यजमानाय धेहि ॥ २ ॥  
दूराच्चकमानाय प्रविपाणायाक्षये ॥  
आस्मा अशृण्वन्नाशाः कामेन माजनयत् स्वः ॥ ३ ॥  
कामेन मा काम आगन् हृदयाद्धृदयं परि ।  
यदमीषामदो मनस्तदैतूप ममिह ॥ ४ ॥  
यत् काम कामयमाना इदं कृण्मसि ते हविः ।  
तन्नः सर्वं समृध्यतामथैतस्य हविषो वीहि स्वाहा ॥ ५ ॥  
क इदं कस्मा अदात् कामः कामयादात् ।  
कामो दाता कामः प्रतिग्रहीता कामः समुद्रमा विवेश ।  
कामेन त्वा प्रति गृह्णामि कामैतत्ते ॥ ६ ॥  
(इति चतुर्चनामप्रथमकाण्डे षष्ठो ऽनुवाकः)  