---
title: ०८४

---
यत् ते चतस्रः प्रदिशो मनो जगाम दूरकम् । तु. ऋ. १०.५८  
तत् त आ वर्तयामसीह क्षयाय जीवसे ॥ १ ॥  
यत् ते भूमिं चतुःस्रक्तिं मनो जगाम दूरकम् ।  
तत् त आ वर्तयामसीह क्षयाय जीवसे ॥॥ २ ॥  
यते ते यमं वैवस्वतं मनो जगाम दूरकम् ।  
तत् त आ वर्तयामसीह क्षयाय जीवसे ॥ ३ ॥  
यत् ते समुद्रमर्णवं मनो जगाम दूरकम्।  
तत् त आ वर्तयामसीह क्षयाय जीवसे ॥ ४ ॥  
यत् ते दिवं यत् पृथिवीं मनो जगाम दूरकम् ।  
तत् त आ वर्तयामसीह क्षयाय जीवसे ॥ ५ ॥  
यत् ते वायुमन्तरिक्षं मनो जगाम दूरकम् ।  
तत् त आ वर्तयामसीह क्षयाय जीवसे ॥ ६ ॥  
यत् ते सूर्यं यदुषसं मनो जगाम दूरकम् ।  
तत् त आ वर्तयामसीह क्षयाय जीवसे ॥ ७ ॥  
यत् ते चन्द्रं नक्षत्राणि मनो जगाम दूरकम् ।  
तत् त आ वर्तयामसीह क्षयाय जीवसे ॥ ८ ॥  
यत् ते आपो यदोषधीर्मनो जगाम दूरकम् ।  
तत् त आ वर्तयामसीह क्षयाय जीवसे ॥ ९ ॥  
यत् ते परमां परावतं मनो जगाम दूरकम ।  
तत् त आ वर्तयामसीह क्षयाय जीवसे ॥ १० ॥  