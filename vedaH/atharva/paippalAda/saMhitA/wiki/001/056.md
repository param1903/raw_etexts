---
title: ०५६

---
प्रेता जयता नर उग्रा वः सन्तु बाहवः । तु. शौ.सं. ३.१  
इन्द्रो वः शर्म यच्छत्वनाधृष्या यथासथ ॥ ॥ १ ॥  
उद्धर्षन्तां मघवन्नायुधान्युत सत्वनां मामकानां मनांसि ।  
उद्धर्षन्तां वाजिनां वाजिनान्युद्वीराणां जयतामेतु घोषः॥ २ ॥  
पृथग् घोषा उलुलयः केतुमन्त उदीरताम् ।  
देवा इन्द्रज्येष्ठा मरुतो यन्तु सेनया ॥ ३ ॥  
अवसृष्टा परा पत शरव्ये ब्रह्मसंशिते ।  
जयामित्रान् प्र पद्यस्व मामीषां कञ्चनोच्छिषः ॥ ४ ॥  
  