---
title: ०५७

---
दूष्या दूषिरसि हेत्या हेतिरसि मेन्या मेनिरसि । तु. शौ.सं. २.११  
आप्नुहि श्रेयांसमति समं क्राम ॥ १ ॥  
स्रक्त्योसि प्रतिसरोसि पुनःसरोसि प्रत्यभिचरणोसि।  
आप्नुहि श्रेयांसमति समं क्राम ॥ २ ॥  
प्रति तमभि चर योऽस्मान् द्वेष्टि यं वयं द्विष्मः ।  
आप्नुहि श्रेयांसमति समं क्राम ॥ ३ ॥  
सूरिरसि वर्चाधास्तनूपानायुष्यः कृत्यादूषणः ।  
आप्नुहि श्रेयांसमति समं क्राम ॥ ४ ॥  
शुक्रोसि भ्राजोसि ज्योतिरसि स्वरसि ।  
आप्नुहि श्रेयांसमति समं क्राम ॥ ५ ॥  