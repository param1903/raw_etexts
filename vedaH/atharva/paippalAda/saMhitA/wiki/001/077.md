---
title: ०७७

---
इन्द्र क्षत्रमभि वाममोजोऽजायथा वृषभ चर्षणीनाम् । तु. शौ.सं. ७.८४  
अपानुदो जनममित्रयन्तमुरुं देवेभ्यो अकृणोरु लोकम् ॥ १ ॥  
मृगो नो भीमः कुचरो गिरिष्ठाः परावत आ जगामा परस्याः ।  
सृकं संशाय पविमिन्द्र तिग्मं वि शत्रून्ताडि वि मृधो नुदस्व ॥ २ ॥  
अंहोमुचे प्र भरे मनीषामासुत्राम्णे सुमतिमावृणानः । शुत्राम्णे  
इदमिन्द्र प्रति हव्यं गृभाय सत्याः सन्तु यजमानस्य कामाः ॥॥ ३ ॥  
अंहोमुचं वृषभं यज्ञानां विराजन्तं प्रथममध्वराणाम् ।  
अपां नपातमश्विनौ हुवे धिय इन्द्रेण न इन्द्रियं धत्तमोजः ॥ ४ ॥  