+++
title = "१०७ विश्वजित्।"

+++
विश्वजित्।  
१-४ शन्तातिः। विश्वजित्। अनुष्टुप्।  
विश्व॑जित् त्रायमा॒णायै॑ मा॒ परि॑ देहि ।  
त्राय॑माणे द्वि॒पाच्च॒ सर्वं॑ नो॒ रक्ष॒ चतु॑ष्पा॒द् यच्च॑ नः॒ स्वम्॥१॥  
त्राय॑माणे विश्व॒जिते॑ मा॒ परि॑ देहि ।  
विश्व॑जिद् द्वि॒पाच्च॒ सर्वं॑ नो॒ रक्ष॒ चतु॑ष्पाद् यच्च॑ नः॒ स्वम्॥२॥  
विश्व॑जित् कल्या॒ण्यैऽ मा॒ परि॑ देहि ।  
कल्या॑णि द्वि॒पाच्च॒ सर्वं॑ नो॒ रक्ष॒ चतु॑ष्पाद् यच्च॑ नः॒ स्वम्॥३॥  
कल्या॑णि सर्व॒विदे॑ मा॒ परि॑ देहि ।  
सर्व॑विद् द्वि॒पाच्च॒ सर्वं॑ नो॒ रक्ष॒ चतु॑ष्पाद् यच्च॑ नः॒ स्वम्॥४॥