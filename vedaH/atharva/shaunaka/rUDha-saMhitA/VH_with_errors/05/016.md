+++
title = "०१६ वृषरोगशमनम्।"

+++
वृषरोगशमनम्।  
१-११ विश्वामित्रः। एकवृषः। एकावसानं द्वैपदम्, १, ४, ५, ७-१० साम्नी उष्णिक्,  
२, ३ ,६, आसुरी अनुष्टुप्, ११ आसुरी गायत्री।  
यद्ये॑कवृ॒षोऽसि॑ सृ॒जार॒सोऽसि ॥१॥  
यदि॑ द्विवृ॒षोऽसि॑ सृ॒जार॒सोऽसि ॥२॥  
यदि॑ त्रिवृ॒षोऽसि॑ सृ॒जार॒सोऽसि ॥३॥  
यदि॑ चतुर्वृ॒षोऽसि॑ सृ॒जार॒सोऽसि ॥४॥  
यदि॑ पञ्चवृ॒षोऽसि॑ सृ॒जार॒सोऽसि ॥५॥  
यदि॑ षड्-वृ॒षोऽसि॑ सृ॒जार॒सोऽसि ॥६॥  
यदि॑ सप्तवृ॒षोऽसि॑ सृ॒जार॒सोऽसि ॥७॥  
यद्य॑ष्टवृ॒षोऽसि॑ सृ॒जार॒सोऽसि ॥८॥  
यदि॑ नववृ॒षोऽसि॑ सृ॒जार॒सोऽसि ॥९॥  
यदि॑ दशवृ॒षोऽसि॑ सृ॒जार॒सोऽसि ॥१०॥  
यद्ये॑काद॒शोऽसि॒ सोऽपो॑दको ऽसि ॥११॥