+++
title = "७७ सूक्तम् - ७७"

+++
{82}

सान्त॑पना इ॒दं ह॒विर्मरु॑त॒स्तज्जु॑जुष्टन।  
अ॒स्माको॒ती रि॑शादसह् ॥१॥

यो नो॒ मर्तो॑ मरुतो दुर्हृणा॒युस्ति॒रश्चि॒त्तानि॑ वसवो॒ जिघां॑सति।  
द्रु॒हः पाशा॒न्प्रति॑ मुञ्चतां॒ सस्तपि॑ष्ठेन॒ तप॑सा हन्तना॒ तम् ॥२॥

स॑म्वत्स॒रीणा॑ म॒रुतः॑ स्व॒र्का उ॒रुक्ष॑याः॒ सग॑णा॒ मानु॑षासः।  
ते अ॒स्मत्पाशा॒न्प्र मु॑ञ्च॒न्त्वेन॑सस्सान्तप॒ना म॑त्स॒रा मा॑दयि॒ष्णवः॑ ॥३॥
