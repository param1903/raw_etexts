+++
title = "६४ सूक्तम् - ६४"

+++

एन्द्र॑ नो गधि प्रि॒यः स॑त्रा॒जिदगो॑ह्यः।  
गि॒रिर्न वि॒श्वत॑स्पृ॒थुः पति॑र्दि॒वः ॥१॥

अ॒भि हि स॑त्य सोमपा उ॒भे ब॒भूथ॒ रोद॑सी।  
इन्द्रासि॑ सुन्व॒तो वृ॒धः पति॑र्दि॒वः ॥२॥

त्वं हि शश्व॑तीना॒मिन्द्र॑ द॒र्ता पु॒रामसि॑।  
ह॒न्ता दस्यो॒र्मनो॑र्वृ॒धः पति॑र्दि॒वः ॥३॥

एदु॒ मध्वो॑ म॒दिन्त॑रं सि॒ञ्च वा॑ध्वर्यो॒ अन्ध॑सः।  
ए॒वा हि वी॒र स्तव॑ते स॒दावृ॑धः ॥४॥

इन्द्र॑ स्थातर्हरीणां॒ नकि॑ष्ते पू॒र्व्यस्तु॑तिम्।  
उदा॑नंश॒ शव॑सा॒ न भ॒न्दना॑ ॥५॥

तं वो॒ वाजा॑नां॒ पति॒महू॑महि श्रव॒स्यवः॑।  
अप्रा॑युभिर्य॒ज्ञेभि॑र्वावृ॒धेन्य॑म् ॥६॥
