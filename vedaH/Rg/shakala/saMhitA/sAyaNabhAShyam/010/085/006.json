{
	"id" : "10.85.6",
	"classification" : {
		"mandala" : "10",
		"sukta" : "85",
		"ashtaka" : "8",
		"adhyaya" : "3",
		"varga" : "21",
		"anuvaka" : "7",
		"rik" : "6"
	},
	"attribute" : {
		"devata" : "सूर्याविवाहः",
		"rishi" : "सावित्री सूर्या ऋषिका",
		"chandas" : "अनुष्टुप्"
	},
	"samhita" : {
		"lines" : [
			"रैभ्या॑सीदनु॒देयी॑ नाराशं॒सी न्योच॑नी",
			"सू॒र्याया॑ भ॒द्रमिद्वासो॒ गाथ॑यैति॒ परि॑ष्कृतम्"
		]
	},
	"samhitaAux" : {
		"lines" : [
			"रैभ्या॑सीदनु॒देयी॑ नाराशं॒सी न्योच॑नी ।",
			"सू॒र्याया॑ भ॒द्रमिद्वासो॒ गाथ॑यैति॒ परि॑ष्कृतम् ॥"
		]
	},
	"padapaatha" : {
		"lines" : [
			"रैभी॑ । आ॒सी॒त् । अ॒नु॒ऽदेयी॑ । ना॒रा॒शं॒सी । नि॒ऽओच॑नी ।",
			"सू॒र्यायाः॑ । भ॒द्रम् । इत् । वासः॑ । गाथ॑या । ए॒ति॒ । परि॑ऽकृतम् ॥"
		]
	},
	"sayanaBhashya" : "<p>अभिः सूर्या स्वविवाहमस्तौदित्युक्तम्। सूर्या सावित्री ब्रूते। रैभी। रैभ्यः काश्चनर्चः। रैभीः शंसति रेभन्तो वै देवाश्चर्षयश्च स्वर्गं लोकमायुन्नित्यादिब्राह्मणविहिता रैभ्यः। ऐ. ब्रा. ६-३२। सा रैभ्यनुदेय्यासीत्। दीयमानवधूविनोदनायानुदीयमाना वयस्यासीत्। तथा नाराशंसी। प्राता रत्नम् । ऋ. १-१२५-१। इत्यादिका मनुष्याणां स्तुतयो नाराशंस्यः। सा नाराशंसी न्योचनी। उचतिः सेवकर्मा। सा वधूशुश्रूषार्थं दीयमान दास्यभवत्। सूर्याय मम भद्रं वासो विचित्रं दुकूलादिकमाच्छादनयोग्यं वस्त्रं गाथया परिष्कृतमलङ्कृतमेति। गाथा गीयत इत्यादिब्राह्मणोक्ता गाथा। तया गाथया यत्परिष्कृतमस्ति तद्वासोऽभवदिति॥६॥</p>"
}
