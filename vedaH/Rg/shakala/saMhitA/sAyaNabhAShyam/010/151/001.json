{
	"id" : "10.151.1",
	"classification" : {
		"mandala" : "10",
		"sukta" : "151",
		"ashtaka" : "8",
		"adhyaya" : "8",
		"varga" : "9",
		"anuvaka" : "11",
		"rik" : "1"
	},
	"attribute" : {
		"devata" : "श्रद्धा",
		"rishi" : "श्रद्धा कामायनी",
		"chandas" : "अनुष्टुप्"
	},
	"samhita" : {
		"lines" : [
			"श्र॒द्धया॒ग्निः समि॑ध्यते श्र॒द्धया॑ हूयते ह॒विः",
			"श्र॒द्धां भग॑स्य मू॒र्धनि॒ वच॒सा वे॑दयामसि"
		]
	},
	"samhitaAux" : {
		"lines" : [
			"श्र॒द्धया॒ग्निः समि॑ध्यते श्र॒द्धया॑ हूयते ह॒विः ।",
			"श्र॒द्धां भग॑स्य मू॒र्धनि॒ वच॒सा वे॑दयामसि ॥"
		]
	},
	"padapaatha" : {
		"lines" : [
			"श्र॒द्धया॑ । अ॒ग्निः । सम् । इ॒ध्य॒ते॒ । श्र॒द्धया॑ । हू॒य॒ते॒ । ह॒विः ।",
			"श्र॒द्धाम् । भग॑स्य । मू॒र्धनि॑ । वच॑सा । आ । वे॒द॒या॒म॒सि॒ ॥"
		]
	},
	"sayanaBhashya" : "<p class=\"intro\">श्रद्धयेति पञ्चर्चं त्रयोविंशं सूक्तमानुष्टुभम् श्रदहादेवत्यम् । कामगोत्रजा श्रद्धा नामर्षिका। तथा चानुक्रम्यते। श्रद्धया श्रद्धा कामायनी श्राद्धमानुष्टुभं त्विति। लैङ्गिको विनियोगः॥</p><p>पुरुषगतोऽभिलाषविशेषः श्रद्धा। तया श्रद्धयाग्निर्गार्हपत्यादिः समिध्यते। सन्दीप्यते। यदा हि पुरुषे श्रद्धाग्निगोचर आदरातिशयो जायते तदैष पुरुषोऽग्नीन्प्रज्वालयति नान्यदा। श्रद्धयैव हविः पुरोडाशादिहविश्च हूयते। आहवनीये प्रक्षिप्यते। यद्वा। आ सूक्तस्य द्रष्ट्या श्रद्धाख्ययाग्निः समिध्यते। श्रद्धामुक्तलक्शणायाः श्रद्धाया अभिमानिदेवतां भगस्य भजनीयस्य धनस्य मूर्धनि प्रधानभूते स्थानेऽवस्थितां वचसा वचनेन स्तोत्रेणा वेदयामसि। अभितः प्रख्यापयामः। इदन्तो मसिः॥१॥</p>"
}
