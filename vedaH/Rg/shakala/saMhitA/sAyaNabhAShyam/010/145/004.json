{
	"id" : "10.145.4",
	"classification" : {
		"mandala" : "10",
		"sukta" : "145",
		"ashtaka" : "8",
		"adhyaya" : "8",
		"varga" : "3",
		"anuvaka" : "11",
		"rik" : "4"
	},
	"attribute" : {
		"devata" : "उपनिषत्सपत्नीबाधनं",
		"rishi" : "इन्द्राणी",
		"chandas" : "अनुष्टुप्"
	},
	"samhita" : {
		"lines" : [
			"न॒ह्य॑स्या॒ नाम॑ गृ॒भ्णामि॒ नो अ॒स्मिन्र॑मते॒ जने॑",
			"परा॑मे॒व प॑रा॒वतं॑ स॒पत्नीं॑ गमयामसि"
		]
	},
	"samhitaAux" : {
		"lines" : [
			"न॒ह्य॑स्या॒ नाम॑ गृ॒भ्णामि॒ नो अ॒स्मिन्र॑मते॒ जने॑ ।",
			"परा॑मे॒व प॑रा॒वतं॑ स॒पत्नीं॑ गमयामसि ॥"
		]
	},
	"padapaatha" : {
		"lines" : [
			"न॒हि । अ॒स्याः॒ । नाम॑ । गृ॒भ्णामि॑ । नो इति॑ । अ॒स्मिन् । र॒म॒ते॒ । जने॑ ।",
			"परा॑म् । ए॒व । प॒रा॒ऽवत॑म् । स॒ऽपत्नी॑म् । ग॒म॒या॒म॒सि॒ ॥"
		]
	},
	"sayanaBhashya" : "<p>अस्याः सपत्न्या नाम संज्ञामपि नहि गृभ्णामि। नैव गृह्णामि। उच्चारयामि। नो खलु काचिदस्मिञ्जने सपत्न्याख्ये रमते। क्रीडति। अपि च ताम् सपत्नीं परां परावतमेवातिशयेन दूरदेशमेव गमयामसि। प्रापयामः। अतिशयेन भर्त्रा वियोजयाम इत्यर्थः॥४॥</p>"
}
