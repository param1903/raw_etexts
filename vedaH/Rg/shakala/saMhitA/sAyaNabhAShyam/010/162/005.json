{
	"id" : "10.162.5",
	"classification" : {
		"mandala" : "10",
		"sukta" : "162",
		"ashtaka" : "8",
		"adhyaya" : "8",
		"varga" : "20",
		"anuvaka" : "12",
		"rik" : "5"
	},
	"attribute" : {
		"devata" : "गर्भसंस्रावे प्रायश्चित्तं",
		"rishi" : "रक्षोहा ब्राह्मः",
		"chandas" : "अनुष्टुप्"
	},
	"samhita" : {
		"lines" : [
			"यस्त्वा॒ भ्राता॒ पति॑र्भू॒त्वा जा॒रो भू॒त्वा नि॒पद्य॑ते",
			"प्र॒जां यस्ते॒ जिघां॑सति॒ तमि॒तो ना॑शयामसि"
		]
	},
	"samhitaAux" : {
		"lines" : [
			"यस्त्वा॒ भ्राता॒ पति॑र्भू॒त्वा जा॒रो भू॒त्वा नि॒पद्य॑ते ।",
			"प्र॒जां यस्ते॒ जिघां॑सति॒ तमि॒तो ना॑शयामसि ॥"
		]
	},
	"padapaatha" : {
		"lines" : [
			"यः । त्वा॒ । भ्राता॑ । पतिः॑ । भू॒त्वा । जा॒रः । भू॒त्वा । नि॒ऽपद्य॑ते ।",
			"प्र॒ऽजाम् । यः । ते॒ । जिघां॑सति । तम् । इ॒तः । ना॒श॒या॒म॒सि॒ ॥"
		]
	},
	"sayanaBhashya" : "<p>हे योषित् यो राक्षसो भ्राता भ्रातृरूपो भुत्वा पतिर्भर्तृरूपो वा भुत्वा त्वां निपद्यते अभिगच्छति। अथवा जार उपपतिरूपो वा भूत्वाभिगच्छति। एवंभूतो यो राक्षसादिस्ते तव प्रजाम् जिघांसति हन्तुमिच्छति। स्पष्टमन्यत्॥५॥</p>"
}
