{
	"id" : "10.101.4",
	"classification" : {
		"mandala" : "10",
		"sukta" : "101",
		"ashtaka" : "8",
		"adhyaya" : "5",
		"varga" : "18",
		"anuvaka" : "9",
		"rik" : "4"
	},
	"attribute" : {
		"devata" : "विश्वेदेवा ऋत्विजो वा",
		"rishi" : "बुधः सौम्यः",
		"chandas" : "गायत्री"
	},
	"samhita" : {
		"lines" : [
			"सीरा॑ युंजन्ति क॒वयो॑ यु॒गा वि त॑न्वते॒ पृथ॑क्",
			"धीरा॑ दे॒वेषु॑ सुम्न॒या"
		]
	},
	"samhitaAux" : {
		"lines" : [
			"सीरा॑ युञ्जन्ति क॒वयो॑ यु॒गा वि त॑न्वते॒ पृथ॑क् ।",
			"धीरा॑ दे॒वेषु॑ सुम्न॒या ॥"
		]
	},
	"padapaatha" : {
		"lines" : [
			"सीरा॑ । यु॒ञ्ज॒न्ति॒ । क॒वयः॑ । यु॒गा । वि । त॒न्व॒ते॒ । पृथ॑क् ।",
			"धीराः॑ । दे॒वेषु॑ । सु॒म्न॒ऽया ॥"
		]
	},
	"sayanaBhashya" : "<p>कवयो मेधाविन ऋत्विजः सीरा सीराणि कर्षणसाधनानि युञ्जन्ति। योजयन्ति। युगा युगान्यपि पृथक् परस्परं वि तन्वते। भिन्नप्रदेशानि कुर्वन्ति। कीदृशाः कवयः। देवेषु विषये धीरा धीमन्तः। किमर्थं सुम्नया। सुम्नमिति सुखनाम। सुखेच्छया। सुम्नशब्दात्क्यजन्ताद्भावे अ प्रत्ययादित्यकारप्रत्ययः। सुपां सुलुगिति तृतीयाया आकारः। अथवा धीरा धीमन्तो देवेषु सुम्नया सुम्नेन। देवेषु सुखं भूयादिति। सुपां सुलुगिति विभक्तेर्याजादेशः॥४॥</p>"
}
