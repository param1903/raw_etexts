{
	"id" : "10.89.13",
	"classification" : {
		"mandala" : "10",
		"sukta" : "89",
		"ashtaka" : "8",
		"adhyaya" : "4",
		"varga" : "16",
		"anuvaka" : "7",
		"rik" : "13"
	},
	"attribute" : {
		"devata" : "इन्द्रः",
		"rishi" : "रेणुः",
		"chandas" : "त्रिष्टुप्"
	},
	"samhita" : {
		"lines" : [
			"अन्वह॒ मासा॒ अन्विद्वना॒न्यन्वोष॑धी॒रनु॒ पर्व॑तासः",
			"अन्विन्द्रं॒ रोद॑सी वावशा॒ने अन्वापो॑ अजिहत॒ जाय॑मानम्"
		]
	},
	"samhitaAux" : {
		"lines" : [
			"अन्वह॒ मासा॒ अन्विद्वना॒न्यन्वोष॑धी॒रनु॒ पर्व॑तासः ।",
			"अन्विन्द्रं॒ रोद॑सी वावशा॒ने अन्वापो॑ अजिहत॒ जाय॑मानम् ॥"
		]
	},
	"padapaatha" : {
		"lines" : [
			"अनु॑ । अह॑ । मासाः॑ । अनु॑ । इत् । वना॑नि । अनु॑ । ओष॑धीः । अनु॑ । पर्व॑तासः ।",
			"अनु॑ । इन्द्र॑म् । रोद॑सी॒ इति॑ । वा॒व॒शा॒ने इति॑ । अनु॑ । आपः॑ । अ॒जि॒ह॒त॒ । जाय॑मानम् ॥"
		]
	},
	"sayanaBhashya" : "<p>जायमानं प्रादुर्भवन्तमिन्द्रं मासाश्चैत्रादयोऽन्वजिहत। अनुगच्छन्ति। अहेति पूरणः। वनान्यरण्यान्यपीन्द्रमन्वजिहत। इदिति पूरणः। ओषधीरोषध्योऽपीन्द्रमनुगच्छान्ति। पर्वतासः पर्वता अपीन्द्रमनुगच्छन्ति। वावशाने कामयमाने रोदसी द्यावापृथिव्यावपीन्द्रमनुगच्छतः। आप उदकान्यपीन्द्रमनुगच्छन्ति। मासाद्यधिष्ठातृदेवताः प्रादुर्भवन्तमिन्द्रमनुगच्छन्तीत्यर्थः॥१३॥</p>"
}
