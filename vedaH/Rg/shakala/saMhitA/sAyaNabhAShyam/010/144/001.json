{
	"id" : "10.144.1",
	"classification" : {
		"mandala" : "10",
		"sukta" : "144",
		"ashtaka" : "8",
		"adhyaya" : "8",
		"varga" : "2",
		"anuvaka" : "11",
		"rik" : "1"
	},
	"attribute" : {
		"devata" : "इन्द्रः",
		"rishi" : "सुपर्णस्तार्क्ष्यपुत्र ऊर्ध्वकृशनो वा यामायनः",
		"chandas" : "गायत्री"
	},
	"samhita" : {
		"lines" : [
			"अ॒यं हि ते॒ अम॑र्त्य॒ इन्दु॒रत्यो॒ न पत्य॑ते",
			"दक्षो॑ वि॒श्वायु॑र्वे॒धसे॑"
		]
	},
	"samhitaAux" : {
		"lines" : [
			"अ॒यं हि ते॒ अम॑र्त्य॒ इन्दु॒रत्यो॒ न पत्य॑ते ।",
			"दक्षो॑ वि॒श्वायु॑र्वे॒धसे॑ ॥"
		]
	},
	"padapaatha" : {
		"lines" : [
			"अ॒यम् । हि । ते॒ । अम॑र्त्यः । इन्दुः॑ । अत्यः॑ । न । पत्य॑ते ।",
			"दक्षः॑ । वि॒श्वऽआ॑युः । वे॒धसे॑ ॥"
		]
	},
	"sayanaBhashya" : "<p class=\"intro\">अयं हीति षडृचं षोडशं सूक्तं तार्क्ष्य पुत्रस्य सुपर्णस्यार्षम् यमगोत्रस्योर्ध्वकृशनस्य व आद्या गायत्री द्वितीया बृहती तृतीयाचतुर्थौ गायत्र्यौ पञ्चमी सतोबृहती षष्ठी विष्टारपङ्क्तिरष्टकद्विर्द्वादशाष्टकवती। अनादेशपरिभाषयेन्द्रो देवता। तथा चानुक्रान्तम्। अयं हि तार्क्ष्य पुत्रः सुपर्णो यामायनो वोर्ध्वकृशनो गायत्री बृहती गायत्र्यौ सतोब्रुहती विष्टारपङ्क्तिरिति। गतो विनियोगः॥</p><p>हे इन्द्र वेधसे विधात्रे ते तुभ्यं त्वदर्थममर्त्यो मरणरहितोऽमृतत्वप्रापकोऽयं ह्ययं खल्विन्दुः सोमोऽत्यो न सततगाम्यश्व इव पत्यते। गच्छति। यद्वा। पत्यतिरैश्वर्यकर्मा। तव स्वभुतोऽयं सोमो वेधसे विधानाय मदस्य कारनायेष्टे। कीदृश इन्दुः। दक्षः प्रवृद्धो बलहेतुर्वा विश्वायुर्विश्वैः सर्वेरेतव्यः प्राप्तव्यः। यद्वा। विश्वेषामायुर्जीवनहेतुः। अथव आयुरित्यन्ननाम। सर्वैश्चरुपुरोडाशादिभिरन्नैर्हविर्भिरुपेतः॥१॥</p>"
}
