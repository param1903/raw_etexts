{
	"id" : "10.55.7",
	"classification" : {
		"mandala" : "10",
		"sukta" : "55",
		"ashtaka" : "8",
		"adhyaya" : "1",
		"varga" : "17",
		"anuvaka" : "4",
		"rik" : "7"
	},
	"attribute" : {
		"devata" : "इन्द्रः",
		"rishi" : "बृहदुक्थो वामदेव्यः",
		"chandas" : "त्रिष्टुप्"
	},
	"samhita" : {
		"lines" : [
			"ऐभि॑र्ददे॒ वृष्ण्या॒ पौंस्या॑नि॒ येभि॒रौक्ष॑द्वृत्र॒हत्या॑य व॒ज्री",
			"ये कर्म॑णः क्रि॒यमा॑णस्य म॒ह्न ऋ॑तेक॒र्ममु॒दजा॑यन्त दे॒वाः"
		]
	},
	"samhitaAux" : {
		"lines" : [
			"ऐभि॑र्ददे॒ वृष्ण्या॒ पौंस्या॑नि॒ येभि॒रौक्ष॑द्वृत्र॒हत्या॑य व॒ज्री ।",
			"ये कर्म॑णः क्रि॒यमा॑णस्य म॒ह्न ऋ॑तेक॒र्ममु॒दजा॑यन्त दे॒वाः ॥"
		]
	},
	"padapaatha" : {
		"lines" : [
			"आ । ए॒भिः॒ । द॒दे॒ । वृष्ण्या॑ । पौंस्या॑नि । येभिः॑ । औक्ष॑त् । वृ॒त्र॒ऽहत्या॑य । व॒ज्री ।",
			"ये । कर्म॑णः । क्रि॒यमा॑णस्य । म॒ह्ना । ऋ॒ते॒ऽक॒र्मम् । उ॒त्ऽअजा॑यन्त । दे॒वाः ॥"
		]
	},
	"sayanaBhashya" : "<p>इन्द्र एभिर्मरुद्भिः सह वृष्ण्यानि वर्षकाणि पौंस्यानि बलान्याददे। आदत्ते। येभिर्मरुद्भिः सहितो वृत्रहत्याय। प्राण्युपकारवृष्ट्यावरकत्वाद्वृत्रः पापम् । तस्य हत्याय। मनुष्याणामुपद्रवशमनायेत्यर्थः। तदर्थं वज्री वज्रवानिन्द्र औक्षत्। वर्षति। ये च मरुतो देवा मह्ना महतेन्द्रेण क्रियमाणस्य कर्मणो वृष्टिप्रदानलक्षणस्य साहाय्यार्थमृतेकर्म मृतकर्मवृष्टिप्रदानकर्म प्रत्युदजायन्त उन्मुखा जायन्ते स्वयमेव तैरेभिर्दद इति समन्वयः॥७॥</p>"
}
