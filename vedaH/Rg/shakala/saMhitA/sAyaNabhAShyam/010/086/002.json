{
	"id" : "10.86.2",
	"classification" : {
		"mandala" : "10",
		"sukta" : "86",
		"ashtaka" : "8",
		"adhyaya" : "4",
		"varga" : "1",
		"anuvaka" : "7",
		"rik" : "2"
	},
	"attribute" : {
		"devata" : "इन्द्रः",
		"rishi" : "इन्द्राणी",
		"chandas" : "पङ्क्तिः"
	},
	"samhita" : {
		"lines" : [
			"परा॒ हीं॑द्र॒ धाव॑सि वृ॒षाक॑पे॒रति॒ व्यथिः॑",
			"नो अह॒ प्र विं॑दस्य॒न्यत्र॒ सोम॑पीतये॒ विश्व॑स्मा॒दिन्द्र॒ उत्त॑रः"
		]
	},
	"samhitaAux" : {
		"lines" : [
			"परा॒ ही॑न्द्र॒ धाव॑सि वृ॒षाक॑पे॒रति॒ व्यथिः॑ ।",
			"नो अह॒ प्र वि॑न्दस्य॒न्यत्र॒ सोम॑पीतये॒ विश्व॑स्मा॒दिन्द्र॒ उत्त॑रः ॥"
		]
	},
	"padapaatha" : {
		"lines" : [
			"परा॑ । हि । इ॒न्द्र॒ । धाव॑सि । वृ॒षाक॑पेः । अति॑ । व्यथिः॑ ।",
			"नो इति॑ । अह॑ । प्र । वि॒न्द॒सि॒ । अ॒न्यत्र॑ । सोम॑ऽपीतये । विश्व॑स्मात् । इन्द्रः॑ । उत्ऽत॑रः ॥"
		]
	},
	"sayanaBhashya" : "<p>हे इन्द्र त्वमत्यन्तं व्यथिश्चलितो वृषाकपेर्वृषाकपिं परा धावसि। प्रतिगच्छसि। अन्यत्र सोमपीतये सोमपानाय नो अह नैव च प्र विन्दसि। प्रगच्छसीत्यर्थः। सोऽयमिन्द्रो विश्वस्मादुत्तरः॥२॥</p>"
}
