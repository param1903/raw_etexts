{
	"id" : "10.58.1",
	"classification" : {
		"mandala" : "10",
		"sukta" : "58",
		"ashtaka" : "8",
		"adhyaya" : "1",
		"varga" : "20",
		"anuvaka" : "4",
		"rik" : "1"
	},
	"attribute" : {
		"devata" : "मन आवर्तनं",
		"rishi" : "बन्धुः श्रुतबन्धुर्विप्रबन्धुर्गौपायनाः",
		"chandas" : "अनुष्टुप्"
	},
	"samhita" : {
		"lines" : [
			"यत्ते॑ य॒मं वै॑वस्व॒तं मनो॑ ज॒गाम॑ दूर॒कम्",
			"तत्त॒ आ व॑र्तयामसी॒ह क्षया॑य जी॒वसे॑"
		]
	},
	"samhitaAux" : {
		"lines" : [
			"यत्ते॑ य॒मं वै॑वस्व॒तं मनो॑ ज॒गाम॑ दूर॒कम् ।",
			"तत्त॒ आ व॑र्तयामसी॒ह क्षया॑य जी॒वसे॑ ॥"
		]
	},
	"padapaatha" : {
		"lines" : [
			"यत् । ते॒ । य॒मम् । वै॒व॒स्व॒तम् । मनः॑ । ज॒गाम॑ । दूर॒कम् ।",
			"तत् । ते॒ । आ । व॒र्त॒या॒म॒सि॒ । इ॒ह । क्षया॑य । जी॒वसे॑ ॥"
		]
	},
	"sayanaBhashya" : "<p class=\"intro\">यत्ते यममिति द्वादशर्चं षोडशं सूक्तमानुष्टुभम्। बन्ध्वादय ऋषयः सुबन्धुदेहान्निर्गतस्येन्द्रियवर्गसहितस्य मनसः पुनस्तस्मिन्प्रवेशनार्थमिदं सूक्तं दृष्ट्वाजपन्। अतस्तेऽस्यर्षयः। प्रतिपाद्यत्वादावर्तमानं मन एव देवता। तथा चानुक्रान्तम् । यत्त्त इति द्वादशर्चमानुष्टुभं मनाअवर्तनं चे पुरिति। गतो विनियोगः॥</p><p>पुरुषस्य म्रियमाणस्य मनो नाम महद्भूतं बहुधा विशीर्णं भवति। तस्य पुनः सम्भरणमत्रोच्यते। हे म्रियमाण पुरुष यत्ते तव मनो वैवस्वतं विवस्ततः पुत्रं यमं दूरकमत्यन्तं दूरं यथा भवति तथा जगाम ते तव तन्मन आ वर्तयामसि। आवर्तयामः। किमर्थम् । इह क्षयायेह लोके निवासाय जीवसे। चिरकालजीवनायेत्यर्थः॥१॥</p>"
}
