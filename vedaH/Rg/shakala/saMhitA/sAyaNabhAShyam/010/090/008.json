{
	"id" : "10.90.8",
	"classification" : {
		"mandala" : "10",
		"sukta" : "90",
		"ashtaka" : "8",
		"adhyaya" : "4",
		"varga" : "18",
		"anuvaka" : "7",
		"rik" : "8"
	},
	"attribute" : {
		"devata" : "पुरुषः",
		"rishi" : "नारायणः",
		"chandas" : "अनुष्टुप्"
	},
	"samhita" : {
		"lines" : [
			"तस्मा॑द्य॒ज्ञात्स॑र्व॒हुतः॒ संभृ॑तं पृषदा॒ज्यम्",
			"प॒शून्ताँश्च॑क्रे वाय॒व्या॑नार॒ण्यान्ग्रा॒म्याश्च॒ ये"
		]
	},
	"samhitaAux" : {
		"lines" : [
			"तस्मा॑द्य॒ज्ञात्स॑र्व॒हुतः॒ सम्भृ॑तं पृषदा॒ज्यम् ।",
			"प॒शून्ताँश्च॑क्रे वाय॒व्या॑नार॒ण्यान्ग्रा॒म्याश्च॒ ये ॥"
		]
	},
	"padapaatha" : {
		"lines" : [
			"तस्मा॑त् । य॒ज्ञात् । स॒र्व॒ऽहुतः॑ । सम्ऽभृ॑तम् । पृ॒ष॒त्ऽआ॒ज्यम् ।",
			"प॒शून् । तान् । च॒क्रे॒ । वा॒य॒व्या॑न् । आ॒र॒ण्यान् । ग्रा॒म्याः । च॒ । ये ॥"
		]
	},
	"sayanaBhashya" : "<p>सर्वहुतः। सर्वात्मकः पुरुषो यस्मिन्यज्ञे हूयते सोऽयं सर्वहुत्। तादृशात्तस्मात्पूर्वोक्तान्मानसाद्यज्ञात्पृषदाज्यं दधिमिश्रमाज्यं सम्भृतम्। सम्पादितम्। दधि चाज्यं चेत्येवमादिभोग्यजातं सर्वं सम्पादितमित्यर्थः। तथा वायव्यान्वायुदेवताकाल्लोकप्रसिद्धानारण्यान्पशूंश्चक्रे। उत्पादितवान् आरण्याहरिणादयः। तथा ये च ग्राम्या गवाश्वादयः तानपि चक्ते। पशूनामन्तरिक्षद्वारा वायुदेवत्यत्वं यजुर्ब्राह्मणे समाम्नायते। वायवःस्थेत्याह वायुर्वा अन्तरिक्षस्याध्यक्षाः। अन्तरिक्षदेवत्याः खलुवै पशवः। वायव एवैनान्परिदधाति। तै. ब्रा. ३-२-१-३। इति॥८॥</p>"
}
