{
	"id" : "10.75.3",
	"classification" : {
		"mandala" : "10",
		"sukta" : "75",
		"ashtaka" : "8",
		"adhyaya" : "3",
		"varga" : "6",
		"anuvaka" : "6",
		"rik" : "3"
	},
	"attribute" : {
		"devata" : "नद्यः",
		"rishi" : "सिन्धुक्षित् प्रैयमेधः",
		"chandas" : "जगती"
	},
	"samhita" : {
		"lines" : [
			"दि॒वि स्व॒नो य॑तते॒ भूम्यो॒पर्य॑नं॒तं शुष्म॒मुदि॑यर्ति भा॒नुना॑",
			"अ॒भ्रादि॑व॒ प्र स्त॑नयन्ति वृ॒ष्थयः॒ सिन्धु॒र्यदेति॑ वृष॒भो न रोरु॑वत्"
		]
	},
	"samhitaAux" : {
		"lines" : [
			"दि॒वि स्व॒नो य॑तते॒ भूम्यो॒पर्य॑न॒न्तं शुष्म॒मुदि॑यर्ति भा॒नुना॑ ।",
			"अ॒भ्रादि॑व॒ प्र स्त॑नयन्ति वृ॒ष्टयः॒ सिन्धु॒र्यदेति॑ वृष॒भो न रोरु॑वत् ॥"
		]
	},
	"padapaatha" : {
		"lines" : [
			"दि॒वि । स्व॒नः । य॒त॒ते॒ । भूम्या॑ । उ॒परि॑ । अ॒न॒न्तम् । शुष्म॑म् । उत् । इ॒य॒र्ति॒ । भा॒नुना॑ ।",
			"अ॒भ्रात्ऽइ॑व । प्र । स्त॒न॒य॒न्ति॒ । वृ॒ष्टयः॑ । सिन्धुः॑ । यत् । एति॑ । वृ॒ष॒भः । न । रोरु॑वत् ॥"
		]
	},
	"sayanaBhashya" : "<p>भूम्योपरि भूमेरुपरि प्रवर्तमानः स्वनो दिवि यतते। गच्छ्ति। दिवं प्राप्नोति। सेयं सिन्धुरनन्तमपर्यन्तं शुष्मं वेगं भानुना दीप्तेनोर्मिणोदियर्ति। उद्गमयति।अभ्रादिवान्तरिक्षाद्यथा व्रुष्टयः प्र स्तनयन्ति तद्वदस्याह् शब्दाः प्रादुर्भवन्ति। यद्यदा सिन्धुरियं रोरुवद्भृशं शब्दयन् वृषभो न वृषभ इवैति गच्छति तदैवं भवति॥३॥</p>"
}
