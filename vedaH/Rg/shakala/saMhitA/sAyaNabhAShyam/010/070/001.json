{
	"id" : "10.70.1",
	"classification" : {
		"mandala" : "10",
		"sukta" : "70",
		"ashtaka" : "8",
		"adhyaya" : "2",
		"varga" : "21",
		"anuvaka" : "6",
		"rik" : "1"
	},
	"attribute" : {
		"devata" : "इध्मः समिद्धोग्निर्वा",
		"rishi" : "सुमित्रो वाध्र्यश्वः",
		"chandas" : "त्रिष्टुप्"
	},
	"samhita" : {
		"lines" : [
			"इ॒मां मे॑ अग्ने स॒मिधं॑ जुषस्वे॒ळस्प॒दे प्रति॑ हर्या घृ॒ताची॑म्",
			"वर्ष्म॑न्पृथि॒व्याः सु॑दिन॒त्वे अह्ना॑मू॒र्ध्वो भ॑व सुक्रतो देवय॒ज्या"
		]
	},
	"samhitaAux" : {
		"lines" : [
			"इ॒मां मे॑ अग्ने स॒मिधं॑ जुषस्वे॒ळस्प॒दे प्रति॑ हर्या घृ॒ताची॑म् ।",
			"वर्ष्म॑न्पृथि॒व्याः सु॑दिन॒त्वे अह्ना॑मू॒र्ध्वो भ॑व सुक्रतो देवय॒ज्या ॥"
		]
	},
	"padapaatha" : {
		"lines" : [
			"इ॒माम् । मे॒ । अ॒ग्ने॒ । स॒म्ऽइध॑म् । जु॒ष॒स्व॒ । इ॒ळः । प॒दे । प्रति॑ । ह॒र्य॒ । घृ॒ताची॑म् ।",
			"वर्ष्म॑न् । पृ॒थि॒व्याः । सु॒दिन॒ऽत्वे । अह्ना॑म् । ऊ॒र्ध्वः । भ॒व॒ । सु॒क्र॒तो॒ इति॑ सुऽक्रतो । दे॒व॒ऽय॒ज्या ॥"
		]
	},
	"sayanaBhashya" : "<p class=\"intro\">इमाम् म इत्येकादशर्चम् द्वितीयं सुक्तम्। वाध्र्यश्वस्य सुमित्रस्यार्षम् त्रैष्टुभं तनूनपाद्वर्जिताः सनराशम्साः समिदादयः प्रत्यृदं देवताः। तथाचानुक्रान्तम्। इमां म एकादशाप्रमिति। वध्र्यश्वगोत्रानां पशाविदमाप्रीसूक्तम्। सूत्रितं च। समिद्धो आद्येति सर्वेषां यथऋषि वा। आ. ३-२। इति॥</p><p>हे अग्ने इळस्पद इळायास्पदे। एतद्वा इळायास्पदं यदुत्तरवेदी नाभिः। इति ब्राह्मणम् । उत्तरवेद्यामिमां मे मदीयां समिधं युषस्व। सेवस्व। तथा घृताचीं घृतमञ्चतीं स्रुचं प्रति हर्य। प्रतिकामयस्व। किञ्च हे सुक्रतो सुप्रज्ञ पृथिव्या वर्ष्मन्वर्ष्मणि सनुच्छ्रिते पूर्वोक्ते देशेऽह्नां सुदिनत्वे तन्निमित्तं देवयज्या देवयागेन हेतुनोर्ध्वो ज्वालाभिरुन्नतो भव॥१॥</p>"
}
