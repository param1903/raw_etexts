{
	"id" : "10.40.4",
	"classification" : {
		"mandala" : "10",
		"sukta" : "40",
		"ashtaka" : "7",
		"adhyaya" : "8",
		"varga" : "18",
		"anuvaka" : "3",
		"rik" : "4"
	},
	"attribute" : {
		"devata" : "अश्विनौ",
		"rishi" : "काक्षिवती घोषा",
		"chandas" : "जगती"
	},
	"samhita" : {
		"lines" : [
			"यु॒वां मृ॒गेव॑ वार॒णा मृ॑ग॒ण्यवो॑ दो॒षा वस्तो॑र्ह॒विषा॒ नि ह्व॑यामहे",
			"यु॒वं होत्रा॑मृतु॒था जुह्व॑ते न॒रेषं॒ जना॑य वहथः शुभस्पती"
		]
	},
	"samhitaAux" : {
		"lines" : [
			"यु॒वां मृ॒गेव॑ वार॒णा मृ॑ग॒ण्यवो॑ दो॒षा वस्तो॑र्ह॒विषा॒ नि ह्व॑यामहे ।",
			"यु॒वं होत्रा॑मृतु॒था जुह्व॑ते न॒रेषं॒ जना॑य वहथः शुभस्पती ॥"
		]
	},
	"padapaatha" : {
		"lines" : [
			"यु॒वाम् । मृ॒गाऽइ॑व । वा॒र॒णा । मृ॒ग॒ण्यवः॑ । दो॒षा । वस्तोः॑ । ह॒विषा॑ । नि । ह्व॒या॒म॒हे॒ ।",
			"यु॒वम् । होत्रा॑म् । ऋ॒तु॒ऽथा । जुह्व॑ते । न॒रा॒ । इष॑म् । जना॑य । व॒ह॒थः॒ । शु॒भः॒ । प॒ती॒ इति॑ ॥"
		]
	},
	"sayanaBhashya" : "<p>हे अश्विनौ युवां वारणा वारणौ मृगेव यथा शार्दूलौ मृगण्यवोमृगयवः तद्वद्वयं दोषा रात्रौ वस्तोरहनि च हविषा निह्वयामहे नियमेन ह्वयामः । किंच हे नरा नेतारावश्वि- नौ युवं युवां ऋतुथा कालेकाले होत्रामाहुतिं जुह्वते जुह्वति यजमानाइतिशेषः । किंच युवां शुभः शुभस्य वृष्ट्युदकस्य पती स्वामिनौ सन्तौ जनाय जनार्थमिषं अन्नं वहथः प्रापयथः ॥ ४ ॥</p>"
}
