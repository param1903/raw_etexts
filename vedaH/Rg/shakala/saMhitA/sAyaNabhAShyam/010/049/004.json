{
	"id" : "10.49.4",
	"classification" : {
		"mandala" : "10",
		"sukta" : "49",
		"ashtaka" : "8",
		"adhyaya" : "1",
		"varga" : "7",
		"anuvaka" : "4",
		"rik" : "4"
	},
	"attribute" : {
		"devata" : "इन्द्रो वैकुंठः",
		"rishi" : "इन्द्रो वैकुंठः",
		"chandas" : "जगती"
	},
	"samhita" : {
		"lines" : [
			"अ॒हं पि॒तेव॑ वेत॒सूँर॒भिष्थ॑ये॒ तुग्रं॒ कुत्सा॑य॒ स्मदि॑भं च रन्धयम्",
			"अ॒हं भु॑वं॒ यज॑मानस्य रा॒जनि॒ प्र यद्भरे॒ तुज॑ये॒ न प्रि॒याधृषे॑"
		]
	},
	"samhitaAux" : {
		"lines" : [
			"अ॒हं पि॒तेव॑ वेत॒सूँर॒भिष्ट॑ये॒ तुग्रं॒ कुत्सा॑य॒ स्मदि॑भं च रन्धयम् ।",
			"अ॒हं भु॑वं॒ यज॑मानस्य रा॒जनि॒ प्र यद्भरे॒ तुज॑ये॒ न प्रि॒याधृषे॑ ॥"
		]
	},
	"padapaatha" : {
		"lines" : [
			"अ॒हम् । पि॒ताऽइ॑व । वे॒त॒सून् । अ॒भिष्ट॑ये । तुग्र॑म् । कुत्सा॑य । स्मत्ऽइ॑भम् । च॒ । र॒न्ध॒य॒म् ।",
			"अ॒हम् । भु॒व॒म् । यज॑मानस्य । रा॒जनि॑ । प्र । यत् । भ॒रे॒ । तुज॑ये । न । प्रि॒या । आ॒ऽधृषे॑ ॥"
		]
	},
	"sayanaBhashya" : "<p>अहमिन्द्रः पितेव पिता पुत्रायेव स यथा तस्मै निर्वाहार्थमभिमतम् प्रदेशं प्रसाधयति तद्वद्वेतसूनेतन्नामकाञ्जनपदानभिष्टयेऽभीच्छते कुत्साय महर्षये तुग्रं स्मदिभं च रन्धयम् । वशमनयम् । अहं यजमानस्य राजनि राजनार्थं भुवम् । आभवम् । समर्थ इति शेषः। यद्यस्मात्तुजये न पुत्रायेव पिता तस्मै यजमानायाधृषे शत्रूणां धर्षणाय प्रिया प्रियाणि प्र भरे प्रभारामि तस्माद्यजमानस्य राजनि भुवमिति सम्बन्धः॥४॥</p>"
}
