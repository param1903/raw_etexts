{
	"id" : "10.36.14",
	"classification" : {
		"mandala" : "10",
		"sukta" : "36",
		"ashtaka" : "7",
		"adhyaya" : "8",
		"varga" : "11",
		"anuvaka" : "3",
		"rik" : "14"
	},
	"attribute" : {
		"devata" : "विश्वेदेवाः",
		"rishi" : "लुशो धानाकः",
		"chandas" : "त्रिष्टुप्"
	},
	"samhita" : {
		"lines" : [
			"स॒वि॒ता प॒श्चाता॑त्सवि॒ता पु॒रस्ता॑त्सवि॒तोत्त॒रात्ता॑त्सवि॒ताध॒रात्ता॑त्",
			"स॒वि॒ता नः॑ सुवतु स॒र्वता॑तिं सवि॒ता नो॑ रासतां दी॒र्घमायुः॑"
		]
	},
	"samhitaAux" : {
		"lines" : [
			"स॒वि॒ता प॒श्चाता॑त्सवि॒ता पु॒रस्ता॑त्सवि॒तोत्त॒रात्ता॑त्सवि॒ताध॒रात्ता॑त् ।",
			"स॒वि॒ता नः॑ सुवतु स॒र्वता॑तिं सवि॒ता नो॑ रासतां दी॒र्घमायुः॑ ॥"
		]
	},
	"padapaatha" : {
		"lines" : [
			"स॒वि॒ता । प॒श्चाता॑त् । स॒वि॒ता । पु॒रस्ता॑त् । स॒वि॒ता । उ॒त्त॒रात्ता॑त् । स॒वि॒ता । अ॒ध॒रात्ता॑त् ।",
			"स॒वि॒ता । नः॒ । सु॒व॒तु॒ । स॒र्वऽता॑तिम् । स॒वि॒ता । नः॒ । रा॒स॒ता॒म् । दी॒र्घम् । आयुः॑ ॥"
		]
	},
	"sayanaBhashya" : "<p>पश्चातात् पश्चिमतः स्थितः सविता पुरस्तात् पूर्वतश्चस्थितः सविता उत्तरात्तात् उत्त- रतः स्थितश्च अधरातात् दक्षिणतश्च स्थितः सविता नोस्माकं सर्वतातिं सर्वमभिलषितं धनादिकं सुवतु प्रेरयतु । किंच सवितैव नोस्मभ्यं दीर्घं बहुकालीनं आयुः रासतां ददातु बहुधा सवितृपदग्रहणमत्यन्तमादरार्थं ॥ १४ ॥</p><p class=\"end\">नमोमित्रस्येति द्वादशर्चमष्टमं सूक्तं अभितपानाम सूर्यपुत्रऋषिः इदमादीनि पंचसूक्ता- नि जागतानि अस्य सूक्तस्य दशमी त्रिष्टुप् सूर्योदेवता । तथा चानुक्रान्तं—नमोद्वादश सौ- र्योभितपाः सौर्यं जागतं वै त्रिष्टुप् दशमीति । आश्विनशस्त्रे सूर्योदयादूर्ध्वं सौर्यकांडे एतत्सू क्तम् । सूत्रितंच—चित्रन्देवानां नमोमित्रस्येति । विषुवति निष्केवल्ये आद्यस्तृचोनुरूपः । सूत्रि- तंच—बिभ्राट्बृहत् पिबतुसोम्यंमधु नमोमित्रस्यवरुणस्यचक्षसइति स्तोत्रियानुरूपाविति । स्वपन्तमभ्यस्तमयेसति रात्रिशेषं स्थित्वा प्रातर्येनसूर्यज्योतिषेत्यादिभिः सूर्यउपस्थेयः । सूत्रि- तंच—अव्याधितं चेत्स्वपन्तमादित्योभ्यस्तमियाद्वाग्यतोनुपविशन् रात्रिशेषं भूत्वा येनसूर्य- ज्योतिषाबाधसेतमइति पंचभिरादित्यमुपतिष्ठेत । स्वपन्तमभ्युदिते यस्यते विश्वेत्यादिभिस्च तसृभिः सूर्यउपस्थेयः । सूत्रितंच—अभ्युदियाच्चेदकर्मश्रान्तमनभिरूपेण कर्मणा वाग्यइति समानमुत्तराभिश्चतसृभिरुपस्थानमिति । एकादशिनस्य सौर्यस्य पशोर्हविषोयाज्या । सूत्रितं- च—शन्नोभवचक्षसाशन्नोह्नाऽऽवायोभूषशुचिपा उपनइति । होत्राकाणांशकलाधाने यद्वोदेवा इत्येषा । विवाहेकन्यारोदनीये जीवंरुदुन्तीत्येषा जप्या ।</p>"
}
