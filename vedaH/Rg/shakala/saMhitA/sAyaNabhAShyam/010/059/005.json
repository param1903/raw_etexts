{
	"id" : "10.59.5",
	"classification" : {
		"mandala" : "10",
		"sukta" : "59",
		"ashtaka" : "8",
		"adhyaya" : "1",
		"varga" : "22",
		"anuvaka" : "4",
		"rik" : "5"
	},
	"attribute" : {
		"devata" : "असुनीतिः",
		"rishi" : "बन्धुः श्रुतबन्धुर्विप्रबन्धुर्गौपायनाः",
		"chandas" : "त्रिष्टुप्"
	},
	"samhita" : {
		"lines" : [
			"असु॑नीते॒ मनो॑ अ॒स्मासु॑ धारय जी॒वात॑वे॒ सु प्र ति॑रा न॒ आयुः॑",
			"रा॒रं॒धि नः॒ सूर्य॑स्य सं॒दृशि॑ घृ॒तेन॒ त्वं त॒न्वं॑ वर्धयस्व"
		]
	},
	"samhitaAux" : {
		"lines" : [
			"असु॑नीते॒ मनो॑ अ॒स्मासु॑ धारय जी॒वात॑वे॒ सु प्र ति॑रा न॒ आयुः॑ ।",
			"रा॒र॒न्धि नः॒ सूर्य॑स्य सं॒दृशि॑ घृ॒तेन॒ त्वं त॒न्वं॑ वर्धयस्व ॥"
		]
	},
	"padapaatha" : {
		"lines" : [
			"असु॑ऽनीते । मनः॑ । अ॒स्मासु॑ । धा॒र॒य॒ । जी॒वात॑वे । सु । प्र । ति॒र॒ । नः॒ । आयुः॑ ।",
			"र॒र॒न्धि । नः॒ । सूर्य॑स्य । स॒म्ऽदृशि॑ । घृ॒तेन॑ । त्वम् । त॒न्व॑म् । व॒र्ध॒य॒स्व॒ ॥"
		]
	},
	"sayanaBhashya" : "<p>हे असुनीते मनुष्याणामसूनां नेत्रि देवि अस्मासु मनः पुनर्धारय। किञ्च जीवातवे जीवितुं सु प्र तिर सुष्ठु वर्धय नोऽस्माकमायुः। किञ्च रारन्धि स्थापय नोऽस्मान् सूर्यस्य सन्दृशि चिरसन्दर्शने। त्व च घृतेनास्माभिर्दत्तेन तन्वं शरीरं वर्धय। वर्धयस्व॥५॥</p>"
}
