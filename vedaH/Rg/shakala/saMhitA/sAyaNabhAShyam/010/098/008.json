{
	"id" : "10.98.8",
	"classification" : {
		"mandala" : "10",
		"sukta" : "98",
		"ashtaka" : "8",
		"adhyaya" : "5",
		"varga" : "13",
		"anuvaka" : "8",
		"rik" : "8"
	},
	"attribute" : {
		"devata" : "देवाः",
		"rishi" : "देवापिरार्ष्टिषेणः",
		"chandas" : "त्रिष्टुप्"
	},
	"samhita" : {
		"lines" : [
			"यं त्वा॑ दे॒वापिः॑ शुशुचा॒नो अ॑ग्न आर्ष्थिषे॒णो म॑नु॒ष्यः॑ समी॒धे",
			"विश्वे॑भिर्दे॒वैर॑नुम॒द्यमा॑नः॒ प्र प॒र्जन्य॑मीरया वृष्थि॒मन्त॑म्"
		]
	},
	"samhitaAux" : {
		"lines" : [
			"यं त्वा॑ दे॒वापिः॑ शुशुचा॒नो अ॑ग्न आर्ष्टिषे॒णो म॑नु॒ष्यः॑ समी॒धे ।",
			"विश्वे॑भिर्दे॒वैर॑नुम॒द्यमा॑नः॒ प्र प॒र्जन्य॑मीरया वृष्टि॒मन्त॑म् ॥"
		]
	},
	"padapaatha" : {
		"lines" : [
			"यम् । त्वा॒ । दे॒वऽआ॑पिः । शु॒शु॒चा॒नः । अ॒ग्ने॒ । आ॒र्ष्टि॒षे॒णः । म॒नु॒ष्यः॑ । स॒म्ऽई॒धे ।",
			"विश्वे॑भिः । दे॒वैः । अ॒नु॒ऽम॒द्यमा॑नः । प्र । प॒र्जन्य॑म् । ई॒र॒य॒ । वृ॒ष्टि॒ऽमन्त॑म् ॥"
		]
	},
	"sayanaBhashya" : "<p>हे अग्ने यं त्वा त्वां शशुचानः स्तोत्रेण ज्वलन् मनुष्य आर्ष्टिषेणो देवापिः समीधे सम्यग्दीपयति स त्वं विश्वेभिः सर्वैर्देवैरनुमद्यमानोऽनुमाद्यमानः सन् पर्जन्यं मेघं वृष्टिमन्तं वर्षणवन्तं प्रेरय। गमय॥८॥</p>"
}
