{
	"id" : "10.53.8",
	"classification" : {
		"mandala" : "10",
		"sukta" : "53",
		"ashtaka" : "8",
		"adhyaya" : "1",
		"varga" : "14",
		"anuvaka" : "4",
		"rik" : "8"
	},
	"attribute" : {
		"devata" : "अग्निः सौचीकः",
		"rishi" : "देवाः",
		"chandas" : "त्रिष्टुप्"
	},
	"samhita" : {
		"lines" : [
			"अश्म॑न्वती रीयते॒ सं र॑भध्व॒मुत्ति॑ष्टत॒ प्र त॑रता सखायः",
			"अत्रा॑ जहाम॒ ये अस॒न्नशे॑वाः शि॒वान्व॒यमुत्त॑रेमा॒भि वाजा॑न्"
		]
	},
	"samhitaAux" : {
		"lines" : [
			"अश्म॑न्वती रीयते॒ सं र॑भध्व॒मुत्ति॑ष्ठत॒ प्र त॑रता सखायः ।",
			"अत्रा॑ जहाम॒ ये अस॒न्नशे॑वाः शि॒वान्व॒यमुत्त॑रेमा॒भि वाजा॑न् ॥"
		]
	},
	"padapaatha" : {
		"lines" : [
			"अश्म॑न्ऽवती । री॒य॒ते॒ । सम् । र॒भ॒ध्व॒म् । उत् । ति॒ष्ठ॒त॒ । प्र । त॒र॒त॒ । स॒खा॒यः॒ ।",
			"अत्र॑ । ज॒हा॒म॒ । ये । अस॑न् । अशे॑वाः । शि॒वान् । व॒यम् । उत् । त॒रे॒म॒ । अ॒भि । वाजा॑न् ॥"
		]
	},
	"sayanaBhashya" : "<p class=\"intro\">वैवाहिके प्रयाणे यदि नावा तार्या नदी स्यात् तदानीमश्मन्वतीत्यर्धर्चेन वधूं नावामारोहयेत् उत्तरेणार्धर्चेन नदीमुत्क्रमयेत्। सूत्रितं च। अश्मन्वती रीयते सं रभध्वमित्यर्धर्चेन नावमारोहयेदुत्तरेणोत्क्रमयेत्। आ. गृ. १-८-२, ३। इति॥</p><p>अनयापि देवा यज्ञजिगमिषवः परस्परं ब्रुवते। अश्मन्वती नाम नदी रीयते। गच्छति। री गतिरेषणयोः। तां यज्ञगमनायोत्तरीतुमुत्तिष्ठत। उद्गच्छत। तथा कृत्वा प्रतरत। तां नदीमुल्लङ्घयत। हे सखायो यजमानस्य सखि भूता इति देवानां सम्बोधनम् । अत्रास्यां नद्यां जहाम। परित्यजाम। कानिति उच्यते। येऽशेवाः। शेवमिति सुखनाम। येऽसुखभूता आसन् अभवन् अस्मानाश्रित्य वर्तन्ते ताञ्जहाम। तथा कृत्वा शिवान् सुखकराणि वाजानन्नानि हवींष्यभिप्राप्तुमुत्तरेम॥८॥</p>"
}
