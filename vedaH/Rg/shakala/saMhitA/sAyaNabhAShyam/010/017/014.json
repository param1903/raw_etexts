{
	"id" : "10.17.14",
	"classification" : {
		"mandala" : "10",
		"sukta" : "17",
		"ashtaka" : "7",
		"adhyaya" : "6",
		"varga" : "25",
		"anuvaka" : "2",
		"rik" : "14"
	},
	"attribute" : {
		"devata" : "आपः",
		"rishi" : "देवश्रवा यामायनः",
		"chandas" : "अनुष्टुप्"
	},
	"samhita" : {
		"lines" : [
			"पय॑स्वती॒रोष॑धयः॒ पय॑स्वन्माम॒कं वचः॑",
			"अ॒पां पय॑स्व॒दित्पय॒स्तेन॑ मा स॒ह शुं॑धत"
		]
	},
	"samhitaAux" : {
		"lines" : [
			"पय॑स्वती॒रोष॑धयः॒ पय॑स्वन्माम॒कं वचः॑ ।",
			"अ॒पां पय॑स्व॒दित्पय॒स्तेन॑ मा स॒ह शु॑न्धत ॥"
		]
	},
	"padapaatha" : {
		"lines" : [
			"पय॑स्वतीः । ओष॑धयः । पय॑स्वत् । मा॒म॒कम् । वचः॑ ।",
			"अ॒पाम् । पय॑स्वत् । इत् । पयः॑ । तेन॑ । मा॒ । स॒ह । शु॒न्ध॒त॒ ॥"
		]
	},
	"sayanaBhashya" : "<p>इयं प्रत्यक्षकृता हे आपः ओषघयः पयस्वत्यः वृष्टिलक्षणेनोदकेन सारवत्योभवन्ति मामकं मदीयं वचः वचनं वृष्टिप्रार्थनवचनं पयस्वत् सारवत् भवति किं बहुना यच्चेह किंचिदपामुदकानां पयः क्षीरवत् सारभूतंयदस्ति तत्सर्वं पयस्वत् सारवदेव तेनोदकसारे- ण सह मा मां शुन्धत यूयं शोधयत । आपोअद्य्नान्वचारिषंरसेनसमगस्महीतिनिगमान्तरं ॥ १४ ॥</p><p class=\"end\">परंम्रुत्योइति चतुर्दशर्चं द्वितीयं सूक्तं यमपुत्रस्य सङ्कुसुकस्यार्षं एकादशी प्रस्तारपङ्क्तिः आद्यौ जागतौ ततो द्वौ गायत्रौ प्रस्तारपङ्क्तिः पुरतइति । त्रयोदशी जगती चतुर्दशी अनु- ष्टुप् शिष्टास्त्रिष्टुभः । तत्रादौ चतस्रोमृत्युदेवत्याः पञ्चमी धातृदेवताका षष्ठी त्वष्टृदेवत्या सप्तम्याद्याः शिष्टाः पितृमेधाभिधायिन्यः अतस्तद्देवताकाः अन्त्या तु अनिरुक्तत्वात् प्राजा- पत्या वा । तथाचानुक्रान्तं—परंमृत्योः सङ्कुसुकश्चतस्रोमृत्युदेवताः पराधात्री परा त्वाष्ट्री पराः पितृमेधाएकादशी प्रस्तारपङ्क्तिर्जगत्युपान्त्यान्त्यानुष्टुप् प्राजापत्यावासानिरुक्तेति ।</p>"
}
