{
	"id" : "10.118.5",
	"classification" : {
		"mandala" : "10",
		"sukta" : "118",
		"ashtaka" : "8",
		"adhyaya" : "6",
		"varga" : "24",
		"anuvaka" : "10",
		"rik" : "5"
	},
	"attribute" : {
		"devata" : "अग्नी रक्षोहा",
		"rishi" : "उरुक्षय आमहीयवः",
		"chandas" : "गायत्री"
	},
	"samhita" : {
		"lines" : [
			"जर॑माणः॒ समि॑ध्यसे दे॒वेभ्यो॑ हव्यवाहन",
			"तं त्वा॑ हवन्त॒ मर्त्याः॑"
		]
	},
	"samhitaAux" : {
		"lines" : [
			"जर॑माणः॒ समि॑ध्यसे दे॒वेभ्यो॑ हव्यवाहन ।",
			"तं त्वा॑ हवन्त॒ मर्त्याः॑ ॥"
		]
	},
	"padapaatha" : {
		"lines" : [
			"जर॑माणः । सम् । इ॒ध्य॒से॒ । दे॒वेभ्यः॑ । ह॒व्य॒ऽवा॒ह॒न॒ ।",
			"तम् । त्वा॒ । ह॒व॒न्त॒ । मर्त्याः॑ ॥"
		]
	},
	"sayanaBhashya" : "<p class=\"intro\">अप्तोर्यामे होतुरतिरिक्त्योक्थ्ये जरमाणह् समिध्यस इत्यनुरूपस्तृचः। सुत्रितं च। जराबोध तद्विविद्धि जरमानः समिध्यसे। आ. ९-११। इति॥</p><p>हे हव्यवाहन हव्यानां प्रापयितः। हव्येऽनन्तः पादम्। पा. ३-२-६६। इति ञ्युट्। जरमाणः स्तोतृभिः स्तूयमानः। जरतिः स्तुतिकर्मा। स त्वं देवेभ्यो देवार्थं समिध्यसे। हविर्भिः सम्यग्दीप्यसे। तं तादृशं त्वा त्वां मर्त्या मनुष्येषु साधवो यजमाना ह्वन्त। आह्वयन्ति। ह्वयतेर्लङि बहुलं छन्दसीति सम्प्रसारणम्। ५॥</p>"
}
