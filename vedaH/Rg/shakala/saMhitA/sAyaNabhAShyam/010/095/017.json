{
	"id" : "10.95.17",
	"classification" : {
		"mandala" : "10",
		"sukta" : "95",
		"ashtaka" : "8",
		"adhyaya" : "5",
		"varga" : "4",
		"anuvaka" : "8",
		"rik" : "17"
	},
	"attribute" : {
		"devata" : "उर्वशी",
		"rishi" : "पुरूरवा ऐळः",
		"chandas" : "त्रिष्टुप्"
	},
	"samhita" : {
		"lines" : [
			"अं॒त॒रि॒क्ष॒प्रां रज॑सो वि॒मानी॒मुप॑ शिक्षाम्यु॒र्वशीं॒ वसि॑ष्टः",
			"उप॑ त्वा रा॒तिः सु॑कृ॒तस्य॒ तिष्टा॒न्नि व॑र्तस्व॒ हृद॑यं तप्यते मे"
		]
	},
	"samhitaAux" : {
		"lines" : [
			"अ॒न्त॒रि॒क्ष॒प्रां रज॑सो वि॒मानी॒मुप॑ शिक्षाम्यु॒र्वशीं॒ वसि॑ष्ठः ।",
			"उप॑ त्वा रा॒तिः सु॑कृ॒तस्य॒ तिष्ठा॒न्नि व॑र्तस्व॒ हृद॑यं तप्यते मे ॥"
		]
	},
	"padapaatha" : {
		"lines" : [
			"अ॒न्त॒रि॒क्ष॒ऽप्राम् । रज॑सः । वि॒ऽमानी॑म् । उप॑ । शि॒क्षा॒मि॒ । उ॒र्वशी॑म् । वसि॑ष्ठः ।",
			"उप॑ । त्वा॒ । रा॒तिः । सु॒ऽकृ॒तस्य॑ । तिष्ठा॑त् । नि । व॒र्त॒स्व॒ । हृद॑यम् । त॒प्य॒ते॒ । मे॒ ॥"
		]
	},
	"sayanaBhashya" : "<p>अन्तरिक्षप्राम् स्वतेजसान्तरिक्षस्य पुरयित्रीं तथा रजसो रञ्जकस्योदकस्य विमानीं निर्मात्रीमुर्वशीं वसिष्ठः समानानां मध्येऽतिशयेन वासयिताहमुपशिक्षामि। वशं नयामि। सुकृतस्य शोभनकर्मणॊ रातिर्दाता पुरूरवास्त्वा त्वामुपतिष्ठात्। उपतिष्ठतु। मे हृदयं तप्यते। अतो नि वर्तस्व। एवं राजोवाच॥१७॥</p>"
}
