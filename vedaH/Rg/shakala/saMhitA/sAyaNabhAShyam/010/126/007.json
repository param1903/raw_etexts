{
	"id" : "10.126.7",
	"classification" : {
		"mandala" : "10",
		"sukta" : "126",
		"ashtaka" : "8",
		"adhyaya" : "7",
		"varga" : "13",
		"anuvaka" : "10",
		"rik" : "7"
	},
	"attribute" : {
		"devata" : "विश्वेदेवाः",
		"rishi" : "कुल्मलबर्हिषः शैलूषिरंहोमुग्वा वामदेव्यः",
		"chandas" : "उपरिष्टाद्बृहती"
	},
	"samhita" : {
		"lines" : [
			"शु॒नम॒स्मभ्य॑मू॒तये॒ वरु॑णो मि॒त्रो अ॑र्य॒मा",
			"शर्म॑ यच्छन्तु स॒प्रथ॑ आदि॒त्यासो॒ यदीम॑हे॒ अति॒ द्विषः॑"
		]
	},
	"samhitaAux" : {
		"lines" : [
			"शु॒नम॒स्मभ्य॑मू॒तये॒ वरु॑णो मि॒त्रो अ॑र्य॒मा ।",
			"शर्म॑ यच्छन्तु स॒प्रथ॑ आदि॒त्यासो॒ यदीम॑हे॒ अति॒ द्विषः॑ ॥"
		]
	},
	"padapaatha" : {
		"lines" : [
			"शु॒नम् । अ॒स्मभ्य॑म् । ऊ॒तये॑ । वरु॑णः । मि॒त्रः । अ॒र्य॒मा ।",
			"शर्म॑ । य॒च्छ॒न्तु॒ । स॒ऽप्रथः॑ । आ॒दि॒त्यासः॑ । यत् । ईम॑हे । अति॑ । द्विषः॑ ॥"
		]
	},
	"sayanaBhashya" : "<p>वरुणादयो देवा ऊतये रक्षायै शुनं सुखमस्मभ्यं स्तोतृभ्यः प्रयच्छन्तु। तथादित्यासोऽदितेः पुत्रास्ते सप्रथः सर्वतः पृठु विस्तीर्णं शर्म सुखं च यच्छन्तु। अस्मभ्यं ददतु। यच्छर्म वयमीमहे याचामहे। द्विषश्चाति नयन्तु॥७॥</p>"
}
