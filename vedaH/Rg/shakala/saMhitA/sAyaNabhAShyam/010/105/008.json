{
	"id" : "10.105.8",
	"classification" : {
		"mandala" : "10",
		"sukta" : "105",
		"ashtaka" : "8",
		"adhyaya" : "5",
		"varga" : "27",
		"anuvaka" : "9",
		"rik" : "8"
	},
	"attribute" : {
		"devata" : "इन्द्रः",
		"rishi" : "कौत्सो दुर्मित्रो नाम्ना दुर्मित्रो गुणतो वा नाम्ना दुर्मित्रो गुणतः",
		"chandas" : "उष्णिक्"
	},
	"samhita" : {
		"lines" : [
			"अव॑ नो वृजि॒ना शि॑शीह्यृ॒चा व॑नेमा॒नृचः॑",
			"नाब्र॑ह्मा य॒ज्ञ ऋध॒ग्जोष॑ति॒ त्वे"
		]
	},
	"samhitaAux" : {
		"lines" : [
			"अव॑ नो वृजि॒ना शि॑शीह्यृ॒चा व॑नेमा॒नृचः॑ ।",
			"नाब्र॑ह्मा य॒ज्ञ ऋध॒ग्जोष॑ति॒ त्वे ॥"
		]
	},
	"padapaatha" : {
		"lines" : [
			"अव॑ । नः॒ । वृ॒जि॒ना । शि॒शी॒हि॒ । ऋ॒चा । व॒ने॒म॒ । अ॒नृचः॑ ।",
			"न । अब्र॑ह्मा । य॒ज्ञः । ऋध॑क् । जोष॑ति । त्वे इति॑ ॥"
		]
	},
	"sayanaBhashya" : "<p>हे इन्द्र नोऽस्माकं वृजिना वृजिनानि वर्जनीयानि पापान्यव शिशीहि। अत्यर्थम् तनूकुरु। विनाशायेत्यर्थः। वयं चर्चा स्तुत्या साधनेनानृचोऽस्तुतिकानयजमानान्वनेम। हिंसाम। अब्रह्मा। ब्रह्म परिवृढं स्तोत्रम् । स्तुतिविरहितो यज्ञ ऋधक् सस्तुतिकाद्यज्ञात्पृथग्भुतस्त्वे त्वयि न जोषति। न सेवते त्वाम् । न प्रीणयतीत्यर्थः। जुषी प्रीतिसेवनयोः। व्यत्ययेन शप् परस्मैपदं च॥८॥</p>"
}
