{
	"id" : "10.103.7",
	"classification" : {
		"mandala" : "10",
		"sukta" : "103",
		"ashtaka" : "8",
		"adhyaya" : "5",
		"varga" : "23",
		"anuvaka" : "9",
		"rik" : "7"
	},
	"attribute" : {
		"devata" : "इन्द्रः",
		"rishi" : "अप्रतिरथ ऐन्द्रः",
		"chandas" : "त्रिष्टुप्"
	},
	"samhita" : {
		"lines" : [
			"अ॒भि गो॒त्राणि॒ सह॑सा॒ गाह॑मानोऽद॒यो वी॒रः श॒तम॑न्यु॒रिन्द्रः॑",
			"दु॒श्च्य॒व॒नः पृ॑तना॒षाळ॑यु॒ध्यो॒थ्॒॑ऽस्माकं॒ सेना॑ अवतु॒ प्र यु॒त्सु"
		]
	},
	"samhitaAux" : {
		"lines" : [
			"अ॒भि गो॒त्राणि॒ सह॑सा॒ गाह॑मानोऽद॒यो वी॒रः श॒तम॑न्यु॒रिन्द्रः॑ ।",
			"दु॒श्च्य॒व॒नः पृ॑तना॒षाळ॑यु॒ध्यो॒३॒॑ऽस्माकं॒ सेना॑ अवतु॒ प्र यु॒त्सु ॥"
		]
	},
	"padapaatha" : {
		"lines" : [
			"अ॒भि । गो॒त्राणि॑ । सह॑सा । गाह॑मानः । अ॒द॒यः । वी॒रः । श॒तऽम॑न्युः । इन्द्रः॑ ।",
			"दुः॒ऽच्य॒व॒नः । पृ॒त॒ना॒षाट् । अ॒यु॒ध्यः । अ॒स्माक॑म् । सेनाः॑ । अ॒व॒तु॒ । प्र । यु॒त्ऽसु ॥"
		]
	},
	"sayanaBhashya" : "<p>अयमिन्द्रो गोत्राण्यभ्राणि मेघान् सहसा बलेनाभि गाहमानः प्रविशन्नरयो निर्दयो वीरो विक्रान्तः शतमन्युर्बहुयज्ञो बहुक्रोधो वा दुश्च्यवनोऽन्यैरचाल्यः। स्वयं पृतनाषाट् शत्रुसेनानामभिभविता। छन्दसि सह इति ण्विः। सहेः साडः स इति मूर्धन्यादेशः। अयुध्यः सम्प्रहर्तुमशक्यः। युध सम्प्रहारे। छान्दसः क्यप्। ईदृगिन्द्रोऽस्माकं सेना युत्सु सङ्ग्रामेषु प्रावतु। प्रकर्षेण रक्षतु॥७॥</p>"
}
