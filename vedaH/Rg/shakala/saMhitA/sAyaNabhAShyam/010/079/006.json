{
	"id" : "10.79.6",
	"classification" : {
		"mandala" : "10",
		"sukta" : "79",
		"ashtaka" : "8",
		"adhyaya" : "3",
		"varga" : "14",
		"anuvaka" : "6",
		"rik" : "6"
	},
	"attribute" : {
		"devata" : "अग्निः",
		"rishi" : "अग्निः सौचीको वैश्वानरो वा सप्तिर्वा वाजंभरः",
		"chandas" : "त्रिष्टुप्"
	},
	"samhita" : {
		"lines" : [
			"किं दे॒वेषु॒ त्यज॒ एन॑श्चक॒र्थाग्ने॑ पृ॒च्छामि॒ नु त्वामवि॑द्वान्",
			"अक्री॑ळ॒न्क्रीळ॒न्हरि॒रत्त॑वे॒ऽदन्वि प॑र्व॒शश्च॑कर्त॒ गामि॑वा॒सिः"
		]
	},
	"samhitaAux" : {
		"lines" : [
			"किं दे॒वेषु॒ त्यज॒ एन॑श्चक॒र्थाग्ने॑ पृ॒च्छामि॒ नु त्वामवि॑द्वान् ।",
			"अक्री॑ळ॒न्क्रीळ॒न्हरि॒रत्त॑वे॒ऽदन्वि प॑र्व॒शश्च॑कर्त॒ गामि॑वा॒सिः ॥"
		]
	},
	"padapaatha" : {
		"lines" : [
			"किम् । दे॒वेषु॑ । त्यजः॑ । एनः॑ । च॒क॒र्थ॒ । अग्ने॑ । पृ॒च्छामि॑ । नु । त्वाम् । अवि॑द्वान् ।",
			"अक्री॑ळन् । क्रीळ॑न् । हरिः॑ । अत्त॑वे । अ॒दन् । वि । प॒र्व॒ऽशः । च॒क॒र्त॒ । गाम्ऽइ॑व । अ॒सिः ॥"
		]
	},
	"sayanaBhashya" : "<p>हे अग्ने त्वां नु क्षिप्रं देवेषु किं त्यजः क्रोधमेनः पापं च चकर्थ कृतवानसीत्यविद्वानहम् पृच्छामि। खाण्डवं दहन्तमग्निं पृच्छामि। किञ्चाक्रीळन् क्वचिद्देशेऽविहरन् क्रीळन् क्वचिद्देशे विनोदयल्लीलया दहन्ळर्हरितवर्णः सन्नत्तवेऽत्तव्यमदन्नन्नकाष्ठादिकं पर्वशः सन्धौ सन्धौ वि चकर्थ। विविधं करोषि। गामिवासिः गां यथासि स्वधितिः पर्वशश्छिनत्ति तद्वत्॥६॥</p>"
}
