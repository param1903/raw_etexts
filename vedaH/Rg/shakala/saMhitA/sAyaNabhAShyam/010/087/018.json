{
	"id" : "10.87.18",
	"classification" : {
		"mandala" : "10",
		"sukta" : "87",
		"ashtaka" : "8",
		"adhyaya" : "4",
		"varga" : "8",
		"anuvaka" : "7",
		"rik" : "18"
	},
	"attribute" : {
		"devata" : "अग्नी रक्षोहा",
		"rishi" : "पायुः",
		"chandas" : "त्रिष्टुप्"
	},
	"samhita" : {
		"lines" : [
			"वि॒षं गवां॑ यातु॒धानाः॑ पिबं॒त्वा वृ॑श्च्यन्ता॒मदि॑तये दु॒रेवाः॑",
			"परै॑नान्दे॒वः स॑वि॒ता द॑दातु॒ परा॑ भा॒गमोष॑धीनां जयन्ताम्"
		]
	},
	"samhitaAux" : {
		"lines" : [
			"वि॒षं गवां॑ यातु॒धानाः॑ पिब॒न्त्वा वृ॑श्च्यन्ता॒मदि॑तये दु॒रेवाः॑ ।",
			"परै॑नान्दे॒वः स॑वि॒ता द॑दातु॒ परा॑ भा॒गमोष॑धीनां जयन्ताम् ॥"
		]
	},
	"padapaatha" : {
		"lines" : [
			"वि॒षम् । गवा॑म् । या॒तु॒ऽधानाः॑ । पि॒ब॒न्तु॒ । आ । वृ॒श्च्य॒न्ता॒म् । अदि॑तये । दुः॒ऽएवाः॑ ।",
			"परा॑ । ए॒ना॒न् । दे॒वः । स॒वि॒ता । द॒दा॒तु॒ । परा॑ । भा॒गम् । ओष॑धीनाम् । ज॒य॒न्ता॒म् ॥"
		]
	},
	"sayanaBhashya" : "<p>हे अग्ने यातुधाना राक्षसा गवां पशूनां गृहे स्थितं विषं पिबन्तु। किञ्चादितयेऽदित्यर्थं दुरेवा दुस्तरा यातुधाना आ वृष्च्यन्ताम् । त्वदीयैरायुधैराच्छित्यन्ताम्। किञ्च सविता देव एनान्राक्षसान्परा ददातु। सिम्हेभ्यः प्रयच्छतु। अपि च तेऽमी राक्षसा ओषधीनां स्वभुतं भागं भजनीयमन्नं परा जयन्ताम्। लभन्तामित्यर्थः॥१८॥</p>"
}
