{
	"id" : "10.34.10",
	"classification" : {
		"mandala" : "10",
		"sukta" : "34",
		"ashtaka" : "7",
		"adhyaya" : "8",
		"varga" : "4",
		"anuvaka" : "3",
		"rik" : "10"
	},
	"attribute" : {
		"devata" : "अक्षकितवनिन्दा",
		"rishi" : "कवष ऐलूषो अक्षो वा मौजवान्",
		"chandas" : "त्रिष्टुप्"
	},
	"samhita" : {
		"lines" : [
			"जा॒या त॑प्यते कित॒वस्य॑ ही॒ना मा॒ता पु॒त्रस्य॒ चर॑तः॒ क्व॑ स्वित्",
			"ऋ॒णा॒वा बिभ्य॒द्धन॑मि॒च्छमा॑नो॒ऽन्येषा॒मस्त॒मुप॒ नक्त॑मेति"
		]
	},
	"samhitaAux" : {
		"lines" : [
			"जा॒या त॑प्यते कित॒वस्य॑ ही॒ना मा॒ता पु॒त्रस्य॒ चर॑तः॒ क्व॑ स्वित् ।",
			"ऋ॒णा॒वा बिभ्य॒द्धन॑मि॒च्छमा॑नो॒ऽन्येषा॒मस्त॒मुप॒ नक्त॑मेति ॥"
		]
	},
	"padapaatha" : {
		"lines" : [
			"जा॒या । त॒प्य॒ते॒ । कि॒त॒वस्य॑ । ही॒ना । मा॒ता । पु॒त्रस्य॑ । चर॑तः । क्व॑ । स्वि॒त् ।",
			"ऋ॒ण॒ऽवा । बिभ्य॑त् । धन॑म् । इ॒च्छमा॑नः । अ॒न्येषा॑म् । अस्त॑म् । उप॑ । नक्त॑म् । ए॒ति॒ ॥"
		]
	},
	"sayanaBhashya" : "<p>क्वचित् क्वापि चरतोनिर्वेदाद्गच्छतः कितवस्य जाया भार्या हीना परित्यक्ता सती त- प्यते वियोगसन्तापेन सन्तप्ता भवति माता जनन्यपि पुत्रस्यापि क्वापि चरतः कितवस्य संबन्धाद्धीना तप्यते पुत्रशोकेन सन्तप्ता भवति । ऋणावा अक्षपराजयात् ऋणवान् कितवः सर्वतोबिभ्यत् धनं स्तेयजनितं इच्छमानः कामयमानः अन्येषां ब्राह्मणादीनां अस्तं गृहम् । अस्तं पस्त्यमिति गृहनामसु पाठात् । नक्तं रात्रावुपैति चौर्यार्थमुपगच्छति ॥ १० ॥</p>"
}
