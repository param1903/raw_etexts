{
	"id" : "10.63.15",
	"classification" : {
		"mandala" : "10",
		"sukta" : "63",
		"ashtaka" : "8",
		"adhyaya" : "2",
		"varga" : "5",
		"anuvaka" : "5",
		"rik" : "15"
	},
	"attribute" : {
		"devata" : "पथ्या स्वस्तिः",
		"rishi" : "गयः प्लातः",
		"chandas" : "जगती त्रिष्टुब्वा"
	},
	"samhita" : {
		"lines" : [
			"स्व॒स्ति नः॑ प॒थ्या॑सु॒ धन्व॑सु स्व॒स्त्यट्॒॑प्सु वृ॒जने॒ स्व॑र्वति",
			"स्व॒स्ति नः॑ पुत्रकृ॒थेषु॒ योनि॑षु स्व॒स्ति रा॒ये म॑रुतो दधातन"
		]
	},
	"samhitaAux" : {
		"lines" : [
			"स्व॒स्ति नः॑ प॒थ्या॑सु॒ धन्व॑सु स्व॒स्त्य१॒॑प्सु वृ॒जने॒ स्व॑र्वति ।",
			"स्व॒स्ति नः॑ पुत्रकृ॒थेषु॒ योनि॑षु स्व॒स्ति रा॒ये म॑रुतो दधातन ॥"
		]
	},
	"padapaatha" : {
		"lines" : [
			"स्व॒स्ति । नः॒ । प॒थ्या॑सु । धन्व॑ऽसु । स्व॒स्ति । अ॒प्ऽसु । वृ॒जने॑ । स्वः॑ऽवति ।",
			"स्व॒स्ति । नः॒ । पु॒त्र॒ऽकृ॒थेषु॑ । योनि॑षु । स्व॒स्ति । रा॒ये । म॒रु॒तः॒ । द॒धा॒त॒न॒ ॥"
		]
	},
	"sayanaBhashya" : "<p class=\"intro\">प्रायणेयेष्टौ पथ्यास्वस्तेर्यागस्य स्वस्ति नः पथ्यास्वित्येषानुवाक्या। उत्तरायाज्या। सूत्रितं च। स्वस्ति नह् पथ्यासु धन्वस्विति द्वे अग्ने नय सुपथा राये अस्मान्। आ. ४-३। इति। उदयनीयायामेत एव विपर्यस्ते याज्यानुवाक्ये। सूत्रितं च। विपरीताश्च यज्यानुवाक्या इति॥</p><p>हे मरुतो मितराविणो देवाः नोऽस्माकं पथ्यासु पथियोग्येषु सोदकेषु देशेषु स्वस्ति कल्याणम् कुरुत। तथा धन्वसु निरुदकेशु देशेषु स्वस्ति कल्याणमुदकजननलक्षनम् कुरुत। तथाप्सूदकेषु स्वस्ति। तथा स्वर्वति सर्वैरायुधैर्युक्ते सेनालक्षने वृजने शत्रूणामावर्जके बले च कल्यानम् कुरुत। नोऽस्माकं पुत्रकृथेषु पुत्रानां कर्तृषूत्पादकेशु स्त्रीणाम् योनिषु स्वस्ति कल्यानं यथा गर्भा न पतन्ति तथा क्षेमं कुरुत। किञ्च नोऽस्माकं राये धनाय गवादिलक्षनाय स्वस्ति क्षेमं दधातन। धत्त। कुरुत॥१५॥</p>"
}
