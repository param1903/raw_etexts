{
	"id" : "10.39.8",
	"classification" : {
		"mandala" : "10",
		"sukta" : "39",
		"ashtaka" : "7",
		"adhyaya" : "8",
		"varga" : "16",
		"anuvaka" : "3",
		"rik" : "8"
	},
	"attribute" : {
		"devata" : "अश्विनौ",
		"rishi" : "काक्षिवती घोषा",
		"chandas" : "जगती"
	},
	"samhita" : {
		"lines" : [
			"यु॒वं विप्र॑स्य जर॒णामु॑पे॒युषः॒ पुनः॑ क॒लेर॑कृणुतं॒ युव॒द्वयः॑",
			"यु॒वं वन्द॑नमृश्य॒दादुदू॑पथुर्यु॒वं स॒द्यो वि॒श्पला॒मेत॑वे कृथः"
		]
	},
	"samhitaAux" : {
		"lines" : [
			"यु॒वं विप्र॑स्य जर॒णामु॑पे॒युषः॒ पुनः॑ क॒लेर॑कृणुतं॒ युव॒द्वयः॑ ।",
			"यु॒वं वन्द॑नमृश्य॒दादुदू॑पथुर्यु॒वं स॒द्यो वि॒श्पला॒मेत॑वे कृथः ॥"
		]
	},
	"padapaatha" : {
		"lines" : [
			"यु॒वम् । विप्र॑स्य । ज॒र॒णाम् । उ॒प॒ऽई॒युषः॑ । पुन॒रिति॑ । क॒लेः । अ॒कृ॒णु॒त॒म् । युव॑त् । वयः॑ ।",
			"यु॒वम् । वन्द॑नम् । ऋ॒श्य॒ऽदात् । उत् । ऊ॒प॒थुः॒ । यु॒वम् । स॒द्यः । वि॒श्पला॑म् । एत॑वे । कृ॒थः॒ ॥"
		]
	},
	"sayanaBhashya" : "<p>हे अश्विनौ युवं युवां विप्रस्य मेधाविनः जरणां जरां उपेयुषः उपगतवतः कलेः क- लिनामधेयस्य ऋषेः वयः पुनरपि युवत् युवत्वयुक्तं अकृणुतं अकुरुतम् । तथाचनिगमान्तरं- कलिंयाभिर्वित्तजानिन्दुवस्यथइति । किंच युवं युवां वन्दनं जायावियोगसन्तापेन कूपपतितं वन्दनाख्यमृषिमृश्यदात् कूपादुदूपथुः उदैरयतम् । तथाचनिगमान्तरं—उद्वन्दनमैरयतंस्वर्दृशइति । किंच युवं युवां विश्पलां खेलस्य राज्ञः सेनायां योध्रीविश्पलानाम काचित् स्त्री तां सं- ग्रामे शत्रुभिः छिन्नजङ्घांसद्यस्तदैव एतवे गमनाय कृथः अकुरुतम् । तथाचनिगमान्तरं—चरि- त्रंहिवैरिवाच्छेदिपर्णमाजाखेलस्यपरितक्म्यायाम् । सद्योजङ्घामायसींविश्पलायैधनेहितेसर्तवेप्र- त्यधत्तमिति ॥ ८ ॥</p>"
}
