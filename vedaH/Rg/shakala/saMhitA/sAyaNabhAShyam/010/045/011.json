{
	"id" : "10.45.11",
	"classification" : {
		"mandala" : "10",
		"sukta" : "45",
		"ashtaka" : "7",
		"adhyaya" : "8",
		"varga" : "29",
		"anuvaka" : "4",
		"rik" : "11"
	},
	"attribute" : {
		"devata" : "अग्निः",
		"rishi" : "वत्सप्रिः",
		"chandas" : "त्रिष्टुप्"
	},
	"samhita" : {
		"lines" : [
			"त्वाम॑ग्ने॒ यज॑माना॒ अनु॒ द्यून्विश्वा॒ वसु॑ दधिरे॒ वार्या॑णि",
			"त्वया॑ स॒ह द्रवि॑णमि॒च्छमा॑ना व्र॒जं गोमं॑तमु॒शिजो॒ वि व॑व्रुः"
		]
	},
	"samhitaAux" : {
		"lines" : [
			"त्वाम॑ग्ने॒ यज॑माना॒ अनु॒ द्यून्विश्वा॒ वसु॑ दधिरे॒ वार्या॑णि ।",
			"त्वया॑ स॒ह द्रवि॑णमि॒च्छमा॑ना व्र॒जं गोम॑न्तमु॒शिजो॒ वि व॑व्रुः ॥"
		]
	},
	"padapaatha" : {
		"lines" : [
			"त्वाम् । अ॒ग्ने॒ । यज॑मानाः । अनु॑ । द्यून् । विश्वा॑ । वसु॑ । द॒धि॒रे॒ । वार्या॑णि ।",
			"त्वया॑ । स॒ह । द्रवि॑णम् । इ॒च्छमा॑नाः । व्र॒जम् । गोऽम॑न्तम् । उ॒शिजः॑ । वि । व॒व्रुः॒ ॥"
		]
	},
	"sayanaBhashya" : "<p>हे अग्ने त्वां प्रति यजमानाः अनुद्यून् प्रत्यहं विश्वा विश्वानि वार्याणि वरणीयानि वसु वसूनि धनानि दधिरे धारयन्ति । किञ्च त्वया सह द्रविणमसुरैरपहृतं गोरूपं धन- मिच्छमानाः कामयमानाः उशिजोमेधाविनोदेवागोमन्तं पशुमन्तं व्रजं विवव्रुः विवृतद्वारं कृतवन्तः ॥ ११ ॥</p>"
}
