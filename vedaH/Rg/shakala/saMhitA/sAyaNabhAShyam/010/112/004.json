{
	"id" : "10.112.4",
	"classification" : {
		"mandala" : "10",
		"sukta" : "112",
		"ashtaka" : "8",
		"adhyaya" : "6",
		"varga" : "12",
		"anuvaka" : "9",
		"rik" : "4"
	},
	"attribute" : {
		"devata" : "इन्द्रः",
		"rishi" : "नभःप्रभेदनो वैरूपः",
		"chandas" : "त्रिष्टुप्"
	},
	"samhita" : {
		"lines" : [
			"यस्य॒ त्यत्ते॑ महि॒मानं॒ मदे॑ष्वि॒मे म॒ही रोद॑सी॒ नावि॑विक्ताम्",
			"तदोक॒ आ हरि॑भिरिन्द्र यु॒क्तैः प्रि॒येभि॑र्याहि प्रि॒यमन्न॒मच्छ॑"
		]
	},
	"samhitaAux" : {
		"lines" : [
			"यस्य॒ त्यत्ते॑ महि॒मानं॒ मदे॑ष्वि॒मे म॒ही रोद॑सी॒ नावि॑विक्ताम् ।",
			"तदोक॒ आ हरि॑भिरिन्द्र यु॒क्तैः प्रि॒येभि॑र्याहि प्रि॒यमन्न॒मच्छ॑ ॥"
		]
	},
	"padapaatha" : {
		"lines" : [
			"यस्य॑ । त्यत् । ते॒ । म॒हि॒मान॑म् । मदे॑षु । इ॒मे इति॑ । म॒ही इति॑ । रोद॑सी॒ इति॑ । न । अवि॑विक्ताम् ।",
			"तत् । ओकः॑ । आ । हरि॑ऽभिः । इ॒न्द्र॒ । यु॒क्तैः । प्रि॒येभिः॑ । या॒हि॒ । प्रि॒यम् । अन्न॑म् । अच्छ॑ ॥"
		]
	},
	"sayanaBhashya" : "<p>हे इन्द्र इमे मही महतौ रोदसी द्यावापृथिव्यौ यस्य ते तव सोमपानेन जनितेषु मदेषु सम्भूतं त्यत्तं महिमानं नाविविक्तां न पृथक्कुरुतः किन्तु यस्य महिम्न्येव तिष्ठतः। विचिर् पृथग्भावे जौहोत्यादिकः। लङि संज्ञापूर्वको विधिरनित्य इत्यभ्यासस्य गुनाभावः। यद्योगादनिघातः। प्रियेभिः प्रियतमै रथे युक्तैर्हरिभिरश्वैः प्रियं प्रीणनकरमन्नं सोमलक्षनमच्छाभिलक्ष्य तदोकोऽस्मदीयं यज्ञसदनमा याहि। आगच्छ॥४॥</p>"
}
