{
	"id" : "10.47.1",
	"classification" : {
		"mandala" : "10",
		"sukta" : "47",
		"ashtaka" : "8",
		"adhyaya" : "1",
		"varga" : "3",
		"anuvaka" : "4",
		"rik" : "1"
	},
	"attribute" : {
		"devata" : "इन्द्रो वैकुंठः",
		"rishi" : "सप्तगुः",
		"chandas" : "त्रिष्टुप्"
	},
	"samhita" : {
		"lines" : [
			"ज॒गृ॒भ्मा ते॒ दक्षि॑णमिन्द्र॒ हस्तं॑ वसू॒यवो॑ वसुपते॒ वसू॑नाम्",
			"वि॒द्मा हि त्वा॒ गोप॑तिं शूर॒ गोना॑म॒स्मभ्यं॑ चि॒त्रं वृष॑णं र॒यिं दाः॑"
		]
	},
	"samhitaAux" : {
		"lines" : [
			"ज॒गृ॒भ्मा ते॒ दक्षि॑णमिन्द्र॒ हस्तं॑ वसू॒यवो॑ वसुपते॒ वसू॑नाम् ।",
			"वि॒द्मा हि त्वा॒ गोप॑तिं शूर॒ गोना॑म॒स्मभ्यं॑ चि॒त्रं वृष॑णं र॒यिं दाः॑ ॥"
		]
	},
	"padapaatha" : {
		"lines" : [
			"ज॒गृ॒भ्म । ते॒ । दक्षि॑णम् । इ॒न्द्र॒ । हस्त॑म् । व॒सु॒ऽयवः॑ । व॒सु॒ऽप॒ते॒ । वसू॑नाम् ।",
			"वि॒द्म । हि । त्वा॒ । गोऽप॑तिम् । शू॒र॒ । गोना॑म् । अ॒स्मभ्य॑म् । चि॒त्रम् । वृष॑णम् । र॒यिम् । दाः॒ ॥"
		]
	},
	"sayanaBhashya" : "<p class=\"intro\">जग्भ्मा त इत्यष्टर्चं पञ्चमं सूक्तमाङ्गिरसस्य सप्तगुनाम्न आर्षं त्रैष्टुभम् । विकुण्ठा नामासुरस्त्री। सा चेन्द्रसदृशं पुत्रं कामयमाना कृच्छ्र चान्द्रायणादिकं तपस्तेपे। मत्सिदैशोऽन्यः कश्चिन्मा जनिष्टेति बुद्ध्वेन्द्र एव तस्याः पुत्रोऽजायत। तादृशो वैकुण्ठ इन्द्रो देवता। तथा चानुक्रान्तम्। जगृभ्माष्टौ सप्तगुर्वैकुण्ठमिन्द्रं तुष्टावेत्यादि। गतो विनियोगः॥</p><p>वसूनां वसुपते बहूनां धनानां स्वामिन्निन्द्र ते तव दक्षिणं हस्तं वसूयवो वसुकामा वयं जगृभ्म गृह्णीमः। यथा बहुप्रदस्यार्थिनो मह्यमदत्त्वा न गन्तव्यमिति हस्तं गृह्णन्ति तद्वत्। हे शूर विक्रान्तेन्द्र त्वा त्वां गोनां गोपतिम् । अत्र व्रुत्त्यवृत्तिभ्यां स्वामित्वं बहुत्वं च प्रतिपाद्यते। बह्वीणां गवां गोपतिं विद्म। जानीमः। अतोऽस्मभ्यं चित्रं चायनीयं व्रुषणं वर्षकं रयिं धनं दाः। देहि॥१॥</p>"
}
