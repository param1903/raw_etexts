{
	"id" : "4.41.11",
	"classification" : {
		"mandala" : "4",
		"sukta" : "41",
		"ashtaka" : "3",
		"adhyaya" : "7",
		"varga" : "16",
		"anuvaka" : "4",
		"rik" : "11"
	},
	"attribute" : {
		"devata" : "इन्द्रावरुणौ",
		"rishi" : "वामदेवो गौतमः",
		"chandas" : "त्रिष्टुप्"
	},
	"samhita" : {
		"lines" : [
			"आ नो॑ बृहन्ता बृह॒तीभि॑रू॒ती इन्द्र॑ या॒तं व॑रुण॒ वाज॑सातौ",
			"यद्दि॒द्यवः॒ पृत॑नासु प्र॒क्रीळां॒तस्य॑ वां स्याम सनि॒तार॑ आ॒जेः"
		]
	},
	"samhitaAux" : {
		"lines" : [
			"आ नो॑ बृहन्ता बृह॒तीभि॑रू॒ती इन्द्र॑ या॒तं व॑रुण॒ वाज॑सातौ ।",
			"यद्दि॒द्यवः॒ पृत॑नासु प्र॒क्रीळा॒न्तस्य॑ वां स्याम सनि॒तार॑ आ॒जेः ॥"
		]
	},
	"padapaatha" : {
		"lines" : [
			"आ । नः॒ । बृ॒ह॒न्ता॒ । बृ॒ह॒तीभिः॑ । ऊ॒ती । इन्द्र॑ । या॒तम् । व॒रु॒ण॒ । वाज॑ऽसातौ ।",
			"यत् । दि॒द्यवः॑ । पृत॑नासु । प्र॒ऽक्रीळा॑न् । तस्य॑ । वा॒म् । स्या॒म॒ । स॒नि॒तारः॑ । आ॒जेः ॥"
		]
	},
	"sayanaBhashya" : "<p>हे बृहन्ता महान्तौ हे इन्द्र हे वरुण बृहतीभिर्महतीभिरूती ऊतिभी रक्षाभिः सहा यातम् । आगच्छतम् । वाजसातौ सङ्ग्रामेऽन्नलाभनिमित्तभुते वा यद्यस्मिन्नाजौ सङ्ग्रामे पृतनासु सेनासु दिद्यवः । आयुधनामैतत् । आयुधानि शत्रुसंबन्धीनि प्रक्रीळान् । प्रक्रीडन्ते । तस्य तादृशस्याजेः सनितारः सम्भक्तारह् स्याम । भवेम । वां युवयोरनुग्रहात् ॥ ११ ॥</p>"
}
