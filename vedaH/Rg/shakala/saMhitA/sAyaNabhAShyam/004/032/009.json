{
	"id" : "4.32.9",
	"classification" : {
		"mandala" : "4",
		"sukta" : "32",
		"ashtaka" : "3",
		"adhyaya" : "6",
		"varga" : "28",
		"anuvaka" : "3",
		"rik" : "9"
	},
	"attribute" : {
		"devata" : "इन्द्रः",
		"rishi" : "वामदेवो गौतमः",
		"chandas" : "गायत्री"
	},
	"samhita" : {
		"lines" : [
			"अ॒भि त्वा॒ गोत॑मा गि॒रानू॑षत॒ प्र दा॒वने॑",
			"इन्द्र॒ वाजा॑य॒ घृष्व॑ये"
		]
	},
	"samhitaAux" : {
		"lines" : [
			"अ॒भि त्वा॒ गोत॑मा गि॒रानू॑षत॒ प्र दा॒वने॑ ।",
			"इन्द्र॒ वाजा॑य॒ घृष्व॑ये ॥"
		]
	},
	"padapaatha" : {
		"lines" : [
			"अ॒भि । त्वा॒ । गोत॑माः । गि॒रा । अनू॑षत । प्र । दा॒वने॑ ।",
			"इन्द्र॑ । वाजा॑य । घृष्व॑ये ॥"
		]
	},
	"sayanaBhashya" : "<p>हे इन्द्र त्वा त्वामभि लक्षीकृत्य गोतमा एतन्नामका ऋषयो गिरा स्तुति रूपया वाचा दावने धनदानार्थं प्रानूषत । प्रकर्षेण स्तुवन्ति । घृष्वये महते वाजायान्नाय प्रस्तुवन्ति ॥ ९ ॥</p>"
}
