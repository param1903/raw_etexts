{
	"id" : "4.4.7",
	"classification" : {
		"mandala" : "4",
		"sukta" : "4",
		"ashtaka" : "3",
		"adhyaya" : "4",
		"varga" : "24",
		"anuvaka" : "1",
		"rik" : "7"
	},
	"attribute" : {
		"devata" : "रक्षोहाग्निः",
		"rishi" : "वामदेवो गौतमः",
		"chandas" : "त्रिष्टुप्"
	},
	"samhita" : {
		"lines" : [
			"सेद॑ग्ने अस्तु सु॒भगः॑ सु॒दानु॒र्यस्त्वा॒ नित्ये॑न ह॒विषा॒ य उ॒क्थैः",
			"पिप्री॑षति॒ स्व आयु॑षि दुरो॒णे विश्वेद॑स्मै सु॒दिना॒ सास॑दि॒ष्थिः"
		]
	},
	"samhitaAux" : {
		"lines" : [
			"सेद॑ग्ने अस्तु सु॒भगः॑ सु॒दानु॒र्यस्त्वा॒ नित्ये॑न ह॒विषा॒ य उ॒क्थैः ।",
			"पिप्री॑षति॒ स्व आयु॑षि दुरो॒णे विश्वेद॑स्मै सु॒दिना॒ सास॑दि॒ष्टिः ॥"
		]
	},
	"padapaatha" : {
		"lines" : [
			"सः । इत् । अ॒ग्ने॒ । अ॒स्तु॒ । सु॒ऽभगः॑ । सु॒ऽदानुः॑ । यः । त्वा॒ । नित्ये॑न । ह॒विषा॑ । यः । उ॒क्थैः ।",
			"पिप्री॑षति । स्वे । आयु॑षि । दु॒रो॒णे । विश्वा॑ । इत् । अ॒स्मै॒ । सु॒ऽदिना॑ । सा । अ॒स॒त् । इ॒ष्टिः ॥"
		]
	},
	"sayanaBhashya" : "<p>हे अग्ने यः पुमान् नित्येन यावज्जीवं सङ्कल्पितेनाग्निहोत्रादिसाधनभूतेन हविषा त्वा त्वां पिप्रीषिति । प्रीणयितुमिच्छति । यश्चोक्थैः शस्त्रईः प्रीणयितुमिच्छति सेत् स एव पुमान सुभगः शोभनधनः सौभाग्यवान्वा सुदानुः शोभनदानोपेतश्चास्तु किञ्च दुरोणे दुरवने कृच्छ्रलभ्ये स्वे स्वकीय आयुशि शतवर्षाख्ये जीवने तिष्ठतु । अस्मै यजमानाय विश्वा सर्वाणि सुदिना शोभनानि दिनानि भवन्तु । अस्य सेष्टिः स यज्ञोऽसत् । फलसाधनसमर्थो भवतु । पिप्रीशति । प्रीञ् तर्पने । धातोः कर्मण इति सन् । असत् । अस्तेर्लेट्यडागमः । इष्टिः मन्त्रे वृषेत्यादिना क्तिन्नुदात्तः ॥ ७ ॥</p>"
}
