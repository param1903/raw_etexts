{
	"id" : "4.4.2",
	"classification" : {
		"mandala" : "4",
		"sukta" : "4",
		"ashtaka" : "3",
		"adhyaya" : "4",
		"varga" : "23",
		"anuvaka" : "1",
		"rik" : "2"
	},
	"attribute" : {
		"devata" : "रक्षोहाग्निः",
		"rishi" : "वामदेवो गौतमः",
		"chandas" : "त्रिष्टुप्"
	},
	"samhita" : {
		"lines" : [
			"तव॑ भ्र॒मास॑ आशु॒या प॑तं॒त्यनु॑ स्पृश धृष॒ता शोशु॑चानः",
			"तपूं॑ष्यग्ने जु॒ह्वा॑ पतं॒गानसं॑दितो॒ वि सृ॑ज॒ विष्व॑गु॒ल्काः"
		]
	},
	"samhitaAux" : {
		"lines" : [
			"तव॑ भ्र॒मास॑ आशु॒या प॑त॒न्त्यनु॑ स्पृश धृष॒ता शोशु॑चानः ।",
			"तपूं॑ष्यग्ने जु॒ह्वा॑ पतं॒गानसं॑दितो॒ वि सृ॑ज॒ विष्व॑गु॒ल्काः ॥"
		]
	},
	"padapaatha" : {
		"lines" : [
			"तव॑ । भ्र॒मासः॑ । आ॒शु॒ऽया । प॒त॒न्ति॒ । अनु॑ । स्पृ॒श॒ । धृ॒ष॒ता । शोशु॑चानः ।",
			"तपूं॑षि । अ॒ग्ने॒ । जु॒ह्वा॑ । प॒त॒ङ्गान् । अस॑म्ऽदितः । वि । सृ॒ज॒ । विष्व॑क् । उ॒ल्काः ॥"
		]
	},
	"sayanaBhashya" : "<p>हे अग्ने तव सम्बन्धिनो भवासो भ्राम्यन्त आशुयु शीघ्रगतय रश्मयझ् पतन्ति । सर्वतः प्रसरन्ति । शोशुचानो भृशं दीप्यमानस्त्वं धृषताभिभवसमर्थेन तेजः सङ्घेन शत्रुननु क्रमेण स्पृश । दह । दहनोपायं दर्शयति । असन्दितः । परैरनिरुद्धस्त्वं तपूंषि तापकानि तेजांसि पतङ्गान् पतनशीलान्विस्फुलिङ्गानुल्काश्चेत्येतत्त्रितयं जुह्वा । हूयन्तेऽस्यामाहुतय इति जुहूर्ज्वाला । तया विश्वक् सर्वतो वि सृज । प्रसारय । आशुया । आशुशब्दाज्जसः सुपां सुलुगिति याजादेश । चित्स्वरः । धृषता । धृष प्रसहने । चुरादिराधृषीयः । व्यत्ययेन शः । शुतुरनुम इति विभक्तेरुदात्तत्वम् । जुह्वा । जुहोतीदीर्घश्चेति क्विप् द्विर्वचनं दीर्घत्वम् । उदात्तयणो हल्पूर्वादिति विभक्तेरुदात्तत्वस्य नोङ् धात्वोरिति प्रतिषेध उदात्तस्वरितयोर्यण इदि स्वरितत्वम् । असन्दितः । दो अवखण्डने । कर्मणि निष्था । द्यतिस्यतीतीत्वम् । नञा समासे तस्य स्वरः ॥ २ ॥</p>"
}
