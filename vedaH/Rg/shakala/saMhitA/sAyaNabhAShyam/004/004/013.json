{
	"id" : "4.4.13",
	"classification" : {
		"mandala" : "4",
		"sukta" : "4",
		"ashtaka" : "3",
		"adhyaya" : "4",
		"varga" : "25",
		"anuvaka" : "1",
		"rik" : "13"
	},
	"attribute" : {
		"devata" : "रक्षोहाग्निः",
		"rishi" : "वामदेवो गौतमः",
		"chandas" : "त्रिष्टुप्"
	},
	"samhita" : {
		"lines" : [
			"ये पा॒यवो॑ मामते॒यं ते॑ अग्ने॒ पश्यं॑तो अं॒धं दु॑रि॒तादर॑क्षन्",
			"र॒रक्ष॒ तान्त्सु॒कृतो॑ वि॒श्ववे॑दा॒ दिप्सं॑त॒ इद्रि॒पवो॒ नाह॑ देभुः"
		]
	},
	"samhitaAux" : {
		"lines" : [
			"ये पा॒यवो॑ मामते॒यं ते॑ अग्ने॒ पश्य॑न्तो अ॒न्धं दु॑रि॒तादर॑क्षन् ।",
			"र॒रक्ष॒ तान्त्सु॒कृतो॑ वि॒श्ववे॑दा॒ दिप्स॑न्त॒ इद्रि॒पवो॒ नाह॑ देभुः ॥"
		]
	},
	"padapaatha" : {
		"lines" : [
			"ये । पा॒यवः॑ । मा॒म॒ते॒यम् । ते॒ । अ॒ग्ने॒ । पश्य॑न्तः । अ॒न्धम् । दुः॒ऽइ॒तात् । अर॑क्षन् ।",
			"र॒रक्ष॑ । तान् । सु॒ऽकृतः॑ । वि॒श्वऽवे॑दाः । दिप्स॑न्तः । इत् । रि॒पवः॑ । न । अह॑ । दे॒भुः॒ ॥"
		]
	},
	"sayanaBhashya" : "<p>अत्रेयमैतिहासिकी कथा । उचथ्यस्य गर्भिणीं ममतानामधेयां भार्यां तदनुजो बृहस्पतिरचकमत । तस्या रेत अधित्सुं तं बृहस्पतिं गर्भस्थं रेतोऽब्रवित् । रेतोऽत्र मा सैक्षीरहमत्र वसामीति । एवमुक्तो बृहस्पतिर्निरुद्धरेतस्कः सन् रेतोरूपं गर्भं शशाप । जात्यन्धत्वरूपं दीर्घं तमः प्राप्नुहीति । तत्तस्तस्यां दीर्घतमा अजनिष्ठ । स चान्ध्यपरिहारायाग्निं स्तुत्वा चक्षुरलभतेति । तदिदानीमाह । हे अग्ने पायवो रक्शकाः पश्यन्तोऽन्धोऽयमिति कृपादृष्त्या पश्यन्तस्ते तव ये रश्मयो मामतेयं ममतायाः पुत्रमन्धं चक्शर्हीनं दीर्घतमसं दुरितादान्ध्यलक्षणाच्छापादरक्षन् चक्षुष्प्रदानेनापालयन् । विश्वदेवा विश्वप्रज्ञो भवान् सुकृतः शोभनं चक्षुष्प्रदानादिकर्म कृतवतस्तान्रश्मीन्रक्ष । आदरेण परिगृह्य पालयति । तेशां परिग्रहसिद्धिरभिधीयते । दिप्सन्त इत् दम्भितुं परिभवितुमिच्छन्त एव रिपवः शत्रव एनं दीर्घतमसं नाह देभुः ॥ नैव परिभवन्ति खलु ॥ मामतेयम् । ममशाया अपत्यमित्यर्थे स्त्रीभ्यो ढक् । दिप्सन्तः । दन्भु दम्भे । सनीवन्तर्धेत्यादिना इडभावः । दम्भ इच्चेतिकारः । देभुः । श्रन्थिग्रन्थिदन्भिष्वञ्जी नामपसङ्ख्यानमिति लिटः कित्त्वादपधालोपः ॥ १३ ॥</p>"
}
