{
	"id" : "4.33.1",
	"classification" : {
		"mandala" : "4",
		"sukta" : "33",
		"ashtaka" : "3",
		"adhyaya" : "7",
		"varga" : "1",
		"anuvaka" : "4",
		"rik" : "1"
	},
	"attribute" : {
		"devata" : "ऋभवः",
		"rishi" : "वामदेवो गौतमः",
		"chandas" : "त्रिष्टुप्"
	},
	"samhita" : {
		"lines" : [
			"प्र ऋ॒भुभ्यो॑ दू॒तमि॑व॒ वाच॑मिष्य उप॒स्तिरे॒ श्वैत॑रीं धे॒नुमी॑ळे",
			"ये वात॑जूतास्त॒रणि॑भि॒रेवैः॒ परि॒ द्यां स॒द्यो अ॒पसो॑ बभू॒वुः"
		]
	},
	"samhitaAux" : {
		"lines" : [
			"प्र ऋ॒भुभ्यो॑ दू॒तमि॑व॒ वाच॑मिष्य उप॒स्तिरे॒ श्वैत॑रीं धे॒नुमी॑ळे ।",
			"ये वात॑जूतास्त॒रणि॑भि॒रेवैः॒ परि॒ द्यां स॒द्यो अ॒पसो॑ बभू॒वुः ॥"
		]
	},
	"padapaatha" : {
		"lines" : [
			"प्र । ऋ॒भुऽभ्यः॑ । दू॒तम्ऽइ॑व । वाच॑म् । इ॒ष्ये॒ । उ॒प॒ऽस्तिरे॑ । श्वैत॑रीम् । धे॒नुम् । ई॒ळे॒ ।",
			"ये । वात॑ऽजूताः । त॒रणि॑ऽभिः । एवैः॑ । परि॑ । द्याम् । स॒द्यः । अ॒पसः॑ । ब॒भू॒वुः ॥"
		]
	},
	"sayanaBhashya" : "<p class=\"intro\">चतुर्थेऽनुवाके त्रयोदश सूक्तानि । तत्र प्र ऋभुभ्य इत्येकादशर्चं प्रथमं सूक्तं वामदेवस्यार्षं त्रैष्टुभम् । त्य्ह्यादिपरिभाषयेदमादिसूक्तपञ्चकमृभुदेवताकम् । अत्रानुक्रमणिका । प्र ऋभुभ्य एकादशार्भवं वा इति । व्यूढे दशरात्रे चतुर्थेऽहनि वैश्वदेवशस्त्र आर्भवनिविद्धानीयमिदम् । तथा च सूत्रितम् । प्र ऋभुभ्य प्र शुक्रैत्विति वैश्वदेवम् । आ. ८-८ । इति ॥</p><p>तत्र ऋभूणां पूर्वं मनुष्याणामेव सतां तपसा देवत्वप्राप्तिरार्भवं शंसत्यृभवो वै देवेभ्यः । ऐ. ब्रा. ३-३० । इत्यत्र ब्राह्मणे स्पष्टमाम्नाता । केचन ऋभवो नाम सूर्यरश्मय इत्याचक्षते । अहं यजमान ऋभुभ्य उरुभासमानेभ्य एतन्नामकेभ्यो देवेभ्यो वाचं स्तुतिरूपां प्रेष्ये । प्रेरयामि । किमिव । दूतमिव । यथा दूतं स्वकार्यं प्रति प्रेषयन्ति तद्वत् । किञ्च उपस्थिरे सोमोपस्तरणाय श्वैतरीं पयोयुक्तां श्वेततरां वां धेनुमीळे । याचाम्यृभून् । य ऋभवो वातजूत वातसमानगतयोऽषसो जगदुपकारिकर्माणः सन्तस्तरणिभिस्तारकैरेवैर्गमनशीलैरश्वैर्द्यामन्तरिक्षं सद्यस्तदानीमीव परि बभूवुः । परिभवन्ति । सर्वतो व्याप्नुवन्ति । अथ रश्मय एव ऋभव इत्युक्तत्वादादित्यं वा रश्मयः परितो व्याप्नुवन्ति ॥ १ ॥</p>"
}
