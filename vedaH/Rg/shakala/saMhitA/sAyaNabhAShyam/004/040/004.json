{
	"id" : "4.40.4",
	"classification" : {
		"mandala" : "4",
		"sukta" : "40",
		"ashtaka" : "3",
		"adhyaya" : "7",
		"varga" : "14",
		"anuvaka" : "4",
		"rik" : "4"
	},
	"attribute" : {
		"devata" : "दधिक्राः",
		"rishi" : "वामदेवो गौतमः",
		"chandas" : "जगती"
	},
	"samhita" : {
		"lines" : [
			"उ॒त स्य वा॒जी क्षि॑प॒णिं तु॑रण्यति ग्री॒वायां॑ ब॒द्धो अ॑पिक॒क्ष आ॒सनि॑",
			"क्रतुं॑ दधि॒क्रा अनु॑ सं॒तवी॑त्वत्प॒थामङ्कां॒स्यन्वा॒पनी॑फणत्"
		]
	},
	"samhitaAux" : {
		"lines" : [
			"उ॒त स्य वा॒जी क्षि॑प॒णिं तु॑रण्यति ग्री॒वायां॑ ब॒द्धो अ॑पिक॒क्ष आ॒सनि॑ ।",
			"क्रतुं॑ दधि॒क्रा अनु॑ सं॒तवी॑त्वत्प॒थामङ्कां॒स्यन्वा॒पनी॑फणत् ॥"
		]
	},
	"padapaatha" : {
		"lines" : [
			"उ॒त । स्यः । वा॒जी । क्षि॒प॒णिम् । तु॒र॒ण्य॒ति॒ । ग्री॒वाया॑म् । ब॒द्धः । अ॒पि॒ऽक॒क्षे । आ॒सनि॑ ।",
			"क्रतु॑म् । द॒धि॒ऽक्राः । अनु॑ । स॒म्ऽतवी॑त्वत् । प॒थाम् । अङ्कां॑सि । अनु॑ । आ॒ऽपनी॑फणत् ॥"
		]
	},
	"sayanaBhashya" : "<p>उतापि च स्य स वाजी वेजनवानश्वरूपो देवो ग्रीवायां गरणसाधनायां कण्ठे बद्धोऽपिकक्षे कक्षप्रदेश आसन्यास्ये च बद्धः । बद्धपल्यङ्कस्योक्तेषु स्थानेषु पाशबन्धाः सम्भवन्ति । एवं बद्धः सन् क्षिपणिं क्षेपणमनु तुरण्यति । त्वरयति गन्तुम् । किञ्चायं दधिक्रा देवः क्रतुं कर्म प्रज्ञां वान्वनुसृत्य सन्तवीत्वत् प्रवृद्धबलवान् सन् पथां मार्गाणामङ्कांसि किटिलान्यनुस्रुत्यापनीफणत् । सर्वतो भृशं गच्छति ॥ फणतेर्गत्यर्थस्य यङ् लिकीदं रूपम् । अपि स वाजी वेजनवानित्यादिनिरुक्तमनुसन्धेयम् । नि. २-२८ ॥ ४ ॥</p>"
}
