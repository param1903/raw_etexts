{
	"id" : "4.39.3",
	"classification" : {
		"mandala" : "4",
		"sukta" : "39",
		"ashtaka" : "3",
		"adhyaya" : "7",
		"varga" : "13",
		"anuvaka" : "4",
		"rik" : "3"
	},
	"attribute" : {
		"devata" : "दधिक्राः",
		"rishi" : "वामदेवो गौतमः",
		"chandas" : "त्रिष्टुप्"
	},
	"samhita" : {
		"lines" : [
			"यो अश्व॑स्य दधि॒क्राव्णो॒ अका॑री॒त्समि॑द्धे अ॒ग्ना उ॒षसो॒ व्यु॑ष्थौ",
			"अना॑गसं॒ तमदि॑तिः कृणोतु॒ स मि॒त्रेण॒ वरु॑णेना स॒जोषाः॑"
		]
	},
	"samhitaAux" : {
		"lines" : [
			"यो अश्व॑स्य दधि॒क्राव्णो॒ अका॑री॒त्समि॑द्धे अ॒ग्ना उ॒षसो॒ व्यु॑ष्टौ ।",
			"अना॑गसं॒ तमदि॑तिः कृणोतु॒ स मि॒त्रेण॒ वरु॑णेना स॒जोषाः॑ ॥"
		]
	},
	"padapaatha" : {
		"lines" : [
			"यः । अश्व॑स्य । द॒धि॒ऽक्राव्णः॑ । अका॑रीत् । सम्ऽइ॑द्धे । अ॒ग्नौ । उ॒षसः॑ । विऽउ॑ष्टौ ।",
			"अना॑गसम् । तम् । अदि॑तिः । कृ॒णो॒तु॒ । सः । मि॒त्रेण॑ । वरु॑णेन । स॒ऽजोषाः॑ ॥"
		]
	},
	"sayanaBhashya" : "<p>यो यजमानोऽश्वस्याश्वसूपस्य व्याप्तस्य वा दधिक्राव्णः स्तुतिमुषसो व्युष्टौ प्रभाते सत्यग्नौ समिद्धे सत्यकारीत् । अकार्षीत् । मित्रेण वरुणेन चाहोरात्राभिमानिदेवाभ्यां सजोषाः समानप्रीतिरदितिरखण्डनीयो दधिक्रास्तम् यजमानमनागसं कृणोतु । करोतु ॥ ३ ॥</p>"
}
