{
	"id" : "4.45.6",
	"classification" : {
		"mandala" : "4",
		"sukta" : "45",
		"ashtaka" : "3",
		"adhyaya" : "7",
		"varga" : "21",
		"anuvaka" : "4",
		"rik" : "6"
	},
	"attribute" : {
		"devata" : "अश्विनौ",
		"rishi" : "वामदेवो गौतमः",
		"chandas" : "जगती"
	},
	"samhita" : {
		"lines" : [
			"आ॒के॒नि॒पासो॒ अह॑भि॒र्दवि॑ध्वतः॒ स्वट्॒॑र्ण शु॒क्रं त॒न्वन्त॒ आ रजः॑",
			"सूर॑श्चि॒दश्वा॑न्युयुजा॒न ई॑यते॒ विश्वा॒ँ अनु॑ स्व॒धया॑ चेतथस्प॒थः"
		]
	},
	"samhitaAux" : {
		"lines" : [
			"आ॒के॒नि॒पासो॒ अह॑भि॒र्दवि॑ध्वतः॒ स्व१॒॑र्ण शु॒क्रं त॒न्वन्त॒ आ रजः॑ ।",
			"सूर॑श्चि॒दश्वा॑न्युयुजा॒न ई॑यते॒ विश्वाँ॒ अनु॑ स्व॒धया॑ चेतथस्प॒थः ॥"
		]
	},
	"padapaatha" : {
		"lines" : [
			"आ॒के॒ऽनि॒पासः॑ । अह॑ऽभिः । दवि॑ध्वतः । स्वः॑ । न । शु॒क्रम् । त॒न्वन्तः॑ । आ । रजः॑ ।",
			"सूरः॑ । चि॒त् । अश्वा॑न् । यु॒यु॒जा॒नः । ई॒य॒ते॒ । विश्वा॑न् । अनु॑ । स्व॒धया॑ । चे॒त॒थः॒ । प॒थः ॥"
		]
	},
	"sayanaBhashya" : "<p>आकेनिपासः । आकेऽन्तिके निपतन्तीत्याकेनिपा रश्मयः । ते चाहभिरहोभिर्दविध्वतः कम्पयन्तो ध्वम्सयन्तो वा तमांसि । स्वर्न आदित्य इव शुक्रं दीप्तं रज आ तन्वन्तो भवन्त्यश्विनोरश्वाः । सूरश्चित्सूर्यश्चाश्वान्युयुजानो योजयन्नीयते । गच्छति । हे अश्विनौ युवां विश्वान्पथ आगमनमार्गाननुक्रमेण स्वधयान्नेन सोमलक्षणेन चेतथः । चेतयथः । प्रज्ञापयथः ॥ ६ ॥</p>"
}
