{
	"id" : "4.20.4",
	"classification" : {
		"mandala" : "4",
		"sukta" : "20",
		"ashtaka" : "3",
		"adhyaya" : "6",
		"varga" : "3",
		"anuvaka" : "2",
		"rik" : "4"
	},
	"attribute" : {
		"devata" : "इन्द्रः",
		"rishi" : "वामदेवो गौतमः",
		"chandas" : "त्रिष्टुप्"
	},
	"samhita" : {
		"lines" : [
			"उ॒शन्नु॒ षु णः॑ सु॒मना॑ उपा॒के सोम॑स्य॒ नु सुषु॑तस्य स्वधावः",
			"पा इं॑द्र॒ प्रति॑भृतस्य॒ मध्वः॒ समन्ध॑सा ममदः पृ॒ष्ट्ये॑न"
		]
	},
	"samhitaAux" : {
		"lines" : [
			"उ॒शन्नु॒ षु णः॑ सु॒मना॑ उपा॒के सोम॑स्य॒ नु सुषु॑तस्य स्वधावः ।",
			"पा इ॑न्द्र॒ प्रति॑भृतस्य॒ मध्वः॒ समन्ध॑सा ममदः पृ॒ष्ठ्ये॑न ॥"
		]
	},
	"padapaatha" : {
		"lines" : [
			"उ॒शन् । ऊं॒ इति॑ । सु । नः॒ । सु॒ऽमनाः॑ । उ॒पा॒के । सोम॑स्य । नु । सुऽसु॑तस्य । स्व॒धा॒ऽवः॒ ।",
			"पाः । इ॒न्द्र॒ । प्रति॑ऽभृतस्य । मध्वः॑ । सम् । अन्ध॑सा । म॒म॒दः॒ । पृ॒ष्ठ्ये॑न ॥"
		]
	},
	"sayanaBhashya" : "<p class=\"intro\">अग्निष्टोमे माध्यन्दिनसवने मैत्रावरुणस्योशन्नु षु ण इति शस्त्रयाज्या । सूत्रितं च । उशन्नु षु णः सुमना उपाक इति याज्या । आ. ५-१६ ॥ इति ॥</p><p>हे स्वधावोऽन्नवन्निन्द्र सुमनाः शोभनमनस्कस्त्वमुपाके समीपे नोऽस्मानुशन्नु सु अत्यन्तं कामयमानः सन् सुषुतस्य सुष्ठ्वभिषुतं प्रतिभृतस्य संभृतं मध्वो मादकं सोमस्य सोमं नु क्षिप्रमेव पाः । पिब । पृष्ठ्येन । पृष्ठ्यशब्देन माध्यन्दिनसवन उद्गातृभिरुद्गीयमानं स्तोत्रमुच्यते । तत्संबन्धिनान्धसा पीतेन सोमेन सं ममदः । प्रहृष्टो भव ॥ ४ ॥</p>"
}
