{
	"id" : "4.57.7",
	"classification" : {
		"mandala" : "4",
		"sukta" : "57",
		"ashtaka" : "3",
		"adhyaya" : "8",
		"varga" : "9",
		"anuvaka" : "5",
		"rik" : "7"
	},
	"attribute" : {
		"devata" : "सीता",
		"rishi" : "वामदेवो गौतमः",
		"chandas" : "अनुष्टुप्"
	},
	"samhita" : {
		"lines" : [
			"इन्द्रः॒ सीतां॒ नि गृ॑ह्णातु॒ तां पू॒षानु॑ यच्छतु",
			"सा नः॒ पय॑स्वती दुहा॒मुत्त॑रामुत्तरां॒ समा॑म्"
		]
	},
	"samhitaAux" : {
		"lines" : [
			"इन्द्रः॒ सीतां॒ नि गृ॑ह्णातु॒ तां पू॒षानु॑ यच्छतु ।",
			"सा नः॒ पय॑स्वती दुहा॒मुत्त॑रामुत्तरां॒ समा॑म् ॥"
		]
	},
	"padapaatha" : {
		"lines" : [
			"इन्द्रः॑ । सीता॑म् । नि । गृ॒ह्णा॒तु॒ । ताम् । पू॒षा । अनु॑ । य॒च्छ॒तु॒ ।",
			"सा । नः॒ । पय॑स्वती । दु॒हा॒म् । उत्त॑राम्ऽउत्तराम् । समा॑म् ॥"
		]
	},
	"sayanaBhashya" : "<p>इन्द्रो देवः सीतां सीताधारकाष्ठाम् नि गृह्णातु । तां सीतां पूषा देवोऽनु यच्छतु । नियमयत् । सा द्यौः पयस्वत्युदकवती दुहाम् । दुह्यात् । कदेति तदुच्यते । उत्तरामुत्तरां समामुत्तरमुत्तरं संवत्सरम् ॥ ७ ॥</p>"
}
