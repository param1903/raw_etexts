{
	"id" : "4.52.3",
	"classification" : {
		"mandala" : "4",
		"sukta" : "52",
		"ashtaka" : "3",
		"adhyaya" : "8",
		"varga" : "3",
		"anuvaka" : "5",
		"rik" : "3"
	},
	"attribute" : {
		"devata" : "उषाः",
		"rishi" : "वामदेवो गौतमः",
		"chandas" : "गायत्री"
	},
	"samhita" : {
		"lines" : [
			"उ॒त सखा॑स्य॒श्विनो॑रु॒त मा॒ता गवा॑मसि",
			"उ॒तोषो॒ वस्व॑ ईशिषे"
		]
	},
	"samhitaAux" : {
		"lines" : [
			"उ॒त सखा॑स्य॒श्विनो॑रु॒त मा॒ता गवा॑मसि ।",
			"उ॒तोषो॒ वस्व॑ ईशिषे ॥"
		]
	},
	"padapaatha" : {
		"lines" : [
			"उ॒त । सखा॑ । अ॒सि॒ । अ॒श्विनोः॑ । उ॒त । मा॒ता । गवा॑म् । अ॒सि॒ ।",
			"उ॒त । उ॒षः॒ । वस्वः॑ । ई॒शि॒षे॒ ॥"
		]
	},
	"sayanaBhashya" : "<p>उतापि चाश्विनोः सखासि । उतापि च गवां रश्मीनां मातासि । उतापि च हे उषो वस्वो धनस्येशिषे । ईश्वरा भवसि ॥ ३ ॥</p>"
}
