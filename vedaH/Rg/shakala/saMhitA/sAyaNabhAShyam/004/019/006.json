{
	"id" : "4.19.6",
	"classification" : {
		"mandala" : "4",
		"sukta" : "19",
		"ashtaka" : "3",
		"adhyaya" : "6",
		"varga" : "2",
		"anuvaka" : "2",
		"rik" : "6"
	},
	"attribute" : {
		"devata" : "इन्द्रः",
		"rishi" : "वामदेवो गौतमः",
		"chandas" : "त्रिष्टुप्"
	},
	"samhita" : {
		"lines" : [
			"त्वं म॒हीम॒वनिं॑ वि॒श्वधे॑नां तु॒र्वित॑ये व॒य्या॑य॒ क्षरं॑तीम्",
			"अर॑मयो॒ नम॒सैज॒दर्णः॑ सुतर॒णाँ अ॑कृणोरिन्द्र॒ सिन्धू॑न्"
		]
	},
	"samhitaAux" : {
		"lines" : [
			"त्वं म॒हीम॒वनिं॑ वि॒श्वधे॑नां तु॒र्वीत॑ये व॒य्या॑य॒ क्षर॑न्तीम् ।",
			"अर॑मयो॒ नम॒सैज॒दर्णः॑ सुतर॒णाँ अ॑कृणोरिन्द्र॒ सिन्धू॑न् ॥"
		]
	},
	"padapaatha" : {
		"lines" : [
			"त्वम् । म॒हीम् । अ॒वनि॑म् । वि॒श्वऽधे॑नाम् । तु॒र्वीत॑ये । व॒य्या॑य । क्षर॑न्तीम् ।",
			"अर॑मयः । नम॑सा । एज॑त् । अर्णः॑ । सु॒ऽत॒र॒णान् । अ॒कृ॒णोः॒ । इ॒न्द्र॒ । सिन्धू॑न् ॥"
		]
	},
	"sayanaBhashya" : "<p>हे इन्द्र त्वं महीं महतीं विश्वधेनां विश्वस्य प्रीणयित्रीं तुर्वीतये तुर्वीतिनाम्ने राज्ञे वयाय वय्यनाम्ने च क्षरन्तीमभीष्टान् कामान्दुहतीमवनिं भूमिं नमसान्नेनैजदेजता चलतार्णोऽर्णसोदकेन चारमयः । रमयसि । इन्द्रः पृथिवीमन्नोदकसमृद्धां करोतीत्यर्थः । किञ्च हे इन्द्र त्वं सिन्धून् जलानि सुतरणान् सुष्ठु तीर्णान्यकृणोः । अकार्षीः ॥ ६ ॥</p>"
}
