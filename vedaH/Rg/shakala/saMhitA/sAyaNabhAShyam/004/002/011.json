{
	"id" : "4.2.11",
	"classification" : {
		"mandala" : "4",
		"sukta" : "2",
		"ashtaka" : "3",
		"adhyaya" : "4",
		"varga" : "18",
		"anuvaka" : "1",
		"rik" : "11"
	},
	"attribute" : {
		"devata" : "अग्निः",
		"rishi" : "वामदेवो गौतमः",
		"chandas" : "त्रिष्टुप्"
	},
	"samhita" : {
		"lines" : [
			"चित्ति॒मचि॑त्तिं चिनव॒द्वि वि॒द्वान्पृ॒ष्टेव॑ वी॒ता वृ॑जि॒ना च॒ मर्ता॑न्",
			"रा॒ये च॑ नः स्वप॒त्याय॑ देव॒ दितिं॑ च॒ रास्वादि॑तिमुरुष्य"
		]
	},
	"samhitaAux" : {
		"lines" : [
			"चित्ति॒मचि॑त्तिं चिनव॒द्वि वि॒द्वान्पृ॒ष्ठेव॑ वी॒ता वृ॑जि॒ना च॒ मर्ता॑न् ।",
			"रा॒ये च॑ नः स्वप॒त्याय॑ देव॒ दितिं॑ च॒ रास्वादि॑तिमुरुष्य ॥"
		]
	},
	"padapaatha" : {
		"lines" : [
			"चित्ति॑म् । अचि॑त्तिम् । चि॒न॒व॒त् । वि । वि॒द्वान् । पृ॒ष्ठाऽइ॑व । वी॒ता । वृ॒जि॒ना । च॒ । मर्ता॑न् ।",
			"रा॒ये । च॒ । नः॒ । सु॒ऽअ॒प॒त्याय॑ । दे॒व॒ । दिति॑म् । च॒ । रास्व॑ । अदि॑तिम् । उ॒रु॒ष्य॒ ॥"
		]
	},
	"sayanaBhashya" : "<p>विद्वान् प्राणिनां पुण्यपापरूपाणि कर्माणि जानानः सोऽग्निश्चित्तिं ज्ञातव्यं पुण्यमचित्तिमनुपादेयत्वेनाचेतनीयं पापम् । यद्वा । चित्तिं ज्ञानमचित्तिमज्ञानं वि चिनवत् । विचिनोतु । पृथक्करोतु । तत्र दृष्टान्तः । पृष्ठेव । यथाश्वपालोऽश्वानां वीता कान्तानि वृजिना दुर्वहाणि च पृष्ठा पृय्श्थानि ज्ञेयोपादेयत्वेन पृथक्करोति तद्वत् । किञ्च मर्तान्पुण्यकृतोऽपुण्यकृतश्च मनुष्यान् पृथक्करोतु । हे देवाग्ने स्वपत्याय शोभनपुत्रोपेताय राये धनाय नोऽस्मान् कुरु । दितिं दातारं च रास्व । देहि । अदितिम् । पञ्चम्यर्थे द्वितीया । अदातुः सकाशादुरुष्य । रक्ष । चित्तिम् । चेती संज्ञाने । स्त्रियां क्तिन् । नित्त्वादाद्युदात्तः । चिनवत् । चिनोतेर्लेट्यडागमः । दितिम् । दाण् दाने । कर्तरि क्तिन् । रास्व । रा दाने । लोटि व्यत्ययेनात्मनेपदम् । चवायोगे प्रथमेति न निघातः ॥ ११ ॥</p>"
}
