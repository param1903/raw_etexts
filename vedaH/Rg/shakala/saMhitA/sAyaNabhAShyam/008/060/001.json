{
	"id" : "8.60.1",
	"classification" : {
		"mandala" : "8",
		"sukta" : "60",
		"ashtaka" : "6",
		"adhyaya" : "4",
		"varga" : "32",
		"anuvaka" : "7",
		"rik" : "1"
	},
	"attribute" : {
		"devata" : "अग्निः",
		"rishi" : "भर्गः प्रागाथः",
		"chandas" : "बृहती"
	},
	"samhita" : {
		"lines" : [
			"अग्न॒ आ या॑ह्य॒ग्निभि॒र्होता॑रं त्वा वृणीमहे",
			"आ त्वाम॑नक्तु॒ प्रय॑ता ह॒विष्म॑ती॒ यजि॑ष्टं ब॒र्हिरा॒सदे॑"
		]
	},
	"samhitaAux" : {
		"lines" : [
			"अग्न॒ आ या॑ह्य॒ग्निभि॒र्होता॑रं त्वा वृणीमहे ।",
			"आ त्वाम॑नक्तु॒ प्रय॑ता ह॒विष्म॑ती॒ यजि॑ष्ठं ब॒र्हिरा॒सदे॑ ॥"
		]
	},
	"padapaatha" : {
		"lines" : [
			"अग्ने॑ । आ । या॒हि॒ । अ॒ग्निऽभिः॑ । होता॑रम् । त्वा॒ । वृ॒णी॒म॒हे॒ ।",
			"आ । त्वाम् । अ॒न॒क्तु॒ । प्रऽय॑ता । ह॒विष्म॑ती । यजि॑ष्ठम् । ब॒र्हिः । आ॒ऽसदे॑ ॥"
		]
	},
	"sayanaBhashya" : "<p>हे अग्ने अग्निभिर्यष्टव्यैः सहायाह्यागच्छ । तदर्थं होतारं देवानामाह्वातारं त्वा त्वां वृणीमहे त्वां आगतं प्रयताध्वर्युर्हस्ताभ्यां नियता हविष्मती घृतवती यजिष्ठं त्वां बर्हिः बर्हिष्यासदे आसद्य आसर्वतोनक्तु ॥ १ ॥</p>"
}
