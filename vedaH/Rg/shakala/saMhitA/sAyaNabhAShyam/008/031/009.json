{
	"id" : "8.31.9",
	"classification" : {
		"mandala" : "8",
		"sukta" : "31",
		"ashtaka" : "6",
		"adhyaya" : "2",
		"varga" : "39",
		"anuvaka" : "5",
		"rik" : "9"
	},
	"attribute" : {
		"devata" : "दंपती",
		"rishi" : "मनुर्वैवस्वतः",
		"chandas" : "अनुष्टुप्"
	},
	"samhita" : {
		"lines" : [
			"वी॒तिहो॑त्रा कृ॒तद्व॑सू दश॒स्यन्ता॒मृता॑य॒ कम्",
			"समूधो॑ रोम॒शं ह॑तो दे॒वेषु॑ कृणुतो॒ दुवः॑"
		]
	},
	"samhitaAux" : {
		"lines" : [
			"वी॒तिहो॑त्रा कृ॒तद्व॑सू दश॒स्यन्ता॒मृता॑य॒ कम् ।",
			"समूधो॑ रोम॒शं ह॑तो दे॒वेषु॑ कृणुतो॒ दुवः॑ ॥"
		]
	},
	"padapaatha" : {
		"lines" : [
			"वी॒तिऽहो॑त्रा । कृ॒तद्व॑सू॒ इति॑ कृ॒तत्ऽव॑सू । द॒श॒स्यन्ता॑ । अ॒मृता॑य । कम् ।",
			"सम् । ऊधः॑ । रो॒म॒शम् । ह॒तः॒ । दे॒वेषु॑ । कृ॒णु॒तः॒ । दुवः॑ ॥"
		]
	},
	"sayanaBhashya" : "<p>वीतिहोत्रा वीतिहोत्रौ वीतिः प्रियकरो होत्रा यज्ञोययोस्तौ अनेन यज्ञेन तयोः सुखादिकं संभवति तादृशौ । यद्वा वीतिः कान्त्यर्थः होत्रेतिवाङ्माम् अस्मद्विषयों स्तुतिं दुरुतमिति पृथक् पृथक् देवैः काम्यमानस्तुती अतएव कं सुखप्रदं हवीरूपमन्नं दशस्यन्ता देवेभ्यः प्रयच्छतौ कृतद्वसू तकारोपज- नश्छान्दसः याचमानकृतधनौ पात्रेषूपयुक्तधनावित्यर्थः । एवंविधौ दंपती अमृताय अमरणाय सन्तानाभिवृद्धये रोमशं रोमवन्तं वृषणं ऊधः यो- निंच संहतः संयोजयतइति मैथुनमनूद्यते ततः सपुत्रादिकौ तौ देवेषु दुवः स्तुत्यन्नदानरुपां परिचर्यां कृणुतः कुरुतः पञ्चभिर्दन्पती अस्तूयेताम् ॥ ९ ॥</p>"
}
