{
	"id" : "8.33.19",
	"classification" : {
		"mandala" : "8",
		"sukta" : "33",
		"ashtaka" : "6",
		"adhyaya" : "3",
		"varga" : "10",
		"anuvaka" : "5",
		"rik" : "19"
	},
	"attribute" : {
		"devata" : "इन्द्रः",
		"rishi" : "मेधातिथिः काण्वः",
		"chandas" : "अनुष्टुप्"
	},
	"samhita" : {
		"lines" : [
			"अ॒धः प॑श्यस्व॒ मोपरि॑ सन्त॒रां पा॑द॒कौ ह॑र",
			"मा ते॑ कशप्ल॒कौ दृ॑श॒न् त्स्त्री हि ब्र॒ह्मा ब॒भूवि॑थ"
		]
	},
	"samhitaAux" : {
		"lines" : [
			"अ॒धः प॑श्यस्व॒ मोपरि॑ सन्त॒रां पा॑द॒कौ ह॑र ।",
			"मा ते॑ कशप्ल॒कौ दृ॑श॒न् स्त्री हि ब्र॒ह्मा ब॒भूवि॑थ ॥"
		]
	},
	"padapaatha" : {
		"lines" : [
			"अ॒धः । प॒श्य॒स्व॒ । मा । उ॒परि॑ । स॒म्ऽत॒राम् । पा॒द॒कौ । ह॒र॒ ।",
			"मा । ते॒ । क॒श॒ऽप्ल॒कौ । दृ॒श॒न् । स्त्री । हि । ब्र॒ह्मा । ब॒भूवि॑थ ॥"
		]
	},
	"sayanaBhashya" : "<p>एवमन्तारिक्षादागच्छन् रथस्थ इन्द्रः स्त्रियं सन्तं स्वस्मात् पुंस्त्वमिच्छन्तं प्लायोगिं यद् उवाच तदाह- हे प्लायोगे, त्वं स्त्री सती अधः पश्यस्व एष स्त्रीणान् धर्मः, उपरि मापश्यस्व, उपरिदर्शनं स्त्रीणां धर्मो न भवति हि । पादकौ पादाव् अपि सन्तरां संश्लिष्टौ यथा भवतस् तथा हर । यथा पुरुषो विश्लिष्ट-पादनिधानोभवति, तथा त्वया स्त्रिया न कर्तव्यमित्यर्थः । अपि च ते कशप्लकौ कशश् च प्लकश् च कशप्लकौ कशतिर् आहनन-कर्मा कश-प्लकाव् उभे अङ्गे मादृशा पुरुषा न पश्यन्तु, तयोर् अदर्शनं वाससः सुष्ठु परिधानेन भवति । अतः सुष्ठु वाससा परिधानं कुरु । स्त्रियो ह्य् आगुल्फाद् अभिसंवीता भवन्तीत्य् अर्थः । हि यस्मात् कारणात् ब्रह्मा सन् स्त्री बभूविथ ॥ १९ ॥</p><p class=\"end\">एन्द्रयाहीत्यष्टादशर्चं चतुर्थं सूक्तं काण्वस्य नीपातिथेरार्षं आनुष्टुभं षोडश्याद्यास्तिस्रोगायत्र्यः वसुरोचिषोङ्गिरोगोत्राः सहस्रसङ्ख्याकाः आय- दिन्द्रश्चेत्यादीनां तासां तिसृणामृषयः इन्द्रोदेवता । तथाचानुक्रमणम्-एन्द्रयाहिद्मूना नीपातिथिरानुष्टुभं तृचोन्त्योगायत्रस्तंसहस्रंवसुरोचिषोङ्गि- रसोपश्यन्निति । विनियोगोलैङ्गिकः ।</p>"
}
