{
	"id" : "8.8.23",
	"classification" : {
		"mandala" : "8",
		"sukta" : "8",
		"ashtaka" : "5",
		"adhyaya" : "8",
		"varga" : "29",
		"anuvaka" : "2",
		"rik" : "23"
	},
	"attribute" : {
		"devata" : "अश्विनौ",
		"rishi" : "सध्वंसः काण्वः",
		"chandas" : "अनुष्टुप्"
	},
	"samhita" : {
		"lines" : [
			"त्रीणि॑ प॒दान्य॒श्विनो॑रा॒विः सान्ति॒ गुहा॑ प॒रः",
			"क॒वी ऋ॒तस्य॒ पत्म॑भिर॒र्वाग्जी॒वेभ्य॒स्परि॑"
		]
	},
	"samhitaAux" : {
		"lines" : [
			"त्रीणि॑ प॒दान्य॒श्विनो॑रा॒विः सान्ति॒ गुहा॑ प॒रः ।",
			"क॒वी ऋ॒तस्य॒ पत्म॑भिर॒र्वाग्जी॒वेभ्य॒स्परि॑ ॥"
		]
	},
	"padapaatha" : {
		"lines" : [
			"त्रीणि॑ । प॒दानि॑ । अ॒श्विनोः॑ । आ॒विः । सन्ति॑ । गुहा॑ । प॒रः ।",
			"क॒वी इति॑ । ऋ॒तस्य॑ । पत्म॑ऽभिः । अ॒र्वाक् । जी॒वेभ्यः॑ । परि॑ ॥"
		]
	},
	"sayanaBhashya" : "<p>त्रीणि त्रिसङ्ख्याकानि अनयोरश्विनोर्देवयोरथस्य संबन्धीनि पदानि चक्राणि गुहा गुहायां वर्तमानानि एतावन्तं कालमदृश्यमानानि परः गुहायाः परस्तात् दृष्टिगोचरेदेशे आविः सान्ति आविर्भवन्ति सांहितिकश्छान्दसोदीर्घः व्यत्ययेननिघाताभावः । यद्वा सन्तीत्येतदस्तेः शतरि जसि रूपम् आविर्भूतानि दृश्यन्ते अश्विनोरथस्य चक्रत्रयोपेतत्वंच-रथस्त्रिचक्रःपरिवर्ततेइत्यादिनिगमान्तरेप्रसिद्धम् । कवी क्रान्तदर्शिनौ अश्विनौ ऋतस्य सत्यस्योदकस्य यज्ञस्य वा हेतुभूतैः पत्मभिः यैः पदैः जीवेभ्यस्परि परिरुपर्यर्थः पञ्चम्याः परावध्यर्थइति सत्वम् जीवानामुपरि जीवेष्वस्मासु अर्वागभिमुखं आगच्छतमिति शेषः तानि पदानीदानीं उपलभ्यन्त इत्यन्वयः ॥ २३ ॥</p><p class=\"end\">आनूनमित्येकविंशत्यृचं चतुर्थं सूक्तं शशकर्णस्यार्षं अश्विदेवत्यं विंश्येकविंश्यौ द्वितीयातृतीयेचेति चतस्रोगायत्र्यः प्रथमा चतुर्थी षष्ठी चतुर्दशी पञ्चदशीचेति पञ्चबृहत्यः पञ्चमीककुप् मध्यमश्चेत्ककुप् इत्युक्तलक्षणसद्भावात् दशमीत्रिष्टुप् एकादशी विराट् द्वादशी जगती शिष्टाअनुष्टुभः । तथाचानुक्रान्तम्-आनूनंसैका शशकर्णोन्त्येगायत्र्यावुपाद्येचाद्याचतुर्थीषष्ठीचतुर्दश्याद्येचबृहत्यः पञ्चमीककुब्दश- म्याद्यास्त्रिष्टुब्बिराट् जगत्यइति । अप्तोयामे ब्राह्मणाच्छंसिनोतिरिक्तोक्थे इदं सूक्तं सूत्र्येतहि-आनूनमश्विनातंवांरथमिति ।</p>"
}
