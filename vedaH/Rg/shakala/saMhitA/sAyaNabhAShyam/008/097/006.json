{
	"id" : "8.97.6",
	"classification" : {
		"mandala" : "8",
		"sukta" : "97",
		"ashtaka" : "6",
		"adhyaya" : "6",
		"varga" : "37",
		"anuvaka" : "10",
		"rik" : "6"
	},
	"attribute" : {
		"devata" : "इन्द्रः",
		"rishi" : "रेभः काश्यपः",
		"chandas" : "बृहती"
	},
	"samhita" : {
		"lines" : [
			"स नः॒ सोमे॑षु सोमपाः सु॒तेषु॑ शवसस्पते",
			"मा॒दय॑स्व॒ राध॑सा सू॒नृता॑व॒तेन्द्र॑ रा॒या परी॑णसा"
		]
	},
	"samhitaAux" : {
		"lines" : [
			"स नः॒ सोमे॑षु सोमपाः सु॒तेषु॑ शवसस्पते ।",
			"मा॒दय॑स्व॒ राध॑सा सू॒नृता॑व॒तेन्द्र॑ रा॒या परी॑णसा ॥"
		]
	},
	"padapaatha" : {
		"lines" : [
			"सः । नः॒ । सोमे॑षु । सो॒म॒ऽपाः॒ । सु॒तेषु॑ । श॒व॒सः॒ । प॒ते॒ ।",
			"मा॒दय॑स्व । राध॑सा । सू॒नृता॑ऽवता । इन्द्र॑ । रा॒या । परी॑णसा ॥"
		]
	},
	"sayanaBhashya" : "<p>हे सोमपाः सोमस्यपातः हे शवसस्पते बलस्यपालयितरिन्द्र सपूर्वोक्तलक्षणस्त्वं सुतेष्वस्माभिरभिषुतेषु सोमेषु नोस्मान् राधसा बलसाधनान्नेन सूनृतावता अनृतरहितत्वोपेतेन । यद्वा सूनृतेति वाङ्नाम शोभनवाक्ययुक्तेन । अनेन पुत्रादिकं लक्ष्यते पुत्रोपेतेनान्नेन परीणसा बहुनामैतत् बहुना राया धनेनच नोस्मान्मादयस्व मोदय सोमस्य प्रदातृभ्योस्मभ्यमन्नपुत्रधनादिकं देहीत्यर्थः ॥ ६ ॥</p>"
}
