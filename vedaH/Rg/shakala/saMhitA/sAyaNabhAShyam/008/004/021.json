{
	"id" : "8.4.21",
	"classification" : {
		"mandala" : "8",
		"sukta" : "4",
		"ashtaka" : "5",
		"adhyaya" : "7",
		"varga" : "33",
		"anuvaka" : "1",
		"rik" : "21"
	},
	"attribute" : {
		"devata" : "कुरुङ्गस दानस्तुतिः",
		"rishi" : "देवातिथिः काण्वः",
		"chandas" : "पुरउष्णिक्"
	},
	"samhita" : {
		"lines" : [
			"वृ॒क्षाश्चि॑न्मे अभिपि॒त्वे अ॑रारणुः",
			"गां भ॑जन्त मे॒हनाश्वं॑ भजन्त मे॒हना॑"
		]
	},
	"samhitaAux" : {
		"lines" : [
			"वृ॒क्षाश्चि॑न्मे अभिपि॒त्वे अ॑रारणुः ।",
			"गां भ॑जन्त मे॒हनाश्वं॑ भजन्त मे॒हना॑ ॥"
		]
	},
	"padapaatha" : {
		"lines" : [
			"वृ॒क्षाः । चि॒त् । मे॒ । अ॒भि॒ऽपि॒त्वे । अ॒र॒र॒णुः॒ ।",
			"गाम् । भ॒ज॒न्त॒ । मे॒हना॑ । अश्व॑म् । भ॒ज॒न्त॒ । मे॒हना॑ ॥"
		]
	},
	"sayanaBhashya" : "<p>मे मया अभिपित्वे पूर्वोक्ते धनेभिप्राप्ते सति वृक्षाश्चित् वृक्षाअपि अरारणुः अशब्दयन् कथमिति तदाह इमे ऋषयः मेहना मंहनीयां प्रशस्यां गां भजन्त असेवन्त अलभन्त मेहना मंहनीयं अश्वं च भजन्त अलभन्तेति गामश्वमिति जात्यभिप्रायमेकवचनम् । यद्वा मेहनइति मे इह नेति पदत्रयात्मकमेकं पदं यदाह यास्कः –यदिन्द्रचित्रंचायनीयंमंहनीयन्धनमस्तियन्मइहनास्तीतिवा त्रीणि मध्यमानि पदानि । तदैवं व्याख्येयं इमे ऋषयो गामश्वंचालभन्त इहास्मिन्राजनिप्रशस्तधनस्य तद्दानं ममनासीन्मम नासीदिति वृक्षप्रमुखाः सर्वेपि जनाः प्रोचुरित्यर्थः ॥ २१ ॥</p><p class=\"end\">वेदार्थस्य प्रकाशेन तमोहार्दन्निवारयन् । प्रमर्थांश्चतुरोदेयाद्विद्यातीर्थमहेश्वरः ॥ १ ॥</p><p class=\"end\">इतिश्रीमद्राजाधिराजपरमेश्वरवैदिकमार्गप्रवर्तकश्रीवीरबुक्कभूपालसाम्राज्यधुरन्धरेण सायणाचार्येण विरचिते माधवीये वेदार्थप्रकाशे ऋक्संहिताभाष्ये पञ्चमाष्टके सप्तमोध्यायः समाप्तः ॥ ७ ॥</p>"
}
