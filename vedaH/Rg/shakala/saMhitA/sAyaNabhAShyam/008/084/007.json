{
	"id" : "8.84.7",
	"classification" : {
		"mandala" : "8",
		"sukta" : "84",
		"ashtaka" : "6",
		"adhyaya" : "6",
		"varga" : "6",
		"anuvaka" : "9",
		"rik" : "7"
	},
	"attribute" : {
		"devata" : "अग्निः",
		"rishi" : "उशना काव्यः",
		"chandas" : "गायत्री"
	},
	"samhita" : {
		"lines" : [
			"कस्य॑ नू॒नं परी॑णसो॒ धियो॑ जिन्वसि दंपते",
			"गोषा॑ता॒ यस्य॑ ते॒ गिरः॑"
		]
	},
	"samhitaAux" : {
		"lines" : [
			"कस्य॑ नू॒नं परी॑णसो॒ धियो॑ जिन्वसि दम्पते ।",
			"गोषा॑ता॒ यस्य॑ ते॒ गिरः॑ ॥"
		]
	},
	"padapaatha" : {
		"lines" : [
			"कस्य॑ । नू॒नम् । परी॑णसः । धियः॑ । जि॒न्व॒सि॒ । द॒म्ऽप॒ते॒ ।",
			"गोऽसा॑ता । यस्य॑ । ते॒ । गिरः॑ ॥"
		]
	},
	"sayanaBhashya" : "<p>हे दंपते गृहपते यदा गाहपत्ये वर्तसे तदा जायापतिस्वरूपोसि तस्माद्दंपतिशब्देनाग्निरभिधीयते । तथाविध हे अग्ने नूनमिदानीं कस्य कीदृशस्य जनस्य परीणसः बहूनि धियः कर्माणि जिन्वसि प्रीणयसि । यस्य ते तव संबन्धिन्योगिरः स्तुतयः गोसाता गोसातौ गवां लाभे भवन्ति खलु । तस्मात्त्वं कुत्र तिष्ठसि । अस्माकमिदानीं गवेच्छा प्रवर्तते । यद्वा हे अग्ने त्वमिदानीं कस्य कर्माणि प्रीणयसि नकस्यापीत्यर्थः । अस्माकमेव कर्माणि प्रीणयेतिभावः ॥ ७ ॥</p>"
}
