{
	"id" : "8.5.9",
	"classification" : {
		"mandala" : "8",
		"sukta" : "5",
		"ashtaka" : "5",
		"adhyaya" : "8",
		"varga" : "2",
		"anuvaka" : "1",
		"rik" : "9"
	},
	"attribute" : {
		"devata" : "अश्विनौ",
		"rishi" : "ब्रह्मातिथिः काण्वः",
		"chandas" : "गायत्री"
	},
	"samhita" : {
		"lines" : [
			"उ॒त नो॒ गोम॑ती॒रिष॑ उ॒त सा॒तीर॑हर्विदा",
			"वि प॒थः सा॒तये॑ सितम्"
		]
	},
	"samhitaAux" : {
		"lines" : [
			"उ॒त नो॒ गोम॑ती॒रिष॑ उ॒त सा॒तीर॑हर्विदा ।",
			"वि प॒थः सा॒तये॑ सितम् ॥"
		]
	},
	"padapaatha" : {
		"lines" : [
			"उ॒त । नः॒ । गोऽम॑तीः । इषः॑ । उ॒त । सा॒तीः । अ॒हः॒ऽवि॒दा॒ ।",
			"वि । प॒थः । सा॒तये॑ । सि॒त॒म् ॥"
		]
	},
	"sayanaBhashya" : "<p>उतापिच हे अहर्विदा अह्नोलम्भयितारौ यद्वा अह्नि प्रभातसमये वेदितव्यौ स्तोतव्यौ नोस्मभ्यं गोमतीर्बहु भिर्गोभिर्युक्ता इषोन्नानि दत्तमितिशेषः उतापिच सातीः सम्भजनीयाः दातव्यावा रायश्च अस्मभ्यं दत्तम् सनतेः सनोतेर्वा कर्मणि क्तिन् जनसनखनामित्यात्वम् ऊतियूतीत्यादिना क्तिनउदातत्वं निपात्यते अपिचास्माकं सातये उक्तानां गवादीनां लाभाय सम्भजनाय वा पथः तदुपायरूपान्मार्गा- न्विसितं विशेषेण बन्धीतं यथा अन्ये न प्रविशन्ति तथा कुरुतमित्यर्थः । षिञ् बन्धने छान्दसोविकरणस्यलुक् यद्वा उपसर्गवशादयन्धातुः स्वार्थविपरीतबन्धनाभावेवर्तते प्रस्मरणं प्रस्थानमिति यथा पथोमार्गान् विसितं विमुञ्चतं प्रदर्शयतमित्यर्थः । पथिन् शब्दोन्तोदात्तः तस्य शसि टिलोपे उदात्तनिवृत्तिस्वरेणशसउदात्तत्वम् ॥ ९ ॥</p>"
}
