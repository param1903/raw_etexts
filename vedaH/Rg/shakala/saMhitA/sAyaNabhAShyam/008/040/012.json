{
	"id" : "8.40.12",
	"classification" : {
		"mandala" : "8",
		"sukta" : "40",
		"ashtaka" : "6",
		"adhyaya" : "3",
		"varga" : "25",
		"anuvaka" : "5",
		"rik" : "12"
	},
	"attribute" : {
		"devata" : "इन्द्राग्नी",
		"rishi" : "नाभाकः काण्वः",
		"chandas" : "त्रिष्टुप्"
	},
	"samhita" : {
		"lines" : [
			"ए॒वेन्द्रा॒ग्निभ्यां॑ पितृ॒वन्नवी॑यो मन्धातृ॒वदं॑गिर॒स्वद॑वाचि",
			"त्रि॒धातु॑ना॒ शर्म॑णा पातम॒स्मान्व॒यं स्या॑म॒ पत॑यो रयी॒णाम्"
		]
	},
	"samhitaAux" : {
		"lines" : [
			"ए॒वेन्द्रा॒ग्निभ्यां॑ पितृ॒वन्नवी॑यो मन्धातृ॒वद॑ङ्गिर॒स्वद॑वाचि ।",
			"त्रि॒धातु॑ना॒ शर्म॑णा पातम॒स्मान्व॒यं स्या॑म॒ पत॑यो रयी॒णाम् ॥"
		]
	},
	"padapaatha" : {
		"lines" : [
			"ए॒व । इ॒न्द्रा॒ग्निऽभ्या॑म् । पि॒तृ॒ऽवत् । नवी॑यः । म॒न्धा॒तृ॒ऽवत् । अ॒ङ्गि॒र॒स्वत् । अ॒वा॒चि॒ ।",
			"त्रि॒ऽधातु॑ना । शर्म॑णा । पा॒त॒म् । अ॒स्मान् । व॒यम् । स्या॒म॒ । पत॑यः । र॒यी॒णाम् ॥"
		]
	},
	"sayanaBhashya" : "<p>एवैवं याभ्यामिन्द्राग्निभ्यां पितृवन्नभाकवत् यौवनाश्वमन्धातृवत् चाङ्गिरस्वदङ्गिरोवच्च नवीयोनवतरमवाचि नाभाकेन मया पाठिताविन्द्राग्नी त्रि- धातुना त्रिपर्वणा शर्मणा गृहेण नोस्मान्नाभाकान् पातं रक्षतम् । वयं रयीणां धनानां पतयः स्वामिनः स्याम भवेम ॥ १२ ॥</p><p class=\"end\">अस्माऊष्विति दशर्चमेकादशं सूक्तं अत्रेयमनुक्रमणिका-अस्माऊषुदशवारुणन्त्विति । नाभाकऋषिः अनुवृत्तत्वात् । महापाङ्क्तंहीत्युक्तत्वादिदमपि महापाङ्क्तम् । इदमादिकेद्वे सूक्ते वरुणदेवत्ये । विनियोगोलैङ्गिकः । चातुर्विंशिकेहनि माध्यन्दिनसवने मैत्रावरुणशस्त्रे आरंभणीयायाऊर्ध्वं सक्षपइत्य- यं नाभाकतृचः । सूत्रितञ्च-सक्षपःपरिषस्वजइति मैत्रावरुणइति यःककुभइत्येतत्प्रभृतिकोवा नाभाकतृचः सूत्रितञ्च-यः ककुभोनिधारयइतिचेति ।</p>"
}
