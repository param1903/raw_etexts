{
	"id" : "8.20.14",
	"classification" : {
		"mandala" : "8",
		"sukta" : "20",
		"ashtaka" : "6",
		"adhyaya" : "1",
		"varga" : "38",
		"anuvaka" : "3",
		"rik" : "14"
	},
	"attribute" : {
		"devata" : "मरुतः",
		"rishi" : "सोभरिः काण्वः",
		"chandas" : "सतो विराट्"
	},
	"samhita" : {
		"lines" : [
			"तान्वं॑दस्व म॒रुत॒स्ताँ उप॑ स्तुहि॒ तेषां॒ हि धुनी॑नाम्",
			"अ॒राणां॒ न च॑र॒मस्तदे॑षां दा॒ना म॒ह्ना तदे॑षाम्"
		]
	},
	"samhitaAux" : {
		"lines" : [
			"तान्व॑न्दस्व म॒रुत॒स्ताँ उप॑ स्तुहि॒ तेषां॒ हि धुनी॑नाम् ।",
			"अ॒राणां॒ न च॑र॒मस्तदे॑षां दा॒ना म॒ह्ना तदे॑षाम् ॥"
		]
	},
	"padapaatha" : {
		"lines" : [
			"तान् । व॒न्द॒स्व॒ । म॒रुतः॑ । तान् । उप॑ । स्तु॒हि॒ । तेषा॑म् । हि । धुनी॑नाम् ।",
			"अ॒राणा॑म् । न । च॒र॒मः । तत् । ए॒षा॒म् । दा॒ना । म॒ह्ना । तत् । ए॒षा॒म् ॥"
		]
	},
	"sayanaBhashya" : "<p>हे अन्तरात्मन् तान्पूर्वोक्तगुणान् मरुतः वन्दस्व प्रणतानेवोपेत्य स्तुहि । हि यस्मात् धुनीनां कंपयितृणां तेषां मरुतां वयं शेषभूताः स्म अराणां न अर्याणां स्वामिनां यथा चरमः हीनः सेवकः शेषभूतः तद्वत् । तत्तस्मादेषां मरुतां दाना दानानि मह्ना महत्त्वेन युक्तानि अस्माकं भवन्ति तदेषामितिद्विरुक्तिरादरार्था पदपूरणार्था वा ॥ १४ ॥</p>"
}
