{
	"id" : "8.72.12",
	"classification" : {
		"mandala" : "8",
		"sukta" : "72",
		"ashtaka" : "6",
		"adhyaya" : "5",
		"varga" : "16",
		"anuvaka" : "8",
		"rik" : "12"
	},
	"attribute" : {
		"devata" : "अग्निर्हवींषि वा",
		"rishi" : "हर्यतः प्रागाथः",
		"chandas" : "गायत्री"
	},
	"samhita" : {
		"lines" : [
			"गाव॒ उपा॑वताव॒तं म॒ही य॒ज्ञस्य॑ र॒प्सुदा॑",
			"उ॒भा कर्णा॑ हिर॒ण्यया॑"
		]
	},
	"samhitaAux" : {
		"lines" : [
			"गाव॒ उपा॑वताव॒तं म॒ही य॒ज्ञस्य॑ र॒प्सुदा॑ ।",
			"उ॒भा कर्णा॑ हिर॒ण्यया॑ ॥"
		]
	},
	"padapaatha" : {
		"lines" : [
			"गावः॑ । उप॑ । अ॒व॒त॒ । अ॒व॒तम् । म॒ही इति॑ । य॒ज्ञस्य॑ । र॒प्सुदा॑ ।",
			"उ॒भा । कर्णा॑ । हि॒र॒ण्यया॑ ॥"
		]
	},
	"sayanaBhashya" : "<p>हे गावो घर्मदुघा यूयमवतं महावीरं प्रत्युपावतोपागच्छत । यस्माद्यज्ञस्य घर्मयागस्य साधनभूते रप्सुदा रप्सुदे आरिप्सोः फलप्रदे लिप्स्वोरश्वि- नोर्दातव्येवा । यद्वा रपणं शब्दनं रप् मन्त्रः तेन सुष्टु दातव्ये । अथवा षूदक्षरणे रपा मन्त्रेण क्षारणीये दोहनीये ईदृशे गवाजयोः पयसी मही महती बहुले अपेक्षिते अतउपावतम् । गौरजाया अप्युपलक्षकः अजापयसोपि महावीरे सेचनीयत्वात् अपिचास्य महावीरस्य उभा उभौ कर्णाकर्णस्थानीयौ द्वौ रुक्मौ हिरण्यया हिरण्मयौ सुवर्णरजतमयावित्यर्थः ॥ १२ ॥ प्रवर्ग्ये अजापयसि महावीरे आनीयमाने आसुतइत्येषा सूत्रितञ्च-आसुतेसिञ्चतश्रियमित्याजइति ।</p>"
}
