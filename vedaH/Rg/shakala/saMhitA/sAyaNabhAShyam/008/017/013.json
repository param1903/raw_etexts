{
	"id" : "8.17.13",
	"classification" : {
		"mandala" : "8",
		"sukta" : "17",
		"ashtaka" : "6",
		"adhyaya" : "1",
		"varga" : "24",
		"anuvaka" : "3",
		"rik" : "13"
	},
	"attribute" : {
		"devata" : "इन्द्रः",
		"rishi" : "इरिंबिठिः काण्वः",
		"chandas" : "गायत्री"
	},
	"samhita" : {
		"lines" : [
			"यस्ते॑ शृङ्गवृषो नपा॒त्प्रण॑पात्कुंड॒पाय्यः॑",
			"न्य॑स्मिन्दध्र॒ आ मनः॑"
		]
	},
	"samhitaAux" : {
		"lines" : [
			"यस्ते॑ शृङ्गवृषो नपा॒त्प्रण॑पात्कुण्ड॒पाय्यः॑ ।",
			"न्य॑स्मिन्दध्र॒ आ मनः॑ ॥"
		]
	},
	"padapaatha" : {
		"lines" : [
			"यः । ते॒ । शृ॒ङ्ग॒ऽवृ॒षः॒ । न॒पा॒त् । प्रन॑पा॒दिति॒ प्रऽन॑पात् । कु॒ण्ड॒ऽपाय्यः॑ ।",
			"नि । अ॒स्मि॒न् । द॒ध्रे॒ । आ । मनः॑ ॥"
		]
	},
	"sayanaBhashya" : "<p>हे शृङ्गवृषोनपात् शृङ्गवृषा नाम कश्चदृषिः तस्यचेन्द्रः स्वयं पुत्रतयाजज्ञइत्याख्यायिका । नपादित्यनाम शृङ्गवृषःपुत्र । यद्वा श्रृणन्ति हिंसन्तीति शृङ्गाणि रश्मयः तैर्वर्षतीति शङ्गवृडादित्यः तस्य नपातयितः स्वकीये स्थानेवस्थापयितः सुबामन्त्रितइति षष्ठचन्तस्य पराङ्गवद्धावेनामन्त्रितानुप्रवे- शात् समुदायस्याष्टमिकं सर्वानुदात्तत्वम् । ईदृश हे इन्द्र ते तव संबन्धी प्रणपात् प्रकर्षेण नपातयिता रक्षिता कुंडपाय्यः कुडैः पीयते अस्मिन् सोम- इति कुंडपाय्यः क्रतुविशेषः क्रतौ कुंडपाय्यसंचाय्याविति पिबतेरधिकरणे यत्प्रत्ययोयुगागम श्चनिपात्यते एतत्संज्ञोयः क्रतुरस्ति अस्मिन् कुंडपाय्ये क्रतौ मनः स्वान्तं आनिदध्रे अभितोवर्तमानाः कुंडपायिनामानऋषयः पुरा निदधिरे सम्यक् त्वद्देवत्यङ्क्रतुमनुष्ठितवन्तइत्यर्थः । दधातेर्लिटि इरयोरे इतिरेभावः ॥ १३ ॥</p>"
}
