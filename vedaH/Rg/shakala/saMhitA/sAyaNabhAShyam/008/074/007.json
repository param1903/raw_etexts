{
	"id" : "8.74.7",
	"classification" : {
		"mandala" : "8",
		"sukta" : "74",
		"ashtaka" : "6",
		"adhyaya" : "5",
		"varga" : "22",
		"anuvaka" : "8",
		"rik" : "7"
	},
	"attribute" : {
		"devata" : "अग्निः",
		"rishi" : "गोपवन आत्रेयः",
		"chandas" : "अनुष्टुप्"
	},
	"samhita" : {
		"lines" : [
			"इ॒यं ते॒ नव्य॑सी म॒तिरग्ने॒ अधा॑य्य॒स्मदा",
			"मन्द्र॒ सुजा॑त॒ सुक्र॒तोऽमू॑र॒ दस्माति॑थे"
		]
	},
	"samhitaAux" : {
		"lines" : [
			"इ॒यं ते॒ नव्य॑सी म॒तिरग्ने॒ अधा॑य्य॒स्मदा ।",
			"मन्द्र॒ सुजा॑त॒ सुक्र॒तोऽमू॑र॒ दस्माति॑थे ॥"
		]
	},
	"padapaatha" : {
		"lines" : [
			"इ॒यम् । ते॒ । नव्य॑सी । म॒तिः । अग्ने॑ । अधा॑यि । अ॒स्मत् । आ ।",
			"मन्द्र॑ । सुऽजा॑त । सुक्र॑तो॒ इति॒ सुऽक्र॑तो । अमू॑र । दस्म॑ । अति॑थे ॥"
		]
	},
	"sayanaBhashya" : "<p>हे अग्ने इयं इदानीं क्रियमाणा नव्यसी नवतरा मतिः स्तुतिस्ते तव स्वभूताअस्मदस्मासु अधायि धृताभूत् वयं तव स्तुतिं कुर्मइत्यर्थः । हे मन्द्र मोदमान सुजात शोभनजनन सुक्रतो शोभनकर्मन् अमूरामूढ दस्म दर्शनीयातिथे अतिथिवत्पूज्येत्यग्नेर्विशेषणानि ॥ ७ ॥</p>"
}
