{
	"id" : "3.58.1",
	"classification" : {
		"mandala" : "3",
		"sukta" : "58",
		"ashtaka" : "3",
		"adhyaya" : "4",
		"varga" : "3",
		"anuvaka" : "5",
		"rik" : "1"
	},
	"attribute" : {
		"devata" : "अश्विनौ",
		"rishi" : "गाथिनो विश्वामित्रः",
		"chandas" : "त्रिष्टुप्"
	},
	"samhita" : {
		"lines" : [
			"धे॒नुः प्र॒त्नस्य॒ काम्यं॒ दुहा॑नां॒तः पु॒त्रश्च॑रति॒ दक्षि॑णायाः",
			"आ द्यो॑त॒निं व॑हति शु॒भ्रया॑मो॒षस॒ स्तोमो॑ अ॒श्विना॑वजीगः"
		]
	},
	"samhitaAux" : {
		"lines" : [
			"धे॒नुः प्र॒त्नस्य॒ काम्यं॒ दुहा॑ना॒न्तः पु॒त्रश्च॑रति॒ दक्षि॑णायाः ।",
			"आ द्यो॑त॒निं व॑हति शु॒भ्रया॑मो॒षसः॒ स्तोमो॑ अ॒श्विना॑वजीगः ॥"
		]
	},
	"padapaatha" : {
		"lines" : [
			"धे॒नुः । प्र॒त्नस्य॑ । काम्य॑म् । दुहा॑ना । अ॒न्तरिति॑ । पु॒त्रः । च॒र॒ति॒ । दक्षि॑णायाः ।",
			"आ । द्यो॒त॒निम् । व॒ह॒ति॒ । शु॒भ्रऽया॑मा । उ॒षसः॑ । स्तोमः॑ । अ॒श्विनौ॑ । अ॒जी॒ग॒रिति॑ ॥"
		]
	},
	"sayanaBhashya" : "<p>धेनुः प्रीणयित्र्युषाः प्रत्नस्य पुरातनस्याग्नेः काम्यं कमनीयं पयो दुहाना । दोग्ध्री भवति । दक्शिणाया उषसः पुत्रः सूर्यस्तस्या अन्तश्चरति । उषसोऽनन्तरं शुभ्रयामा । सूर्यकिरणसम्पर्काच्छुभ्रतया गमनं यस्यासौ शुभ्रयामा दिवसः । द्योतनिं सर्वस्य प्रकाशकं सूर्यमा वहति । बिभर्ति । आत उषसः पुराश्विनौ स्तोतुं स्तोमः स्तोत्रकारी होत्रादिरजीगः । जागर्ति । उत्तिष्थति । शुभ्रयामा । या प्रापणे । आतो मनिन् । बहुव्रीहौ पूर्वपदस्वरः । अजीग । जागृनिद्राक्षये । लङि तिप्यदादित्वाच्छपो लुक् । आकारस्येकारश्छान्दसः । गुणे कृते हल्ङ्यादिना तिपो लोपः ॥ १ ॥</p>"
}
