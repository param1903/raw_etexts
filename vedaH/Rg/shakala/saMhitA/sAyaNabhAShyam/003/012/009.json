{
	"id" : "3.12.9",
	"classification" : {
		"mandala" : "3",
		"sukta" : "12",
		"ashtaka" : "3",
		"adhyaya" : "1",
		"varga" : "12",
		"anuvaka" : "1",
		"rik" : "9"
	},
	"attribute" : {
		"devata" : "इन्द्राग्नी",
		"rishi" : "गाथिनो विश्वामित्रः",
		"chandas" : "गायत्री"
	},
	"samhita" : {
		"lines" : [
			"इन्द्रा॑ग्नी रोच॒ना दि॒वः परि॒ वाजे॑षु भूषथः",
			"तद्वां॑ चेति॒ प्र वी॒र्य॑म्"
		]
	},
	"samhitaAux" : {
		"lines" : [
			"इन्द्रा॑ग्नी रोच॒ना दि॒वः परि॒ वाजे॑षु भूषथः ।",
			"तद्वां॑ चेति॒ प्र वी॒र्य॑म् ॥"
		]
	},
	"padapaatha" : {
		"lines" : [
			"इन्द्रा॑ग्नी॒ इति॑ । रो॒च॒ना । दि॒वः । परि॑ । वाजे॑षु । भू॒ष॒थः॒ ।",
			"तत् । वा॒म् । चे॒ति॒ । प्र । वी॒र्य॑म् ॥"
		]
	},
	"sayanaBhashya" : "<p>हे इन्द्राग्नी दिवो रोचना स्वर्गस्य रोचकौ प्रकाशकौ युवां वाजेषु सङ्ग्रामेषु परि भूषढः । परितः सर्वतोऽलङ्कृतौ भवथः । शत्रून्पराजित्य सर्वतो विजयमानौ वर्तथे । वां युवयोर्वीर्यं सामर्थ्यमेव तत्तादृशं सङ्ग्रामविजयं प्रचेति । प्रकर्षेण ज्ञापयति । यद्वा युवां वाजेषु सङ्ग्रामेषु परिभूषथः । शत्रून् परिभवथः । शेषं पूर्ववत् ॥ रोचना । रुच दीप्तावित्यस्य अनुदात्तेतश्च हलादेरीति युच् । चित्त्वादन्तोदात्तः । भूषथः । भूष भूषणे । निघातः । चेति । चिती संज्ञाने । अयमन्तर्भावितण्यर्थः । बहुलं छन्दसीति तपो लुक् । तकारलोपश्छान्दसः ॥ ९ ॥</p>"
}
