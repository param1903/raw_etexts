{
	"id" : "3.51.8",
	"classification" : {
		"mandala" : "3",
		"sukta" : "51",
		"ashtaka" : "3",
		"adhyaya" : "3",
		"varga" : "16",
		"anuvaka" : "4",
		"rik" : "8"
	},
	"attribute" : {
		"devata" : "इन्द्रः",
		"rishi" : "गाथिनो विश्वामित्रः",
		"chandas" : "त्रिष्टुप्"
	},
	"samhita" : {
		"lines" : [
			"स वा॑वशा॒न इ॒ह पा॑हि॒ सोमं॑ म॒रुद्भि॑रिन्द्र॒ सखि॑भिः सु॒तं नः॑",
			"जा॒तं यत्त्वा॒ परि॑ दे॒वा अभू॑षन्म॒हे भरा॑य पुरुहूत॒ विश्वे॑"
		]
	},
	"samhitaAux" : {
		"lines" : [
			"स वा॑वशा॒न इ॒ह पा॑हि॒ सोमं॑ म॒रुद्भि॑रिन्द्र॒ सखि॑भिः सु॒तं नः॑ ।",
			"जा॒तं यत्त्वा॒ परि॑ दे॒वा अभू॑षन्म॒हे भरा॑य पुरुहूत॒ विश्वे॑ ॥"
		]
	},
	"padapaatha" : {
		"lines" : [
			"सः । वा॒व॒शा॒नः । इ॒ह । पा॒हि॒ । सोम॑म् । म॒रुत्ऽभिः॑ । इ॒न्द्र॒ । सखि॑ऽभिः । सु॒तम् । नः॒ ।",
			"जा॒तम् । यत् । त्वा॒ । परि॑ । दे॒वाः । अभू॑षन् । म॒हे । भरा॑य । पु॒रु॒ऽहू॒त॒ । विश्वे॑ ॥"
		]
	},
	"sayanaBhashya" : "<p>हे इन्द्र वावशानः सोमं कामयमानः स तादृशस्त्वं सखिभिः समानख्यानैर्मरुद्भिः सह नोऽस्मत्संबन्धिनीहास्मिन्यज्ञे सुतमभिशुतं सोमं पाहि । पिब । हे पुरुहुत पुरुभिराहूतेन्द्र जतं पानेन प्रबलं सम्पन्नं यत् यं त्वां विश्वेसर्वे देवा महे महते भराय । ह्रियन्ते योधानामायूंष्यत्रेति भरः सङ्ग्रामः । तस्मै सङ्ग्रामाय पर्यभूषन् । सर्वतोऽलमकुर्वन् । वावशानः । वशेर्यङ् लुकि चानशि रूपम् । चित्त्वादन्तोदात्तः । अभूशन् । भूष अलङ्कारे । भूवादिः । लङि रूपम् । यद्योगादनिघातः । भराय । हृञ् हरणे । अधिकरणे घः । हृग्रहोर्भश्छन्दसिति हकारस्य भकारः । व्रुषादित्वादाद्युदात्तः ॥ ८ ॥</p>"
}
