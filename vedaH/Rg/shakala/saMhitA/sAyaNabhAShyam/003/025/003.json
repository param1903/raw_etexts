{
	"id" : "3.25.3",
	"classification" : {
		"mandala" : "3",
		"sukta" : "25",
		"ashtaka" : "3",
		"adhyaya" : "1",
		"varga" : "25",
		"anuvaka" : "2",
		"rik" : "3"
	},
	"attribute" : {
		"devata" : "अग्निः",
		"rishi" : "गाथिनो विश्वामित्रः",
		"chandas" : "विराट्"
	},
	"samhita" : {
		"lines" : [
			"अ॒ग्निर्द्यावा॑पृथि॒वी वि॒श्वज॑न्ये॒ आ भा॑ति दे॒वी अ॒मृते॒ अमू॑रः",
			"क्षय॒न्वाजैः॑ पुरुश्चं॒द्रो नमो॑भिः"
		]
	},
	"samhitaAux" : {
		"lines" : [
			"अ॒ग्निर्द्यावा॑पृथि॒वी वि॒श्वज॑न्ये॒ आ भा॑ति दे॒वी अ॒मृते॒ अमू॑रः ।",
			"क्षय॒न्वाजैः॑ पुरुश्च॒न्द्रो नमो॑भिः ॥"
		]
	},
	"padapaatha" : {
		"lines" : [
			"अ॒ग्निः । द्यावा॑पृथि॒वी इति॑ । वि॒श्वज॑न्ये॒ इति॑ वि॒श्वऽज॑न्ये । आ । भा॒ति॒ । दे॒वी इति॑ । अ॒मृते॒ इति॑ । अमू॑रः ।",
			"क्षय॑न् । वाजैः॑ । पु॒रु॒ऽच॒न्द्रः । नमः॑ऽभिः ॥"
		]
	},
	"sayanaBhashya" : "<p>अमूरोऽमूढः सर्वज्ञः क्षयन् ईशानः सर्वस्य जगतः अत एव पुरुश्चन्द्रः पुरुचन्द्रो बहुहिरण्योपेतः । यद्वा । बहुदीप्तिस्वरूपः । वाजैर्बलैर्नमोभिरन्नैश्च सहितः सोऽग्निर्विश्वजन्ये विश्वस्य जनयित्र्यौ । यद्वा विश्वं जन्यमुत्पाद्यं याभ्यान्ते । देवी द्योतमाने अमृते मरणधर्मरहिते द्यावापृथिवी द्यावापृघिव्यावाभाति । आ समन्तात्प्रकाशयति । द्यावापृथिवी । दिवः शब्दस्य दिवो द्यावेति द्यावादेशः आद्युदात्तः । पृथिवीशब्दो ञीषन्तत्वेनान्तोदात्तः । देवताद्वन्द्वे चेत्युभयोः प्रकृतिस्वरत्वम् । विश्वजन्ये । बहुव्रीहौ विश्वं संज्ञायामिति पुर्व पदान्तोदात्तः । तत्पुरुषे तु स्वरश्चिन्तनीयः । आ भाति । भा दीप्तौ । अन्तर्भावितण्यर्थः । क्षयन् । क्षि ऐश्वर्ये । शतुर्लसार्वधातुकस्वरेणानुदात्तत्वे धातुस्वरः । पुरुष्चन्द्रः । ह्रस्वाच्चन्द्रोत्तरपदे मन्त्र इति सुडागमः । श्चुत्वेन शकारः । उत्तर पदान्तोदात्त प्रकरणे त्रिचक्रादीनां छन्दस्युपसङ्ख्यानमित्युत्तरपदान्तोदात्तत्वं यद्वा समानस्येत्यन्तोदात्तत्वं ॥ ३ ॥</p>"
}
