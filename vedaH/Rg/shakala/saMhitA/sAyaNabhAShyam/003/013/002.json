{
	"id" : "3.13.2",
	"classification" : {
		"mandala" : "3",
		"sukta" : "13",
		"ashtaka" : "3",
		"adhyaya" : "1",
		"varga" : "13",
		"anuvaka" : "2",
		"rik" : "2"
	},
	"attribute" : {
		"devata" : "अग्निः",
		"rishi" : "ऋषभो वैश्वामित्रः",
		"chandas" : "अनुष्टुप्"
	},
	"samhita" : {
		"lines" : [
			"ऋ॒तावा॒ यस्य॒ रोद॑सी॒ दक्षं॒ सचं॑त ऊ॒तयः॑",
			"ह॒विष्मं॑त॒स्तमी॑ळते॒ तं स॑नि॒ष्यन्तोऽव॑से"
		]
	},
	"samhitaAux" : {
		"lines" : [
			"ऋ॒तावा॒ यस्य॒ रोद॑सी॒ दक्षं॒ सच॑न्त ऊ॒तयः॑ ।",
			"ह॒विष्म॑न्त॒स्तमी॑ळते॒ तं स॑नि॒ष्यन्तोऽव॑से ॥"
		]
	},
	"padapaatha" : {
		"lines" : [
			"ऋ॒तऽवा॑ । यस्य॑ । रोद॑सी॒ इति॑ । दक्ष॑म् । सच॑न्ते । ऊ॒तयः॑ ।",
			"ह॒विष्म॑न्तः । तम् । ई॒ळ॒ते॒ । तम् । स॒नि॒ष्यन्तः॑ । अव॑से ॥"
		]
	},
	"sayanaBhashya" : "<p>यस्य पूर्वमन्त्रे प्रतिपादितस्याग्ने रोदसी इमे द्यावापृथिवौ वते भवतः । अग्नेः प्रकाशकत्वेन तदधीनप्रकाशके भवत इत्यर्थः । किञ्च ऊतयो यजमानस्य फलप्रदानेन रक्षितारो देवा दक्षं यस्याग्नेर्बलं सञ्चते सेवन्ते । सचन्ते सेवन्ते । नि. ७-२३ । इति यास्कः । अग्नेर्यजमानदत्तहविषां प्रदातृत्वेन तदधीना इत्यर्थः । एवंभूतः सोऽग्निरृतावा सत्यकर्मा । सत्यसङ्कल्प इत्यर्थः । किञ्च हविष्मन्तः संभृतहविष्का यजमाना हविर्वहनार्थं तमेवाग्निमीळते । स्तुति रूपाभिर्वाग्भिः पूजयन्ति । किञ्च सनिष्यन्तो धनादिलाभमिच्छन्तस्तमवसे रक्षणाय तमेवाग्निमाश्रयन्ते ॥ ऋतावा । ऋतशब्धात्तदस्यास्तीति छन्दसीवनिपौ व्यक्तव्याविति वनिप् । अन्येषामपि दृश्यत इति दीर्घः । वनिपः पित्त्वादनुदात्तत्वे प्रातिपदिकस्वरः । सचन्ते । सच समवाये । व्यत्ययेनात्मनेपदम् । यद्वृत्तयोगादनिघातः । सनिष्यन्तः । सनिर्लाभः । तमिच्छन्तः । सुप आत्मनः क्यच् । सर्वप्रातिपदिकेभ्यो लालसायां सुग्वक्तव्य इति क्यच् परतः सुगागमः । क्यचः स्वरः ॥ २ ॥</p>"
}
