{
	"id" : "3.11.9",
	"classification" : {
		"mandala" : "3",
		"sukta" : "11",
		"ashtaka" : "3",
		"adhyaya" : "1",
		"varga" : "10",
		"anuvaka" : "1",
		"rik" : "9"
	},
	"attribute" : {
		"devata" : "अग्निः",
		"rishi" : "गाथिनो विश्वामित्रः",
		"chandas" : "गायत्री"
	},
	"samhita" : {
		"lines" : [
			"अग्ने॒ विश्वा॑नि॒ वार्या॒ वाजे॑षु सनिषामहे",
			"त्वे दे॒वास॒ एरि॑रे"
		]
	},
	"samhitaAux" : {
		"lines" : [
			"अग्ने॒ विश्वा॑नि॒ वार्या॒ वाजे॑षु सनिषामहे ।",
			"त्वे दे॒वास॒ एरि॑रे ॥"
		]
	},
	"padapaatha" : {
		"lines" : [
			"अग्ने॑ । विश्वा॑नि । वार्या॑ । वाजे॑षु । स॒नि॒षा॒म॒हे॒ ।",
			"त्वे इति॑ । दे॒वासः॑ । आ । ई॒रि॒रे॒ ॥"
		]
	},
	"sayanaBhashya" : "<p>हे अग्ने वार्या वरणीयानि सम्भजनीयानि विश्वानि सर्वाणि धनानि वाजेषुयुद्धेषु सनिषामहे । वयं सम्भजामहे । यतः कारणाद्देवासः पूर्वमस्माभिरिष्टा देवा अस्मदभिमतफलप्रदानाय त्वे त्वय्येरिरे । आ समन्तादगमन् । त्वयि पविष्टा इत्यर्थः । सर्वथापि त्वत्सकाशात् फलं लभेमहीति भावः । वार्या । वृङ् सम्भक्तौ । ऋहलोर्ण्यदिति ण्यत् । शेश्छन्दसि बहुलमिति शेर्लुक् । ईडवन्देत्यादिनाद्युदात्तः वाजेषु । वृषादित्वादाद्युदात्तः । सनिषामहे । वनषण सम्भक्तौ । धात्वादेः षः सः । लेटि सिब्बहुलमिति सिप् । सिप आर्धधातुकत्वादिडागमः । लेटोऽडाटावित्यडागमः । व्यत्ययेनात्मनेपदम् । निघातः । त्वे । युश्मच्छब्दस्य सप्तम्यान्तादेशः । सुपां सुलिगिति शे आदेशः । शे । पा. १-१-१३ । इति प्रगृह्यसंञा । ईरिरे । ईर गतवित्यस्मात्परस्य लिटो झस्य इरेजादेशः । इजादेश्च गुरुतम इत्याम्न भवति मन्त्रत्वात् । निघातः ॥ ९ ॥</p>"
}
