{
	"id" : "3.38.3",
	"classification" : {
		"mandala" : "3",
		"sukta" : "38",
		"ashtaka" : "3",
		"adhyaya" : "2",
		"varga" : "23",
		"anuvaka" : "3",
		"rik" : "3"
	},
	"attribute" : {
		"devata" : "इन्द्रः",
		"rishi" : "प्रजापतिर्वैश्वामित्रः (वाच्यो वा द्वौ वा तौ विश्वामित्रो वा)",
		"chandas" : "त्रिष्टुप्"
	},
	"samhita" : {
		"lines" : [
			"नि षी॒मिदत्र॒ गुह्या॒ दधा॑ना उ॒त क्ष॒त्राय॒ रोद॑सी॒ समं॑जन्",
			"सं मात्रा॑भिर्ममि॒रे ये॒मुरु॒र्वि अं॒तर्म॒ही समृ॑ते॒ धाय॑से धुः"
		]
	},
	"samhitaAux" : {
		"lines" : [
			"नि षी॒मिदत्र॒ गुह्या॒ दधा॑ना उ॒त क्ष॒त्राय॒ रोद॑सी॒ सम॑ञ्जन् ।",
			"सं मात्रा॑भिर्ममि॒रे ये॒मुरु॒र्वी अ॒न्तर्म॒ही समृ॑ते॒ धाय॑से धुः ॥"
		]
	},
	"padapaatha" : {
		"lines" : [
			"नि । सी॒म् । इत् । अत्र॑ । गुह्या॑ । दधा॑नाः । उ॒त । क्ष॒त्राय॑ । रोद॑सी॒ इति॑ । सम् । अ॒ञ्ज॒न् ।",
			"सम् । मात्रा॑भिः । म॒मि॒रे । ये॒मुः । उ॒र्वी इति॑ । अ॒न्तः । म॒ही इति॑ । समृ॑ते॒ इति॒ सम्ऽऋ॑ते । धाय॑से । धु॒रिति॑ धुः ॥"
		]
	},
	"sayanaBhashya" : "<p>अत्र भूलोके गुह्या गूढानि कर्माणि सीमित् सर्वत एव निदधानाः कुर्वाणा एते कवय उत अपि च क्शत्राय बलाय धनाय वा रोदसी द्यावापृथिवौ । समञ्जन् । ओषधीभिः पृथिवीं देवैश्च दिवं सङ्गतामकार्षुः । किञ्च ते मात्राभिः । मीयन्ते मान्तिति वा मात्राः शिलोच्चायाः ताभिर्मात्राभिः संममिरे । ते रोदस्यावियत्तया परिच्छिन्ने चक्रुश्च । समृते परस्परं सङ्गते उर्वी विस्तीर्णे मही महतौ ते द्यापृथिव्यौ येमुः । नियमितवन्तः । विश्टंभकेनान्तरिक्षेणान्तरुदयच्छन् । तथा धायसे तयोर्धारनार्थमन्तरिक्षं धुः व्यधुः । इदवधारणार्थे । गुह्या । गुहायां भवानि । भवार्थे यत् । यतोऽनाव इत्याद्युदात्तः । दधानाः । दधातेः शानचि रूपम् । अभ्यस्तस्वरः । अञ्जन् । अन्जू व्यक्तिम्रक्षणगतिष्वित्यस्य लङि श्नसोरल्लोपः । निघातः । मात्राभिः । मा नाने माङ् माने वा । हुयामेत्यादिना त्रन्प्रत्ययः । नित्स्वरः । ममिरे । माङ् मान इत्यस्य लिटि रूपम् । चादिलोपे विभाषेति न निघातः । येमुः । यम उपरम इत्यस्य लिट्युसि रूपम् । तिङुत्तरत्वादनिघातः । धायसे । वहिहाधाञ्भ्यश्छन्दसीत्यसुन् । नित्स्वरः । धुः । दधातेरुङि रूपं ॥ ३ ॥</p>"
}
