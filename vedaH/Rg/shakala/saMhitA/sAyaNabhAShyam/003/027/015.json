{
	"id" : "3.27.15",
	"classification" : {
		"mandala" : "3",
		"sukta" : "27",
		"ashtaka" : "3",
		"adhyaya" : "1",
		"varga" : "30",
		"anuvaka" : "2",
		"rik" : "15"
	},
	"attribute" : {
		"devata" : "अग्निः",
		"rishi" : "गाथिनो विश्वामित्रः",
		"chandas" : "गायत्री"
	},
	"samhita" : {
		"lines" : [
			"वृष॑णं त्वा व॒यं वृ॑ष॒न्वृष॑णः॒ समि॑धीमहि",
			"अग्ने॒ दीद्य॑तं बृ॒हत्"
		]
	},
	"samhitaAux" : {
		"lines" : [
			"वृष॑णं त्वा व॒यं वृ॑ष॒न्वृष॑णः॒ समि॑धीमहि ।",
			"अग्ने॒ दीद्य॑तं बृ॒हत् ॥"
		]
	},
	"padapaatha" : {
		"lines" : [
			"वृष॑णम् । त्वा॒ । व॒यम् । वृ॒ष॒न् । वृष॑णः । सम् । इ॒धी॒म॒हि॒ ।",
			"अग्ने॑ । दीद्य॑तम् । बृ॒हत् ॥"
		]
	},
	"sayanaBhashya" : "<p>वृषन् कामानां वर्षितर्हे अग्ने वृषणो वृषाणो घृताज्याहुतीनां सेक्तारो वयं वृषणमाहुतिद्वारोदकस्य सेक्तारम् । तथा च स्मृतिः । अग्नौ प्रास्ताहुतिः सम्यगादित्यमुपतिष्ठते । आदित्याज्जायते वृष्टिर्वृष्टेरन्नं ततः प्रजाः । मनु. ३-७६ । इति दीद्यतं दीप्यमानं बृहदत एव महान्तं तमिममग्निं समिधीमहि । सम्यग्दीपयामः ॥ इधीमहि । ञि इन्धी दीप्तावित्यस्य प्रार्थने लिङि नकारलोपश्छान्दसः । निघातः । दीद्यतम् । दीदेतिर्दीप्तिकर्मा । तस्य शतरि रूपम् । अभ्यस्तानामादिरित्याद्युदात्तत्त्वम् । ॥ १५ ॥</p>"
}
