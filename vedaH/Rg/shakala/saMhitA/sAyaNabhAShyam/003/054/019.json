{
	"id" : "3.54.19",
	"classification" : {
		"mandala" : "3",
		"sukta" : "54",
		"ashtaka" : "3",
		"adhyaya" : "3",
		"varga" : "27",
		"anuvaka" : "5",
		"rik" : "19"
	},
	"attribute" : {
		"devata" : "विश्वेदेवाः",
		"rishi" : "प्रजापतिर्वैश्वामित्रः प्रजापतिर्वाच्यो वा",
		"chandas" : "त्रिष्टुप्"
	},
	"samhita" : {
		"lines" : [
			"दे॒वानां॑ दू॒तः पु॑रु॒ध प्रसू॒तोऽना॑गान्नो वोचतु स॒र्वता॑ता",
			"शृ॒णोतु॑ नः पृथि॒वी द्यौरु॒तापः॒ सूर्यो॒ नक्ष॑त्रैरु॒र्वट्॒॑न्तरि॑क्षम्"
		]
	},
	"samhitaAux" : {
		"lines" : [
			"दे॒वानां॑ दू॒तः पु॑रु॒ध प्रसू॒तोऽना॑गान्नो वोचतु स॒र्वता॑ता ।",
			"शृ॒णोतु॑ नः पृथि॒वी द्यौरु॒तापः॒ सूर्यो॒ नक्ष॑त्रैरु॒र्व१॒॑न्तरि॑क्षम् ॥"
		]
	},
	"padapaatha" : {
		"lines" : [
			"दे॒वाना॑म् । दू॒तः । पु॒रु॒ध । प्रऽसू॑तः । अना॑गान् । नः॒ । वो॒च॒तु॒ । स॒र्वऽता॑ता ।",
			"शृ॒णोतु॑ । नः॒ । पृ॒थि॒वी । द्यौः । उ॒त । आपः॑ । सूर्यः॑ । नक्ष॑त्रैः । उ॒रु । अ॒न्तरि॑क्षम् ॥"
		]
	},
	"sayanaBhashya" : "<p>पुरुध पुरुषु बहुषु देशेषु प्रसूतोऽग्निहोत्रार्थं विहितः । यद्वा । पुरुभिर्यजमानैः प्रसूतो यष्टव्यदेवाह्वानार्थं प्रेरितो देवानां दूतः । तथा च तैत्तिरीयकम् । अग्निर्देवानां दूत आसीदिति । तादृशोऽग्निः कर्मकर्तृसाधनवैगुण्येन सापराधानप्यस्माननागाननागसः । सर्वताता सर्वत्र वोचतु । ब्रवीतु । किञ्च पृथिवी द्यौश्च उतापि चापः सूर्यश्च नक्षत्रैरुरु विस्तीर्णमन्तरिकाहं च । एते सर्वे देवा नोऽस्मदीयां स्तुतिं शृणोतु । षृण्वन्तु । प्रत्येकविवक्शयैकवचनम् । प्रसूतः । षू प्रेरणे । कर्मणि क्तः । गतिरनन्तर इति गतेः प्रकृतिस्वरः । अनागान् । शसि सकारलोपश्छान्दसः । सवर्नदीर्घे कृते तस्माच्छसो न इति नत्वम् । वोचतु । वच परिभाषणे । व्यत्ययो बहुलमिति शपोऽङादेशः । वच उम् । गुणः । निघातः । नक्षत्रैः । नक्श गतौ । अमिनक्शियजिबन्धिपतिभ्योऽत्रन्नित्यत्रन्प्रत्ययः । नित्त्वादाद्युदात्तः । यद्वा । नक्षरति न क्षीयत इति वा नक्षत्रम् । नभ्राण्नपादिति नञः प्रक्रुतिभावः । नञः स्वरः ॥ १९ ॥</p>"
}
