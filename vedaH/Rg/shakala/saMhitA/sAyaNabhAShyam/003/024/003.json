{
	"id" : "3.24.3",
	"classification" : {
		"mandala" : "3",
		"sukta" : "24",
		"ashtaka" : "3",
		"adhyaya" : "1",
		"varga" : "24",
		"anuvaka" : "2",
		"rik" : "3"
	},
	"attribute" : {
		"devata" : "अग्निः",
		"rishi" : "गाथिनो विश्वामित्रः",
		"chandas" : "गायत्री"
	},
	"samhita" : {
		"lines" : [
			"अग्ने॑ द्यु॒म्नेन॑ जागृवे॒ सह॑सः सूनवाहुत",
			"एदं ब॒र्हिः स॑दो॒ मम॑"
		]
	},
	"samhitaAux" : {
		"lines" : [
			"अग्ने॑ द्यु॒म्नेन॑ जागृवे॒ सह॑सः सूनवाहुत ।",
			"एदं ब॒र्हिः स॑दो॒ मम॑ ॥"
		]
	},
	"padapaatha" : {
		"lines" : [
			"अग्ने॑ । द्यु॒म्नेन॑ । जा॒गृ॒वे॒ । सह॑सः । सू॒नो॒ इति॑ । आ॒ऽहु॒त॒ ।",
			"आ । इ॒दम् । ब॒र्हिः । स॒दः॒ । मम॑ ॥"
		]
	},
	"sayanaBhashya" : "<p>द्युम्नेन स्वतेजसा सह जागृवे । जागर्तीति जागृविः । तस्य सम्बुद्धिः । लोकरक्षार्थं स्वतेजसा सह सर्वदा जागरणोपेत आहुत देवताह्वानार्थमस्माभिराहुत सहसः सूनो बलस्य पुत्र हे अग्ने मम मत्सम्बन्धिन्यस्मिन्यज्ञे यद्वेद्यामास्तीर्णमिदं बर्हिस्तत्रासदः । आसीद ॥ जागृवे । जागृ निद्राक्षये । ज्ॠ शॄ स्तॄ जागृभ्यः क्विन्निति क्विन् । कित्त्वाद्गुणः । जागर्तीति जागृविः । जागृविर्जागरणात् । नि. ९-८ । इति यास्कः । सम्बुद्धौ चेति गुणः । एङ्ह्रस्वात् । पा.६-१-६९ । इति सोर्लोपः । निघातः । सदः । षद् लृ विशरणगत्यवसादनेष्वित्यस्य छान्दसे लुङे लृदित्त्वादङ् । निघातः । मम । अस्मच्छब्दस्य षष्ट्येकवचने ममादेशः । युष्मदस्मदोर्ङसीत्याद्युदात्तत्वम् ॥ ३ ॥</p>"
}
