{
	"id" : "3.62.4",
	"classification" : {
		"mandala" : "3",
		"sukta" : "62",
		"ashtaka" : "3",
		"adhyaya" : "4",
		"varga" : "9",
		"anuvaka" : "5",
		"rik" : "4"
	},
	"attribute" : {
		"devata" : "बृहस्पतिः",
		"rishi" : "गाथिनो विश्वामित्रः",
		"chandas" : "गायत्री"
	},
	"samhita" : {
		"lines" : [
			"बृह॑स्पते जु॒षस्व॑ नो ह॒व्यानि॑ विश्वदेव्य",
			"रास्व॒ रत्ना॑नि दा॒शुषे॑"
		]
	},
	"samhitaAux" : {
		"lines" : [
			"बृह॑स्पते जु॒षस्व॑ नो ह॒व्यानि॑ विश्वदेव्य ।",
			"रास्व॒ रत्ना॑नि दा॒शुषे॑ ॥"
		]
	},
	"padapaatha" : {
		"lines" : [
			"बृह॑स्पते । जु॒षस्व॑ । नः॒ । ह॒व्यानि॑ । वि॒श्व॒ऽदे॒व्य॒ ।",
			"रास्व॑ । रत्ना॑नि । दा॒शुषे॑ ॥"
		]
	},
	"sayanaBhashya" : "<p>विश्वदेव्य सर्वदेवहित हे बृहस्पते नोऽस्मत्सम्बन्धीनि हव्यानि हवनयोग्यानि पुरोडाशादीनि हवींषिइ जुषस्व । सेवस्व । ततस्त्वं दाशुषे हविर्दत्तवते यजमानाय मह्यं रत्नान्युत्तमानि धनानि रास्व । देहि । रास्व । रा दाने । व्यत्ययेनात्मनेपदं ॥ ४ ॥</p>"
}
