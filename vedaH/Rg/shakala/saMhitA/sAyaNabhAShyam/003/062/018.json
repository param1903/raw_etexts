{
	"id" : "3.62.18",
	"classification" : {
		"mandala" : "3",
		"sukta" : "62",
		"ashtaka" : "3",
		"adhyaya" : "4",
		"varga" : "11",
		"anuvaka" : "5",
		"rik" : "18"
	},
	"attribute" : {
		"devata" : "मित्रावरुणौ",
		"rishi" : "गाथिनो विश्वामित्रो जमदग्निर्वा",
		"chandas" : "गायत्री"
	},
	"samhita" : {
		"lines" : [
			"गृ॒णा॒ना ज॒मद॑ग्निना॒ योना॑वृ॒तस्य॑ सीदतम्",
			"पा॒तं सोम॑मृतावृधा"
		]
	},
	"samhitaAux" : {
		"lines" : [
			"गृ॒णा॒ना ज॒मद॑ग्निना॒ योना॑वृ॒तस्य॑ सीदतम् ।",
			"पा॒तं सोम॑मृतावृधा ॥"
		]
	},
	"padapaatha" : {
		"lines" : [
			"गृ॒णा॒ना । ज॒मत्ऽअ॑ग्निना । योनौ॑ । ऋ॒तस्य॑ । सी॒द॒त॒म् ।",
			"पा॒तम् । सोम॑म् । ऋ॒त॒ऽवृ॒धा॒ ॥"
		]
	},
	"sayanaBhashya" : "<p class=\"intro\">मैत्रावरुणस्य ग्रहस्य यज्या गृणाना जमदग्निनेत्येषा । सूत्रितं च । होता यक्षन्मित्रावरुणा गृणाना जमदग्ना । आ. ५-५ । इति । अध्यायोपाकरणे मण्डलाद्यन्तहोमे गृणाना जमदग्निनेत्येषा । आ. गृ. ३-५ ॥</p><p>हे मित्रवरुणौ जमदग्निनैतन्नामकेन महर्षिणा गृणाना स्तूयमानौ यद्वा । जमदग्निना प्रज्वलिताग्निना विश्वामित्रेण स्तूयमानौ युवामृतस्य यज्ञस्य यौनौ देवयजनाख्ये देशे सीदतम् । उपविशतम् । ऋतावृधा ऋतस्य कर्मफलस्य वर्धयितारौ युवां सोमं पातम् । पिबतम् । गृणाना । गॄ शब्दे । व्यत्ययेन कर्मणि शानच् । चित्त्वादन्तोदात्तः । सीदतम् । सदेर्लोटि प्राघ्रात्यादिना सीदादेशः । पातम् । पा पाने । बहुलं छन्दसीति शपो लुक् ॥ १८ ॥</p>"
}
