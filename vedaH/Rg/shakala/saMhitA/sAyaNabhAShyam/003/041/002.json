{
	"id" : "3.41.2",
	"classification" : {
		"mandala" : "3",
		"sukta" : "41",
		"ashtaka" : "3",
		"adhyaya" : "3",
		"varga" : "3",
		"anuvaka" : "4",
		"rik" : "2"
	},
	"attribute" : {
		"devata" : "इन्द्रः",
		"rishi" : "गाथिनो विश्वामित्रः",
		"chandas" : "गायत्री"
	},
	"samhita" : {
		"lines" : [
			"स॒त्तो होता॑ न ऋ॒त्विय॑स्तिस्ति॒रे ब॒र्हिरा॑नु॒षक्",
			"अयु॑ज्रन्प्रा॒तरद्र॑यः"
		]
	},
	"samhitaAux" : {
		"lines" : [
			"स॒त्तो होता॑ न ऋ॒त्विय॑स्तिस्ति॒रे ब॒र्हिरा॑नु॒षक् ।",
			"अयु॑ज्रन्प्रा॒तरद्र॑यः ॥"
		]
	},
	"padapaatha" : {
		"lines" : [
			"स॒त्तः । होता॑ । नः॒ । ऋ॒त्वियः॑ । ति॒स्ति॒रे । ब॒र्हिः । आ॒नु॒षक् ।",
			"अयु॑ज्रन् । प्रा॒तः । अद्र॑यः ॥"
		]
	},
	"sayanaBhashya" : "<p>हे इन्द्र सोऽस्मदीये यज्ञे होता ऋत्विक् तवाह्वानार्थमृत्वियः प्राप्तकालः सन् सत्तो निशण्णो वर्तते । तथा बर्हिरानुषक् अनिषक्तं परस्परसम्बद्धं यथा भवति तथा तिस्तिरे । हविष्वासन्नेषु स्तीर्णमभूत् । तथा प्रातः प्रातः सवने सोमाभिषवार्थमद्रयो ग्रावाणो७युज्रन् । परस्परं सण्गता अभूवन् । तस्मात्सोमपानार्थं त्वमागचेति भावः । सत्तः । षद्लृ विशरणादिष्वित्यस्माद्गत्यर्था कर्मकश्लिषेत्यादिना । पा. ३-४-७२ । कर्तरि क्तः । सर्वविधीनां छन्दसि विकल्पितत्वादत्र निष्ठातकारस्य नत्वाभावः । ऋत्वियः । ऋतुशब्दाच्छन्दसि घसिति घस्प्रत्ययः । घस्येयादेशः । सितीति पदसंज्ञायामोर्गुण इति भसंज्ञाधीनो गुणो न भवति । यणादेशः । प्रत्ययस्वरः । तिस्तिरे । स्तॄञ् अच्छादन इत्यस्य कर्मणि लट्यॄत इद्धातोरितीत्वम् । द्विर्वचने शर्पूर्वाः खय इति तकारस्य शेषः । लिटस्तझयोरेशिरेजिति तप्रत्ययस्यैशित्यादेशः । पादादित्वादनिघातः । प्रत्ययस्वरः । आनुषक् । षन्जसङ्गे । क्विप् । अनिदितामिति नलोपः । आङन्वोरुपसर्गयोः प्राक्प्रयोगः । गतिसमासः । कृदुत्तरपदस्वरः । अयुज्रन् । युजिर् योग इत्यस्य लुङि च्लीरिरितो वेत्यङादेशः । बहुलं छन्दसीति रुडागमः । आदादित्वादनिघातः । अडागमस्वरः ॥ २ ॥</p>"
}
