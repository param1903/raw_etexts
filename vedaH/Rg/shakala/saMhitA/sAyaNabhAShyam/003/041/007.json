{
	"id" : "3.41.7",
	"classification" : {
		"mandala" : "3",
		"sukta" : "41",
		"ashtaka" : "3",
		"adhyaya" : "3",
		"varga" : "4",
		"anuvaka" : "4",
		"rik" : "7"
	},
	"attribute" : {
		"devata" : "इन्द्रः",
		"rishi" : "गाथिनो विश्वामित्रः",
		"chandas" : "गायत्री"
	},
	"samhita" : {
		"lines" : [
			"व॒यमिं॑द्र त्वा॒यवो॑ ह॒विष्मं॑तो जरामहे",
			"उ॒त त्वम॑स्म॒युर्व॑सो"
		]
	},
	"samhitaAux" : {
		"lines" : [
			"व॒यमि॑न्द्र त्वा॒यवो॑ ह॒विष्म॑न्तो जरामहे ।",
			"उ॒त त्वम॑स्म॒युर्व॑सो ॥"
		]
	},
	"padapaatha" : {
		"lines" : [
			"व॒यम् । इ॒न्द्र॒ । त्वा॒ऽयवः॑ । ह॒विष्म॑न्तः । ज॒रा॒म॒हे॒ ।",
			"उ॒त । त्वम् । अ॒स्म॒ऽयुः । व॒सो॒ इति॑ ॥"
		]
	},
	"sayanaBhashya" : "<p>हे इन्द्र त्वायवो यज्ञार्थं त्वामात्मन इच्छन्तस्त्वत्कामाः सन्तो हविष्मन्तः संभृत हविष्का वयं जरामहे । त्वां स्तुमः । हे वसो सर्वस्य वासक इन्द्र उत त्वमप्यस्मयुरस्मदीयहविः स्वीकरणार्थमस्मानात्मन इच्छन् भव । त्वायवः । त्वामिच्छन्तीत्यर्थे सुपः आत्मनः क्यच् । प्रत्ययोत्तरपदयोश्चेति मतर्यन्तस्य त्वादेशः । क्याच्छन्दसीत्युप्रत्ययः । त्वद्यव इति प्राप्तौ युष्मदस्मदोरनादेश इत्यविभक्तावपि हलादौ व्यत्ययेनात्वम् । प्रत्ययस्वरः । हविष्मन्तः । तसौ मत्वर्थ इति भसंज्ञायां सकारस्य रुत्याभावः । स्वरविधौ व्यञ्जनमविद्यमानवदिति परिभाषानाश्रयनान्मतुप उदात्तताभवः । इसि प्रत्ययस्वरः । जरामहे । जरतिः स्तुतिकर्मेति यास्कः । अस्मयुः अस्मानिच्छतीत्यर्थे सुपः क्यच् । तस्मादुप्रत्ययः । पूर्वपदान्तलोपश्छान्दसः । प्रत्ययस्वरः ॥ ७ ॥</p>"
}
