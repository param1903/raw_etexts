{
	"id" : "5.51.11",
	"classification" : {
		"mandala" : "5",
		"sukta" : "51",
		"ashtaka" : "4",
		"adhyaya" : "3",
		"varga" : "7",
		"anuvaka" : "4",
		"rik" : "11"
	},
	"attribute" : {
		"devata" : "विश्वेदेवाः",
		"rishi" : "स्वस्त्यात्रेयः",
		"chandas" : "जगती त्रिष्टुब्वा"
	},
	"samhita" : {
		"lines" : [
			"स्व॒स्ति नो॑ मिमीताम॒श्विना॒ भगः॑ स्व॒स्ति दे॒व्यदि॑तिरन॒र्वणः॑",
			"स्व॒स्ति पू॒षा असु॑रो दधातु नः स्व॒स्ति द्यावा॑पृथि॒वी सु॑चे॒तुना॑"
		]
	},
	"samhitaAux" : {
		"lines" : [
			"स्व॒स्ति नो॑ मिमीताम॒श्विना॒ भगः॑ स्व॒स्ति दे॒व्यदि॑तिरन॒र्वणः॑ ।",
			"स्व॒स्ति पू॒षा असु॑रो दधातु नः स्व॒स्ति द्यावा॑पृथि॒वी सु॑चे॒तुना॑ ॥"
		]
	},
	"padapaatha" : {
		"lines" : [
			"स्व॒स्ति । नः॒ । मि॒मी॒ता॒म् । अ॒श्विना॑ । भगः॑ । स्व॒स्ति । दे॒वी । अदि॑तिः । अ॒न॒र्वणः॑ ।",
			"स्व॒स्ति । पू॒षा । असु॑रः । द॒धा॒तु॒ । नः॒ । स्व॒स्ति । द्यावा॑पृथि॒वी इति॑ । सु॒ऽचे॒तुना॑ ॥"
		]
	},
	"sayanaBhashya" : "<p>नोस्मभ्यं अश्विना अश्विनौ स्वस्ति अविनाशं क्षेमंमिमीताङ्कुरुतां भगश्चस्वस्तिक्षेमं मिमीतां तथा देव्यदितिश्च स्वस्तिमिमीतां अनर्वणः अप्रत्यृतः पूषा असुरः शत्रूणां निरसिता प्राणानां बलानान्दातावा नःस्वस्तिदधातु नोस्मभ्यं द्यावापृथिवीद्यावापृथिव्यावपि सुचेतुना शोभनेनप्रज्ञानेन विशिष्टे स्वस्तिमिमीतां ॥ ११ ॥</p>"
}
