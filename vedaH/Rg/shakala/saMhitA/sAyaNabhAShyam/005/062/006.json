{
	"id" : "5.62.6",
	"classification" : {
		"mandala" : "5",
		"sukta" : "62",
		"ashtaka" : "4",
		"adhyaya" : "3",
		"varga" : "31",
		"anuvaka" : "5",
		"rik" : "6"
	},
	"attribute" : {
		"devata" : "मित्रावरुणौ",
		"rishi" : "श्रुतिविदात्रेयः",
		"chandas" : "त्रिष्टुप्"
	},
	"samhita" : {
		"lines" : [
			"अक्र॑विहस्ता सु॒कृते॑ पर॒स्पा यं त्रासा॑थे वरु॒णेळा॑स्वं॒तः",
			"राजा॑ना क्ष॒त्रमहृ॑णीयमाना स॒हस्र॑स्थूणं बिभृथः स॒ह द्वौ"
		]
	},
	"samhitaAux" : {
		"lines" : [
			"अक्र॑विहस्ता सु॒कृते॑ पर॒स्पा यं त्रासा॑थे वरु॒णेळा॑स्व॒न्तः ।",
			"राजा॑ना क्ष॒त्रमहृ॑णीयमाना स॒हस्र॑स्थूणं बिभृथः स॒ह द्वौ ॥"
		]
	},
	"padapaatha" : {
		"lines" : [
			"अक्र॑विऽहस्ता । सु॒ऽकृते॑ । प॒रः॒ऽपा । यम् । त्रासा॑थे इति॑ । व॒रु॒णा॒ । इळा॑सु । अ॒न्तरिति॑ ।",
			"राजा॑ना । क्ष॒त्रम् । अहृ॑णीयमाना । स॒हस्र॑ऽस्थूणम् । बि॒भृ॒थः॒ । स॒ह । द्वौ ॥"
		]
	},
	"sayanaBhashya" : "<p>अक्रविहस्ता अकृपणहस्तौ दानशूरावित्यर्थः कस्मै सुकृते शोभनस्तुतिकर्त्रे परस्पा परस्तात्पातारौ रक्षितारौ हेवरुणा मित्रावरुणौ युवां यंयजमानं इळासु यागभूमिषु अन्तर्मध्ये त्रासाथे रक्षथः तस्मै सुकृते अक्रविहस्ता परस्पाचभवथेतिसंबन्धः किंच युवांराजाना राज- मानौ अहृणीयमाना अक्रुध्यन्तौ द्वौ परस्परंसहसहित्येन क्षत्रं धनं सहस्रस्थूणं अनेकावष्टंभकस्तंभोपेतं सौधादिरूपङ्गृहंच बिभृथोधारयथः सुकृते यजमानाय अथवा क्षत्रं बलं अपरिमिताभिः स्थूणाभिरुपेतंरथंचागमनार्थं सहधारयथः ॥ ६ ॥</p>"
}
