{
	"id" : "5.6.8",
	"classification" : {
		"mandala" : "5",
		"sukta" : "6",
		"ashtaka" : "3",
		"adhyaya" : "8",
		"varga" : "23",
		"anuvaka" : "1",
		"rik" : "8"
	},
	"attribute" : {
		"devata" : "अग्निः",
		"rishi" : "वसुश्रुत आत्रेयः",
		"chandas" : "पङ्क्तिः"
	},
	"samhita" : {
		"lines" : [
			"नवा॑ नो अग्न॒ आ भ॑र स्तो॒तृभ्यः॑ सुक्षि॒तीरिषः॑",
			"ते स्या॑म॒ य आ॑नृ॒चुस्त्वादू॑तासो॒ दमे॑दम॒ इषं॑ स्तो॒तृभ्य॒ आ भ॑र"
		]
	},
	"samhitaAux" : {
		"lines" : [
			"नवा॑ नो अग्न॒ आ भ॑र स्तो॒तृभ्यः॑ सुक्षि॒तीरिषः॑ ।",
			"ते स्या॑म॒ य आ॑नृ॒चुस्त्वादू॑तासो॒ दमे॑दम॒ इषं॑ स्तो॒तृभ्य॒ आ भ॑र ॥"
		]
	},
	"padapaatha" : {
		"lines" : [
			"नवाः॑ । नः॒ । अ॒ग्ने॒ । आ । भ॒र॒ । स्तो॒तृऽभ्यः॑ । सु॒ऽक्षि॒तीः । इषः॑ ।",
			"ते । स्या॒म॒ । ये । आ॒नृ॒चुः । त्वाऽदू॑तासः । दमे॑ऽदमे । इष॑म् । स्तो॒तृऽभ्यः॑ । आ । भ॒र॒ ॥"
		]
	},
	"sayanaBhashya" : "<p>हे अग्ने सोत्तृभ्यो नोऽस्मभ्यं नवाः स्तुत्या नूत्ना वा सुक्षितीः सुनिवासाः सुप्रजा वा इष उक्तलक्षणान्यन्नान्या भर । प्रयच्छ । ये वयं दमे दमे सर्वेषु यागगृहेषु त्वामानृचुः । अर्चयन्ति । ते वयं त्वादूतासस्त्वां दूतं फलसूचकं लब्धवन्तः सन्तः स्याम । समृद्धा भूयास्म । दमे दमे स्यामेति वा योज्यं ॥ ८ ॥</p>"
}
