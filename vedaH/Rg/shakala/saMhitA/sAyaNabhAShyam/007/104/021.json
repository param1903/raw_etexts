{
	"id" : "7.104.21",
	"classification" : {
		"mandala" : "7",
		"sukta" : "104",
		"ashtaka" : "5",
		"adhyaya" : "7",
		"varga" : "9",
		"anuvaka" : "6",
		"rik" : "21"
	},
	"attribute" : {
		"devata" : "इन्द्रः",
		"rishi" : "वसिष्ठः",
		"chandas" : "जगती"
	},
	"samhita" : {
		"lines" : [
			"इन्द्रो॑ यातू॒नाम॑भवत्पराश॒रो ह॑वि॒र्मथी॑नाम॒भ्या॒थ्॒॑विवा॑सताम्",
			"अ॒भीदु॑ श॒क्रः प॑र॒शुर्यथा॒ वनं॒ पात्रे॑व भिं॒दन्त्स॒त ए॑ति र॒क्षसः॑"
		]
	},
	"samhitaAux" : {
		"lines" : [
			"इन्द्रो॑ यातू॒नाम॑भवत्पराश॒रो ह॑वि॒र्मथी॑नाम॒भ्या॒३॒॑विवा॑सताम् ।",
			"अ॒भीदु॑ श॒क्रः प॑र॒शुर्यथा॒ वनं॒ पात्रे॑व भि॒न्दन्त्स॒त ए॑ति र॒क्षसः॑ ॥"
		]
	},
	"padapaatha" : {
		"lines" : [
			"इन्द्रः॑ । या॒तू॒नाम् । अ॒भ॒व॒त् । प॒रा॒ऽश॒रः । ह॒विः॒ऽमथी॑नाम् । अ॒भि । आ॒ऽविवा॑सताम् ।",
			"अ॒भि । इत् । ऊं॒ इति॑ । श॒क्रः । प॒र॒शुः । यथा॑ । वन॑म् । पात्रा॑ऽइव । भि॒न्दन् । स॒तः । ए॒ति॒ । र॒क्षसः॑ ॥"
		]
	},
	"sayanaBhashya" : "<p>यातूनां हिंसकानां रक्षसां अयमिन्द्रः पराशरः पराशातयिता हिंसिता भवत् कीदृशीनां हविर्मथीनां हवींषि मथताम् अभिमुखं आविवासतां आगच्छताम् अपिचायं शक्रइन्द्रः वनं वृक्षजातं परशुर्यथा छिन्दन् कुठारइव पात्रेव मृन्मयानि पात्राणि भिन्दन् मुद्गरइवच सतः प्राप्तनामैतत् तदाहयास्कः-तिरः सतइतिप्राप्तस्येति । प्राप्तान् रक्षसोराक्षसान् भिन्दन् हिंसन् अभ्येभिगच्छति इदूपूरणौ ॥ २१ ॥</p>"
}
