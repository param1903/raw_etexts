{
	"id" : "7.93.5",
	"classification" : {
		"mandala" : "7",
		"sukta" : "93",
		"ashtaka" : "5",
		"adhyaya" : "6",
		"varga" : "15",
		"anuvaka" : "6",
		"rik" : "5"
	},
	"attribute" : {
		"devata" : "इन्द्राग्नी",
		"rishi" : "वसिष्ठः",
		"chandas" : "त्रिष्टुप्"
	},
	"samhita" : {
		"lines" : [
			"सं यन्म॒ही मि॑थ॒ती स्पर्ध॑माने तनू॒रुचा॒ शूर॑साता॒ यतै॑ते",
			"अदे॑वयुं वि॒दथे॑ देव॒युभिः॑ स॒त्रा ह॑तं सोम॒सुता॒ जने॑न"
		]
	},
	"samhitaAux" : {
		"lines" : [
			"सं यन्म॒ही मि॑थ॒ती स्पर्ध॑माने तनू॒रुचा॒ शूर॑साता॒ यतै॑ते ।",
			"अदे॑वयुं वि॒दथे॑ देव॒युभिः॑ स॒त्रा ह॑तं सोम॒सुता॒ जने॑न ॥"
		]
	},
	"padapaatha" : {
		"lines" : [
			"सम् । यत् । म॒ही इति॑ । मि॒थ॒ती इति॑ । स्पर्ध॑माने॒ इति॑ । त॒नू॒ऽरुचा॑ । शूर॑ऽसाता । यतै॑ते॒ इति॑ ।",
			"अदे॑वऽयुम् । वि॒दथे॑ । दे॒व॒युऽभिः॑ । स॒त्रा । ह॒त॒म् । सो॒म॒ऽसुता॑ । जने॑न ॥"
		]
	},
	"sayanaBhashya" : "<p>मही महत्यौ मिथती परस्परं हिंसन्त्यौ यद्वा मेथतिराक्रोशकर्मा परस्परमाक्रोशन्त्यौ स्पर्धमाने स्पर्धां कुर्वन्त्यौ तनूरुचा आत्मीयेन तेजसा संपन्ने यत् ये शूरसाता शूरसातौ रणे यतैते जेतुं यत्नं कुर्वन्त्यौ वैरिसेने देवयुभिः देवान्कामयमानैः सह विदथे यज्ञे अदेवयुं सत्रा हतं सन्ततं हिंस्तम् । तथा सोमसुता सोममभिषुण्वता जनेन यजमानसङ्घेन असोमसुतं जनं हिंस्तं ॥ ५ ॥</p>"
}
