{
	"id" : "7.57.1",
	"classification" : {
		"mandala" : "7",
		"sukta" : "57",
		"ashtaka" : "5",
		"adhyaya" : "4",
		"varga" : "27",
		"anuvaka" : "4",
		"rik" : "1"
	},
	"attribute" : {
		"devata" : "मरुतः",
		"rishi" : "वसिष्ठः",
		"chandas" : "त्रिष्टुप्"
	},
	"samhita" : {
		"lines" : [
			"मध्वो॑ वो॒ नाम॒ मारु॑तं यजत्राः॒ प्र य॒ज्ञेषु॒ शव॑सा मदन्ति",
			"ये रे॒जयं॑ति॒ रोद॑सी चिदु॒र्वि पिन्वं॒त्युत्सं॒ यदया॑सुरु॒ग्राः"
		]
	},
	"samhitaAux" : {
		"lines" : [
			"मध्वो॑ वो॒ नाम॒ मारु॑तं यजत्राः॒ प्र य॒ज्ञेषु॒ शव॑सा मदन्ति ।",
			"ये रे॒जय॑न्ति॒ रोद॑सी चिदु॒र्वी पिन्व॒न्त्युत्सं॒ यदया॑सुरु॒ग्राः ॥"
		]
	},
	"padapaatha" : {
		"lines" : [
			"मध्वः॑ । वः॒ । नाम॑ । मारु॑तम् । य॒ज॒त्राः॒ । प्र । य॒ज्ञेषु॑ । शव॑सा । म॒द॒न्ति॒ ।",
			"ये । रे॒जय॑न्ति । रोद॑सी॒ इति॑ । चि॒त् । उ॒र्वी इति॑ । पिन्व॑न्ति । उत्स॑म् । यत् । अया॑सुः । उ॒ग्राः ॥"
		]
	},
	"sayanaBhashya" : "<p>हे यजत्रा यजनीयामरुतः वोयुप्मदीयं मारुतं मरुत्संबन्धि नाम नामधेयं मध्वो मधवो मादयितारः स्तोतारः यज्ञेषु यागेषु शवसा बलेन प्रमदन्ति प्रकर्षेण स्तुवन्ति उच्चैः स्तुवन्तीत्यर्थः । ये मरुतः उर्वी विस्तीर्णे रोदसी चित् द्यावापृथिव्यावपि रेजयन्ति कंपयन्ति । किंच उत्सं मेघं पिन्वन्ति वर्षयन्ति उग्रा उद्गूर्णा यत् ये मरुतः आयासुः यान्ति सर्वत्रगच्छन्ति तेषां मरुतां यष्माकं नाम प्रमदन्तीति पूर्वेणान्वयः ॥ १ ॥</p>"
}
