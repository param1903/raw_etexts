{
	"id" : "7.103.3",
	"classification" : {
		"mandala" : "7",
		"sukta" : "103",
		"ashtaka" : "5",
		"adhyaya" : "7",
		"varga" : "3",
		"anuvaka" : "6",
		"rik" : "3"
	},
	"attribute" : {
		"devata" : "मंडूकाः",
		"rishi" : "वसिष्ठः",
		"chandas" : "त्रिष्टुप्"
	},
	"samhita" : {
		"lines" : [
			"यदी॑मेनाँ उश॒तो अ॒भ्यव॑र्षित्तृ॒ष्याव॑तः प्रा॒वृष्याग॑तायाम्",
			"अ॒ख्ख॒ली॒कृत्या॑ पि॒तरं॒ न पु॒त्रो अ॒न्यो अ॒न्यमुप॒ वदं॑तमेति"
		]
	},
	"samhitaAux" : {
		"lines" : [
			"यदी॑मेनाँ उश॒तो अ॒भ्यव॑र्षीत्तृ॒ष्याव॑तः प्रा॒वृष्याग॑तायाम् ।",
			"अ॒ख्ख॒ली॒कृत्या॑ पि॒तरं॒ न पु॒त्रो अ॒न्यो अ॒न्यमुप॒ वद॑न्तमेति ॥"
		]
	},
	"padapaatha" : {
		"lines" : [
			"यत् । ई॒म् । ए॒ना॒न् । उ॒श॒तः । अ॒भि । अव॑र्षीत् । तृ॒ष्याऽव॑तः । प्रा॒वृषि॑ । आऽग॑तायाम् ।",
			"अ॒ख्ख॒ली॒कृत्य॑ । पि॒तर॑म् । न । पु॒त्रः । अ॒न्यः । अ॒न्यम् । उप॑ । वद॑न्तम् । ए॒ति॒ ॥"
		]
	},
	"sayanaBhashya" : "<p>उशतः कामयमानान् तृष्यावतः तृष्णावत एनान्मण्डूकान्प्रावृषि वर्षर्तौ आगतायां आगते सति यद्यदा अभ्यवर्षित् पर्जन्योजलैरभिषिञ्चति ईमिति पूरणः तदानीं अक्खलीकृत्य अक्खलइति शब्दानुकरणम् अक्खलशब्दं कृत्वा पुत्रः पितरं न पितरमिव अन्यो मंडूकः वदन्तं शब्दयन्तमन्यं मण्डूकं उपैति प्राप्नोति ॥ ३ ॥</p>"
}
