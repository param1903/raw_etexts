{
	"id" : "7.44.4",
	"classification" : {
		"mandala" : "7",
		"sukta" : "44",
		"ashtaka" : "5",
		"adhyaya" : "4",
		"varga" : "11",
		"anuvaka" : "3",
		"rik" : "4"
	},
	"attribute" : {
		"devata" : "दधिक्राः",
		"rishi" : "वसिष्ठः",
		"chandas" : "त्रिष्टुप्"
	},
	"samhita" : {
		"lines" : [
			"द॒धि॒क्रावा॑ प्रथ॒मो वा॒ज्यर्वाग्रे॒ रथा॑नां भवति प्रजा॒नन्",
			"सं॒वि॒दा॒न उ॒षसा॒ सूर्ये॑णादि॒त्येभि॒र्वसु॑भि॒रङ्गि॑रोभिः"
		]
	},
	"samhitaAux" : {
		"lines" : [
			"द॒धि॒क्रावा॑ प्रथ॒मो वा॒ज्यर्वाग्रे॒ रथा॑नां भवति प्रजा॒नन् ।",
			"सं॒वि॒दा॒न उ॒षसा॒ सूर्ये॑णादि॒त्येभि॒र्वसु॑भि॒रङ्गि॑रोभिः ॥"
		]
	},
	"padapaatha" : {
		"lines" : [
			"द॒धि॒ऽक्रावा॑ । प्र॒थ॒मः । वा॒जी । अर्वा॑ । अग्रे॑ । रथा॑नाम् । भ॒व॒ति॒ । प्र॒ऽजा॒नन् ।",
			"स॒म्ऽवि॒दा॒नः । उ॒षसा॑ । सूर्ये॑ण । आ॒दि॒त्येभिः॑ । वसु॑ऽभिः । अङ्गि॑रःऽभिः ॥"
		]
	},
	"sayanaBhashya" : "<p>प्रथमः सर्वेषामश्वानांमुख्यः वाजी शीघ्रगामी अर्वा गमनशीलः दधिक्रावा अश्वरूपो देवः प्रजानन् रतसंयंजनीयांस्तांस्तानश्वानधिष्ठाय ज्ञातव्यानि सम्यक् जानन् रथानामग्ने प्रमुखोभवति कीदृशोश्वः उषसा उषोदेवतया सूर्येण सर्वस्य प्रेरकेण देवेन आदित्येभिरादित्यै- श्च वसुभिश्च अङ्गिरोभिर्देवैः सह स्तोतव्यैरृषिभिश्च संविदानः सम्यक् जानन् ऎकमत्यं प्राप्तइत्यर्थः ॥ ४ ॥</p>"
}
