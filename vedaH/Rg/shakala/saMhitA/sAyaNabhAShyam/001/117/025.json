{
	"id" : "1.117.25",
	"classification" : {
		"mandala" : "1",
		"sukta" : "117",
		"ashtaka" : "1",
		"adhyaya" : "8",
		"varga" : "17",
		"anuvaka" : "17",
		"rik" : "25"
	},
	"attribute" : {
		"devata" : "अश्विनौ",
		"rishi" : "कक्षीवान् दैर्घतमस औशिजः",
		"chandas" : "त्रिष्टुप्"
	},
	"samhita" : {
		"lines" : [
			"ए॒तानि॑ वामश्विना वी॒र्या॑णि॒ प्र पू॒र्व्याण्या॒यवो॑ऽवोचन्",
			"ब्रह्म॑ कृ॒ण्वन्तो॑ वृषणा यु॒वभ्यां॑ सु॒वीरा॑सो वि॒दथ॒मा व॑देम"
		]
	},
	"samhitaAux" : {
		"lines" : [
			"ए॒तानि॑ वामश्विना वी॒र्या॑णि॒ प्र पू॒र्व्याण्या॒यवो॑ऽवोचन् ।",
			"ब्रह्म॑ कृ॒ण्वन्तो॑ वृषणा यु॒वभ्यां॑ सु॒वीरा॑सो वि॒दथ॒मा व॑देम ॥"
		]
	},
	"padapaatha" : {
		"lines" : [
			"ए॒तानि॑ । वा॒म् । अ॒श्वि॒ना॒ । वी॒र्या॑णि । प्र । पू॒र्व्याणि॑ । आ॒यवः॑ । अ॒वो॒च॒न् ।",
			"ब्रह्म॑ । कृ॒ण्वन्तः॑ । वृ॒ष॒णा॒ । यु॒वऽभ्या॑म् । सु॒ऽवीरा॑सः । वि॒दथ॑म् । आ । व॒दे॒म॒ ॥"
		]
	},
	"sayanaBhashya" : "<p>अश्विना हे अश्विनौ वां युवयोः संबन्धीनि पूर्व्याणि प्रत्नान्येतानीदानीं मयोक्तानि वीर्याणि वीरकर्माण्यायवो मनुष्या मदीयाः पित्रादयः प्रावोचन् । उक्तवन्तः । वयं च हे वृषणा कामाभिवर्षकावश्विनौ युवाभ्यां ब्रह्म मन्त्रात्मकं स्तोत्रं कृण्वन्तः कुर्वन्तः सुवीरासः सुवीराः शोभनैर्वीरैः पुत्रादिभिरुपेताः सन्तो विदथं यज्ञ मावदेम । आभिमुख्येन स्तुतीरुच्चारयाम । यद्वा । विदथं वेदयन्तमतिथिं तदपेक्षितप्रदानेना वदेम । आभिमुख्येन प्रियपूर्विकां वाचमुच्चारयाम ॥ कृण्वन्तः । कृवि हिंसाकरणयोश्च । इदित्त्वान्नुम् । लटः शतृ । धिन्विकृण्व्योरच्चेत्युप्रत्ययः । अकारान्तादेशश्च । अतो लोपे सति स्थानिवद्भावाल्लघूपदगुणाभावः । सुवीरासः । शोभना वीरा येषां ते तथोक्ताः । अज्जसेरसुक् । वीरवीर्यौ चेत्युत्तरपदाद्युदात्तत्वम् । विदथम् । विद ज्ञाने । रुविदिभ्यां किदित्यथप्रत्ययः ॥ २५ ॥</p>"
}
