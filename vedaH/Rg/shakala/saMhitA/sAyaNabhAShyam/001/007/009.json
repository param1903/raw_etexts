{
	"id" : "1.7.9",
	"classification" : {
		"mandala" : "1",
		"sukta" : "7",
		"ashtaka" : "1",
		"adhyaya" : "1",
		"varga" : "14",
		"anuvaka" : "2",
		"rik" : "9"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"य एक॑श्चर्षणी॒नां वसू॑नामिर॒ज्यति॑",
			"इन्द्रः॒ पंच॑ क्षिती॒नाम्"
		]
	},
	"samhitaAux" : {
		"lines" : [
			"य एक॑श्चर्षणी॒नां वसू॑नामिर॒ज्यति॑ ।",
			"इन्द्रः॒ पञ्च॑ क्षिती॒नाम् ॥"
		]
	},
	"padapaatha" : {
		"lines" : [
			"यः । एकः॑ । च॒र्ष॒णी॒नाम् । वसू॑नाम् । इ॒र॒ज्यति॑ ।",
			"इन्द्रः॑ । पञ्च॑ । क्षि॒ती॒नाम् ॥"
		]
	},
	"sayanaBhashya" : "<p>य इन्द्रः स्वयमेक एव चर्षणीनां मनुष्याणामिरज्यति ईष्टे तथा वसूनां धनानामिरज्यति स इन्द्रः पंच निषादपंचमानां क्षितीनां निवासार्हाणां वर्णानामनुग्रहीतेति शेषः ॥ एकः । इण् गतौ । इण् भीकापाशल्यतिमर्चिभ्यः कन् (उ ३-४३) इति कन् । बाहुलकात्कलोपाभावः नित्त्वादाद्युदात्तत्वम् । चर्षणीनाम् । प्रातिपदिकस्वरेणान्तोदात्तः । अन्तोदात्तादित्यनुवृत्तौ नामन्यतरस्यामिति विभक्तेरुदात्तत्वम् । वसूनां निदित्यनुवृत्तौ शृसृस्निहित्रप्यसिवसिहनिक्लिदिबन्धिमनिभ्यश्च (उ १-११) इत्युप्रत्ययः । नित्त्वादाद्युदात्तः । इरज्यति । कंड्वादिष्विरिङ् ईर्ष्यायाम् । अत्रैश्वर्यार्थः । कंड्वादिभ्यो यक् (पा ३-१-२७) प्रत्ययस्वरेणोदात्तः । पंचपचि व्यक्तीकरणे । पंचेश्चेति कनिन् । नित्त्वादाद्युदात्तः । क्षितीनां प्रातिपदिकस्वरेणान्तोदात्तः । नामन्यतरस्यामिति विभक्तेरुदात्तत्वं ॥ ९ ॥</p>"
}
