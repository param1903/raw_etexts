{
	"id" : "1.7.3",
	"classification" : {
		"mandala" : "1",
		"sukta" : "7",
		"ashtaka" : "1",
		"adhyaya" : "1",
		"varga" : "13",
		"anuvaka" : "2",
		"rik" : "3"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"इन्द्रो॑ दी॒र्घाय॒ चक्ष॑स॒ आ सूर्यं॑ रोहयद्दि॒वि",
			"वि गोभि॒रद्रि॑मैरयत्"
		]
	},
	"samhitaAux" : {
		"lines" : [
			"इन्द्रो॑ दी॒र्घाय॒ चक्ष॑स॒ आ सूर्यं॑ रोहयद्दि॒वि ।",
			"वि गोभि॒रद्रि॑मैरयत् ॥"
		]
	},
	"padapaatha" : {
		"lines" : [
			"इन्द्रः॑ । दी॒र्घाय॑ । चक्ष॑से । आ । सूर्य॑म् । रो॒ह॒य॒त् । दि॒वि ।",
			"वि । गोभिः॑ । अद्रि॑म् । ऐ॒र॒य॒त् ॥"
		]
	},
	"sayanaBhashya" : "<p>अयमिन्द्रो दीर्घाय प्रौढाय निरन्तराय चक्षसे दर्शनाय दिवि द्युलोके सूर्यमा रोहयत् । पुरा वृत्रासुरेण जगति यदापातितं तमस्तन्निवारणेन प्राणिनां दृष्टिसिद्ध्यर्थमादित्यं द्युलोके स्थापितवानित्यर्थः । स च सूर्ये गोभिः स्वकीयरश्मिभिरद्रिं पर्वतप्रमुखं सर्वं जगद्व्यैरयत् । विशेषेणदर्शनार्थं प्रेरितवान् । प्रकाशितवानित्यर्थः । अथवा इन्द्र एव गोभिर्जलैर्निमित्तभूतैरद्रिं मेघं व्यैरयत् । विशेषेण प्रेरितवान् । पंचदशसङ्ख्याकेषु रश्मिनामसु खेदयः किरणा गाव इति पठितम् । त्रिंशत्सङ्ख्याकेषु मेघनामस्वद्रिर्ग्रावेति पठितं ॥ दीर्घाय । प्रातिपदिकस्वरेणान्तोदात्तः । चक्षसे । चक्षे सर्वधातुभ्योऽसुन् (उ ४-१८८) इत्यसुन् । बहुलग्रहणात्ख्याञादेशाभावः । नित्त्वादाद्युदात्तः । सूर्यम् । सुवति प्रेरयतीति सूर्य । षू प्रेरणे । धात्वादेः षः सः । राजसूयसूर्येत्यादिना (पा ३-१-११४) क्शप्प्रत्ययः । तस्य रुडागमश्च निपात्यते । क्यपः कित्त्वाद्गुणाभावः । पित्त्वादनुदात्तत्वम् । धातुस्वर एव शिष्यते । रोहयत् । रुहेर्ण्यन्ताल्लङि बहुलं छन्दस्य माङ्योगेऽपि (पा ६-४-७५) इत्यडभावो निघातश्च दिवि । ऊडिदमित्यादिना विभक्तेरुदात्तत्वम् । अद्रिम् । अदिशदिभूशुभिभ्यः क्रिन् (उ ४-६५) इति क्रिन्प्रत्ययः । अदन्ति पशवस्तृणादिकमत्रेत्यद्रिः । नित्त्वादाद्युदात्तत्वम् । ऐरयत् । ईर गतौ । ण्यन्ताल्लङ् । निघातः ॥ ३ ॥</p>"
}
