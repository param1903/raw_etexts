{
	"id" : "1.7.2",
	"classification" : {
		"mandala" : "1",
		"sukta" : "7",
		"ashtaka" : "1",
		"adhyaya" : "1",
		"varga" : "13",
		"anuvaka" : "2",
		"rik" : "2"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"इन्द्र॒ इद्धर्योः॒ सचा॒ सम्मि॑श्ल॒ आ व॑चो॒युजा॑",
			"इन्द्रो॑ व॒ज्री हि॑र॒ण्ययः॑"
		]
	},
	"samhitaAux" : {
		"lines" : [
			"इन्द्र॒ इद्धर्योः॒ सचा॒ सम्मि॑श्ल॒ आ व॑चो॒युजा॑ ।",
			"इन्द्रो॑ व॒ज्री हि॑र॒ण्ययः॑ ॥"
		]
	},
	"padapaatha" : {
		"lines" : [
			"इन्द्रः॑ । इत् । हर्योः॑ । सचा॑ । सम्ऽमि॑श्लः । आ । व॒चः॒ऽयुजा॑ ।",
			"इन्द्रः॑ । व॒ज्री । हि॒र॒ण्ययः॑ ॥"
		]
	},
	"sayanaBhashya" : "<p>इन्द्र इदिन्द्र एव हर्योर्हरिनामकयोरश्वयोः सचा सह युगपदा संमिश्लः सर्वतः सम्यग्मिश्रयिता । कीदृशयोर्हर्योः । वचोयुजा । इन्द्रस्य वचनमात्रेण रथे युज्यमानयोः सुशिक्षितयोरित्यर्थः । अयमिन्द्रो वज्री वज्र युक्तो हिरण्ययो हिरण्यमयः । सर्वाभरणभूषित इत्यर्थः ॥ हर्योः । हरत इति हरी । इन् । नित्त्वादाद्युदात्तः सचा सहेत्युक्तम् (नि ५-५) संमिश्लः । मिश्रणं मिश्रः । मिश्रयतेर्घञ् (पा ३-३-१८) सम्यक् मिश्रो यस्यासौ संमिश्रः । लत्वं छान्दसम् । सम्यक् मिश्रयितेत्यर्थः । बहुव्रीहौ पूर्वपदप्रकृतिस्वरत्वम् । वचोयुजा । वचसा युज्येते इति वचोयुजौ । तयोः । षष्ठीद्विवचनस्य सुपां सुलुगित्याकारादेशः । युङ् शब्दो धातुस्वरेणान्तोदात्तः । कृदुत्तरपदप्रकृतिस्वरेण स एव शिष्यते । वज्री । वज्रमस्यास्ति । अत इनिठनौ (पा ५-२-११५) प्रत्ययस्वरः । हिरण्ययः । ऋत्व्यवास्त्व्य वास्त्वमाध्वीहिरण्ययानि च्छन्दसि (पा ६-४-१७५) इति हिरण्यमयशब्दस्य मकारलोपो निपात्यते । अकारः प्रत्ययस्वरेणोदात्तः । पूर्वेणानुदात्तेन सहैकादेश उदात्तेनोदात्त इत्युदात्त ॥ २ ॥</p>"
}
