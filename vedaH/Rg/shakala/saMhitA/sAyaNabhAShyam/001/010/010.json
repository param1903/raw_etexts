{
	"id" : "1.10.10",
	"classification" : {
		"mandala" : "1",
		"sukta" : "10",
		"ashtaka" : "1",
		"adhyaya" : "1",
		"varga" : "20",
		"anuvaka" : "3",
		"rik" : "10"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "अनुष्टुप्"
	},
	"samhita" : {
		"lines" : [
			"वि॒द्मा हि त्वा॒ वृषं॑तमं॒ वाजे॑षु हवन॒श्रुत॑म्",
			"वृषं॑तमस्य हूमह ऊ॒तिं स॑हस्र॒सात॑माम्"
		]
	},
	"samhitaAux" : {
		"lines" : [
			"वि॒द्मा हि त्वा॒ वृष॑न्तमं॒ वाजे॑षु हवन॒श्रुत॑म् ।",
			"वृष॑न्तमस्य हूमह ऊ॒तिं स॑हस्र॒सात॑माम् ॥"
		]
	},
	"padapaatha" : {
		"lines" : [
			"वि॒द्म । हि । त्वा॒ । वृष॑न्ऽतमम् । वाजे॑षु । ह॒व॒न॒ऽश्रुत॑म् ।",
			"वृष॑न्ऽतमस्य । हू॒म॒हे॒ । ऊ॒तिम् । स॒ह॒स्र॒ऽसात॑माम् ॥"
		]
	},
	"sayanaBhashya" : "<p>हे इन्द्र त्वां विद्म । जानीमः । कीदृशं त्वाम् । वृषन्तमं कामानामतिशयेन वर्षितां वाजेषु सङ्ग्रामेषु हवनश्रुतं अस्मदीयस्याह्वानस्य श्रोतारम् । वृषन्तममस्यातिशयेन कामादीनां वर्षितुस्तवोतिं रक्षामस्मद्विषयामुद्दिश्य हूमहे । त्वामाह्वयामः । कीदृशीमूतिम् । सहस्रसातमामतिशयेन धनसहस्राणां दात्रीम् । विद्म । विदो लटो वा (पा ३-४-८३) इति मसो मादेशः । प्रत्ययस्वरेणान्तोदात्तः । द्व्यचोऽतस्तिङ इति संहितायां दीर्घः । वृषन्तमम् । पृषु वृषु मृषु सेचने । कनिन्युवृषितक्षिराजिधन्विद्युप्रतिदिवः (उ १-१५६) इति कनिन् । नित्त्वादाद्युदात्तः । तमपः पित्त्वात्स एव शिष्यते । अयस्मयादीनि छन्दसि (पा १-४-२०) इति भत्वेन पदत्वाभावान्न लोपाभावः (पा ८-२-७) वाजेषु । वाजशब्दो वृषादिराद्युदात्तः । हवनश्रुतम् । हू इत्यनुवृत्तौ बहुलं छन्दसीति ल्युट संप्रसारणम् । हवनं शृणोतीति क्विप् । तुगागमः । वृषन्तमस्य । उक्तम् । हूमहे बहुलं छन्दसीति संप्रसारणम् । शप इत्यनुवृत्तौ बहुलं छन्दसीति शपो लुक् । ऊतिम् । ऊतियूतीत्यादिनान्तोदात्तो निपाशितः । सहस्रसातमाम् । सहस्रं सनोतीति सहस्रसाः । षणु दाने । जनसनखनक्रमगमो विट् (पा ३-२-६७) विड्वनोरनुनासिकस्यात् (पा ६-४-४१) इत्याकारादेशः । कृदुत्तरपदप्रकृतिस्वरत्वं तमपः पित्त्वादेव शिष्यते ॥ १० ॥</p>"
}
