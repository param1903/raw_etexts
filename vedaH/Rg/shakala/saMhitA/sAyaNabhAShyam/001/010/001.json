{
	"id" : "1.10.1",
	"classification" : {
		"mandala" : "1",
		"sukta" : "10",
		"ashtaka" : "1",
		"adhyaya" : "1",
		"varga" : "19",
		"anuvaka" : "3",
		"rik" : "1"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "अनुष्टुप्"
	},
	"samhita" : {
		"lines" : [
			"गायं॑ति त्वा गाय॒त्रिणोऽर्चं॑त्य॒र्कम॒र्किणः॑",
			"ब्र॒ह्माण॑स्त्वा शतक्रत॒ उद्वं॒शमि॑व येमिरे"
		]
	},
	"samhitaAux" : {
		"lines" : [
			"गाय॑न्ति त्वा गाय॒त्रिणोऽर्च॑न्त्य॒र्कम॒र्किणः॑ ।",
			"ब्र॒ह्माण॑स्त्वा शतक्रत॒ उद्वं॒शमि॑व येमिरे ॥"
		]
	},
	"padapaatha" : {
		"lines" : [
			"गाय॑न्ति । त्वा॒ । गा॒य॒त्रिणः॑ । अर्च॑न्ति । अ॒र्कम् । अ॒र्किणः॑ ।",
			"ब्र॒ह्माणः॑ । त्वा॒ । श॒त॒क्र॒तो॒ इति॑ शतऽक्रतो । उत् । वं॒शम्ऽइ॑व । ये॒मि॒रे॒ ॥"
		]
	},
	"sayanaBhashya" : "<p>हे शतक्रतो बहुकर्मन्बहुप्रज्ञ वेन्द्र त्वां गायत्रिण उद्गातारो गायन्ति । स्तुवन्ति । आर्किणोऽर्चनहेतुमन्त्रयुक्ता होतारोऽर्कमर्चनीयमिन्द्रमर्चन्ति । शस्त्रगतैर्मन्त्रैः प्रशंसन्ति । ब्रह्माणो ब्रह्मप्रभृतय इतरे ब्राह्मणास्त्वामुद्येमिरे । उन्नतिं प्रापयन्ति । तत्र दृष्टान्तः । वंशमिव । यथा वंशाग्रे नृत्यन्तः शिल्पिनः प्रौढं वंशमुत्पन्नं कुर्वन्ति । यथा वा सन्मार्गवर्तिनः स्वकीयं कुलमुन्नतं कुर्वन्ति । तद्वत् । एतामृचं यास्क एवं व्याचष्ट । गायन्ति त्वा गायत्रिणः प्रार्चन्ति तेऽर्कमर्किणो ब्रहाणस्त्वा शतक्रत उद्येमिरे वंशमिव । वंशो वनशयो भवति वननाच्छ्रूयत इति वा (नि ५-५) अर्कशब्दं च बहुधा व्याचष्टे । अर्को देवो भवति यदेनमर्चन्त्यर्को मन्त्रो भवति यदेनेनार्चन्त्यर्कमन्नं भवत्यर्चति भूतान्यर्को वृक्षो भवति स वृतः कटुकिम्ना (नि ५-४) इति ॥ गायन्त्रि । शप्तिङौ । पित्त्वाल्लसार्वधातुकत्त्वाच्छानुदात्तौ । धातुरादात्तः । गायत्रिणः । गायत्रं साम येषामुद्गातृणामस्ति ते । अत इनठनौ । प्रत्ययस्वरेणेकार उदात्तः । अर्चन्ति । अर्च पूजायाम् । भौवादिकः । शप्तिङावनुदात्तौ । धातुस्वर एव पादादित्त्वान्ननिघातः । अर्कम् । अर्चन्त्येभिरित्यर्का मन्त्राः । तैरर्चनीयतया तदात्मक इन्द्रोऽपि लक्षणयार्कः । पुंसि संज्ञायां घः प्रायेण (पा ३-३-११८) इति करणे घः । चजोः कु घिण्यतोः । पा । ७-३-५२ । इति चकारस्य कुत्वम् । ककारः । प्रत्ययस्वरेणान्तोदात्तः । अर्का मन्त्रा एषां सन्तीत्यर्किणो होतारः । एकाक्ष । रात्कृतो जातेः सप्तम्यां च न तौ स्मृतौ । पा ५-२-११५-२ । इति कृदन्तादिनिठनौ यद्यपि प्रतिषिद्धौ तथाप्यत्र व्यत्ययादिनिः । प्रत्ययस्परेणेकार उदात्तः । ब्रह्माणः प्रातिपदिकस्वरेणान्तोदात्तः । शतक्रतो । निघातः । संहितायामवादेशे लोपः शाकल्यस्य (पा ८-३-१९) इति वकारलोपः । वंशशब्दः प्रातिपदिकस्वरेणान्तोदात्तः । इवेन विभक्त्यलोपः पूर्वपदप्रकृतिस्वरत्वं च । पा २-१-४-२ । इति स एव शिष्यते । येमिरे । यम उपरमे । तिङ्ङतिङ इति निघातः ॥ १ ॥</p>"
}
