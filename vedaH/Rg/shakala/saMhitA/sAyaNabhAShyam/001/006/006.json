{
	"id" : "1.6.6",
	"classification" : {
		"mandala" : "1",
		"sukta" : "6",
		"ashtaka" : "1",
		"adhyaya" : "1",
		"varga" : "12",
		"anuvaka" : "2",
		"rik" : "6"
	},
	"attribute" : {
		"devata" : "मरुतः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"दे॒व॒यन्तो॒ यथा॑ म॒तिमच्छा॑ वि॒दद्व॑सुं॒ गिरः॑",
			"म॒हाम॑नूषत श्रु॒तम्"
		]
	},
	"samhitaAux" : {
		"lines" : [
			"दे॒व॒यन्तो॒ यथा॑ म॒तिमच्छा॑ वि॒दद्व॑सुं॒ गिरः॑ ।",
			"म॒हाम॑नूषत श्रु॒तम् ॥"
		]
	},
	"padapaatha" : {
		"lines" : [
			"दे॒व॒ऽयन्तः॑ । यथा॑ । म॒तिम् । अच्छ॑ । वि॒दत्ऽव॑सुम् । गिरः॑ ।",
			"म॒हाम् । अ॒नू॒ष॒त॒ । श्रु॒तम् ॥"
		]
	},
	"sayanaBhashya" : "<p>देवयन्तो मरुत्संज्ञकान्देवानिच्छन्तो गिरः स्तोतार ऋत्विजो महां प्रौढं मरुद्गणमच्च प्राप्तुमनूषत । स्तुतवन्तः । कीदृशं मरुद्गणम् । विदद्वसुम् । वेदयद्भिः स्वमहिमप्रख्यापकैर्वसुभिर्धनैर्युक्तं श्रुतं विख्यातम् । मरुद्गणस्य दृष्टान्तः । यथा मतिम् । मन्तारमिन्द्रं यथा स्तुवन्ति तथेत्यर्थः ॥ देवयन्तः । देवानात्मन इच्छन्तः । सुप आत्मनः क्यच् । पा ३-१-८ ॥ क्यचि च (पा ७-४-३३) इतीत्वमकृत्सार्वधातुकयोर्दीर्घः (पा ७-४-२५) इति दीर्घत्वं च न भवति । न च्छन्दस्य पुत्रस्य (पा ७-४-३५) इत्यनेन क्यचि यत्प्राप्तमित्वं दीर्घत्वं वा तस्य सर्वस्य प्रतिषेधात् । यद्यपीत्वमेव प्रकृतं तथापि व्यवहितस्यापि दीर्घत्वस्य स प्रतिषेध इति विज्ञायते । अश्वायन्त इत्यादावश्वाघस्यात् (पा ७-४-३७) इत्यात्वविधानादिति ह्युक्तम् । क्यजन्ताच्छतृप्रत्ययः । क्यचश्चित्त्वाच्चित इत्यन्तोदात्तत्वम् । शपः । पित्त्वेन शतुश्च लसार्वधातुकस्वरेणानुदात्तत्व एकादेश उदात्तेनोदात्त इत्युदात्तः । यथा । प्रकारवचने थाल् (पा ५-३-२३) लिति । वा ६-१-१९३ । इति प्रत्ययात्पूर्वमुदात्तत्वम् । मतिम् । मन्त्रे वृषेषपचमनेत्यादिना (पा ३-३-९६) क्तिन्नुदात्तः । मति शब्दो ज्ञानपरोऽप्युपचाराज्ञ्जातरीन्द्रे वर्तते । अथवा पदान्तरे विशेष्यानुपादानादिन्द्रस्यैषा संज्ञा । ततश्चत्तिच् क्तौ च संज्ञायाम् (पा ३-३-१७४) इति मन्यतेः कर्तरि क्तिच् । तस्योपदेशेऽनुदात्तत्वादिट् प्रतिषेधः (पा ७-२-१०) चित्त्वादन्तोदात्तत्वम् । अच्च । अध्याहृतगच्छत्यर्थयोगादच्छ गत्यर्थवदेषु (पा १-४-६९) इति गतिसंज्ञया सह निपातसंज्ञाया अपि समावेशात् (पा १-४-६०) निपाता आद्युदात्ताः (फि ४-१२) इत्याद्युदात्तत्वम् । विदद्वसुम् । विद ज्ञान इत्यस्मादन्तर्भावितण्यर्थाच्छतृप्रत्यये विदन्त्यौदार्यातिशयवत्तया ज्ञापयन्ति वसूनि धनानि यं स विदद्वसुः । विदेः शतृप्रत्ययेऽदिप्रभृतिभ्यः शपः (पा २-४-७२) इति शपो लुकि प्रत्ययस्वरेण शतुरुदात्तत्वम् । बहुव्रीहौ पूर्वपदप्रकृतिस्वरत्वेन तदेव शिष्यते । गृणन्ति स्तुवन्तीति गिरः । गृणातेः क्विप्यृत इद्धातोः । पा ७-१-१०० इतीत्वं रपरत्वम् । धातुस्वरेणोदात्तत्वम् । महाम् । महान्तम् । नकारतकारयोर्लोपश्चान्दसः । प्रातिपदिकस्वरेणोदात्तत्वम् । अनूषत । णु स्तुतौ । व्यत्ययेना ॥ त्मनेपदम् । लुङि झस्यादादेसः (पा ७-१-५) सिचि कुटादित्वेन (पा १-२-१) ङित्त्वाद्गुणाभावः । इडभाव उकारदीर्घत्वं च छान्दसम् । निघातः । श्रुतम् । प्रत्ययस्वरः ॥ ६ ॥</p>"
}
