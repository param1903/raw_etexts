{
	"id" : "1.6.5",
	"classification" : {
		"mandala" : "1",
		"sukta" : "6",
		"ashtaka" : "1",
		"adhyaya" : "1",
		"varga" : "11",
		"anuvaka" : "2",
		"rik" : "5"
	},
	"attribute" : {
		"devata" : "मरुत इन्द्रश्च",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"वी॒ळु चि॑दारुज॒त्नुभि॒र्गुहा॑ चिदिन्द्र॒ वह्नि॑भिः",
			"अविं॑द उ॒स्रिया॒ अनु॑"
		]
	},
	"samhitaAux" : {
		"lines" : [
			"वी॒ळु चि॑दारुज॒त्नुभि॒र्गुहा॑ चिदिन्द्र॒ वह्नि॑भिः ।",
			"अवि॑न्द उ॒स्रिया॒ अनु॑ ॥"
		]
	},
	"padapaatha" : {
		"lines" : [
			"वी॒ळु । चि॒त् । आ॒रु॒ज॒त्नुऽभिः॑ । गुहा॑ । चि॒त् । इ॒न्द्र॒ । वह्नि॑ऽभिः ।",
			"अवि॑न्दः । उ॒स्रियाः॑ । अनु॑ ॥"
		]
	},
	"sayanaBhashya" : "<p>अस्ति किंचिदुपाख्यानं पणिभिर्देवलोकाद्गावोऽपहृता अन्धकारे प्रक्षिप्ताः ताश्चेन्द्रो मरुद्भिः सहाजयदिति । एतच्चानुक्रमणिकायां सूचितं पणिभिरसुरैर्निगूळ्हा गा अन्वेष्वुं सरमां देवशुनीमिन्द्रेण प्रहितामयुग्भिः पणयो मित्रीयन्तः प्रोचुः अनु । ऋग्वे । १०-१०८ । इति । मन्त्रान्तरे च दृष्टान्ततया सूचितम् । निरुद्धा आपः पणिनेव गावः । ऋग्वे १-३२-११ । इति । तदेतदुपाख्यानमभिप्रेत्योच्यते ॥ हे इन्द्र वीळु चिद्दृढमपि दुर्गमस्थानमारुजत्नुभिर्भंजद्भिर्वह्निभिर्वोढभिरन्यत्र नेतुं समर्थैर्मरुद्भिः सहितस्त्वं गुहा चित् गुहायामपि स्थापिता उस्रिया गा अन्वविन्दः । अन्विष्य लब्धवानसि । ओजः पाज इत्यादिष्वष्वाविंशति सङ्ख्याकेषु बलनामु दक्षो वीळु च्यौत्नमिति पठितम् । नवसङ्ख्याकेषु गोनामस्वघ्न्योस्रोस्रियेति पठितं ॥ वीळु ॥ प्रातिपदिकस्वरः । चित् । चादिरनुदात्तः । आरुजत्नुभिः । रुजो भङ्ग इत्यौणादिकः कत्नुच् प्रत्ययः । कित्त्वाद्गुणाभावः । चित्त्वादुतोदात्तत्वं समासे कृदुत्तरपदप्रकृतिस्वरत्वम् । गुहा । सप्तम्या डादेशः । ग्रामादीनां च (फि २-१५) इत्याद्युदात्तः । वह्निभिः । वहिश्रिश्रुयुद्रुग्लाहात्वरिभ्यो नित् (उ ४-५१) इति वहेर्निप्रत्ययः । नित्त्वादाद्युदात्तः । अविन्दः । शे मुचादीनाम् (पा ७-१-५९) इति सुमागमः । लुङ् लङ् लृङ् क्ष्वडुदात्तः (पा ६-४-७१) वसन्तीत्युस्रियाः । वसेः कर्तरि रियक्षत्ययः । षत्वाभावश्च बाहुलकादूहनीयः । उक्तं हि । यन्न पदार्थविशेषसमुत्थं प्रत्ययतः प्रकृतेश्च तदूह्यमिति । इकारः प्रत्ययस्वरेणोदात्तः ॥ ११ ॥ ५ ॥</p>"
}
