{
	"id" : "1.84.8",
	"classification" : {
		"mandala" : "1",
		"sukta" : "84",
		"ashtaka" : "1",
		"adhyaya" : "6",
		"varga" : "6",
		"anuvaka" : "13",
		"rik" : "8"
	},
	"attribute" : {
		"devata" : "इन्द्रः",
		"rishi" : "गोतमो राहूगणः",
		"chandas" : "उष्णिक्"
	},
	"samhita" : {
		"lines" : [
			"क॒दा मर्त॑मरा॒धसं॑ प॒दा क्षुंप॑मिव स्फुरत्",
			"क॒दा नः॑ शुश्रव॒द्गिर॒ इन्द्रो॑ अं॒ग"
		]
	},
	"samhitaAux" : {
		"lines" : [
			"क॒दा मर्त॑मरा॒धसं॑ प॒दा क्षुम्प॑मिव स्फुरत् ।",
			"क॒दा नः॑ शुश्रव॒द्गिर॒ इन्द्रो॑ अ॒ङ्ग ॥"
		]
	},
	"padapaatha" : {
		"lines" : [
			"क॒दा । मर्त॑म् । अ॒रा॒धस॑म् । प॒दा । क्षुम्प॑म्ऽइव । स्फु॒र॒त् ।",
			"क॒दा । नः॒ । शु॒श्र॒व॒त् । गिरः॑ । इन्द्रः॑ । अ॒ङ्ग ॥"
		]
	},
	"sayanaBhashya" : "<p>अराधसं हविर्लक्षणेन राधसा धनेन रहितम् । अयष्टारमित्यर्थः । एवं विधं मर्तं मनुष्यमिन्द्रः पदा पादेन क्षुंपमिवाहिच्छत्त्रकमिव कदा स्फुरत् । स्फुरिष्यति । वधिष्यति । यथाहिच्छत्त्रं मंडलाकारेण शयानं कश्चिदनायासेन हन्ति एवमिन्द्रोऽपि कदाऽस्मच्छत्रून् हनिष्यतीत्यर्थः । स्फुरतिर्वधकर्मा । स्फुरति स्फुलतीति वधकर्मसु पठितत्वात् । नोऽस्माकं यष्वृणां गिरः स्तुतिलक्षणा वाच इन्द्रः कदा कस्मिन्कालेऽङ्ग क्षिप्रं शुश्रवत् । श्रोष्यतीति वितर्क्यते । अत्र निरुक्तम् । क्षुंपमहिच्छत्त्रकं भवति यत् क्षुभ्यते । कदा मर्तमनाराधयन्तं पादेन क्षुंपमिवावस्फुरिष्यति । कदा नः श्रोष्यति गिर इन्द्रोऽङ्ग । अङ्गेति क्षिप्रनाम (नि ५-१७) इति ॥ पदा । पादशब्दस्य पद्दन्नित्यादिना पदादेशः । ऊडिदमिति विभक्तेरुदात्तत्वम् । क्षुंपमिव । क्षुभ संचलने । अस्मात्कर्मणि घञि बहुलवचनाद्धातोर्नुमागमः । वर्मव्यापत्त्या भकारस्य पकारः । स्फुरत् । स्फुर संचलने । छन्दसि लुङ् लङ् लिट इति लृडर्थे लङ् । बहुलं छन्दस्यमाङ्योगेऽपीत्यडभावः । शुश्रवत् । श्रु श्रवणे । लेट्यडागमः । बहुलं छन्दसीति शपः श्लुः</p>"
}
