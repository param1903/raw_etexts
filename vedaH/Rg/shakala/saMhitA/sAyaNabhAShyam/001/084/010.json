{
	"id" : "1.84.10",
	"classification" : {
		"mandala" : "1",
		"sukta" : "84",
		"ashtaka" : "1",
		"adhyaya" : "6",
		"varga" : "6",
		"anuvaka" : "13",
		"rik" : "10"
	},
	"attribute" : {
		"devata" : "इन्द्रः",
		"rishi" : "गोतमो राहूगणः",
		"chandas" : "पङ्क्तिः"
	},
	"samhita" : {
		"lines" : [
			"स्वा॒दोरि॒त्था वि॑षू॒वतो॒ मध्वः॑ पिबन्ति गौ॒र्यः॑",
			"या इन्द्रे॑ण स॒याव॑री॒वृड़्ष्णा॒ मदं॑ति शो॒भसे॒ वस्वी॒रनु॑ स्व॒राज्य॑म्"
		]
	},
	"samhitaAux" : {
		"lines" : [
			"स्वा॒दोरि॒त्था वि॑षू॒वतो॒ मध्वः॑ पिबन्ति गौ॒र्यः॑ ।",
			"या इन्द्रे॑ण स॒याव॑री॒र्वृष्णा॒ मद॑न्ति शो॒भसे॒ वस्वी॒रनु॑ स्व॒राज्य॑म् ॥"
		]
	},
	"padapaatha" : {
		"lines" : [
			"स्वा॒दोः । इ॒त्था । वि॒षु॒ऽवतः॑ । मध्वः॑ । पि॒ब॒न्ति॒ । गौ॒र्यः॑ ।",
			"याः । इन्द्रे॑ण । स॒ऽयाव॑रीः । वृष्णा॑ । मद॑न्ति । शो॒भसे॑ । वस्वीः॑ । अनु॑ । स्व॒ऽराज्य॑म् ॥"
		]
	},
	"sayanaBhashya" : "<p>चातुर्विंशिकेऽहनि माध्यन्दिने सवनेऽच्छावाकस्य स्वासादोरित्था विषूवत इति वैकल्पिकः स्तोत्रियस्तृचः । होत्रकाणामिति खंडे सूत्रितम् । यः सत्राहा विचर्षणिः स्वादोरित्था विषूवतः । आ ७-४ ॥ पृष्ठ्यस्य पंचमेऽहनि निष्केवल्येऽप्ययं तृचोऽनुरूपः । स्तोमे वर्धमान इति खंडे सूत्रितम् । स्वादोरित्था विषूवत उप नो हरिभिः सुतम् (आ ७-१२) इति ॥</p><p>स्वादोः स्वादुभूतस्य रसयक्तस्येत्था विषूवत इत्थमनेन प्रकारेण सर्वयज्ञेषु व्याप्तियुक्तस्य मध्वो मधुररसस्य सोमस्य । क्रियाग्रहणं कर्तव्यमिति कर्मणः संप्रदानत्वाच्चतुर्थ्यर्थे षष्ठी । एवंविधं सोमं गौर्यो गौरवर्णा गावः पिबन्ति । या गावः शोभसे शोभार्थं वृष्णा कामाभिवर्षकेणेन्द्रेण सयावरीः सह यान्त्यो गच्छन्त्यः सत्यो मदन्ति हृष्टा भवन्ति । ता इन्द्र पीतस्य सोमस्य शेषं पिबन्तीत्यर्थः । वस्वीः पयः प्रदानेन निवासकारिण्यस्ता गावः स्वराज्यं स्वस्य स्वकीयस्येन्द्रस्य यद्राज्यं राजत्वम् । तदनुलक्ष्यावस्थिता इति शेषः । विषूवतः । विष्लृव्याप्तौ । अस्मादौणादिकः कुप्रत्ययः । ततो मतुप् । ह्रस्वनुड्भ्यां मतुबिति मतुप उदात्तत्वम् । अन्येषामपि दृश्यत इति संहितायां दीर्घः । व्यत्ययेन मतोर्वत्वम् । मध्वः । जसादिषु च्छन्दसि वावचनमिति घेर्ङितीति गुणाभावे यणादेशः । गौर्यः । षिद्गौरादिभ्यश्चेति ङीष् । जसि यणादेश उदात्तस्वरितयोर्यण इति परस्यानुदात्तस्य स्वरितत्वम् । सयावरीः या प्रापणे । आतो मनिन्निति वनिप् । वनोरचेति । ङीब्रेफौ । मदन्ति । मदी हर्षे । श्यनि प्राप्ते व्यत्ययेन शप् । वस्वीः वस निवासे । शृस्वृस्निहीत्यादिना वसेरुप्रत्ययः । धान्ये निदित्यनुवृत्तेराद्युदात्तत्वम् । वोतो गुणवचनादित्यत्र गुणवचनान्ङीबाद्युदात्तार्थम् । का ४-१-४४-१ । इति वचनाद्वसुशब्दान्ङीपि यणादेशः । जसि वा छन्दसीति पूर्वसवर्णदीर्घत्वम् । स्वस्य राज्यं स्वराज्यम् । अकर्मधारये राज्यम् (पा ६-२-१३०) इत्युत्तरपदाद्युदात्तत्वं ॥ ६ ॥ १० ॥</p>"
}
