{
	"id" : "1.84.4",
	"classification" : {
		"mandala" : "1",
		"sukta" : "84",
		"ashtaka" : "1",
		"adhyaya" : "6",
		"varga" : "5",
		"anuvaka" : "13",
		"rik" : "4"
	},
	"attribute" : {
		"devata" : "इन्द्रः",
		"rishi" : "गोतमो राहूगणः",
		"chandas" : "अनुष्टुप्"
	},
	"samhita" : {
		"lines" : [
			"इ॒ममिं॑द्र सु॒तं पि॑ब॒ ज्येष्ट॒मम॑र्त्यं॒ मद॑म्",
			"शु॒क्रस्य॑ त्वा॒भ्य॑क्षरं॒धारा॑ ऋ॒तस्य॒ साद॑ने"
		]
	},
	"samhitaAux" : {
		"lines" : [
			"इ॒ममि॑न्द्र सु॒तं पि॑ब॒ ज्येष्ठ॒मम॑र्त्यं॒ मद॑म् ।",
			"शु॒क्रस्य॑ त्वा॒भ्य॑क्षर॒न्धारा॑ ऋ॒तस्य॒ साद॑ने ॥"
		]
	},
	"padapaatha" : {
		"lines" : [
			"इ॒मम् । इ॒न्द्र॒ । सु॒तम् । पि॒ब॒ । ज्येष्ठ॑म् । अम॑र्त्यम् । मद॑म् ।",
			"शु॒क्रस्य॑ । त्वा॒ । अ॒भि । अ॒क्ष॒र॒न् । धाराः॑ । ऋ॒तस्य॑ । साद॑ने ॥"
		]
	},
	"sayanaBhashya" : "<p>हे इन्द्र सुतमभिषुतमिमं सोमं पिब । कीदृशम् । ज्येष्ठ मतिशयेन प्रशस्यं मदं मदकरं अमर्त्यममारकम् । सोमपानजन्यो मदो मदान्तरवन्मारको न भवतीत्यर्थः । तथा ऋतस्य यज्ञस्य संबन्धिनि सदने गृहे वर्तमानाः शुक्रस्य दीप्तस्यास्य सोमस्य धारस्त्वामभ्यक्षरन् । आभिमुख्येन संचलन्ति । त्वां प्राप्नुवन्ति । स्वयमेवागच्छन्तीत्यर्थः ॥ ज्येष्ठम् । प्रशस्यशब्दादिष्ठनि ज्य च (पा ५-३-६१) इति ज्यादेशः । अक्षरन् । क्षर संचलने । छान्दसो लङ् ॥ ४ ॥</p>"
}
