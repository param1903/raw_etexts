{
	"id" : "1.64.7",
	"classification" : {
		"mandala" : "1",
		"sukta" : "64",
		"ashtaka" : "1",
		"adhyaya" : "5",
		"varga" : "7",
		"anuvaka" : "11",
		"rik" : "7"
	},
	"attribute" : {
		"devata" : "मरुतः",
		"rishi" : "नोधा गौतमः",
		"chandas" : "जगती"
	},
	"samhita" : {
		"lines" : [
			"म॒हि॒षासो॑ मा॒यिन॑श्चि॒त्रभा॑नवो गि॒रयो॒ न स्वत॑वसो रघु॒ष्यदः॑",
			"मृ॒गा इ॑व ह॒स्तिनः॑ खादथा॒ वना॒ यदारु॑णीषु॒ तवि॑षी॒रयु॑ग्ध्वम्"
		]
	},
	"samhitaAux" : {
		"lines" : [
			"म॒हि॒षासो॑ मा॒यिन॑श्चि॒त्रभा॑नवो गि॒रयो॒ न स्वत॑वसो रघु॒ष्यदः॑ ।",
			"मृ॒गा इ॑व ह॒स्तिनः॑ खादथा॒ वना॒ यदारु॑णीषु॒ तवि॑षी॒रयु॑ग्ध्वम् ॥"
		]
	},
	"padapaatha" : {
		"lines" : [
			"म॒हि॒षासः॑ । मा॒यिनः॑ । चि॒त्रऽभा॑नवः । गि॒रयः॑ । न । स्वऽत॑वसः । र॒घु॒ऽस्यदः॑ ।",
			"मृ॒गाःऽइ॑व । ह॒स्तिनः॑ । खा॒द॒थ॒ । वना॑ । यत् । आरु॑णीषु । तवि॑षीः । अयु॑ग्ध्वम् ॥"
		]
	},
	"sayanaBhashya" : "<p>महिष इति महन्नाम । महिषासो महान्तः । मायेति ज्ञाननाम । मायिनः प्राज्ञाश्चित्रभानवः शोभनदीप्तयो गिरयो न स्वतवसः पर्वता इव स्वकीयेन बलेन युक्ता रघुष्यदः शीघ्रगमना हे मरुत एवंभूतगुणविशिष्टा यूयं हस्तिनो हस्तवन्तो मृगा इव गजा इव वना वनानि वृक्षजातानि खादथ । भक्षयथ । प्रभङ्क्थेति यावत् । यद्यस्मादारुणीष्वरुणवर्णासु वडवासु तविषीर्बलान्ययुग्ध्वं संयोजितवन्तः । तस्माद्भवतामिव वाहनस्यापि प्रबलत्वात्संयुक्ता भवन्तः सर्वं भंजन्तीत्यर्थः ॥ रघुष्यदः । स्यन्दू प्रस्रवणे । रघु शीघ्रं स्यन्दन्ते गच्छन्तीति रघुष्यदः । क्विप्चेति क्विप् । अनिदितामिति नलोपः । वालमूललघ्वलमिति लत्वविकल्पः । मं ८-२-१८ । कृदुत्तरपदप्रकृतिस्वरत्व । खादथ । खादृ भक्षणे । अयुग्ध्वम् । युजिर् योगे । लुङि च्लेः सिच् । एकाच इतीट् प्रतिषेधः । धि च (पा ८-२-२५) इति सकारलोपः । चोः कुरिति कुत्वम् । अडागम उदात्तः यद्वृत्तयोगादनिघातः ॥ ७ ॥</p>"
}
