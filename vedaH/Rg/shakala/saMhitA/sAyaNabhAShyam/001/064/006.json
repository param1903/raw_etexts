{
	"id" : "1.64.6",
	"classification" : {
		"mandala" : "1",
		"sukta" : "64",
		"ashtaka" : "1",
		"adhyaya" : "5",
		"varga" : "7",
		"anuvaka" : "11",
		"rik" : "6"
	},
	"attribute" : {
		"devata" : "मरुतः",
		"rishi" : "नोधा गौतमः",
		"chandas" : "जगती"
	},
	"samhita" : {
		"lines" : [
			"पिन्वं॑त्य॒पो म॒रुतः॑ सु॒दान॑वः॒ पयो॑ घृ॒तव॑द्वि॒दथे॑ष्वा॒भुवः॑",
			"अत्यं॒ न मि॒हे वि न॑यन्ति वा॒जिन॒मुत्सं॑ दुहन्ति स्त॒नयं॑त॒मक्षि॑तम्"
		]
	},
	"samhitaAux" : {
		"lines" : [
			"पिन्व॑न्त्य॒पो म॒रुतः॑ सु॒दान॑वः॒ पयो॑ घृ॒तव॑द्वि॒दथे॑ष्वा॒भुवः॑ ।",
			"अत्यं॒ न मि॒हे वि न॑यन्ति वा॒जिन॒मुत्सं॑ दुहन्ति स्त॒नय॑न्त॒मक्षि॑तम् ॥"
		]
	},
	"padapaatha" : {
		"lines" : [
			"पिन्व॑न्ति । अ॒पः । म॒रुतः॑ । सु॒ऽदान॑वः । पयः॑ । घृ॒तऽव॑त् । वि॒दथे॑षु । आ॒ऽभुवः॑ ।",
			"अत्य॑म् । न । मि॒हे । वि । न॒य॒न्ति॒ । वा॒जिन॑म् । उत्स॑म् । दु॒ह॒न्ति॒ । स्त॒नय॑न्तम् । अक्षि॑तम् ॥"
		]
	},
	"sayanaBhashya" : "<p>मरुत्वतीयशस्त्रे पिन्वन्त्यप इत्येषा ध्याय्या । सूत्रितं च । अग्निर्नेता त्वं सोम क्रतुभिः पिन्वन्त्यप इति धाय्याः (आ ५-१४) इति ॥</p><p>सुदानवः शोभनदाना मरुतः पयः क्षीरवत् सारवतीरपः पिन्वन्ति । सिंचन्ति । आभुवः । आभवन्तीत्याभुव ऋत्विजः । ते विधथेषु यज्ञेषु घृतवत् । यथा घृतं सिंचन्त्येवं मरुतोऽपि वृष्टिं कुर्वन्तीति भावः । तत्र हेतुमाह । अत्यं न यथाश्वं सादिनो विनयन्ति युद्धार्थं शिक्षन्त्येवं मरुतो वाजिनं वेगवन्तं मेघं मिहे वर्षणाय वि नयन्ति । स्वाधीनं कुर्वन्तीति भावः । विनीय च स्तनयन्तं गर्जन्तमक्षितमक्षीणमुत्सम् । उत्सवन्त्यस्मादाप इत्युत्सो मेघः । तं दुहन्ति । रिक्तीकुर्वन्ति ॥ सुदानवः । नुप्रत्ययान्तो दानुशब्द आद्युदात्तः । बहुव्रीहावाद्युदात्तम् । द्व्यच्छन्दसीत्युत्तरपादाद्युदात्तत्वम् । मिहे । मिह सेचने । संपदादिलक्षणो भावे क्विप् । सावेकाच इति विभक्तिरुदात्ता । स्तनयन्तम् । स्तन शब्दे । चुरादिरदन्तः । अतो लोपस्य स्थानिवद्भावाद्वृद्ध्याद्यभावः ॥ ६ ॥</p>"
}
