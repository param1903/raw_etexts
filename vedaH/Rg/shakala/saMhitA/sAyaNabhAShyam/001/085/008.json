{
	"id" : "1.85.8",
	"classification" : {
		"mandala" : "1",
		"sukta" : "85",
		"ashtaka" : "1",
		"adhyaya" : "6",
		"varga" : "10",
		"anuvaka" : "14",
		"rik" : "8"
	},
	"attribute" : {
		"devata" : "मरुतः",
		"rishi" : "गोतमो राहूगणः",
		"chandas" : "जगती"
	},
	"samhita" : {
		"lines" : [
			"शूरा॑ इ॒वेद्युयु॑धयो॒ न जग्म॑यः श्रव॒स्यवो॒ न पृत॑नासु येतिरे",
			"भयं॑ते॒ विश्वा॒ भुव॑ना म॒रुद्भ्यो॒ राजा॑न इव त्वे॒षसं॑दृशो॒ नरः॑"
		]
	},
	"samhitaAux" : {
		"lines" : [
			"शूरा॑ इ॒वेद्युयु॑धयो॒ न जग्म॑यः श्रव॒स्यवो॒ न पृत॑नासु येतिरे ।",
			"भय॑न्ते॒ विश्वा॒ भुव॑ना म॒रुद्भ्यो॒ राजा॑न इव त्वे॒षसं॑दृशो॒ नरः॑ ॥"
		]
	},
	"padapaatha" : {
		"lines" : [
			"शूराः॑ऽइव । इत् । युयु॑धयः । न । जग्म॑यः । श्र॒व॒स्यवः॑ । न । पृत॑नासु । ये॒ति॒रे॒ ।",
			"भय॑न्ते । विश्वा॑ । भुव॑ना । म॒रुत्ऽभ्यः॑ । राजा॑नःऽइव । त्वे॒षऽस॑न्दृशः । नरः॑ ॥"
		]
	},
	"sayanaBhashya" : "<p>इदित्येतत्समुच्चये । शूरा इवेत् शौर्येपेता युयुत्सवः पुरुषा इव च युयुधयः शत्रुभिर्युध्यमानाः पुरुषा इव च जग्मयः शीघ्रं गच्छन्तो मरुतः श्रवस्यवो न श्रवोऽन्नमात्मन इच्छन्तः पुरुषा इव पृतनासु सङ्ग्रामेषु येतिरे । प्रयतन्ते । पुत्रादिभिर्युद्धे व्याप्रियन्ते । तादृशेभ्यो मरुद्भ्यो विश्वा भुवना सर्वाणि भूतजातानि भयन्ते । बिभ्यति । ये नरो वृष्ट्यादेर्नेतारो मरुतो राजान इव राजमाना नृपतय इव त्वेषसन्दृशो दीप्त सन्दर्शना उग्ररूपतया द्रष्टुमशक्या भवन्ति । तेभ्य इत्यर्थः ॥ युयुधयः । युध संप्रहारे । आदृरगमहनजन इत्यत्रोत्सर्गश्छन्दसि । पा ३-२-१७१-२ । इति वचनात्किन्प्रत्ययः । लिड्वद्छावाद्द्विर्भावादि । कित्त्वाद्गुणाभावः । नित्त्वादाद्युदात्तत्वम् । जग्मयः । तेनैव सूत्रेण किन्प्रतैयः । गमहनेत्यादिनोपधालोपः । स्थानिवद्भावाद्द्विर्भावादि । श्रवस्यवः । श्रव इच्छति श्रवस्यति क्याच्छन्दसीत्युप्रत्ययः । येतिरे । यती प्रयत्ने । छन्दसि लुङ् लङ् लिट इति वर्तमाने लिट् । भयन्ते । ञिभी भये । बहुलं छन्दसीति शपः श्लोरभावः । त्वेषसन्दृशः । त्विष दीप्तौ । पचाद्यच् । दृशिरो प्रेक्षणे संपूर्वादस्मात्संपदादिलक्षणो भावे क्विप् । बहुव्रीहौ पूर्वपदप्रकृतिस्वरत्वं ॥ ८ ॥</p>"
}
