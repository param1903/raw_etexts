{
	"id" : "1.110.6",
	"classification" : {
		"mandala" : "1",
		"sukta" : "110",
		"ashtaka" : "1",
		"adhyaya" : "7",
		"varga" : "31",
		"anuvaka" : "16",
		"rik" : "6"
	},
	"attribute" : {
		"devata" : "ऋभवः",
		"rishi" : "कुत्स आङ्गिरसः",
		"chandas" : "जगती"
	},
	"samhita" : {
		"lines" : [
			"आ म॑नी॒षामं॒तरि॑क्षस्य॒ नृभ्यः॑ स्रु॒चेव॑ घृ॒तं जु॑हवाम वि॒द्मना॑",
			"त॒र॒णि॒त्वा ये पि॒तुर॑स्य सश्चि॒र ऋ॒भवो॒ वाज॑मरुहन्दि॒वो रजः॑"
		]
	},
	"samhitaAux" : {
		"lines" : [
			"आ म॑नी॒षाम॒न्तरि॑क्षस्य॒ नृभ्यः॑ स्रु॒चेव॑ घृ॒तं जु॑हवाम वि॒द्मना॑ ।",
			"त॒र॒णि॒त्वा ये पि॒तुर॑स्य सश्चि॒र ऋ॒भवो॒ वाज॑मरुहन्दि॒वो रजः॑ ॥"
		]
	},
	"padapaatha" : {
		"lines" : [
			"आ । म॒नी॒षाम् । अ॒न्तरि॑क्षस्य । नृऽभ्यः॑ । स्रु॒चाऽइ॑व । घृ॒तम् । जु॒ह॒वा॒म॒ । वि॒द्मना॑ ।",
			"त॒र॒णि॒ऽत्वा । ये । पि॒तुः । अ॒स्य॒ । स॒श्चि॒रे । ऋ॒भवः॑ । वाज॑म् । अ॒रु॒ह॒न् । दि॒वः । रजः॑ ॥"
		]
	},
	"sayanaBhashya" : "<p>अन्तरिक्षस्यान्तरिक्षलोकस्य मध्यमस्थानस्य संबन्धिभ्यो नृभ्यो यज्ञ स्य नेतृभ्य ऋभुभ्यः । ऋभवो हि यज्ञ स्य नेतारः । तेन हि देवत्वं प्राप्ताः । यद्वा । अन्तरिक्षस्य लोकस्य नेतृभ्यः । मध्यमे स्थाने ह्येते पठ्यन्ते । तादृशेभ्यः स्रुचेव यथा स्रुचा जुह्वा घृतं क्षरणशीलाज्योपेतं हविरा जुहवाम । मर्यादायामाकारः । यथाशास्त्रं प्रयच्छाम । एवमेव मनीषां स्तुतिं विद्मना वेदनेन ज्ञानेन कुर्म इति शेषः । अपि च ये ऋभवः पितुः सर्वस्य जगतः पालकस्यास्य सूर्यस्य तरणित्वा तरणित्वानि तरणकौशलानि सश्चिरे सूर्यरश्मिभूताः सन्तः प्रापुः । तदुक्तम् । आदित्यरश्मयोऽप्यृभव उच्यन्त इति । ते ऋभवो दिवो रजः । रजःशब्दो लोकवाची । द्योतमानस्य स्वर्गाख्यस्य लोकस्य संबन्धिनं वाजं सोमलक्षणमन्नमरुहन् । यागदानादिभिः कर्मभिरन्यैश्च देवोक्तैश्चमसचतुष्टयकरणादिकैः प्राप्नुवन् । स्रुचेव । सावेकाच इति विभक्तेरुदात्तत्वम् । जुहवाम । हु दानादनयोः । लोट्याडुत्तमस्य पिच्चेत्याडागमः । विद्मना । विद ज्ञाने । औणादिको मनिः । न संयोगाद्वमन्तादित्यल्लोपाभावः । तरणित्वा । तॄ प्लवनतरणयोः । अर्तिसृधृधम्यश्यवितॄभ्योऽनिरिति कर्तर्यनिप्रत्ययः । तस्य भावस्तरणित्वम् । शेश्छन्दसि बहुलमिति शेर्लोपः । सश्चिरे । ग्जुन्च षस्ज गतावित्यत्र सश्चिमप्येके पठन्ति । व्यत्ययेनात्मनेपदम् । द्विर्वचनप्रकरणे छन्दसि वेति वक्तव्यमिति वचनाद्द्विर्वचनाभावः । इरेचश्चित्त्वादन्तोदात्तत्वम् । यद्वृत्तान्नित्यमिति निघातप्रतिषेधः । आरुहन् । रुह बीजजन्मनि प्रादुर्भावे च लुङि कृमृदृरुहिभ्यश्चन्दसीति च्लेरङादेशः । दिवः । ऊडिदमित्यादिना विभक्तेरुदात्तत्वम् । रजः । रंज रागे । रजन्त्यस्मिन्निति रजो लोकः । तदुक्तम् । लोका रजांस्युच्यन्ते (नि ४-१९) इति । औणादिकोऽधिकरणेऽसुन् । रजकरणजनरजस्सूपसङ्ख्यानमिति नलोपः । सुपां सुलुगिति षष्ठ्यालुक् ॥ ६ ॥</p>"
}
