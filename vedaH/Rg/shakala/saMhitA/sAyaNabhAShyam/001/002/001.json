{
	"id" : "1.2.1",
	"classification" : {
		"mandala" : "1",
		"sukta" : "2",
		"ashtaka" : "1",
		"adhyaya" : "1",
		"varga" : "3",
		"anuvaka" : "1",
		"rik" : "1"
	},
	"attribute" : {
		"devata" : "वायुः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"वाय॒वा या॑हि दर्शते॒मे सोमा॒ अरं॑कृताः",
			"तेषां॑ पाहि श्रु॒धी हव॑म्"
		]
	},
	"samhitaAux" : {
		"lines" : [
			"वाय॒वा या॑हि दर्शते॒मे सोमा॒ अरं॑कृताः ।",
			"तेषां॑ पाहि श्रु॒धी हव॑म् ॥"
		]
	},
	"padapaatha" : {
		"lines" : [
			"वायो॒ इति॑ । आ । या॒हि॒ । द॒र्श॒त॒ । इ॒मे । सोमाः॑ । अर॑म्ऽकृताः ।",
			"तेषा॑म् । पा॒हि॒ । श्रु॒धि । हव॑म् ॥"
		]
	},
	"sayanaBhashya" : "<p>दर्शत हे दर्शनीय वायो कर्मण्येतस्मिन्ना याहि । आगच्छ । त्वदर्थमिमे सोमा अरङ्कृताः । अभिषवादिसंस्कारोऽलङ्कारः । तेषां तान्सोमान् । यद्वा । तेषामेकदेशमित्यध्याहारः । पाहि । स्वकीयं भागं पिबेत्यर्थः । तत्पानार्थं हवमस्मदीयमाह्वानं श्रुधि । शृणु । अत्र यास्कः । वायवायाहि दर्शनीयेमे सोमा अरङ्कृता अलङ्कृतास्तेषां पिब शृणु नो ह्वानम् । नि १०-२ । इति दर्शतेत्यत्र भृमृदृशीत्यादिसूत्रेण (उ ३-११०) अतच् प्रत्यय औणादिकः । चित्त्वा दन्तोत्तस्यामन्त्रितानुदात्तत्वम् । अर्तिस्तुस्वित्यादिना (उ १-१३९) कृदुत्तरपदप्रकृतिस्वरत्वे प्राप्ते तदपवादत्वेन गतिरनन्तरः (पा ६-२-४९) इति पूर्वपदप्रकृतिस्वरत्वम् । निपातत्वादलंशब्द आद्युदात्तः । पाहीत्यत्र पिबादेशाभावश्छान्दसः । श्रुधीत्यत्र श्रुशृण्वित्यादिना (पा ६-४-१०२) हेर्धिभावः । तिङन्तादुत्तरस्य निघातो नास्ति । सेर्ह्यपिच्च (पा ३-४-८७) इति । पित्त्वनिषेधादनुदात्ते निवारिते प्रत्ययस्वरः । हवमित्यत्र ह्वयतिधातोर्बहुलं छन्दसि (पा ६-१-३४) इति संप्रसारणे सत्युकारान्तत्त्वादृदोरप् (पा ३-३-५७) इत्यप्प्रत्ययः । तस्य पित्त्वादनुदात्ते सति धातुस्वरः शिष्यते । संहितायां श्रुधीत्यस्यान्येषामपि दृश्यते (पा ६-३-१३७) इति दीर्घः ॥ १ ॥</p>"
}
