{
	"id" : "1.2.2",
	"classification" : {
		"mandala" : "1",
		"sukta" : "2",
		"ashtaka" : "1",
		"adhyaya" : "1",
		"varga" : "3",
		"anuvaka" : "1",
		"rik" : "2"
	},
	"attribute" : {
		"devata" : "वायुः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"वाय॑ उ॒क्थेभि॑र्जरन्ते॒ त्वामच्छा॑ जरि॒तारः॑",
			"सु॒तसो॑मा अह॒र्विदः॑"
		]
	},
	"samhitaAux" : {
		"lines" : [
			"वाय॑ उ॒क्थेभि॑र्जरन्ते॒ त्वामच्छा॑ जरि॒तारः॑ ।",
			"सु॒तसो॑मा अह॒र्विदः॑ ॥"
		]
	},
	"padapaatha" : {
		"lines" : [
			"वायो॒ इति॑ । उ॒क्थेभिः॑ । ज॒र॒न्ते॒ । त्वाम् । अच्छ॑ । ज॒रि॒तारः॑ ।",
			"सु॒तऽसो॑माः । अ॒हः॒ऽविदः॑ ॥"
		]
	},
	"sayanaBhashya" : "<p>हे वायो जरितारः स्तोतार ऋत्विग्यजमानास्त्वामच्छ त्वामभिलक्ष्योक्थेभिराज्यप्र उगादिशस्त्रैर्जरन्ते । स्तुवन्ति । कीदृशाः । सुतसोमा अभिषुतेन सोमेनोपेता अहर्विदः । अहःशब्द एकेनाह्ना निष्पाद्येऽग्निष्टोमादिक्रतौ वैदिकव्यवहारेण प्रसिद्धः । क्रत्वभिज्ञा इत्यर्थः ॥ अर्चति गायतीत्यादिषु चतुश्चत्वारिंशत्स्वर्चतिकर्मसु धातुषु जरते ह्वयतीति पठितम् । स्तुतेरप्यर्चनाविशेषत्वादौचित्येनात्र स्तुत्यर्थो जरतिधातुः । अच्छशब्दस्य संहितायां निपातस्य च (पा ६-३-१३६) इति धीर्घः । सुतसोमा इत्यत्र बहुव्रीहित्वात्पूर्वपदप्रकृतिस्वरः (पा ६-२-१) अहर्विद इत्यत्र समासस्वरम् (पा ६-१-२२३) बाधित्वा तत्पुरुषे तुल्यार्थेत्यादिना (पा ६-२-२) द्वितीयापूर्वपदप्रकृतिस्वरे प्राप्ते तदपवादत्वेन गतिकारकोपपदात्कृत् (पा ६-२-१३९) इति कृदुत्तरपदप्रकृतिस्वरः ॥ २ ॥</p>"
}
