{
	"id" : "1.2.6",
	"classification" : {
		"mandala" : "1",
		"sukta" : "2",
		"ashtaka" : "1",
		"adhyaya" : "1",
		"varga" : "4",
		"anuvaka" : "1",
		"rik" : "6"
	},
	"attribute" : {
		"devata" : "इन्द्रवायू",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"वाय॒विन्द्र॑श्च सुन्व॒त आ या॑त॒मुप॑ निष्कृ॒तम्",
			"म॒क्ष्विट्॒॑त्था धि॒या न॑रा"
		]
	},
	"samhitaAux" : {
		"lines" : [
			"वाय॒विन्द्र॑श्च सुन्व॒त आ या॑त॒मुप॑ निष्कृ॒तम् ।",
			"म॒क्ष्वि१॒॑त्था धि॒या न॑रा ॥"
		]
	},
	"padapaatha" : {
		"lines" : [
			"वायो॒ इति॑ । इन्द्रः॑ । च॒ । सु॒न्व॒तः । आ । या॒त॒म् । उप॑ । निः॒ऽकृ॒तम् ।",
			"म॒क्षु । इ॒त्था । धि॒या । न॒रा॒ ॥"
		]
	},
	"sayanaBhashya" : "<p>हे वायो त्वमिन्द्रश्च सुन्वतः सोमाभिषवं कुर्वतो यजमानस्य निष्कृतं संस्कृतं संस्कर्तारं वा सोममुपा यातम् । आगच्छतम् । नरा हेनरौ पुरुषौ पौरुषेण सामर्थ्येनोपेतौ युवरोरागतयोश्च सतोर्धियामुना कर्मणा मक्षु त्वरया संस्कारः संपत्स्यते । इत्था सत्यं ॥ वायो इत्यस्यामन्त्रितस्येति षाष्ठिक माद्युदात्तत्वम् । इन्द्रशब्द ऋज्रेन्द्रेत्यादिना । उ । २-२८ । रन्प्रत्ययान्तत्वेन निपातितो ञ्नत्यादिर्नित्यम् (पा ६-१-१९७) इत्याद्युदात्तः । चशब्दश्चादयोऽनुदात्ताः । फि । ४-१६ । इत्यनुदात्तः । सुन्वत इत्यत्र शतुरनुमो नद्यजादी (पा ६-१-१७३) इति विभक्तेरुदात्तत्वम् । निरत्येष समित्येतस्य स्थाने । नि १२-७ । इति यास्कः । कृतशब्द आदिकर्मणि कर्तरि क्तः (पा ३-४-७१) संस्कर्तुं प्रवृत्त इत्यर्थः । कुगतिप्रादयः (पा २-२-१८) इति समासेऽव्ययपूर्वपदप्रकृतिस्वरत्वे प्राप्ते थाथघञ्क्ताजबित्रकाणाम् (पा ६-२-१४४) इत्यन्तोदात्तः । गतिरनन्तरः (पा ६-२-४९) इति तु निस उदात्तत्वं न भवति । तद्धि कर्मणि क्ते विहितम् (पा ६-२-४८) निष्करोतीति निष्कृदिति क्विबन्तव्याख्याने तु गतिकारकोपपदात्कृत् (पा ६-२-१३९) इत्यृकार उदात्तः स्यात् । धिया । सावेकाचस्तृतीयादिः (पा ६-१-१६८) इति विभक्तिरुदात्ता । नरा । सुपां सुलुगित्यादिना संबोधनाद्विवचनस्य डादेशः । पदात्परत्वादामन्त्रितस्येत्याष्टमिको निघातः ॥ ६ ॥</p>"
}
