{
	"id" : "1.106.4",
	"classification" : {
		"mandala" : "1",
		"sukta" : "106",
		"ashtaka" : "1",
		"adhyaya" : "7",
		"varga" : "24",
		"anuvaka" : "16",
		"rik" : "4"
	},
	"attribute" : {
		"devata" : "विश्वेदेवाः",
		"rishi" : "कुत्स आङ्गिरसः",
		"chandas" : "जगती"
	},
	"samhita" : {
		"lines" : [
			"नरा॒शंसं॑ वा॒जिनं॑ वा॒जय॑न्नि॒ह क्ष॒यद्वी॑रं पू॒षणं॑ सु॒म्नैरी॑महे",
			"रथं॒ न दु॒र्गाद्व॑सवः सुदानवो॒ विश्व॑स्मान्नो॒ अंह॑सो॒ निष्पि॑पर्तन"
		]
	},
	"samhitaAux" : {
		"lines" : [
			"नरा॒शंसं॑ वा॒जिनं॑ वा॒जय॑न्नि॒ह क्ष॒यद्वी॑रं पू॒षणं॑ सु॒म्नैरी॑महे ।",
			"रथं॒ न दु॒र्गाद्व॑सवः सुदानवो॒ विश्व॑स्मान्नो॒ अंह॑सो॒ निष्पि॑पर्तन ॥"
		]
	},
	"padapaatha" : {
		"lines" : [
			"नरा॒शंस॑म् । वा॒जिन॑म् । वा॒जय॑न् । इ॒ह । क्ष॒यत्ऽवी॑रम् । पू॒षण॑म् । सु॒म्नैः । ई॒म॒हे॒ ।",
			"रथ॑म् । न । दुः॒ऽगात् । व॒स॒वः॒ । सु॒ऽदा॒नवः॒ । विश्व॑स्मात् । नः॒ । अंह॑सः । निः । पि॒प॒र्त॒न॒ ॥"
		]
	},
	"sayanaBhashya" : "<p>नराशंसं नरैः शंसनीयं वाजिनमन्नवन्तमग्निं वाजयन् उपवाजयन् प्रज्वलयन्निहास्मिन्काले स्तौमीति शेषः । तथा क्षयद्वीरमतिबलिनम् । यस्मिन्सर्वे वीराः क्षीयन्ते । एवंरूपं पूषणं पोषकं देवं सुम्नैः सुखकरैः स्तोत्रैर्हेतुभूतैरीमहे । याचामहे । अभीष्टं प्रार्थयामहे ॥ नराशंसम् । उभे वनस्पत्यादिष्टिति युगपदुभयपदप्रकृतिस्वरत्वम् । नरशब्द ॠदोरबित्यबन्त आद्युदात्तः । निपातनाद्दीर्घः । शंसशब्दो घञान्त आद्युदात्तः । वाजयन् । वज व्रज गतौ । अस्माण्णिच् । क्षयद्वीरम् । क्षि क्षये । लटः शतृ । शपि प्राप्ते व्यत्ययेन शः । तस्य छन्दस्युभयथेत्यार्धधातुकत्वेन ङित्त्वाभावाद्गुणायादेशौ । आदुपदेशाल्लसार्वधातुकानुदात्तत्वे । विकरणस्वरः । अतो गुण इति परपूर्वत्व एकादेश उदात्तेनेत्येकादेश उदात्तः । क्षयन्तो वीरायस्मिन् । बहुव्रीहौ पूर्वपदप्रकृतिस्वरत्वं ॥ ४ ॥</p>"
}
