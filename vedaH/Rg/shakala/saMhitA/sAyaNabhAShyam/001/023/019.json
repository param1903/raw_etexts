{
	"id" : "1.23.19",
	"classification" : {
		"mandala" : "1",
		"sukta" : "23",
		"ashtaka" : "1",
		"adhyaya" : "2",
		"varga" : "11",
		"anuvaka" : "5",
		"rik" : "19"
	},
	"attribute" : {
		"devata" : "आपः",
		"rishi" : "मेधातिथिः काण्वः",
		"chandas" : "पुरउष्णिक्"
	},
	"samhita" : {
		"lines" : [
			"अ॒प्स्वट्॒॑न्तर॒मृत॑म॒प्सु भे॑ष॒जम॒पामु॒त प्रश॑स्तये",
			"देवा॒ भव॑त वा॒जिनः॑"
		]
	},
	"samhitaAux" : {
		"lines" : [
			"अ॒प्स्व१॒॑न्तर॒मृत॑म॒प्सु भे॑ष॒जम॒पामु॒त प्रश॑स्तये ।",
			"देवा॒ भव॑त वा॒जिनः॑ ॥"
		]
	},
	"padapaatha" : {
		"lines" : [
			"अ॒प्ऽसु । अ॒न्तः । अ॒मृत॑म् । अ॒प्ऽसु । भे॒ष॒जम् । अ॒पाम् । उ॒त । प्रऽश॑स्तये ।",
			"देवाः॑ । भव॑त । वा॒जिनः॑ ॥"
		]
	},
	"sayanaBhashya" : "<p>अप्सु जलेष्वन्तर्मध्येऽमृतं पीयूषं वर्तते । तस्याब्विकारत्वात् । अमृतं वा अप इति श्रुत्यन्तराच्च । तथैवाप्सु भेषजमौषधं वर्तते । क्षुद्रोगनिवर्तकस्यान्नस्याप्ककार्यत्वात् । उतापि च तादृशीनामपां देवतानां प्रशस्तये प्रशंसार्थं हे देवा ऋत्विजादयो ब्राह्मणाः । एते वै देवाः प्रत्यक्षं यद्ब्राह्मणा इति श्रुत्यन्तरात् । वाजिनो वेगवन्तो भवत । शीघ्रं स्तुतिं कुरुतेत्यर्थः ॥ अप्सु । ऊडिदमित्यादिना सप्तम्या उदात्तत्वम् । संहितायामुदात्तस्वरितयोर्यणः स्वरित इति स्वरितत्वम् । अमृतम् । नञो जरमरमित्रमृताः (पा ६-२-११६) इत्युत्तरपदाद्युदात्तत्वम् । प्रशस्तये । तादौ च निति (पा ६-२-५०) इति गतेः प्रकृतिस्वरत्वम् । भवत । आमन्त्रितं पूर्वमविद्यमानवदिति पूर्वस्यामन्त्रितस्याविद्यमानवत्त्वेन पादादित्वान्ननिघातः ॥ १९ ॥</p>"
}
