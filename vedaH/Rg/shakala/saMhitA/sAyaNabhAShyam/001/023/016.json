{
	"id" : "1.23.16",
	"classification" : {
		"mandala" : "1",
		"sukta" : "23",
		"ashtaka" : "1",
		"adhyaya" : "2",
		"varga" : "11",
		"anuvaka" : "5",
		"rik" : "16"
	},
	"attribute" : {
		"devata" : "आपः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"अं॒बयो॑ यं॒त्यध्व॑भिर्जा॒मयो॑ अध्वरीय॒ताम्",
			"पृं॒च॒तीर्मधु॑ना॒ पयः॑"
		]
	},
	"samhitaAux" : {
		"lines" : [
			"अ॒म्बयो॑ य॒न्त्यध्व॑भिर्जा॒मयो॑ अध्वरीय॒ताम् ।",
			"पृ॒ञ्च॒तीर्मधु॑ना॒ पयः॑ ॥"
		]
	},
	"padapaatha" : {
		"lines" : [
			"अ॒म्बयः॑ । य॒न्ति॒ । अध्व॑ऽभिः । जा॒मयः॑ । अ॒ध्व॒रि॒ऽय॒ताम् ।",
			"पृ॒ञ्च॒तीः । मधु॑ना । पयः॑ ॥"
		]
	},
	"sayanaBhashya" : "<p>अपोनप्त्रीय एकधनासूपानीतासु स्वयमनुगच्छन्नंबय इति द्वे अनुब्रूयात् । तृतीययापो देवीरित्यनयैकधनासु हविर्धानं प्रविष्वासु स्वयमनुप्रविशेत् । तथैव सूत्रितम् । अंबयो यन्त्यध्वभिरिति तिस्र उत्तमयानुप्रपद्येत (आ ५-१) इति ॥</p><p>अध्वरीयतामध्वरमात्मन इच्छतामस्माकमंबयो मातृस्थानीया अपः । तथा च कौषीतकिब्राह्मणे समाम्नायते । अंबयो यन्त्यध्वभिरित्यापो वा अंबय इति । ता आपोऽध्वबिर्देवयजनमार्गैर्यन्ति । गच्छन्ति । कीदृश्य आपः । जामयो हितकारिण्यो बन्धवः । तथा मधुना माधुर्यरसेन युक्तं पयः पृंचतीर्गवादिषु योजयन्त्यः ॥ अंबयः । रबि लबि अबि शब्दे । एतस्मादच इः (उ ४-१३८) इति प्रकरणे बाहुलतादिः । प्रत्ययस्वरः । अध्वभिः । अदेर्ध च (उ ४-११५) इति क्वनिप् । पित्त्वात्प्रत्ययस्यानुदात्तत्वे धातुस्वरः । जामयः । जमु अदने । बाहुलकादिः । अध्वरीयताम् । अध्वरशब्दात्सुप आत्मनः क्यजिति क्यच् । क्यचि चेतीत्वम् । अपुत्रादीनामिति वक्तव्यम् (म ७-४-३५) इति वचनान्न छन्दस्यपुत्रस्येतीत्वनिषेधाभावः । सर्वे विधयश्छन्दसि विकल्प्यन्त इति कव्यध्वरपृतनस्य (पा ७-४-३९) इत्यकारलोपोपि न भवति । क्यच्प्रत्ययान्तधातोर्लटः शतृ । शपः पित्त्वादनुदात्तत्वम् । शतुश्च लसार्वधातुकस्वरेण तयोः क्यचा सहैकादेशः । एकादेश उदात्तेनोदात्त इत्यतोदात्तत्वे सति शतुरनुमो नद्यजादी इति षष्ठ्या उदात्तत्वम् । पृंचतीः । पृचीसंपर्के । लटः शतृ । रुधादिभ्यः श्नम् । श्नसोरल्लोपः । अनुस्वारपरसवर्णौ । उगितश्चेति ङीप् । वा छन्दसीति पूर्वसवर्णदीर्घत्वम् । शतुरनुम इति ङीप उदात्तत्वं ॥ १६ ॥</p>"
}
