{
	"id" : "1.23.3",
	"classification" : {
		"mandala" : "1",
		"sukta" : "23",
		"ashtaka" : "1",
		"adhyaya" : "2",
		"varga" : "8",
		"anuvaka" : "5",
		"rik" : "3"
	},
	"attribute" : {
		"devata" : "इन्द्रवायू",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"इं॒द्र॒वा॒यू म॑नो॒जुवा॒ विप्रा॑ हवन्त ऊ॒तये॑",
			"स॒ह॒स्रा॒क्षा धि॒यस्पती॑"
		]
	},
	"samhitaAux" : {
		"lines" : [
			"इ॒न्द्र॒वा॒यू म॑नो॒जुवा॒ विप्रा॑ हवन्त ऊ॒तये॑ ।",
			"स॒ह॒स्रा॒क्षा धि॒यस्पती॑ ॥"
		]
	},
	"padapaatha" : {
		"lines" : [
			"इ॒न्द्र॒वा॒यू इति॑ । म॒नः॒ऽजुवा॑ । विप्राः॑ । ह॒व॒न्ते॒ । ऊ॒तये॑ ।",
			"स॒ह॒स्र॒ऽअ॒क्षा । धि॒यः । पती॒ इति॑ ॥"
		]
	},
	"sayanaBhashya" : "<p>विप्रा मेधाविन ऋत्विग्यजमाना ऊतये रक्षणार्थमिन्द्रवायू हवन्ते । आह्वयन्ति । कीदृशौ । मनोजुवौ मन इव वेगवत्तरौ सहस्राक्षा सहस्रनयनयुक्तौ । यद्यपीन्द्र एव सहस्राक्षस्तथापि च्छत्त्रिन्यायेन वायुरपि तथोच्यते । धियस्पती । कर्मणो बुद्धेर्वा पालकौ ॥ मनोजुवा । जवतिर्गतिकर्मा । मनोवज्जवत इति मनोजुवा मन इव वेगयुक्तौ । कृदुत्तरपदप्रकृतिस्वरत्वम् । सुपां सुलुगित्याकारः । विप्राः । औणादिको रन् । रन्प्रत्ययान्त आद्युदात्तः । ऊतये । ऊतियूतीत्यादिना क्तिन उदात्तत्वम् । सहस्राक्षा । सहस्रमक्षीणि ययोस्तौ । बहुव्रीहौ सक्थ्यक्ष्णोः (पा ५-४-११३) इति षच् समासान्तः । बहुव्रीहिस्वरे प्राप्ते समासान्तप्रत्ययस्य सति शिष्वत्वाच्चित इत्यन्तोदात्तत्वम् । धियः । सावेकाच इति ङस उदात्तत्वम् । षष्ठ्याः पतिपुत्रेति संहितायां विसर्जनीयस्य सकारः । पती । डत्यन्त आद्युदात्तः ॥ ३ ॥</p>"
}
