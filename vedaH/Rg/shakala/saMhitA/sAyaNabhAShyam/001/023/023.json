{
	"id" : "1.23.23",
	"classification" : {
		"mandala" : "1",
		"sukta" : "23",
		"ashtaka" : "1",
		"adhyaya" : "2",
		"varga" : "12",
		"anuvaka" : "5",
		"rik" : "23"
	},
	"attribute" : {
		"devata" : "आपः;अग्निः",
		"rishi" : "मेधातिथिः काण्वः",
		"chandas" : "अनुष्टुप्"
	},
	"samhita" : {
		"lines" : [
			"आपो॑ अ॒द्यान्व॑चारिषं॒ रसे॑न॒ सम॑गस्महि",
			"पय॑स्वानग्न॒ आ ग॑हि॒ तं मा॒ सं सृ॑ज॒ वर्च॑सा"
		]
	},
	"samhitaAux" : {
		"lines" : [
			"आपो॑ अ॒द्यान्व॑चारिषं॒ रसे॑न॒ सम॑गस्महि ।",
			"पय॑स्वानग्न॒ आ ग॑हि॒ तं मा॒ सं सृ॑ज॒ वर्च॑सा ॥"
		]
	},
	"padapaatha" : {
		"lines" : [
			"आपः॑ । अ॒द्य । अनु॑ । अ॒चा॒रि॒ष॒म् । रसे॑न । सम् । अ॒ग॒स्म॒हि॒ ।",
			"पय॑स्वान् । अ॒ग्ने॒ । आ । ग॒हि॒ । तम् । मा॒ । सम् । सृ॒ज॒ । वर्च॑सा ॥"
		]
	},
	"sayanaBhashya" : "<p>पशावाहवनीयोपस्थान आपो अद्यान्वचारिषमित्येषा । मनोतायै संप्रेषित इति खंडे सूत्रितम् । एत्योपतिष्ठन्त आपो अद्यान्वचारिषम् (आ ३-६) इति ॥</p><p>अद्यास्मिन्दनेऽवभृथार्थमापोऽन्वचारिषम् । जलान्यनुप्रविष्टोऽस्मि । प्रविश्श च रसेन जलसारेण समगस्महि । सङ्गताः स्मः । हे अग्ने पयस्वान् जले वर्तमानत्वेन पयोयुकस्त्वमा गहि । अस्मिन्कर्मण्यागच्छ । तं मा तादृशं स्नातं मां वर्चसा तेजसा सं सृज । संयोजय ॥ आपः । कर्मणि शसि प्राप्ते व्यत्ययेन जस् । अचारिषम् । चर गत्यर्थः । लुङि च्लेः सिच् । अर्धधातुकस्येड्वलादेः (पा ७-२-३५) इतीट् । नेट (पा ७-२-४) इति वृद्धिप्रतिषेधेप्राप्ते तदपवादतयातो ल्रान्तस्य (पा ७-२-२) इत्युपधाया वृद्धिः । अगस्महि । समो गम्यृच्छीत्यात्मनेपदम् (पा १-३-२९) च्लेः सिच् । मन्त्रे घसेत्यादिना च्लेर्लुगभावश्भान्दसः । एकाच उपदेशेऽनुदात्तादितीट् प्रतिषेधः । वा गमः (पा १-२-१३) इति सिचः कित्त्वादनुदात्तोपदेशेत्यादिदानुनासिकलोपः । गहि । लोट गमेः सिपो हिः । अपित्वेन ङित्त्वादनुदात्तोपदेशेत्यादिनानुनासिकलोपः । अतो हेरिति लुग्न भवति । असिद्धवदत्राभादिति मलोपस्यासिद्धत्वात् ॥</p>"
}
