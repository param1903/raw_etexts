{
	"id" : "1.71.3",
	"classification" : {
		"mandala" : "1",
		"sukta" : "71",
		"ashtaka" : "1",
		"adhyaya" : "5",
		"varga" : "15",
		"anuvaka" : "12",
		"rik" : "3"
	},
	"attribute" : {
		"devata" : "अग्निः",
		"rishi" : "पराशरः शाक्त्यः",
		"chandas" : "त्रिष्टुप्"
	},
	"samhita" : {
		"lines" : [
			"दध॑न्नृ॒तं ध॒नय॑न्नस्य धी॒तिमादिद॒र्यो दि॑धि॒ष्वो॒थ्॒॑ विभृ॑त्राः",
			"अतृ॑ष्यन्तीर॒पसो॑ यं॒त्यच्छा॑ दे॒वांजन्म॒ प्रय॑सा व॒र्धयं॑तीः"
		]
	},
	"samhitaAux" : {
		"lines" : [
			"दध॑न्नृ॒तं ध॒नय॑न्नस्य धी॒तिमादिद॒र्यो दि॑धि॒ष्वो॒३॒॑ विभृ॑त्राः ।",
			"अतृ॑ष्यन्तीर॒पसो॑ य॒न्त्यच्छा॑ दे॒वाञ्जन्म॒ प्रय॑सा व॒र्धय॑न्तीः ॥"
		]
	},
	"padapaatha" : {
		"lines" : [
			"दध॑न् । ऋ॒तम् । ध॒नय॑न् । अ॒स्य॒ । धी॒तिम् । आत् । इत् । अ॒र्यः । दि॒धि॒ष्वः॑ । विऽभृ॑त्राः ।",
			"अतृ॑ष्यन्तीः । अ॒पसः॑ । य॒न्ति॒ । अच्छ॑ । दे॒वान् । जन्म॑ । प्रय॑सा । व॒र्धय॑न्तीः ॥"
		]
	},
	"sayanaBhashya" : "<p>ऋतं देवयजनदेशं प्राप्तमग्निमङ्गिरसो महर्षयो दधन् । गार्हपत्यादिरूपेणाधारयन् । धारयित्वा चास्याग्नेर्धीतिं कर्माग्निहोत्रादिलक्षणं धनयन् । धनमकुर्वन् । यथा पुरुषा धनं संपादयन्ति तद्वदग्नि देवत्यं कर्मान्वतिष्ठन्नित्यर्थः । आदित् अङ्गिरसामनुष्ठानानन्तरमेवार्योऽर्या धनस्य स्वामिन्यो दिधिष्वस्तेन धनेन दिधिष्वोऽग्नीनां धारणं कुर्वत्यः । कृताग्न्याधाना इत्यर्थः । विभृत्रा आहितानग्नीनग्नि होत्रादिकर्मणि विहरन्त्योऽतृष्यन्तीर्विषयान्तरतृष्टारहिता अत एवापसोऽपसा कर्मणा युक्ता एवंभूता यजमानलक्षणाः प्रजाः प्रयसा हविर्लक्षणेनान्नेन देवानिन्द्रादीञ्जन्म जातान्मनुष्यांश्च वर्धयन्तीर्वर्धयन्त्यः सत्य एनमग्निमच्छाभिमुख्येन यन्ति । प्राप्नुवन्ति । परिचरन्तीति यावत् ॥ दधन् । दध धारणे । लङि व्यत्ययेन परस्मैपदम् । बहुलं छन्दस्यमाङ्योगेऽपीत्यडभावः । धनयन् । धनशब्दात्तत्करोतीति णिच् । इष्ठवण्णौ प्रातिपदिकस्येतिष्ठवद्भावाट्टलोपः । लङि पूर्ववत् । अर्यः । अर्यः स्वामिवैश्ययोः (पा ३-१-१०३) इति निपातितः । लिङ्गवचनव्यत्ययौ । अर्यः स्वाम्याख्या चेत् (फि १-१८) इत्यन्तोदात्तत्वम् । दिधिष्टः डुदाञ् धारणपोषणयोः षो अन्तकर्मणीत्याभ्यामन्दूदृं भूजंबूकफेलूकर्कन्धूदिधिषूः (उ १-९५) इति कूप्रत्ययान्तो निपातितः । प्रत्ययस्वरः । उदात्तस्वरितयोर्यण इति जसः स्वरितत्वम् । विभृत्राः । हृञ् हरणे । विपूर्वादस्मादौणादिकः क्त्रप्रत्ययः । हृग्रहोर्भ इति भत्वम् । अतृष्यन्तीः । ञितृषा पिपासायाम् । जसि वा छन्दसीति पूर्वसवर्णदीर्घस्य विकल्पितत्वात्वूर्वसवर्णदीर्घः । अव्ययपूर्वपदप्रकृतिस्वरत्वम् । अपसः । अपस् शब्दादुत्पन्नस्य मत्वर्थीयस्य विनो बहुलं छन्दसीति बहुलवचनाल्लुक् (पा ५-२-१२२) विनन्तस्य त्रिलिङ्गत्वेन नब्विषयत्वाभावात्प्रातिपदिकस्वरेणान्तोदात्तत्वम् । जन्म । जायन्त इति जन्मानो मनुष्याः । अन्येभ्योऽपि दृश्यन्त इति मनिन् । सुपां सुलुगिति शसो लुक् ॥ ३ ॥</p>"
}
