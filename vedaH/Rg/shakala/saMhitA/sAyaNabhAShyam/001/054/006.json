{
	"id" : "1.54.6",
	"classification" : {
		"mandala" : "1",
		"sukta" : "54",
		"ashtaka" : "1",
		"adhyaya" : "4",
		"varga" : "18",
		"anuvaka" : "10",
		"rik" : "6"
	},
	"attribute" : {
		"devata" : "इन्द्रः",
		"rishi" : "सव्य आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"त्वमा॑विथ॒ नर्यं॑ तु॒र्वशं॒ यदुं॒ त्वं तु॒र्वितिं॑ व॒य्यं॑ शतक्रतो",
			"त्वं रथ॒मेत॑शं॒ कृत्व्ये॒ धने॒ त्वं पुरो॑ नव॒तिं दं॑भयो॒ नव॑"
		]
	},
	"samhitaAux" : {
		"lines" : [
			"त्वमा॑विथ॒ नर्यं॑ तु॒र्वशं॒ यदुं॒ त्वं तु॒र्वीतिं॑ व॒य्यं॑ शतक्रतो ।",
			"त्वं रथ॒मेत॑शं॒ कृत्व्ये॒ धने॒ त्वं पुरो॑ नव॒तिं द॑म्भयो॒ नव॑ ॥"
		]
	},
	"padapaatha" : {
		"lines" : [
			"त्वम् । आ॒वि॒थ॒ । नर्य॑म् । तु॒र्वश॑म् । यदु॑म् । त्वम् । तु॒र्वीति॑म् । व॒य्य॑म् । श॒त॒क्र॒तो॒ इति॑ शतऽक्रतो ।",
			"त्वम् । रथ॑म् । एत॑शम् । कृत्व्ये॑ । धने॑ । त्वम् । पुरः॑ । न॒व॒तिम् । द॒म्भ॒यः॒ । नव॑ ॥"
		]
	},
	"sayanaBhashya" : "<p>हे इन्द्र त्वं नर्यादींस्त्रीन्राज्ञ आविथ ररक्षिथ । तथा हे शतक्रतो बहुविधकर्मन् बहुविधप्रज्ञ वा त्वं वय्यं वय्यकुलजं तुर्वीतिनामानं राजानमाविथेत्येव । अपि च त्वं रथं रंहणस्वभावमेतत्संज्ञमृषिमेतशमेतत्संज्ञकं धने धननिमितिते सङ्ग्रामे कृत्व्ये कर्तव्ये सत्याविथेति शेषः । यद्वा । पूर्वोक्तानां राज्ञां रथम् । एतशः इत्यश्वनाम । एतशमश्चं च ररक्षिथेति योज्यम् । तथा त्वं शंबरस्य नवतिं नव नवोत्तरनवतिसङ्ख्याकाः पुरः पुराणि दंभयः व्यनीनशः ॥ एतशं एति गच्छतीत्येतशः । इण् गतौ । इणस्तशन्तशसुनौ । उ सू ३-१४९ इति ततन्प्रत्ययः । गुणः । कृत्व्ये । कर्तव्य इत्यस्य शब्दस्य वर्णविकारः । पृषोदरादित्वात् ॥ ६ ॥</p>"
}
