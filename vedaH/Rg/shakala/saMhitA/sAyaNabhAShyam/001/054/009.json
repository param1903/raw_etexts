{
	"id" : "1.54.9",
	"classification" : {
		"mandala" : "1",
		"sukta" : "54",
		"ashtaka" : "1",
		"adhyaya" : "4",
		"varga" : "18",
		"anuvaka" : "10",
		"rik" : "9"
	},
	"attribute" : {
		"devata" : "इन्द्रः",
		"rishi" : "सव्य आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"तुभ्येदे॒ते ब॑हु॒ला अद्रि॑दुग्धाश्चमू॒षद॑श्चम॒सा इं॑द्र॒पानाः॑",
			"व्य॑श्नुहि त॒र्पया॒ काम॑मेषा॒मथा॒ मनो॑ वसु॒देया॑य कृष्व"
		]
	},
	"samhitaAux" : {
		"lines" : [
			"तुभ्येदे॒ते ब॑हु॒ला अद्रि॑दुग्धाश्चमू॒षद॑श्चम॒सा इ॑न्द्र॒पानाः॑ ।",
			"व्य॑श्नुहि त॒र्पया॒ काम॑मेषा॒मथा॒ मनो॑ वसु॒देया॑य कृष्व ॥"
		]
	},
	"padapaatha" : {
		"lines" : [
			"तुभ्य॑ । इत् । ए॒ते । ब॒हु॒लाः । अद्रि॑ऽदुग्धाः । च॒मू॒ऽसदः॑ । च॒म॒साः । इ॒न्द्र॒ऽपानाः॑ ।",
			"वि । अ॒श्नु॒हि॒ । त॒र्पय॑ । काम॑म् । ए॒षा॒म् । अथ॑ । मनः॑ । व॒सु॒ऽदेया॑य । कृ॒ष्व॒ ॥"
		]
	},
	"sayanaBhashya" : "<p>हे इन्द्र तुभ्येत् तुभ्यमेव चमसाः । चम्यन्ते भक्ष्यन्त इति चमसाः सोमाः । एते सोमास्त्वदर्थं संपादिताः । कीदृश इत्याह । बहुलाः प्रभूता अद्रिदुग्धा अद्रिभिर्ग्रावभिरभिषुताश्चमूषदश्चमूषु चमसेष्ववस्थिता इन्द्रपाना इन्द्रस्य पानेन सुखकारः । अतस्त्वं तान्व्यश्नुहि । व्याप्नु हि । व्याप्य चैषां त्वदीयानामिन्द्रियाणां काममभिलाषं तैस्तर्पय पूरयेति यावत् । अथानन्तरं वसुदेयायास्मभ्यमभिमतधनप्रदानाय त्वदीयं मनः कृष्व कुरुष्व ॥ तुभ्य । छान्दसो मलोपः । अद्रिदुग्धाः । दुहेः कर्मणि निष्ठा । तृतीया कर्मणीति पूर्वपदप्रकृतिस्वरत्वम् । चमूषदः । चमु अदने । चमन्त्यनेनेति चमूः । कृषिचमितानीत्यादिना । उ सू १-८१ । औणादिकः । ऊप्रत्ययः । चमूषु सीदन्तीति चमूषदः । सत्सूद्विषेत्यादिना क्विप् । पूर्वपदात् । पा सू ८-३-१०६ । इति षत्वम् । कृदुत्तरपदप्रकृतिस्वरत्वम् । इन्द्रपानाः । कर्मणि च येन संस्पर्शात् । पा सू ३-३-११६ । इति पिबतेः कर्मणि ल्युट् । अश्नुहि । व्यत्ययेन परस्मैपदम् । वसुदेयाय । डुदाञ् दाने । अस्मादचो यदिति भावे यत् । ईद्यति (पा ६-४-६५) इतीकारादेशः । गुणः । यतोऽनाव इत्याद्युदात्तत्वम् । कुृदुत्तरपदप्रकृतिस्वरत्वम् । कृष्व । डुकृङ् करणे । बहुलं छन्दसीति विकरणस्य लुक् ॥ ९ ॥</p>"
}
