{
	"id" : "1.73.6",
	"classification" : {
		"mandala" : "1",
		"sukta" : "73",
		"ashtaka" : "1",
		"adhyaya" : "5",
		"varga" : "20",
		"anuvaka" : "12",
		"rik" : "6"
	},
	"attribute" : {
		"devata" : "अग्निः",
		"rishi" : "पराशरः शाक्त्यः",
		"chandas" : "त्रिष्टुप्"
	},
	"samhita" : {
		"lines" : [
			"ऋ॒तस्य॒ हि धे॒नवो॑ वावशा॒नाः स्मदू॑ध्नीः पी॒पयं॑त॒ द्युभ॑क्ताः",
			"प॒रा॒वतः॑ सुम॒तिं भिक्ष॑माणा॒ वि सिन्ध॑वः स॒मया॑ सस्रु॒रद्रि॑म्"
		]
	},
	"samhitaAux" : {
		"lines" : [
			"ऋ॒तस्य॒ हि धे॒नवो॑ वावशा॒नाः स्मदू॑ध्नीः पी॒पय॑न्त॒ द्युभ॑क्ताः ।",
			"प॒रा॒वतः॑ सुम॒तिं भिक्ष॑माणा॒ वि सिन्ध॑वः स॒मया॑ सस्रु॒रद्रि॑म् ॥"
		]
	},
	"padapaatha" : {
		"lines" : [
			"ऋ॒तस्य॑ । हि । धे॒नवः॑ । वा॒व॒शा॒नाः । स्मत्ऽऊ॑ध्नीः । पी॒पय॑न्त । द्युऽभ॑क्ताः ।",
			"प॒रा॒ऽवतः॑ । सु॒ऽम॒तिम् । भिक्ष॑माणाः । वि । सिन्ध॑वः । स॒मया॑ । स॒स्रुः॒ । अद्रि॑म् ॥"
		]
	},
	"sayanaBhashya" : "<p>ऋतस्य हि ऋतं देवयजनदेशं प्राप्तमग्निमेव धेनवोऽग्निहोत्रादिहविषां दोग्ध्र्यो गावः पीपयन्त । क्षीरादिलक्षणं गव्यमपापयन् । कीदृश्योगावः । वावशाना अग्निं पुनःपुनः कामयमानाः स्मदूध्शीः । स्मच्छब्दो नित्यशब्दसमानार्थः । नित्यमूधसा युक्ताः । सर्वदा पयसः प्रदात्र्य इत्यर्थः । द्युभक्ता दिवा प्रकाशेन संभक्ताः संश्लिष्टाः । तेजस्विन्य इत्यर्थः । अपि च सिन्धवः स्यन्दनशीला नद्यः सुमतिमस्याग्नेः शोभनामनुग्रहात्मिकां बुद्धिं भिक्षमाणा याचमानाः सत्योऽद्रिं समयाद्रे पर्वतस्य समीपे परावतो दूरदेशाद्वि सस्रुः । विशेषेण गच्छन्ति प्रवहन्ति । अग्नये दातव्यानां हविषां निष्पत्तये प्रवहन्तीत्यर्थः ॥ ऋतस्य । क्रियाग्रहणं कर्वव्यमिति कर्मणः संप्रदानत्वाच्चतुर्थ्यर्थे षष्ठी । वावशानाः । वश कान्तौ । यङन्ताच्छानच् । न वशः (पा ६-१-२०) इति संप्रसारणप्रतिषेधः । बहुलं छन्दसीति शपो लुक् । छन्दस्युभयथेति शानच आर्धधातुकत्वादतोलोपयलोपौ । अत एव लसार्वधातुकानुदात्तत्वाभावे चित्स्वर एव शिष्यते । स्मदूध्नीः । स्मत् नित्यान्यूधांसि यासाम् । ऊधसोऽनङ् (पा ५-४-१३१) इत्यनङादेशः । समासान्तः । सङ्ख्याव्ययादेर्ङीप् (पा ४-१-२६) इति ङीप् । भसंज्ञायामल्लोपोऽन इत्यलोपः । ङीपः पित्त्वादनुदात्तत्वे बहुव्रीहिस्वरः एव शिष्यते । पीपयन्त । पा पाने । अस्माद्धेतुमति णिच् । शाछासाह्वेति युक् । ण्यन्ताल्लुङी च्लेश्चङादेशादि । चङ्यन्यतरस्यामिति चङः पूर्वस्योदात्तत्वम् । हि चेति निघातप्रतिषेधः । परावतः । परागतात् । दूरं हि परागतं भवति । अस्मिन्धात्वर्थे गम्यमान उपसर्गाच्छन्दसि धात्वर्ते (पा ५-१-११८) इति वतिः ॥ ६ ॥</p>"
}
