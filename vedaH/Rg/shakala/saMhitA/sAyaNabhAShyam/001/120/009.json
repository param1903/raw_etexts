{
	"id" : "1.120.9",
	"classification" : {
		"mandala" : "1",
		"sukta" : "120",
		"ashtaka" : "1",
		"adhyaya" : "8",
		"varga" : "23",
		"anuvaka" : "17",
		"rik" : "9"
	},
	"attribute" : {
		"devata" : "अश्विनौ",
		"rishi" : "कक्षीवान् दैर्घतमस औशिजः",
		"chandas" : "विराट्"
	},
	"samhita" : {
		"lines" : [
			"दु॒ही॒यन्मि॒त्रधि॑तये यु॒वाकु॑ रा॒ये च॑ नो मिमी॒तं वाज॑वत्यै",
			"इ॒षे च॑ नो मिमीतं धेनु॒मत्यै॑"
		]
	},
	"samhitaAux" : {
		"lines" : [
			"दु॒ही॒यन्मि॒त्रधि॑तये यु॒वाकु॑ रा॒ये च॑ नो मिमी॒तं वाज॑वत्यै ।",
			"इ॒षे च॑ नो मिमीतं धेनु॒मत्यै॑ ॥"
		]
	},
	"padapaatha" : {
		"lines" : [
			"दु॒ही॒यन् । मि॒त्रऽधि॑तये । यु॒वाकु॑ । रा॒ये । च॒ । नः॒ । मि॒मी॒तम् । वाज॑ऽवत्यै ।",
			"इ॒षे । च॒ । नः॒ । मि॒मी॒त॒म् । धेनु॒ऽमत्यै॑ ॥"
		]
	},
	"sayanaBhashya" : "<p>हे अश्विनौ युवाकु युवां कामयमानाः स्तुतिभिर्यावयितारः संयोजयितारो वा स्तोतारो मित्रधितये मित्राणां बन्धुजनानां धारणार्थं दुहीयन् । युष्मत्सकाशाद्धनानि दुहन्ति प्राप्नुवन्ति । अतो नोऽस्मानपि वाजवत्यै वाजयुक्ताय च राये धनाय मिमीतम् । कुरुतम् । तथा धेनुमत्यै धेनुभिर्यु क्तायेषेऽन्नाय च नोऽस्मान्मिमीतम् । कुरुतम् । अस्मभ्यं स्तोतृभ्यो बलयुक्तं धनं गोयुक्तमन्नं च प्रयच्छतमित्यर्थः ॥ दुहीयन् । दुह प्रपूरणे । दुहिर्दोहः । इगुपधात्कित् (उ ४-११९) इति भाव इप्रत्ययः । दुहिमात्मन इच्छति दुहीयति । सुप आत्मनः क्यच् । दुहीयतेर्लेट्यडागमः । इतश्च लोप इतीकारलोपः । यद्वा । दुहेर्लिङि झस्य रन् (पा ३-४-१०५) इति व्यत्ययेन रनादेशाभावे । रूपमेतत् । छान्दसोंऽत्यलोपः । यद्वा । रनादेशे कृते छान्दसो रेफस्य यकारः । अत एव व्युत्पत्त्य नवधारणान्नावगृण्हन्ति । युवाकु । सुपां सुलुगिति जसो लुक् । मिमीतम् । माङ् माने शब्दे च । जौहोत्यादिकः । व्यत्ययेन परस्मैपदम् । भृञामिदित्यभ्यासस्येत्वम् । चवायोगे प्रथमेति निघात प्रतिषेधः ॥ ९ ॥</p>"
}
