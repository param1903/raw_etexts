{
	"id" : "1.42.8",
	"classification" : {
		"mandala" : "1",
		"sukta" : "42",
		"ashtaka" : "1",
		"adhyaya" : "3",
		"varga" : "25",
		"anuvaka" : "8",
		"rik" : "8"
	},
	"attribute" : {
		"devata" : "पूषा",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"अ॒भि सू॒यव॑सं नय॒ न न॑वज्वा॒रो अध्व॑ने",
			"पूष॑न्नि॒ह क्रतुं॑ विदः"
		]
	},
	"samhitaAux" : {
		"lines" : [
			"अ॒भि सू॒यव॑सं नय॒ न न॑वज्वा॒रो अध्व॑ने ।",
			"पूष॑न्नि॒ह क्रतुं॑ विदः ॥"
		]
	},
	"padapaatha" : {
		"lines" : [
			"अ॒भि । सु॒ऽयव॑सम् । न॒य॒ । न । न॒व॒ऽज्वा॒रः । अध्व॑ने ।",
			"पूष॑न् । इ॒ह । क्रतु॑म् । वि॒दः॒ ॥"
		]
	},
	"sayanaBhashya" : "<p>हे पूषन् सुयवसं शोभनतृणोपलक्षितं सर्वौषधियुक्तं देशमभिनय । अस्मानभितः प्रापय । अध्वने मार्गाय नवज्वारो नूतनः सन्तापो न भवत्वितिशेषः । मार्गे गच्छता मस्माकामिदानीन्तनः क्लेशः कोऽपि मा भूदित्यर्थः । गतार्थमन्यत् । सूयवसम् । शोभनं यवसं यस्मिन्देशे स सूयवसो देशः । निपातस्य चेति पूर्वपदस्य दीर्घत्वम् । परादिश्छन्दसि बहुलमित्युत्तरपदाद्युदात्तत्वम् । क्रत्वादिर्वा द्रष्टव्यः । नवज्वारः । ज्वर रोगे । भावे घञ् । नवश्चासौ ज्वारो नवज्वारः । थाथादिनोत्तरपदान्तोदात्तत्वं ॥ ८ ॥</p>"
}
