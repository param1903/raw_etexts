{
	"id" : "1.42.4",
	"classification" : {
		"mandala" : "1",
		"sukta" : "42",
		"ashtaka" : "1",
		"adhyaya" : "3",
		"varga" : "24",
		"anuvaka" : "8",
		"rik" : "4"
	},
	"attribute" : {
		"devata" : "पूषा",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"त्वं तस्य॑ द्वया॒विनो॒ऽघशं॑सस्य॒ कस्य॑ चित्",
			"प॒दाभि ति॑ष्ट॒ तपु॑षिम्"
		]
	},
	"samhitaAux" : {
		"lines" : [
			"त्वं तस्य॑ द्वया॒विनो॒ऽघशं॑सस्य॒ कस्य॑ चित् ।",
			"प॒दाभि ति॑ष्ठ॒ तपु॑षिम् ॥"
		]
	},
	"padapaatha" : {
		"lines" : [
			"त्वम् । तस्य॑ । द्व॒या॒विनः॑ । अ॒घऽशं॑सस्य । कस्य॑ । चि॒त् ।",
			"प॒दा । अ॒भि । ति॒ष्ठ॒ । तपु॑षिम् ॥"
		]
	},
	"sayanaBhashya" : "<p>हे पूषन् त्वं तस्य चोरस्य तपुषिं परसन्तापकं देहं पदाभि तिष्ठ । भवदीयेन पादेनाक्रम्य तिष्ठ । कीदृशस्य । द्वयाविनः प्रत्यक्षापहारः परोक्षापहारश्चेति यद्द्वयं तद्युक्तस्य अघशंसस्य अस्मास्वघमनिष्टं शंसतः । अघशंस इति तस्करनाम । मल्लिम्लुचोऽघशंसो वृक इति तन्नामसु पाठात् । कस्य चिदनिर्दिष्टविशेषस्य कस्यापि ॥ द्वयाविनः । द्वयमस्यास्तीति द्वयावी । बहुलं छन्दसीति मत्वर्थीयो विनिः । अन्येषामपि द्यश्यत इति दीर्घत्वम् । अघशंसस्य । अघे पापे शंसो मनस्यभिलाषो यस्य सोऽयमघशंसः । बहुव्रीहौ पूर्वपदप्रकृतिस्वरत्वम् । तपुषिम् । तापयत्यनेनान्यमिति तपुषिः । औणादिक उषिन्प्रत्ययः । बहुलवचनादिकारस्य नेत्संज्ञा । नित्वादाद्युदात्तत्वं ॥ ४ ॥</p>"
}
