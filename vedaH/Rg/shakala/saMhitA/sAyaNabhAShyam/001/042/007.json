{
	"id" : "1.42.7",
	"classification" : {
		"mandala" : "1",
		"sukta" : "42",
		"ashtaka" : "1",
		"adhyaya" : "3",
		"varga" : "25",
		"anuvaka" : "8",
		"rik" : "7"
	},
	"attribute" : {
		"devata" : "पूषा",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"अति॑ नः स॒श्चतो॑ नय सु॒गा नः॑ सु॒पथा॑ कृणु",
			"पूष॑न्नि॒ह क्रतुं॑ विदः"
		]
	},
	"samhitaAux" : {
		"lines" : [
			"अति॑ नः स॒श्चतो॑ नय सु॒गा नः॑ सु॒पथा॑ कृणु ।",
			"पूष॑न्नि॒ह क्रतुं॑ विदः ॥"
		]
	},
	"padapaatha" : {
		"lines" : [
			"अति॑ । नः॒ । स॒श्चतः॑ । न॒य॒ । सु॒ऽगा । नः॒ । सु॒ऽपथा॑ । कृ॒णु॒ ।",
			"पूष॑न् । इ॒ह । क्रतु॑म् । वि॒दः॒ ॥"
		]
	},
	"sayanaBhashya" : "<p>सश्चतोऽस्मद्बाधनाय प्राप्नुवतः शत्रून्नोऽति अस्मानतिक्रम्य नय । अन्यत्र प्रापय । नोऽस्मान् सुगा सुष्ठु गन्तुं शक्येन सुपथा शोभनमार्गेण कृणु । गन्तृन्कुरु । हे पूषन् इहाध्वनि क्रतुं प्रज्ञानमस्मद्रक्षणरूपं विदः जानीहि । सश्चतः । ग्लुन्च षस्ज गतावित्यत्र सश्चिमप्येके पठन्तीति धातुवृत्तावुक्तम् । अस्माल्लटः शतृ । बहुलं छन्दसीति शपो लुक् । प्रत्ययस्वरेण शतुरुदात्तत्वम् । शतुरनुम इति विभक्त्युदात्ताभावश्छान्दसः । सुगा । सुष्ठु गच्छन्त्यत्रेति सुगः । सुदुरोरधिकरण इति गमेर्डप्रत्ययः । सुपां सुलुगिति तृतीयाया आकारः । सुपथा । शोभनेन पथा । न पूजनात् (पा ५-४-६९) इति समासान्तप्रतिषेधः । परादिश्छन्दसि बहुलमित्युत्तरपदाद्युदात्तत्वम् । क्रत्वादयश्चेत्युत्तरपदाद्युदात्तत्वं न भवति । अबहुव्रीहित्वात् । तत्र हि बहुव्रीहाविति वर्तते । कृणु कृवि हिंसाकरणयोः । धिन्विकृण्व्योरच्चेत्युप्रत्ययः । उतश्च प्रत्ययादिति हेर्लुक् । विदः । विदज्ञाने । लेट्यडागमः । इतश्च लोप इतीकारलोपः ॥ ७ ॥</p>"
}
