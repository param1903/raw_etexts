{
	"id" : "1.38.5",
	"classification" : {
		"mandala" : "1",
		"sukta" : "38",
		"ashtaka" : "1",
		"adhyaya" : "3",
		"varga" : "15",
		"anuvaka" : "8",
		"rik" : "5"
	},
	"attribute" : {
		"devata" : "मरुतः",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"मा वो॑ मृ॒गो न यव॑से जरि॒ता भू॒दजो॑ष्यः",
			"प॒था य॒मस्य॑ गा॒दुप॑"
		]
	},
	"samhitaAux" : {
		"lines" : [
			"मा वो॑ मृ॒गो न यव॑से जरि॒ता भू॒दजो॑ष्यः ।",
			"प॒था य॒मस्य॑ गा॒दुप॑ ॥"
		]
	},
	"padapaatha" : {
		"lines" : [
			"मा । वः॒ । मृ॒गः । न । यव॑से । ज॒रि॒ता । भू॒त् । अजो॑ष्यः ।",
			"प॒था । य॒मस्य॑ । गा॒त् । उप॑ ॥"
		]
	},
	"sayanaBhashya" : "<p>हे मरुतो वो युष्माकं जरिता स्तोताजोष्योऽसेव्यो मा भूत् । तत्र दृष्टान्तः । मृगो न यवसे । यथा तृणे भक्षणीये मृगः कदाचिदप्यसेव्यो न भवति किन्तु सर्वदा तृणं भक्षयति तद्वत् । किंच स स्तोता यमस्य पथा यम लोकसंबन्धिमार्गेण मोप गात् । मा गच्छतु । तस्य मरणं मा भूदित्यर्थः । जरिता जृष् वयोहानौ । स्तुतिकर्मेति यास्कः । नि १०-८ । तृचीडागमः । चित्त्वादन्तोदात्तत्वं भूत् । लुङि गातिस्थेति सिचो लुक् । न माङ्योग इत्यडभावः । अजोष्यः । जुषी प्रीतिसेवनयोः । ऋहलोर्ण्यदिति कर्मणि ण्यत् । नञ् समासेऽव्ययपूर्वपदप्रकृतिस्वरत्वम् । पथा । तृतीयैकवचने भस्य टीर्लोपः (पा ७-१-८८) इति टलोपः । उदात्तनिवृत्तिस्वरेण विभक्तेरुदात्तत्वम् । गात् । एतेर्लुङीणो गा लुङीति गादेशः । गातिस्थेति सिचो लुक् । पूर्ववदडभावः ॥ १५ ॥ ५ ॥</p>"
}
