{
	"id" : "1.38.3",
	"classification" : {
		"mandala" : "1",
		"sukta" : "38",
		"ashtaka" : "1",
		"adhyaya" : "3",
		"varga" : "15",
		"anuvaka" : "8",
		"rik" : "3"
	},
	"attribute" : {
		"devata" : "मरुतः",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"क्व॑ वः सु॒म्ना नव्यां॑सि॒ मरु॑तः॒ क्व॑ सुवि॒ता",
			"क्वो॒थ्॒॑ विश्वा॑नि॒ सौभ॑गा"
		]
	},
	"samhitaAux" : {
		"lines" : [
			"क्व॑ वः सु॒म्ना नव्यां॑सि॒ मरु॑तः॒ क्व॑ सुवि॒ता ।",
			"क्वो॒३॒॑ विश्वा॑नि॒ सौभ॑गा ॥"
		]
	},
	"padapaatha" : {
		"lines" : [
			"क्व॑ । वः॒ । सु॒म्ना । नव्यां॑सि । मरु॑तः । क्व॑ । सु॒वि॒ता ।",
			"क्वो॒३॒॑ इति॑ । विश्वा॑नि । सौभ॑गा ॥"
		]
	},
	"sayanaBhashya" : "<p>हे मरुतो वो युष्माकं संबन्धीनि नव्यांसि नवतराणि सुम्ना प्रजापशुरूपाणि धनानि । प्रजा वै पशवः सुम्नम् । तै । सं ५-४-६-६ । इति श्रुत्यन्तरात् । क्व कुत्र वर्तन्ते । तथा सुविता शोभनानि प्राप्याणि मणिमुक्तादीनि भवदीयानि क्व कुत्र वर्तन्ते । विश्वानि सर्वाणि सौभगा सौभाग्यरूपाणि गजाश्वादीनि क्वो कुत्र वा वर्तन्ते । भवदीयैः सुम्नादिभिः सर्वैः सहागन्तव्यमित्यर्थः ॥ सुम्ना । शेश्छन्दसि बहुलमिति शेर्लोपः । नव्यांसि । नवशब्दादीयसुनीकारलोपश्छान्दसः । सुविता । सुष्ठु इतानि सुवितानि । तन्वादीनां छन्दसि बहुलमुपसङ्ख्यानम् । पा ६-४-७७-१ । इत्युवङादेशः । सौभगा । सुभगान्मन्त्र इति तस्य भाव इत्यर्थेऽञ् । पूर्ववच्छेर्लोपः ॥ ३ ॥</p>"
}
