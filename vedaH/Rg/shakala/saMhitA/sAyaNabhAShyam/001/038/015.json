{
	"id" : "1.38.15",
	"classification" : {
		"mandala" : "1",
		"sukta" : "38",
		"ashtaka" : "1",
		"adhyaya" : "3",
		"varga" : "17",
		"anuvaka" : "8",
		"rik" : "15"
	},
	"attribute" : {
		"devata" : "मरुतः",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"वन्द॑स्व॒ मारु॑तं ग॒णं त्वे॒षं प॑न॒स्युम॒र्किण॑म्",
			"अ॒स्मे वृ॒द्धा अ॑सन्नि॒ह"
		]
	},
	"samhitaAux" : {
		"lines" : [
			"वन्द॑स्व॒ मारु॑तं ग॒णं त्वे॒षं प॑न॒स्युम॒र्किण॑म् ।",
			"अ॒स्मे वृ॒द्धा अ॑सन्नि॒ह ॥"
		]
	},
	"padapaatha" : {
		"lines" : [
			"वन्द॑स्व । मारु॑तम् । ग॒णम् । त्वे॒षम् । प॒न॒स्युम् । अ॒र्किण॑म् ।",
			"अ॒स्मे इति॑ । वृ॒द्धाः । अ॒स॒न् । इ॒ह ॥"
		]
	},
	"sayanaBhashya" : "<p>हे ऋत्विक्सङ्घ मारुतं मरुत्संबन्धिनं गणं समूहं वन्दस्व । नमस्कुरु स्तुहि वा । कीदृशं गणम् । त्वेषं दीप्तं, पनस्युं स्तुतियोग्यं, अर्किणमर्चनोपेतम् । अस्मे अस्माकमिहास्मिन्कर्मणि वृद्ध्या असन् । मरुतः प्रवृद्धा भवन्तु ॥ वन्दस्व । वदि अभिवादनस्तुत्योः । अदुपदेशाल्लसार्पधातुकानुदात्तत्वे धातुस्वरः । पनस्युम् । पन चेति स्तुत्यर्थो धातुः । असुन् । पनः स्तोत्रमात्मन इच्छतीति पनस्युः । सुप आत्मनः क्यच् । क्याच्छन्दसीत्युप्रत्ययः । अर्किणम् । ऋच स्तुतौ पुंसि संज्ञायामिति घः । अर्कोऽस्यास्तीत्यर्की । अत इनिठनौ । असन् । बहुलं छन्दसीति शपो लुगभावः । इतश्च लोप इतीकारलोपः । तिङ्ङतिङ इति निघातः ॥ १५ ॥</p>"
}
