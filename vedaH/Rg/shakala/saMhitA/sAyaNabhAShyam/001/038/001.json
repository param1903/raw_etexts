{
	"id" : "1.38.1",
	"classification" : {
		"mandala" : "1",
		"sukta" : "38",
		"ashtaka" : "1",
		"adhyaya" : "3",
		"varga" : "15",
		"anuvaka" : "8",
		"rik" : "1"
	},
	"attribute" : {
		"devata" : "मरुतः",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"कद्ध॑ नू॒नं क॑धप्रियः पि॒ता पु॒त्रं न हस्त॑योः",
			"द॒धि॒ध्वे वृ॑क्तबर्हिषः"
		]
	},
	"samhitaAux" : {
		"lines" : [
			"कद्ध॑ नू॒नं क॑धप्रियः पि॒ता पु॒त्रं न हस्त॑योः ।",
			"द॒धि॒ध्वे वृ॑क्तबर्हिषः ॥"
		]
	},
	"padapaatha" : {
		"lines" : [
			"कत् । ह॒ । नू॒नम् । क॒ध॒ऽप्रि॒यः॒ । पि॒ता । पु॒त्रम् । न । हस्त॑योः ।",
			"द॒धि॒ध्वे । वृ॒क्त॒ऽब॒र्हि॒षः॒ ॥"
		]
	},
	"sayanaBhashya" : "<p>हे मरुतः कद्ध कदा खलु नूनमवश्यं हस्तयोर्दधिध्वे । यूयमस्मान्हस्ते धारयथ । तत्र दृष्टान्तः । पिता पुत्रं न हस्तयोः । यथा लोके पिता हस्तयोः स्वकीयं पुत्रं धारयति तद्वत् । कीदृशा मरुतः । कधप्रियः स्तुतिप्रीताः वृक्तबर्हिषः वृक्तं छिन्नं बर्हिर्दर्भो येषां मरुतां यजमानाय ते मरुतस्तथाविधाः ॥ कत् । कदा । द्वौ चापरौ वर्णविकारनाशौ । का ६-३-१०९ । इत्युक्तत्वादाकारलोपः । कधप्रियः । कथा स्तुतिः । तया प्रीणन्तीति कधप्रियः । प्रीञ् प्रीतौ । क्विप् । पूर्वपदस्य ङ्यापोः संज्ञाच्छन्दसोर्बहुलम् (पा ६-३-६३) इति ह्रस्वत्वम् । धकारश्छान्दसः । आमन्त्रितनिघातः । दधिध्वे । दधातेश्छन्दसि लुङ् लङ् लिट इति वर्तमाने लिट् । क्रादिनियमादिट् । प्रत्ययस्वरः । वृक्तबर्हिषः । आमन्त्रितनिघातः ॥ १ ॥</p>"
}
