{
	"id" : "1.81.4",
	"classification" : {
		"mandala" : "1",
		"sukta" : "81",
		"ashtaka" : "1",
		"adhyaya" : "6",
		"varga" : "1",
		"anuvaka" : "13",
		"rik" : "4"
	},
	"attribute" : {
		"devata" : "इन्द्रः",
		"rishi" : "गोतमो राहूगणः",
		"chandas" : "पङ्क्तिः"
	},
	"samhita" : {
		"lines" : [
			"क्रत्वा॑ म॒हाँ अ॑नुष्व॒धं भी॒म आ वा॑वृधे॒ शवः॑",
			"श्रि॒य ऋ॒ष्व उ॑पा॒कयो॒र्नि शि॒प्री हरि॑वान्दधे॒ हस्त॑यो॒र्वज्र॑माय॒सम्"
		]
	},
	"samhitaAux" : {
		"lines" : [
			"क्रत्वा॑ म॒हाँ अ॑नुष्व॒धं भी॒म आ वा॑वृधे॒ शवः॑ ।",
			"श्रि॒य ऋ॒ष्व उ॑पा॒कयो॒र्नि शि॒प्री हरि॑वान्दधे॒ हस्त॑यो॒र्वज्र॑माय॒सम् ॥"
		]
	},
	"padapaatha" : {
		"lines" : [
			"क्रत्वा॑ । म॒हान् । अ॒नु॒ऽस्व॒धम् । भी॒मः । आ । व॒वृ॒धे॒ । शवः॑ ।",
			"श्रि॒ये । ऋ॒ष्वः । उ॒पा॒कयोः॑ । नि । शि॒प्री । हरि॑ऽवान् । द॒धे॒ । हस्त॑योः । वज्र॑म् । आ॒य॒सम् ॥"
		]
	},
	"sayanaBhashya" : "<p>क्रत्वा कर्मणा प्रज्ञया वा महान् सर्वाधिको भीमः शत्रूणां भयङ्कर इन्द्रोऽनुष्वधम् । स्वधेत्यन्ननाम । स्वधायाम् । विभक्त्यर्थेऽव्ययीभावः । सोमलक्षणस्यान्नस्य पाने सतीत्यर्थः । शव आत्मीयं बलमा ववृधे । आभिमुख्येन प्रावर्धयत् । तदनन्तरमृष्वो दर्शनीयः शिप्री । शिप्री हनू नाकेसि वा । तद्युक्तः हरिवान् हरिनामकाश्वोपेत इन्द्र उपाकयोः । अन्तिकनामैतत् । समीपवर्तिनोर्हस्तयोर्बाह्वोरायसमयोमयं वज्रं श्रिये संपदर्थं नि दधे । निदधाति स्थापयति । सोमपानेन हृष्टः प्रबल इन्द्रः शत्रूणां हननाय हस्ते वज्रं गृण्हातीति तात्पर्यार्थः ॥ क्रत्वा । जसादिषु छन्दसि वावचनमिति नाभावस्य विकल्पितत्वादभावः । आयसम् । तस्य विकार इत्यण्प्रत्ययः ॥ ५ ॥ ४ ॥</p>"
}
