{
	"id" : "1.81.3",
	"classification" : {
		"mandala" : "1",
		"sukta" : "81",
		"ashtaka" : "1",
		"adhyaya" : "6",
		"varga" : "1",
		"anuvaka" : "13",
		"rik" : "3"
	},
	"attribute" : {
		"devata" : "इन्द्रः",
		"rishi" : "गोतमो राहूगणः",
		"chandas" : "पङ्क्तिः"
	},
	"samhita" : {
		"lines" : [
			"यदु॒दीर॑त आ॒जयो॑ धृ॒ष्णवे॑ धीयते॒ धना॑",
			"यु॒क्ष्वा म॑द॒च्युता॒ हरी॒ कं हनः॒ कं वसौ॑ दधो॒ऽस्माँ इं॑द्र॒ वसौ॑ दधः"
		]
	},
	"samhitaAux" : {
		"lines" : [
			"यदु॒दीर॑त आ॒जयो॑ धृ॒ष्णवे॑ धीयते॒ धना॑ ।",
			"यु॒क्ष्वा म॑द॒च्युता॒ हरी॒ कं हनः॒ कं वसौ॑ दधो॒ऽस्माँ इ॑न्द्र॒ वसौ॑ दधः ॥"
		]
	},
	"padapaatha" : {
		"lines" : [
			"यत् । उ॒त्ऽईर॑ते । आ॒जयः॑ । धृ॒ष्णवे॑ । धी॒य॒ते॒ । धना॑ ।",
			"यु॒क्ष्व । म॒द॒ऽच्युता॑ । हरी॒ इति॑ । कम् । हनः॑ । कम् । वसौ॑ । द॒धः॒ । अ॒स्मान् । इ॒न्द्र॒ । वसौ॑ । द॒धः॒ ॥"
		]
	},
	"sayanaBhashya" : "<p>अत्रेदमाख्यानम् । रहूगणपुत्रो गोतमः कुरुसृंजयानां राज्ञां पुरोहित आसीत् । तेषां राज्ञां परैः सह युद्धे सति स ऋषिरनेन सूक्तेनेन्द्रं स्तुत्वा स्वकीयानां जयं प्रार्थयामासेति । तस्य च तत्पुरोहितत्वं वाजसनेयिभिराम्नातम् । गोतमो हि वै राहूगण उभयेषां कुरुसृंजयानां पुरोहित आसीदिति ॥ यद्यदाजयः सङ्ग्रामा उदीरते उद्गच्छन्ति उत्पद्यन्ते तदानीं धना धनं धृष्णवे यो धृष्णुर्धर्षयिता शत्रूणां जेता भवति तस्मै धीयते । निधीयते । जयतो धनं भवतीत्यर्थः । हे इन्द्र त्वं तादृशेषु युद्धेषु प्रवृत्तेषु मदच्युता शत्रूणां मदस्य गर्वस्य च्यौवयितारौ हरी त्वदीयावश्वौ युक्ष्व । रथे योजय । योजयित्वा च कं कंचिद्राजानं तव परिचरणमकुर्वन्तं हनः । हन्याः । कंचन त्वां परिचरन्तं वसौ वसुनि धने दधः । स्थापयसि । अतो जयपराजययोस्त्यमेव कारयितासि । तस्मात् हे इन्द्रास्मानस्मदीयान्राज्ञो वसौ धने दधः । स्थापय ॥ उदीरते । ईर गतौ । आदादिकः । अनुदात्तेत्त्वाल्लसार्वधातुकानुदात्तत्वे धातुस्वर एव शिष्यते । यद्वृत्तयोगादनिघातः । धना । सुपां सलुगिति डादेशः । युक्ष्य । युजिर् योगे । अन्तर्भावितण्यर्थाल्लोट बहुलं छन्दसीति विकरणस्य लुक् । द्व्यचोऽतस्तिङ इति संहितायां दीर्घत्वम् । हनः । हन्तेर्लेट सिप्यडागमः । हनश्च दधश्चेति चार्थप्रतीतेश्चादिलोपे विभाषेति प्रथमायास्तिङ् विभक्तेर्निघातप्रतिषेधः । वसौ । लिङ्गव्यत्ययः । दधः । दध धारणे लेट । व्यत्ययेन परस्मैपदं ॥ ३ ॥</p>"
}
