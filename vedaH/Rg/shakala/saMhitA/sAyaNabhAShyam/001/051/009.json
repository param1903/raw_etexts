{
	"id" : "1.51.9",
	"classification" : {
		"mandala" : "1",
		"sukta" : "51",
		"ashtaka" : "1",
		"adhyaya" : "4",
		"varga" : "10",
		"anuvaka" : "10",
		"rik" : "9"
	},
	"attribute" : {
		"devata" : "इन्द्रः",
		"rishi" : "सव्य आङ्गिरसः",
		"chandas" : "जगती"
	},
	"samhita" : {
		"lines" : [
			"अनु॑व्रताय रं॒धय॒न्नप॑व्रताना॒भूभि॒रिन्द्रः॑ श्न॒थय॒न्नना॑भुवः",
			"वृ॒द्धस्य॑ चि॒द्वर्ध॑तो॒ द्यामिन॑क्षत॒ स्तवा॑नो व॒म्रो वि ज॑घान सं॒दिहः॑"
		]
	},
	"samhitaAux" : {
		"lines" : [
			"अनु॑व्रताय र॒न्धय॒न्नप॑व्रताना॒भूभि॒रिन्द्रः॑ श्न॒थय॒न्नना॑भुवः ।",
			"वृ॒द्धस्य॑ चि॒द्वर्ध॑तो॒ द्यामिन॑क्षतः॒ स्तवा॑नो व॒म्रो वि ज॑घान सं॒दिहः॑ ॥"
		]
	},
	"padapaatha" : {
		"lines" : [
			"अनु॑ऽव्रताय । र॒न्धय॑न् । अप॑ऽव्रतान् । आ॒ऽभूभिः॑ । इन्द्रः॑ । श्न॒थय॑न् । अना॑भुवः ।",
			"वृ॒द्धस्य॑ । चि॒त् । वर्ध॑तः । द्याम् । इन॑क्षतः । स्तवा॑नः । व॒म्रः । वि । ज॒घा॒न॒ । स॒म्ऽदिहः॑ ॥"
		]
	},
	"sayanaBhashya" : "<p>य इन्द्रोऽनुव्रतायानुकूलकर्मणे यजमानायापव्रतानपगतकर्मणो यजमानान् रन्धयन् हिंसयन्वशीकुर्वन्वा तथाभूभिः । आभिमुख्येन भवन्तीत्याभुवः स्तोतारः । तैरनाभुवस्तद्विपरीतात् श्नथयन्हिंसयन्वर्तते । वृद्धस्य चिद्वर्धतः पूर्वं वृद्धस्यापि पुनर्वर्धमानस्य द्यामिनक्षतः स्वर्गं व्याप्नुवतस्तस्येन्द्रस्य स्तवानः स्तुतिं कुर्वाणो वम्रः स्तुत्युद्गिरणशील एतत्संज्ञक ऋुषिः सन्दिहः सम्यगुपचिता वल्मीकवपा वि जघान । इन्द्रेण परिहृतान्तरायः सन्पृथिव्याः सारभूतं वल्मीकवपालक्षणं यज्ञ संभारमाहार्षीदित्यर्थः । तथा च शाखान्तरे समाम्नातम् । यद्वल्मीकवपासंभारो भवति ऊर्जमेव रसं पृथिव्या अवरुन्धे । तै ब्रा १-१-३-४ । इति ॥ अनुव्रताय । अनुकूलं व्रतं यस्य । बहुव्रीहौ पूर्वपदप्रकृतिस्वरत्वं श्नथयन् । श्नथ हिंसायाम् । णिचि घटादित्वान्मित्त्वे मितां ह्रस्वं इति ह्रस्वत्वम् । वर्धतः । व्यत्ययेन परस्मैपदम् । इनक्षतः । नक्ष गतौ । इकारोपजनश्छान्दसः । यद्वा । इनक्षतिर्गत्यर्थः । प्रकृत्यन्तरमन्वेष्टव्यम् । स्तवानः । सम्यानच् स्तुवः (उ २-८९) इति स्तौतेर्बहुलवचनान्निरुपपदादस्यानच् प्रत्ययः । व्यत्ययेनाद्युदात्तत्वम् । जघान । अभ्यासाच्चेत्यभ्यासादुत्तरस्य हन्तेर्हकारस्य कुत्वम् । सन्दिहः । दिह उपचये । कृत्यल्युटो बहुलमिति बहुलवचनात्कर्मणि क्विप् । कृदुत्तरपदप्रकृतिस्वरत्वं ॥ ९ ॥</p>"
}
