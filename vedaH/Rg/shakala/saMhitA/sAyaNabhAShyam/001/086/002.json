{
	"id" : "1.86.2",
	"classification" : {
		"mandala" : "1",
		"sukta" : "86",
		"ashtaka" : "1",
		"adhyaya" : "6",
		"varga" : "11",
		"anuvaka" : "14",
		"rik" : "2"
	},
	"attribute" : {
		"devata" : "मरुतः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"य॒ज्ञैर्वा॑ यज्ञवाहसो॒ विप्र॑स्य वा मती॒नाम्",
			"मरु॑तः शृणु॒ता हव॑म्"
		]
	},
	"samhitaAux" : {
		"lines" : [
			"य॒ज्ञैर्वा॑ यज्ञवाहसो॒ विप्र॑स्य वा मती॒नाम् ।",
			"मरु॑तः शृणु॒ता हव॑म् ॥"
		]
	},
	"padapaatha" : {
		"lines" : [
			"य॒ज्ञैः । वा॒ । य॒ज्ञ॒ऽवा॒ह॒सः॒ । विप्र॑स्य । वा॒ । म॒ती॒नाम् ।",
			"मरु॑तः । शृ॒णु॒त । हव॑म् ॥"
		]
	},
	"sayanaBhashya" : "<p>हे यज्ञवाहसो यज्ञस्य वोढारो मरुतो यूयं यज्ञैर्वा । वाशब्दः समुच्चये । यज्ञैश्च यजमानस्य मतीनां सुत्तीनां संबन्धिनो विप्रस्य वा यजमानस्य मेधाविनश्च हवमाह्वानं शृणुत । यज्ञवतो यजमानस्य यागरहितस्य स्तोतुश्चाह्वानमवत्यं भवद्भिः श्रोतव्यं यतो भवन्तो यज्ञस्य वोढारः स्तुतिप्रियाश्चेति भावः ॥ यज्ञवाहसः । गतिकारकयोरपि पूर्वपदप्रकृतिस्वरत्वं चेति वचनाद्वहिहाधाञ्भ्य् श्चन्दसीति कारकपूर्वाद्वहतेरसुन् । णिदित्यनुवृत्तेरुपधावृद्धिः । मतीनां मन ज्ञाने । अस्मात्करणे क्तिन् । नामन्यतरस्यामिति नाम उदात्तत्वम् । शृणुत । श्रुवः शृचेति श्नुः । सति शिष्वस्य स्वरबलीयस्त्वमन्यत्र विकरणेभ्य इति वचनात्तिङ एव स्वरः शिष्यते । मरुत इत्यस्यामन्त्रितस्यामन्त्रितं पूर्वमविद्यमानवदित्यविद्यमानवत्त्वेन पदादपरत्वान्निघाताभावः । हवम् । भावेऽनुपसर्गस्येति ह्वयतेरप् संप्रसारणं च ॥ २ ॥</p>"
}
