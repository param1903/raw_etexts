{
	"id" : "1.86.8",
	"classification" : {
		"mandala" : "1",
		"sukta" : "86",
		"ashtaka" : "1",
		"adhyaya" : "6",
		"varga" : "12",
		"anuvaka" : "14",
		"rik" : "8"
	},
	"attribute" : {
		"devata" : "मरुतः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"श॒श॒मा॒नस्य॑ वा नरः॒ स्वेद॑स्य सत्यशवसः",
			"वि॒दा काम॑स्य॒ वेन॑तः"
		]
	},
	"samhitaAux" : {
		"lines" : [
			"श॒श॒मा॒नस्य॑ वा नरः॒ स्वेद॑स्य सत्यशवसः ।",
			"वि॒दा काम॑स्य॒ वेन॑तः ॥"
		]
	},
	"padapaatha" : {
		"lines" : [
			"श॒श॒मा॒नस्य॑ । वा॒ । न॒रः॒ । स्वेद॑स्य । स॒त्य॒ऽश॒व॒सः॒ ।",
			"वि॒द । काम॑स्य । वेन॑तः ॥"
		]
	},
	"sayanaBhashya" : "<p>हे सत्यशवसोऽवितथबला नरो नेतारो मरुतः शशमानस्य युष्मान्स्तुतिभिः संभजमानस्य स्वेदस्य स्तावकमन्त्रोच्चारणजनितेन श्रमेण स्विद्यमानगात्रस्य वेनतः । वेनतिः कान्तिकर्मा । कामयमानस्य । वाशब्दः समुच्चये । एवंभूतस्य स्तोतुश्च कामस्य काममभिलाषं विद । लंभयत । प्रयच्छतेत्यर्थः ॥ शशमानस्य । शशप्लुतगतौ । ताच्छीलिकश्चानश् । स्वेदस्य । ञंष्विदा गात्रप्रक्षरणे अन्तर्भावितण्यर्थात्कर्मणि घञ् । ञित्त्वादाद्युदात्तत्वम् । विद । विद्लृलाभे । लोट मध्यमपुरुषबहुवचनस्य व्यत्ययेन झादेशः । बहुलं छन्दसीति विकरणस्य लुक् । झस्यादादेशः । लोपस्त आत्मनेपदेष्विति तलोषः । प्रत्ययाद्युदात्तत्वम् । पादादित्वान्निघाताभावः । द्व्यचोऽतस्तिङ इति संहितायां दीर्घः । कामस्य । वृषादिषु पाठादाद्युदात्तत्वम् । क्रियाग्रहणं कर्तव्यमिति कर्मणः संप्रदानत्वाच्चतुर्थ्यर्थे षष्ठी ॥ ८ ॥</p>"
}
