{
	"id" : "1.46.15",
	"classification" : {
		"mandala" : "1",
		"sukta" : "46",
		"ashtaka" : "1",
		"adhyaya" : "3",
		"varga" : "35",
		"anuvaka" : "9",
		"rik" : "15"
	},
	"attribute" : {
		"devata" : "अश्विनौ",
		"rishi" : "प्रस्कण्वः काण्वः",
		"chandas" : "गायत्री"
	},
	"samhita" : {
		"lines" : [
			"उ॒भा पि॑बतमश्विनो॒भा नः॒ शर्म॑ यच्छतम्",
			"अ॒वि॒द्रि॒याभि॑रू॒तिभिः॑"
		]
	},
	"samhitaAux" : {
		"lines" : [
			"उ॒भा पि॑बतमश्विनो॒भा नः॒ शर्म॑ यच्छतम् ।",
			"अ॒वि॒द्रि॒याभि॑रू॒तिभिः॑ ॥"
		]
	},
	"padapaatha" : {
		"lines" : [
			"उ॒भा । पि॒ब॒त॒म् । अ॒श्वि॒ना॒ । उ॒भा । नः॒ । शर्म॑ । य॒च्छ॒त॒म् ।",
			"अ॒वि॒द्रि॒याभिः॑ । ऊ॒तिऽभिः॑ ॥"
		]
	},
	"sayanaBhashya" : "<p>प्रवग्ये पौर्वाह्णिके घर्मस्य हविषो द्वितीया याज्योभा पिबतमित्येषा । अथोत्तरमिति खंडे सूत्रितम् । उभा पिबतमश्विनेति चोभाभ्यामनवानम् (आ ४-७) इति ॥ आश्विनशस्त्रेऽप्येषा द्वितीया याज्या । सूत्रितं च । प्र वामन्धांसि मद्यान्यस्थुरुभा पिबतमश्विनेति याज्ये (आ ६-५) इति ॥</p><p>हे अश्विना उभा युवामुभौ पिबतम् । सोमपानं कुरुतम् । तत ऊर्ध्वमुभा युवामुभावविद्रियाभिः प्रशस्ताभिरूतिभी रक्षाभिर्नोऽस्मभ्यं शर्म सुखं यच्छतं ॥ पिबतम् । पा पाने । लोट शपि पाघ्रेत्यादिना पिबादेशः । अङ्गवृत्ते पुनर्वृत्तावविधिर्निष्ठि तस्येति । म ७-३-७८-२ । परि । ९२ । वचनाल्लघूपधगुणाभावः । यद्वा । आद्युदात्तोऽदन्तः पिबादेशः । तिङ्ङतिङ इति निघातः । यच्छतम् । दाण् दाने । लोट शपि पाघ्रेत्यादिना यच्छादेशः । अविद्रियाभिः । द्रा कुत्सायां गतौ । विपूर्वादस्माद्भाव औणादिकः किः । आतो लोप इट चेत्याकारलोपः । विद्रिर्निन्दा । तद्विरोधिन्यविद्रिः स्तुतिः । तां यान्तीत्यविद्रियाः । अन्येभ्योऽपि दृश्यन्त इति विच् । कृदुत्तरपदप्रकृतिस्वरत्वम् । ऊतिभिः । अवतेः क्तिनि ज्वरत्वरेत्यादिनोट् । ऊतियूतीत्यादिना क्तिन उदात्तत्वं ॥ ३५ ॥</p><p class=\"end\">इति श्रिमद्राजाधिराजपरमेश्वरवैदिकमार्गप्रवर्तक स्री वीरबुक्कभूपालसाम्राज्यधुरन्धरेण सायणामात्येन विरचिते माधवीये वेदार्थप्रकाशे ऋक्संहिताभाष्ये प्रथमाष्टके तृतीयोऽध्यायः समाप्तः</p>"
}
