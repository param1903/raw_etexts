{
	"id" : "1.46.6",
	"classification" : {
		"mandala" : "1",
		"sukta" : "46",
		"ashtaka" : "1",
		"adhyaya" : "3",
		"varga" : "34",
		"anuvaka" : "9",
		"rik" : "6"
	},
	"attribute" : {
		"devata" : "अश्विनौ",
		"rishi" : "प्रस्कण्वः काण्वः",
		"chandas" : "गायत्री"
	},
	"samhita" : {
		"lines" : [
			"या नः॒ पीप॑रदश्विना॒ ज्योति॑ष्मती॒ तम॑स्ति॒रः",
			"ताम॒स्मे रा॑साथा॒मिष॑म्"
		]
	},
	"samhitaAux" : {
		"lines" : [
			"या नः॒ पीप॑रदश्विना॒ ज्योति॑ष्मती॒ तम॑स्ति॒रः ।",
			"ताम॒स्मे रा॑साथा॒मिष॑म् ॥"
		]
	},
	"padapaatha" : {
		"lines" : [
			"या । नः॒ । पीप॑रत् । अ॒श्वि॒ना॒ । ज्योति॑ष्मती । तमः॑ । ति॒रः ।",
			"ताम् । अ॒स्मे इति॑ । रा॒सा॒था॒म् । इष॑म् ॥"
		]
	},
	"sayanaBhashya" : "<p>हे अश्विना ज्योतिष्मती रसवीर्यादिरूपज्योतिर्युक्ता येडन्नं नोऽस्मान्पीपरत् । पारयेत् तृप्तिं प्रापयेत् । किं कृत्वा । तमो दारिद्र्य रूपमन्धकारं तिरोऽन्तर्हितं विनष्टं कृत्वा । तामिषं तादृशमन्नमस्मे अस्मभ्यं रासाथाम् । युवां दत्तं ॥ पीपरत् । पृ पालनपूरणयोः । ण्यन्ताल्लुङि चङि णिलोपः । उपधाह्रस्वत्वद्विर्भावहलादिशेषसन्वद्भावेत्वदीर्घाः । बहुलं छन्दस्यमाङ्योगेऽपीत्यडभावः । चङ्यन्यतरस्याम् (पा ६-१-२१८) इत्युपोत्तमस्य धात्वकारस्योदात्तत्वे प्राप्ते व्यत्ययेनाभ्यासस्योदात्तत्वम् । यद्वृत्तान्नित्यमिति निघातप्रतिषेधः । अस्मे । सुपां सुलुगिति चतुर्थीबहुवचनस्य शेआदेशः । रासाथाम् । रा दाने ॥ छान्दसे प्रार्थनायां लुङि व्यत्ययेनात्मनेपदम् । च्लेः सिच् । एकाच इतीट् प्रतिषेधः । पूर्ववदडभावः । तिङ्ङतिङ इति निघातः ॥ ६ ॥</p>"
}
