{
	"id" : "1.46.13",
	"classification" : {
		"mandala" : "1",
		"sukta" : "46",
		"ashtaka" : "1",
		"adhyaya" : "3",
		"varga" : "35",
		"anuvaka" : "9",
		"rik" : "13"
	},
	"attribute" : {
		"devata" : "अश्विनौ",
		"rishi" : "प्रस्कण्वः काण्वः",
		"chandas" : "गायत्री"
	},
	"samhita" : {
		"lines" : [
			"वा॒व॒सा॒ना वि॒वस्व॑ति॒ सोम॑स्य पी॒त्या गि॒रा",
			"म॒नु॒ष्वच्छं॑भू॒ आ ग॑तम्"
		]
	},
	"samhitaAux" : {
		"lines" : [
			"वा॒व॒सा॒ना वि॒वस्व॑ति॒ सोम॑स्य पी॒त्या गि॒रा ।",
			"म॒नु॒ष्वच्छ॑म्भू॒ आ ग॑तम् ॥"
		]
	},
	"padapaatha" : {
		"lines" : [
			"व॒व॒सा॒ना । वि॒वस्व॑ति । सोम॑स्य । पी॒त्या । गि॒रा ।",
			"म॒नु॒ष्वत् । श॒म्भू॒ इति॑ शम्ऽभू । आ । ग॒त॒म् ॥"
		]
	},
	"sayanaBhashya" : "<p>हे शंभू सुखस्य भावयितारावश्विनौ मनुष्वत् मनाविव विवस्पति परिचरणवति यजमाने ववसाना निवासशीलौ युवां सोमस्य पीत्या सोमस्य पाननिमित्तं गिरा स्तुतिनिमित्तं चा गतम् । आगच्छतं ॥ ववसाना । वस निवासे । ताच्छील्यवयोवचनेति ताच्छेलिकश्चानश् (पा ३-२-१२९) बहुलं छन्दसीति शपः श्लुः । अन्येषामपि दृश्यत इति संहितायामभ्यासस्य दीर्घत्वम् । सुपां सुलुगिति विभक्तेराकारः । चित इत्यन्तो दात्तत्वम् । पीत्या । पा पाने । स्थागापापचो भाव इति भावे क्तिन् । घुमास्थेतीत्वम् । व्यत्ययेनान्तोदात्तत्वम् । तृतीयै कवचने यणादेश उदात्तयणो हल्पूर्वादिति विभक्तेरुदात्तत्वम् । मनुष्वत् । मन ज्ञाने । मन्यते जानातीति मनः । बहुलवचनादौणादिक उसिप्रत्ययः । तत्र तस्येवेति सप्तम्यर्थे वतिः । प्रत्ययस्वरः । गतम् । गमेर्लोट बहुलं छन्दसीति शपो लुक् । अनुदात्तोपदेशेत्यादिनानुनासिकलोपः ॥ १३ ॥</p>"
}
