{
	"id" : "1.46.9",
	"classification" : {
		"mandala" : "1",
		"sukta" : "46",
		"ashtaka" : "1",
		"adhyaya" : "3",
		"varga" : "34",
		"anuvaka" : "9",
		"rik" : "9"
	},
	"attribute" : {
		"devata" : "अश्विनौ",
		"rishi" : "प्रस्कण्वः काण्वः",
		"chandas" : "गायत्री"
	},
	"samhita" : {
		"lines" : [
			"दि॒वस्क॑ण्वास॒ इन्द॑वो॒ वसु॒ सिन्धू॑नां प॒दे",
			"स्वं व॒व्रिं कुह॑ धित्सथः"
		]
	},
	"samhitaAux" : {
		"lines" : [
			"दि॒वस्क॑ण्वास॒ इन्द॑वो॒ वसु॒ सिन्धू॑नां प॒दे ।",
			"स्वं व॒व्रिं कुह॑ धित्सथः ॥"
		]
	},
	"padapaatha" : {
		"lines" : [
			"दि॒वः । क॒ण्वा॒सः॒ । इन्द॑वः । वसु॑ । सिन्धू॑नाम् । प॒दे ।",
			"स्वम् । व॒व्रिम् । कुह॑ । धि॒त्स॒थः॒ ॥"
		]
	},
	"sayanaBhashya" : "<p>हे कण्वासः कण्वपुत्राः । यद्वा । मेधाविन ऋत्विजः । अश्विनावित्थं पृच्छतेति शेषः । कथमिति तदुच्यते । दिवो द्युलोकसकाशादिन्दवः सूर्यरश्मयः प्रादुर्भूताः । सिन्धूनामपां वृष्विरूपाणां स्यन्दनस्वभावानां पदे स्थानेऽन्तरिक्षे वसु अस्मदादिनिवासहेतुभूतमुषःकालीनं ज्योतिराविर्भूतमिति शेषः । अस्मिन्नवसरे युवां स्वं वव्रिं स्वकीयं रूपं कुह धित्सथः । कुत्र स्थापयितुमिच्छथः । अत्रा गत्य प्रदर्शनीयमिति तात्पर्यार्थः ॥ कुह । वा ह च च्छन्दसि (पा ५-३-१३) इति किंशब्दात्सप्तम्यर्थे हप्रत्ययः । कु तिहोः (पा ७-२-१०४) इति किमः कुः । धित्सथः । डुधाञ् धारणपोषणयोः । सनि मीमाघुरभलभशकपतपदामच इस् (पा ७-४-५४) इत्याकारस्य इसादेशः । अत्र लोपोऽभ्यासस्य (पा ७-४-५८) इत्यभ्यासलोपः । सः स्यार्धधातुके (पा ७-४-४९) इति सकारस्य तकारः ॥ ९ ॥</p>"
}
