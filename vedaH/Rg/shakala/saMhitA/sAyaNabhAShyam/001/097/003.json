{
	"id" : "1.97.3",
	"classification" : {
		"mandala" : "1",
		"sukta" : "97",
		"ashtaka" : "1",
		"adhyaya" : "7",
		"varga" : "5",
		"anuvaka" : "15",
		"rik" : "3"
	},
	"attribute" : {
		"devata" : "अग्निरग्निः शुचिर्वा",
		"rishi" : "कुत्स आङ्गिरसः",
		"chandas" : "गायत्री"
	},
	"samhita" : {
		"lines" : [
			"प्र यद्भन्दि॑ष्ट एषां॒ प्रास्माका॑सश्च सू॒रयः॑",
			"अप॑ नः॒ शोशु॑चद॒घम्"
		]
	},
	"samhitaAux" : {
		"lines" : [
			"प्र यद्भन्दि॑ष्ठ एषां॒ प्रास्माका॑सश्च सू॒रयः॑ ।",
			"अप॑ नः॒ शोशु॑चद॒घम् ॥"
		]
	},
	"padapaatha" : {
		"lines" : [
			"प्र । यत् । भन्दि॑ष्ठः । ए॒षा॒म् । प्र । अ॒स्माका॑सः । च॒ । सू॒रयः॑ ।",
			"अप॑ । नः॒ । शोशु॑चत् । अ॒घम् ॥"
		]
	},
	"sayanaBhashya" : "<p>यद्यथैषां स्तोतृणां मध्येऽयं कुत्सः प्रभन्दिष्ठः प्रकर्षेण स्तोतृतमः एवमस्माकास आस्माकीनाः सूरयः स्तोतारश्च प्रकर्षेण स्तोतृतमा भवन्ति । अन्यत्समानं ॥ भन्दिष्ठः । भन्दतिः स्तुतिकर्मा । भदि कल्याणे सुखे चेति तु धातुः । अस्मात्तृजन्तात्तुश्छन्दसीतीष्ठन् । तुरिष्ठेमेयःस्विति तृलोपः । अस्माकासः । अस्माकं संबन्धिनोऽस्माकाः । तस्मिन्नणि च युष्माकास्माकौ (पा ४-३-२) इत्यस्माकादेशः । छान्दसोऽण्प्रत्ययस्य लोपः । संज्ञा पूर्वकस्य विधेरनित्यत्वाद्वृद्ध्यभावः । आज्जसेरसुक् । स्थानिवदादेशेऽपि मकारात्परस्याकारस्योदात्तत्वम् । यद्वा । षष्ठीबहुवचनेऽस्माकंशब्दस्य मध्योदात्तस्य दृष्टत्वात्स एवाचार्येणातिदिश्यते ॥ ३ ॥</p>"
}
