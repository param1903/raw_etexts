{
	"id" : "1.48.13",
	"classification" : {
		"mandala" : "1",
		"sukta" : "48",
		"ashtaka" : "1",
		"adhyaya" : "4",
		"varga" : "5",
		"anuvaka" : "9",
		"rik" : "13"
	},
	"attribute" : {
		"devata" : "उषाः",
		"rishi" : "प्रस्कण्वः काण्वः",
		"chandas" : "बृहती"
	},
	"samhita" : {
		"lines" : [
			"यस्या॒ रुशं॑तो अ॒र्चयः॒ प्रति॑ भ॒द्रा अदृ॑क्षत",
			"सा नो॑ र॒यिं वि॒श्ववा॑रं सु॒पेश॑समु॒षा द॑दातु॒ सुग्म्य॑म्"
		]
	},
	"samhitaAux" : {
		"lines" : [
			"यस्या॒ रुश॑न्तो अ॒र्चयः॒ प्रति॑ भ॒द्रा अदृ॑क्षत ।",
			"सा नो॑ र॒यिं वि॒श्ववा॑रं सु॒पेश॑समु॒षा द॑दातु॒ सुग्म्य॑म् ॥"
		]
	},
	"padapaatha" : {
		"lines" : [
			"यस्याः॑ । रुश॑न्तः । अ॒र्चयः॑ । प्रति॑ । भ॒द्राः । अदृ॑क्षत ।",
			"सा । नः॒ । र॒यिम् । वि॒श्वऽवा॑रम् । सु॒ऽपेश॑सम् । उ॒षाः । द॒दा॒तु॒ । सुग्म्य॑म् ॥"
		]
	},
	"sayanaBhashya" : "<p>यस्या उषसोऽर्चयः प्रकाशा रुशन्तः शत्रून्हिंसन्तो भद्राः कल्याणाः प्रत्यदृक्षत प्रतिदृश्यन्ते सा तथाभूतोषा नोऽस्मभ्यं रयिं ददातु । कीदृशं रयिम् । विश्ववारं विश्वस्य वारकम् । यद्वा । विश्वैर्वरणीयम् । सुपेशसं पेश इति रूपनाम । शोभनरूपोपेतं सुग्म्यं सुष्ठु गन्तव्यम् । यद्वा । सुग्म्यमिति सुखनाम । तद्धेतुत्वात्ताच्छब्द्यं ॥ रुशन्तः । रुश रिश हिंसायाम् । शतरि तुदादित्वाच्छः अदुपदेशाल्लसार्वधातुकानुदात्तत्वे सति शिष्टत्वाद्विकरणस्वरे प्राप्ते व्यत्ययेनाद्युदात्तत्वम् । अदृक्षत । दृशेः कर्मणि लुजि झस्यादादेशः च्लेः सिच् । न दृशः (पा ३-१-४७) इति क्सप्रतिषेधः । एकाच इतीट् प्रतिषेधः । लिङ् सिचावात्मनेपदेषु (पा १-२-११) इति सिचः कित्त्वाल्लघूपधगुणाभावः । सृजिदृशोर्झल्यमकिति (पा ६-१-५८) इत्यमागमाभावश्च कित्त्वादेव । षत्वकत्वषत्वानि । अडागम उदात्तः । यद्वृत्तयोगादनिघातः । विश्ववारम् । विश्वं वृणोतीति विश्ववारः । वृञ् वरणे कर्मण्यण् । यद्वा विश्वैर्व्रियत इति विश्ववारः । कर्मणि घञ् । मरुद्वृधादित्वात्पूर्वपदान्तोदात्तत्वम् । सुग्म्यं सुष्ठु गन्तव्यः सुग्मः । गमेर्घञिर्थे कविधानमिति कप्रत्ययः । गमहनेत्यादिनोपधालोपः । तत्र भवं सुग्म्यम् । भवे छन्दसीति यत् । यतोऽनाव इत्याद्युदात्तत्वं ॥ १३ ॥</p>"
}
