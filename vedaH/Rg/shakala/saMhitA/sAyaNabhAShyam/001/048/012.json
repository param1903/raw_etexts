{
	"id" : "1.48.12",
	"classification" : {
		"mandala" : "1",
		"sukta" : "48",
		"ashtaka" : "1",
		"adhyaya" : "4",
		"varga" : "5",
		"anuvaka" : "9",
		"rik" : "12"
	},
	"attribute" : {
		"devata" : "उषाः",
		"rishi" : "प्रस्कण्वः काण्वः",
		"chandas" : "सतो बृहती"
	},
	"samhita" : {
		"lines" : [
			"विश्वां॑दे॒वाँ आ व॑ह॒ सोम॑पीतये॒ंऽतरि॑क्षादुष॒स्त्वम्",
			"सास्मासु॑ धा॒ गोम॒दश्वा॑वदु॒क्थ्यट्॒॑मुषो॒ वाजं॑ सु॒वीर्य॑म्"
		]
	},
	"samhitaAux" : {
		"lines" : [
			"विश्वा॑न्दे॒वाँ आ व॑ह॒ सोम॑पीतये॒ऽन्तरि॑क्षादुष॒स्त्वम् ।",
			"सास्मासु॑ धा॒ गोम॒दश्वा॑वदु॒क्थ्य१॒॑मुषो॒ वाजं॑ सु॒वीर्य॑म् ॥"
		]
	},
	"padapaatha" : {
		"lines" : [
			"विश्वा॑न् । दे॒वान् । आ । व॒ह॒ । सोम॑ऽपीतये । अ॒न्तरि॑क्षात् । उ॒षः॒ । त्वम् ।",
			"सा । अ॒स्मासु॑ । धाः॒ । गोऽम॑त् । अश्व॑ऽवत् । उ॒क्थ्य॑म् । उषः॑ । वाज॑म् । सु॒ऽवीर्य॑म् ॥"
		]
	},
	"sayanaBhashya" : "<p>हे उषस्त्वं सोमपीतये सोमपानायान्तरिक्षादन्तरिक्षलोकाद्विश्वान्सर्वान्देवाना वह । अस्मदीयं देवयजनदेशं प्रापय । हे उषः सा तादृशी त्वं गोमत् गोमन्तं बहुभिर्गोभिर्युक्तमश्वावदश्वैरुपेतमुक्थ्यं प्रशस्यं सुवीर्यं शोभनवीर्योपेतं वाजमन्नमस्मासु धाः । निधेहि । स्थापयेत्यर्थः । धाः । दधातेश्चन्दसि लुङ् लङ् लिटि इति प्रार्थनायां लुङ् । गातिस्थेति सिचो लुक् । बहुलुं छन्दस्यमाङ्योगेऽपीत्यडभावः । गोमत् । अश्वावत् । मन्त्रे सोमाश्वेन्द्रियेति मतुपि दीर्घत्वम् । उभयत्र सुपां सुलुगिति विभक्तेर्लुक् । उक्थ्यम् । उक्थं स्तोत्रम् । तत्र भवमुक्थ्यम् । भवे छन्दसीति यत् । सर्वे विधयश्चन्दसि विकल्प्यन्त इति यतोऽनाव इत्याद्युदात्तत्वाभावे तित्स्वरितमिति स्वरितत्वम् । उषः । आमन्त्रिताद्युदात्तत्वम् । पादादित्वान्निघाताभावः । सुवीर्यम् । शोभनं वीर्यं यस्य । वीरवीर्यौ चेत्युत्तरपदाद्युदात्तत्वं ॥ १२ ॥</p>"
}
