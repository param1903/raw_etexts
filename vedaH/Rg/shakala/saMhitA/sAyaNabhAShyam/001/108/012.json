{
	"id" : "1.108.12",
	"classification" : {
		"mandala" : "1",
		"sukta" : "108",
		"ashtaka" : "1",
		"adhyaya" : "7",
		"varga" : "27",
		"anuvaka" : "16",
		"rik" : "12"
	},
	"attribute" : {
		"devata" : "इन्द्राग्नी",
		"rishi" : "कुत्स आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"यदिं॑द्राग्नी॒ उदि॑ता॒ सूर्य॑स्य॒ मध्ये॑ दि॒वः स्व॒धया॑ मा॒दये॑थे",
			"अतः॒ परि॑ वृषणा॒वा हि या॒तमथा॒ सोम॑स्य पिबतं सु॒तस्य॑"
		]
	},
	"samhitaAux" : {
		"lines" : [
			"यदि॑न्द्राग्नी॒ उदि॑ता॒ सूर्य॑स्य॒ मध्ये॑ दि॒वः स्व॒धया॑ मा॒दये॑थे ।",
			"अतः॒ परि॑ वृषणा॒वा हि या॒तमथा॒ सोम॑स्य पिबतं सु॒तस्य॑ ॥"
		]
	},
	"padapaatha" : {
		"lines" : [
			"यत् । इ॒न्द्रा॒ग्नी॒ इति॑ । उत्ऽइ॑ता । सूर्य॑स्य । मध्ये॑ । दि॒वः । स्व॒धया॑ । मा॒दये॑थे॒ इति॑ ।",
			"अतः॑ । परि॑ । वृ॒ष॒णौ॒ । आ । हि । या॒तम् । अथ॑ । सोम॑स्य । पि॒ब॒त॒म् । सु॒तस्य॑ ॥"
		]
	},
	"sayanaBhashya" : "<p>हे इन्द्राग्नी उदिता उदितस्योदयं प्राप्तस्य सूर्यस्यादित्यस्य संबन्धिनो दिवो द्योतमानस्यान्तरिक्षस्य मध्ये मध्यभागे स्वधयात्मीयेन तेजसा हविर्लक्षणेनान्नेन वा यद्यस्मात्कारणान्मादयेथे तृप्तौ भवथः । तस्मात्कारणादतः सर्वस्मादन्तरिक्षभागात् हे कामाभिवर्षकाविन्द्राग्नी आगच्छतम् । आगमनानन्तरमभिषुतं सोमं पिबतं ॥ उदिता । सुपां सुलुगिति षष्ठ्या डादेशः । दिवः । ऊडिदमिति विभक्तेरुदात्तत्वम् । मादयेथे । मद तृप्तियोगे । चुरादिरात्मनेपदी ॥ १२ ॥</p>"
}
