{
	"id" : "1.95.10",
	"classification" : {
		"mandala" : "1",
		"sukta" : "95",
		"ashtaka" : "1",
		"adhyaya" : "7",
		"varga" : "2",
		"anuvaka" : "15",
		"rik" : "10"
	},
	"attribute" : {
		"devata" : "अग्निरग्निरौषस्योवा",
		"rishi" : "कुत्स आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"धन्व॒न्त्स्रोतः॑ कृणुते गा॒तुमू॒र्मिं शु॒क्रैरू॒र्मिभि॑र॒भि न॑क्षति॒ क्षाम्",
			"विश्वा॒ सना॑नि ज॒टरे॑षु धत्ते॒ंऽतर्नवा॑सु चरति प्र॒सूषु॑"
		]
	},
	"samhitaAux" : {
		"lines" : [
			"धन्व॒न्त्स्रोतः॑ कृणुते गा॒तुमू॒र्मिं शु॒क्रैरू॒र्मिभि॑र॒भि न॑क्षति॒ क्षाम् ।",
			"विश्वा॒ सना॑नि ज॒ठरे॑षु धत्ते॒ऽन्तर्नवा॑सु चरति प्र॒सूषु॑ ॥"
		]
	},
	"padapaatha" : {
		"lines" : [
			"धन्व॑न् । स्रोतः॑ । कृ॒णु॒ते॒ । गा॒तुम् । ऊ॒र्मिम् । शु॒क्रैः । ऊ॒र्मिऽभिः॑ । अ॒भि । न॒क्ष॒ति॒ । क्षाम् ।",
			"विश्वा॑ । सना॑नि । ज॒ठरे॑षु । ध॒त्ते॒ । अ॒न्तः । नवा॑सु । च॒र॒ति॒ । प्र॒ऽसूषु॑ ॥"
		]
	},
	"sayanaBhashya" : "<p>धन्वन् नभसि गातुं गमनशीलमूर्मिमुदकसङ्घमयमग्निः स्रोतः कृणुते । स्रोतसा प्रवाहरूपेण युक्तं करोति । शुक्रैर्निर्मलैरूर्मिभिस्तैर्जलसङ्घैः क्षां भूमिमभि नक्षति । अभिव्याप्नोति । स्वतेजोभिरन्तरिक्षे जलसङ्घमुत्पाद्य तेन सर्वां भूमिमभिवर्षतीत्यर्थः । पश्चाद्विश्वा सर्वाणि सनानि । अन्ननामैतत् । सर्वाण्यन्नानि जठरेषु धत्ते । अवस्थापयति । तदर्थं नवासु वृष्ट्यनन्तरमुत्पन्नासु प्रसूषु सर्वेषामन्नानां प्रसवित्रीष्वोषधीषु पाकार्थमन्तश्चरिति । मध्ये वर्तते । अन्तरवस्थितेन भौमाग्निना सर्वा ओषधयः पच्यन्ते ॥ धन्वन् । रिवि रवि धवि गत्यर्थाः । इदित्वान्नुम् । कनिन्युवृषीत्यादिना कनिन् । सुपां सुलुगिति सप्तम्या लुक् । धन्वान्तरिक्षं धन्वन्त्यस्मादाप इति यास्कः (नि ५-५) नित्त्वादाद्युदात्तत्वम् । गातुम् । गाङ् गतौ । कमिमनिजनीत्यादिना तुप्रत्ययः । ऊर्मिं अर्तेरूचेति मिप्रत्ययः । नक्षति । नक्ष गतौ ॥ १० ॥</p>"
}
