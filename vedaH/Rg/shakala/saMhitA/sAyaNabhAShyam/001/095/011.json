{
	"id" : "1.95.11",
	"classification" : {
		"mandala" : "1",
		"sukta" : "95",
		"ashtaka" : "1",
		"adhyaya" : "7",
		"varga" : "2",
		"anuvaka" : "15",
		"rik" : "11"
	},
	"attribute" : {
		"devata" : "अग्निरग्निरौषस्योवा",
		"rishi" : "कुत्स आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"ए॒वा नो॑ अग्ने स॒मिधा॑ वृधा॒नो रे॒वत्पा॑वक॒ श्रव॑से॒ वि भा॑हि",
			"तन्नो॑ मि॒त्रो वरु॑णो मामहन्ता॒मदि॑तिः॒ सिन्धुः॑ पृथि॒वी उ॒त द्यौः"
		]
	},
	"samhitaAux" : {
		"lines" : [
			"ए॒वा नो॑ अग्ने स॒मिधा॑ वृधा॒नो रे॒वत्पा॑वक॒ श्रव॑से॒ वि भा॑हि ।",
			"तन्नो॑ मि॒त्रो वरु॑णो मामहन्ता॒मदि॑तिः॒ सिन्धुः॑ पृथि॒वी उ॒त द्यौः ॥"
		]
	},
	"padapaatha" : {
		"lines" : [
			"ए॒व । नः॒ । अ॒ग्ने॒ । स॒म्ऽइधा॑ । वृ॒धा॒नः । रे॒वत् । पा॒व॒क॒ । श्रव॑से । वि । भा॒हि॒ ।",
			"तत् । नः॒ । मि॒त्रः । वरु॑णः । म॒म॒ह॒न्ता॒म् । अदि॑तिः । सिन्धुः॑ । पृ॒थि॒वी । उ॒त । द्यौः ॥"
		]
	},
	"sayanaBhashya" : "<p>हे पावक शोधकाग्ने समिधास्माभिर्दत्तेन समिदादिद्रव्येणैवैवमुक्तप्रकारेण वृधानो वर्धमानः सन् रेवत् रयिमते धनयुक्ताय नोऽस्माकं श्रवसेऽन्नाय वि भाहि । विशेषेण दीप्यस्व । अस्माकं तादृशमन्नं प्रयच्छेत्यर्थः । नोऽस्माकं तदन्नं मित्रादयो ममहन्ताम् । पूजयन्ताम् । रक्षन्त्वित्यर्थः । उतशब्दः समुच्यये । पृथिवी च द्यौश्चेत्यर्थः ॥ एव । निपातस्य चेति संहितायां दीर्घः । वृधानः । वृधेरन्तर्भावितण्यर्थात्ताच्छीलिकश्चानश् । बहुलं छन्दसीति शपो लुक् । चानशः सार्वधातुकत्वेन ङित्त्वाल्लघूपदगुणाभावः । लसार्वधातुकत्वाभावेनानुदात्तत्वाभावे चित्स्वर एव शिष्यते । रेवत् । रयिशब्दान्मतुप् । रयेर्मतौ बहुलमिति संप्रसारणम् । छन्दसीर इति मतुपो वत्वम् । रेशब्दाच्च । का ६ १-१७६-१ । इति मतुप उदात्तत्वम् । सुपां सुलुगिति चतुर्थ्या लुक् ॥ ११ ॥</p>"
}
