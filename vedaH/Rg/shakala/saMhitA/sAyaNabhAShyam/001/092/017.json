{
	"id" : "1.92.17",
	"classification" : {
		"mandala" : "1",
		"sukta" : "92",
		"ashtaka" : "1",
		"adhyaya" : "6",
		"varga" : "27",
		"anuvaka" : "14",
		"rik" : "17"
	},
	"attribute" : {
		"devata" : "अश्विनौ",
		"rishi" : "गोतमो राहूगणः",
		"chandas" : "उष्णिक्"
	},
	"samhita" : {
		"lines" : [
			"यावि॒त्था श्लोक॒मा दि॒वो ज्योति॒र्जना॑य च॒क्रथुः॑",
			"आ न॒ ऊर्जं॑ वहतमश्विना यु॒वम्"
		]
	},
	"samhitaAux" : {
		"lines" : [
			"यावि॒त्था श्लोक॒मा दि॒वो ज्योति॒र्जना॑य च॒क्रथुः॑ ।",
			"आ न॒ ऊर्जं॑ वहतमश्विना यु॒वम् ॥"
		]
	},
	"padapaatha" : {
		"lines" : [
			"यौ । इ॒त्था । श्लोक॑म् । आ । दि॒वः । ज्योतिः॑ । जना॑य । च॒क्रथुः॑ ।",
			"आ । नः॒ । ऊर्ज॑म् । व॒ह॒त॒म् । अ॒श्वि॒ना॒ । यु॒वम् ॥"
		]
	},
	"sayanaBhashya" : "<p>हे अश्विनौ यौ युवां दिवो द्युलोकात् श्लोकमुपश्लोकनीयं प्रशंसनीयं ज्योतिस्तेज इत्थेत्थमस्माभिरनुभूयमानेन प्रकारेण चक्रथुः कृतवन्तौ । केषांचिन्मतेन सूर्याचन्द्रमसावश्विनावुच्येते । तदुक्तं यास्केन । तत्कावश्विनौ द्यावापृथिव्यावित्येकेऽहोरात्रावित्येके सूर्याचन्द्रमसावित्येके । नि १२-१ । इति । तथा च प्रकाशकत्वं तयोरुपपन्नम् । तौ युवं युवां नोऽस्मभ्यमूर्जं बलप्रदमन्नमा वहतम् । आनयतम् । प्रयच्छतं ॥ श्लोकम् । श्लोकृ सङ्घाते । अयं स्तुत्यर्थोऽपि । कर्मणि घञ् । इित्त्वादाद्युदात्तत्वं ॥ १७ ॥</p>"
}
