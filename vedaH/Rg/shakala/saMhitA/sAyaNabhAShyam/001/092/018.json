{
	"id" : "1.92.18",
	"classification" : {
		"mandala" : "1",
		"sukta" : "92",
		"ashtaka" : "1",
		"adhyaya" : "6",
		"varga" : "27",
		"anuvaka" : "14",
		"rik" : "18"
	},
	"attribute" : {
		"devata" : "अश्विनौ",
		"rishi" : "गोतमो राहूगणः",
		"chandas" : "उष्णिक्"
	},
	"samhita" : {
		"lines" : [
			"एह दे॒वा म॑यो॒भुवा॑ द॒स्रा हिर॑ण्यवर्तनी",
			"उ॒ष॒र्बुधो॑ वहन्तु॒ सोम॑पीतये"
		]
	},
	"samhitaAux" : {
		"lines" : [
			"एह दे॒वा म॑यो॒भुवा॑ द॒स्रा हिर॑ण्यवर्तनी ।",
			"उ॒ष॒र्बुधो॑ वहन्तु॒ सोम॑पीतये ॥"
		]
	},
	"padapaatha" : {
		"lines" : [
			"आ । इ॒ह । दे॒वा । म॒यः॒ऽभुवा॑ । द॒स्रा । हिर॑ण्यवर्तनी॒ इति॒ हिर॑ण्यऽवर्तनी ।",
			"उ॒षः॒ऽबुधः॑ । व॒ह॒न्तु॒ । सोम॑ऽपीतये ॥"
		]
	},
	"sayanaBhashya" : "<p>उषर्बुध उषसि प्रबुद्धा अश्वा इहास्मिन्यागे सोमपीतये सोमपानाय दस्रा शत्रूणामुपक्षपयितारावश्विनावा वहन्तु । आनयन्तु । कीदृशौ । देवा देवनशीलौ दानादिगुणयुक्तौ वा मयोभुवा मयस आरोग्यप्रदस्य सुखस्य भावयितारौ । अश्विनौ वै देवानां भिषजौ । ऐ । ब्रा । १-१८ । इति श्रुतेः । हिरण्यवर्तनी । वर्ततेऽनेनेति व्युत्पत्त्या वर्तनिशब्देन रथ उच्यते । सुवर्णमयो वर्तनिर्ययोस्तौ यय देवेत्यादिषु त्रिषु सुपां सुलुगित्याकारः । सोमपीतये । पा पाने । भावे क्तिनि घुमास्थेतीत्वम् । सोमस्य पीतिः सोमपीतिः । दासीभारादित्वात्पूर्वपदप्रकृतिस्वरत्वं ॥ १८ ॥</p>"
}
