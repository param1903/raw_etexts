{
	"id" : "1.12.6",
	"classification" : {
		"mandala" : "1",
		"sukta" : "12",
		"ashtaka" : "1",
		"adhyaya" : "1",
		"varga" : "22",
		"anuvaka" : "4",
		"rik" : "6"
	},
	"attribute" : {
		"devata" : "अग्निर्निर्मथ्योग्निराहवनीयश्च",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"अ॒ग्निना॒ग्निः समि॑ध्यते क॒विगृड़्॒हप॑ति॒र्युवा॑",
			"ह॒व्य॒वाड्जु॒ह्वा॑स्यः"
		]
	},
	"samhitaAux" : {
		"lines" : [
			"अ॒ग्निना॒ग्निः समि॑ध्यते क॒विर्गृ॒हप॑ति॒र्युवा॑ ।",
			"ह॒व्य॒वाड्जु॒ह्वा॑स्यः ॥"
		]
	},
	"padapaatha" : {
		"lines" : [
			"अ॒ग्निना॑ । अ॒ग्निः । सम् । इ॒ध्य॒ते॒ । क॒विः । गृ॒हऽप॑तिः । युवा॑ ।",
			"ह॒व्य॒ऽवाट् । जु॒हुऽआ॑स्यः ॥"
		]
	},
	"sayanaBhashya" : "<p>अग्निमन्थनेऽग्निनाग्निः समिध्यत इत्येषानुवचनीया । प्रातर्वैश्वदेव्यां प्रेषित इति खंडे सूत्रितम् । अग्निनाग्निः समिध्यते त्वं ह्यग्ने अग्निना (आ २-१६) इति ॥ एषैवाग्निमत इत्यस्यानुवाक्या । अथाग्नेय्य इति खंडेऽग्नावग्निप्रयन इत्युपक्रम्य सूत्रितम् । यद्वो वयं प्रमिनाम व्रतान्यग्निनाग्निः समिध्यते (आ ३-१३) इति ॥</p><p>अग्निराहवनीयाख्यस्तस्मिन्प्रक्षिप्यमाणेनाग्निना निर्मथ्येन प्रणीतेन वा सहसमिध्यते । सम्यक् दीप्यते । कीदृशोऽग्निः । कविर्मेधावी गृहपतिर्यजमानगृहस्य पालको युवा नित्यतरुणो हव्यवाट् हविषो वोढा जुह्वास्यो जुहूरूपेण मुखेन युक्तः ॥ गृहपतिः । पत्यावैश्वर्य इति पूर्वपदप्रकृतिस्वरत्वम् । युवा । यु मिश्रणे । कनिन्युवृषितक्षिराजिधन्विद्युप्रतिदिव इति कनिन् । नित्त्वादाद्युदात्तः हव्यं वहतीति हव्यवाट् । वहश्चेति ण्विप्रत्ययः । णित्त्वादुपधावृद्धिः । गतिकारकोपपदात्कृदुत्तरपदप्रकृतिस्वरत्वम् । जुह्वास्यः । हूयतेऽनयेति जुहूः । हुवः श्लुवच्च उ २-६० । इति क्विप् । तत्सन्नियोगाद्दीर्घः । श्लुवद्भावाद्द्विर्भावः । चुत्वजश्त्वे । प्रातिपदिकस्वरेणान्तोदात्तः । जुहूरास्यं यस्येति बहुव्रीहौ पूर्वपदप्रकृतिस्वरत्वेन स एव शिष्यते । शेषनिघातः । यणादेश उदात्तस्वरितयोर्यणः स्वरितोऽनुदात्तस्य (पा ८-२-४) इत्याकारः स्वरितः ॥ २२ ॥ ६ ॥</p>"
}
