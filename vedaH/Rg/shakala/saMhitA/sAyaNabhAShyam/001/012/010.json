{
	"id" : "1.12.10",
	"classification" : {
		"mandala" : "1",
		"sukta" : "12",
		"ashtaka" : "1",
		"adhyaya" : "1",
		"varga" : "23",
		"anuvaka" : "4",
		"rik" : "10"
	},
	"attribute" : {
		"devata" : "अग्निः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"स नः॑ पावक दीदि॒वोऽग्ने॑ दे॒वाँ इ॒हा व॑ह",
			"उप॑ य॒ज्ञं ह॒विश्च॑ नः"
		]
	},
	"samhitaAux" : {
		"lines" : [
			"स नः॑ पावक दीदि॒वोऽग्ने॑ दे॒वाँ इ॒हा व॑ह ।",
			"उप॑ य॒ज्ञं ह॒विश्च॑ नः ॥"
		]
	},
	"padapaatha" : {
		"lines" : [
			"सः । नः॒ । पा॒व॒क॒ । दी॒दि॒ऽवः॒ । अग्ने॑ । दे॒वान् । इ॒ह । आ । व॒ह॒ ।",
			"उप॑ । य॒ज्ञम् । ह॒विः । च॒ । नः॒ ॥"
		]
	},
	"sayanaBhashya" : "<p>पवमानेष्टावग्नेः पावकस्यान्युवाक्या स नः पावक दीदिव इति । पौर्णमासेनेष्टि पशुसोमा उपदिष्टा खंडे सूत्रितम् । स नः पावक दीदिवोऽग्ने पावक रो चिषा (आ २-१) इति ॥</p><p>हे दीदिवो दीप्यमान पावक शोधकाग्रे सत्वं नोऽस्मदर्थमिह देवयजनदेशे देवाना वह । ततो नो स्मदीयं यज्ञं तत्रत्यं हविश्चोप देवसमीपे प्रापयेति शेषः ॥ दीदिवः । दिवु क्रीडादौ । छन्दसि लुङ् लङ् लिट इति वर्तमाने लट् । क्वसुः । द्विर्भावो हलादिशेषः । तुजादीनां दीर्घोभ्यासस्येत्यभ्यासस्य दीर्घत्वम् । वस्वेकाजाद्घामिति नियमाद्वसोरिट् प्रतिषेधः । लोपो व्योर्वलीति वकारलोपः । संबुद्धावुगिदचामित्यादिना नुम् । हल्ङ्यादिलोपः संयोगान्तलोपः । मतुवसोरिति रुत्वम् । विसर्गः । अग्ने । पादादित्वान्ननिघातः । देवा इहेत्यत्र दीर्घादट समानपाद इति रुत्वम् । आतोऽट नित्यमित्या कारस्यानुनासिकः । भो भगोअघोअपूर्वस्य योऽशीति रोर्यकारः । लोपः शाकल्यस्येति यकारलोपः तस्यासिद्धत्वादाद्गुणो न भवति । इह । इदमो हः (पा ५-३-११) इति सप्तम्यान्ताद्ध प्रत्ययः । इदम इश् (पा ५-३-३) तद्धितान्तत्वात्प्रातिपदिकत्वे सुपो धातुप्रातिपदिकयोः (पा २-४-७१) इति सप्तम्या लुक् । तद्धितश्चासर्वविभक्तिः (पा १-१-३८) इत्यव्ययसंज्ञायामव्ययादाप्सुपः (पा २-४-८२) इत्युत्तरस्याः सप्तम्या लुक् । चकारः प्रत्ययस्वरेणोदात्तः ॥ १० ॥</p>"
}
