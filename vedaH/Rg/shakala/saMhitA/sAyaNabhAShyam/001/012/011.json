{
	"id" : "1.12.11",
	"classification" : {
		"mandala" : "1",
		"sukta" : "12",
		"ashtaka" : "1",
		"adhyaya" : "1",
		"varga" : "23",
		"anuvaka" : "4",
		"rik" : "11"
	},
	"attribute" : {
		"devata" : "अग्निः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"स न॒ स्तवा॑न॒ आ भ॑र गाय॒त्रेण॒ नवी॑यसा",
			"र॒यिं वी॒रव॑ती॒मिष॑म्"
		]
	},
	"samhitaAux" : {
		"lines" : [
			"स नः॒ स्तवा॑न॒ आ भ॑र गाय॒त्रेण॒ नवी॑यसा ।",
			"र॒यिं वी॒रव॑ती॒मिष॑म् ॥"
		]
	},
	"padapaatha" : {
		"lines" : [
			"सः । नः॒ । स्तवा॑नः । आ । भ॒र॒ । गा॒य॒त्रेण॑ । नवी॑यसा ।",
			"र॒यिम् । वी॒रऽव॑तीम् । इष॑म् ॥"
		]
	},
	"sayanaBhashya" : "<p>हे अग्ने नवीयसा नवतरेण पूर्वकैरप्यसंपादितेन गायत्रेण गायत्री च्छन्दस्केनानेन सूक्तेन स्तवानः स्तूयमानः स त्वं नोऽस्मदर्थं रयिं धनं वीर वतीं शूरपुत्रप्रभृत्यपत्ययुक्तामिषमन्नं चा भर । संपादय ॥ स्तवानः । ष्टुञ् स्तुतौ । धात्वादेः षः सः । स्वरितञित इत्यात्मनेपदम् । लटः शानच् । कर्तरि शप् ।</p><p>बहुलं छन्दसीति लुगभावः । गुणावादेशौ । आने मुक् (पा ७-२-८२) इति मुग्न भवत्य नित्यमागमशासनमित्यागमानुशासनस्यानित्यत्वात् । शपः पित्त्वादनुदात्तत्वम् । शानचश्चित्त्वादन्तोदात्तस्यादुपदेशाच्छपः परत्वाल्लसार्वधातुकानुदात्तत्वम् । धातुस्वर एव शिष्यते । भर । हृग्रहोर्भश्छन्दसि । पा ८-२-३२-१ । इति भत्वम् । गायत्रेण । गायत्र्याः संबन्धि गायत्रम् । तस्येदम् (पा ४-३-१२०) इत्यण्प्रत्ययः । प्रत्ययस्वरः । नवीयसा । नवशब्दादातिशायनिक ईयसुन्प्रत्ययः । नित्त्वादाद्युदात्तः । वीरवतीम् । मतुब्ङीपोः पित्वादनुदात्तत्वम् । अकारः प्रातिपदिकस्वरेणोदात्तः ॥ ११ ॥</p>"
}
