{
	"id" : "1.12.2",
	"classification" : {
		"mandala" : "1",
		"sukta" : "12",
		"ashtaka" : "1",
		"adhyaya" : "1",
		"varga" : "22",
		"anuvaka" : "4",
		"rik" : "2"
	},
	"attribute" : {
		"devata" : "अग्निः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"अ॒ग्निम॑ग्निं॒ हवी॑मभिः॒ सदा॑ हवन्त वि॒श्पति॑म्",
			"ह॒व्य॒वाहं॑ पुरुप्रि॒यम्"
		]
	},
	"samhitaAux" : {
		"lines" : [
			"अ॒ग्निम॑ग्निं॒ हवी॑मभिः॒ सदा॑ हवन्त वि॒श्पति॑म् ।",
			"ह॒व्य॒वाहं॑ पुरुप्रि॒यम् ॥"
		]
	},
	"padapaatha" : {
		"lines" : [
			"अ॒ग्निम्ऽअ॑ग्निम् । हवी॑मऽभिः । सदा॑ । ह॒व॒न्त॒ । वि॒श्पति॑म् ।",
			"ह॒व्य॒ऽवाह॑म् । पु॒रु॒ऽप्रि॒यम् ॥"
		]
	},
	"sayanaBhashya" : "<p>यद्यप्यग्निः स्वरूपेणैक एव तथापि प्रयोगभेदादाहवनीयादिस्थानभेदात्पावकादिविशेषभेदाद्वा बहुविधत्वमभिप्रेत्याग्निमग्निमिति वीप्सा । तं हवीमभिराह्वानकिरणैर्मन्त्रैः सदा हवन्त । निरन्तरमनुष्ठातार आह्वयन्ति । कीदृशम् । विश्पतिम् । विशां प्रजानां होत्रादीनां पालकं हव्यवाहं यजमानसमर्पितस्य हविषो देवान्प्रति वोढारम् । अत एव पुरुप्रियं बहूनां प्रीत्यास्पदं ॥ अग्निमग्निम् । नित्यवीप्सयोरिति वीप्सायां द्विर्भावः । तस्य परमाम्रेडितमित्युत्तरस्याम्रेडितसंज्ञायामनुदात्तं चेत्यनुदात्तम् । हवीमभिः । ह्वेञ् स्पर्धायां शब्दे च । आह्वानकरणभूतेषु मन्त्रेषु स्वव्यापारस्वातन्त्र्यात्कर्तृत्वविवक्षयान्येभ्योऽपि दृश्यन्त इति कर्तरि मनिन् । तस्य छान्दस ईडागमः । बहुलं छन्दसीति धातोः संप्रसारणं परपूर्वत्वं गुणावादेशौ । नित्त्वादाद्युदात्तत्वम् । सदा सर्वैकान्येत्यादिना (पा ५-३-१५) सर्वशब्दाद्दाप्रत्ययः । सर्वस्य सोऽन्यतरस्यां दि (पा ५-३-६) इति सभावः । व्यत्ययेनाद्युदात्तत्वम् । हवन्त । ह्वेञो लट् । झस्यान्तादेशः । टेरेत्वाभावश्छान्दसः । शपि बहुलं छन्दसीति संप्रसारणम् । तिङ्ङतिङ इति निघातः । विश्पतिं पत्यावैश्वर्य इति पूर्वपदप्रकृतिस्वरे प्राप्ते परादिश्चन्दसि बहुलमित्युत्तर पदाद्युदात्तत्वम् । हव्यवाहम् । वह प्रापणे । वहश्च (पा ३-२-६४) इति ण्विप्रत्ययः । कृदुत्तरपदप्रकृतिस्वरत्वम् । पुरुप्रियम् । पुरूणां प्रियम् । समासान्तोदात्तत्वं ॥ २ ॥</p>"
}
