{
	"id" : "1.90.5",
	"classification" : {
		"mandala" : "1",
		"sukta" : "90",
		"ashtaka" : "1",
		"adhyaya" : "6",
		"varga" : "17",
		"anuvaka" : "14",
		"rik" : "5"
	},
	"attribute" : {
		"devata" : "विश्वेदेवाः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"उ॒त नो॒ धियो॒ गोअ॑ग्राः॒ पूष॒न्विष्ण॒वेव॑यावः",
			"कर्ता॑ नः स्वस्ति॒मतः॑"
		]
	},
	"samhitaAux" : {
		"lines" : [
			"उ॒त नो॒ धियो॒ गोअ॑ग्राः॒ पूष॒न्विष्ण॒वेव॑यावः ।",
			"कर्ता॑ नः स्वस्ति॒मतः॑ ॥"
		]
	},
	"padapaatha" : {
		"lines" : [
			"उ॒त । नः॒ । धियः॑ । गोऽअ॑ग्राः । पूष॑न् । विष्णो॒ इति॑ । एव॑ऽयावः ।",
			"कर्त॑ । नः॒ । स्व॒स्ति॒ऽमतः॑ ॥"
		]
	},
	"sayanaBhashya" : "<p>अप्तोर्यामे सन्ति चत्वार्यतिरिक्तोक्थानि । तत्र चतुर्थेऽच्छावाकातिरिक्तोक्थ उत नो धिय इत्येषानुरूपत्थचस्य वैकल्पिकी तृतीया । सूत्रितं च । उत नो धियो गोअग्रा इति वानुरूपस्योत्तमा । अ ९-११ । इति ॥</p><p>हे पूषन् पोषक देव हे विष्णो व्यापनशील देव हे एवयावः । एवैर्गन्तृभिरश्वैर्याति गच्छतीत्येवयावा मरुद्गणः । हे मरुद्गण ते सर्वे यूयं नोऽस्माकं धियोऽप्तोर्यामलक्षणानि कर्माणि गोअग्राः पश्वग्राणि पशुप्रमुखान्यस्मत्सकाशाद्भ्रष्टैः पशुभिर्युक्तानि कर्त । कुरुत । अप्तोर्यामकर्मणश्च पशुप्राप्तिहेतुत्वमाम्नायते । यस्मात्पशवः । प्रप्रेव भ्रꣲशेरन् स एतेन यजेत । तै ब्रा २-७-१४-२ । इति । उतापि च नोऽस्मान्स्वस्तिमतोऽविनाशिनः कुरुतः ॥ एवयावः । इण् गतौ । इण्शीङ् भ्यां वन्निति वन्प्रत्ययः । अस्मिन्नु पपदे या प्रापण इत्यस्मादातो मनिन्निति वनिप् । संबुद्धौ वन उपसङ्ख्यानम् । पा ८-३-१-१ । इति वकारस्य रुत्वं ॥ ५ ॥</p>"
}
