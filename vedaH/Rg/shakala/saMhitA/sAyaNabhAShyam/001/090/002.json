{
	"id" : "1.90.2",
	"classification" : {
		"mandala" : "1",
		"sukta" : "90",
		"ashtaka" : "1",
		"adhyaya" : "6",
		"varga" : "17",
		"anuvaka" : "14",
		"rik" : "2"
	},
	"attribute" : {
		"devata" : "विश्वेदेवाः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"ते हि वस्वो॒ वस॑वाना॒स्ते अप्र॑मूरा॒ महो॑भिः",
			"व्र॒ता र॑क्षन्ते वि॒श्वाहा॑"
		]
	},
	"samhitaAux" : {
		"lines" : [
			"ते हि वस्वो॒ वस॑वाना॒स्ते अप्र॑मूरा॒ महो॑भिः ।",
			"व्र॒ता र॑क्षन्ते वि॒श्वाहा॑ ॥"
		]
	},
	"padapaatha" : {
		"lines" : [
			"ते । हि । वस्वः॑ । वस॑वानाः । ते । अप्र॑ऽमूराः । महः॑ऽभिः ।",
			"व्र॒ता । र॒क्ष॒न्ते॒ । वि॒श्वाहा॑ ॥"
		]
	},
	"sayanaBhashya" : "<p>ते हि पूर्वोक्ता मित्रादयो वस्वो वसुनो धनस्य वसवाना वासका आच्छादयितारः । सर्वं जगद्धनेनाच्छादयन्तीत्यर्थः । अतस्ते मित्रादयोऽप्रमूरा अप्रमूर्छ्छता अमूढाः प्राज्ञाः सन्तो महोभिरात्मीयैस्तेजोभिर्विश्वाहा सर्वाण्यहानि । अत्यन्तसंयोगे द्वितीया । सर्वेष्टप्यहस्तु व्रता व्रतानि जगन्निर्वाहरूपाणि स्वकीयानि कर्माणि रक्षन्ते । पालयन्ति ॥ वस्वः । आगमानुशासनस्यानित्यत्वान्नुमभावे जसादिषु छन्दसि वावचनमिति घेर्ङितीति गुणस्व विकल्पनादभावे यणादेशः । वसवानाः । वस अच्छादने । अस्मादन्तर्भावितण्यर्थाल्लटः शानच् । बहुलं छन्दसीति शपो लुगभावः । वर्णव्यापत्त्या मकारस्य वकारः । अप्रमूराः । मुर्छा मोहसमुच्छ्राययोः । अस्मात्संपदादिलक्षणो भावे क्विप् । राल्लोप इति छकारलोपः । प्रकृष्टा मूः प्रमूः । ततो मत्वर्थीर्यो रः । रो रि (पा ८-३-१४) इति रेफलोपः । न प्रमूरा अप्रमूराः । अव्ययपूर्वपदप्रकृतिस्वरत्वम् । रक्षन्ते । रक्ष पालने । व्यत्ययेन तङ् ॥ २ ॥</p>"
}
