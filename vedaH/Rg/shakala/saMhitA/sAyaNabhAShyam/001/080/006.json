{
	"id" : "1.80.6",
	"classification" : {
		"mandala" : "1",
		"sukta" : "80",
		"ashtaka" : "1",
		"adhyaya" : "5",
		"varga" : "30",
		"anuvaka" : "13",
		"rik" : "6"
	},
	"attribute" : {
		"devata" : "इन्द्रः",
		"rishi" : "गोतमो राहूगणः",
		"chandas" : "पङ्क्तिः"
	},
	"samhita" : {
		"lines" : [
			"अधि॒ सानौ॒ नि जि॑घ्नते॒ वज्रे॑ण श॒तप॑र्वणा",
			"मं॒दा॒न इन्द्रो॒ अन्ध॑सः॒ सखि॑भ्यो गा॒तुमि॑च्छ॒त्यर्च॒न्ननु॑ स्व॒राज्य॑म्"
		]
	},
	"samhitaAux" : {
		"lines" : [
			"अधि॒ सानौ॒ नि जि॑घ्नते॒ वज्रे॑ण श॒तप॑र्वणा ।",
			"म॒न्दा॒न इन्द्रो॒ अन्ध॑सः॒ सखि॑भ्यो गा॒तुमि॑च्छ॒त्यर्च॒न्ननु॑ स्व॒राज्य॑म् ॥"
		]
	},
	"padapaatha" : {
		"lines" : [
			"अधि॑ । सानौ॑ । नि । जि॒घ्न॒ते॒ । वज्रे॑ण । श॒तऽप॑र्वणा ।",
			"म॒न्दा॒नः । इन्द्रः॑ । अन्ध॑सः । सखि॑ऽभ्यः । गा॒तुम् । इ॒च्छ॒ति॒ । अर्च॑न् । अनु॑ । स्व॒ऽराज्य॑म् ॥"
		]
	},
	"sayanaBhashya" : "<p>इन्द्रः शतपर्वणा शतसङ्ख्याकधाराभिर्युक्तेन वज्रेण सानावधि नि जिघ्नते । अधिः सप्तम्यर्थानुवादी । समुच्छ्रिते वृत्रस्य कपोलादौ स्थाने नितरां हिनस्ति । स चेन्द्रो मन्दानो मन्दमानः स्तूयमानः सन् सखिभ्यः समानख्यानेभ्यः स्तोत्रभ्योऽन्धसोऽन्नस्य गातुं मार्गमुपायमिच्छति । अन्यत्पूर्ववत् ॥ मन्दानः । मदि स्तुतौ । कर्मणि शानचि यक् । छन्दस्यु भयथेति शानच आर्धधातुकत्वादतोलोपयलोपौ । अनुदात्तेतः परत्वात् शानचो लसार्वधातुकानुदात्तत्वे सति यक एवोदात्तत्वम् । अनुदात्ते शानचि तस्य यको लोपे सत्युदात्तनिवृत्तिस्वरेण शानच उदात्तत्वं प्राप्नोति । एवं तर्हि शानच आर्धधातुकत्वादेव लसार्वधातुकानुदात्तत्वाभावे चित्स्वर एवावशिष्यते ॥ ६ ॥</p>"
}
