{
	"id" : "1.31.16",
	"classification" : {
		"mandala" : "1",
		"sukta" : "31",
		"ashtaka" : "1",
		"adhyaya" : "2",
		"varga" : "35",
		"anuvaka" : "7",
		"rik" : "16"
	},
	"attribute" : {
		"devata" : "अग्निः",
		"rishi" : "हिरण्यस्तूप आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"इ॒माम॑ग्ने श॒रणिं॑ मीमृषो न इ॒ममध्वा॑नं॒ यमगा॑म दू॒रात्",
			"आ॒पिः पि॒ता प्रम॑तिः सो॒म्यानां॒ भृमि॑रस्यृषि॒कृन्मर्त्या॑नाम्"
		]
	},
	"samhitaAux" : {
		"lines" : [
			"इ॒माम॑ग्ने श॒रणिं॑ मीमृषो न इ॒ममध्वा॑नं॒ यमगा॑म दू॒रात् ।",
			"आ॒पिः पि॒ता प्रम॑तिः सो॒म्यानां॒ भृमि॑रस्यृषि॒कृन्मर्त्या॑नाम् ॥"
		]
	},
	"padapaatha" : {
		"lines" : [
			"इ॒माम् । अ॒ग्ने॒ । श॒रणि॑म् । मी॒मृ॒षः॒ । नः॒ । इ॒मम् । अध्वा॑नम् । यम् । अगा॑म । दू॒रात् ।",
			"आ॒पिः । पि॒ता । प्रऽम॑तिः । सो॒म्याना॑म् । भृमिः॑ । अ॒सि॒ । ऋ॒षि॒ऽकृत् । मर्त्या॑नाम् ॥"
		]
	},
	"sayanaBhashya" : "<p>इमामग्न इत्यनयानाहिताग्निरार्त्विज्यं कृत्वा स्वाग्नावाहुतिं जुहुयात् । ऋत्विजो वृणीत इति खंड एवमनाहिताग्निर्गृह्य इमामग्ने शरणिं मीमृषो नः । आ गृ १-२३-२३ । इति सूत्रितं ॥</p><p>हे अग्ने त्वं नोऽस्मत्संबन्धिनीमिमामिदानीं संपादितां शरणिं हिंसां व्रतलोपरूपां मीमृषः । क्षमस्व । तथा त्वदीयसेवामग्नि होत्रादिरूपां परित्यज्य दूराद्दूरदेशं यमिममध्वानमगाम वयं गतवन्तः । तमपि क्षमस्वेति शेषः । सोम्यानां सोमार्हाणामनुष्ठातृणां मर्त्यानां त्वमाप्यादिगुणयुक्तोऽसि । आपिः प्रापणीयः पिता पालकः प्रमतिः प्रकृष्टमननयुक्तो भृमिर्भ्रामकः । कर्मनिर्वाहक इत्यर्थः । ऋषिकृत् दर्शनकारी । अनुजिघृक्षया प्रत्यक्षो भवसीत्यर्थः ॥ शरणिम् । शृ हिंसायामित्यस्मादौणादिकोऽनिप्रत्ययः । मीमृषः मृष तितिक्षायाम् । अस्माणौ चङि गुणे प्राप्ते नित्यं छन्दसि (पा ७-४-८) इत्युपधर्कारस्य ऋकारादेशः । णिलोपद्विर्भावहलादिशेषोरदत्वसन्वद्भावेत्वदीर्घत्वानि । तिङ्ङतिङ इति निघातः । अगाम । इण् गतौ । इमो गा लुङि (पा २-४-४५) इति गादेशः । गातिस्थेति सिचो लुक् । अडागम उदात्तः । भृमिः । भ्रमु अनवस्थाने भ्रमेः संप्रसारणं च (उ ४-१२०) इतीन्प्रत्ययः । संप्रसारणे परपूर्वत्वम् । इगुपधात्किदित्यनुवृत्तेः कित्त्वाद्गुणप्रतिषेधः । नित्त्वादाद्युदात्तत्वं ॥ १६ ॥</p>"
}
