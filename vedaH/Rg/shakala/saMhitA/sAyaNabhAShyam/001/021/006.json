{
	"id" : "1.21.6",
	"classification" : {
		"mandala" : "1",
		"sukta" : "21",
		"ashtaka" : "1",
		"adhyaya" : "2",
		"varga" : "3",
		"anuvaka" : "5",
		"rik" : "6"
	},
	"attribute" : {
		"devata" : "इन्द्राग्नी",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"तेन॑ स॒त्येन॑ जागृत॒मधि॑ प्रचे॒तुने॑ प॒दे",
			"इन्द्रा॑ग्नी॒ शर्म॑ यच्छतम्"
		]
	},
	"samhitaAux" : {
		"lines" : [
			"तेन॑ स॒त्येन॑ जागृत॒मधि॑ प्रचे॒तुने॑ प॒दे ।",
			"इन्द्रा॑ग्नी॒ शर्म॑ यच्छतम् ॥"
		]
	},
	"padapaatha" : {
		"lines" : [
			"तेन॑ । स॒त्येन॑ । जा॒गृ॒त॒म् । अधि॑ । प्र॒ऽचे॒तुने॑ । प॒दे ।",
			"इन्द्रा॑ग्नी॒ इति॑ । शर्म॑ । य॒च्छ॒त॒म् ॥"
		]
	},
	"sayanaBhashya" : "<p>हे इन्द्राग्नी सत्येनावश्यफलप्रदानावितथेन तेनास्माभिरनुष्ठितेन कर्मणा प्रचेतुने प्रकर्षेण फलभोगज्ञापके पदे स्वर्गलोकादिस्थानेऽधि जागृतम् । आधिक्येन सावधानौ भवतम् । ततोऽस्मभ्यं शर्म यच्छतम् । सुखं गृहं वा । दत्तम् । गयः कृदर इत्यादिषु द्वाविंशतिसङ्ख्याकेषु गृहनामसु शर्म वर्मेत्युक्तं ॥ जागृतम् । जागृ निद्राक्षये । अदिप्रभृतिभ्यः शप इति शपो लुक् । तिङ्ङतिङ इति निघातः । प्रचेतुने । चिती संज्ञान इत्यस्माण्यन्ताद्बाहुलकादौणादिक उनप्रत्ययः । समासे कृदुत्तरपदप्रकृतिस्वरत्वम् । इन्द्राग्नी । इहेन्द्राग्नी इत्यत्रोक्तम् । आमन्त्रितत्वादाद्युदात्तत्वमत्र विशेषः । शृणाति हिनत्ति दुःखमिति शर्म । शृ हिंसायाम् । अन्येभ्योऽपि दृश्यन्त इति मनिन् । यच्छतम् । इषुगमियमां छ इति छः ॥ ३ ॥ ६ ॥</p>"
}
