{
	"id" : "1.21.1",
	"classification" : {
		"mandala" : "1",
		"sukta" : "21",
		"ashtaka" : "1",
		"adhyaya" : "2",
		"varga" : "3",
		"anuvaka" : "5",
		"rik" : "1"
	},
	"attribute" : {
		"devata" : "इन्द्राग्नी",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"इ॒हेन्द्रा॒ग्नी उप॑ ह्वये॒ तयो॒रित्स्तोम॑मुश्मसि",
			"ता सोमं॑ सोम॒पात॑मा"
		]
	},
	"samhitaAux" : {
		"lines" : [
			"इ॒हेन्द्रा॒ग्नी उप॑ ह्वये॒ तयो॒रित्स्तोम॑मुश्मसि ।",
			"ता सोमं॑ सोम॒पात॑मा ॥"
		]
	},
	"padapaatha" : {
		"lines" : [
			"इ॒ह । इ॒न्द्रा॒ग्नी इति॑ । उप॑ । ह्व॒ये॒ । तयोः॑ । इत् । स्तोम॑म् । उ॒श्म॒सि॒ ।",
			"ता । सोम॑म् । सो॒म॒ऽपात॑मा ॥"
		]
	},
	"sayanaBhashya" : "<p>इहास्मिन्कर्मणीन्द्राग्नि देवावुप ह्वये । आह्वयामि । तयोरिन्द्राग्न्योरेव स्तोमं स्तोत्रमुश्मसि । कामयामहे । सोमपातमातिशयेन सोमं पातुं क्षमौ तौ द्वौ देवौ सोमं पिबतामिति शेषः ॥ इन्द्राग्नी । अत्र देवताद्वन्द्वेऽपि पूर्वपदस्यानङ् न भवति । तत्र हि द्वन्द्व इत्यनुवृत्तौ पुनर्द्वन्द्वङ्ग्रहणाल्लोकप्रसिद्धसाहचर्याणामेव द्वन्द्व अनङित्युत्तम् । का ६-३-२६ । तस्मादत्रावग्रहे ह्रस्व इन्द्रशब्दः । समासस्येत्यन्तोदात्तत्वम् । देवताद्वन्द्वे चेत्युभयपदप्रकृतिस्वरत्वं तु न भवति । अग्निशब्दस्यानुदात्तादित्वेन नोत्तरपदेऽनुदात्तादौ (पा ६-२-१४२) इति प्रतिषेधात् । उश्मसि । वशि कान्तौ । लटो मस् । इदन्तो मसिः (पा ७-१-४६) इतीकारोपजनः । आदादित्वाच्छपो लुक् । मसेर्ङित्त्वाद्ग्रहिज्येत्यादिना संप्रसारणम् । ता सोमपातमा । उभयत्र सुपां सुलुगित्याकारः ॥ १ ॥</p>"
}
