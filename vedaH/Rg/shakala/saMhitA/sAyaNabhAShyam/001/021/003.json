{
	"id" : "1.21.3",
	"classification" : {
		"mandala" : "1",
		"sukta" : "21",
		"ashtaka" : "1",
		"adhyaya" : "2",
		"varga" : "3",
		"anuvaka" : "5",
		"rik" : "3"
	},
	"attribute" : {
		"devata" : "इन्द्राग्नी",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"ता मि॒त्रस्य॒ प्रश॑स्तय इन्द्रा॒ग्नी ता ह॑वामहे",
			"सो॒म॒पा सोम॑पीतये"
		]
	},
	"samhitaAux" : {
		"lines" : [
			"ता मि॒त्रस्य॒ प्रश॑स्तय इन्द्रा॒ग्नी ता ह॑वामहे ।",
			"सो॒म॒पा सोम॑पीतये ॥"
		]
	},
	"padapaatha" : {
		"lines" : [
			"ता । मि॒त्रस्य॑ । प्रऽश॑स्तये । इ॒न्द्रा॒ग्नी इति॑ । ता । ह॒वा॒म॒हे॒ ।",
			"सो॒म॒ऽपा । सोम॑ऽपीतये ॥"
		]
	},
	"sayanaBhashya" : "<p>मित्रस्य स्नेहविषयस्य ममानुष्ठातुः प्रशस्तये ता पूर्वोक्तौ देवौ संपद्येतामिति शेषः । यद्वा । मित्रस्य मम संबन्धिनौ ताविन्द्राग्नि प्रशस्तये प्रशंसितुमिच्छाम इति शेषः । सोमपा सोमपानक्षमौ ता पूर्वोक्ताविन्द्राग्नी सोमपीतये सोमपानार्थं हवामहे । आह्वयामः ॥ प्रशस्तये । तुमर्थाच्च भाववचनात् (पा २-३-१५) इति चतुर्थी । कृदुत्तरपदप्रकृतिस्वरत्वम् । बाधित्वा तादौ च निति कृत्यतौ (पा ६-२-५०) इति गतेः प्रकृतिस्वरत्वम् । सोमपीतये । सोमस्य पीतिर्यस्मिन्कर्मणि तस्मै । बहुव्रीहौ पूर्वपदप्रकृतिस्वरत्वम् । सोमस्य पीतिरिति तत्पुरुषे वा दासीभारादित्वात्पूर्वपदप्रकृतिस्वरत्वं ॥ ३ ॥</p>"
}
