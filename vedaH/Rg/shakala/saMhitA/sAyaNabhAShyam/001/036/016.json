{
	"id" : "1.36.16",
	"classification" : {
		"mandala" : "1",
		"sukta" : "36",
		"ashtaka" : "1",
		"adhyaya" : "3",
		"varga" : "11",
		"anuvaka" : "8",
		"rik" : "16"
	},
	"attribute" : {
		"devata" : "अग्निः",
		"rishi" : "कण्वो घौरः",
		"chandas" : "सतो बृहती"
	},
	"samhita" : {
		"lines" : [
			"घ॒नेव॒ विष्व॒ग्वि ज॒ह्यरा॑व्ण॒स्तपु॑र्जंभ॒ यो अ॑स्म॒ध्रुक्",
			"यो मर्त्यः॒ शिशी॑ते॒ अत्य॒क्तुभि॒र्मा नः॒ स रि॒पुरी॑शत"
		]
	},
	"samhitaAux" : {
		"lines" : [
			"घ॒नेव॒ विष्व॒ग्वि ज॒ह्यरा॑व्ण॒स्तपु॑र्जम्भ॒ यो अ॑स्म॒ध्रुक् ।",
			"यो मर्त्यः॒ शिशी॑ते॒ अत्य॒क्तुभि॒र्मा नः॒ स रि॒पुरी॑शत ॥"
		]
	},
	"padapaatha" : {
		"lines" : [
			"घ॒नाऽइ॑व । विष्व॑क् । वि । ज॒हि॒ । अरा॑व्णः । तपुः॑ऽजम्भ । यः । अ॒स्म॒ऽध्रुक् ।",
			"यः । मर्त्यः॑ । शिशी॑ते । अति॑ । अ॒क्तुऽभिः॑ । मा । नः॒ । सः । रि॒पुः । ई॒श॒त॒ ॥"
		]
	},
	"sayanaBhashya" : "<p>हे तपुर्जंभ तप्यमानरश्मियुक्ताग्ने अराव्णोऽस्मभ्यं देयस्य धनस्यादातृन्वैरिणो विष्वक् सर्वतो वि जहि । विशेषेण मारय । तत्र दृष्टान्तः । घनेव । यथा कठिनेन दंडपाषाणादिना भांडादिभङ्गं करोति तद्वत् । योऽन्योऽपि रिपुरस्मध्रुक् अस्मद्विषयद्रोहकारी भर्त्सनादिना बाधते । यश्चान्यो मर्त्यो मनुष्यः शत्रुरक्तुभिरायुधैरति शिशीते तनूकरोति । अस्मान्प्रहरतीत्यर्थः । स रिपुर्भर्त्सनप्रहारकारी द्विविधोऽपि शत्रुर्नोऽस्मान्प्रति मेशत । ईश्वरः शक्तो मा भूत् ॥ घनाऽइव । सुपां सुलुगिति तृतीयाया डादेशः । जहि । हन्तेर्लोट हौ हन्तेर्जः (पा ६-४-३६) इति जादेशः । तस्यासिद्धत्वाद्धेर्लुगभावः । तपुर्जंभ । तप सन्तापे । औणादिकः करण उसिन्प्रत्ययान्तस्तपुस् शब्दो नित्त्वादाद्युदात्तः । जभिनाशने । जंभ्यन्ते शत्रव एभिरिति जंभान्यायुधानि । करणे घञ् । तपूंष्येव जंभानि यस्यासौ तपुर्जंभः । आमन्त्रिताद्युदात्तत्वम् । अस्मध्रुक् । द्रुहि जिघाम् । सायाम् । सत्सूद्विषेत्यादिना क्विप् । वा द्रुहमुहष्णुहष्णिहाम् (पा ८-२-३३) इति हकारस्य घत्वम् । भष्भावः । शिशीते । शो तनूकरणे । व्यत्ययेनात्मनेपदम् । बहुलं छन्दसीति विकरणस्य श्लुः । आदेच इत्यात्वम् । ततो द्विर्वचने बहुलं छन्दसि (पा ७-४-७८) इत्यभ्यासस्येत्वम् । ई हल्यघोरितीत्वम् । व्यत्ययेनाद्युदात्तत्वम् । यद्वृत्तयोगादनिघातः । ईशत । लङि बहुलं छन्दसीति शपो लुगभावः । न माङ्योग इत्यडागमाभावः ॥ १६ ॥</p>"
}
