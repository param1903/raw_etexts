{
	"id" : "1.185.6",
	"classification" : {
		"mandala" : "1",
		"sukta" : "185",
		"ashtaka" : "2",
		"adhyaya" : "5",
		"varga" : "3",
		"anuvaka" : "24",
		"rik" : "6"
	},
	"attribute" : {
		"devata" : "द्यावापृथिव्यौ",
		"rishi" : "अगस्त्यो मैत्रावरुणिः",
		"chandas" : "त्रिष्टुप्"
	},
	"samhita" : {
		"lines" : [
			"उ॒र्वि सद्म॑नी बृह॒ती ऋ॒तेन॑ हु॒वे दे॒वाना॒मव॑सा॒ जनि॑त्री",
			"द॒धाते॒ ये अ॒मृतं॑ सु॒प्रती॑के॒ द्यावा॒ रक्ष॑तं पृथिवी नो॒ अभ्वा॑त्"
		]
	},
	"samhitaAux" : {
		"lines" : [
			"उ॒र्वी सद्म॑नी बृह॒ती ऋ॒तेन॑ हु॒वे दे॒वाना॒मव॑सा॒ जनि॑त्री ।",
			"द॒धाते॒ ये अ॒मृतं॑ सु॒प्रती॑के॒ द्यावा॒ रक्ष॑तं पृथिवी नो॒ अभ्वा॑त् ॥"
		]
	},
	"padapaatha" : {
		"lines" : [
			"उ॒र्वी इति॑ । सद्म॑नी॒ इति॑ । बृ॒ह॒ती इति॑ । ऋ॒तेन॑ । हु॒वे । दे॒वाना॑म् । अव॑सा । जनि॑त्री॒ इति॑ ।",
			"द॒धाते॒ इति॑॑ । ये इति॑ । अ॒मृत॑म् । सु॒प्रती॑के॒ इति॑ सु॒ऽप्रती॑के । द्यावा॑ । रक्ष॑तम् । पृ॒थि॒वी॒ इति॑ । नः॒ । अभ्वा॑त् ॥"
		]
	},
	"sayanaBhashya" : "<p>उर्वी विस्तीर्णे सद्मनी सदनाधारभूते बृहती बृहतयौ महानुभावे देवानामुपलक्षणमेतत् देवमुनु- ष्यादीनां अवसाप्रीत्या निमित्तेनजनित्री वृष्टिसस्ययोर्जनित्र्यौ वृष्ट्यादेः देवानामवसा तर्पणेन नि- मित्तेन ऋतेनयज्ञेनच निमित्तभूतेन हुवेआह्वयामि देवानांहविरर्थमस्मद्यज्ञायेत्यर्थः येसुप्रतीकेशोभ- नरूपे अमृतमुदकं दधाते धारयतम् तेयुवामाह्वयामि शिष्टंस्पष्टम् ॥ ६ ॥</p>"
}
