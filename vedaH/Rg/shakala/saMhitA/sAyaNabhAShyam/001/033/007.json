{
	"id" : "1.33.7",
	"classification" : {
		"mandala" : "1",
		"sukta" : "33",
		"ashtaka" : "1",
		"adhyaya" : "3",
		"varga" : "2",
		"anuvaka" : "7",
		"rik" : "7"
	},
	"attribute" : {
		"devata" : "इन्द्रः",
		"rishi" : "हिरण्यस्तूप आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"त्वमे॒तान्रु॑द॒तो जक्ष॑त॒श्चायो॑धयो॒ रज॑स इन्द्र पा॒रे",
			"अवा॑दहो दि॒व आ दस्यु॑मु॒च्चा प्र सु॑न्व॒त स्तु॑व॒तः शंस॑मावः"
		]
	},
	"samhitaAux" : {
		"lines" : [
			"त्वमे॒तान्रु॑द॒तो जक्ष॑त॒श्चायो॑धयो॒ रज॑स इन्द्र पा॒रे ।",
			"अवा॑दहो दि॒व आ दस्यु॑मु॒च्चा प्र सु॑न्व॒तः स्तु॑व॒तः शंस॑मावः ॥"
		]
	},
	"padapaatha" : {
		"lines" : [
			"त्वम् । ए॒तान् । रु॒द॒तः । जक्ष॑तः । च॒ । अयो॑धयः । रज॑सः । इ॒न्द्र॒ । पा॒रे ।",
			"अव॑ । अ॒द॒हः॒ । दि॒वः । आ । दस्यु॑म् । उ॒च्चा । प्र । सु॒न्व॒तः । स्तु॒व॒तः । शंस॑म् । आ॒वः॒ ॥"
		]
	},
	"sayanaBhashya" : "<p>हे इन्द्र त्वं रुदतो रोदनं कुर्वतो जक्षतो भक्षणं हसनं वा कुर्वतश्चैतान् द्विविधानपि वृत्रानुचरान्रजसः पारेऽन्तरिक्षस्य परभागे । रजः शब्दोंऽतरिक्षवाची लोका रजांस्युच्यन्ते (नि ४-१९) इत्युक्तत्वात् । अयो धयः युद्धमकरोः । युद्धेन मारितवानित्यर्थः । दस्युमुपक्षयितारं वृत्रं दिव आ द्युलोकादानीयोच्चोत्कर्षेणावादहः । दग्धवानसि । वृत्रं सपरिवारं विनाश्य तत ऊर्ध्वं सुन्वतः सोमभिषवं कुर्वतः स्तुवतः स्तोत्रं कुर्वतो यजमानस्य शंसं स्तुतिप्रावः । प्रकर्षेण रक्षितवानसि ॥ रुदतः । रुदिर् अश्रुविमोचने । लटः शतृ । अदादित्वाच्छपो लुक् । प्रत्ययस्वरेणान्तोगात्तत्वम् । शतुरनुम इति शस उदात्तत्वम् । जक्षतः । जक्ष भक्षहसनयोः । पूर्ववच्छपो लुक् । जक्षित्यादयः षट् । पा ६-१-६ ॥ इत्यभ्यस्तसंज्ञा । अतोऽभ्यस्तानामादिरित्याद्युदात्तत्वंसुन्वतः । सुनोतेः शतरि स्वादिभ्यः श्नुः । हुश्नुवोरित्यादिना यणादेशः । शतुरनुम इति विभक्तेरुदात्तत्वम् । स्तुवतः । ष्टुञ् स्तुतौ । अदादित्वाच्छपो लुक् । उवङादेशः । पूर्ववत्स्वरः ॥ ७ ॥</p>"
}
