{
	"id" : "1.62.11",
	"classification" : {
		"mandala" : "1",
		"sukta" : "62",
		"ashtaka" : "1",
		"adhyaya" : "5",
		"varga" : "2",
		"anuvaka" : "11",
		"rik" : "11"
	},
	"attribute" : {
		"devata" : "इन्द्रः",
		"rishi" : "नोधा गौतमः",
		"chandas" : "त्रिष्टुप्"
	},
	"samhita" : {
		"lines" : [
			"स॒ना॒युवो॒ नम॑सा॒ नव्यो॑ अ॒कैड़्र्व॑सू॒यवो॑ म॒तयो॑ दस्म दद्रुः",
			"पतिं॒ न पत्नी॑रुश॒तीरु॒शन्तं॑ स्पृ॒शन्ति॑ त्वा शवसावन्मनी॒षाः"
		]
	},
	"samhitaAux" : {
		"lines" : [
			"स॒ना॒युवो॒ नम॑सा॒ नव्यो॑ अ॒र्कैर्व॑सू॒यवो॑ म॒तयो॑ दस्म दद्रुः ।",
			"पतिं॒ न पत्नी॑रुश॒तीरु॒शन्तं॑ स्पृ॒शन्ति॑ त्वा शवसावन्मनी॒षाः ॥"
		]
	},
	"padapaatha" : {
		"lines" : [
			"स॒ना॒ऽयुवः॑ । नम॑सा । नव्यः॑ । अ॒र्कैः । व॒सु॒ऽयवः॑ । म॒तयः॑ । द॒स्म॒ । द॒द्रुः॒ ।",
			"पति॑म् । न । पत्नीः॑ । उ॒श॒तीः । उ॒शन्त॑म् । स्पृ॒शन्ति॑ । त्वा॒ । श॒व॒सा॒ऽव॒न् । म॒नी॒षाः ॥"
		]
	},
	"sayanaBhashya" : "<p>हे दस्म दर्शनीयेन्द्र अर्कैः शस्त्ररूपैर्मन्त्रैर्नमसा नमस्कारेण यस्त्वं नव्यः स्तुत्यो भवसि । सनायुवः सनातनमग्निहोत्रादि नित्यं कर्मात्मन इच्छन्तो वसूयवो वसु धनमात्मन इच्छन्तो धनकामा वा मतयो मेधाविनस्त्वां दद्रुः । बहुना प्रयासेन जग्मुः । हे शवसावन् बलवन्निन्द्र तैः प्रयुक्ता मनीषाः स्तुतयस्त्वा त्वां स्पृशन्ति । प्राप्नुवन्ति । तत्र दृष्टान्तः उशतीरुशत्यः कामयमानाः पत्नी पत्न्य उशन्तं कामयमानं पतिं न । यथा पतिं संभजन्ते तद्वत् ॥ सना युवः । सनेत्येतदव्ययं नित्यत्वमानष्टे । तेन च तद्वान् लक्ष्यते । सना सनातनं कर्मात्मन इच्छन्तीति सनायुवः । क्याच्छन्दसीत्युप्रत्ययः । जसि वर्णव्यत्ययेनोत्वम् । मतयः । मनज्ञाने । मन्यन्त इति मतयः स्तोतारः । क्तिच् क्तौ च संज्ञायामिति क्तिच् । न क्तिचि दीर्घश्चेति निषेधे प्राप्ते बाहुलकादनुदात्तोपदेशेत्यादिनानुनासिकलोपः । चित्त्वादन्तोदात्तत्वम् । दद्रुः । द्रा कुत्सायां गतौ । लिट्युस्यातो लोप इट चेत्याकारलोपः । उशतीः । वश कान्तौ । लटः शतृ । अदादित्वाच्छपोलुक् । शतुर्ङित्त्वाद्ग्रहिज्यादिना संप्रसारणम् । उगितत्चेति ङीप् । शतुरनुम इति नद्या उदात्तत्वम् । वा छन्दसीति पूर्वसवर्णदीर्घः । शवसावन् । मतुप्याकारोपजनश्छान्दसः । यद्वा । मत्वर्थीय आवनिप् ॥ ११ ॥</p>"
}
