{
	"id" : "1.62.2",
	"classification" : {
		"mandala" : "1",
		"sukta" : "62",
		"ashtaka" : "1",
		"adhyaya" : "5",
		"varga" : "1",
		"anuvaka" : "11",
		"rik" : "2"
	},
	"attribute" : {
		"devata" : "इन्द्रः",
		"rishi" : "नोधा गौतमः",
		"chandas" : "त्रिष्टुप्"
	},
	"samhita" : {
		"lines" : [
			"प्र वो॑ म॒हे महि॒ नमो॑ भरध्वमाङ्गू॒ष्यं॑ शवसा॒नाय॒ साम॑",
			"येना॑ नः॒ पूर्वे॑ पि॒तरः॑ पद॒ज्ञा अर्चं॑तो॒ अङ्गि॑रसो॒ गा अविं॑दन्"
		]
	},
	"samhitaAux" : {
		"lines" : [
			"प्र वो॑ म॒हे महि॒ नमो॑ भरध्वमाङ्गू॒ष्यं॑ शवसा॒नाय॒ साम॑ ।",
			"येना॑ नः॒ पूर्वे॑ पि॒तरः॑ पद॒ज्ञा अर्च॑न्तो॒ अङ्गि॑रसो॒ गा अवि॑न्दन् ॥"
		]
	},
	"padapaatha" : {
		"lines" : [
			"प्र । वः॒ । म॒हे । महि॑ । नमः॑ । भ॒र॒ध्व॒म् । आ॒ङ्गू॒ष्य॑म् । श॒व॒सा॒नाय॑ । साम॑ ।",
			"येन॑ । नः॒ । पूर्वे॑ । पि॒तरः॑ । प॒द॒ऽज्ञाः । अर्च॑न्तः । अङ्गि॑रसः । गाः । अवि॑न्दन् ॥"
		]
	},
	"sayanaBhashya" : "<p>हे ऋत्विजो वो यायं महे महते शवसानाय बलमिवाचरते । अतिबलायेत्यर्थः उत्तरवाक्ये यच्छब्दश्रुतेस्तच्छब्दाध्याहारः । एवंभूताय तस्मा इन्द्राय महि महत्प्रौढं नमः स्तोत्रं प्र भरध्वम् । प्रकर्षेण संपादयत । किं तत्स्तोत्रमित्याह । आङ्गूष्यं साम आघोषयोग्यं रथन्तरादि साम । तन्निष्पाद्यतामित्यर्थः । अभि त्वा शूरेत्यादिष्वृक्षु यद्गानं तस्य सामेत्याख्या । तथा चोक्तम् । गीतिषु सामाख्येति । यॆनेन्द्रेण नोऽस्माकं पितरः पितृविशेषाः । पूर्वे पूर्व पुरुषा अङ्गिरसः पणिनाम्ना सुरेणापहृतानां गवां पदज्ञा मार्गज्ञाः सन्तोऽत एवार्चन्तस्तं पूजयन्तो गा आविन्दन् । आलभन्त ॥ वः प्रथमार्थे द्वितीया । पदज्ञाः पदानि जानन्तीति । आतोऽनुपसर्गे क इति कः । आतो लोप इट चेत्या कारलोपः । अविन्दन् । विद्लृलाभे । शे मुचादीनामिति नुमागमः ॥ २ ॥</p>"
}
