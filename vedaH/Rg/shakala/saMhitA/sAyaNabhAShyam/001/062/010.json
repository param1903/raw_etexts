{
	"id" : "1.62.10",
	"classification" : {
		"mandala" : "1",
		"sukta" : "62",
		"ashtaka" : "1",
		"adhyaya" : "5",
		"varga" : "2",
		"anuvaka" : "11",
		"rik" : "10"
	},
	"attribute" : {
		"devata" : "इन्द्रः",
		"rishi" : "नोधा गौतमः",
		"chandas" : "त्रिष्टुप्"
	},
	"samhita" : {
		"lines" : [
			"स॒नात्सनी॑ळा अ॒वनी॑रवा॒ता व्र॒ता र॑क्षन्ते अ॒मृताः॒ सहो॑भिः",
			"पु॒रू स॒हस्रा॒ जन॑यो॒ न पत्नी॑र्दुव॒स्यन्ति॒ स्वसा॑रो॒ अह्र॑याणम्"
		]
	},
	"samhitaAux" : {
		"lines" : [
			"स॒नात्सनी॑ळा अ॒वनी॑रवा॒ता व्र॒ता र॑क्षन्ते अ॒मृताः॒ सहो॑भिः ।",
			"पु॒रू स॒हस्रा॒ जन॑यो॒ न पत्नी॑र्दुव॒स्यन्ति॒ स्वसा॑रो॒ अह्र॑याणम् ॥"
		]
	},
	"padapaatha" : {
		"lines" : [
			"स॒नात् । सऽनी॑ळाः । अ॒वनीः॑ । अ॒वा॒ताः । व्र॒ता । र॒क्ष॒न्ते॒ । अ॒मृताः॑ । सहः॑ऽभिः ।",
			"पु॒रु । स॒हस्रा॑ । जन॑यः । न । पत्नीः॑ । दु॒व॒स्यन्ति॑ । स्वसा॑रः । अह्र॑याणम् ॥"
		]
	},
	"sayanaBhashya" : "<p>सनाच्चिरकालादारभ्य सनीळाः समाननिवासस्थाना अवाताः । वातं गमनं तद्रहिताः । एकपाण्यवस्थानात् । अवनय इत्यङ्गुलिनाम । एवंभूता अवनीरङ्गुलयः । पुरु पुरूणि बहूनि सहस्रसङ्ख्यातानि व्रता व्रतानीन्द्रसंबन्धीनि कर्माण्यमृताः पुनःपुनःकरणेऽप्यालस्यरहिताः सत्यः सहोभिरात्मीयैर्बलैः । रक्षन्ते । पालयन्ति । अपि च स्वसारः । स्वयमेव सरन्त्योऽङ्गुलयः पत्नीः पालयित्र्योऽह्रयाणं लज्जारहितम् । प्रगल्भमित्यर्थः । यद्वा । अह्रीतयानम् । प्रशस्तगमनमिन्द्रं जनयो न । जनय इति देवानां प्रत्न्य उच्यन्ते । देवानां वै पत्नीर्जनय इति श्रुतेः । ता इव दुवस्यन्ति । परिचरन्ति । अंजलिबन्धनेनेन्द्रं प्रीणयन्तीत्यर्थः ॥ अवनीः । अवनयोऽङ्गुलयो भवन्त्यवन्ति कर्माणि (नि ३-९) इति यास्कः । सुपां सुलुगिति जसः पूर्वसवर्णदीर्घत्वम् । अवाताः । वा गतिगन्धनयोः । असिहसीत्यादिना भावे तन्प्रत्ययः । बहुव्रीहौ नञ्सुभ्यामित्युत्तरपदान्तोदात्तत्वम् । व्रता । शेश्छन्दसि बहुलमिति शेर्लोपः । दुवस्यन्ति । दुवस्यतिः परिचरणकर्मा । कंड्वादिः । अतो यक एव स्वरः शिष्यते । पादादित्वान्निघाताभावः । अह्रयाणम् । ह्री लज्जायाम् । बहुलं छन्दसीति श्लोरभावः । व्यत्ययेन शानच् । मुगभावश्छान्दसः । नञ्समासेऽव्यय पूर्वपद - प्रकृतिस्वरत्वम् । यद्वा । बहुलं छन्दसीति शपो लुकि छन्दस्युभयथेति शानच आर्धधातुकत्वेन ङित्त्वाभावे -गुणायादेशौ । पूर्ववत्समासस्वरौ । यास्कस्त्वेवं व्याख्यत् । अर्हयाणोऽह्रीतयानः (नि ५-१५) इति ॥ १० ॥</p>"
}
