{
	"id" : "1.11.3",
	"classification" : {
		"mandala" : "1",
		"sukta" : "11",
		"ashtaka" : "1",
		"adhyaya" : "1",
		"varga" : "21",
		"anuvaka" : "3",
		"rik" : "3"
	},
	"attribute" : {
		"devata" : "इन्द्रः",
		"rishi" : "जेता माधुच्छन्दसः",
		"chandas" : "अनुष्टुप्"
	},
	"samhita" : {
		"lines" : [
			"पू॒र्विरिन्द्र॑स्य रा॒तयो॒ न वि द॑स्यन्त्यू॒तयः॑",
			"यदी॒ वाज॑स्य॒ गोम॑त स्तो॒तृभ्यो॒ मंह॑ते म॒घम्"
		]
	},
	"samhitaAux" : {
		"lines" : [
			"पू॒र्वीरिन्द्र॑स्य रा॒तयो॒ न वि द॑स्यन्त्यू॒तयः॑ ।",
			"यदी॒ वाज॑स्य॒ गोम॑तः स्तो॒तृभ्यो॒ मंह॑ते म॒घम् ॥"
		]
	},
	"padapaatha" : {
		"lines" : [
			"पू॒र्वीः । इन्द्र॑स्य । रा॒तयः॑ । न । वि । द॒स्य॒न्ति॒ । ऊ॒तयः॑ ।",
			"यदि॑ । वाज॑स्य । गोऽम॑तः । स्तो॒तृऽभ्यः॑ । मंह॑ते । म॒घम् ॥"
		]
	},
	"sayanaBhashya" : "<p>इन्द्रस्य संबन्धिन्यो रातयो धनदानानि पूर्वीरनादिकालसिद्धाः प्रभूता वा । अस्येन्द्रस्य सर्वदा यष्वृभ्यो धनदानमेव स्वभाव इत्यर्थः । एवं सतीदानीन्तनोऽपि यजमानः स्तोतृभ्य ऋत्विग्भ्यो गोमतो गोसहितस्य वाजस्यान्नस्य पर्याप्तं मघं धनं यदि मंहते दक्षिणारूपेण दधाति तदानीमूतये बहुधन दानपूर्वकाणीन्द्रस्यास्मद्विषयाणि रक्षणानि न वि दस्यन्ति । विशेषेण नोपक्षीयन्ते । मघं रेक्ण इत्यादिष्वष्टाविंशतिसङ्ख्याकेषु धननामसु मघशब्दः पठितः । दाति दाशतीत्यादिषु दशसु दानकर्मसु मंहत इति पठितं ॥ पूर्वीः । पुरुशब्दस्य वोतो गुणवाचनादिति ङीष् । अद्यस्योकारस्य दीर्घश्चान्दसः । जसि दीर्घाज्जसि चेति निषेधं बाधित्वा वा छन्दसि (पा ६-१-१०६) इति पूर्वसवर्णदीर्घत्वम् । ङीषः प्रत्ययस्वरेणोदात्तत्वम् । रातयः । मन्त्रे वृषेषपचमनविदभूवीरा उदात्तः (पा ३-३-९६) इति क्तिन उदात्तत्वम् । दस्यन्ति । दसु उपक्षये । दिवादिभ्यः । श्यन् । निघातः । ऊतयः । ऊतियूतीत्यादिना क्तिन्नुदात्तः । यदि । निपातत्वादाद्युदात्तः । संहितायां निपातस्य चेति दीर्घत्वम् । स्तोतृभ्यः । ष्टञ् स्तुतौ । धात्वादेः षः सः । तृचश्चित्त्वा दन्तोदात्तत्वम् । मंहते शपः पित्त्वादुदात्तत्वम् । तिङश्च लसार्वधातुकस्वरेण तिङ्ङतिङ इति निघातो न भवति निपातैर्यद्यदिहन्तेति निषेधात् ॥ ३ ॥</p>"
}
