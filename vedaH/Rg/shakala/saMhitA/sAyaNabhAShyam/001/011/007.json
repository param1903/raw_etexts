{
	"id" : "1.11.7",
	"classification" : {
		"mandala" : "1",
		"sukta" : "11",
		"ashtaka" : "1",
		"adhyaya" : "1",
		"varga" : "21",
		"anuvaka" : "3",
		"rik" : "7"
	},
	"attribute" : {
		"devata" : "इन्द्रः",
		"rishi" : "जेता माधुच्छन्दसः",
		"chandas" : "अनुष्टुप्"
	},
	"samhita" : {
		"lines" : [
			"मा॒याभि॑रिन्द्र मा॒यिनं॒ त्वं शुष्ण॒मवा॑तिरः",
			"वि॒दुष्थे॒ तस्य॒ मेधि॑रा॒स्तेषां॒ श्रवां॒स्युत्ति॑र"
		]
	},
	"samhitaAux" : {
		"lines" : [
			"मा॒याभि॑रिन्द्र मा॒यिनं॒ त्वं शुष्ण॒मवा॑तिरः ।",
			"वि॒दुष्टे॒ तस्य॒ मेधि॑रा॒स्तेषां॒ श्रवां॒स्युत्ति॑र ॥"
		]
	},
	"padapaatha" : {
		"lines" : [
			"मा॒याभिः॑ । इ॒न्द्र॒ । मा॒यिन॑म् । त्वम् । शुष्ण॑म् । अव॑ । अ॒ति॒रः॒ ।",
			"वि॒दुः । ते॒ । तस्य॑ । मेधि॑राः । तेषा॑म् । श्रवां॑सि । उत् । ति॒र॒ ॥"
		]
	},
	"sayanaBhashya" : "<p>हे इन्द्र त्वं मायिनं नानाविधकपटोपेतं शुष्णं भूतानां शोषणहेतुमेतन्नामकमसुरं मायाभिस्तत्प्रतिकूलैः कपटविशेषैः । यद्वा । तद्वधोपायगोचरप्रज्ञाभिः । अवातिरः । हिंसितवानसि । एतच्च यास्केनोक्तम् । इन्द्रः शुष्णं जघान (नि ३-११) इति । शुष्णं पिप्रुम् । ऋग्वे । १-१०३-८ । इत्यादिमन्त्रे चायमर्थो विस्पष्टम् । मेधिरा मेधावन्तोऽनुष्ठातारस्तस्य तादृशस्यते तव महिमानं विदुः । जानन्ति । तेषां जानतामनुष्ठातृणां श्रवांस्यन्नान्युत्तिर । वर्धय । केतः केतुरित्यादिष्वेकादशसु प्रज्ञानामसु मया वयुनमिति पठितम् । श्रवःशब्दं यास्को निर्वक्तिः । श्रव इत्यन्ननाम श्रूयत इति सतः । नि १०-३ । इति ॥ मायाभिः । माङ् मानॆ माच्छाससिसूभ्यो यः (उ ४-१०९) इति यप्रत्ययः । प्रत्ययस्वरः । मायिनम् । मायास्यास्तीति मायी । व्रीह्यादित्वादिनिप्रत्ययः (पा ५-२-११६) प्रत्ययस्वरः । शुष्णम् । शुष शोषणे । अस्मादन्तर्भावितण्यर्थान्निदित्यनुवृत्तौ तृषिशुषिरसिभ्यः किच्च । उ ३ । १२ । इति नप्रत्ययः नित्त्वादाद्युदात्तः । अतिरः । तरतेर्लङि व्यत्ययेन शः । तस्य ङित्वेन गुणाभावादृत इद्दातोरितीत्वम् । रपरत्वम् । विदुष्टे तस्य । गतमन्त्रे गतं मेधिराः । मिधृ मेधृ मेधाहिंसनयोः । औणादिक इरन् । नित्त्वादाद्युदात्तः । श्रवांसि । नब्विषयत्त्वादाद्युदात्तः ॥ ७ ॥</p>"
}
