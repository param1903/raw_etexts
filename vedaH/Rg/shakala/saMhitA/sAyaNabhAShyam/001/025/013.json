{
	"id" : "1.25.13",
	"classification" : {
		"mandala" : "1",
		"sukta" : "25",
		"ashtaka" : "1",
		"adhyaya" : "2",
		"varga" : "18",
		"anuvaka" : "6",
		"rik" : "13"
	},
	"attribute" : {
		"devata" : "वरुणः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"बिभ्र॑द्द्रा॒पिं हि॑र॒ण्ययं॒ वरु॑णो वस्त नि॒र्णिज॑म्",
			"परि॒ स्पशो॒ नि षे॑दिरे"
		]
	},
	"samhitaAux" : {
		"lines" : [
			"बिभ्र॑द्द्रा॒पिं हि॑र॒ण्ययं॒ वरु॑णो वस्त नि॒र्णिज॑म् ।",
			"परि॒ स्पशो॒ नि षे॑दिरे ॥"
		]
	},
	"padapaatha" : {
		"lines" : [
			"बिभ्र॑त् । द्रा॒पिम् । हि॒र॒ण्यय॑म् । वरु॑णः । व॒स्त॒ । निः॒ऽनिज॑म् ।",
			"परि॑ । स्पशः॑ । नि । से॒दि॒रे॒ ॥"
		]
	},
	"sayanaBhashya" : "<p>हिरण्ययं सुवर्णमयं द्रापिं कवचं बिभ्रद्धारयन्वरुणो निर्णिजं पुष्पं स्वशरीरं वस्त । आच्छादयति । स्पशो हिरण्यस्पर्शिनो रश्मयः परि नि षेदिरे । सर्वतो निषण्णाः ॥ बिभ्रत् । बिभर्ते शतरि नाभ्यस्ताच्चतुः (पा ७-१-७८) इति नुमभावः । अभ्यस्तानामादिरित्याद्युदात्तत्वम् । द्रापिम् । द्रा कुत्सायां गतौ । द्रापयतीषून्कुत्सितां गतीं प्रापयतीति द्रापिः कवचम् । अर्तिह्रीत्यादिना (पा ७-३-३६) पुगागमः औणादिक इप्रत्यये णिलोपः । हिरण्ययम् । ऋत्व्यवास्त्व्यवास्त्वमाध्वीहिरण्ययानि छन्दसि (पा ६-४-१७५) इति हिरण्यशब्दाद्विकारार्थे विहितस्य मयटो मशब्दलोपो निपातितः । वस्त । वस आच्छादने । लङ्यदादित्वाच्छपो लुक् । पूर्ववदडभावः । निर्णिजम् । णिजिर् शौचपोषणयोः । स्पशः । स्पश बाधनस्पर्शनयोः । क्विप्चेति क्विप् । नि षेदिरे । षद्लृ विशरणगत्यवसादनेषु । अस्माद्गत्यर्थात्कर्मणि लिट्येत्वाभ्यासलोपौ । सदेरप्रतेरिति षत्वं ॥ १३ ॥</p>"
}
