{
	"id" : "1.25.6",
	"classification" : {
		"mandala" : "1",
		"sukta" : "25",
		"ashtaka" : "1",
		"adhyaya" : "2",
		"varga" : "17",
		"anuvaka" : "6",
		"rik" : "6"
	},
	"attribute" : {
		"devata" : "वरुणः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"तदित्स॑मा॒नमा॑शाते॒ वेनं॑ता॒ न प्र यु॑च्छतः",
			"धृ॒तव्र॑ताय दा॒शुषे॑"
		]
	},
	"samhitaAux" : {
		"lines" : [
			"तदित्स॑मा॒नमा॑शाते॒ वेन॑न्ता॒ न प्र यु॑च्छतः ।",
			"धृ॒तव्र॑ताय दा॒शुषे॑ ॥"
		]
	},
	"padapaatha" : {
		"lines" : [
			"तत् । इत् । स॒मा॒नम् । आ॒शा॒ते॒ इति॑ । वेन॑न्ता । न । प्र । यु॒च्छ॒तः॒ ।",
			"धृ॒तऽव्र॑ताय । दा॒शुषे॑ ॥"
		]
	},
	"sayanaBhashya" : "<p>धृतव्रतायानुष्ठितकर्मणे दाशुषे हविर्दत्तवते यजमानाय वेनन्तौ कामयमानौ मित्रावरुणाविति शेषः । तावुभौ समानं साधारणं तदिदमस्माभिर्दत्तं तदेव हविराशाते । अश्नुवाते । न प्रयुच्छतः । कदाचिदपि प्रमादं न कुरुतः ॥ आशाते । अश्नोतेर्लिट द्विर्भावहलादिशेषौ । अत आदेः (पा ७-४-७२) इति नुडभावः । वेनन्ता । वेनतिः कान्तिकर्मा । सुपां सुलुगित्याकारः । प्र युच्छतः । युच्छ प्रमादे । दाशुषे । दाशृदान इत्यस्माद्दाश्वान् साह्वानिति क्वसुप्रत्ययो निपातितः । वसोः संप्रसारणमिति संप्रसारणम् । शासिवसिघसीनां चेति षत्वं ॥ ६ ॥</p>"
}
