{
	"id" : "1.25.12",
	"classification" : {
		"mandala" : "1",
		"sukta" : "25",
		"ashtaka" : "1",
		"adhyaya" : "2",
		"varga" : "18",
		"anuvaka" : "6",
		"rik" : "12"
	},
	"attribute" : {
		"devata" : "वरुणः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"स नो॑ वि॒श्वाहा॑ सु॒क्रतु॑रादि॒त्यः सु॒पथा॑ करत्",
			"प्र ण॒ आयूं॑षि तारिषत्"
		]
	},
	"samhitaAux" : {
		"lines" : [
			"स नो॑ वि॒श्वाहा॑ सु॒क्रतु॑रादि॒त्यः सु॒पथा॑ करत् ।",
			"प्र ण॒ आयूं॑षि तारिषत् ॥"
		]
	},
	"padapaatha" : {
		"lines" : [
			"सः । नः॒ । वि॒श्वाहा॑ । सु॒ऽक्रतुः॑ । आ॒दि॒त्यः । सु॒ऽपथा॑ । क॒र॒त् ।",
			"प्र । नः॒ । आयूं॑षि । ता॒रि॒ष॒त् ॥"
		]
	},
	"sayanaBhashya" : "<p>सुक्रतुः शोभनप्रज्ञः स आदित्यो वरुणो विश्वाहा सर्वेष्वहःसु नोऽस्मान् सुपथा शोभनमार्गेण सहितान्करत् । करोतु । किंच नोऽस्माकमायूंषि प्र तारिषत् । प्रवर्धयतु । सुपथा । स्वती पूजायाम् (पा २-२-१८) इति समासे न पूजानात् (पा ५-४-६९) इति समासान्तप्रतिषेधः । अव्ययपूर्वपदप्रकृतिस्वरेप्राप्ते परादिश्छन्दसि बहुलमित्युत्तरपदाद्युदात्तत्वम् । क्रत्वादयश्चेत्येतन्न भवति अबहुव्रीहित्वात् । बहुव्रीहौ हि तद्विधीयते । आद्युदात्तं द्व्यच्छन्दसि (पा ६-२-११९) इत्येतदपि न भवति । पथिन् शब्दस्यान्तोदात्तत्वात् । करत् । करोतेर्लेट व्यत्ययेन शप् । शपो लुकि लेटोऽडाटावित्यडागमः । इतश्च लोप इतीकारलोपः । यद्वा । छान्दसे लुङि कृमृदृरुहिभ्यः (पा ३-१-५९) इति च्लेरङ् । ऋदृशोऽङि गुणः (पा ७-४-१६) इति गुणः । बहुलं छन्दस्यमाङ्योगेऽपीत्यडभावः । प्र णः । उपसर्गाद्बहुलम् (पा ८-४-२८) इति नसो णत्वम् । तारिषत् । तारयतेर्लेट्यडागमः । सिब्बहुलं लेटीति सिप् । आदेशप्रत्यययोरिति षत्वं ॥ १२ ॥</p>"
}
