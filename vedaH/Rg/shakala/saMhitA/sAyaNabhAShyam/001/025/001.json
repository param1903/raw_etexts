{
	"id" : "1.25.1",
	"classification" : {
		"mandala" : "1",
		"sukta" : "25",
		"ashtaka" : "1",
		"adhyaya" : "2",
		"varga" : "16",
		"anuvaka" : "6",
		"rik" : "1"
	},
	"attribute" : {
		"devata" : "वरुणः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"यच्चि॒द्धि ते॒ विशो॑ यथा॒ प्र दे॑व वरुण व्र॒तम्",
			"मि॒नी॒मसि॒ द्यवि॑द्यवि"
		]
	},
	"samhitaAux" : {
		"lines" : [
			"यच्चि॒द्धि ते॒ विशो॑ यथा॒ प्र दे॑व वरुण व्र॒तम् ।",
			"मि॒नी॒मसि॒ द्यवि॑द्यवि ॥"
		]
	},
	"padapaatha" : {
		"lines" : [
			"यत् । चि॒त् । हि । ते॒ । विशः॑ । य॒था॒ । प्र । दे॒व॒ । व॒रु॒ण॒ । व्र॒तम् ।",
			"मि॒नी॒मसि॑ । द्यवि॑ऽद्यवि ॥"
		]
	},
	"sayanaBhashya" : "<p>हे वरुण यथा लोके विशः प्रजाः कदाचित्प्रमादं कुर्वन्ति तथा वयमपि ते तव संबन्धि यच्छिद्धि यदेव किंचिद्व्रतं कर्म द्यवि द्यवि प्रतिदिनं प्रमिनीमसि प्रमादेन हिंसितवन्तः । तदपि व्रतं प्रमादपरिहारेण साङ्गं कुर्विति शेषः ॥ यथा लित्सर्वेणाद्युदात्तत्वे प्राप्ते यथेति पादान्ते (फि ४-१७) इति सर्वानुदात्तत्वं मिनीमसि मीञ् हिंसायाम् । इदन्तो मसिः । क्रादिभ्यः श्ना । मीनातेर्निगमे (पा ७-३-८१) इति ह्रस्वत्वम् । ई हल्यघोरितीकारः । सति शिष्टस्वरबलीयस्त्वमन्यत्र विकरणेभ्य इति वचनात्तिङ एव स्वरः शिष्यते । यद्वृत्तयोगान्निघाताभावः ॥ १ ॥</p>"
}
