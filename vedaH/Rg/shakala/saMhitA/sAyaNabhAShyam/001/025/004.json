{
	"id" : "1.25.4",
	"classification" : {
		"mandala" : "1",
		"sukta" : "25",
		"ashtaka" : "1",
		"adhyaya" : "2",
		"varga" : "16",
		"anuvaka" : "6",
		"rik" : "4"
	},
	"attribute" : {
		"devata" : "वरुणः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"परा॒ हि मे॒ विम॑न्यवः॒ पतं॑ति॒ वस्य॑इष्थये",
			"वयो॒ न व॑स॒तीरुप॑"
		]
	},
	"samhitaAux" : {
		"lines" : [
			"परा॒ हि मे॒ विम॑न्यवः॒ पत॑न्ति॒ वस्य॑इष्टये ।",
			"वयो॒ न व॑स॒तीरुप॑ ॥"
		]
	},
	"padapaatha" : {
		"lines" : [
			"परा॑ । हि । मे॒ । विऽम॑न्यवः । पत॑न्ति । वस्यः॑ऽइष्टये ।",
			"वयः॑ । न । व॒स॒तीः । उप॑ ॥"
		]
	},
	"sayanaBhashya" : "<p>हे वरुण मे मम शुनःशेपस्य विमन्यवः क्रोधरहिता बुद्धयो वस्यइष्टये वसीयसोऽतिशयेन वसुमतो जीवनस्य प्राप्तये परा पतन्ति । पराङ्मुखाः पुनरावृत्तिरहिताः प्रसरन्ति । हिशब्दोऽस्मिन्नर्थे सर्वजनप्रसिद्धिमाह । परापतने दृष्टान्तः । वयो न । पक्षिणो यथा वसतीर्निवासस्थानान्युप सामीप्येन प्राप्नुवन्ति तद्वत् ॥ पतन्ति । पादादित्वान्निघाताभावः वस्य इष्टये वसुमच्छब्दाद्विन्मतोर्लुगिति मतुपो लुकि टलोप ईयसुनो यकारलोपश्छान्दसः । वसतीः । शतुरनुम इति ङीप उदात्तत्वं ॥ ४ ॥</p>"
}
