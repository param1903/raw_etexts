{
	"id" : "1.19.2",
	"classification" : {
		"mandala" : "1",
		"sukta" : "19",
		"ashtaka" : "1",
		"adhyaya" : "1",
		"varga" : "36",
		"anuvaka" : "5",
		"rik" : "2"
	},
	"attribute" : {
		"devata" : "अग्निर्मरुतश्च",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"न॒हि दे॒वो न मर्त्यो॑ म॒हस्तव॒ क्रतुं॑ प॒रः",
			"म॒रुद्भि॑रग्न॒ आ ग॑हि"
		]
	},
	"samhitaAux" : {
		"lines" : [
			"न॒हि दे॒वो न मर्त्यो॑ म॒हस्तव॒ क्रतुं॑ प॒रः ।",
			"म॒रुद्भि॑रग्न॒ आ ग॑हि ॥"
		]
	},
	"padapaatha" : {
		"lines" : [
			"न॒हि । दे॒वः । न । मर्त्यः॑ । म॒हः । तव॑ । क्रतु॑म् । प॒रः ।",
			"म॒रुत्ऽभिः॑ । अ॒ग्ने॒ । आ । ग॒हि॒ ॥"
		]
	},
	"sayanaBhashya" : "<p>हे अग्ने महो महतस्तव संबन्धिनं क्रतुं कर्मविशेषमुल्लङ्घ्य परोनहि उत्कृष्टो देवो न भवति खलु । तथा मर्त्यो मनुष्यश्च परो न भवति । ये मनुष्यास्त्वदीयं क्रतुमनुतिष्ठन्ति ये च देवास्त्वदीये क्रताविज्यन्ते त एवोत्कृष्टा इत्यर्थः । मरुद्भिरित्यादि पूर्ववत् ॥ नहि । एवमादीनामन्त इत्यन्तोदात्त । देवः ॥ पचाद्यजन्तश्चित्त्वादन्तोदात्तः । महः । महतस्तलोपश्छान्दसः । बृहन्महतोरुपसङ्ख्यानम् । पा ६-१-१७३-१ । इति विभक्तेरुदात्तत्वम् । तव युष्मदस्मदो र्ङसीत्याद्युदात्तत्वम् । क्रतुम् । कृञः कतुः (उ १-७८) प्रत्ययाद्युदात्तत्वम् । गहि । गम्लृ सृप्लृगतौ । लोटः सेर्हिः । बहुलं छन्दसीति शपो लुक् । अनुदात्तोपदेशेत्यादिनानुनासिकलोपः । तस्यासिद्धवदत्रा भादित्यसिद्धत्वादतो हेरिति लुङ्न भवति । निघातः ॥ २ ॥</p>"
}
