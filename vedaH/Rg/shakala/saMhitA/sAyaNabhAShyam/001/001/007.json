{
	"id" : "1.1.7",
	"classification" : {
		"mandala" : "1",
		"sukta" : "1",
		"ashtaka" : "1",
		"adhyaya" : "1",
		"varga" : "2",
		"anuvaka" : "1",
		"rik" : "7"
	},
	"attribute" : {
		"devata" : "अग्निः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"उप॑ त्वाग्ने दि॒वेदि॑वे॒ दोषा॑वस्तर्धि॒या व॒यम्",
			"नमो॒ भरं॑त॒ एम॑सि"
		]
	},
	"samhitaAux" : {
		"lines" : [
			"उप॑ त्वाग्ने दि॒वेदि॑वे॒ दोषा॑वस्तर्धि॒या व॒यम् ।",
			"नमो॒ भर॑न्त॒ एम॑सि ॥"
		]
	},
	"padapaatha" : {
		"lines" : [
			"उप॑ । त्वा॒ । अ॒ग्ने॒ । दि॒वेऽदि॑वे । दोषा॑ऽवस्तः । धि॒या । व॒यम् ।",
			"नमः॑ । भर॑न्तः । आ । इ॒म॒सि॒ ॥"
		]
	},
	"sayanaBhashya" : "<p>हे अग्ने वयमनुष्ठातारो दिवे दिवे प्रतिदिनं दोषावस्ता रात्रावहनि च धिया बुद्ध्या नमो भरन्तो नमस्कारं संपादयन्त उप समीपे त्वैमसि । त्वामागच्छामः । उपशब्दस्य निपातस्वरः । फि । ४-१२ । त्वामौ द्वितीयायाः । पा । ८-१-२३ । इति युष्मच्छब्दस्यानुदात्तस्त्वादेशः । दोषाशब्दो रात्रिवाची । वस्त इत्यहर्वाची । द्वन्द्वसमासे कार्तकौजपादित्वात् (पा ६-२-३७) आद्युदात्तः । सावेकाचः (पा ६-१-१६८) इति धियो विभक्तिरुदात्ता । नम इति निपातः भरन्त इत्यत्र शपः (पा ३-१-६८) पित्त्वाच्छतुर्लसार्वधातुकत्वाच्चानुदात्तत्वे सति (पा ६-१-१८६) धातुस्वरः शिष्यते । इमसीत्यत्रेदन्तो मसिः (पा ७-१-४६) इत्यादेशो निघातश्च ॥ ७ ॥</p>"
}
