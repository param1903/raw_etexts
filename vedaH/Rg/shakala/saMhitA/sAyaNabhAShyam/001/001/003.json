{
	"id" : "1.1.3",
	"classification" : {
		"mandala" : "1",
		"sukta" : "1",
		"ashtaka" : "1",
		"adhyaya" : "1",
		"varga" : "1",
		"anuvaka" : "1",
		"rik" : "3"
	},
	"attribute" : {
		"devata" : "अग्निः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"अ॒ग्निना॑ र॒यिम॑श्नव॒त्पोष॑मे॒व दि॒वेदि॑वे",
			"य॒शसं॑ वी॒रव॑त्तमम्"
		]
	},
	"samhitaAux" : {
		"lines" : [
			"अ॒ग्निना॑ र॒यिम॑श्नव॒त्पोष॑मे॒व दि॒वेदि॑वे ।",
			"य॒शसं॑ वी॒रव॑त्तमम् ॥"
		]
	},
	"padapaatha" : {
		"lines" : [
			"अ॒ग्निना॑ । र॒यिम् । अ॒श्न॒व॒त् । पोष॑म् । ए॒व । दि॒वेऽदि॑वे ।",
			"य॒शस॑म् । वी॒रव॑त्ऽतमम् ॥"
		]
	},
	"sayanaBhashya" : "<p>येऽयं होत्रा स्तुत्योऽग्निस्तेनाग्निना निमित्त भूतेन यजमानो रयि धनमश्नवत् । प्राप्नोति । कीदृशं रयिम् । दिवे दिवे पोषमेव प्रतिदिनं पुष्यमाणतया वर्धमानमेव । न तु कदाचिदपि क्षीयमाणाम् । यशसं दानादिना यशोयुक्तं वीरवत्तममशिशयेन पुत्रभृत्यादिवीरपुरुषोपेतम् । सति हि धने पुरुषाः संपद्यन्ते । रयिशब्दो मघमित्यादिधननामसु पठितः । तत्र फिट्स्वरः । अश्नोतेर्धातोर्लेट व्यत्ययेन तिप् । इतश्च लोपः (पा ३-४-९७) इतीकार लोपः । लेटोऽडाटौ (पा ३-४-९४) इत्यडागमः । ततोऽश्नवदिति भवति । तस्य निघातः । घञन्तत्वात् (पा ६-१-१९७) पोषशब्द अद्युदात्तः । एवशब्दस्य निपातत्वेऽप्येवादीनामन्तः (फि ४-१४) इत्यन्तोदात्तत्वम् । वकारान्ताद्दिव्यशब्दात्परस्याः सप्तम्याः सुपां सुलुक् (पा ७-१-३९) इत्यादिना शे भावे सति । सावेकाच इत्यादिना (पा । ६-१-१६८) ऊडिदंपदादित्यादिना वा (पा ६-१-१७१) तस्योदात्तत्वम् । नित्यवीप्सयोः (पा ८-१-४) इति द्विर्भावे सत्युत्तरभागस्यानुदात्तं च (पा ८-१-३) इत्यनुदात्तत्वम् । यशोऽस्यास्तीति विग्रहे सत्यर्शआदिभ्योऽच् (पा ५-२-१२७) इत्यच् प्रत्ययः । चित्स्वरं व्यत्ययेन बाधित्वा मध्योदात्तत्वम् । फिट्स्वरेणान्तोदात्ताद्वीरशब्दादुत्तरयोर्मतुप्तमपोः पित्त्वादनुदात्तत्वम् । ह्रस्वनुड्ब्याम् (पा ६-१-१७६) इति तु न । साववर्णान्तत्वात् । न गोश्वन् (पा ६-१-१८२) इति प्रतिषेधः ॥</p><p>अभिप्लवषडहस्य मध्यवर्तिषूक्थ्येषु तृतीयसवने मैत्रावरुणस्याग्ने यं यज्ञमित्यादिको वैकल्पिकोऽनुरूपस्तृचः । एतच्च सप्तमाध्याय एह्यू ष्वित्यादिखंडे सूत्रितम् । अग्निं वो वृधन्तमग्ने यं यज्ञमध्वरम् (आ ७-८) इति ॥ ३ ॥</p>"
}
