{
	"id" : "1.1.6",
	"classification" : {
		"mandala" : "1",
		"sukta" : "1",
		"ashtaka" : "1",
		"adhyaya" : "1",
		"varga" : "2",
		"anuvaka" : "1",
		"rik" : "6"
	},
	"attribute" : {
		"devata" : "अग्निः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"यदं॒ग दा॒शुषे॒ त्वमग्ने॑ भ॒द्रं क॑रि॒ष्यसि॑",
			"तवेत्तत्स॒त्यमं॑गिरः"
		]
	},
	"samhitaAux" : {
		"lines" : [
			"यद॒ङ्ग दा॒शुषे॒ त्वमग्ने॑ भ॒द्रं क॑रि॒ष्यसि॑ ।",
			"तवेत्तत्स॒त्यम॑ङ्गिरः ॥"
		]
	},
	"padapaatha" : {
		"lines" : [
			"यत् । अ॒ङ्ग । दा॒शुषे॑ । त्वम् । अग्ने॑ । भ॒द्रम् । क॒रि॒ष्यसि॑ ।",
			"तव॑ । इत् । तत् । स॒त्यम् । अ॒ङ्गि॒रः॒ ॥"
		]
	},
	"sayanaBhashya" : "<p>अङ्गेत्यभिमुखीकरणार्थो निपातः । अङ्गाग्ने हे अग्ने त्वं दाशुषे हविर्दत्तवते यजमानाय तत्प्रीत्यर्थं यद्भद्रं वित्तगृहप्रजापशुरूपं कल्याणं करिष्यसि तद्भद्रं तवेत् तवैव । सुखहेतुरिति शेषः । हे अङ्गिरोऽग्ने एतच्च सत्यं न त्वत्र विसंवादोऽस्ति । यजमानस्य वित्तादिसंपत्तौ सत्यामुत्तरक्रत्वनुष्ठानेनाग्नेरेव सुखं भवति । भद्रशब्दार्थं शाट्यायनिनः समामनन्ति । यद्वै पुरुषस्य वित्तं तद्भद्रं गृहा भद्रं प्रजा भद्रं पशवो भद्रमिति । अङ्गशब्दस्य निपातत्वेऽपि । फि । ४-१२ । अभ्यादित्वादन्तोदात्तत्वम् । दाश्वान् साह्वान् (पा ६-१-१२) इति सूत्रेण दाशृ दान इति धातोः क्वसुप्रत्ययो निपातितः । तत्र प्रत्ययस्वरः । आमन्त्रितस्याग्नि शब्दस्य पदा त्परत्वेनाष्टमिकानुदात्तत्वम् (पा ८-१-१९) न शङ्कनीयम् । अपादादौ (पा ८-१-१८) इति पर्युदस्तत्वात् । ततः षाष्ठिकम् (पा ६-१-१९८) आद्युदात्तत्वमेव । भद्रशब्दस्य न ब्विषयत्वेन (फि २-३) आद्युदात्तत्वप्रसक्तावपि भदि कल्याण इति धातोरुपरि रक्प्रत्ययेन निपातनादन्तोदात्तत्वम् । अस्मिन्वाक्ये यच्छब्दप्रयोगान्नि पातैर्यद्यदिहन्त (पा ८-१-३०) इति निघाते प्रतिषिद्धे स्यप्रत्ययस्वरेण (पा ३-१-३३) सति शिष्टेन करिष्यसिशब्द उपान्त्योदात्तः । तवेत्यत्र युष्मदस्मदोर्ङसि (पा ६-१-२११) इत्याद्युदात्तत्वम् । अङ्गिरा अङ्गाराः (नि ३-१७) इति यास्कः । ऐतरेयिणोऽपि प्रजापतिदुहितृध्यानोपाख्याने समामनन्ति । येंऽगारा आसंस्तेंऽगिरसोऽभवन् । ऐ ब्रा ३-३४ । इति । तस्मादङ्गिरोनामकमुनिकारणत्वादङ्गाररूपस्याग्नेरङ्गिरस्त्वम् । अत्रपदात्परत्वेनाष्टमिकानुदात्तत्वं ॥</p><p>अग्नीषोमप्रणयन उप त्वाग्न इत्यादिकोऽनुवचनीयस्तृचः । एतच्च ब्राह्मणे समाम्नातम् । उप त्वाग्ने दिवेदिव उप प्रियं पनिप्नतमिति तिस्रश्चैकां चान्वाह । ऐ ब्रा १-३० । इति ॥ ६ ॥</p>"
}
