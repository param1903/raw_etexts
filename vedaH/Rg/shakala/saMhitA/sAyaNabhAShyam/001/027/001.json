{
	"id" : "1.27.1",
	"classification" : {
		"mandala" : "1",
		"sukta" : "27",
		"ashtaka" : "1",
		"adhyaya" : "2",
		"varga" : "22",
		"anuvaka" : "6",
		"rik" : "1"
	},
	"attribute" : {
		"devata" : "अग्निः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"अश्वं॒ न त्वा॒ वार॑वन्तं वं॒दध्या॑ अ॒ग्निं नमो॑भिः",
			"स॒म्राजं॑तमध्व॒राणा॑म्"
		]
	},
	"samhitaAux" : {
		"lines" : [
			"अश्वं॒ न त्वा॒ वार॑वन्तं व॒न्दध्या॑ अ॒ग्निं नमो॑भिः ।",
			"स॒म्राज॑न्तमध्व॒राणा॑म् ॥"
		]
	},
	"padapaatha" : {
		"lines" : [
			"अश्व॑म् । न । त्वा॒ । वार॑ऽवन्तम् । व॒न्दध्यै॑ । अ॒ग्निम् । नमः॑ऽभिः ।",
			"स॒म्ऽराज॑न्तम् । अ॒ध्व॒राणा॑म् ॥"
		]
	},
	"sayanaBhashya" : "<p>अध्वराणां यज्ञानां सम्राजन्तं सम्राट् स्वरूपं स्वामिनमग्निं त्वां नमोभिः स्तुतिभिर्वन्दध्यै वन्दितुं प्रवृत्ता इति शेषः । अत्र दृष्टान्तः । वारवन्तं वालयुक्तमश्वं न अश्वमिव । अश्वो यथा वालैर्बाधकान्मशकमक्षिकादीन्परिहरति तथा त्वमपि ज्वालाभिरस्मद्विरोधिनः परिहरसीत्यर्थः ॥ वारवन्तम् । मतुपः पित्त्वादनु दात्तत्वम् । घञो ञित्त्वादाद्युदात्तो वारशब्दः । कर्षात्वत इत्यन्तोदात्तत्वं व्यत्ययेन न प्रवर्तते । वन्दद्यै । वदि अभिवादनस्तुत्योः । इदितो नुम् धातोरिति नुम् । तुमर्थे सेसेनित्यध्यैप्रत्ययः । प्रत्ययस्वरः । सम्राजन्तम् । शपः पित्त्वादनुदात्तत्वम् । शतुश्च लसार्वधातुकस्वरेण धातुस्वरः शिष्यते । समासे कृदुत्तरपदप्रकृतिस्वरेण स एव । अध्वराणाम् । नञ् सुभ्यामित्युत्तरपदान्तोदात्तत्वं ॥ १ ॥</p>"
}
