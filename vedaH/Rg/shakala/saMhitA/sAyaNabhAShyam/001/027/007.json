{
	"id" : "1.27.7",
	"classification" : {
		"mandala" : "1",
		"sukta" : "27",
		"ashtaka" : "1",
		"adhyaya" : "2",
		"varga" : "23",
		"anuvaka" : "6",
		"rik" : "7"
	},
	"attribute" : {
		"devata" : "अग्निः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"यम॑ग्ने पृ॒त्सु मर्त्य॒मवा॒ वाजे॑षु॒ यं जु॒नाः",
			"स यन्ता॒ शश्व॑ती॒रिषः॑"
		]
	},
	"samhitaAux" : {
		"lines" : [
			"यम॑ग्ने पृ॒त्सु मर्त्य॒मवा॒ वाजे॑षु॒ यं जु॒नाः ।",
			"स यन्ता॒ शश्व॑ती॒रिषः॑ ॥"
		]
	},
	"padapaatha" : {
		"lines" : [
			"यम् । अ॒ग्ने॒ । पृ॒त्ऽसु । मर्त्य॑म् । अवाः॑ । वाजे॑षु । यम् । जु॒नाः ।",
			"सः । यन्ता॑ । शश्व॑तीः । इषः॑ ॥"
		]
	},
	"sayanaBhashya" : "<p>हे अग्ने पृत्सु सङ्ग्रामेषु यं मर्त्यं यजमानमवा अवसि रक्षसि । यं पुरुषं वाजेषु सङ्ग्रामेषु जुनाः प्रेरयसि । स नरो यजमानः शाश्वतीरिषो नित्यान्यन्नानि यन्ता । नियन्तुं समर्थो भवति ॥ पृत्सु । पदादिषु मांस्पृत्स्नूनामुपसङ्ख्यानम् । पा ६-१-६३-१ । इति पृतनाशब्दस्य पृदादेशः । सावेकाच इति विभक्तेरुदात्तत्वम् । अवाः । आवः । अकाराकारयोर्विपर्ययः । यद्वा । लेट्याडागमः । इतश्चेति सिप इकारस्य लोपः । जुनाः । जू इति गत्यर्थः सौत्रो धातुः । लङः सिप् । क्रादिभ्यः श्ना । बहुलं छन्दस्यमाङ्योगेऽपीत्यडागमाभावः । यद्वृत्तयोगादनिघातः । यन्ता तृनो नित्त्वादाद्युदात्तत्वम् । शश्वतीः । उगितश्चेति ङीप् ॥ ७ ॥</p>"
}
