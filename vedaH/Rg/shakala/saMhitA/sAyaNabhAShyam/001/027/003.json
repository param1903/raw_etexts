{
	"id" : "1.27.3",
	"classification" : {
		"mandala" : "1",
		"sukta" : "27",
		"ashtaka" : "1",
		"adhyaya" : "2",
		"varga" : "22",
		"anuvaka" : "6",
		"rik" : "3"
	},
	"attribute" : {
		"devata" : "अग्निः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"स नो॑ दू॒राच्चा॒साच्च॒ नि मर्त्या॑दघा॒योः",
			"पा॒हि सद॒मिद्वि॒श्वायुः॑"
		]
	},
	"samhitaAux" : {
		"lines" : [
			"स नो॑ दू॒राच्चा॒साच्च॒ नि मर्त्या॑दघा॒योः ।",
			"पा॒हि सद॒मिद्वि॒श्वायुः॑ ॥"
		]
	},
	"padapaatha" : {
		"lines" : [
			"सः । नः॒ । दू॒रात् । च॒ । आ॒सात् । च॒ । नि । मर्त्या॑त् । अ॒घ॒ऽयोः ।",
			"पा॒हि । सद॑म् । इत् । वि॒श्वऽआ॑युः ॥"
		]
	},
	"sayanaBhashya" : "<p>हे अग्ने विश्वायुर्व्याप्तगमनः स त्वं दूराच्च दूरेऽपि आसाच्चासन्नदेशेऽपि अघायोरघं पापमनिष्टं कर्तुमिच्छतो मर्त्यान्मनुष्याद्वैरिणो नोऽस्मान्सदमित् सर्वदैव नि पाहि । नितरां पालय ॥ अघायोः । सुप आत्मनः क्यच् । अश्वाघस्यात् (पा ७-४-३७) इत्यात्वम् । पाहि । पादादित्वादनिघातः । विश्वायुः । इण् गतावित्यस्माद्भावे एतेर्णिच्च (उ २-११९) इत्युसिः । विश्वमयनं गगनं यस्येति बहुव्रीहिः । बहुव्रीहौ विश्वं संज्ञायामिति पूर्वपदान्तोदात्तत्वं ॥ ३ ॥</p>"
}
