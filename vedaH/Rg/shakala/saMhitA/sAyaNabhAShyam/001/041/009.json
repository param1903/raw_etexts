{
	"id" : "1.41.9",
	"classification" : {
		"mandala" : "1",
		"sukta" : "41",
		"ashtaka" : "1",
		"adhyaya" : "3",
		"varga" : "23",
		"anuvaka" : "8",
		"rik" : "9"
	},
	"attribute" : {
		"devata" : "वरुणमित्रार्यमणः",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"च॒तुर॑श्चि॒द्दद॑मानाद्बिभी॒यादा निधा॑तोः",
			"न दु॑रु॒क्ताय॑ स्पृहयेत्"
		]
	},
	"samhitaAux" : {
		"lines" : [
			"च॒तुर॑श्चि॒द्दद॑मानाद्बिभी॒यादा निधा॑तोः ।",
			"न दु॑रु॒क्ताय॑ स्पृहयेत् ॥"
		]
	},
	"padapaatha" : {
		"lines" : [
			"च॒तुरः॑ । चि॒त् । दद॑मानात् । बि॒भी॒यात् । आ । निऽधा॑तोः ।",
			"न । दुः॒ऽउ॒क्ताय॑ । स्पृ॒ह॒ये॒त् ॥"
		]
	},
	"sayanaBhashya" : "<p>घ्नन्तं शपन्तं च मा प्रतिवोच इति यदुक्तं तत्रोपपत्तिरुच्यते । दुरुक्ताय न स्पृहयेत् । दुष्टं वाक्यं न कामयेत् किन्तु दुरुक्ताद्बिभीयात् । तत्रावशिष्टो मन्त्रभागः सर्वोपि दृष्टान्तः । चिदित्युपमार्थे वर्तते । अक्षद्यूतं कुर्वतोरुभयोर्मध्ये यः पुमान् चतुरश्चतुः सङ्ख्याकान्कपर्दकान्ददमानाद्द दतो हस्ते धारयतः पुरुषात् । आ निधातोः कपर्दकनिपातपर्यन्तं बिभीयात् अस्य जयो भविष्यति । न भविष्यतीत्यन्यो भीतिं प्राप्नुयात् । अत्र यथा भयं तथादुरुक्ताद्भेतव्यमिति धर्मरहस्यम् । तस्मादहं घ्नन्तं शपन्तं मा प्रतिवोच इत्यभिप्रायः । अत्र निरुक्तं चतुरोऽक्षान्धारयत इति । तद्यथा कितवाद्बिभियादेवमेव दुरुक्ताद्बिभीयान्न दुरुक्ताय स्पृहयेत् (नि ३-१६) इति ॥ चतुरः । चतुरः शसि (पा ६-१-१६७) इति विभक्तेः पूर्वस्योदात्तत्वम् । ददमानात् । दद दाने । अत्र धारणार्थः शपः पित्वादनुदात्तत्वम् । अदुपदेशाल्लसार्वधातुकानुदात्तत्वेन शानजनुदात्तः धातुस्वरः एव शिष्यते । बिभीयात् । ञिभी भये । लिङि जुहोत्यादित्वाच्छपः श्लुः । यासुट उदात्तत्वम् । पादादित्वान्निघाताभावः । निधातो । निपूर्वाद्दधातेः सितनिगमीत्यादिना (उ १-७०) भावे शुन्प्रत्ययः । व्यत्ययेनाद्युदात्तत्वम् । तादौ चेति गतिस्वरो न भवति । अताविति पर्युदस्तत्वात् । दुरुक्ताय । स्पृहेरीप्सितः (पा १-४-३६) इति संप्रदानसंज्ञायां चतुर्थी संप्रधाने (पा २-३-१३) इति चतुर्थी । स्पृहयेत् । स्पृह ईप्सायाम् । चुरादिरदन्तः । अतो लोपस्य स्थानिवद्भावाल्लघूपधगुणाभावः ॥ २३ ॥ ९ ॥</p>"
}
