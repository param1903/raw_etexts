{
	"id" : "1.41.8",
	"classification" : {
		"mandala" : "1",
		"sukta" : "41",
		"ashtaka" : "1",
		"adhyaya" : "3",
		"varga" : "23",
		"anuvaka" : "8",
		"rik" : "8"
	},
	"attribute" : {
		"devata" : "वरुणमित्रार्यमणः",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"मा वो॒ घ्नन्तं॒ मा शपं॑तं॒ प्रति॑ वोचे देव॒यन्त॑म्",
			"सु॒म्नैरिद्व॒ आ वि॑वासे"
		]
	},
	"samhitaAux" : {
		"lines" : [
			"मा वो॒ घ्नन्तं॒ मा शप॑न्तं॒ प्रति॑ वोचे देव॒यन्त॑म् ।",
			"सु॒म्नैरिद्व॒ आ वि॑वासे ॥"
		]
	},
	"padapaatha" : {
		"lines" : [
			"मा । वः॒ । घ्नन्त॑म् । मा । शप॑न्तम् । प्रति॑ । वो॒चे॒ । दे॒व॒ऽयन्त॑म् ।",
			"सु॒म्नैः । इत् । वः॒ । आ । वि॒वा॒से॒ ॥"
		]
	},
	"sayanaBhashya" : "<p>हे मित्रादयो देवा देवयन्तं देवान्कामयमानं यजमानं यः शत्रुर्हन्ति घ्नन्तं तादृशं शत्रुं वो युष्मभ्यं मा प्रति वोचे । दुरुक्तकथनभीत्याहं न कथयामि । तथा यजमानं यः शत्रुः शपति तमपि शपन्तं मा प्रति वोचे । भवद्भिरेव विचार्य शिक्षणीय इत्यर्थः । अहं तु सुम्नैरित् धनैरेव वो युष्माना विवासे । सर्वतः परिचरामि ॥ घ्नन्तम् । हन्तीति घ्नन् । गमहनेत्यादिनोपधालोपः । हो हन्तेरिति कुत्वे प्रत्ययस्वरः । शपन्तम् । शप आक्रोशे अदुपदेशाल्लसार्वधातुकानुदात्तत्वे धातुस्वरः । वोचे । ब्रूञ् व्यक्तायां वाचि । माङि लुङीट ब्रुवो वचिः (पा २-४-५३) इति वचिः । अस्यतिवक्तीत्यादिना च्लेरङादेशः । वच उमित्युमागमः । न माङ्योग इत्यडभावः । देवयन्तम् । सुप आत्मनः क्यच् । न छन्दस्यपुत्रस्येतीत्वप्रतिषेधः । सुम्नैः । म्ना अभ्यासे । सुष्ठु म्नायतेऽभ्यस्यत इति सुम्नम् । आतश्चोपसर्ग इति कप्रत्ययः । आतो लोप इट चेत्याकारलोपः । विवासे । विनासतिः परिचरणकर्मा ॥ ८ ॥</p>"
}
