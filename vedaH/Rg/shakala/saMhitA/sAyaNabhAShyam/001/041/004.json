{
	"id" : "1.41.4",
	"classification" : {
		"mandala" : "1",
		"sukta" : "41",
		"ashtaka" : "1",
		"adhyaya" : "3",
		"varga" : "22",
		"anuvaka" : "8",
		"rik" : "4"
	},
	"attribute" : {
		"devata" : "आदित्याः",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"सु॒गः पन्था॑ अनृक्ष॒र आदि॑त्यास ऋ॒तं य॒ते",
			"नात्रा॑वखा॒दो अ॑स्ति वः"
		]
	},
	"samhitaAux" : {
		"lines" : [
			"सु॒गः पन्था॑ अनृक्ष॒र आदि॑त्यास ऋ॒तं य॒ते ।",
			"नात्रा॑वखा॒दो अ॑स्ति वः ॥"
		]
	},
	"padapaatha" : {
		"lines" : [
			"सु॒ऽगः । पन्थाः॑ । अ॒नृ॒क्ष॒रः । आदि॑त्यासः । ऋ॒तम् । य॒ते ।",
			"न । अत्र॑ । अ॒व॒ऽखा॒दः । अ॒स्ति॒ । वः॒ ॥"
		]
	},
	"sayanaBhashya" : "<p>हे आदित्यास ऋुतं यते यज्ञं गच्छते भवत्समूहाय पन्था मार्गः सुगः सुष्ठु गन्तुं शक्यः अनृक्षरः कंटकरहितश्च । अत्रास्मिन्कर्मणि वो युष्माकमवखादोऽवमन्तव्यः । खादो जुगुप्सितहविर्विशेषो नास्ति । तस्मादिहागन्तव्यमित्यर्थः ॥ सुगः । सुदुरोरधिकरण इति गमेर्डप्रत्ययः । पन्थाः । पथिमथोः सर्वनामस्थान इत्याद्युदात्तत्वम् । अनृक्षरः । ऋषी गतौ । ऋषन्त्यन्तर्गच्छन्तीत्यृक्षराः कंटकाः । तन्यृषिभ्यां क्सरन् (उ ३-७५) इति क्सरन्प्रत्ययः कित्वाद्गुणाभावः । कत्वषत्वे । यास्कस्त्वाह । ऋक्षरः कंटक ऋच्छतेः (नि ९-३२) इति । न विद्यन्ते ऋक्षरा अस्मिन्नित्यनृक्षरः नञ्सुभ्यामित्युत्तरपदान्तोदात्तत्वम् । आदित्यासः । अदितेः पुत्रा आदित्याः । दित्यदित्यादित्येश्यादिना (पा ४-१-८५) ण्यप्रत्ययः । आज्जसेरसुक् । आमन्त्रिताद्युदात्तत्वम् । पादादित्वादाष्टमिकनिघाताभावः । यते । इण् गतौ । लटः शतृ । अदादित्वाच्छपो लुक् । इणो यण् (पा ६-४-८१) इति यणादेशः । शतुरनुम इति विभक्तेरुदात्तत्वम् । अवखादः । खादृ भक्षणे । भावे घञ् । अवमतः खादोऽवखादः । थाथादिनोत्तरपदान्तोदात्तत्वं ॥ ४ ॥</p>"
}
