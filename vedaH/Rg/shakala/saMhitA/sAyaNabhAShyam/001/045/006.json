{
	"id" : "1.45.6",
	"classification" : {
		"mandala" : "1",
		"sukta" : "45",
		"ashtaka" : "1",
		"adhyaya" : "3",
		"varga" : "32",
		"anuvaka" : "9",
		"rik" : "6"
	},
	"attribute" : {
		"devata" : "अग्निः",
		"rishi" : "प्रस्कण्वः काण्वः",
		"chandas" : "अनुष्टुप्"
	},
	"samhita" : {
		"lines" : [
			"त्वां चि॑त्रश्रवस्तम॒ हवं॑ते वि॒क्षु जं॒तवः॑",
			"शो॒चिष्के॑शं पुरुप्रि॒याग्ने॑ ह॒व्याय॒ वोळ्ह॑वे"
		]
	},
	"samhitaAux" : {
		"lines" : [
			"त्वां चि॑त्रश्रवस्तम॒ हव॑न्ते वि॒क्षु ज॒न्तवः॑ ।",
			"शो॒चिष्के॑शं पुरुप्रि॒याग्ने॑ ह॒व्याय॒ वोळ्ह॑वे ॥"
		]
	},
	"padapaatha" : {
		"lines" : [
			"त्वाम् । चि॒त्र॒श्र॒वः॒ऽत॒म॒ । हव॑न्ते । वि॒क्षु । ज॒न्तवः॑ ।",
			"शो॒चिःऽके॑शम् । पु॒रु॒ऽप्रि॒य॒ । अग्ने॑ । ह॒व्याय॑ । वोळ्ह॑वे ॥"
		]
	},
	"sayanaBhashya" : "<p>अश्वमेधे पौष्ण्यामिष्टौ स्विष्टकृतोऽनुवाक्या त्वां चित्रश्रवस्तमेत्येषा । सर्वान्कामानाप्स्यन्निति खंडे सूत्रितम् । त्वां चित्रश्रवस्तम यद्वाहिष्ठं तदग्नये । आ १०-६ । इति ॥</p><p>हे चित्रश्रवस्तमातिशयेन विविधहवीरूपान्न युक्त पुरुप्रिय बहूनां यजमानानां प्रीतिकराग्ने त्वां हव्याय वोळ्हवे हविर्वोढुं विक्षु जन्तवः प्रजासूत्पन्ना यजमाना हवन्ते । आह्वयन्ति । कीदृशम् । शोचिष्केशं दीप्तिरूपकेशोपेतम् । तथा च वाजसनेयिन आमनन्ति । शोचन्त इव ह्येतस्य समिद्दस्य रश्मयः केशा इति ॥ चित्रश्रवस्तम । श्रव इत्यन्ननाम । चित्रं श्रवो यस्यासौ चित्रश्रवाः । अतिशयेन चित्रश्रवाश्चित्रश्रवस्तमः । आमन्त्रितानुदात्तत्वम् । शोचिष्केशम् । सुच दीप्तौ । अर्चिशुचिहुसृपिछादिछर्दिभ्य इसिः (उ २-१०९) इतीसिः । प्रत्ययस्वरः । बहुव्रीहौ पूर्वपदप्रकृतिस्वरत्वम् । हव्याय । हवनक्रियया प्राप्यत्वात् क्रियाग्रहणं कर्तव्यमिति संप्रदानत्वाच्चतुर्थी । वोळ्हवे । वह प्रापणे । तुमर्थे सेसेनिति तवेन्प्रत्ययः । ढत्वधत्वष्टुत्वढलोपेषु कृतेषु सहिवहोरोदवर्णस्य (पा ६-३-११२) इत्यकारस्यौकारः । नित्त्वादाद्युदात्तत्वं ॥ ६ ॥</p>"
}
