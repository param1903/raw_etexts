{
	"id" : "1.164.28",
	"classification" : {
		"mandala" : "1",
		"sukta" : "164",
		"ashtaka" : "2",
		"adhyaya" : "3",
		"varga" : "19",
		"anuvaka" : "22",
		"rik" : "28"
	},
	"attribute" : {
		"devata" : "विश्वेदेवाः",
		"rishi" : "दीर्घतमा औचथ्यः",
		"chandas" : "त्रिष्टुप्"
	},
	"samhita" : {
		"lines" : [
			"गौर॑मीमे॒दनु॑ व॒त्सं मि॒षन्तं॑ मू॒र्धानं॒ हिङ्ङ॑कृणो॒न्मात॒वा उ॑",
			"सृक्वा॑णं घ॒र्मम॒भि वा॑वशा॒ना मिमा॑ति मा॒युं पय॑ते॒ पयो॑भिः"
		]
	},
	"samhitaAux" : {
		"lines" : [
			"गौर॑मीमे॒दनु॑ व॒त्सं मि॒षन्तं॑ मू॒र्धानं॒ हिङ्ङ॑कृणो॒न्मात॒वा उ॑ ।",
			"सृक्वा॑णं घ॒र्मम॒भि वा॑वशा॒ना मिमा॑ति मा॒युं पय॑ते॒ पयो॑भिः ॥"
		]
	},
	"padapaatha" : {
		"lines" : [
			"गौः । अ॒मी॒मे॒त् । अनु॑ । व॒त्सम् । मि॒षन्त॑म् । मू॒र्धान॑म् । हिङ् । अ॒कृ॒णो॒त् । मात॒वै । ऊं॒ इति॑ ।",
			"सृक्वा॑णम् । घ॒र्मम् । अ॒भि । वा॒व॒शा॒ना । मिमा॑ति । मा॒युम् । पय॑ते । पयः॑ऽभिः ॥"
		]
	},
	"sayanaBhashya" : "<p>गौर्धेनुः मिषन्तन्निमीलिताक्षंवत्समनुप्राप्यअमीमेत् शब्दङ्करोति मीमयतिः शब्दकर्मा यद्वा उक्तं- वत्समनुआत्मानंप्रक्षिपति किञ्च तस्यवत्सस्यमूर्धानंमातवैमातुं निर्मातुंलेहनेनशोधयितुं उशब्दोवधा- रणे हिङ्ङकृणोत् हिङ्कारमकरोत् करोति किञ्च सृक्वाणंवत्सस्यशब्दवदनप्रान्तंफेनस्यस्रष्टारं घर्मङ्क्षी- रस्यक्षरणशीलं वत्संअभिअभिलक्ष्य वावशानाभृशङ्कामयमानामायुंशब्दंमिमाति निर्मातिकरोति तादृशीसतीपयोभिः प्रभूतैः क्षीरैः पयते प्यायते आप्यायनङ्करोतिवत्सम् । अत्रापि मेघपरतयायोज- नीयं एवमाहूता मेघरूपा गौर्धेनुः मिषन्तं वृष्टिरूपक्षीराभावेन निमीलिताक्षलोकाख्यंपुत्रंअनुअनुसृ- त्यामीमेत् गर्जनशब्दंवर्षणचिह्नरूपं करोति मूर्धस्थानीयांभूमिं मातवाउ निर्मातुमेव सस्यादियुक्तां- कर्तुं हिङ्ङकृणोत् हिङ्काररूपंशब्दमकरोत् प्रतिपादनभेदादपुनरुक्तिः किञ्च सृक्वाणंफलस्यस्रष्टारङ्घर्मं- दीप्तंपुत्रमभिवावशाना आभिमुख्येनकामयमाना पयोभिरुदकैः पयते प्यायते आप्यायनङ्करोति ॥ २८ ॥</p>"
}
