{
	"id" : "1.74.4",
	"classification" : {
		"mandala" : "1",
		"sukta" : "74",
		"ashtaka" : "1",
		"adhyaya" : "5",
		"varga" : "21",
		"anuvaka" : "13",
		"rik" : "4"
	},
	"attribute" : {
		"devata" : "अग्निः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"यस्य॑ दू॒तो असि॒ क्षये॒ वेषि॑ ह॒व्यानि॑ वी॒तये॑",
			"द॒स्मत्कृ॒णोष्य॑ध्व॒रम्"
		]
	},
	"samhitaAux" : {
		"lines" : [
			"यस्य॑ दू॒तो असि॒ क्षये॒ वेषि॑ ह॒व्यानि॑ वी॒तये॑ ।",
			"द॒स्मत्कृ॒णोष्य॑ध्व॒रम् ॥"
		]
	},
	"padapaatha" : {
		"lines" : [
			"यस्य॑ । दू॒तः । असि॑ । क्षये॑ । वेषि॑ । ह॒व्यानि॑ । वी॒तये॑ ।",
			"द॒स्मत् । कृ॒णोषि॑ । अ॒ध्व॒रम् ॥"
		]
	},
	"sayanaBhashya" : "<p>हे अग्ने यस्य यजमानस्य क्षये देवयजनलक्षणे गृहे देवानां दूतस्त्वमसि भवसि । यस्य च हव्यानि चरुपुरोडाशादीनि हवींषि वीतये देवानां भक्षणाय वेषि गमयसि । यस्य चाध्वरं यज्ञं दस्मत् । सर्वैर्दर्शनीयं कृणोषि करोषि । तमित्सुहव्यमित्युत्तरया संबन्धः ॥ वेषि । वी गत्यादिषु । अन्तर्भावितण्यर्थाल्लट् । अदादित्वाच्छपो लुक् । पादादित्वान्निघाताभावः । दस्मत् । दसि दंसनदर्शनयोः । इषियुधीन्धीत्यादिना मक् । दस्ममित्यत्र मकारस्य वर्णव्यापत्त्यातकारः । कृणोषि । कृवि हिंसाकरणयोश्च । धिन्विकृण्व्योरच्चेत्युप्रत्ययः । तत्सन्नियोगेन वकारस्याकारः । तस्यातो लोपे सति स्थानिवद्भावाल्लघूपधगुणाभावः । यस्येत्यनुषङ्गान्निघाताभावः ॥ ४ ॥</p>"
}
