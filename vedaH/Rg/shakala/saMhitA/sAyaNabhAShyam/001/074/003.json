{
	"id" : "1.74.3",
	"classification" : {
		"mandala" : "1",
		"sukta" : "74",
		"ashtaka" : "1",
		"adhyaya" : "5",
		"varga" : "21",
		"anuvaka" : "13",
		"rik" : "3"
	},
	"attribute" : {
		"devata" : "अग्निः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"उ॒त ब्रु॑वन्तु जं॒तव॒ उद॒ग्निवृड़्॑त्र॒हाज॑नि",
			"ध॒नं॒ज॒यो रणे॑रणे"
		]
	},
	"samhitaAux" : {
		"lines" : [
			"उ॒त ब्रु॑वन्तु ज॒न्तव॒ उद॒ग्निर्वृ॑त्र॒हाज॑नि ।",
			"ध॒नं॒ज॒यो रणे॑रणे ॥"
		]
	},
	"padapaatha" : {
		"lines" : [
			"उ॒त । ब्रु॒व॒न्तु॒ । ज॒न्तवः॑ । उत् । अ॒ग्निः । वृ॒त्र॒ऽहा । अ॒ज॒नि॒ ।",
			"ध॒न॒म्ऽज॒यः । रणे॑ऽरणे ॥"
		]
	},
	"sayanaBhashya" : "<p>अग्निमन्थने जातायानुब्रूहीत्युक्त उत ब्रुवन्त्वित्येषानुवचनीया । प्रातर्वैश्वदेव्यामिति खंडे सूत्रितम् । शिष्वेनोत्तरामुत ब्रुवन्तु जन्तवः (आ २-१६) इति ॥ तथा साकमेधेषु मरुद्भ्यः क्रीडिभ्यः पुरोडाशमित्यस्यामिष्टावेषैव प्रथमाज्यभागानुवाक्या । सूत्रितं च । मरुद्भ्यः क्रीडिभ्य उत्तरोत ब्रुवन्त जन्तवः (आ २-१८) इति ॥</p><p>अग्रिरुदजनि । अरण्योः सकाशादुत्पन्नः । उतानन्तरं जन्तवो जाताः सर्व ऋत्विजो ब्रुवन्तु । तमग्निं स्तुवन्तु । कीदृशोऽग्निः । वृत्रहा वृत्राणामावरकाणां शत्रूणां हन्ता रणे रणे सर्वेषु सङ्ग्रामेषु धनंजयः शत्रुधनानां जेता ॥ धनंजयः । संज्ञायां भृतृवृजीति (पा ३-२-४६) खच् । अरुर्द्विषदजन्तस्य (पा ६-३-६७) इति मुम् । चित्स्वरेणान्तोदात्तत्वम् । रणे रणे । रण शब्दार्थः । रणन्ति दुन्दुभयोऽस्मिन्निति रणः सङ्ग्रामः । वशिरण्योरुपसङ्ख्यानम् । पा ३-३-५८-३ । इत्यप् । नित्यवीप्सयोरिति द्विर्वचनम् । आम्रेडितानुदात्तत्वं ॥ ३ ॥</p>"
}
