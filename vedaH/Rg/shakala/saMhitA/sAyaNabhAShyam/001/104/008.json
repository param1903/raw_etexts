{
	"id" : "1.104.8",
	"classification" : {
		"mandala" : "1",
		"sukta" : "104",
		"ashtaka" : "1",
		"adhyaya" : "7",
		"varga" : "19",
		"anuvaka" : "15",
		"rik" : "8"
	},
	"attribute" : {
		"devata" : "इन्द्रः",
		"rishi" : "कुत्स आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"मा नो॑ वधीरिन्द्र॒ मा परा॑ दा॒ मा नः॑ प्रि॒या भोज॑नानि॒ प्र मो॑षीः",
			"आं॒डा मा नो॑ मघवंछक्र॒ निर्भे॒न्मा नः॒ पात्रा॑ भेत्स॒हजा॑नुषाणि"
		]
	},
	"samhitaAux" : {
		"lines" : [
			"मा नो॑ वधीरिन्द्र॒ मा परा॑ दा॒ मा नः॑ प्रि॒या भोज॑नानि॒ प्र मो॑षीः ।",
			"आ॒ण्डा मा नो॑ मघवञ्छक्र॒ निर्भे॒न्मा नः॒ पात्रा॑ भेत्स॒हजा॑नुषाणि ॥"
		]
	},
	"padapaatha" : {
		"lines" : [
			"मा । नः॒ । व॒धीः॒ । इ॒न्द्र॒ । मा । परा॑ । दाः॒ । मा । नः॒ । प्रि॒या । भोज॑नानि । प्र । मो॒षीः॒ ।",
			"आ॒ण्डा । मा । नः॒ । म॒घ॒ऽव॒न् । श॒क्र॒ । निः । भे॒त् । मा । नः॒ । पात्रा॑ । भे॒त् । स॒हऽजा॑नुषाणि ॥"
		]
	},
	"sayanaBhashya" : "<p>हे इन्द्र नोऽस्मान्मा वधीः । मा हिंसीः । सर्वदा रक्षेत्यर्थः । अपि च मा परा दाः । मा परित्याक्षीः । परादानं परित्यागः । अस्मत्कृतां पूजां सर्वदा गृहाणेत्यर्थः । अपि च नोऽस्माकं प्रिया प्रियाणीप्सितानि भोजनान्युपभोग्यानि धनानि मा प्रमोषीः । मापहार्षीः । अस्मास्वेव धनानि यथा स्युस्तथा कुर्वित्यर्थः । तथा हे मघवन् धनवन् शक्र सर्वकार्यशक्तेन्द्र नोऽस्माकमांडांडसंबन्धीनि गर्भरूपेण निषिक्तान्यपत्यानि मा भेत् । मा भिनः । गर्भरूपेणावस्थितानत्मत्पुत्रान्रक्षेत्यर्थः मा च नः पात्रा । पतन्ति गच्छन्ति गमनसमर्थानि यानि तान्यपश्यानि पात्राणि । तानि च्च मा भेत् । मा भिदः । सहजानुषाणि । जानुभ्यां यानि भूमिं सनन्ति । गच्छन्तीत्यर्थः । तानि जानुषाणि । तैः सहितानि मा विनीनशः ॥ वधीः । हन्तेर्माङि लुङि चेति वधादेशः । स चादन्तः । सिच् । अतो लोप इत्यकारलोपः । तस्य स्थानिवद्भावादतो हलादेरिति वृद्ध्यभावः । इट ईटीति सिचो लोपः । मोषीः । मुषस्तेये । लुङि । सिच इट् । नेटेति वृद्धिप्रतिषेधः । भेत् । भिदिर् विदारणे । लङि सिपि बहुलं छन्दसीति विकरणस्य लुक् । लघूपधगुणः । हल्ङ्याब्ब्य इति सिचो लोपः ॥ ८ ॥</p>"
}
