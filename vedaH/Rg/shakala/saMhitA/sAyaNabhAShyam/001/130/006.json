{
	"id" : "1.130.6",
	"classification" : {
		"mandala" : "1",
		"sukta" : "130",
		"ashtaka" : "2",
		"adhyaya" : "1",
		"varga" : "19",
		"anuvaka" : "19",
		"rik" : "6"
	},
	"attribute" : {
		"devata" : "इन्द्रः",
		"rishi" : "परुच्छेपो दैवोदासिः",
		"chandas" : "अत्यष्टिः"
	},
	"samhita" : {
		"lines" : [
			"इ॒मां ते॒ वाचं॑ वसू॒यन्त॑ आ॒यवो॒ रथं॒ न धीरः॒ स्वपा॑ अतक्षिषुः सु॒म्नाय॒ त्वाम॑तक्षिषुः",
			"शुं॒भन्तो॒ जेन्यं॑ यथा॒ वाजे॑षु विप्र वा॒जिन॑म्",
			"अत्य॑मिव॒ शव॑से सा॒तये॒ धना॒ विश्वा॒ धना॑नि सा॒तये॑"
		]
	},
	"samhitaAux" : {
		"lines" : [
			"इ॒मां ते॒ वाचं॑ वसू॒यन्त॑ आ॒यवो॒ रथं॒ न धीरः॒ स्वपा॑ अतक्षिषुः सु॒म्नाय॒ त्वाम॑तक्षिषुः ।",
			"शु॒म्भन्तो॒ जेन्यं॑ यथा॒ वाजे॑षु विप्र वा॒जिन॑म् ।",
			"अत्य॑मिव॒ शव॑से सा॒तये॒ धना॒ विश्वा॒ धना॑नि सा॒तये॑ ॥"
		]
	},
	"padapaatha" : {
		"lines" : [
			"इ॒माम् । ते॒ । वाच॑म् । व॒सु॒ऽयन्तः॑ । आ॒यवः॑ । रथ॑म् । न । धीरः॑ । सु॒ऽअपाः॑ । अ॒त॒क्षि॒षुः॒ । सु॒म्नाय॑ । त्वाम् । अ॒त॒क्षि॒षुः॒ ।",
			"शु॒म्भन्तः॑ । जेन्य॑म् । य॒था॒ । वाजे॑षु । वि॒प्र॒ । वा॒जिन॑म् ।",
			"अत्य॑म्ऽइव । शव॑से । सा॒तये॑ । धना॑ । विश्वा॑ । धना॑नि । सा॒तये॑ ॥"
		]
	},
	"sayanaBhashya" : "<p>हेइन्द्र तेत्वदर्थं वसूयन्तोधनमात्मनइच्छन्तःआयवः दातव्यहवीरूपान्नवन्तऋत्विजः आयवइति- मनुष्यनाम आयवः अनवइतितन्नामसुपाठात् तेइमाङ्क्रियमाणांस्तुतिरूपांवाचं अतक्षिषुः संपादितव- न्तः तत्रदृष्टान्तः—स्वपाः शोभनकर्मवान् कुशलीवा बहुव्रीहौसोर्मनसीइत्युत्तरपदाद्युदात्तत्वम् धीरः धीमान् रथन्न रथमिव तंयथाप्रयत्नेनसाधुकरोति तद्वत् एवङ्कृत्वात्वांसुम्नायसुखायअतक्षिषुः अनुकूल- मुत्पादयन्ति सुम्नमितिसुखनाम सुम्नंसुग्म्यमितितन्नामसुपाठात् किंच हेविप्रमेधाविन्निन्द्र वाजेषुसं- ग्रामेषुयथोत्साहयन्न्ति तद्वत् किंच शवसेबलाय धना धनानांसातयेलाभायचस्तुमइतिशेषः ऊतियू- तिजूतिसातीत्यादिनाक्तिनउदात्तत्वं नकेवलन्धनमात्रं किन्तु विश्वाधनानिसातयेकृत्स्नानिप्रीणनसाध- नानिगवादिधनानि षष्ठ्यर्थेद्वितीया तेषांलाभाय तत्रदृष्टान्तः—धना धने सङ्ग्रामेशवसेवैरिजयसाध- नबलाय सातयेतेषामेवधनानांप्राप्तयेचअत्यमिवसततगामिनमश्वमिव तंयथास्तुवन्तितद्वत् ॥ ६ ॥</p>"
}
