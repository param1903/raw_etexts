{
	"id" : "1.5.7",
	"classification" : {
		"mandala" : "1",
		"sukta" : "5",
		"ashtaka" : "1",
		"adhyaya" : "1",
		"varga" : "10",
		"anuvaka" : "2",
		"rik" : "7"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"आ त्वा॑ विशन्त्वा॒शवः॒ सोमा॑स इन्द्र गिर्वणः",
			"शं ते॑ सन्तु॒ प्रचे॑तसे"
		]
	},
	"samhitaAux" : {
		"lines" : [
			"आ त्वा॑ विशन्त्वा॒शवः॒ सोमा॑स इन्द्र गिर्वणः ।",
			"शं ते॑ सन्तु॒ प्रचे॑तसे ॥"
		]
	},
	"padapaatha" : {
		"lines" : [
			"आ । त्वा॒ । वि॒श॒न्तु॒ । आ॒शवः॑ । सोमा॑सः । इ॒न्द्र॒ । गि॒र्व॒णः॒ ।",
			"शम् । ते॒ । स॒न्तु॒ । प्रऽचे॑तसे ॥"
		]
	},
	"sayanaBhashya" : "<p>हे इन्द्र त्वां सोमासः सोमा आ विशन्तु । अभिमुख्येन प्रविशन्तु । कीदृशाः सोमाः । आशवः । सवनत्रये प्रकृतिविकृत्योर्वा व्याप्तिमन्तः । कीदृशेन्द्र । गिर्वणो गीर्भिः स्तुतिभिः संभजनीय देवविशेष । गिर्वणा देवो भवति गीर्भिरेनं वनयन्ति (नि ६-१४) इति यास्कः । तथाविध हे इन्द्र ते तव प्रचेतसे प्रकृष्टज्ञानाय शं सुखरूपाः सोमाः सन्तु ॥ गिर्वणः । गृणन्तीति गिरः स्तुतयः । गृशब्दे । क्वप्यृत इद्धातोः (पा ७-१-१००) इतीत्वं रपरत्वं च गीर्भिर्वन्यते सेव्यत इति गिर्वणाः । वन षण संभक्तौ । संभक्तिः सेवा । सर्वधातुभ्योऽसुन् (उ ४-१८८) इत्यसुन्प्रत्ययः । प्रचेतसे । बहुव्रीहौ पूर्वपदप्रक्षतिस्वरत्वं ॥ ७ ॥</p>"
}
