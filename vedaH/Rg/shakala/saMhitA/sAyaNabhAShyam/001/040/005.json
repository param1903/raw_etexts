{
	"id" : "1.40.5",
	"classification" : {
		"mandala" : "1",
		"sukta" : "40",
		"ashtaka" : "1",
		"adhyaya" : "3",
		"varga" : "20",
		"anuvaka" : "8",
		"rik" : "5"
	},
	"attribute" : {
		"devata" : "ब्रह्मणस्पतिः",
		"rishi" : "कण्वो घौरः",
		"chandas" : "बृहती"
	},
	"samhita" : {
		"lines" : [
			"प्र नू॒नं ब्रह्म॑ण॒स्पति॒र्मन्त्रं॑ वदत्यु॒क्थ्य॑म्",
			"यस्मि॒न्निन्द्रो॒ वरु॑णो मि॒त्रो अ॑र्य॒मा दे॒वा ओकां॑सि चक्रि॒रे"
		]
	},
	"samhitaAux" : {
		"lines" : [
			"प्र नू॒नं ब्रह्म॑ण॒स्पति॒र्मन्त्रं॑ वदत्यु॒क्थ्य॑म् ।",
			"यस्मि॒न्निन्द्रो॒ वरु॑णो मि॒त्रो अ॑र्य॒मा दे॒वा ओकां॑सि चक्रि॒रे ॥"
		]
	},
	"padapaatha" : {
		"lines" : [
			"प्र । नू॒नम् । ब्रह्म॑णः । पतिः॑ । मन्त्र॑म् । व॒द॒ति॒ । उ॒क्थ्य॑म् ।",
			"यस्मि॑न् । इन्द्रः॑ । वरु॑णः । मि॒त्रः । अ॒र्य॒मा । दे॒वाः । ओकां॑सि । च॒क्रि॒रे ॥"
		]
	},
	"sayanaBhashya" : "<p>अग्निष्टोमे मरुत्वतीयशस्त्र इन्द्रनिवहप्रगाथानन्तरं प्र नूनमिति प्रगाथः । मरुत्वतीयेनेति खंडे सूत्रितम् । प्र नूनं ब्रह्मणस्पतिरिति ब्राह्मणस्पत्यः । आ ५-१४ ॥ इति ॥</p><p>ब्रह्मणस्पतिर्देव उक्थ्यं शस्त्रयोग्यं मन्त्रं नूनमवश्यं प्र वदति । होतृमुखे स्थितः सन् प्रब्रूते । यस्मिन्मन्त्र इन्द्रादयश्च सर्वे देवा ओकांसि स्थानानि चक्रिरे । तादृशं सर्वदेवप्रतिपादकं मन्त्रमिति पूर्वत्रान्वयः ॥ मन्त्र । मत्रि गुप्तभाषणे । पचाद्यच् । वृषादिषु पाठादाद्युदात्तत्वम् । उक्थ्यम् । उक्थार्हम् । छन्दसि चेत्यर्हार्थे यप्रत्ययः । यद्वा । भवे छन्दसीति यत् । सर्वे विधयश्छन्दसि विकल्प्यन्त इति वचनाद्यतोऽनाव इत्याद्युदात्तत्वाभावे व्यत्ययेन तित्स्वरितमिति स्वरितत्वम् । ओकांसि । उच समवाये । समवयन्त्यत्रेत्यधिकरण औणादिकोऽसुन् । बहुलग्रहणात् कुत्वं द्रष्टव्यमित्योक उचः के (पा ७-३-६४) इत्यत्र वृत्तावित्युक्तम् । चक्रिरे । इरेचश्चित्त्वादन्तोदात्तत्वम् । यद्वृत्तयोगादनिघातः ॥ २० ॥ ५ ॥</p>"
}
