{
	"id" : "1.40.3",
	"classification" : {
		"mandala" : "1",
		"sukta" : "40",
		"ashtaka" : "1",
		"adhyaya" : "3",
		"varga" : "20",
		"anuvaka" : "8",
		"rik" : "3"
	},
	"attribute" : {
		"devata" : "ब्रह्मणस्पतिः",
		"rishi" : "कण्वो घौरः",
		"chandas" : "बृहती"
	},
	"samhita" : {
		"lines" : [
			"प्रैतु॒ ब्रह्म॑ण॒स्पतिः॒ प्र दे॒व्ये॑तु सू॒नृता॑",
			"अच्छा॑ वी॒रं नर्यं॑ पं॒क्तिरा॑धसं दे॒वा य॒ज्ञं न॑यन्तु नः"
		]
	},
	"samhitaAux" : {
		"lines" : [
			"प्रैतु॒ ब्रह्म॑ण॒स्पतिः॒ प्र दे॒व्ये॑तु सू॒नृता॑ ।",
			"अच्छा॑ वी॒रं नर्यं॑ प॒ङ्क्तिरा॑धसं दे॒वा य॒ज्ञं न॑यन्तु नः ॥"
		]
	},
	"padapaatha" : {
		"lines" : [
			"प्र । ए॒तु॒ । ब्रह्म॑णः । पतिः॑ । प्र । दे॒वी । ए॒तु॒ । सू॒नृता॑ ।",
			"अच्छ॑ । वी॒रम् । नर्य॑म् । प॒ङ्क्तिऽरा॑धसम् । दे॒वाः । य॒ज्ञम् । न॒य॒न्तु॒ । नः॒ ॥"
		]
	},
	"sayanaBhashya" : "<p>चतुर्विंशेऽहनि मरुत्वतीय उत्तिष्ठ ब्रह्मणस्पत इत्यस्मात्प्रगाथात्पूर्वं प्रैतु ब्रह्मणस्पतिरित्ययं प्रगाथो विनियुक्तः । सूत्रं तूत्तिष्ठं ब्रह्मणस्पत इत्यत्रैवोदाहृतं ॥ महावीरमादाय शालां प्रतिगच्छत्सु प्रैतु ब्रह्मणस्पतिरित्येतां पठन् होतानुगच्छेत् । सूत्रं च । प्रैतु ब्रह्मणस्पतिरित्यनुव्रजेत् (आ ४-७) इति ॥ एषैवाग्नीषोमीयप्रणयनेऽपि नियुक्ता । सूत्रितं च । प्रैतु ब्रह्मणस्पति र्होता देवो अमर्त्यः (आ ४-१०) इति ॥</p><p>ब्रह्मणस्पतिर्देवः प्रैतु । अस्मान्प्राप्नोतु । सूनृता देवी प्रियसत्यरूपा वाग्देवता प्रैतु । अस्मान्प्राप्नोतु । देवा ब्रह्मणस्पत्यादयो देवता वीरं शत्रुं निःशेषेण दूरे प्रेरयन्तु । तं नर्यं मनुष्येभ्यो हितं पङ्क्तिराधसं ब्राह्मणोक्तहविष्पङ्क्त्यादिभिः । समृद्धं यज्ञं प्रति नोऽस्मान् अच्छाभिमुख्येन नयन्तु ॥ प्रैतु । एङि पररूपम् (पा ६-१-९४) इति पररूपे प्राप्त एत्येधत्यूट्सु (पा ६-१-८९) इति वृद्धिः । देव्येत्वित्यत्रोदात्तस्वरितयोर्यणः स्वरितोऽनुदात्तस्येति स्वरितत्वम् । नर्यम् । नरेभ्यो हितम् । प्राक् क्रीतीय उगवादिलक्षणो यत्प्रत्ययो द्रष्वव्यः (पा ५-१-२) पङ्क्तिराधसम् । पङ्क्तिभी राध्नोति पङ्क्तिराधाः । गतिकारकयोरपि पूर्वपदप्रकृतिस्वरत्वं च (उ ४-२२६) इत्यसुन् । पूर्वपदप्रकृतिस्वरत्वं च । यज्ञम् । यजयाचेत्यादिना यजतेर्नङ् ॥ ३ ॥</p>"
}
