{
	"id" : "1.4.2",
	"classification" : {
		"mandala" : "1",
		"sukta" : "4",
		"ashtaka" : "1",
		"adhyaya" : "1",
		"varga" : "7",
		"anuvaka" : "2",
		"rik" : "2"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"उप॑ नः॒ सव॒ना ग॑हि॒ सोम॑स्य सोमपाः पिब",
			"गो॒दा इद्रे॒वतो॒ मदः॑"
		]
	},
	"samhitaAux" : {
		"lines" : [
			"उप॑ नः॒ सव॒ना ग॑हि॒ सोम॑स्य सोमपाः पिब ।",
			"गो॒दा इद्रे॒वतो॒ मदः॑ ॥"
		]
	},
	"padapaatha" : {
		"lines" : [
			"उप॑ । नः॒ । सव॑ना । आ । ग॒हि॒ । सोम॑स्य । सो॒म॒ऽपाः॒ । पि॒ब॒ ।",
			"गो॒ऽदाः । इत् । रे॒वतः॑ । मदः॑ ॥"
		]
	},
	"sayanaBhashya" : "<p>हे सोमपाः सोमस्य पातरिन्द्र सोमं पातुं नोऽस्मदीयानि सवनात्रीणि सवनानि प्रत्युप समीप आगहि । आगच्छ । आगत्य च सोमस्य सोमं पिब । रेवतो धनवतस्तव मदो हर्षो गोदा इद्गोप्रद एव । त्वयि हृष्टे सत्यस्माभिर्गावो लभ्यन्त इत्यर्थः ॥ उप । निपातत्वादाद्युदात्तः । सवना । सूयते सोम एष्विति सवनानि । अधिकरणे ल्युट् (पा ३-३-११७) सुपो डादेशष्टिलोपश्च । लितीशि प्रत्ययात्पूर्वस्याकारस्योदात्तत्वम् । गहि । गमेर्बहुलं छन्दसीति शपो लुक् । हेर्ङीत्त्वादनुदात्तोपदेशेत्यादिना (पा ६-४-३७) मकारलोपः । अतो हेः (पा ६-४-१०५) इत्याभाच्छास्त्रीये लुति कर्तव्येऽसिद्धवदत्राभात् (पा ६-४-२२) इत्याभाच्छास्त्रीयो मकारलोपोऽसिद्धवद्भवति । सोमपाः । आमन्त्रितस्य चेति निघातः । तस्याविद्यमानवत्त्वेऽपि पूर्वापेक्षया तिङ्ङतिङ इति पिबेत्यस्य निघातः । न च पूर्वस्यापि पराङ्गवद्भावेनाविद्यमानवत्त्वम् । असामर्थ्येन तदभावात् । गां ददातीति गोदाः । क्विप्च (पा ३-२-७६) इति क्विपं परमपि सरूपं बाधित्वा प्रतिपदविधित्वादातो मनिन्क्वनिब्वनिपश्च (पा ३-२-७४) इति विच् । क्विपि हि घमास्थेत्यादिना पा ६-४-६६ । धातोराकारस्येत्वं स्यात् । रेवान् । रयिर्धनमस्यास्तीति मतुप् । ह्रस्वनुड्भ्यां मतुप् (पा ६-१-१७६) इति मतबुदात्तः । छन्दसीरः (पा ८-२-१५) इति वत्वम् । रयेर्मतौ बहुलं छन्दसि । पा ६-१-३७-६ । इति संप्रसारणपरपूर्वत्वे गुणश्च । मदः । मदोऽनुपसर्गे (पा ३-३-६७) इत्यप् । पित्त्वादनुदात्तः ॥ २ ॥</p>"
}
