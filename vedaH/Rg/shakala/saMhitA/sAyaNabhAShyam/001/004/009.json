{
	"id" : "1.4.9",
	"classification" : {
		"mandala" : "1",
		"sukta" : "4",
		"ashtaka" : "1",
		"adhyaya" : "1",
		"varga" : "8",
		"anuvaka" : "2",
		"rik" : "9"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"तं त्वा॒ वाजे॑षु वा॒जिनं॑ वा॒जया॑मः शतक्रतो",
			"धना॑नामिन्द्र सा॒तये॑"
		]
	},
	"samhitaAux" : {
		"lines" : [
			"तं त्वा॒ वाजे॑षु वा॒जिनं॑ वा॒जया॑मः शतक्रतो ।",
			"धना॑नामिन्द्र सा॒तये॑ ॥"
		]
	},
	"padapaatha" : {
		"lines" : [
			"तम् । त्वा॒ । वाजे॑षु । वा॒जिन॑म् । वा॒जया॑मः । श॒त॒क्र॒तो॒ इति॑ शतऽक्रतो ।",
			"धना॑नाम् । इ॒न्द्र॒ । सा॒तये॑ ॥"
		]
	},
	"sayanaBhashya" : "<p>हे शतक्रतो बहुकर्मयुक्त यद्वा बहुप्रज्ञानयुक्तेन्द्र धनानां सातये संभजनार्थं वाजेषु युद्धेषु वाजिनं बलवन्तं त्वा पूर्वमन्त्रोक्तगुणयुक्तं त्वां वाजयामः । अन्ववन्तं कुर्मः । रण इत्यादिषु षट्चत्वारिंशत्सु सङ्ग्रामनामसु पौंस्ये महाधने वाजेऽग्मन्निति पठितम् । अष्टाविंशतिसङ्ख्याकेष्वन्ननामस्वन्धो वाजः पाज इति पठितम् । उरु तुवीत्यादिषु द्वादशसु बहुनामसु शतं सहस्रमिति पठितम् । अपोऽप्न इत्यादिषु षड्विंशतिसङ्ख्याकेषु कर्मनामसु शक्म क्रतुरिति पठितम् । केतः केतुरित्यादिष्वेकादशसु प्रज्ञानामसु क्रतुरसुरिति पठितं ॥ त्वा । अनुदात्तं सर्वमित्यनुवृत्तौ त्वामौ द्वितीयाया इति त्वादेशः । वाजेषु । वज व्रज गतौ । वाजयति गमयति शरीरनिर्वाहमनेनेति वाजो बलमन्नं वा । ण्यन्तात्करणे घञ् । तत्र ञित्स्वरस्यापवादे कर्षात्वतः (पा ६-१-१५९) इत्यन्तोदात्तत्वे प्राप्ते तस्याप्यपवादत्वेन वृषादीनां च (पा ६-१-२०३) इत्याद्युदात्तत्वम् । वाजयामः । वाजोऽस्यास्तीति वाजवान् । तं कुर्म इत्यर्थे तत्करोति तदाचष्टे । पा ३-१-२६, ५-६ । इति णिच् । इष्ठवणौ प्रातिपदिकस्य । पा ६-४-१५५-१ । इति तस्मिन्परत इष्टवद्भावाद्विन्मतोर्लुक् (पा ५-३-६५) इति मतुपो लुक् । टीः (पा ६-४-१५५) इत्यकारलोपः । णिचश्चित्त्वादन्तोदात्तत्त्वं शपः पित्त्वेनानुदात्तत्त्वं लसार्वधातुकस्वरेणाख्यातस्याप्यनुदात्तत्वम् । पादादित्वात्तिङ्ङतिङ इति न निघातः । शतक्रतो । आमन्त्रित निघातः । धनानाम् । नब्विषयस्यानिसन्तस्येत्याद्युदात्तः । सातये । उदात्त इत्यनुवृत्तावूतियूतिजूतिसातिहेतिकीर्तयश्चेति क्तिन्नुदात्तः ॥ ९ ॥</p>"
}
