{
	"id" : "1.4.4",
	"classification" : {
		"mandala" : "1",
		"sukta" : "4",
		"ashtaka" : "1",
		"adhyaya" : "1",
		"varga" : "7",
		"anuvaka" : "2",
		"rik" : "4"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"परे॑हि॒ विग्र॒मस्तृ॑त॒मिन्द्रं॑ पृच्छा विप॒श्चित॑म्",
			"यस्ते॒ सखि॑भ्य॒ आ वर॑म्"
		]
	},
	"samhitaAux" : {
		"lines" : [
			"परे॑हि॒ विग्र॒मस्तृ॑त॒मिन्द्रं॑ पृच्छा विप॒श्चित॑म् ।",
			"यस्ते॒ सखि॑भ्य॒ आ वर॑म् ॥"
		]
	},
	"padapaatha" : {
		"lines" : [
			"परा॑ । इ॒हि॒ । विग्र॑म् । अस्तृ॑तम् । इन्द्र॑म् । पृ॒च्छ॒ । वि॒पः॒ऽचित॑म् ।",
			"यः । ते॒ । सखि॑ऽभ्यः । आ । वर॑म् ॥"
		]
	},
	"sayanaBhashya" : "<p>अत्र यजमानं प्रति होता ब्रूते । हे यजमान त्वमिन्द्र परेहि । इन्द्रस्य समीपे गच्छ । गत्वा च विपश्चितं मेधाविनं होतारं मां पृच्छ । असौ होता सम्यक् स्तुतवान्न चेत्येवं प्रस्नं कुरु । य इन्द्रस्ते तव यजमानस्य सखिभ्य ऋत्विग्भ्यो वरं श्रेष्ठं धनपुत्रादिकमा समन्तात्प्रयच्छतीति शेषः । तादृशमिन्द्रमिति पूर्वत्रान्वयः । पुनरपि कीदृशम् । विग्रं मेधाविनं अस्तृतमहिंसितम् । विप्र इत्यादिषु चतुर्विंशतिसङ्ख्याकेषु मेधाविनामसु विग्रविपश्चिच्छब्दौ पठतौ ॥ विग्रं वृषादित्वादाद्युदात्तः । अस्तैतम् । अव्ययपूर्वपदप्रकृतिस्वरत्वम् । इन्द्रशब्द ऋज्रेन्द्राग्रेत्यादिना रन् । नित्त्वादाद्युदात्तः । सखिभ्यः । समानेख्यश्चोदात्तः (उ ४-१३६) इति समान उपपदे ख्यातेरिण् । डिदित्यनुवैत्तेस्तस्य डित्त्वाट्टलोपश्च पा ६-४-१४३ । तत्सन्नियोगेन यलोपः । उपपदस्योदात्तत्वम् । समानस्य छन्दस्यमूर्धप्रभृत्युदर्केषु (पा ६-३-८४) इति सभावः । अतः सखिशब्द आद्युदात्तः । व्रियत इति वरः । ग्रहवृदृनिश्चिगमश्च (पा ३-३-५८) इत्यप् । तस्य पित्त्वाद्धातुस्वर एव ॥ ४ ॥</p>"
}
