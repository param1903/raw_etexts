{
	"id" : "1.4.5",
	"classification" : {
		"mandala" : "1",
		"sukta" : "4",
		"ashtaka" : "1",
		"adhyaya" : "1",
		"varga" : "7",
		"anuvaka" : "2",
		"rik" : "5"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"उ॒त ब्रु॑वन्तु नो॒ निदो॒ निर॒न्यत॑श्चिदारत",
			"दधा॑ना॒ इन्द्र॒ इद्दुवः॑"
		]
	},
	"samhitaAux" : {
		"lines" : [
			"उ॒त ब्रु॑वन्तु नो॒ निदो॒ निर॒न्यत॑श्चिदारत ।",
			"दधा॑ना॒ इन्द्र॒ इद्दुवः॑ ॥"
		]
	},
	"padapaatha" : {
		"lines" : [
			"उ॒त । ब्रु॒व॒न्तु॒ । नः॒ । निदः॑ । निः । अ॒न्यतः॑ । चि॒त् । आ॒र॒त॒ ।",
			"दधा॑नाः । इन्द्रे॑ । इत् । दुवः॑ ॥"
		]
	},
	"sayanaBhashya" : "<p>नोऽस्माकं संबन्धिन ऋत्विज इति शेषः । ते ब्रुवन्तु । इन्द्रं स्तुवन्तु । उतमपि च हे निदो निन्दितारः पुरुषा निरारत । इतो देशान्निर्गच्छत । अन्यतश्चिदन्यस्मादपि देशान्निर्गच्छत । कीदृशा ऋत्विजः । इन्द्रे दुवः परिचर्यां दधानाः कुर्वाणाः । इच्छब्धोऽवधारणे । सर्वदा परिचर्यां कुर्वन्त एव तिष्ठन्त्वित्यर्थः । निन्दन्तीति निदः । निदि कुत्सायाम् । क्विपि नुमभावश्छान्दसः । सुपोऽनुदात्तत्वाद्धातुस्वरः । आमन्त्रितत्त्वेऽपि वाक्यान्तरत्वेन स्ववाक्यगतपदादत्परत्वान्न निघात इत्याद्युदात्तत्वमेव । अन्यतः लितीति प्रत्ययात्पूर्वस्योदात्तत्वं चिदित्यपिशब्दार्थे । तेन न केवलमितः । इतो निर्गत्यान्यतोऽपि निर्गच्छतेति गम्यते । स एष धात्वर्थयोः संबन्ध आरतेति लुङा द्योत्यते । स हि धातुसंबन्धाधिकारे विधीयते । आरत । अर्तेश्छन्दसि लुङ् लङ् लिट इति लोडर्थे लुङ् । मध्यमबहुवचनस्य तादेशः । सर्तिशास्त्यर्तिभ्यश्च (पा ३-१-५६) इति च्लेरङादेशः । यदृरोऽङि गुणः (पा ७-४-१६) इति गुणः । आडागमः । दधानाः । शानचश्चित्त्वात्पाप्तमन्तोदात्तं बाधित्वा परत्वादभ्यस्तानामादरित्याद्युदात्तत्तम् । दुवः । नब्विषयस्यानिसन्तस्येत्याद्युदात्तः ॥ ७ ॥ ५ ॥</p>"
}
