{
	"id" : "1.4.8",
	"classification" : {
		"mandala" : "1",
		"sukta" : "4",
		"ashtaka" : "1",
		"adhyaya" : "1",
		"varga" : "8",
		"anuvaka" : "2",
		"rik" : "8"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"अ॒स्य पी॒त्वा श॑तक्रतो घ॒नो वृ॒त्राणा॑मभवः",
			"प्रावो॒ वाजे॑षु वा॒जिन॑म्"
		]
	},
	"samhitaAux" : {
		"lines" : [
			"अ॒स्य पी॒त्वा श॑तक्रतो घ॒नो वृ॒त्राणा॑मभवः ।",
			"प्रावो॒ वाजे॑षु वा॒जिन॑म् ॥"
		]
	},
	"padapaatha" : {
		"lines" : [
			"अ॒स्य । पी॒त्वा । श॒त॒क्र॒तो॒ इति॑ शतऽक्रतो । घ॒नः । वृ॒त्राणा॑म् । अ॒भ॒वः॒ ।",
			"प्र । आ॒वः॒ । वाजे॑षु । वा॒जिन॑म् ॥"
		]
	},
	"sayanaBhashya" : "<p>हे शतक्रतो बहुकर्मयुक्तेन्द्र त्वमस्य सोमस्य संबन्धिनमंशं पीत्वा वृत्राणां वृत्रनामकासुरप्रमुखाणां शत्रूणां घनोऽभवः ॥ हन्ताभूः । ततो वाजेषु सङ्ग्रामेषु वाजिनं सङ्ग्रामवन्तं स्वभक्तं प्रावः । प्रकर्षेण रक्षितवानसि ॥ अस्येतीदंशब्देन प्रयोगसमये पुरोदेशस्थः सोमो निर्दिश्यते न तु पूर्वप्रकृतः सोमः परामृश्यते । अतोऽनन्वादेशत्वान्नात्रेदमोऽन्वादेशेऽशनुदात्तस्तृतीयादौ (पा २-४-३२) इत्यशादेशः । अतो न सर्वानुदात्तत्त्वं किन्तु त्यदाद्यत्वे (पा ७-२-१०२) हलि लोपे (पा ७-२-११३) अकारः प्रातिपदिकस्वरेणोदात्त इत्यन्तोदात्तादित्यनुवृत्तावूडिदंपदाद्यप्पुम्रैद्युभ्यः (पा ६-१-१७१) इति विभक्तिरुदात्ता । पीत्वा । पिबतेः क्व्ताप्रत्यये घुमास्थादिनेत्वम् । प्रत्ययस्वरेणान्तोदात्तः असामर्थ्यान्न परामन्त्रिताङ्गवद्भावः । घनः । मूर्तौ घनः (पा ३-३-७७) इति हन्तेर्धातोः काठिन्येऽप्प्रत्ययः । तदस्यास्तीत्यर्शआदित्वादजन्तः । चित्त्वादन्तोदात्तः । वाजेषु । वृषादित्वादाद्युदात्तः । वाजिनम् । इनिप्रत्ययस्वरः ॥ ८ ॥</p>"
}
