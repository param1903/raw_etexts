{
	"id" : "1.4.10",
	"classification" : {
		"mandala" : "1",
		"sukta" : "4",
		"ashtaka" : "1",
		"adhyaya" : "1",
		"varga" : "8",
		"anuvaka" : "2",
		"rik" : "10"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"यो रा॒यो॒थ्॒॑ऽवनि॑र्म॒हान्त्सु॑पा॒रः सु॑न्व॒तः सखा॑",
			"तस्मा॒ इन्द्रा॑य गायत"
		]
	},
	"samhitaAux" : {
		"lines" : [
			"यो रा॒यो॒३॒॑ऽवनि॑र्म॒हान्त्सु॑पा॒रः सु॑न्व॒तः सखा॑ ।",
			"तस्मा॒ इन्द्रा॑य गायत ॥"
		]
	},
	"padapaatha" : {
		"lines" : [
			"यः । रा॒यः । अ॒वनिः॑ । म॒हान् । सु॒ऽपा॒रः । सु॒न्व॒तः । सखा॑ ।",
			"तस्मै॑ । इन्द्रा॑य । गा॒य॒त॒ ॥"
		]
	},
	"sayanaBhashya" : "<p>य इन्द्रो रायो धनस्यावनी रक्षकः स्वामी वा तस्मा इन्द्राय गायत । हे ऋत्विजस्तत्प्रीत्यर्थं स्तुतिं कुरुत । कीदृश इन्द्रः । महान् गुणैरधिकः सुपारः सुष्ठु कर्मणः पूरयिता सुन्वतो यजमानस्य सखा सखिवत्प्रियः ॥ रायः । ऊडिदंपदाद्यप्पुम्रैद्युभ्य इति विभक्तेरुदात्तत्वम् । अवनिः । अव रक्षणगतिप्रीतितृप्त्यवगमप्रवेशश्रवणस्वाम्यर्थयाचनक्रियेच्छादीप्त्यवाप्त्या लिङ्गनहिंसादहनभाववृद्धिषु चेत्यस्मादर्तिसृभृधृधम्यम्यश्यवितृभ्योऽनिः (उ २-१०३) इत्यनिः । प्रत्ययाद्युदात्तत्वम् । सुपारः । पृ पालनपूरणयोरित्यस्माणिजन्तात्कर्तरीत्यनुवृत्तौ (पा ३-१-६८) पचाद्यच् (पा ३-१-१३४) चित इत्यन्तोदात्तः । सुन्वतः । शतुरनुमो नद्यजादी (पा ६-१-१७३) इति विभक्तिरुदात्ता । सखा । समाने ख्यश्चोदात्तः (उ ४-१३६) इतीण् प्रत्ययान्तः । तत्सन्नियोगेन यलोपः । सशब्दस्य चोदात्तः । डित्त्वाट्वलोपः तस्मै । अदिरित्यनुवृत्तौ त्यजितनियजिभ्यो डित् (उ १-१३१) इति तनोतेरदिप्रत्ययः डित्त्वाट्वलोपे प्रत्ययस्वरेण तच्छब्द उदात्तः । त्यदाद्यत्वम् । एकादेश उदात्तेनोदात्त इत्युदात्तः । सावेकाचस्तृतीयादिर्विभक्तिरिति । विभक्तेरुदात्तत्वे प्राप्ते प्रथमैकवचनेऽवर्णान्तत्वान्न गोश्वन्साववर्ण (पा ६-१-१८२) इति निषेधः । इन्द्राय । इन्द्रशब्दो रन्प्रत्ययान्तो निपातितः । नित्त्वादाद्युदात्तः । कर्मणा यमभिप्रैति स संप्रदानम् (पा १-४-३२) इत्यत्र क्रियाग्रहणं कर्तव्यम् । पा १-४-३२-१ । इति वचनाद्गानक्रियया प्राप्यत्वात्संप्रदानत्वेन चतुर्थी ॥ १० ॥</p>"
}
