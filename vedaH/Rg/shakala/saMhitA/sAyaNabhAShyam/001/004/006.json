{
	"id" : "1.4.6",
	"classification" : {
		"mandala" : "1",
		"sukta" : "4",
		"ashtaka" : "1",
		"adhyaya" : "1",
		"varga" : "8",
		"anuvaka" : "2",
		"rik" : "6"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"उ॒त नः॑ सु॒भगा॑ँ अ॒रिर्वो॒चेयु॑र्दस्म कृ॒ष्थयः॑",
			"स्यामेदिन्द्र॑स्य॒ शर्म॑णि"
		]
	},
	"samhitaAux" : {
		"lines" : [
			"उ॒त नः॑ सु॒भगाँ॑ अ॒रिर्वो॒चेयु॑र्दस्म कृ॒ष्टयः॑ ।",
			"स्यामेदिन्द्र॑स्य॒ शर्म॑णि ॥"
		]
	},
	"padapaatha" : {
		"lines" : [
			"उ॒त । नः॒ । सु॒भगा॑न् । अ॒रिः । वो॒चेयुः॑ । द॒स्म॒ । कृ॒ष्टयः॑ ।",
			"स्याम॑ । इत् । इन्द्र॑स्य । शर्म॑णि ॥"
		]
	},
	"sayanaBhashya" : "<p>हे दस्म शत्रूणामुपक्षपयितरिन्द्र त्वदनुग्रहादरिरुत शत्रवोऽपि नोऽस्मान् सुभगान् शोभनधनोपेतान्वोचेयुः । उच्यासुः । कृष्टयो मनुष्या अस्मन्मित्रभूता वदन्तीति किमु वक्तव्यमिति शेषः । ततो धनसंपन्ना वयमिन्द्रस्य शर्मणीन्द्रप्रसादलब्धे सुखे स्यामेश् । भवेमैव । मघमित्यादिष्वष्टाविंशतिसङ्ख्याकेषु धननामसु रयिः क्षत्रं भग इति पठितम् । मनुष्या इत्यादिषु पंचविंशतिसङ्ख्याकेषु मनुष्यनामसु कृष्टय इति पठितं ॥ उत ॥ एवमादीनामन्तः । फि ४-१४ इत्यन्तोदात्तः । सुभगान् । भगशब्दस्य क्रत्वादिषु पाठान्न ञ् सुभ्यामित्युत्तरपदान्तोदात्तत्वं बाधित्वा क्रत्वादयश्च ॥ पा ६-२-११८ । इत्युत्तरपदाद्युदात्तत्वम् । संहितायां दीर्घादटि समानपादे (पा ८-३-९) इति नकारस्य रुत्वम् । भोभगो (पा ८-३-१७) इति यत्वम् । लोपः शाकल्यस्य (पा ८-३-१९) इति यलोपः तस्यासिद्धवत्त्वान्न पुनः सन्धिकार्यम् । आतोऽट नित्यम् (पा ८-३-३) इत्याकारस्य सानुनासिकता । अरिः । वचनव्यत्ययः । अच इः (उ ४-१३८) इतीप्रत्ययान्तः । प्रत्ययस्वरेणान्तोदात्तः वोचेयुः । उच्यासुः । वच परिभाषण इत्यस्माधाशीर्लिज् झेर्जुसादेशे (पा ३-४-१०८) लिङ्याशिष्यङ् (पा ३-१-८६) इत्यङ् प्रत्यये वच उम् (पा ७-४-२०) इत्युमागमः । गुणः । किदाशिषि (पा ३-४-१०४) इति यासुट् । छन्दस्युभयथा (पा ३-४-११७) इति लङादेशस्य सार्वधातुकत्वाल्लिङः सलोपोऽनन्त्यस्य (पा ७-२-७९) इति सकारलोपः । अतो येयः पा ७-२-८० । आद्गुणः (पा ६-१-७२) अङोऽदुपदेशत्वाल्लसार्वधातुकस्वरेण लिङोऽनुदात्तत्वम् । अङ् प्रत्ययस्वर एव शिष्यते । तेन सहेकारस्य गुण एकादेश उदात्तेनोदात्त इत्युदात्तः । दस्म । दसु उपक्षय इत्यस्मादन्तर्भावितण्य र्थादिषियुधीन्धिदशिस्याधूसूभ्यो मक् ! उ १-१४४ । पदात्परत्वादामन्त्रितनिघातः । कृष्टयः । क्तिच् क्तौ च संज्ञायाम् (पा ३-३-१७४) इति क्तिचि मनुष्यनामत्वाच्चित इत्यन्तोदात्तः । स्याम । अस भुवि । श्नसोरल्लोपः (पा ६-४-१११) यासुट उदात्तत्वम् । पादादित्वादनिघातः । शर्मणि । शृ हिंसायां हिनस्ति दुःखमिति शर्म । अन्येभ्योऽपि दृश्यन्ते (पा ३-२-७५) इति मनिन् । नेड्वति कृति (पा ७-२-८) इतीट् प्रतिषेधः । नित्त्वादाद्युदात्तत्वं ॥ ६ ॥</p>"
}
