{
	"id" : "1.79.5",
	"classification" : {
		"mandala" : "1",
		"sukta" : "79",
		"ashtaka" : "1",
		"adhyaya" : "5",
		"varga" : "27",
		"anuvaka" : "13",
		"rik" : "5"
	},
	"attribute" : {
		"devata" : "अग्निः",
		"rishi" : "गोतमो राहूगणः",
		"chandas" : "उष्णिक्"
	},
	"samhita" : {
		"lines" : [
			"स इ॑धा॒नो वसु॑ष्क॒विर॒ग्निरी॒ळेन्यो॑ गि॒रा",
			"रे॒वद॒स्मभ्यं॑ पुर्वणीक दीदिहि"
		]
	},
	"samhitaAux" : {
		"lines" : [
			"स इ॑धा॒नो वसु॑ष्क॒विर॒ग्निरी॒ळेन्यो॑ गि॒रा ।",
			"रे॒वद॒स्मभ्यं॑ पुर्वणीक दीदिहि ॥"
		]
	},
	"padapaatha" : {
		"lines" : [
			"सः । इ॒धा॒नः । वसुः॑ । क॒विः । अ॒ग्निः । ई॒ळेन्यः॑ । गि॒रा ।",
			"रे॒वत् । अ॒स्मभ्य॑म् । पु॒रु॒ऽअ॒नी॒क॒ । दी॒दि॒हि॒ ॥"
		]
	},
	"sayanaBhashya" : "<p>सोऽग्निरिधानो दीपनशीलो वसुर्निवासयिता सर्वेषां कविः क्रान्तदर्शनो मेधावी वा गिरा स्तोत्ररूपया वाचेळेन्यः स्तोतव्यो भवति । हे पुर्वणीक । अनीकम् । मुखम् । पुरुभिर्बह्वीभिरनीकस्थानीयाभिर्ज्वालाभिर्युक्ताग्ने अस्मभ्यं रेवद्धनयुक्तमन्नं यथा भवति तथा दीदिहि । दीप्यस्व ॥ इधानः । ञिइन्धी दीप्तौ । ताच्छीलिकश्चानश् । बहुलं छन्दसीति शपो लुक् । ईळेन्यः । ईड स्तुतौ । औणादिक एन्यप्रत्ययः । रेवत् । रयेर्मतौ बहुलमिति संप्रसारणम् । छन्दसीर इति मतुपो वत्वम् । रेशब्दाच्च मतुप उदात्तत्वं वक्तव्यम् । का ६-१-१७६-१ । इति मतुप उदात्तत्वं ॥ दीदिहि । दीदेतिश्छान्दसो दीप्तिकर्मा ॥ ५ ॥</p>"
}
