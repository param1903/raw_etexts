{
	"id" : "1.79.4",
	"classification" : {
		"mandala" : "1",
		"sukta" : "79",
		"ashtaka" : "1",
		"adhyaya" : "5",
		"varga" : "27",
		"anuvaka" : "13",
		"rik" : "4"
	},
	"attribute" : {
		"devata" : "अग्निः",
		"rishi" : "गोतमो राहूगणः",
		"chandas" : "उष्णिक्"
	},
	"samhita" : {
		"lines" : [
			"अग्ने॒ वाज॑स्य॒ गोम॑त॒ ईशा॑नः सहसो यहो",
			"अ॒स्मे धे॑हि जातवेदो॒ महि॒ श्रवः॑"
		]
	},
	"samhitaAux" : {
		"lines" : [
			"अग्ने॒ वाज॑स्य॒ गोम॑त॒ ईशा॑नः सहसो यहो ।",
			"अ॒स्मे धे॑हि जातवेदो॒ महि॒ श्रवः॑ ॥"
		]
	},
	"padapaatha" : {
		"lines" : [
			"अग्ने॑ । वाज॑स्य । गोऽम॑तः । ईशा॑नः । स॒ह॒सः॒ । य॒हो॒ इति॑ ।",
			"अ॒स्मे इति॑ । धे॒हि॒ । जा॒त॒ऽवे॒दः॒ । महि॑ । श्रवः॑ ॥"
		]
	},
	"sayanaBhashya" : "<p>प्रातरनुवाकस्याग्नेये क्रतावौष्णिहे छन्दस्याश्विनशस्त्रे चाग्ने वाजस्येत्याद्यास्तिस्र ऋचः । सूत्रितं च । अग्ने वाजस्येति तिस्रः पुरु त्वा त्वामग्ने (आ ४-१३) इति ॥</p><p>हे सहसो यहो बलस्य पुत्राग्ने गोमतो बहुभिर्गोभिर्युक्तस्य वाजस्यान्नस्येशान ईश्वरस्त्वमसि । अतोऽस्मे अस्मासु हे जातवेदो जातधन जातानां वेदितर्वाग्ने महि प्रभूतं श्रवोऽन्नं धेहि । स्थापय ॥ सहसो यहो । पराङ्गवद्भावादामन्त्रितस्य चेति षष्ठ्यामन्त्रितसमुदायो निहन्यते । अस्मे । सुपां सुलुगिति सप्तम्याः शेआदेशः ॥ ४ ॥</p>"
}
