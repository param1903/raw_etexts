{
	"id" : "1.79.2",
	"classification" : {
		"mandala" : "1",
		"sukta" : "79",
		"ashtaka" : "1",
		"adhyaya" : "5",
		"varga" : "27",
		"anuvaka" : "13",
		"rik" : "2"
	},
	"attribute" : {
		"devata" : "अग्निरग्निर्मध्यमो वा",
		"rishi" : "गोतमो राहूगणः",
		"chandas" : "त्रिष्टुप्"
	},
	"samhita" : {
		"lines" : [
			"आ ते॑ सुप॒र्णा अ॑मिनन्त॒ँ एवैः॑ कृ॒ष्णो नो॑नाव वृष॒भो यदी॒दम्",
			"शि॒वाभि॒र्न स्मय॑मानाभि॒रागा॒त्पतं॑ति॒ मिह॑ स्त॒नयं॑त्य॒भ्रा"
		]
	},
	"samhitaAux" : {
		"lines" : [
			"आ ते॑ सुप॒र्णा अ॑मिनन्तँ॒ एवैः॑ कृ॒ष्णो नो॑नाव वृष॒भो यदी॒दम् ।",
			"शि॒वाभि॒र्न स्मय॑मानाभि॒रागा॒त्पत॑न्ति॒ मिहः॑ स्त॒नय॑न्त्य॒भ्रा ॥"
		]
	},
	"padapaatha" : {
		"lines" : [
			"आ । ते॒ । सु॒ऽप॒र्णाः । अ॒मि॒न॒न्त॒ । एवैः॑ । कृ॒ष्णः । नो॒ना॒व॒ । वृ॒ष॒भः । यदि॑ । इ॒दम् ।",
			"शि॒वाभिः॑ । न । स्मय॑मानाभिः । आ । अ॒गा॒त् । पत॑न्ति । मिहः॑ । स्त॒नय॑न्ति । अ॒भ्रा ॥"
		]
	},
	"sayanaBhashya" : "<p>हे अग्ने ते तव सुपर्णाः शोभनपतना रश्मय एवृर्गन्त्यभिर्मरुद्भिः सहामिनन्त । आ समन्तान्मेघं हिंसन्ति । वर्षणार्थं ताडयन्ति । प्रहृतश्च कृष्णः कृष्णवर्णो वृषभो वर्षिता मेघो नोनाव । भृशं शब्दमकरोत् । यदि यदेदमीदृशं कर्म तदानीं शिवाभिर्न सुखकारिणीभिः स्मयमानाभिर्हसनवतीभिः कान्ताभिरिव शुभ्रवर्णाभिः फेनयुक्ताभिरद्भिर्विद्युद्भिर्वा सहागात् । वैद्युताग्निप्रेरितः पर्जन्य आगच्छति । तदनन्तरं मिह आपः पतन्ति । दिवः सकाशात्प्रवृष्टा भवन्ति । अभ्राभ्राण्यद्भिः पूर्णा मेघाः स्तनयन्तिः । इतस्ततः शब्दं कुर्वन्ति ॥ अमिनन्त । मीञ् हिंसायाम् । क्रैयादिकः । व्यत्ययेनान्तादेशः । ईषाअक्षादित्वात्प्रकृतिभावः । अणोऽप्यगृहस्य (पा ८-४-५७) इति वैकल्पिकमवसाने विधीयमानमनुनासिकत्वं व्यत्ययेनात्र संहितायामपि द्रष्टव्यम् । नोनाव । नौतेर्यङ् लुगन्ताल्लिट्यमन्त्रे (पा ३-१-३५) इति निषेधादाम्प्रत्ययाभावः । स्मयमानाभिः । स्मिङ् ईषद्धसने । शपः पित्त्वादनुदात्तत्वम् । शानचो लसार्वधातुकस्वरेण धातुस्वरः शिष्यते । स्तनयन्ति । स्तन शब्दे । चुरादिरदन्तः । पतन्ति स्तनयन्तीत्यनयोः पादादित्वाद्वाक्यादित्वाच्च निघाताभावः ॥ २ ॥</p>"
}
