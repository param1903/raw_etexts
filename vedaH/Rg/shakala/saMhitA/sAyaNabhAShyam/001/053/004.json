{
	"id" : "1.53.4",
	"classification" : {
		"mandala" : "1",
		"sukta" : "53",
		"ashtaka" : "1",
		"adhyaya" : "4",
		"varga" : "15",
		"anuvaka" : "10",
		"rik" : "4"
	},
	"attribute" : {
		"devata" : "इन्द्रः",
		"rishi" : "सव्य आङ्गिरसः",
		"chandas" : "जगती"
	},
	"samhita" : {
		"lines" : [
			"ए॒भिर्द्युभिः॑ सु॒मना॑ ए॒भिरिन्दु॑भिर्निरुन्धा॒नो अम॑तिं॒ गोभि॑र॒श्विना॑",
			"इन्द्रे॑ण॒ दस्युं॑ द॒रयं॑त॒ इन्दु॑भिर्यु॒तद्वे॑षसः॒ समि॒षा र॑भेमहि"
		]
	},
	"samhitaAux" : {
		"lines" : [
			"ए॒भिर्द्युभिः॑ सु॒मना॑ ए॒भिरिन्दु॑भिर्निरुन्धा॒नो अम॑तिं॒ गोभि॑र॒श्विना॑ ।",
			"इन्द्रे॑ण॒ दस्युं॑ द॒रय॑न्त॒ इन्दु॑भिर्यु॒तद्वे॑षसः॒ समि॒षा र॑भेमहि ॥"
		]
	},
	"padapaatha" : {
		"lines" : [
			"ए॒भिः । द्युऽभिः॑ । सु॒ऽमनाः॑ । ए॒भिः । इन्दु॑ऽभिः । नि॒ऽरु॒न्धा॒नः । अम॑तिम् । गोभिः॑ । अ॒श्विना॑ ।",
			"इन्द्रे॑ण । दस्यु॑म् । द॒रय॑न्तः । इन्दु॑ऽभिः । यु॒तऽद्वे॑षसः । सम् । इ॒षा । र॒भे॒म॒हि॒ ॥"
		]
	},
	"sayanaBhashya" : "<p>हे इन्द्र एभिरस्माभिर्दत्तैर्द्युभिर्दीप्तैश्चरुपुरोडाशादिभिः एभिरिन्दुभिः पुरोवर्तिभिस्तुभ्यं दत्तैः सोमैश्च प्रीतस्त्वमस्माकममतिं दारिद्र्यं गोभिस्त्वया दत्तैः पशुभिरश्विनाश्वयुक्तेन धनेन च निरुन्धानो निवर्तयन् सुमनाः शोभनमना भव । वयमिन्दुभिरस्माभिर्दत्तैः सोमैः प्रीतेनेन्द्रेण दस्युमुपक्षपयितारं शत्रुं दरयन्तो हिंसन्तोऽत एव युतद्वेषसः पृथग्भूतशत्रुका भूत्वेषेन्द्रदत्तेनान्नेन सं रभेमहि । संरब्धा भवेम । सङ्गच्छेमहीत्यर्थः ॥ सुमनाः । शोभनं मनो यस्य । सोर्मनसी अलोमोषसी इत्युत्तरपदाद्युदात्तत्वम् । निरुन्धानः । रुधिर् आवरणे । स्वरितेत्त्वादात्मनेपदम् । श्नसोरल्लोप इत्यकारलोपः । चित इत्यन्तोदात्तत्वम् । कृदुत्तरपदप्रकृतिस्वरत्वम् । अमतिम् । मन्तव्या मतिरैश्वर्यम् । न मतिरमतिः । अव्ययपूर्वपदप्रकृतिस्वरत्वम् । न लोकाव्ययेति षष्ठीप्रतिषेधः । अश्विना । अश्वोऽस्यास्तीत्यश्वि धनम् । मत्वर्थीय इनिः ॥ ४ ॥</p>"
}
