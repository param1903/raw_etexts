{
	"id" : "1.75.1",
	"classification" : {
		"mandala" : "1",
		"sukta" : "75",
		"ashtaka" : "1",
		"adhyaya" : "5",
		"varga" : "23",
		"anuvaka" : "13",
		"rik" : "1"
	},
	"attribute" : {
		"devata" : "अग्निः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"जु॒षस्व॑ स॒प्रथ॑स्तमं॒ वचो॑ दे॒वप्स॑रस्तमम्",
			"ह॒व्या जुह्वा॑न आ॒सनि॑"
		]
	},
	"samhitaAux" : {
		"lines" : [
			"जु॒षस्व॑ स॒प्रथ॑स्तमं॒ वचो॑ दे॒वप्स॑रस्तमम् ।",
			"ह॒व्या जुह्वा॑न आ॒सनि॑ ॥"
		]
	},
	"padapaatha" : {
		"lines" : [
			"जु॒षस्व॑ । स॒प्रथः॑ऽतमम् । वचः॑ । दे॒वप्स॑रःऽतमम् ।",
			"ह॒व्या । जुह्वा॑नः । आ॒सनि॑ ॥"
		]
	},
	"sayanaBhashya" : "<p class=\"intro\">जुषस्वेति पंचर्चं द्वितीयं सूक्तम् । अनुक्रान्तं च । जुषस्व पंचेति । ऋष्याद्याः पूर्ववत् ॥ प्रातरनुवाकाश्विनशस्त्रयोः पूर्वसूक्तेन सहोक्तः सूक्त विनियोगः ॥ पशौ स्तोकानुवचन आद्या विनियुक्ता । सूत्रितं च । प्रेषितः स्तोकेभ्योऽन्वाह जुषस्व सप्रथस्तमम् (आ ३-४) इति ॥</p><p>हे अग्ने सप्रथस्तममतिशयेन विस्तीर्णं वचः स्तोत्रलक्षणमस्मदीयं वचनं जुषस्व । सेवस्व । कीदृशम् । देवप्सरस्तमं देवानां प्रीणयितृतमम् । किं कुर्वन् । आसनि तवास्ये हव्या हव्यानि स्तोकलक्षणानि हवींषि जुह्वानः प्रक्षिपन् । इमानि स्तोकलक्षणानि हवींषि वृथा मा भुवन् तत्सर्वं त्वदीयेन मुखेन स्वीकुर्वित्यर्थः ॥ देवप्सरस्तमम् । स्पृप्रीतिबलयोः । देवान् स्पृणोति प्रीणयतीति देवप्सराः । गतिकारकयोरपि पूर्वपदप्रकृतिस्वरत्वं चेत्यसुन् पूर्वपदप्रकृतिस्वरत्वं च । सकारपकारयोः स्थानविपर्ययः । अतिशयेन देवप्सरा देवप्सरस्तमः । जुह्वानः । जुहोतेर्व्यत्ययेन शानच् । अभ्यस्तानामादिरित्याद्युदात्तत्वम् । आसनि । पद्दन्नित्यादिनास्यशब्दस्यासन्नादेशः ॥ १ ॥</p>"
}
