{
	"id" : "1.20.5",
	"classification" : {
		"mandala" : "1",
		"sukta" : "20",
		"ashtaka" : "1",
		"adhyaya" : "2",
		"varga" : "1",
		"anuvaka" : "5",
		"rik" : "5"
	},
	"attribute" : {
		"devata" : "ऋभवः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"सं वो॒ मदा॑सो अग्म॒तेन्द्रे॑ण च म॒रुत्व॑ता",
			"आ॒दि॒त्येभि॑श्च॒ राज॑भिः"
		]
	},
	"samhitaAux" : {
		"lines" : [
			"सं वो॒ मदा॑सो अग्म॒तेन्द्रे॑ण च म॒रुत्व॑ता ।",
			"आ॒दि॒त्येभि॑श्च॒ राज॑भिः ॥"
		]
	},
	"padapaatha" : {
		"lines" : [
			"सम् । वः॒ । मदा॑सः । अ॒ग्म॒त॒ । इन्द्रे॑ण । च॒ । म॒रुत्व॑ता ।",
			"आ॒दि॒त्येभिः॑ । च॒ । राज॑ऽभिः ॥"
		]
	},
	"sayanaBhashya" : "<p>हे ऋभवो वो युष्माकं संबन्धिनो मदासो मदहेतवः सोमा इन्द्रेण चादित्येभिरादित्यैश्च समग्मत । सङ्गताः । ऋभूणामिन्द्रादित्यैः सह सोमापानं तृतीयसवनेऽस्ति । अत एवावाहनिगद आश्वलायनेनैवं पठितः । इन्द्रमादित्यवन्तमृभुमन्तं विभुमन्तं वाजवन्तं बृहस्पतिमन्तं विश्वदेव्यावन्तमावहेति (आ ५-३) कीदृशेनेन्द्रेण । मरुत्वता । मरुद्भिर्युक्तेन । अत एव मन्त्रान्तरमेवमाम्नायते । मरुद्भिरिन्द्र सख्यं ते अस्तु । ऋग्वे ८-९६-७ । इति कीदृशैरादित्येभिः । राजभिर्दीप्यमानैः ॥ मदासः । माद्यन्त्येभिरिति मदाः सोमाः । मदोऽनुपसर्गे (पा ३-३-६७) इत्यप् । तस्य पित्त्वादनुदात्तत्वम् । धातुस्वर एव शिष्यते । आज्ज सेरसुगिति जसोऽसुगागमः । अग्मत । गमेः संपूर्वाल्लुङ् । समो गम्यृच्छेत्यादिना (पा १-३-२९) आत्मनेपदम् । झस्यादादेशः । मन्त्रे घसेत्यादिना चेर्ल्लुक् । गमहनेत्यादिना (पा ६-४-९८) उपधालोपः । व्यवहिताश्चेति समो व्यवहितप्रयोगः । निघातः । मरुत्वता । मरुतोऽस्य सन्तीति मरुत्वान् । तसौ मत्वर्थ इति भसंज्ञया पदसंज्ञाया बाधितत्वाज्जश्त्वाभावः । झयः (पा ८-२-१०) इति मतुपो वत्वम् । आदित्येभिः । बहुलं छन्दसीति भिस ऐसादेशाभावे बहुवचने झल्येदित्येवम् । राजभिः । राजन्शब्दस्य कनिनन्तत्वेन नित्त्वादाद्युदात्तत्वं ॥ १ ॥ ५ ॥</p>"
}
