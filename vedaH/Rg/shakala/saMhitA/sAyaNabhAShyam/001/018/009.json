{
	"id" : "1.18.9",
	"classification" : {
		"mandala" : "1",
		"sukta" : "18",
		"ashtaka" : "1",
		"adhyaya" : "1",
		"varga" : "35",
		"anuvaka" : "5",
		"rik" : "9"
	},
	"attribute" : {
		"devata" : "सदसस्पतिर्नराशंसो वा",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"नरा॒शंसं॑ सु॒धृष्थ॑म॒मप॑श्यं स॒प्रथ॑स्तमम्",
			"दि॒वो न सद्म॑मखसम्"
		]
	},
	"samhitaAux" : {
		"lines" : [
			"नरा॒शंसं॑ सु॒धृष्ट॑म॒मप॑श्यं स॒प्रथ॑स्तमम् ।",
			"दि॒वो न सद्म॑मखसम् ॥"
		]
	},
	"padapaatha" : {
		"lines" : [
			"नरा॒शंस॑म् । सु॒धृष्ट॑मम् । अप॑श्यम् । स॒प्रथः॑ऽतमम् ।",
			"दि॒वः । न । सद्म॑ऽमखसम् ॥"
		]
	},
	"sayanaBhashya" : "<p>नराशंसमेतन्नामकं देवविशेषम् । यद्वा । अवयवार्थव्युत्पत्या सदसस्पतिदेवतापरोऽयं शब्दः । व्युत्पत्तिं च यास्को दर्शयति । नराशंसो यज्ञ इति कात्थक्यो नरा अस्मिन्नासीनाः शंसन्त्यग्निरिति शाकपूणिर्नरैः प्रशस्यो भवति (नि ८-६) इति । अत्राग्निवत्सदसस्पतेरपि नरैः शस्यमानत्वान्नराशंसत्वम् । एवमेवाभिप्रायं हृदिनिधाय ब्राह्मणमेवमाम्नयते । प्रजा वै नरो वाक् शंसः । ऐ ब्रा ६-२७ । इति । अतो मनुष्यैः शस्यमानो यः सदसस्पतिर्यो वा नराशंसनामको देवस्तमपश्यम् । शास्त्रदृष्ट्या दृष्टवानस्मि । कीदृशम् । सुधृष्टममत्याधिक्येन धार्ष्ट्ययुक्तं सप्रथस्तममतिशयेन प्रख्यातं सद्ममखसं प्राप्ततेजस्कम् । तत्र दृष्टान्तः । दिवो न द्युलोकानिव । आदित्यचन्द्रादिभिरधिष्ठिता द्युलोकविशेषा यथा तेजस्विस्तद्वदयं नराशंसस्तेजस्वीत्यर्थः ॥ सुधृष्टमम् । शोभनम् । धृष्णोतीति सुधृक् । क्विप्चेति क्विप् । आतिशायनिकस्तमप् । षकारस्य जश्त्वाभावश्छान्दसः । कृदुत्तरपदप्रकृतिस्वरत्वेन ऋकार उदात्तः । अपश्यम् । पाघ्राध्मेत्यादिना पश्या देशः । लुङ् लङ् लृङ्क्ष्वडुदात्तः (पा ६-४-७१) इत्यट उदात्तत्वम् । पादादित्वान्न निघातः । सप्रथस्तमम् । प्रथ प्रख्याने । प्रथनं प्रथः । सर्वधातुभ्योऽसुन् । नित्त्वादाद्युदात्तत्वम् । सह प्रथसा वर्तत इति तेन सहेति तुल्ययोगे (पा २-२-२८) इति बहुव्रीहिसमासः । वोपसर्जनस्य (पा ६-३-८२) इति सादेशः । पूर्वपदप्रकृतिस्वरत्वे प्राप्ते परादिश्छन्दसि बहुलमित्युत्तरपदाद्युदात्तत्वम् । दिवः । ऊडिदमित्यादिना । विभक्तेरुदात्तत्वम् । सद्ममखसम् । सीदतीति सद्म । षद्लृ विशरणादौ । अन्येभ्योऽपि दृश्यन्त इति मनिन् । नित्त्वादाद्युदात्तः । सद्म महो यस्येति बहुव्रीहौ हकारस्य व्यत्ययेन खकारः ॥ ३५ ॥ ९ ॥</p>"
}
