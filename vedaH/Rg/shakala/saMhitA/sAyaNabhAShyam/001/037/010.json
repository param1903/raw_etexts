{
	"id" : "1.37.10",
	"classification" : {
		"mandala" : "1",
		"sukta" : "37",
		"ashtaka" : "1",
		"adhyaya" : "3",
		"varga" : "13",
		"anuvaka" : "8",
		"rik" : "10"
	},
	"attribute" : {
		"devata" : "मरुतः",
		"rishi" : "कण्वो घौरः",
		"chandas" : "गायत्री"
	},
	"samhita" : {
		"lines" : [
			"उदु॒ त्ये सू॒नवो॒ गिरः॒ काष्टा॒ अज्मे॑ष्वत्नत",
			"वा॒श्रा अ॑भि॒ज्ञु यात॑वे"
		]
	},
	"samhitaAux" : {
		"lines" : [
			"उदु॒ त्ये सू॒नवो॒ गिरः॒ काष्ठा॒ अज्मे॑ष्वत्नत ।",
			"वा॒श्रा अ॑भि॒ज्ञु यात॑वे ॥"
		]
	},
	"padapaatha" : {
		"lines" : [
			"उत् । ऊं॒ इति॑ । त्ये । सू॒नवः॑ । गिरः॑ । काष्ठाः॑ । अज्मे॑षु । अ॒त्न॒त॒ ।",
			"वा॒श्राः । अ॒भि॒ऽज्ञु । यात॑वे ॥"
		]
	},
	"sayanaBhashya" : "<p>त्ये पूर्वप्रकृता गिरः सूनवो वाच उत्पादका मरुतः । वायुवो हि ताल्वोष्ठादिषु संचरन्तो वाचमुत्पादयन्ति । अज्मेषु स्वकीयेषु गमनेषु सत्सु काष्ठा अपः । आपोऽपि काष्ठा उच्यन्ते क्रान्त्वा स्थिता भवन्ति (नि २-१५) इति यास्कः । उदु उत्कर्षेणैवात्नत । अतनिषत । विस्तारितवन्तः । उदकं विस्तार्य तत्पानार्थं वाश्रा हंभारवोपेता गा अभिज्ञु जान्वाभिमुखं यथा भवति तथा यातवे गन्तुं प्रेरितवन्त इति शेषः ॥ सूनवः । षूंष्रेरणे । सुवः कित् (उ ३-३५) इति नुप्रत्ययः । कित्त्वाद्गुणाभावः । अत्नत । तनु विस्तारे । लङि झस्यादादेशे बहुलं छन्दसीति विकरणस्य लुक् । तनिपत्योश्छन्दसि (पा ६-४-९९) इत्युपधालोपः । अडागमः । अभिज्ञु । अभिगते जानुनी यस्य तदभिज्जु । प्रसंभ्यां जानुनोर्ज्ञुः (पा ५-४-१२९) इति व्यत्ययेनाभिपूर्वस्यापि जानुशब्दस्य ज्ञु शब्दादेशः समासान्तः । यातवे । तुमर्थे सेसेनिति तवेन्प्रत्ययः । नित्त्वादाद्युदात्तत्वं ॥ १३ ॥ १० ॥</p>"
}
