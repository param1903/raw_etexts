{
	"id" : "1.3.9",
	"classification" : {
		"mandala" : "1",
		"sukta" : "3",
		"ashtaka" : "1",
		"adhyaya" : "1",
		"varga" : "6",
		"anuvaka" : "1",
		"rik" : "9"
	},
	"attribute" : {
		"devata" : "विश्वे देवाः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"विश्वे॑ दे॒वासो॑ अ॒स्रिध॒ एहि॑मायासो अ॒द्रुहः॑",
			"मेधं॑ जुषन्त॒ वह्न॑यः"
		]
	},
	"samhitaAux" : {
		"lines" : [
			"विश्वे॑ दे॒वासो॑ अ॒स्रिध॒ एहि॑मायासो अ॒द्रुहः॑ ।",
			"मेधं॑ जुषन्त॒ वह्न॑यः ॥"
		]
	},
	"padapaatha" : {
		"lines" : [
			"विश्वे॑ । दे॒वासः॑ । अ॒स्रिधः॑ । एहि॑ऽमायासः । अ॒द्रुहः॑ ।",
			"मेध॑म् । जु॒ष॒न्त॒ । वह्न॑यः ॥"
		]
	},
	"sayanaBhashya" : "<p>विश्वेदेवास एतन्नामका देवविशेषा मेधं हविर्यज्ञ संबद्धं जुषन्त । सेवन्ताम् । कीदृशाः । अस्रिधः क्षयरहिताः शोषरहिता वा एहिमायासः सर्वतो व्याप्तप्रज्ञाः । यद्वा । सौचीकमग्निमप्सु प्रविष्टमेहि मा यासीरिति यदवोचन् तदनुकरणहेतुकोऽयं विश्वेषां देवानां व्यपदेश एहिमायास इति । अद्रुहो द्रोहरहिताः वह्नयो वोढारो धनानां प्रापयितारः ॥ अस्रिधः । स्रिधेः क्षयार्थस्य शोषणार्थस्य शोषणार्थस्य वा संपदादिभ्यो भावे क्विपि । पा ३-३-१०८-९ । नञा बहुव्रीहिः । पूर्वपदप्रकृतिस्वरं बाधित्वा नञ् सुभ्यामित्युत्तरपदान्तोदात्तत्वम् । एहिमायासः । ईह चेष्टायाम् । आ संमतादीहत इत्येहि । इन् (उ ४-११७) इति सर्वधातुसाधारण इन्प्रत्ययो नित्त्वादाद्युदात्तः । एहिर्माया प्रज्ञा येषामिति बहुव्रीहौ पूर्वपदप्रकृतिस्वरत्वं अथवा । अङ उदात्तादुत्तरस्येहीति लोण्मध्यमैकवचनस्य तिङ्ङतिङ इति निघात एकादेश उदात्तेनोदात्त इत्येकार उदात्तः । एहीत्येतत्पदयुक्तं मा यासीरित्यत्र मायेत्यक्षरद्वयं येषां त एहिमायासः । पूर्वपदप्रकृतिस्वरः । अद्रुहः । द्रुह जिघांसायाम् । संपदादित्वाद्भावे क्विपि बहुव्रीहौ नञ् सुभ्यामित्युत्तरपदान्तोदात्तत्वम् । मेधम् । मेधृसङ्गमे च । मेध्यते देवैः सङ्गम्यत इति मेधं हविः । कर्मणि घञ् । ञित्वादाद्युदात्तः । जुषन्त सेवन्तामित्यर्थे छन्दसि । लुङ् लङ् लटः (पा ३-४-६) इति धातुसंबन्धे लङ् । यत उक्तरूपा विश्वेदेवा अतो जुषन्तेति द्रुहादिधात्वर्थैः संबन्धात् । बहुलं छन्दस्यमाङ् योगेऽपि (पा ६-४-७५) इत्यडागमाभावः । वह्नयः । निरत्यनुवृत्तौ वहिश्रीत्यादिना विहितस्य निप्रत्ययस्य नित्त्वादाद्युदात्तत्वं ॥ ९ ॥</p>"
}
