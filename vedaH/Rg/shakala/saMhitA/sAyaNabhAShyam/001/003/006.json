{
	"id" : "1.3.6",
	"classification" : {
		"mandala" : "1",
		"sukta" : "3",
		"ashtaka" : "1",
		"adhyaya" : "1",
		"varga" : "5",
		"anuvaka" : "1",
		"rik" : "6"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"इन्द्रा या॑हि॒ तूतु॑जान॒ उप॒ ब्रह्मा॑णि हरिवः",
			"सु॒ते द॑धिष्व न॒श्चनः॑"
		]
	},
	"samhitaAux" : {
		"lines" : [
			"इन्द्रा या॑हि॒ तूतु॑जान॒ उप॒ ब्रह्मा॑णि हरिवः ।",
			"सु॒ते द॑धिष्व न॒श्चनः॑ ॥"
		]
	},
	"padapaatha" : {
		"lines" : [
			"इन्द्र॑ । आ । या॒हि॒ । तूतु॑जानः । उप॑ । ब्रह्मा॑णि । ह॒रि॒ऽवः॒ ।",
			"सु॒ते । द॒धि॒ष्व॒ । नः॒ । चनः॑ ॥"
		]
	},
	"sayanaBhashya" : "<p>हरिशब्द इन्द्रसंबन्धिनोरश्वयोर्नामधेयम् । हरी इन्द्रस्य रोहितोऽग्नेरिति तदीयाश्वनामत्वेन पठितत्वात् । हे हरिवः अश्वयुक्तेन्द्र त्वं ब्रह्माण्युपैतुमा याहि । कीदृशस्त्वम् । तूतुजानः त्वरमाणः । आगत्य चास्मिन्सुते सोमाभिषवयुक्ते कर्मणि नोऽस्मदीयं चनोऽन्नं हविर्लक्षणं दधिष्ट धारय । स्वीकुर्वित्यर्थः । तूतुजानः । तुजेर्लिट लिटः कानज्वा (पा ३-२-१०६) इति कानजादेशः । तुजादीनां दीर्घोऽभ्यासस्य (पा ६-१-७) इत्यभ्यासस्य दीर्घत्वम् । अभ्यस्तानामादिः पा ६-१-१८९ । इत्याद्युदात्तत्वम् । हरिव इत्यत्र हरयोऽस्य सन्तीति मतुपि छन्दसीरः (पा ८-२-१५) इति मकारस्य वत्वम् । संबुद्धावुगिदचाम् (पा ७-१-७०) इति नुम् । संयोगान्तलोपे (पा ८-२-२३) नकारस्य मतुवसो रुः संबुद्धौ छन्दसि (पा ८-३-१) इति रुत्वम् । अष्टमिको निघातः । ब्रह्माणीत्यस्य हरिव इत्यनेनासामर्थ्यात्सवर्थः पदविधिरिति नियमात्सुबामन्त्रितपराङ्गवद्भावाभावेनामन्त्रितनिघाताभावादाद्युदात्तत्वे सत्युपेत्यकारस्य सन्नतरः । दधिष्वेत्यत्र दधातेर्लोट थास् । थासः से (पा ३-४-८०) सवाभ्यां वामौ (पा ३-४-९१) इत्येकारस्य वादेशः छन्दस्युभयथा (पा ३-४-११७) इति सार्वधातुकार्धधातुकसंज्ञयोः सत्योः सार्वधातुकत्वेन शपि (पा ३-१-६८) तस्य श्लौ च द्विर्भावः पा ६-१-१० । अर्धर्धातुकत्वेनेडागमश्च (पा ७-२-३५) आतो लोप इट च (पा ६-४-६४) इत्याकारलोपः । चनः । चायतेरन्ने ह्रस्वश्च (उ ४-१९९) इत्यसुनन्तः । चकारान्नुडागमे यलोपः ॥ ६ ॥</p>"
}
