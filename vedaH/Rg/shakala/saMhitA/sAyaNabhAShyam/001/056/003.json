{
	"id" : "1.56.3",
	"classification" : {
		"mandala" : "1",
		"sukta" : "56",
		"ashtaka" : "1",
		"adhyaya" : "4",
		"varga" : "21",
		"anuvaka" : "10",
		"rik" : "3"
	},
	"attribute" : {
		"devata" : "इन्द्रः",
		"rishi" : "सव्य आङ्गिरसः",
		"chandas" : "जगती"
	},
	"samhita" : {
		"lines" : [
			"स तु॒र्वणि॑र्म॒हाँ अ॑रे॒णु पौंस्ये॑ गि॒रेभृड़्॒ष्थिर्न भ्रा॑जते तु॒जा शवः॑",
			"येन॒ शुष्णं॑ मा॒यिन॑माय॒सो मदे॑ दु॒ध्र आ॒भूषु॑ रा॒मय॒न्नि दाम॑नि"
		]
	},
	"samhitaAux" : {
		"lines" : [
			"स तु॒र्वणि॑र्म॒हाँ अ॑रे॒णु पौंस्ये॑ गि॒रेर्भृ॒ष्टिर्न भ्रा॑जते तु॒जा शवः॑ ।",
			"येन॒ शुष्णं॑ मा॒यिन॑माय॒सो मदे॑ दु॒ध्र आ॒भूषु॑ रा॒मय॒न्नि दाम॑नि ॥"
		]
	},
	"padapaatha" : {
		"lines" : [
			"सः । तु॒र्वणिः॑ । म॒हान् । अ॒रे॒णु । पौंस्ये॑ । गि॒रेः । भृ॒ष्टिः । न । भ्रा॒ज॒ते॒ । तु॒जा । शवः॑ ।",
			"येन॑ । शुष्ण॑म् । मा॒यिन॑म् । आ॒य॒सः । मदे॑ । दु॒ध्रः । आ॒भूषु॑ । र॒मय॑त् । नि । दाम॑नि ॥"
		]
	},
	"sayanaBhashya" : "<p>स इन्द्रस्तुर्वणिः शत्रूणां हिंसिता क्षिप्रकारी वा । तुर्वणिस्तूर्णवनिरिति यास्कः (नि ६-१४) तूर्णसंभजन इति तस्यार्थः । महान्प्रवृद्दश्च भवति । तस्येन्द्रस्य शवो बलं पौंस्ये वीर्यैः पुरुषैः कर्तव्ये सङ्ग्रामेऽरेण्वनवद्यं तुजा शत्रूणां हिंसकं सत् भ्राजते । दीप्यते । तत्र दृष्टान्तः । गिरेः पर्वतस्य भृष्टिर्न शृङ्गमिव । तद्यथोन्नतं सद्दीप्यते तद्वत् । आयसोऽयोमयकवचयुक्तदेहो दुध्रो दुष्टानां शत्रूणां धर्तावस्थापयिता एवंभूत इन्द्रो मदे सोमपानेन हर्षे सति येन बलेन शुष्णं सर्वस्य शोषकमसुरं मायिनं मायाविनमाभूषु कारागृहेषु दामनि बन्धके निगडे नि रमयत् न्यवासयत् । तद्बलमिति पूर्वेणान्वयः । तुर्वणिः । तुर्वी हिंसार्थः । अस्मादौणादिकोऽनिप्रत्ययः । अरेणु । रेणुवदाच्छादकत्वाद्रेणुशब्देनावद्यमुच्यचते । बहुव्रीहौ नञ्सुभ्यामित्युत्तरपदान्तोदात्तत्वं तुजा तुज हिंसायाम् । इगुपधलक्षणः कः । सुपां सुलुगिति विभक्तेरुकारः । दुध्रः । दुष्टान् ध्रियतेऽवस्थापयतीति दुध्रः । धृङ् अवस्थान इत्यस्मादन्तर्भावितण्यर्थान्मूलविभुजादित्वात्कप्रत्ययः पा ३-२-५-२ । यणादेशः । रेफलोपश्छान्दसः । रमयत् । आमन्तत्वान्मित्त्वे मितां ह्रस्व इति ह्रस्वत्यम् । छान्दसः संहितायां दीर्घः ॥ ३ ॥</p>"
}
