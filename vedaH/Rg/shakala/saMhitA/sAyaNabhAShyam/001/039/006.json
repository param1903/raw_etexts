{
	"id" : "1.39.6",
	"classification" : {
		"mandala" : "1",
		"sukta" : "39",
		"ashtaka" : "1",
		"adhyaya" : "3",
		"varga" : "19",
		"anuvaka" : "8",
		"rik" : "6"
	},
	"attribute" : {
		"devata" : "मरुतः",
		"rishi" : "कण्वो घौरः",
		"chandas" : "सतो बृहती"
	},
	"samhita" : {
		"lines" : [
			"उपो॒ रथे॑षु॒ पृष॑तीरयुग्ध्वं॒ प्रष्थि॑र्वहति॒ रोहि॑तः",
			"आ वो॒ यामा॑य पृथि॒वी चि॑दश्रो॒दबी॑भयन्त॒ मानु॑षाः"
		]
	},
	"samhitaAux" : {
		"lines" : [
			"उपो॒ रथे॑षु॒ पृष॑तीरयुग्ध्वं॒ प्रष्टि॑र्वहति॒ रोहि॑तः ।",
			"आ वो॒ यामा॑य पृथि॒वी चि॑दश्रो॒दबी॑भयन्त॒ मानु॑षाः ॥"
		]
	},
	"padapaatha" : {
		"lines" : [
			"उपो॒ इति॑ । रथे॑षु । पृष॑तीः । अ॒यु॒ग्ध्व॒म् । प्रष्टिः॑ । व॒ह॒ति॒ । रोहि॑तः ।",
			"आ । वः॒ । यामा॑य । पृ॒थि॒वी । चि॒त् । अ॒श्रो॒त् । अबी॑भयन्त । मानु॑षाः ॥"
		]
	},
	"sayanaBhashya" : "<p>हे मरुतो रथेषु भवदीयेषु पृषतीर्बिन्दुयुक्ता मृगीरुपो सामीप्येनैवायुग्ध्वम् । योजितवन्तः । प्रष्विरेतत्संज्ञको वाहनत्रयमध्यवर्ती मृगविशेषो रोहितो मृगावान्तरजाशिर्लोहितवर्णो वहति । रथं नयति । वो युष्माकं यामाय गमनाय पृथिवी चित् आन्तरिक्षमप्याश्रोत् । आभिमुख्येनाश्रुणोत् । अनुजानातीत्यर्थः । पृथिवीत्यन्तरिक्षनाम । पृथिवी भूः स्वयंभ्विति तन्नामसु पाठात् । मानुषाः भूलोकवर्तिनः पुरुषाः अबीभयन्त । स्वयं भीताः सन्तोऽन्येषामपि भीतिमुत्पादितवन्तः ॥ उपो इति निपातद्वयसमुदायात्मक मन्यन्निपातान्तरम् । ओत् (पा १-१-१५) इति प्रगृह्यत्वम् । अयुग्द्वम् । लुङि झलो झसि (पा ८-२-२६) इति सकारस्य लोपः । चोः कुरिति कुत्वम् । रोहितः । रुहे रश्च लो वा (उ ३-९४) इतीतन्प्रत्ययान्तः । नित्त्वादाद्युदात्तः । यामाय यमेर्भावे घञ् । कर्षात्वत इत्यन्तोदात्तत्वे प्राप्ते वृषादिषु पाठादाद्युत्तत्वम् । अश्रोत् । श्रु श्रवणे । बहुलं छन्दसीति विकरणस्य लुक् । अबीभयन्त । ञिभी भये । अस्माण्ण्यन्ताल्लुङि भीस्म्योर्हेतुभये (पा १-३-६८) इत्यात्मने पदम् । बिभेतेर्हेतुभये षुक् (पा ७-३-४०) इति षुक् प्राप्नोति । तन्न क्रियते । आगमानुशासनस्यानित्यत्वात् । णौ चङ्युपधाह्रस्वत्वादि । पा ७-४-१ ॥ ६ ॥</p>"
}
