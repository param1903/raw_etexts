{
	"id" : "1.112.17",
	"classification" : {
		"mandala" : "1",
		"sukta" : "112",
		"ashtaka" : "1",
		"adhyaya" : "7",
		"varga" : "36",
		"anuvaka" : "16",
		"rik" : "17"
	},
	"attribute" : {
		"devata" : "अश्विनौ",
		"rishi" : "कुत्स आङ्गिरसः",
		"chandas" : "जगती"
	},
	"samhita" : {
		"lines" : [
			"याभिः॒ पट॑र्वा॒ जट॑रस्य म॒ज्मना॒ग्निर्नादी॑देच्चि॒त इ॒द्धो अज्म॒न्ना",
			"याभिः॒ शर्या॑त॒मव॑थो महाध॒ने ताभि॑रू॒ षु ऊ॒तिभि॑रश्वि॒ना ग॑तम्"
		]
	},
	"samhitaAux" : {
		"lines" : [
			"याभिः॒ पठ॑र्वा॒ जठ॑रस्य म॒ज्मना॒ग्निर्नादी॑देच्चि॒त इ॒द्धो अज्म॒न्ना ।",
			"याभिः॒ शर्या॑त॒मव॑थो महाध॒ने ताभि॑रू॒ षु ऊ॒तिभि॑रश्वि॒ना ग॑तम् ॥"
		]
	},
	"padapaatha" : {
		"lines" : [
			"याभिः॑ । पठ॑र्वा । जठ॑रस्य । म॒ज्मना॑ । अ॒ग्निः । न । अदी॑देत् । चि॒तः । इ॒द्धः । अज्म॑न् । आ ।",
			"याभिः॑ । शर्या॑तम् । अव॑थः । म॒हा॒ऽध॒ने । ताभिः॑ । ऊं॒ इति॑ । सु । ऊ॒तिऽभिः॑ । अ॒श्वि॒ना॒ । आ । ग॒त॒म् ॥"
		]
	},
	"sayanaBhashya" : "<p>हे अश्विनौ जठरस्य । जठरमुदरं भवति जग्धमस्मिन्ध्रियत इति यास्कः (नि ४-७) जठरोपलक्षितस्य शरीरस्य मज्मना बलेन युक्तः सन् पठर्वैतत्संज्ञो राजर्षिरज्मन् । सङ्ग्रामनामैतत् । अज्मनि सङ्ग्रामे युष्मदीयाभिर्याभिररूतिभिरा समन्ताददीदेत् । अदीप्यत । तत्र दृष्टान्तः । चितः काष्ठैरभिचित इद्धो यज्ञगृह ऋत्विग्भिः प्रज्वालितोऽग्निर्न । यथाग्निः प्रकाशते तद्वदित्यर्थः । अपि च शर्यातं मानवमिन्द्रेण सह स्पर्धमानं महाधने । सङ्ग्रामनामैतत् । महता धनेनोपेते सङ्ग्रामे याभिरूतिभिरवथः रक्षथः ताभिरित्यादि गतं ॥ अदीदेत् । दीदेतिश्छान्दसो दीप्तिकर्मा । अज्मन् । अज गतिक्षेपणयोः । अजन्ति क्षिपन्त्यस्मिन्बाणानित्यधिकरण औणादिको मनिन् । वलादावार्धधातुके विकल्प इष्यते । का २-४-५६-२ । इति वचनाद्वीभावाभावः । सुपां सुलुगिति सप्तम्या लुक् । महाधने । आन्महत इत्यात्वं ॥ १७ ॥</p>"
}
