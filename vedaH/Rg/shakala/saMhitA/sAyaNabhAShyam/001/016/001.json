{
	"id" : "1.16.1",
	"classification" : {
		"mandala" : "1",
		"sukta" : "16",
		"ashtaka" : "1",
		"adhyaya" : "1",
		"varga" : "30",
		"anuvaka" : "4",
		"rik" : "1"
	},
	"attribute" : {
		"devata" : "इन्द्रः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"आ त्वा॑ वहन्तु॒ हर॑यो॒ वृष॑णं॒ सोम॑पीतये",
			"इन्द्र॑ त्वा॒ सूर॑चक्षसः"
		]
	},
	"samhitaAux" : {
		"lines" : [
			"आ त्वा॑ वहन्तु॒ हर॑यो॒ वृष॑णं॒ सोम॑पीतये ।",
			"इन्द्र॑ त्वा॒ सूर॑चक्षसः ॥"
		]
	},
	"padapaatha" : {
		"lines" : [
			"आ । त्वा॒ । व॒ह॒न्तु॒ । हर॑यः । वृष॑णम् । सोम॑ऽपीतये ।",
			"इन्द्र॑ । त्वा॒ । सूर॑ऽचक्षसः ॥"
		]
	},
	"sayanaBhashya" : "<p>हे इन्द्र वृषणं कामानां वर्षितारं त्वां सोमपीतये सोमपानार्थं हरयस्त्वदीया अश्वा आ वहन्तु । अस्मिन्कर्मण्यानयन्तु । तथा सूरचक्षसः सूर्यसमानप्रकाशयुक्ता ऋत्विजस्त्वां मन्त्रैः प्रकासयन्त्विति शेषः ॥ हरन्तीति हरयः । इन् सर्वधातुभ्यः (उ ४-११७) इतीन् । नित्त्वादाद्युदात्तः । वृषणम् । कनिन्युवृषितक्षीत्यादिना कनिन् । कित्त्वाल्लघूपधगुणाभावः । वाषपूर्वस्य निगमे (पा ६-४-९) इति विकल्पितमुपधादीर्घत्वम् । सोमपीतये । ऐभिरग्न इत्यत्रोक्तम् । ऋग्वे १-१४-१ सूरचक्षसः । चक्षिङ् व्यक्तायां वाचि । सर्वधातुभ्योऽसुन् । चक्षिङः ख्याञ् (पा २-४-५४) इति न भवति । अनसोः प्रतिषेधो वक्तव्य इति निषेधात् । षू प्रेरणे । सुवतीति सूरः । सुसूधागृधिभ्यः क्रन् (उ २-२४) इति क्रन् । कित्त्वाद्गुणाभावः । नित्त्वादाद्युदात्तः । सूरवत्ख्यानं प्रकाशो येषाम् । बहुव्रीहौ पूर्वपदप्रकृतिस्वरत्वं ॥ १ ॥</p>"
}
