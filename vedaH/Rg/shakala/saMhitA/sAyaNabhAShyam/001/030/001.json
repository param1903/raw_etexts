{
	"id" : "1.30.1",
	"classification" : {
		"mandala" : "1",
		"sukta" : "30",
		"ashtaka" : "1",
		"adhyaya" : "2",
		"varga" : "28",
		"anuvaka" : "6",
		"rik" : "1"
	},
	"attribute" : {
		"devata" : "इन्द्रः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"आ व॒ इन्द्रं॒ क्रिविं॑ यथा वाज॒यन्तः॑ श॒तक्र॑तुम्",
			"मंहि॑ष्टं सिंच॒ इन्दु॑भिः"
		]
	},
	"samhitaAux" : {
		"lines" : [
			"आ व॒ इन्द्रं॒ क्रिविं॑ यथा वाज॒यन्तः॑ श॒तक्र॑तुम् ।",
			"मंहि॑ष्ठं सिञ्च॒ इन्दु॑भिः ॥"
		]
	},
	"padapaatha" : {
		"lines" : [
			"आ । वः॒ । इन्द्र॑म् । क्रिवि॑म् । य॒था॒ । वा॒ज॒ऽयन्तः॑ । श॒तऽक्र॑तुम् ।",
			"मंहि॑ष्ठम् । सि॒ञ्चे॒ । इन्दु॑ऽभिः ॥"
		]
	},
	"sayanaBhashya" : "<p>वाजयन्तोऽन्नमिच्छन्तो वयं शुनःशेपा हे ऋत्विग्यजमाना वो युष्माकं संबन्धिनमिममिन्द्रमिन्दुभिः सोमैरासिंचे । सर्वतः सिंचामहे । तर्पयामः । कीदृशम् । शतक्रतुं शतसङ्ख्याककर्मोपेतं मंहिष्ठमतिशयेन प्रवृद्धम् । सेचने दृष्टान्तः । यथा येन प्रकारेण क्रिविमवटं जलेन पूरयन्ति तद्वत् । क्रिविशब्दो वव्रिः काटुरित्यादिषु चतुर्दशसु कूपनामसु क्रिविः कूपः सूद इति परितं ॥ क्रिविम् । कृती छेदने । कृत्यत इति क्रित्विः । क्रिविघृष्विच्छविस्थवीत्यादौ (उ ४-५६) क्विन्प्रत्ययान्तो निपातितः । अत एव तशब्द लोपः । नित्त्वादाद्युदात्तत्वम् । यथा । यथेति पादान्ते (फि ४-१७) इति सर्वानुदात्तत्वम् । वाजयन्तः । वाजमात्मन इच्छन्तः । सुप आत्मनः क्यच् । न छन्दस्य पुत्रस्येतीत्वदीर्घत्वयोर्निषेधः । अश्वाघस्यादिति पुनर्दीर्घविधानाज्ज्ञापकाश् । मंहिष्ठम् । महि वृद्धौ । अतिशयेन मंहिता मंहिष्ठः । तुश्छन्दसि (पा ५-३-५९) इति तृजन्तादिष्ठन्प्रत्ययः । तुरिष्ठेमेयःसु (पा ६-४-१५४) इति तृलोपः । इष्ठनो नित्त्वादाद्युदात्तत्वम् । सिंचे । षिचिर् क्षरणे । व्यत्ययेनैकवचनम् । शे मुचादीनामिति नुमागमः ॥ १ ॥</p>"
}
