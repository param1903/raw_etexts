{
	"id" : "1.30.18",
	"classification" : {
		"mandala" : "1",
		"sukta" : "30",
		"ashtaka" : "1",
		"adhyaya" : "2",
		"varga" : "31",
		"anuvaka" : "6",
		"rik" : "18"
	},
	"attribute" : {
		"devata" : "अश्विनौ",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"स॒मा॒नयो॑जनो॒ हि वां॒ रथो॑ दस्रा॒वम॑र्त्यः",
			"स॒मु॒द्रे अ॑श्वि॒नेय॑ते"
		]
	},
	"samhitaAux" : {
		"lines" : [
			"स॒मा॒नयो॑जनो॒ हि वां॒ रथो॑ दस्रा॒वम॑र्त्यः ।",
			"स॒मु॒द्रे अ॑श्वि॒नेय॑ते ॥"
		]
	},
	"padapaatha" : {
		"lines" : [
			"स॒मा॒नऽयो॑जनः । हि । वा॒म् । रथः॑ । द॒स्रौ॒ । अम॑र्त्यः ।",
			"स॒मु॒द्रे । अ॒श्वि॒ना॒ । ईय॑ते ॥"
		]
	},
	"sayanaBhashya" : "<p>हे दस्रावश्विनौ वां युवयोः संबन्दी रथः समानयोजनस्तुल्ययोजनः युवयोर्द्वयोरेकरथारूढत्वादुभयार्थं सकृदेव युज्यते । युक्तः स रथोऽमर्त्यो विनाशरहितः । अप्रतिहतगतिरित्यर्थः । अत एव हे अश्विनौ हि यस्मात्समुद्रेंऽतरिक्ष ईयते गच्छति । अन्तरिक्षनामसु पठितं समुद्रशब्दं यास्क एवं व्याचख्यौ । समुद्रः कस्मात्समुद्द्रवन्त्यस्मादापः समभिद्रवन्त्येनमापः संमोदन्तेऽस्मिन्छूतानि समुद्रको भवति समुनत्तीति वा (नि २-१०) इति ॥ समानयो जनः । बहुव्रीहौ पूर्वपदप्रकृतिस्वरत्वम् । अमर्त्यः । अव्ययपूर्वपदप्रकृतिस्वरत्वम् । ईयते । ईङ् गतौ । अदुपदेशाल्लसार्वधातुकानुदात्तत्वेश्यनो नित्त्वादाद्युदात्तत्वम् । हि चेति निघातप्रतिषेधः ॥ १८ ॥</p>"
}
