{
	"id" : "1.30.14",
	"classification" : {
		"mandala" : "1",
		"sukta" : "30",
		"ashtaka" : "1",
		"adhyaya" : "2",
		"varga" : "30",
		"anuvaka" : "6",
		"rik" : "14"
	},
	"attribute" : {
		"devata" : "इन्द्रः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"आ घ॒ त्वावां॒त्मना॒प्त स्तो॒तृभ्यो॑ धृष्णविया॒नः",
			"ऋ॒णोरक्षं॒ न च॒क्र्योः॑"
		]
	},
	"samhitaAux" : {
		"lines" : [
			"आ घ॒ त्वावा॒न्त्मना॒प्तः स्तो॒तृभ्यो॑ धृष्णविया॒नः ।",
			"ऋ॒णोरक्षं॒ न च॒क्र्योः॑ ॥"
		]
	},
	"padapaatha" : {
		"lines" : [
			"आ । घ॒ । त्वाऽवा॑न् । त्मना॑ । आ॒प्तः । स्तो॒तृऽभ्यः॑ । धृ॒ष्णो॒ इति॑ । इ॒या॒नः ।",
			"ऋ॒णोः । अक्ष॑म् । न । च॒क्र्योः॑ ॥"
		]
	},
	"sayanaBhashya" : "<p>हे धृष्णो धार्ष्ट्ययुक्तेन्द्र त्वावान् त्वत्सदशो देवताविशेषस्त्मनाप्तस्त्वदनुग्रहवशात्स्वयमेवाप्तः सन् इयानोऽस्माभिर्याच्यमानः स्तोतृभ्यः स्तोतृणामनुग्रहाय तदभीष्टमर्थं घ अवश्यमा ऋणोः । आनीय प्रक्षिपतु । तत्र दृष्टान्तः । चक्र्योः रथस्य चक्रयोरक्षं न । यथाक्षं प्रक्षिपन्ति तद्वत् ॥</p><p>त्वावान् । वतुप्प्रकरणे युष्मदस्मद्भ्यां छन्दसि सादृश्य उपसङ्ख्यानम् । पा ५-२-३९-१ । इति वतुप् । प्रत्ययोत्तरपदयोश्चेति मपर्यन्तस्य त्वादेशः । आ सर्वनाम्नः (पा ६-३-९१) इति दकारस्यात्वम् । वतुपः । पित्त्वादनुदात्तत्वे प्रातिपदिकस्वरः शिष्यते । त्मना । मन्त्रेष्वाङ्यादेरात्मनः (पा ६-४-१४१) इत्याकारलोपः । धृष्णो । ञिधृषा प्रागल्भ्ये । त्रसिगृधिधृषिक्षिपेः क्नुः (पा ३-२-१४०) आमन्त्रितानुदात्तत्वम् । इयानः । ईङ् गतौ । छन्दसि लिट् (पा ३-२-१०५) तस्य लिटः कानज्वेति कानजादेशः । अचि श्नुधात्वित्यादिना (पा ६-४-७७) इयङादेशः । द्विर्वचनप्रकरणे छन्दसि वेति वक्तव्यमिति वचनादभ्यासो न क्रियते । चित इत्यन्तोदात्तत्वम् । ऋणोः । ऋण गतौ । लङि व्यत्ययेन तिपः सिपीतश्च (पा ३-४-१००) इतीकारलोपः । तनादिकृञ् भ्य उः (पा ३-१-७९) सार्वधातुकगुणः । बहुलं छन्दस्यमाङ्योगेऽपीत्यडागमाभावः । विकरणस्वरेणोदात्तत्वम् । अक्षम् । अक्षस्यादेवनस्य (फि २-१२) इत्याद्युदात्तत्वम् । चक्र्योः । अकारस्येकारश्छान्दसः ॥ १४ ॥</p>"
}
