{
	"id" : "1.30.17",
	"classification" : {
		"mandala" : "1",
		"sukta" : "30",
		"ashtaka" : "1",
		"adhyaya" : "2",
		"varga" : "31",
		"anuvaka" : "6",
		"rik" : "17"
	},
	"attribute" : {
		"devata" : "अश्विनौ",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"आश्वि॑ना॒वश्वा॑वत्ये॒षा या॑तं॒ शवी॑रया",
			"गोम॑द्दस्रा॒ हिर॑ण्यवत्"
		]
	},
	"samhitaAux" : {
		"lines" : [
			"आश्वि॑ना॒वश्वा॑वत्ये॒षा या॑तं॒ शवी॑रया ।",
			"गोम॑द्दस्रा॒ हिर॑ण्यवत् ॥"
		]
	},
	"padapaatha" : {
		"lines" : [
			"आ । अ॒श्वि॒नौ॒ । अश्व॑ऽवत्या । इ॒षा । या॒त॒म् । शवी॑रया ।",
			"गोऽम॑त् । द॒स्रा॒ । हिर॑ण्यऽवत् ॥"
		]
	},
	"sayanaBhashya" : "<p>प्रातरनुवाक आश्विने क्रतौ गायत्रे छन्दस्याश्विनाश्वावत्येति तृचः । अथाश्विन इति खंडेऽश्विना यज्वरीरिष आश्विनावश्वावत्या (आ ४-१५) इति सूत्रितम् ।</p><p>इन्द्रेण प्रेरितः शुनःशेपोऽश्विनौ तुष्टाव । तथा च ब्राह्मणम् । तमिन्द्र उवाचाश्विनौ नु स्तुह्यथ त्वोत्स्रक्ष्याम इति सोऽश्विनौ तुष्टावात उत्तरेण तृचेन । ऐ ब्रा ७-१६ । इति ॥ हे अश्विनौ अश्वावत्या बहुभिरश्वैर्युक्तया शवीरया प्रेर्यमाणयेषान्नेन सह आ यातम् । अस्मिन्कर्मण्यागच्छतम् । हे दस्रा अश्विनौ युवयोः प्रसादाद्गोमद्बहुभिर्गोभिर्युक्तम् । हिरण्यवद्बहुना हिरण्येन युक्तमस्मदीयं गृहमस्त्विति शेषः ॥ अश्वावत्या । मन्त्रे सोमाश्वेन्द्रियविश्वदेव्यस्य मतौ (पा ६-३-१३१) इति दीर्घत्वम् । इषा । सावेकाच इति तृतीयाया उदात्तत्वम् । यातम् । या प्रापणे । लोट तसस्तम् । आदादित्वाच्छपो लुक् । शवीरया । शु गतौ । कृशृपृकटपटशौटभ्य ईरन् (उ ४-३०) इतीरन्प्रत्ययो बहुलवचनादस्मादपि भवति । नित्त्वादाद्युदात्तत्वं ॥ १७ ॥</p>"
}
