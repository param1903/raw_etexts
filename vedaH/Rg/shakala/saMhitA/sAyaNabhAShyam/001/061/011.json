{
	"id" : "1.61.11",
	"classification" : {
		"mandala" : "1",
		"sukta" : "61",
		"ashtaka" : "1",
		"adhyaya" : "4",
		"varga" : "29",
		"anuvaka" : "11",
		"rik" : "11"
	},
	"attribute" : {
		"devata" : "इन्द्रः",
		"rishi" : "नोधा गौतमः",
		"chandas" : "त्रिष्टुप्"
	},
	"samhita" : {
		"lines" : [
			"अ॒स्येदु॑ त्वे॒षसा॑ रन्त॒ सिन्ध॑वः॒ परि॒ यद्वज्रे॑ण सी॒मय॑च्छत्",
			"ई॒शा॒न॒कृद्दा॒शुषे॑ दश॒स्यन्तु॒र्वित॑ये गा॒धं तु॒र्वणिः॑ कः"
		]
	},
	"samhitaAux" : {
		"lines" : [
			"अ॒स्येदु॑ त्वे॒षसा॑ रन्त॒ सिन्ध॑वः॒ परि॒ यद्वज्रे॑ण सी॒मय॑च्छत् ।",
			"ई॒शा॒न॒कृद्दा॒शुषे॑ दश॒स्यन्तु॒र्वीत॑ये गा॒धं तु॒र्वणिः॑ कः ॥"
		]
	},
	"padapaatha" : {
		"lines" : [
			"अ॒स्य । इत् । ऊं॒ इति॑ । त्वे॒षसा॑ । र॒न्त॒ । सिन्ध॑वः । परि॑ । यत् । वज्रे॑ण । सी॒म् । अय॑च्छत् ।",
			"ई॒शा॒न॒ऽकृत् । दा॒शुषे॑ । द॒श॒स्यन् । तु॒र्वीत॑ये । गा॒धम् । तु॒र्वणिः॑ । क॒रिति॑ कः ॥"
		]
	},
	"sayanaBhashya" : "<p>अस्यैवेन्द्रस्य त्वेषसा दीप्तेन बलेन सिन्धवः समुद्राः । यद्वा । गङ्गाद्याः सप्त नद्यो रन्त । स्वे स्वे स्थाने रमन्ते । यद्यस्मादयमिन्द्रो वज्रेण सीमेनान्सिन्धून्वज्रेण पर्ययच्छत् । परितो नियमितवान् । आपि च ईशानाकृत् वृत्रादिशत्रुवधेनात्मानमैश्वर्यवन्तं कुर्वन्निन्द्रो दाशुषे हविर्दत्तवते यजमानाय फलं दशस्यस् प्रयच्छन् तुर्वणिस्तूर्णसंभजनः । तुर्वणिस्तूर्णवनिरिति यास्कः (नि ६-१४) यद्वा । तुर्विता शत्रूणां हिंसिता । एवंभूत इन्द्रस्तुर्वीतय एतत्संज्ञायोदके निमग्नाय ऋषये गाधमवस्थानयोग्यं धिष्ण्यप्रदेशं कः । अकार्षीत् ॥ रन्त । रमु क्रीडायाम् । छान्दसे । लङि बहुवचने बहुलं छन्दसीति शपो लुक् । धातोरन्त्यलोपश्छान्दसः । अयच्छत् । यम उपरमे । इषुगमियमां छ इति छत्वम् । कः । करोतेर्लुङि मन्त्रे घसह्वरणशेत्यादिना (पा २-४-८०) च्लेर्लुक् । गुणः । हल् ङ्यादिना तलोपः । बहुलं छन्दस्यमाङ्योगेऽपीत्यडभावः ॥ ११ ॥</p>"
}
