{
	"id" : "1.50.3",
	"classification" : {
		"mandala" : "1",
		"sukta" : "50",
		"ashtaka" : "1",
		"adhyaya" : "4",
		"varga" : "7",
		"anuvaka" : "9",
		"rik" : "3"
	},
	"attribute" : {
		"devata" : "सूर्यः",
		"rishi" : "प्रस्कण्वः काण्वः",
		"chandas" : "गायत्री"
	},
	"samhita" : {
		"lines" : [
			"अदृ॑श्रमस्य के॒तवो॒ वि र॒श्मयो॒ जना॒ँ अनु॑",
			"भ्राजं॑तो अ॒ग्नयो॑ यथा"
		]
	},
	"samhitaAux" : {
		"lines" : [
			"अदृ॑श्रमस्य के॒तवो॒ वि र॒श्मयो॒ जनाँ॒ अनु॑ ।",
			"भ्राज॑न्तो अ॒ग्नयो॑ यथा ॥"
		]
	},
	"padapaatha" : {
		"lines" : [
			"अदृ॑श्रम् । अ॒स्य॒ । के॒तवः॑ । वि । र॒श्मयः॑ । जना॑न् । अनु॑ ।",
			"भ्राज॑न्तः । अ॒ग्नयः॑ । य॒था॒ ॥"
		]
	},
	"sayanaBhashya" : "<p>अस्य सूर्यस्य केतवः प्रज्ञापका रश्मयो दीप्तयो जनाननु व्यदृश्रम् । जातान्सर्वाननुक्रमेण प्रेक्षन्ते । सर्वं जगत्प्रकाशयन्तीत्यर्थः । तत्र दृष्टान्तः । भ्राजन्तो दीप्यमाना अग्नयो यथा अग्नय इव ॥ अदृश्रम् । दृशिर् प्रेक्षणे । वर्तमाने लुङ् । इरितो वा (पा ३-१-५७) इति च्लेरङादेशः । रुडित्यनुवृत्तौ बहुलं छन्दसि (पा ७-१-८) इति रुडागमः । अत एव बहुलवचनादृदृशोऽङि गुण इति गुणाभाव इत्युक्तम् । तिङां तिङो भवन्तीति प्रथमपुरुषबहुवचनस्योत्तमपुरुषै कवचनादेशः । प्रथमपुरुषान्त एव शाखान्तरे श्रूयते । अदृश्यन्नस्य केतवः । अथ १३-१-१८ । इति । जनानित्यस्य नकारस्य संहितायां रुत्वयात्वादि पूर्ववत् । भ्राजन्तः । शपः पित्त्वादनुदात्तत्वम् । शतुश्च लसार्वधातुकस्वरेण धातुस्वर एव शिष्यती ॥ ३ ॥</p>"
}
