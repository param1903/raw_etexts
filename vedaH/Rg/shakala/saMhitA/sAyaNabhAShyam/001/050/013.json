{
	"id" : "1.50.13",
	"classification" : {
		"mandala" : "1",
		"sukta" : "50",
		"ashtaka" : "1",
		"adhyaya" : "4",
		"varga" : "8",
		"anuvaka" : "9",
		"rik" : "13"
	},
	"attribute" : {
		"devata" : "सूर्यः",
		"rishi" : "प्रस्कण्वः काण्वः",
		"chandas" : "अनुष्टुप्"
	},
	"samhita" : {
		"lines" : [
			"उद॑गाद॒यमा॑दि॒त्यो विश्वे॑न॒ सह॑सा स॒ह",
			"द्वि॒षन्तं॒ मह्यं॑ रं॒धय॒न्मो अ॒हं द्वि॑ष॒ते र॑धम्"
		]
	},
	"samhitaAux" : {
		"lines" : [
			"उद॑गाद॒यमा॑दि॒त्यो विश्वे॑न॒ सह॑सा स॒ह ।",
			"द्वि॒षन्तं॒ मह्यं॑ र॒न्धय॒न्मो अ॒हं द्वि॑ष॒ते र॑धम् ॥"
		]
	},
	"padapaatha" : {
		"lines" : [
			"उत् । अ॒गा॒त् । अ॒यम् । आ॒दि॒त्यः । विश्वे॑न । सह॑सा । स॒ह ।",
			"द्वि॒षन्त॑म् । मह्य॑म् । र॒न्धय॑न् । मो इति॑ । अ॒हम् । द्वि॒ष॒ते । र॒ध॒म् ॥"
		]
	},
	"sayanaBhashya" : "<p>अयं पुरोवर्त्यादित्योऽदितेः पुत्रः सूर्यो विश्वेन सदसा सर्वेण जलेन सहोदगात् । उदयं प्राप्तवान् । किं कुर्वन् । मह्यं द्विषन्तं रन्धयन् । ममोपद्रवकारिणं हिंसन् । अपि चाहं द्विषतेऽनिष्टकारिणे रोगाय मो रधम् । नैव हिंसां करोमि । सूर्य एव अस्मदनिष्टकारिणं रोगं विनाशयत्वित्यर्थः ॥ अगात् एतेर्लुङीणो गा लुङीति गादेशः । गातिस्थेति सिचो लुक् । आदित्यः । दित्यदित्यादित्येत्यपत्यार्थे प्राग्दीव्यतीयो ण्यप्रत्ययः । रन्धयन् । रध हिंसासंराद्ध्योः । ण्यन्ताल्लटः शतृ । रधिजभोरचि (पा ७-१-६१) इति णौ धातोर्नुमागमः । मो । मा उ निपातद्वयसमुदायो मैवेत्यस्यार्थे । ओत् (पा १-१-१५) इति प्रगृहृत्वे प्लुतप्रगृह्या अचीति प्रकृतिभावः । द्विषते । शतुरनुम इति विभक्तेरुदात्तत्वम् । रधम् । रधेर्लुङि पुषादित्वात् च्लेरङादेशः । रधिजभोरचीति धातोर्नुम् । अनिदितामित्यनुषङ्गलोपः । न माङ्योग इत्यडभावः ॥ १३ ॥</p>"
}
