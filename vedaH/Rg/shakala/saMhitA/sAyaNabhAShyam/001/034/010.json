{
	"id" : "1.34.10",
	"classification" : {
		"mandala" : "1",
		"sukta" : "34",
		"ashtaka" : "1",
		"adhyaya" : "3",
		"varga" : "5",
		"anuvaka" : "7",
		"rik" : "10"
	},
	"attribute" : {
		"devata" : "अश्विनौ",
		"rishi" : "हिरण्यस्तूप आङ्गिरसः",
		"chandas" : "जगती"
	},
	"samhita" : {
		"lines" : [
			"आ ना॑सत्या॒ गच्छ॑तं हू॒यते॑ ह॒विर्मध्वः॑ पिबतं मधु॒पेभि॑रा॒सभिः॑",
			"यु॒वोर्हि पूर्वं॑ सवि॒तोषसो॒ रथ॑मृ॒ताय॑ चि॒त्रं घृ॒तवं॑त॒मिष्य॑ति"
		]
	},
	"samhitaAux" : {
		"lines" : [
			"आ ना॑सत्या॒ गच्छ॑तं हू॒यते॑ ह॒विर्मध्वः॑ पिबतं मधु॒पेभि॑रा॒सभिः॑ ।",
			"यु॒वोर्हि पूर्वं॑ सवि॒तोषसो॒ रथ॑मृ॒ताय॑ चि॒त्रं घृ॒तव॑न्त॒मिष्य॑ति ॥"
		]
	},
	"padapaatha" : {
		"lines" : [
			"आ । ना॒स॒त्या॒ । गच्छ॑तम् । हू॒यते॑ । ह॒विः । मध्वः॑ । पि॒ब॒त॒म् । म॒धु॒ऽपेभिः॑ । आ॒सऽभिः॑ ।",
			"यु॒वोः । हि । पूर्व॑म् । स॒वि॒ता । उ॒षसः॑ । रथ॑म् । ऋ॒ताय॑ । चि॒त्रम् । घृ॒तऽव॑न्तम् । इष्य॑ति ॥"
		]
	},
	"sayanaBhashya" : "<p>हे नासत्यावस्विनाविह कर्मण्या गच्छतम् । अत्रास्माभिर्हविर्हूयते । युवां च मधुपेभिर्मधुरद्रव्यपानयुक्तैरासभिर्भवदीयैरास्यैर्मध्वो मधुरद्रव्याणि हवीषि पिबतम् । सविता सूर्य उषसः पूर्वमुषःकालात्पुरा युवयोरश्विनोः संबन्धिनं रथमृतायास्मद्यज्ञार्थमिष्यति हि । प्रेरयति खलु । कीदृशम् । चित्रं पूर्वोक्तैश्चक्रत्रयादिभिर्विचित्रं घृतवन्तमक्षांजनसाधनेन घृतेनोपेतं ॥ गच्छतम् । अदुपदेशाल्लसार्वधातुकानुदात्तत्वे । शपः पित्त्वादनुदात्तत्वम् । धातुस्वरः । अत्र गच्छतं पिबतं चेति चार्थप्रतीतेश्चादिलोपे विभाषेति प्रथमायास्तिङ् विभक्तेर्निघातप्रतिषेधः । हूयते । लसार्वधातुकानुदात्तत्वे यकः स्वरः । मध्वः । लिङ्गव्यत्ययः शसि यणादेशश्छान्दसः । मधुपेभिः । मधु पिबन्तीति मधुपानि । आतोऽनुपसर्गे क इति कप्रत्ययः । आसभिः । पद्दिन्नित्यादिनास्यशब्दस्यासनादेशः । युवोः । । युर्वोहि यन्त्रमित्यत्रोक्तम् । इष्यति । इष गतौ । श्यनोनित्त्वा दाद्यादात्तत्वम् । हि चेति निघातप्रतिषेधः ॥ १० ॥</p>"
}
