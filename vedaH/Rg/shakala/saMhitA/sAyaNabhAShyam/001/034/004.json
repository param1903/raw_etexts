{
	"id" : "1.34.4",
	"classification" : {
		"mandala" : "1",
		"sukta" : "34",
		"ashtaka" : "1",
		"adhyaya" : "3",
		"varga" : "4",
		"anuvaka" : "7",
		"rik" : "4"
	},
	"attribute" : {
		"devata" : "अश्विनौ",
		"rishi" : "हिरण्यस्तूप आङ्गिरसः",
		"chandas" : "जगती"
	},
	"samhita" : {
		"lines" : [
			"त्रिर्व॒र्तिर्या॑तं॒ त्रिरनु॑व्रते ज॒ने त्रिः सु॑प्रा॒व्ये॑ त्रे॒धेव॑ शिक्षतम्",
			"त्रिर्नां॒द्यं॑ वहतमश्विना यु॒वं त्रिः पृक्षो॑ अ॒स्मे अ॒क्षरे॑व पिन्वतम्"
		]
	},
	"samhitaAux" : {
		"lines" : [
			"त्रिर्व॒र्तिर्या॑तं॒ त्रिरनु॑व्रते ज॒ने त्रिः सु॑प्रा॒व्ये॑ त्रे॒धेव॑ शिक्षतम् ।",
			"त्रिर्ना॒न्द्यं॑ वहतमश्विना यु॒वं त्रिः पृक्षो॑ अ॒स्मे अ॒क्षरे॑व पिन्वतम् ॥"
		]
	},
	"padapaatha" : {
		"lines" : [
			"त्रिः । व॒र्तिः । या॒त॒म् । त्रिः । अनु॑ऽव्रते । जने॑ । त्रिः । सु॒प्र॒ऽअ॒व्ये॑ । त्रे॒धाऽइ॑व । शि॒क्ष॒त॒म् ।",
			"त्रिः । ना॒न्द्य॑म् । व॒ह॒त॒म् । अ॒श्वि॒ना॒ । यु॒वम् । त्रिः । पृक्षः॑ । अ॒स्मे इति॑ । अ॒क्षरा॑ऽइव । पि॒न्व॒त॒म् ॥"
		]
	},
	"sayanaBhashya" : "<p>हे अश्विना युवं त्रिर्वर्तिर्यातम् । अस्मदीयवर्तनसाधनं गृहं त्रिर्यातम् । त्रिवारं प्राप्नुतम् । तथानुव्रतेऽस्मदनुकूलव्यापारयुक्ते जने त्रिर्यातम् । त्रिवारं तदनुग्रहाय गच्छतम् । त्रिः सुप्राव्ये त्रिवारं सुष्टुं प्रकर्षेण भवद्भ्यां रक्षणीये प्रवर्तमानानस्मान् त्रेधेव त्रिभिरेव प्रकारैः शिक्षतम् । पुनःपुनरनुष्ठानमुपदेष्वव्यमित्यर्थः । तथा नान्द्यं नन्दनीयं सन्तोषकरं फलं त्रिर्वहतम् । प्रापयतम् । अस्मे अस्मासु पृक्षोऽन्नं त्रिः पिन्वतम् । त्रिवारं प्रयच्छतम् । तत्र दृष्टान्तः । अक्षरेव । अक्षराण्युदकानि अक्षरा स्रोतस्तृप्तिरिति तन्नामसु पाठात् । तानि पर्जन्यो यथा प्रयच्छति तद्वत् ॥ वर्तिः । वर्ततेऽत्रेति वर्तिर्गृहम् । हृपिषिरुहिवृतीत्यादीना (उ ४-११८) इप्रत्ययः । सुपां सुलुगिति द्वितीयैकवचनस्य सुआदेशः । सुप्राव्ये । उपसर्गद्वयोपसृष्टादवतेः कर्मणि ण्यत् । संज्ञापूर्वको विधिरिनित्य इति वृद्ध्यभावः । तित्स्वरितमिति स्वरितत्वम् । शिक्षतम् । शिक्ष विद्योपादाने । नान्द्यम् । ण्यदन्तः । पृक्षः । पृची संपर्के । असुनि सुडागमः । अस्मे । सुपां सुलुगिति शे आदेशः । अक्षरा इव । अश्नुवते व्याप्नुवन्तीत्यक्षराण्युदकानि । औणादिक क्सरप्रत्ययः । शेर्लोपः ॥ ४ ॥</p>"
}
