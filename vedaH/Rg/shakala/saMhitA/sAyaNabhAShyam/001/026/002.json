{
	"id" : "1.26.2",
	"classification" : {
		"mandala" : "1",
		"sukta" : "26",
		"ashtaka" : "1",
		"adhyaya" : "2",
		"varga" : "20",
		"anuvaka" : "6",
		"rik" : "2"
	},
	"attribute" : {
		"devata" : "अग्निः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"नि नो॒ होता॒ वरे॑ण्यः॒ सदा॑ यविष्ट॒ मन्म॑भिः",
			"अग्ने॑ दि॒वित्म॑ता॒ वचः॑"
		]
	},
	"samhitaAux" : {
		"lines" : [
			"नि नो॒ होता॒ वरे॑ण्यः॒ सदा॑ यविष्ठ॒ मन्म॑भिः ।",
			"अग्ने॑ दि॒वित्म॑ता॒ वचः॑ ॥"
		]
	},
	"padapaatha" : {
		"lines" : [
			"नि । नः॒ । होता॑ । वरे॑ण्यः । सदा॑ । य॒वि॒ष्ठ॒ । मन्म॑ऽभिः ।",
			"अग्ने॑ । दि॒वित्म॑ता । वचः॑ ॥"
		]
	},
	"sayanaBhashya" : "<p>सदा यविष्ठ सर्वदा युवतम हे अग्ने वरेण्यो वरणीयस्त्वं नोऽस्माकं होता होमनिष्पादको भूत्वा दिवित्मका दीप्तिमता वचो वचसा स्तूयमानः सन् नि षीदेति शेषः । कीदृशस्त्वम् । मन्मभिर्ज्ञापकैस्तेजोभिर्युक्त इति शेषः ॥ यविष्ठ । युवशब्दादिष्ठनि स्थूलदूरेत्यादिना (पा ६-४-१५६) यणादिपरस्य लोपः । पूर्वस्योकारस्य गुणश्च । अवादेशः । आमन्त्रितनिघातः । मन्मभिः । मन ज्ञाने । अन्येभ्योऽपि दृश्यन्त इति मनिन्प्रत्ययः । नित्त्वादाद्युदात्तत्वम् । दिवित्मता । दिवु क्रीडादौ । इक् श्तिपौ धातुनिर्देशे । पा ३-३-१०८-२ । इतीक् प्रत्ययः । तेन च धातुवाचिना दिविशब्देन धात्वर्थो दीप्तिर्लक्ष्यते । यद्वा । औणादिको भावे किप्रत्ययः दिविशब्दान्मतुपि तकारोपजनश्छान्दसः यद्वा । बाहुलकाद्दिवेर्भाव इतक् । मतुपि तसौ मत्वर्थ इति भत्वाज्जश्त्वाभावः । वचः । सुपां सुलुगिति तृतीयैकवचनस्य लुक् ॥ २ ॥</p>"
}
