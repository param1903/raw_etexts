{
	"id" : "1.26.4",
	"classification" : {
		"mandala" : "1",
		"sukta" : "26",
		"ashtaka" : "1",
		"adhyaya" : "2",
		"varga" : "20",
		"anuvaka" : "6",
		"rik" : "4"
	},
	"attribute" : {
		"devata" : "अग्निः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"आ नो॑ ब॒र्हि रि॒शाद॑सो॒ वरु॑णो मि॒त्रो अ॑र्य॒मा",
			"सीदं॑तु॒ मनु॑षो यथा"
		]
	},
	"samhitaAux" : {
		"lines" : [
			"आ नो॑ ब॒र्ही रि॒शाद॑सो॒ वरु॑णो मि॒त्रो अ॑र्य॒मा ।",
			"सीद॑न्तु॒ मनु॑षो यथा ॥"
		]
	},
	"padapaatha" : {
		"lines" : [
			"आ । नः॒ । ब॒र्हिः । रि॒शाद॑सः । वरु॑णः । मि॒त्रः । अ॒र्य॒मा ।",
			"सीद॑न्तु । मनु॑षः । य॒था॒ ॥"
		]
	},
	"sayanaBhashya" : "<p>हे अग्ने वरुणादयो देवास्त्वद्बन्धवस्त्वया प्रेरिता रिशादसो हिंसकानदन्तो नोऽस्मदीयं बर्हिर्यज्ञमासीदन्तु । तत्र दृष्टान्तः । यथा मनुषः प्रजापतेर्यज्ञमासीदन्ति । तद्वत् ॥ बर्ही रिशादसः । विसर्जनीयस्य रुत्वे कृते रो रि (पा ८-३-१४) इति रेफलोपः । ढ्रलोपे पूर्वस्य दीर्घोऽणः (पा ६-३-१११) इतीकारस्य दीर्घत्वम् । रिशादसः । रिश हिंसायाम् । रिशन्ति हिंसन्तीति रिशाः शत्रवः । इगुपधज्ञाप्रीकिरः कः । तानदन्तीति रिशादसः । सर्वधातुभ्योऽसुन् । कृदुत्तरपदप्रकृतिस्वरत्वम् । सीदन्तु । षद्लृ विशरणगत्यवसादनेषु । पाघ्रेत्यादिना सीदादेशः । शपः पित्त्वादनुदात्तत्वम् । शतुश्च लसार्वधातुकस्वरेण धातुस्वरः शिष्यते । मनुषः । मनु ज्ञाने । मन्यते जानातीति मनुः प्रजापतिः । जनेरुसिर्निच्च । उ २-११६-११८ । इत्यनुवृत्तौ बहुलमन्यत्रापि (उ २-१२२) इत्यौणादिक उसिप्रत्ययः । नित्त्वादाद्युदात्तत्वम् । यथा । यथेति पादान्ते (फि ४-१७) इति सर्वानुदात्तत्वं ॥ ४ ॥</p>"
}
