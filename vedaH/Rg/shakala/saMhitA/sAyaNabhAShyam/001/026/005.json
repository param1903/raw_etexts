{
	"id" : "1.26.5",
	"classification" : {
		"mandala" : "1",
		"sukta" : "26",
		"ashtaka" : "1",
		"adhyaya" : "2",
		"varga" : "20",
		"anuvaka" : "6",
		"rik" : "5"
	},
	"attribute" : {
		"devata" : "अग्निः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"पूर्व्य॑ होतर॒स्य नो॒ मन्द॑स्व स॒ख्यस्य॑ च",
			"इ॒मा उ॒ षु श्रु॑धी॒ गिरः॑"
		]
	},
	"samhitaAux" : {
		"lines" : [
			"पूर्व्य॑ होतर॒स्य नो॒ मन्द॑स्व स॒ख्यस्य॑ च ।",
			"इ॒मा उ॒ षु श्रु॑धी॒ गिरः॑ ॥"
		]
	},
	"padapaatha" : {
		"lines" : [
			"पूर्व्य॑ । हो॒तः॒ । अ॒स्य । नः॒ । मन्द॑स्व । स॒ख्यस्य॑ । च॒ ।",
			"इ॒माः । ऊं॒ इति॑ । सु । श्रु॒धि॒ । गिरः॑ ॥"
		]
	},
	"sayanaBhashya" : "<p>हे पूर्व्य अस्मदादेः पूर्वमुत्पन्न होतर्होमनिष्पादकाग्ने नोऽस्मदीयस्यास्य प्रवर्तमानस्य यज्ञस्य सख्यस्य चास्मदनुग्रहस्य च सिद्ध्यर्थं मन्दस्व । त्वं हृष्टो भव । इमा अस्माभिः प्रयुज्यमाना गिर उ षु स्तुतिरूपा वाचोऽपि श्रुधि शृणु ॥ पूर्व्य । आमन्त्रिताद्युदात्तत्वम् । होतरित्यस्य नामन्त्रिते समानाधिकरण इति पूर्वस्य विद्यमानत्वादष्वमिको निघातः । अस्य । ऊडिदमिति षष्ठ्या उदात्तत्वम् । मन्दस्व । मदि स्तुतिमोदमदस्वप्नकान्तिगतिषु । शपः पित्त्वादनुदात्तत्वम् । तिङश्च लसार्वधातुकस्वरेण धातुस्वरः । अपादादाविति पर्युदासादाष्टमिकनिघाताभावः । सख्यस्य । सख्युः कर्म सख्यम् । सख्युर्यः (पा ५-१-१२६) इति यप्रत्ययः । यस्येति लोपे प्रत्ययस्वरः । उ षु । सुञः (पा ८-३-१०७) इति षत्वम् । श्रुधि । श्रु श्रवणे । श्रुशृणुपृकृवृभ्यश्चन्दसीति हेर्धिरादेशः । बहुलं छन्दसीति शपो लुक् ॥ २० ॥ ५ ॥</p>"
}
