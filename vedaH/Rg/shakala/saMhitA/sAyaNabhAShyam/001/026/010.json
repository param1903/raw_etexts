{
	"id" : "1.26.10",
	"classification" : {
		"mandala" : "1",
		"sukta" : "26",
		"ashtaka" : "1",
		"adhyaya" : "2",
		"varga" : "21",
		"anuvaka" : "6",
		"rik" : "10"
	},
	"attribute" : {
		"devata" : "अग्निः",
		"rishi" : "शुनःशेप आजीगर्तिः",
		"chandas" : "गायत्री"
	},
	"samhita" : {
		"lines" : [
			"विश्वे॑भिरग्ने अ॒ग्निभि॑रि॒मं य॒ज्ञमि॒दं वचः॑",
			"चनो॑ धाः सहसो यहो"
		]
	},
	"samhitaAux" : {
		"lines" : [
			"विश्वे॑भिरग्ने अ॒ग्निभि॑रि॒मं य॒ज्ञमि॒दं वचः॑ ।",
			"चनो॑ धाः सहसो यहो ॥"
		]
	},
	"padapaatha" : {
		"lines" : [
			"विश्वे॑भिः । अ॒ग्ने॒ । अ॒ग्निऽभिः॑ । इ॒मम् । य॒ज्ञम् । इ॒दम् । वचः॑ ।",
			"चनः॑ । धाः॒ । स॒ह॒स॒ । य॒हो॒ इति॑ ॥"
		]
	},
	"sayanaBhashya" : "<p>सहसो बलस्य यहो पुत्र हे देवतारूपाग्ने विश्वेभिरग्निभिः सर्वैराहवनीयादिभिर्युक्तस्त्वमिममस्मदीयं यज्ञमिदमस्मदीयं वचः स्तोत्रं च सेवमानश्चनोऽन्नं धाः । अस्मभ्यं धेहि ॥ विश्वेभिः । बहुलं छन्दसीति भिस ऐसादेशाभावः । चनः । चायृ पूजानिशामनयोः । चायेरन्ने ह्रस्वश्च (उ ४-१९९) इत्यसुन् । तत्सन्नि योगेन नुडागमश्च । नित्त्वादाद्युदात्तत्वम् । धाः । लुङि गातिस्था (पा २-४-७७) इति सिचो लुक् । बहुलं छन्दस्यमाङ्योगेऽपीत्यडभावः । सहसो यहो इति सुबामन्त्रित इति पराङ्गवद्भावादामन्त्रितस्य चेति षष्ठ्यामन्त्रितसमुदायो निहन्यते ॥ २१ ॥ १० ॥</p>"
}
