{
	"id" : "1.96.4",
	"classification" : {
		"mandala" : "1",
		"sukta" : "96",
		"ashtaka" : "1",
		"adhyaya" : "7",
		"varga" : "3",
		"anuvaka" : "15",
		"rik" : "4"
	},
	"attribute" : {
		"devata" : "द्रविणोदा अग्निर्वा",
		"rishi" : "कुत्स आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"स मा॑त॒रिश्वा॑ पुरु॒वार॑पुष्थिर्वि॒दद्गा॒तुं तन॑याय स्व॒र्वित्",
			"वि॒शां गो॒पा ज॑नि॒ता रोद॑स्योर्दे॒वा अ॒ग्निं धा॑रयन्द्रविणो॒दाम्"
		]
	},
	"samhitaAux" : {
		"lines" : [
			"स मा॑त॒रिश्वा॑ पुरु॒वार॑पुष्टिर्वि॒दद्गा॒तुं तन॑याय स्व॒र्वित् ।",
			"वि॒शां गो॒पा ज॑नि॒ता रोद॑स्योर्दे॒वा अ॒ग्निं धा॑रयन्द्रविणो॒दाम् ॥"
		]
	},
	"padapaatha" : {
		"lines" : [
			"सः । मा॒त॒रिश्वा॑ । पु॒रु॒वार॑ऽपुष्टिः । वि॒दत् । गा॒तुम् । तन॑याय । स्वः॒ऽवित् ।",
			"वि॒शाम् । गो॒पाः । ज॒नि॒ता । रोद॑स्योः । दे॒वाः । अ॒ग्निम् । धा॒र॒य॒न् । द्र॒वि॒णः॒ऽदाम् ॥"
		]
	},
	"sayanaBhashya" : "<p>सोऽग्निस्तनयायास्मदीयाय पुत्राय गातुमनुष्ठानमार्गं विदत् । लंभयतु । कीदृशः । मातरिश्वा मातरि सर्वस्य जगतो निर्मातर्यन्तरिक्षे श्वसन्वर्तमानः पुरुवारपुष्टिः । पुरुभिर्बहुभिर्वारा वरणीया पुष्टिरभिवृद्धिर्यस्य स तथोक्तः । स्वर्वित् । स्वः स्वर्गस्य यागद्वारेण लंभयिता । विशां सर्वासां प्रजानां गोपा गोपायिता । रक्षिता । रोदस्योर्द्यावापृथिव्योर्जनिता जनयितोत्पादयिता । देवा इत्यादि गतं ॥ मातरिश्वा । श्वन्नुक्षन्नित्यादौ मातृशब्दोपपदात् श्वस प्राणन इत्यस्मात् कनिन्प्रत्ययान्तो निपात्यते । विदत् । विद्लृ लाभे । अस्मादन्तर्भावितण्यर्थाच्छान्दसो लुङ् । लृदित्त्वात् च्लेरङादेशः । पादादित्वान्निघाताभावः । जनिता । जनिता मन्त्रे (पा ६-४-५३) इति तृचि णनिलोपो निपात्यते ॥ ४ ॥</p>"
}
