{
	"id" : "1.78.1",
	"classification" : {
		"mandala" : "1",
		"sukta" : "78",
		"ashtaka" : "1",
		"adhyaya" : "5",
		"varga" : "26",
		"anuvaka" : "13",
		"rik" : "1"
	},
	"attribute" : {
		"devata" : "अग्निः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"अ॒भि त्वा॒ गोत॑मा गि॒रा जात॑वेदो॒ विच॑र्षणे",
			"द्यु॒म्नैर॒भि प्र णो॑नुमः"
		]
	},
	"samhitaAux" : {
		"lines" : [
			"अ॒भि त्वा॒ गोत॑मा गि॒रा जात॑वेदो॒ विच॑र्षणे ।",
			"द्यु॒म्नैर॒भि प्र णो॑नुमः ॥"
		]
	},
	"padapaatha" : {
		"lines" : [
			"अ॒भि । त्वा॒ । गोत॑माः । गि॒रा । जात॑ऽवेदः । विऽच॑र्षणे ।",
			"द्यु॒म्नैः । अ॒भि । प्र । नो॒नु॒मः॒ ॥"
		]
	},
	"sayanaBhashya" : "<p class=\"intro\">अभि त्वेति पंचर्चं पंचमं सूक्तं गोतमस्यार्षमाग्नेयं गायत्रम् । तथा चानुक्रान्तम् । अभि त्वा गायत्रं त्विति ॥ विनियोगो लैङ्गिकः ॥</p><p>हे जातवेदो जातानां वेदितर्विचर्षणे विशेषेण सर्वस्य द्रष्टः एवंभूताग्ने त्वा त्वां गोतमा अस्य सूक्तस्य द्रष्टा गोतम ऋषिः । ऋषेरेकत्वेऽपि पूजार्थं बहुवचनम् । गिरा स्तोत्रलक्षणया वाचाभ्याभिमुख्येनास्तौदिति शेषः । तद्वद्वयमपि त्वां द्युम्नैस्त्वदीयगुणप्रकाशकैर्मन्त्रैरभि प्रणोनुमः । अभिमुख्येन पुनःपुनः स्तुमः ॥ नोनुमः । णु स्तुतौ । अस्माद्यङ् लुगन्ताल्लट् । उपसर्गादसमासेऽपीति णत्वं ॥ १ ॥</p>"
}
