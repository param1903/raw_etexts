{
	"id" : "1.14.6",
	"classification" : {
		"mandala" : "1",
		"sukta" : "14",
		"ashtaka" : "1",
		"adhyaya" : "1",
		"varga" : "26",
		"anuvaka" : "4",
		"rik" : "6"
	},
	"attribute" : {
		"devata" : "विश्वे देवाः (विश्वैर्देवैः सहितोग्निः)",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"घृ॒तपृ॑ष्टा मनो॒युजो॒ ये त्वा॒ वहं॑ति॒ वह्न॑यः",
			"आ दे॒वान्त्सोम॑पीतये"
		]
	},
	"samhitaAux" : {
		"lines" : [
			"घृ॒तपृ॑ष्ठा मनो॒युजो॒ ये त्वा॒ वह॑न्ति॒ वह्न॑यः ।",
			"आ दे॒वान्त्सोम॑पीतये ॥"
		]
	},
	"padapaatha" : {
		"lines" : [
			"घृ॒तऽपृ॑ष्ठाः । म॒नः॒ऽयुजः॑ । ये । त्वा॒ । वह॑न्ति । वह्न॑यः ।",
			"आ । दे॒वान् । सोम॑ऽपीतये ॥"
		]
	},
	"sayanaBhashya" : "<p>हे अग्ने त्वा त्वां येऽश्वा रथेन वहन्ति । कीदृशाः । घृतपृष्ठाः । पुष्वाङ्गत्वेन दीप्तपृष्ठा मनोयुजो मनःसङ्कल्पमात्रेण रथे युज्यमाना वह्नयो वोढारः । शैरश्वैः सोमपीतये सोमपानयागार्थं देवाना वहेति शेषः ॥ घृतपृष्ठाः । घृ क्षरणदीप्त्योः । घृतं दीप्तं पृष्ठं येषां ते घृतपृष्ठाः । घृतशब्दः प्रत्ययस्वरेणान्तोदात्तः । बहुव्रीहौ पूर्वपदप्रकृतिस्वरत्वम् । मनसा युंजत इति मनोयुजः । ऋत्विग्दधृगित्यादिना क्विन् । कृदुत्तरपदप्रकृतिस्वरत्वम् । त्वा । त्वामौ द्वितीयाया इत्यनुदात्तस्त्वादेशः । वहन्ति । शप्तिङोरनुदात्तत्वाद्धातुस्वरः । यद्वृत्तयोगान्निघाताभावः । वह्नयः । निरित्यनुवृत्तौ वहिश्रिश्रुयुद्रुग्लाहात्वारिभ्यो नित् (उ ४-५१) इति नि प्रत्ययः । तस्य नित्त्वादाद्युदात्तत्वम् । सोमपीतये । उक्तम् । सकारे परतो नकारस्य संहितायां नश्च (पा ८-३-३०) इति धुडागमः । खरि च (पा ८-४-५५) इति चर्त्वम् । चयो द्वितीयाः शरि पौष्करसादेः । पा ८-४-४८-३३ । इति द्वितीयस्थकारः ॥ २६ ॥ ६ ॥</p>"
}
