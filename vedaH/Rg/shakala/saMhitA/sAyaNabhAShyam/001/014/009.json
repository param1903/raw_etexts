{
	"id" : "1.14.9",
	"classification" : {
		"mandala" : "1",
		"sukta" : "14",
		"ashtaka" : "1",
		"adhyaya" : "1",
		"varga" : "27",
		"anuvaka" : "4",
		"rik" : "9"
	},
	"attribute" : {
		"devata" : "विश्वे देवाः (विश्वैर्देवैः सहितोग्निः)",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"आकीं॒ सूर्य॑स्य रोच॒नाद्विश्वां॑दे॒वाँ उ॑ष॒र्बुधः॑",
			"विप्रो॒ होते॒ह व॑क्षति"
		]
	},
	"samhitaAux" : {
		"lines" : [
			"आकीं॒ सूर्य॑स्य रोच॒नाद्विश्वा॑न्दे॒वाँ उ॑ष॒र्बुधः॑ ।",
			"विप्रो॒ होते॒ह व॑क्षति ॥"
		]
	},
	"padapaatha" : {
		"lines" : [
			"आकी॑म् । सूर्य॑स्य । रो॒च॒नात् । विश्वा॑न् । दे॒वान् । उ॒षः॒ऽबुधः॑ ।",
			"विप्रः॑ । होता॑ । इ॒ह । व॒क्ष॒ति॒ ॥"
		]
	},
	"sayanaBhashya" : "<p>विप्रो मेधावी होता होमनिष्पादकोऽग्निरुषर्बुध उषःकाले यागमनाय प्रबुध्यमानान्विश्वान्देवान्सूर्यस्य संबन्धिनो रोचनात्स्वर्गलोकादिह कर्मण्याकीं वक्षति । आवहतु ॥ आकीम् । निपात आद्युदात्तः । सूर्यस्य । सूर्यशब्दो राजसूयसूर्येत्यादिना (पा ३-१-११४) क्यप्रत्ययान्तो निपातितः । क्यपः पित्त्वा द्धातुस्वरेणाद्युदात्तः । रोचनात् । रोचमानात् । रुच दीप्तौ । अनुदात्तेतश्च हलादेः (पा ३-२-१४९) इति कर्तरि युच् । चित इत्यन्तोदात्तत्वम् । विश्वान् । विशेः क्वनन्तो नित्त्वादाद्युदात्तः । उषर्बुधः । उषर्बुध्यन्त इत्युषर्बुधः । क्विप्चेति क्विप् धातुस्वरेणोकार उदात्तः । समासे कृदुत्तपदप्रकृतिस्वरत्वम् । विप्रः । ऋज्रेन्द्रेत्यादिनारन् । नित्त्वादाद्युदात्तः । होता । ह्वयतेस्ताच्छील्ये तृन् । बहुलं छन्दसीति संप्रसारणम् । परपूर्वत्वम् । गुणः । नित्त्वादाद्युदात्तः । इह । इदमो ह इति ह प्रत्ययः । इदम इशितीश् । शित्त्वात्सर्वादेशः । प्रत्ययस्वरः । वक्षति । वहेः प्रार्थनायां लिङर्थे लेट् । तस्य तिप् । कर्तरि शप् । शपि परतः सिब्बहुलं लेटीति सिप् । ढत्वकत्वषत्वानि । तिङ्ङतिङ इति निघातः ॥ ९ ॥</p>"
}
