{
	"id" : "1.14.3",
	"classification" : {
		"mandala" : "1",
		"sukta" : "14",
		"ashtaka" : "1",
		"adhyaya" : "1",
		"varga" : "26",
		"anuvaka" : "4",
		"rik" : "3"
	},
	"attribute" : {
		"devata" : "इन्द्रवायुबृहस्पतिमित्राग्निपूषभगादित्यमरुद्गणाः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"इं॒द्र॒वा॒यू बृह॒स्पतिं॑ मि॒त्राग्निं पू॒षणं॒ भग॑म्",
			"आ॒दि॒त्यान्मारु॑तं ग॒णम्"
		]
	},
	"samhitaAux" : {
		"lines" : [
			"इ॒न्द्र॒वा॒यू बृह॒स्पतिं॑ मि॒त्राग्निं पू॒षणं॒ भग॑म् ।",
			"आ॒दि॒त्यान्मारु॑तं ग॒णम् ॥"
		]
	},
	"padapaatha" : {
		"lines" : [
			"इ॒न्द्र॒वा॒यू इति॑ । बृह॒स्पति॑म् । मि॒त्रा । अ॒ग्निम् । पू॒षण॑म् । भग॑म् ।",
			"आ॒दि॒त्यान् । मारु॑तम् । ग॒णम् ॥"
		]
	},
	"sayanaBhashya" : "<p>इन्द्रादिदेवान्मारुतं मरुतां वायूनां संबन्धिनं गणं च हे अग्ने यक्षीति पदद्वयमनुवर्तते ॥ इन्द्रश्च वायुश्चेन्द्रवायू । देवताद्वन्द्वे च (पा ६-३-२६) इति प्राप्तस्यानङ उभयत्र वायोः प्रतिषेधो वक्तव्यः । पा ६-३-२६ १ इति प्रतिषेधः । देवताद्वन्दे च (पा ६-२-१४१) इति प्राप्तस्योभयपदप्रकृतिस्वरस्य नोत्तरपदेऽनुदात्तादौ (पा ६-२-१४२) इति निषेधः । समासान्तोदात्तत्वमेव । बृहस्पतिम् । तद्बृहतोः करपत्योश्चोरदेवतयोरभिधेययोः सुट् तलोपो वक्तव्यः (म ६-१-१५७) इति तलोपः सुडागमश्च । बृहच्छब्दमाद्युदात्तं केचिद्वर्ण यन्तीति वामनः । पा रक्षणे । पातीति पतिः । पातेर्डतिः (उ ४-५७) प्रत्ययस्वरेणाद्युदात्तः । समास उभे वनस्पत्यादिषु युगपत् (पा ६-२-१४०) इत्युभयपदप्रकृतिस्वरत्वम् । मित्रा । द्वितीयायाः सुपां सुलगित्यादिना विभक्तेराजादेशः । आदित्यान् । अदित्येरपत्यान्यादित्याः । दित्यदित्यादित्यपत्युत्तरपदाण्यः (पा ४-१-८५) प्रत्ययस्वरः । मारुतम् । मरुतां विकारः । अनुदात्तादेश्च (पा ४-३-१४०) इत्यञ् । ञित्त्वा दाद्युदात्तः ॥ ३ ॥</p>"
}
