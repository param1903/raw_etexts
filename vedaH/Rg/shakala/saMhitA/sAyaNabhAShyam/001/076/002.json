{
	"id" : "1.76.2",
	"classification" : {
		"mandala" : "1",
		"sukta" : "76",
		"ashtaka" : "1",
		"adhyaya" : "5",
		"varga" : "24",
		"anuvaka" : "13",
		"rik" : "2"
	},
	"attribute" : {
		"devata" : "अग्निः",
		"rishi" : "गोतमो राहूगणः",
		"chandas" : "त्रिष्टुप्"
	},
	"samhita" : {
		"lines" : [
			"एह्य॑ग्न इ॒ह होता॒ नि षी॒दाद॑ब्धः॒ सु पु॑रए॒ता भ॑वा नः",
			"अव॑तां त्वा॒ रोद॑सी विश्वमि॒न्वे यजा॑ म॒हे सौ॑मन॒साय॑ दे॒वान्"
		]
	},
	"samhitaAux" : {
		"lines" : [
			"एह्य॑ग्न इ॒ह होता॒ नि षी॒दाद॑ब्धः॒ सु पु॑रए॒ता भ॑वा नः ।",
			"अव॑तां त्वा॒ रोद॑सी विश्वमि॒न्वे यजा॑ म॒हे सौ॑मन॒साय॑ दे॒वान् ॥"
		]
	},
	"padapaatha" : {
		"lines" : [
			"आ । इ॒हि॒ । अ॒ग्ने॒ । इ॒ह । होता॑ । नि । सी॒द॒ । अद॑ब्धः । सु । पु॒रः॒ऽए॒ता । भ॒व॒ । नः॒ ।",
			"अव॑ताम् । त्वा॒ । रोद॑सी॒ इति॑ । वि॒श्व॒मि॒न्वे इति॑ वि॒श्व॒म्ऽइ॒न्वे । यज॑ । म॒हे । सौ॒म॒न॒साय॑ । दे॒वान् ॥"
		]
	},
	"sayanaBhashya" : "<p>हे अग्ने एहि । आगच्छ । इहास्मिन्यज्ञे होता देवानामाह्वाता सन्निषीद । उपविश । नोऽस्माकं पुरएता पुरुतो गन्ता सु भव । सुष्ठु भव । यस्मात्त्वमदब्धो राक्षसादिभिरहिंस्योऽसि । तादृशं त्वां विश्वमिन्वे सर्वं व्याप्नु वत्यौ रोदसी द्यावापृथिव्यौ त्वा त्वामवताम् । रक्षताम् । आगत्योपविश्य च द्यावापृथिवीभ्यां रक्षितश्च सन् महे महते सौमनसाय सौमनस्याय देवान्दानादिगुणयुक्तानिन्द्रादीन्यज । हविर्भिः पूजय ॥ नि षीद । सदेरप्रतेरिति षत्वम् । सौमनसाय । सुमनसो भावः सौमनसम् । तस्येदमिति संबन्धसामान्य इत्यण्प्रत्ययः । स चात्र भावलक्षणे संबन्धविशेषे पर्यवस्यति । यद्वा । हायनान्तयुवादिभ्योऽण् (पा ५-१-१३०) इति भावेऽण् । युवादिष्वस्य पाठो द्रष्टव्यः ॥ २ ॥</p>"
}
