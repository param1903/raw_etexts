{
	"id" : "1.17.7",
	"classification" : {
		"mandala" : "1",
		"sukta" : "17",
		"ashtaka" : "1",
		"adhyaya" : "1",
		"varga" : "33",
		"anuvaka" : "4",
		"rik" : "7"
	},
	"attribute" : {
		"devata" : "इन्द्रावरुणौ",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"इन्द्रा॑वरुण वाम॒हं हु॒वे चि॒त्राय॒ राध॑से",
			"अ॒स्मान्त्सु जि॒ग्युष॑स्कृतम्"
		]
	},
	"samhitaAux" : {
		"lines" : [
			"इन्द्रा॑वरुण वाम॒हं हु॒वे चि॒त्राय॒ राध॑से ।",
			"अ॒स्मान्त्सु जि॒ग्युष॑स्कृतम् ॥"
		]
	},
	"padapaatha" : {
		"lines" : [
			"इन्द्रा॑वरुणा । वा॒म् । अ॒हम् । हु॒वे । चि॒त्राय॑ । राध॑से ।",
			"अ॒स्मान् । सु । जि॒ग्युषः॑ । कृ॒त॒म् ॥"
		]
	},
	"sayanaBhashya" : "<p>इन्द्रावरुणा हे इन्द्रावरुणौ वां युवामुभावहं हुवे । आह्वयामि । किमर्थम् । चित्राय मणिमुक्तादिरूपेण विविधाय राधसे धनाय । तत आहुतौ युवामस्माननुष्ठातृन् सु जिग्युषः । शत्रुविषये सुष्ठु जययुक्तान् कृतं कुरुतं ॥ इन्द्रावरुणा । सुपां सुलुगित्यादिना संबोधनस्याकारः । देवताद्वन्द्वे चेति पूर्वपदस्यानङ् । आमन्त्रिताद्युदात्तत्वम् । संहितायां छान्दसं ह्रस्वत्वम् । हुवे । हूयतेर्लुङुत्तमैकवचनमिट् । शप इत्यनुवृत्तौ बहुलं छन्दसीति लुक् । हू इत्यनुवृत्तौ बहुलं छन्दसीति संप्रसारणं परपूर्वत्वम् । अचि श्नुधात्वित्यादिनोवङ् (पा ६-४-७७) न च हुश्नुवोरित्यादिना (पा ६-४-८७) यणादेशः । जुहोतेरेव हि प्रतिपदोक्तस्य तत् । न पुनरस्य लाक्षणिकत्वात् । इटः प्रत्ययस्वरेणोदात्तत्वम् । पादादित्वान्ननिघातः । राधसे । असुन् । नित्त्वादाद्युदात्तत्वम् । अस्मान् । शसि द्वितीयायां च (पा ७-२-८७) इत्यात्वम् । शसो नः (पा ७-१-२९) इति नत्वम् । जिग्युषः । जि जये । लिटः क्वसुश्चेति क्वसुः । द्विर्भावः । सन् लिटोर्जेः पा ७-३-५७ । इति द्वितीयस्य कुत्वम् । क्वसोः कित्त्वाद्गुणाभावः क्रादिनियमात्प्राप्तस्येटो वस्वेकाचाद्घसामिति नियमेन निवृत्तिः । द्वितीया बहुवचनं शस् । भसंज्ञायां वसोः संप्रसारणिति संप्रसारणम् । परपूर्वत्वम् । एरनेकाच इति यणादेशः । शासिवसिघसीनां चेति षत्वम् । प्रत्ययस्वरेणोकार उदात्तः । कृतम् । डुकृञ् करणे । लोण्मध्यमद्विवचनस्य लङ्वद्भावात्तमादेशः । शपो बहुलं छन्दसीति लुक् । तिङ्ङतिङ इति निघातः ॥ ७ ॥</p>"
}
