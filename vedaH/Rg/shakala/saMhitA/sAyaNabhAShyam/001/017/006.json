{
	"id" : "1.17.6",
	"classification" : {
		"mandala" : "1",
		"sukta" : "17",
		"ashtaka" : "1",
		"adhyaya" : "1",
		"varga" : "33",
		"anuvaka" : "4",
		"rik" : "6"
	},
	"attribute" : {
		"devata" : "इन्द्रावरुणौ",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"तयो॒रिदव॑सा व॒यं स॒नेम॒ नि च॑ धीमहि",
			"स्यादु॒त प्र॒रेच॑नम्"
		]
	},
	"samhitaAux" : {
		"lines" : [
			"तयो॒रिदव॑सा व॒यं स॒नेम॒ नि च॑ धीमहि ।",
			"स्यादु॒त प्र॒रेच॑नम् ॥"
		]
	},
	"padapaatha" : {
		"lines" : [
			"तयोः॑ । इत् । अव॑सा । व॒यम् । स॒नेम॑ । नि । च॒ । धी॒म॒हि॒ ।",
			"स्यात् । उ॒त । प्र॒ऽरेच॑नम् ॥"
		]
	},
	"sayanaBhashya" : "<p>तयोरित्पूर्वोक्तयोरिन्द्रावरुणयोरेवावसा रक्षणेन वयमनुष्ठातारः सनेम । संभजेम धनमिति शेषः । नि धीमहि च । प्राप्ते धने यावदपेक्षितं तावद्भुक्त्वाततोऽवशिष्ठ धनं क्वचिन्निधिरूपेण स्थापयामश्च । उतापि च प्रेरेचनं भुक्तान्निहिताच्च प्रकर्षेणाधिकं धनं स्यात् । संपद्यतां ॥ अवसा । असुन् । नित्त्वादाद्युदात्तः । वयम् । यूयं हि ष्ठा । ऋग्वे । १-१५-२ । इत्यत्र यदुक्तं तदत्र द्रष्वव्यम् । सनेम । आशिषि लिङ् । तस्य मस् । नित्यं ङित इति सकार लोपः । किदाशिषि (पा ३-४-१०४) इति यासुट् । छन्दस्युभयथेति सार्वधातुकमप्यस्तीति लिङः सलोपोऽनन्त्यस्येति सकारलोपः । अतो येय इतीयादेशः । लोपो व्योर्वलीति यलोपः । लङ्याशिष्यङ् (पा ३-१-८६) इत्यङ् । आद्गुणः । पादादित्वान्न निघातः । धीमहि । डुधाञ् धारणपोषणयोः । आशिषि लिङो महिङ् । तस्य छन्दस्युभयथेति सार्वधातुकार्धधातुकसंज्ञे । तत्र सार्वधातुकत्वेन लिङः सलोपोऽनन्त्यस्येति सकारलोपः । सार्वधातुकमपिदिति ङित्वं शप् च बहुलं छन्दसीतिजुहोत्यादेरपि शपो लुक् । आर्धधातुकत्वादातो लोप इट च (पा ६-४-६४) इत्याकारलोपः । निघातः । सनेमेत्यपेक्षया द्वितीयत्वादत्र चवायोगे प्रथमेति न निषेधः । स्यात् । अस्तेः । प्रार्थनायां लिङ् । तिप् । इतश्चेतीकार लोपः । यासुट् परस्मैपदेषूदात्तो ङिच्चेति यासुड् ङित्त्वे । अदिप्रभृतिभ्यः शपः इति शपो लुक् । श्नसोरल्लोप इत्यकारलोपः । पादादित्वादनिघातः । उत । एवमादीनामन्त इत्यन्तोदात्तः । इत्याकारलोपः । निघातः । सनेमेत्यपेक्षया द्वितीयत्वादत्र चवायोगे प्रथमेति न निषेधः । स्यात् । अस्तेः । प्रार्थनायां लिङ् । तिप् । इतश्चेतीकार लोपः । यासुट् परस्मैपदेषूदात्तो ङिच्चेति यासुड् ङित्त्वे । अदि प्रभृतिभ्यः शप इति शपो लुक् । श्नसोरल्लोप इत्यकारलोपः । पादादित्वादनिघातः । उत । एवमादीनामन्त इत्यन्तोदात्तः । प्ररेचनम् । रिचिर् विरेचने । भावे ल्युट् । योरनादेशः । लितीशि प्रत्ययात्पूर्वस्योदात्तत्वम् । प्रादिसमासः । कृदुत्तरपदप्रकृतिस्वरत्वं ॥ ६ ॥</p>"
}
