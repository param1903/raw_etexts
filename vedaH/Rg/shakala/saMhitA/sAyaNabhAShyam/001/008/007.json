{
	"id" : "1.8.7",
	"classification" : {
		"mandala" : "1",
		"sukta" : "8",
		"ashtaka" : "1",
		"adhyaya" : "1",
		"varga" : "16",
		"anuvaka" : "3",
		"rik" : "7"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"यः कु॒क्षिः सो॑म॒पात॑मः समु॒द्र इ॑व॒ पिन्व॑ते",
			"उ॒र्विरापो॒ न का॒कुदः॑"
		]
	},
	"samhitaAux" : {
		"lines" : [
			"यः कु॒क्षिः सो॑म॒पात॑मः समु॒द्र इ॑व॒ पिन्व॑ते ।",
			"उ॒र्वीरापो॒ न का॒कुदः॑ ॥"
		]
	},
	"padapaatha" : {
		"lines" : [
			"यः । कु॒क्षिः । सो॒म॒ऽपात॑मः । स॒मु॒द्रःऽइ॑व । पिन्व॑ते ।",
			"उ॒र्वीः । आपः॑ । न । का॒कुदः॑ ॥"
		]
	},
	"sayanaBhashya" : "<p>यः कुक्षिरस्येन्द्रस्योदरप्रदेशः सोमपातमोऽतिशयेन सोमस्य पातास कुक्षिः समुद्र इव पिन्वते । वर्धते । सेचनार्थो धातुरौचित्येन वृद्धिं लक्षयति । काकुदो मुखसंबन्धिन्य उर्वीर्बह्व्य अपो न जलानीव । जिह्वासंबन्धमास्योदकं यथा कदाचिदपि न शुष्यति तथेन्द्रस्य कुक्षिः सोमपूरितो न शुष्यतीत्यर्थः । यद्यपि श्लोक इत्यादिषु सप्तपंचाशत्सु वाङ्नामसु काकुज्जिह्वेति पठितं तथाप्युदक संबन्धसिद्ध्यर्थमत्र काकुच्छब्धेन मुखमुपलक्ष्यते । संबन्धवाचिनस्तद्धितस्यात्र छान्दसो लोपो द्रष्टव्यः ॥ सोमपातमः । सोमं पिबतीति सोमपाः । आकारो धातुस्वरेणोदात्तः । कृदुत्तरपदप्रकृतिस्वरेण स एव शिष्यते । तमपः पित्त्वादनुदात्तत्वम् । समुद्रशब्दः प्रातिपदिकत्वादन्तोदात्तः । इवेन विभक्त्यलोपः पूर्वपदप्रक्कृतिस्वरत्वं च । पा २-१-४-२ । इति प्रकृतिस्वरः । पिन्वते । पिवि सेचने । इदितो नुम् धातोरिति नुमागमः । शपः पित्त्वेनानुदात्तत्वम् । तिङश्च लसार्वधातुकस्वरेण धातुस्वर एव शिष्यते । उर्वीः । उरुशब्दोंऽतोदात्तः । वोतो गुणवचनात् (पा ४-१-४४) इति ङीष् । यणादेशः । उदात्तयणो हल्पूर्वात् (पा ६-१-१७४) इतीकार उदात्तः । जसा सहैकादेश उदात्तेनोदात्त इत्येकादेश उदात्तः । आपः । प्रातिपदिकस्वरः । काकुदः । प्रातिपदिकस्वरेणान्तोदात्तः ॥ ७ ॥</p>"
}
