{
	"id" : "1.8.3",
	"classification" : {
		"mandala" : "1",
		"sukta" : "8",
		"ashtaka" : "1",
		"adhyaya" : "1",
		"varga" : "15",
		"anuvaka" : "3",
		"rik" : "3"
	},
	"attribute" : {
		"devata" : "इन्द्रः",
		"rishi" : "मधुच्छन्दा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"इन्द्र॒ त्वोता॑स॒ आ व॒यं वज्रं॑ घ॒ना द॑दीमहि",
			"जये॑म॒ सं यु॒धि स्पृधः॑"
		]
	},
	"samhitaAux" : {
		"lines" : [
			"इन्द्र॒ त्वोता॑स॒ आ व॒यं वज्रं॑ घ॒ना द॑दीमहि ।",
			"जये॑म॒ सं यु॒धि स्पृधः॑ ॥"
		]
	},
	"padapaatha" : {
		"lines" : [
			"इन्द्र॑ । त्वाऽऊ॑तासः । आ । व॒यम् । वज्र॑म् । घ॒ना । द॒दी॒म॒हि॒ ।",
			"जये॑म । सम् । यु॒धि । स्पृधः॑ ॥"
		]
	},
	"sayanaBhashya" : "<p>हे इन्द्र त्वोतासस्त्वया पालिता वयं घना घनं शत्रुप्रहरणायात्यन्तः दृढं वज्रमायुधमा ददीमहि । स्वीकुर्मः । तेन च वज्रेण युधि युद्धे स्पृधः स्पर्धमानांच्छत्रून्सं जयेम ॥ त्वोतासः । उक्तम् । वज्रम् । वज व्रज गतौ । ऋज्रेन्द्राग्रेत्यादिना रन्प्रत्ययान्तो निपातः । घन । घनः काठिन्यम् । तदस्यास्तीत्यर्श आदित्वादच् (पा ५-२-१२७) चित्त्वादन्तोदात्तः । सुपां सुलुगिति डादेशः । ददीमहि डुदाञ् दाने प्रार्थनायां लिङ् । क्रियाफलस्य कर्तृगामित्वात्स्वरितञितः (पा १-३-७२) इत्यात्मनेपदोत्तमपुरुषबहुवचनं महिङ् । जुहोत्यादित्वाच्छपः श्लुः पा २-४-७५ । श्लौ । पा ६-१-१० इति द्विर्भावः । लिङः सलोपोऽनन्त्यस्य (पा ७-२-७९) इति सलोपः । श्नाभ्यस्तयोरातः (पा ६-४-११२) इत्याकारलोपः । जयेम । शपः पित्त्वादनुदात्तत्वम् । तिङश्च लसार्वधातुकस्वराद्धातुस्वर एव शिष्यते । छन्दसि परेऽपि (पा १-४-८१) इति समः परः प्रयोगः । युधि । युध संप्रहारे । संपदादित्वाद्भावे क्विप् । पा ३-३-१०८-९ । सावेकाच इति विभक्तेरुदात्तत्वम् । स्पर्धन्त इति स्पृधः । स्पर्ध सङ्घर्षे । क्विप्च (पा ३-२-७६) इति क्विप् । बहुलं छन्दसीति रेफस्य संप्रसारणमृकारः । अकारलोपश्च ॥ ३ ॥</p>"
}
