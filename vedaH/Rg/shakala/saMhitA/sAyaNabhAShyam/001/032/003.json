{
	"id" : "1.32.3",
	"classification" : {
		"mandala" : "1",
		"sukta" : "32",
		"ashtaka" : "1",
		"adhyaya" : "2",
		"varga" : "36",
		"anuvaka" : "7",
		"rik" : "3"
	},
	"attribute" : {
		"devata" : "इन्द्रः",
		"rishi" : "हिरण्यस्तूप आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"वृ॒षा॒यमा॑णोऽवृणीत॒ सोमं॒ त्रिक॑द्रुकेष्वपिबत्सु॒तस्य॑",
			"आ साय॑कं म॒घवा॑दत्त॒ वज्र॒मह॑न्नेनं प्रथम॒जामही॑नाम्"
		]
	},
	"samhitaAux" : {
		"lines" : [
			"वृ॒षा॒यमा॑णोऽवृणीत॒ सोमं॒ त्रिक॑द्रुकेष्वपिबत्सु॒तस्य॑ ।",
			"आ साय॑कं म॒घवा॑दत्त॒ वज्र॒मह॑न्नेनं प्रथम॒जामही॑नाम् ॥"
		]
	},
	"padapaatha" : {
		"lines" : [
			"वृ॒ष॒ऽयमा॑णः । अ॒वृ॒णी॒त॒ । सोम॑म् । त्रिऽक॑द्रुकेषु । अ॒पि॒ब॒त् । सु॒तस्य॑ ।",
			"आ । साय॑कम् । म॒घवा॑ । अ॒द॒त्त॒ । वज्र॑म् । अह॑न् । ए॒न॒म् । प्र॒थ॒म॒ऽजाम् । अही॑नाम् ॥"
		]
	},
	"sayanaBhashya" : "<p>वृषायमाणो वृष इवाचरन्निन्द्रः सोममवृणीत । वृतवान् । त्रिकद्रुकेषु । ज्योतिर्गौरयुरित्येतन्नामकास्त्रयो यागास्त्रिकर्दुका उच्यन्ते । तेषु सुतस्याभिषुतस्य सोमस्यांशमपिबत् । पीतवान् । मघवा धनवानिन्द्रः सायकं बन्धकं वज्रमादत्त । स्वीकृतवान् । तेन च वज्रेणाहीनां मेघनां मध्ये प्रथमजां प्रथमोत्पन्नं मेघमहन् । हतवान् ॥ वृषायमाणः । वृष इवाचरन् । कर्तुः क्यङ् सलोपश्च (पा ३-१-११) इति क्यङ् । अकृत्सार्वधातुकयोरिति दीर्घः । अदुपदेशाद्धातोरन्तोदात्तत्वे क्यङन्ताद्दातोरन्तोदात्तत्वम् । सायकम् । षिञ् बन्धन । सिनोतीति सायकः । ण्वुल् । लित्स्वरेणाद्युदात्तत्वम् । प्रथमजां प्रथमं जायत इति प्रथमजाः । जनसनखनक्रमगमो विट् । विड्वनोरित्यात्वं ॥</p>"
}
