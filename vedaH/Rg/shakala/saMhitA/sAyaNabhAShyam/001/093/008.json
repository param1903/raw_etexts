{
	"id" : "1.93.8",
	"classification" : {
		"mandala" : "1",
		"sukta" : "93",
		"ashtaka" : "1",
		"adhyaya" : "6",
		"varga" : "29",
		"anuvaka" : "14",
		"rik" : "8"
	},
	"attribute" : {
		"devata" : "अग्नीषोमौ",
		"rishi" : "गोतमो राहूगणः",
		"chandas" : "जगती त्रिष्टुब्वा"
	},
	"samhita" : {
		"lines" : [
			"यो अ॒ग्नीषोमा॑ ह॒विषा॑ सप॒र्याद्दे॑व॒द्रिचा॒ मन॑सा॒ यो घृ॒तेन॑",
			"तस्य॑ व्र॒तं र॑क्षतं पा॒तमंह॑सो वि॒शे जना॑य॒ महि॒ शर्म॑ यच्छतम्"
		]
	},
	"samhitaAux" : {
		"lines" : [
			"यो अ॒ग्नीषोमा॑ ह॒विषा॑ सप॒र्याद्दे॑व॒द्रीचा॒ मन॑सा॒ यो घृ॒तेन॑ ।",
			"तस्य॑ व्र॒तं र॑क्षतं पा॒तमंह॑सो वि॒शे जना॑य॒ महि॒ शर्म॑ यच्छतम् ॥"
		]
	},
	"padapaatha" : {
		"lines" : [
			"यः । अ॒ग्नीषोमा॑ । ह॒विषा॑ । स॒प॒र्यात् । दे॒व॒द्रीचा॑ । मन॑सा । यः । घृ॒तेन॑ ।",
			"तस्य॑ । व्र॒तम् । र॒क्ष॒त॒म् । पा॒तम् । अंह॑सः । वि॒शे । जना॑य । महि॑ । शर्म॑ । य॒च्छ॒त॒म् ॥"
		]
	},
	"sayanaBhashya" : "<p>यो यजमानोऽग्नीषोमा अग्नीषोमौ देवद्रीचा देवानंचता देवतापरायणेन श्रद्धायुक्तेन मनसान्तःकरणेन युक्तः सन् हविषा चरुपुरोडाशादिनासपर्यात् । सपर्यति परिचरति । यश्च यजमानो घृतेनाज्येनाग्नीषोमौ परिचरति । तस्य यजमानस्य व्रतं कर्म रक्षतम् । अंहसः पापात्तं च यजमानं पातम् । रक्षतम् । विशे यागेषु प्रविशते तस्मै जनाय यजमानाय महि महत्प्रभूतं शर्म सुखं यच्छतम् । दत्तं ॥ अग्निषोमा । देवताद्वन्द्वे । चेत्युभयपदप्रकृतिस्वरत्वम् । सपर्यात् । सपर पूजायाम् । कंड्वादिः । लेट्याडागमः । देवद्रीचा । सेवानंचतीति सेवद्र्यङ् । अंचतेर्ऋत्विगित्यादिनाक्विन् । अनिदितामिति नलोपः । विषग्देवयोश्च टीरद्र्यंचतावप्रत्यये (पा ६-३-९२) इति देवशब्दस्य टेरद्र्यादेशः । तृतीयैकवचनेऽद्रिसध्र्योरन्तोदात्तनिपातनं कृत्स्वरनिवृत्त्यर्थम् । पा ६-३-९५-१ । इति वचनादद्र्यादेशोऽन्तोदात्तः । विशे । सावेकाच इति विभक्तरुदात्तत्वं ॥ ८ ॥</p>"
}
