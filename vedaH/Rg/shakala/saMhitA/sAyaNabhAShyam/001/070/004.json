{
	"id" : "1.70.4",
	"classification" : {
		"mandala" : "1",
		"sukta" : "70",
		"ashtaka" : "1",
		"adhyaya" : "5",
		"varga" : "14",
		"anuvaka" : "12",
		"rik" : "4"
	},
	"attribute" : {
		"devata" : "अग्निः",
		"rishi" : "पराशरः शाक्त्यः",
		"chandas" : "द्विपदा विराट्"
	},
	"samhita" : {
		"lines" : "अद्रौ॑ चिदस्मा अं॒तर्दु॑रो॒णे वि॒शां न विश्वो॑ अ॒मृतः॑ स्वा॒धीः"
	},
	"samhitaAux" : {
		"lines" : "अद्रौ॑ चिदस्मा अ॒न्तर्दु॑रो॒णे वि॒शां न विश्वो॑ अ॒मृतः॑ स्वा॒धीः ॥"
	},
	"padapaatha" : {
		"lines" : "अद्रौ॑ । चि॒त् । अ॒स्मै॒ । अ॒न्तः । दु॒रो॒णे । वि॒शाम् । न । विश्वः॑ । अ॒मृतः॑ । सु॒ऽआ॒धीः ॥"
	},
	"sayanaBhashya" : "<p>योऽग्निरपां गर्भो गर्भवदन्तर्वर्ती अपान्नपात्संज्ञः । यश्च वनानामरण्यानां गर्भो दावाग्निरूपेण तन्मध्ये वर्तते । यश्च स्थातां स्थावराणां काष्ठादीनां गर्भोऽन्तरवस्थाता । चरथां चरणवतां जङ्गमानां गर्भो जाठररूपेण देहमध्येऽवतिष्ठते । एवंभूतायास्मा अग्नये दुरोणे दुस्तर्यगृहेऽद्रौ चित् पर्वतेऽप्यन्तर्मध्ये हविः प्रयच्छन्तीति शेषः । सोऽयममृतोऽमरणधर्माग्निः स्वाधीः शोभनकर्मयुक्तः शोभनाध्यानो वा । अस्माकं भवत्विति शेषः । तत्र दृष्टान्तः । विश्वो निवेशयिता सुखेनावस्थापयिता राजा विशां न । प्रजानां यथा रक्षणरूपशोभनकर्मयुक्तो भवति तद्वत् ॥ स्थाताम् । तिष्ठतेः क्विपि छान्दसस्तुक् । यद्वा । औणादिकस्तुप्रत्ययः । आम्यन्त्यलोपश्छान्दसः । चरथाम् । शीङ् शपिरुगमि (उ ३-११३) इति विधीयमानोऽथप्रत्ययो बहुलवचनाच्चरेरपि द्रष्टव्यः । आगमानुशासनस्यानित्यत्वादामो नुडभावे सवर्णदीर्घः । विश्वः । विश प्रवेशने । अस्मादन्तर्भावितण्यर्थादशिप्रुषीत्यादिना क्वन्प्रत्ययः । नित्त्वादाद्युदात्तत्वं ॥ ३ ॥ ४ ॥</p>"
}
