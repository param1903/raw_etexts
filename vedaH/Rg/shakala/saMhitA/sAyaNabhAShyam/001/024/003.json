{
	"id" : "1.24.3",
	"classification" : {
		"mandala" : "1",
		"sukta" : "24",
		"ashtaka" : "1",
		"adhyaya" : "2",
		"varga" : "13",
		"anuvaka" : "6",
		"rik" : "3"
	},
	"attribute" : {
		"devata" : "सविता",
		"rishi" : "शुनःशेप आजीगर्तिः | कृत्रिमो वैश्वामित्रो देवरातः",
		"chandas" : "गायत्री"
	},
	"samhita" : {
		"lines" : [
			"अ॒भि त्वा॑ देव सवित॒रीशा॑नं॒ वार्या॑णाम्",
			"सदा॑वन्भा॒गमी॑महे"
		]
	},
	"samhitaAux" : {
		"lines" : [
			"अ॒भि त्वा॑ देव सवित॒रीशा॑नं॒ वार्या॑णाम् ।",
			"सदा॑वन्भा॒गमी॑महे ॥"
		]
	},
	"padapaatha" : {
		"lines" : [
			"अ॒भि । त्वा॒ । दे॒व॒ । स॒वि॒तः॒ । ईशा॑नम् । वार्या॑णाम् ।",
			"सदा॑ । अ॒व॒न् । भा॒गम् । ई॒म॒हे॒ ॥"
		]
	},
	"sayanaBhashya" : "<p>प्रथमे छन्दोमे वैश्वदेवशस्त्र अभि त्वा देव सवितरिति सावित्रस्तृचः सूक्तस्थानीयः । अथ छन्दोमा इति खंडेऽभि त्वा देव सवितः प्रेतां यज्ञस्य शंभुवा (आ ८-९) इति सूत्रितं ॥ अभित्वेत्येषाग्निमन्थनेऽपि विनियुक्ता । प्रातर्वैश्वदेव्यामिति खंडेऽभि त्वा देव सवितर्मही द्यौः पृथिवी च नः (आ २-१६) इति सूत्रितम् । श्रूयते च । अभि त्वा देव सवितरिति सावित्रीमन्वाह । ऐ ब्रा १-१६ । इति ॥ तथा प्रवर्ग्येऽप्येषा विनियुक्ता । अथोत्तरमिति खंडेऽभि त्वा देव सवितः समी वत्सं न मातृभिः । अ ४-७ । इति सूत्रितं ॥ तथा ग्रावस्तोत्रेऽपि । एतस्मिन्काले ग्रावस्तुदिति खंडे मध्यमस्वरेणेदं सवनमभि त्वा देव सवितः । अ । ५-१२ । इति सूत्रितं ॥</p><p>अथाग्निना प्रेरितः सन्सवितारमभि त्वेत्यनेन तृचेन प्रार्थयते । तथैव श्रूयते । तमग्निरुवाच सविता वै प्रसवानामीशे तमेवोपधावेति स सवितारमुपससाराभि त्वा देव सवितरित्येतेन तृचेन । ऐ ब्रा ७-१६ । इति । हे सदावन् सदा सर्वदा रक्षक हे सविर्तदेव वार्याणां वरणीयानां धनानामीशानां स्वामिनं त्वां प्रति भागं भजनीयं धनमभि सर्वत ईमहे । याचामहे ॥ ईशानम् । ईश ऐश्वर्ये लटः शानच् । तास्यनुदात्तेदिति लसार्वधातुकानुदात्तत्वे धातुस्वरः । वार्याणाम् । वृङ् संभक्तौ । ऋहलोर्ण्यत् । ईडवन्देत्यादिनाद्युदात्तत्वम् । अवन् । आमन्त्रितनिघातः । भागम् । कर्षात्वत इति घञोंऽत उदात्तः ॥ ३ ॥</p>"
}
