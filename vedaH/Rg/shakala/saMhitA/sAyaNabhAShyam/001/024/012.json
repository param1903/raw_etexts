{
	"id" : "1.24.12",
	"classification" : {
		"mandala" : "1",
		"sukta" : "24",
		"ashtaka" : "1",
		"adhyaya" : "2",
		"varga" : "15",
		"anuvaka" : "6",
		"rik" : "12"
	},
	"attribute" : {
		"devata" : "वरुणः",
		"rishi" : "शुनःशेप आजीगर्तिः | कृत्रिमो वैश्वामित्रो देवरातः",
		"chandas" : "त्रिष्टुप्"
	},
	"samhita" : {
		"lines" : [
			"तदिन्नक्तं॒ तद्दिवा॒ मह्य॑माहु॒स्तद॒यं केतो॑ हृ॒द आ वि च॑ष्थे",
			"शुनः॒शेपो॒ यमह्व॑द्गृभी॒तः सो अ॒स्मान्राजा॒ वरु॑णो मुमोक्तु"
		]
	},
	"samhitaAux" : {
		"lines" : [
			"तदिन्नक्तं॒ तद्दिवा॒ मह्य॑माहु॒स्तद॒यं केतो॑ हृ॒द आ वि च॑ष्टे ।",
			"शुनः॒शेपो॒ यमह्व॑द्गृभी॒तः सो अ॒स्मान्राजा॒ वरु॑णो मुमोक्तु ॥"
		]
	},
	"padapaatha" : {
		"lines" : [
			"तत् । इत् । नक्त॑म् । तत् । दिवा॑ । मह्य॑म् । आ॒हुः॒ । तत् । अ॒यम् । केतः॑ । हृ॒दः । आ । वि । च॒ष्टे॒ ।",
			"शुनः॒शेपः॑ । यम् । अह्व॑त् । गृ॒भी॒तः । सः । अ॒स्मान् । राजा॑ । वरु॑णः । मु॒मो॒क्तु॒ ॥"
		]
	},
	"sayanaBhashya" : "<p>तदित्तदेव वरुणविषयं स्तोत्रं नक्तं रात्रौ मह्यं शुनःशेपायाहुः । कर्तव्यत्वेनाभिज्ञाः कथयन्ति । तथा दिवापि तदेवाहुः । हृदो मदीमनसो निष्पन्नोऽयं केतः प्रज्ञाविशेषोऽपि तदेव कर्तव्यत्वेना वि चष्टे । सर्वतो विशेषेण प्रकाशयति । गृभीतो गृहीतो यूपे बद्धः शुनःशेप एतन्नामको जनो यं वरुणमह्वत् आहूतवान् स वरुणो राजास्मान् शुनःशेपान्मुमोक्तु । बन्धान्मुक्तं करोतु ॥ मह्यम् । ङयि चेत्याद्युदात्तत्वम् । आहुः । ब्रुवः । पंचानाम् (पा ३-४-८४) इति ब्रू ञो लट झेरुसादेशो धातोराहादेशश्च । हृदः । पद्दन्नित्यादिना (पा ६-१-६३) हृदयशब्दस्य हृदादेशः । ऊडिदंपदादीति पंचम्या उदात्तत्वम् । शुनःशेपः । शुन इव शेपो यस्येति समासे शुनः शेप पुच्छाङ्गूलेषु संज्ञयां षष्ठ्या अलुग्वक्तव्यः । पा ६-३-२१-४ । इत्यलुक् । पूर्वपदप्रकृतिस्वरत्वे प्राप्ते उभे वनस्पत्यादिषु (पा ६-२-१४०) इति पूर्वेत्तरपदयोर्युगपत्प्रकृतिस्वरत्वम् । अह्वत् । ह्वेञो लुङि लिपिसिचिचिह्वश्च (पा ३-१-५३) इति च्लेरङादेशः आतो लोप इट च (पा ६-४-६४) इत्याकारलोपः । अडागम उदात्तः । यद्वृत्तयोगादनिघातः । गृभीतः । हृग्रहोर्भ इति भत्वम् । सो अस्मान् । प्रकृत्यान्तःपादमिति प्रकृतिभावः । मुमोक्तु । बहुलं छन्दसीति विकरणस्य श्लुः ॥ १२ ॥</p>"
}
