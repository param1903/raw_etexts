{
	"id" : "1.89.6",
	"classification" : {
		"mandala" : "1",
		"sukta" : "89",
		"ashtaka" : "1",
		"adhyaya" : "6",
		"varga" : "16",
		"anuvaka" : "14",
		"rik" : "6"
	},
	"attribute" : {
		"devata" : "विश्वेदेवाः",
		"rishi" : "गोतमो राहूगणः",
		"chandas" : "विराट्स्थाना"
	},
	"samhita" : {
		"lines" : [
			"स्व॒स्ति न॒ इन्द्रो॑ वृ॒द्धश्र॑वाः स्व॒स्ति नः॑ पू॒षा वि॒श्ववे॑दाः",
			"स्व॒स्ति न॒स्ताक्ष्र्यो॒ अरि॑ष्थनेमिः स्व॒स्ति नो॒ बृह॒स्पति॑र्दधातु"
		]
	},
	"samhitaAux" : {
		"lines" : [
			"स्व॒स्ति न॒ इन्द्रो॑ वृ॒द्धश्र॑वाः स्व॒स्ति नः॑ पू॒षा वि॒श्ववे॑दाः ।",
			"स्व॒स्ति न॒स्तार्क्ष्यो॒ अरि॑ष्टनेमिः स्व॒स्ति नो॒ बृह॒स्पति॑र्दधातु ॥"
		]
	},
	"padapaatha" : {
		"lines" : [
			"स्व॒स्ति । नः॒ । इन्द्रः॑ । वृ॒द्धऽश्र॑वाः । स्व॒स्ति । नः॒ । पू॒षा । वि॒श्वऽवे॑दाः ।",
			"स्व॒स्ति । नः॒ । तार्क्ष्यः॑ । अरि॑ष्टऽनेमिः । स्व॒स्ति । नः॒ । बृह॒स्पतिः॑ । द॒धा॒तु॒ ॥"
		]
	},
	"sayanaBhashya" : "<p>वृद्धश्रवा वृद्धं प्रभूतं श्रवः श्रवणं स्तोत्रं हविर्लक्षणमन्नं वा यस्य तादृश इन्द्रो नोऽस्माकम् । स्वस्तीत्यविनाशनाम (नि ३-२१) स्वस्त्यविनाशं दधातु । विदधातु । करोतु । विश्वमेधाः । विश्वानि वेत्तीति विश्ववेदाः । यद्वा । विश्वानि सर्वाणि वेदांसि ज्ञानानि धनानि वा यस्य । तादृशः पूषा पोषको देवो नोऽस्माकं स्वस्ति विदधातु । अरिष्टनेमि । नेमिरित्यायुधनाम । अरिष्टोऽहिंसितो नेमिर्यस्य । यद्वा । रथचक्रस्य धारा नेमिः । यत्संबन्धिनो रथस्य नेमिर्न हिंस्यते सोऽरिष्ट नेमिः । एवंभूतस्तार्क्ष्यस्तृक्षस्य पुत्रो गरुत्मान् नोऽस्माकं स्वस्त्यविनाशं विदधातु । तथा बृहस्पतिर्बृहतां देवानां पालयिता नोऽस्माकं स्वस्त्यविनाशं विदधातु ॥ वृद्धश्रवाः । बहुव्रीहौ पूर्वपदप्रकृतिस्वरत्वम् । विश्ववेदाः । विद ज्ञाने । विद्लृलाभे आभ्यामसुन्मत्प्रत्ययान्तो वेदस्शब्दः । बहुव्रीहौ विश्वं संज्ञायामिति पूर्वपदान्तोदात्तत्वम् । तार्क्ष्यः । तृक्षस्यापत्यम् । गर्गादिभ्योयञ् (पा ४-१-१०५) ञित्त्वादाद्युदात्तत्वम् । अरिष्टनेमिः । न रिष्टाऽरिष्टा । अव्ययपूर्वपदप्रकृतिस्वरत्वम् । अरिष्टा नेमिर्यस्य स तथोक्तः बृहस्पतिः । तद्बृहतोः करपत्योः (पा ६-१-१५७) इति सुट् तलोपौ । उभेवनस्पत्यादिष्विति पूर्वोत्तरपदयोर्युगपत्प्रकृतिस्वरत्वं ॥ ६ ॥</p>"
}
