{
	"id" : "1.55.5",
	"classification" : {
		"mandala" : "1",
		"sukta" : "55",
		"ashtaka" : "1",
		"adhyaya" : "4",
		"varga" : "19",
		"anuvaka" : "10",
		"rik" : "5"
	},
	"attribute" : {
		"devata" : "इन्द्रः",
		"rishi" : "सव्य आङ्गिरसः",
		"chandas" : "जगती"
	},
	"samhita" : {
		"lines" : [
			"स इन्म॒हानि॑ समि॒थानि॑ म॒ज्मना॑ कृ॒णोति॑ यु॒ध्म ओज॑सा॒ जने॑भ्यः",
			"अधा॑ च॒न श्रद्द॑धति॒ त्विषी॑मत॒ इन्द्रा॑य॒ वज्रं॑ नि॒घनि॑घ्नते व॒धम्"
		]
	},
	"samhitaAux" : {
		"lines" : [
			"स इन्म॒हानि॑ समि॒थानि॑ म॒ज्मना॑ कृ॒णोति॑ यु॒ध्म ओज॑सा॒ जने॑भ्यः ।",
			"अधा॑ च॒न श्रद्द॑धति॒ त्विषी॑मत॒ इन्द्रा॑य॒ वज्रं॑ नि॒घनि॑घ्नते व॒धम् ॥"
		]
	},
	"padapaatha" : {
		"lines" : [
			"सः । इत् । म॒हानि॑ । स॒म्ऽइ॒थानि॑ । म॒ज्मना॑ । कृ॒णोति॑ । यु॒ध्मः । ओज॑सा । जने॑भ्यः ।",
			"अध॑ । च॒न । श्रत् । द॒ध॒ति॒ । त्विषि॑ऽमते । इन्द्रा॑य । वज्र॑म् । नि॒ऽघनि॑घ्नते । व॒धम् ॥"
		]
	},
	"sayanaBhashya" : "<p>स इत् स एवेन्द्रो युध्मो योद्धा महानि समिथानि महतः सङ्ग्रामान्मज्मना सर्वस्य शोधकेनौजसा बलेन कृणोति । करोति । किमर्थम् । जनेभ्यः । स्तोतृजनार्थम् । यदेन्द्रो वधं हननसाधनं वज्रमायुधं मेघेषु निघनिघ्नते । निहन्ति अधा चन आनन्तरमेव त्वीषीमते दीप्तिमत इन्द्राय सर्वे जनाः श्रद्धधति । श्रदिति सत्यनाम । इन्द्रो बलवानिति यदुच्यते तत्सत्यमेवेति सर्वे प्रतिपद्यन्ते ॥ महानि महान्तीत्यस्य तकारलोपश्छान्दसः । यद्वा । मह्यन्ते पूज्यन्त इति महानि प्रवृद्धानि । घञर्थे कविधानमिति कः । प्रत्ययस्वरः । समिथानि । इण् गतौ । संयन्ति सङ्गच्छन्तेऽस्मन्वीरा इति समिथानि सङ्ग्रामाः । समीणः (उ २-११) इति थक्प्रत्ययः । कित्त्वाद्गुणाभावः । थाथादिनोत्तरपदान्तोदात्तत्वम् । मज्मना । टुमस्जो शुद्धौ । मनिप्रत्ययः । झलां जश् झशि (पा ८-४-५३) इति सकारस्य जत्त्वं दकारः । ततश्चुत्वं जकारः । प्रत्ययस्वरः । अध । छान्दसं धत्वम् । निपातस्य चेति सांहितिको दीर्घः । त्विषीमते । त्विष दीप्तौ । इन्सर्वधातुभ्य इतीन्प्रत्ययः ।</p><p>द्युदात्तत्वम् । मतुपः पित्त्वादनुदात्तत्वे तदेव शिष्यते । अन्येषामपि दृश्यत इति सांहितिको दीर्घः । निघनिघ्नते । हन्तेर्व्यत्ययेनात्मनेपदं बहुवचनं च बहुलं छन्दसीति शपः श्लुः । गमहनेत्यादिनोपधालोपः । अभ्यासस्य घत्वम् । निगागमश्च आगनीगन्तीति च (पा ७-४-६५) इतीचशब्दः प्रकारार्थ इत्युक्तत्वाद्दाधर्त्यादावेतद्द्रष्टव्यं ॥ ५ ॥</p>"
}
