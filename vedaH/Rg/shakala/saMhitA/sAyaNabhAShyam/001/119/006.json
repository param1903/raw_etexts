{
	"id" : "1.119.6",
	"classification" : {
		"mandala" : "1",
		"sukta" : "119",
		"ashtaka" : "1",
		"adhyaya" : "8",
		"varga" : "21",
		"anuvaka" : "17",
		"rik" : "6"
	},
	"attribute" : {
		"devata" : "अश्विनौ",
		"rishi" : "कक्षीवान् दैर्घतमस औशिजः",
		"chandas" : "जगती"
	},
	"samhita" : {
		"lines" : [
			"यु॒वं रे॒भं परि॑षूतेरुरुष्यथो हि॒मेन॑ घ॒र्मं परि॑तप्त॒मत्र॑ये",
			"यु॒वं श॒योर॑व॒सं पि॑प्यथु॒र्गवि॒ प्र दी॒र्घेण॒ वन्द॑नस्ता॒र्यायु॑षा"
		]
	},
	"samhitaAux" : {
		"lines" : [
			"यु॒वं रे॒भं परि॑षूतेरुरुष्यथो हि॒मेन॑ घ॒र्मं परि॑तप्त॒मत्र॑ये ।",
			"यु॒वं श॒योर॑व॒सं पि॑प्यथु॒र्गवि॒ प्र दी॒र्घेण॒ वन्द॑नस्ता॒र्यायु॑षा ॥"
		]
	},
	"padapaatha" : {
		"lines" : [
			"यु॒वम् । रे॒भम् । परि॑ऽसूतेः । उ॒रु॒ष्य॒थः॒ । हि॒मेन॑ । घ॒र्मम् । परि॑ऽतप्तम् । अत्र॑ये ।",
			"यु॒वम् । श॒योः । अ॒व॒सम् । पि॒प्य॒थुः॒ । गवि॑ । प्र । दी॒र्घेण॑ । वन्द॑नः । ता॒रि॒ । आयु॑षा ॥"
		]
	},
	"sayanaBhashya" : "<p>हे अश्विनौ युवं युवां रेभमृषिं परिषूतेः परितः प्रेरकादुपद्रवात्कॊपपतनाद्वोरुप्यथः । रक्षथः । उरुष्यती रक्षाकर्मेति यास्कः (नि ५-२३) तथात्रय ऋषिये परितप्तम् । परितस्तप्तं घर्ममसुरैः पीडार्थं प्रक्षिप्तं दीप्यमानं तुषाग्निं हिमेन शीतेनोदकेनावारयेथाम् । यद्वा । हविषामत्रये भक्षयित्रेऽग्नये परितप्तं सूर्यकिरणैः सन्तप्तं घर्मम् । अहर्नामैतत् । अहर्हिमेन वृष्ट्युदकेन हविःसंपादकव्रीह्याद्युत्पत्त्यर्थमवारयेथाम् । अपि च शयोरेतत्संज्ञ स्यर्षेर्गवि निवृत्तप्रसवायां धेनाववसं रक्षकं पयो युवं युवां पिप्यथुः । प्रवर्धितवन्तौ । तथा जीर्णाङ्गो वन्दन ऋषिर्दीर्घेणायुषा प्र तारि । युवाभ्यां प्रवर्धीतः । प्रपूर्वस्तिरतिर्वर्धनार्थः ॥ अवसम् । अवतेरौणादिकोऽसच् । पिप्यथुः । प्यायी वृद्धौ । व्यत्ययेन परस्मैपदम् । लिड्यङोश्च (पा ६-१-२९) इति पीभावः ॥ ६ ॥</p>"
}
