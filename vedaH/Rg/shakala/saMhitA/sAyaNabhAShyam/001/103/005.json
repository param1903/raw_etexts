{
	"id" : "1.103.5",
	"classification" : {
		"mandala" : "1",
		"sukta" : "103",
		"ashtaka" : "1",
		"adhyaya" : "7",
		"varga" : "16",
		"anuvaka" : "15",
		"rik" : "5"
	},
	"attribute" : {
		"devata" : "इन्द्रः",
		"rishi" : "कुत्स आङ्गिरसः",
		"chandas" : "त्रिष्टुप्"
	},
	"samhita" : {
		"lines" : [
			"तद॑स्ये॒दं प॑श्यता॒ भूरि॑ पु॒ष्थं श्रदिन्द्र॑स्य धत्तन वी॒र्या॑य",
			"स गा अ॑विन्द॒त्सो अ॑विन्द॒दश्वा॒न्त्स ओष॑धीः॒ सो अ॒पः स वना॑नि"
		]
	},
	"samhitaAux" : {
		"lines" : [
			"तद॑स्ये॒दं प॑श्यता॒ भूरि॑ पु॒ष्टं श्रदिन्द्र॑स्य धत्तन वी॒र्या॑य ।",
			"स गा अ॑विन्द॒त्सो अ॑विन्द॒दश्वा॒न्त्स ओष॑धीः॒ सो अ॒पः स वना॑नि ॥"
		]
	},
	"padapaatha" : {
		"lines" : [
			"तत् । अ॒स्य॒ । इ॒दम् । प॒श्य॒त॒ । भूरि॑ । पु॒ष्टम् । श्रत् । इन्द्र॑स्य । ध॒त्त॒न॒ । वी॒र्या॑य ।",
			"सः । गाः । अ॒वि॒न्द॒त् । सः । अ॒वि॒न्द॒त् । अश्वा॑न् । सः । ओष॑धीः । सः । अ॒पः । सः । वना॑नि ॥"
		]
	},
	"sayanaBhashya" : "<p>हे ऋत्विग्यजमानलक्षणा जनाः अस्येन्द्रस्य तदिदं वीर्यं पुष्टं प्रवृद्धम् । अत एव भूरि विस्तीर्णं पश्यत । आलोकयत । तस्मै च वीर्याय श्रद्धत्तनः । बहुमानं कुरुत । किं पुनस्तद्वीर्यमिति चेत् उच्यते । स इन्द्रः पणिभिरपहृता गा येन वीर्येणाविन्दत् अलभत । तथा तैरपहृतानश्वान्स इन्द्रो येनाविन्दत् । अपि च स इन्द्र ओषधीरोषध्युपलक्षितां सर्वां भूमिं येन वीर्येणालभत । तथा वृत्रेण निरुद्धा अपो वृष्ट्युदकानि स इन्द्रो येनालभत । तथा वनानि वननीयानि संभजनीयानि धनानि स इन्द्रो येन वीर्येण प्राप्नोत् ॥ धत्तन । तप्तनप्तनथनाश्चेति तस्य तनादेशः । अविन्दत् । विद्लृलाभे । शे मुचादीनामिति नुम् ॥ ५ ॥</p>"
}
