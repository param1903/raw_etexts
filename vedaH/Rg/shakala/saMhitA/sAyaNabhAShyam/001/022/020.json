{
	"id" : "1.22.20",
	"classification" : {
		"mandala" : "1",
		"sukta" : "22",
		"ashtaka" : "1",
		"adhyaya" : "2",
		"varga" : "7",
		"anuvaka" : "5",
		"rik" : "20"
	},
	"attribute" : {
		"devata" : "विष्णुः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"तद्विष्णोः॑ पर॒मं प॒दं सदा॑ पश्यन्ति सू॒रयः॑",
			"दि॒वी॑व॒ चक्षु॒रात॑तम्"
		]
	},
	"samhitaAux" : {
		"lines" : [
			"तद्विष्णोः॑ पर॒मं प॒दं सदा॑ पश्यन्ति सू॒रयः॑ ।",
			"दि॒वी॑व॒ चक्षु॒रात॑तम् ॥"
		]
	},
	"padapaatha" : {
		"lines" : [
			"तत् । विष्णोः॑ । प॒र॒मम् । प॒दम् । सदा॑ । प॒श्य॒न्ति॒ । सू॒रयः॑ ।",
			"दि॒विऽइ॑व । चक्षुः॑ । आऽत॑तम् ॥"
		]
	},
	"sayanaBhashya" : "<p>सूरयो विद्वांस ऋत्विगादयो विष्णोः संबन्धि परममुत्कृष्टं तच्छास्त्रप्रसिद्धम् । पदं स्वर्गस्थानं शास्त्रदृष्ट्या सर्वदा पश्यन्ति । तत्र दृष्टान्तः । दिवीव । अकाशे यथाततं सर्वतः प्रसृतं चक्षुर्नियोधाभावेन विशदं पश्यति । तद्वत् ॥ सदा । सर्वैकान्येति (पा ५-३-१५) दाप्रत्ययः । सर्वस्य सोऽनृतरस्यां दि (पा ५-३-६) इति सर्वशब्दस्य सभावः । व्यत्ययेनाद्युदात्तत्वम् । दिवि । ऊडिदमित्यादिना विभक्तेरुदात्तत्वम् । इवेन विभक्त्यलोपः पूर्वपदप्रकृतिस्वरत्वं चेति तदेव शिष्यते । चक्षुः । नब्विषयस्येत्याद्युदात्तत्वम् । आततम् । तनोतेः कर्मणि क्तः । यस्य विभाषेतीट् प्रतिषेधः । अनुदात्तोपदेशेत्यादिना नलोपः । कृदुत्तरपदप्रकृतिस्वरत्वे प्राप्ते गतिरनन्तर इति गतेरुदात्तत्वं ॥ २० ॥</p>"
}
