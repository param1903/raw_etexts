{
	"id" : "1.22.13",
	"classification" : {
		"mandala" : "1",
		"sukta" : "22",
		"ashtaka" : "1",
		"adhyaya" : "2",
		"varga" : "6",
		"anuvaka" : "5",
		"rik" : "13"
	},
	"attribute" : {
		"devata" : "द्यावापृथिव्यौ",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"म॒ही द्यौः पृ॑थि॒वी च॑ न इ॒मं य॒ज्ञं मि॑मिक्षताम्",
			"पि॒पृ॒तां नो॒ भरी॑मभिः"
		]
	},
	"samhitaAux" : {
		"lines" : [
			"म॒ही द्यौः पृ॑थि॒वी च॑ न इ॒मं य॒ज्ञं मि॑मिक्षताम् ।",
			"पि॒पृ॒तां नो॒ भरी॑मभिः ॥"
		]
	},
	"padapaatha" : {
		"lines" : [
			"म॒ही । द्यौः । पृ॒थि॒वी । च॒ । नः॒ । इ॒मम् । य॒ज्ञम् । मि॒मि॒क्ष॒ता॒म् ।",
			"पि॒पृ॒ताम् । नः॒ । भरी॑मऽभिः ॥"
		]
	},
	"sayanaBhashya" : "<p>द्वितीये छन्दोमे वैश्वदेवशस्त्रे मही द्यौः पृथवी च न इति द्यावापृथिव्यनिविद्भानीयस्तृचः । द्वितीयस्याग्निं व इति खंडे सूत्रितम् । मही द्यौः पृथिवी च नो युवाना पितरा पुनः (आ ८-१०) इति ॥ आग्रयणेष्टौ मही द्यौरित्येषा द्यावापृथिव्यैककपालस्यानुवाक्या । आग्रयणं व्रीहिश्यामाकेति खंडे सूत्रितम् । ये के च ज्मा महिनो अहिमाया मही द्यौः पृथिवी च नः (आ २-९) इति ॥ अग्निमन्थनेऽप्येषा विनियुक्ता । प्रातर्वैश्वदेव्यामिति खंडे सूत्रितम् । अभि त्वादेवसवितर्मही द्यौः पृथिवी च नः (आ २-१६) इति ॥ विष्यन्दमानं सान्नाय्यमनयैवाहवनीयदेशे निनयेत् । विध्यपराध इति खंडे तथैव सूत्रितम् । विष्यन्दमानं मही द्यौः पृथिवी च न इत्यन्तःपरिधिदेशे निनयेयुः (आ ३-१०) इति ॥ आश्विनशस्त्रेऽप्येषा संस्थितेष्वाश्विनायेति खंडे सूत्रितम् । मही द्यौः पृथिवी च न स्ते हि द्यावापृथिवी विश्वशंभुवा (आ ६-५) इति ॥</p><p>मही महती द्यौर्दुलोकदेवता पृथिवी भूमिदेवता च नोऽस्मदीयमिनं यज्ञं मिमिक्षताम् । स्वकीयसारभूतेन रसेन मिमिक्षताम् । सेक्तुमिच्छताम् । तथा भरीमभिर्भरणैः पोषणैर्नोऽस्मान्पिपृताम् । उभे देव्यौ पूरयतां ॥ मही । महच्छब्दामगितश्चेति ङीप् । अच्छब्दलोपश्छान्दसः । बृहन्महतोरुपसङ्ख्यानमिति । ङीप उदात्तत्वम् । द्यौः । दिव्यब्दः प्रातिपदिकस्वरेणान्तोदात्तः । गोतो णित् (पा ७-१-९०) इति ततः परस्य सोर्णिद्वद्भावाद्भवन्ती वृद्धिरपि स्थानिवद्भावेनोदात्ता । पृथिवी । प्रथ प्रख्याने । प्रथेः षिवन्संप्रसारणं च (उ १-१५०) इति षिवन्प्रत्ययः । षिद्गौरादिभ्यश्च (पा ४-१-४१) इति ङीष् । प्रत्ययस्वरः । मिमिक्षताम् । मिह सेचने । सनि द्विर्भावहलादिशेषौ । ढत्वकत्वषत्वानि । पिपृताम् । पृ पालनपूरणयोः । ह्रस्व इत्येके । शपः श्लुः । अर्तिपिपर्त्योश्च (पा ७-४-७७) इत्यभ्यासस्याकारस्य इकारः । तिङः प्रत्ययस्वरः । भरीमभिः । डुभृञ् धारणपोषण योः हुस्तृभृधृस्वृसृभ्य ईमन्नितीमन् । नित्त्वादाद्युदात्तः ॥ १३ ॥</p>"
}
