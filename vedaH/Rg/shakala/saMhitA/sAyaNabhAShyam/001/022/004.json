{
	"id" : "1.22.4",
	"classification" : {
		"mandala" : "1",
		"sukta" : "22",
		"ashtaka" : "1",
		"adhyaya" : "2",
		"varga" : "4",
		"anuvaka" : "5",
		"rik" : "4"
	},
	"attribute" : {
		"devata" : "अश्विनौ",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"न॒हि वा॒मस्ति॑ दूर॒के यत्रा॒ रथे॑न॒ गच्छ॑थः",
			"अश्वि॑ना सो॒मिनो॑ गृ॒हम्"
		]
	},
	"samhitaAux" : {
		"lines" : [
			"न॒हि वा॒मस्ति॑ दूर॒के यत्रा॒ रथे॑न॒ गच्छ॑थः ।",
			"अश्वि॑ना सो॒मिनो॑ गृ॒हम् ॥"
		]
	},
	"padapaatha" : {
		"lines" : [
			"न॒हि । वा॒म् । अस्ति॑ । दू॒र॒के । यत्र॑ । रथे॑न । गच्छ॑थः ।",
			"अश्वि॑ना । सो॒मिनः॑ । गृ॒हम् ॥"
		]
	},
	"sayanaBhashya" : "<p>अश्विना हे अश्विनौ देवौ युवां सोमिनः सोमवतो यजमानस्य गृहं प्रति रथेन गच्छथः । स मार्गो वां युवयोर्दूरके दूरदेशे नह्यस्ति । न वर्तते खलु । यद्वा । यत्र गृहे गच्छथस्तच्छ गृहं दूरे न भवति ॥ नहि । एवमादीनामन्त इत्यन्तोदात्तः । अस्ति । चादिलोपे । विभाषेति निघाताभावः । अत्र हि गृहं दूरे च नास्ति युवां च रथेन गच्छथ इति समुच्चयश्चार्थो गम्यते । चशब्दो न प्रयुज्यत इति च लोपे प्रथमा तिङ्वभक्तिरस्तीति । यत्र । निपातस्य चेति संहितायां दीर्घत्वम् । गच्छथः । इयं यद्यपि न प्रथमा तथापि यत्रेति यद्वृत्तयोगान्न निघातः ॥ ४ ॥</p>"
}
