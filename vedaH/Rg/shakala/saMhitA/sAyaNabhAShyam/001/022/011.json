{
	"id" : "1.22.11",
	"classification" : {
		"mandala" : "1",
		"sukta" : "22",
		"ashtaka" : "1",
		"adhyaya" : "2",
		"varga" : "6",
		"anuvaka" : "5",
		"rik" : "11"
	},
	"attribute" : {
		"devata" : "देव्यः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"अ॒भि नो॑ दे॒वीरव॑सा म॒हः शर्म॑णा नृ॒पत्नीः॑",
			"अच्छि॑न्नपत्राः सचन्ताम्"
		]
	},
	"samhitaAux" : {
		"lines" : [
			"अ॒भि नो॑ दे॒वीरव॑सा म॒हः शर्म॑णा नृ॒पत्नीः॑ ।",
			"अच्छि॑न्नपत्राः सचन्ताम् ॥"
		]
	},
	"padapaatha" : {
		"lines" : [
			"अ॒भि । नः॒ । दे॒वीः । अव॑सा । म॒हः । शर्म॑णा । नृ॒ऽपत्नीः॑ ।",
			"अच्छि॑न्नऽपत्राः । स॒च॒न्ता॒म् ॥"
		]
	},
	"sayanaBhashya" : "<p>देवीर्देव्यो देवपत्न्योऽवसा रक्षणेन महो महता शर्मणा च सुखेन च सह नोऽस्मानभि सचन्ताम् । आभिमुख्येन सेवन्ताम् । कीदृश्यो देव्यः । नृपत्नीर्मनुष्याणां पालयित्र्यः अच्छिन्नपत्रा अच्छिन्नपक्षाः । न हि पक्षिरूपाणां देवपत्नीनां पक्षाः केनचिच्छिद्यन्ते ॥ देवीः । पुंयोगादाख्यायाम् (पा ४-१-४८) इति ङीषन्तः । प्रत्ययस्वरेणान्तोदात्तः । दीर्घाज्जसि चेति प्रतिषेधस्य वा छन्दसीति पाक्षिकस्योक्तेः पूर्वसवर्णदीर्घत्वम् । अवसा । अव रक्षणे । असुन् । नित्त्वादाद्युदात्तः । महः । मह पूजायाम् । क्विप् । सुपां सुपो भवन्ति (म ७-१-३९) इति तृतीयैकवचनस्य ङसादेशः । सावेकाच इति विभक्तेरुदात्तत्वम् । नृपत्नीः । समासान्तोदात्तत्वे प्राप्ते परादिश्छन्दसि बहुलमित्युत्तरपदाद्युदात्तत्वम् । अच्छिन्नपत्राः । न च्छिन्नान्यच्छिन्नानि । अव्ययपूर्वपदप्रकृतिस्वरत्वम् । अच्छिन्नानि पत्राणि यासां ताः । बहुव्रीहौ पूर्वपदप्रकृतिस्वरत्वं ॥ ११ ॥</p>"
}
