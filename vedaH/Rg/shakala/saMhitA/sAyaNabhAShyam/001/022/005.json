{
	"id" : "1.22.5",
	"classification" : {
		"mandala" : "1",
		"sukta" : "22",
		"ashtaka" : "1",
		"adhyaya" : "2",
		"varga" : "4",
		"anuvaka" : "5",
		"rik" : "5"
	},
	"attribute" : {
		"devata" : "सविता",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"हिर॑ण्यपाणिमू॒तये॑ सवि॒तार॒मुप॑ ह्वये",
			"स चेत्ता॑ दे॒वता॑ प॒दम्"
		]
	},
	"samhitaAux" : {
		"lines" : [
			"हिर॑ण्यपाणिमू॒तये॑ सवि॒तार॒मुप॑ ह्वये ।",
			"स चेत्ता॑ दे॒वता॑ प॒दम् ॥"
		]
	},
	"padapaatha" : {
		"lines" : [
			"हिर॑ण्यऽपाणिम् । ऊ॒तये॑ । स॒वि॒तार॑म् । उप॑ । ह्व॒ये॒ ।",
			"सः । चेत्ता॑ । दे॒वता॑ । प॒दम् ॥"
		]
	},
	"sayanaBhashya" : "<p>व्यूढस्य द्वितीये छन्दोमे वैश्वदेवशस्त्रे हिरण्यपाणिमूतय इति सावित्र्यश्चतस्रः । द्वितीयस्येति खंडे सूत्रितम् । हिरण्यपाणिमूतय इति चतस्रो महिद्यौः पृथिवी च नः (आ ८-१०) इति ॥</p><p>ऊतयेऽस्मद्रक्षणार्थं सवितारं देवमुप ह्वये । आह्वयामि । स च सविता देव एतन्मन्त्रप्रतिपाद्यदेवता भूत्वा पदं यजमानेन प्राप्यं स्थानं चेत्ता । ज्ञापयिता भवति । कीदृशं सवितारम् । हिरण्यपाणिं यजमानाय दातुं हस्ते सुवर्णधारिणम् । यद्वा । देवकर्तृके यागे सविता स्पयमृत्विग्भूत्वा ब्रह्मत्वेनावस्थितः । तदानीं कस्यांचिदिष्वावध्वर्यवस्तस्मै सवित्रे ब्रह्मणे प्राशित्रनामकं पुरोडाशभागं दत्तवन्तः । तच्च प्राशित्रं हस्ते सवित्रा गृहीतं सत्तदीयपाणिं चिच्छेद । ततः प्राशित्रस्य दातारोऽध्वर्यवः सुवर्णमयं पाणिं निर्माय प्रक्षिप्तवन्तः । सोऽयमर्थः कौषीतकिब्राह्मणे समाम्नातः । सवित्रे प्राशित्रं प्रतिजह्रुस्तत्तस्य पाणी प्रचिच्छेद तस्मै हिरण्मयौ प्रतिदधुस्तस्माद्धिरण्यपाणिरिति स्तुत इति । हिरण्यशब्दं पाणिशब्दं च यास्क एवं निर्वक्ति । हिरण्यं कस्माद्ध्रियत आयम्यमानमिति वा ह्रियते जनाज्जनमिति वा हितरमणं भवतीति वा हर्यतेर्वा स्यात्प्रेप्साकर्मणः (नि २-१०) इति । तथा पाणिः । पणायतेः पूजाकर्मणः (नि २-२६) इति ॥ हिरण्यशब्दो नब्विषयत्वादाद्युदात्तः । बहुव्रीहौ पूर्वपदप्रकृतिस्वरः । ऊतये उदात्त इत्यनुवृत्तावूतियूतिजूतिसातीत्यादिना क्तिनन्तोंऽतोदात्तो निपातितः । सवितारम् । तृचश्चित्त्वादन्तोदात्तत्वम् । चेत्ता । चिती संज्ञाने । अस्मादन्तर्भावितण्यर्थात्ताच्छेल्ये तृन् । अनित्यमागमशासनमितीडभावः । नित्त्वादाद्युदात्तः । देवता । देवात्तल् (पा ५-४-२७) इति स्वार्थे तल् । लितीति प्रत्ययात्पूर्वमुदात्तत्वम् । पदशब्दः पचाद्यजन्तः । चित इत्यन्तोदात्तः ॥ ४ ॥ ५ ॥</p>"
}
