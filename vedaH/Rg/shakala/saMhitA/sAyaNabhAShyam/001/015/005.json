{
	"id" : "1.15.5",
	"classification" : {
		"mandala" : "1",
		"sukta" : "15",
		"ashtaka" : "1",
		"adhyaya" : "1",
		"varga" : "28",
		"anuvaka" : "4",
		"rik" : "5"
	},
	"attribute" : {
		"devata" : "ऋतवः इन्द्रः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"ब्राह्म॑णादिन्द्र॒ राध॑सः॒ पिबा॒ सोम॑मृ॒तूँरनु॑",
			"तवेद्धि स॒ख्यमस्तृ॑तम्"
		]
	},
	"samhitaAux" : {
		"lines" : [
			"ब्राह्म॑णादिन्द्र॒ राध॑सः॒ पिबा॒ सोम॑मृ॒तूँरनु॑ ।",
			"तवेद्धि स॒ख्यमस्तृ॑तम् ॥"
		]
	},
	"padapaatha" : {
		"lines" : [
			"ब्राह्म॑णात् । इ॒न्द्र॒ । राध॑सः । पिब॑ । सोम॑म् । ऋ॒तून् । अनु॑ ।",
			"तव॑ । इत् । हि । स॒ख्यम् । अस्तृ॑तम् ॥"
		]
	},
	"sayanaBhashya" : "<p>हे इन्द्र ब्राह्मणाद्ब्राह्मणाच्छंसिसंबद्धाद्राधसो धनभूतात्पात्रात्सोमं पिब । किं कृत्वा । ऋतूननु ऋतुदेवानुसृत्य । ऋतवोऽपि पिबन्त्वित्यर्थः । हि य स्मात्तवेत्तव सख्यमस्तृतमृतूनामविच्छिन्नं तस्मादृतुभिः सह पानं युक्तं ॥ ब्राह्मणात् । ब्रह्मशब्देनात्र ब्रह्मवर्गे द्वितीयो ब्राह्मणाच्छंसी कथ्यते । स च पुल्लिङ्गे शेषनिघातेनानुदात्तादिः । तस्य संबन्ध्युत्तष्टश्चमसः । स च तस्यैवावयहन्नियत इत्यवयवविवक्षायामनुदात्तादेरञ् (पा ४-२-४४) तेन ञित्वादाद्युदात्तश्चमसपरोऽत्र ब्राह्मणशब्दः । राधसः । सर्वधातुभ्योऽसुन् । नित्त्वादाद्युदात्तः । पिब । पादादित्त्वादाद्युदात्तत्वम् । द्व्यचोऽतस्तिङ इति दीर्घत्वम् । ऋतू रन्वित्यत्र दीर्घादटि समानपाद इति नकारस्य रुत्वम् । अत्रानुनासिकः पूर्वस्य तु वा (पा ८-३-२) इत्यूकारस्यामनासिकत्वम् । तव । युष्मदस्मद्भ्यां ङसोऽश् (पा ७-१-२७) शित्त्वात्सर्वादेशः तवममौ ङसीति तवादेशः । युष्मदस्मदोर्ङसीत्याद्युदात्तत्वम् । सख्यम् । सख्युः कर्म सख्यम् । सख्युर्यः । यस्येति लोपः । प्रत्ययस्वरः । अस्तृतम् । स्तृणातेर्हिंसार्थस्य क्तः । नञ् समासः । अव्ययपूर्वपदप्रकृतिस्वरत्वं ॥ ५ ॥</p>"
}
