{
	"id" : "1.29.7",
	"classification" : {
		"mandala" : "1",
		"sukta" : "29",
		"ashtaka" : "1",
		"adhyaya" : "2",
		"varga" : "27",
		"anuvaka" : "6",
		"rik" : "7"
	},
	"attribute" : {
		"devata" : "इन्द्रः",
		"rishi" : "शुनःशेप आजीगर्तिः",
		"chandas" : "पङ्क्तिः"
	},
	"samhita" : {
		"lines" : [
			"सर्वं॑ परिक्रो॒शं ज॑हि जं॒भया॑ कृकदा॒श्व॑म्",
			"आ तू न॑ इन्द्र शंसय॒ गोष्वश्वे॑षु शु॒भ्रिषु॑ स॒हस्रे॑षु तुवीमघ"
		]
	},
	"samhitaAux" : {
		"lines" : [
			"सर्वं॑ परिक्रो॒शं ज॑हि ज॒म्भया॑ कृकदा॒श्व॑म् ।",
			"आ तू न॑ इन्द्र शंसय॒ गोष्वश्वे॑षु शु॒भ्रिषु॑ स॒हस्रे॑षु तुवीमघ ॥"
		]
	},
	"padapaatha" : {
		"lines" : [
			"सर्व॑म् । प॒रि॒ऽक्रो॒शम् । ज॒हि॒ । ज॒म्भय॑ । कृ॒क॒दा॒श्व॑म् ।",
			"आ । तु । नः॒ । इ॒न्द्र॒ । शं॒स॒य॒ । गोषु॑ । अश्वे॑षु । शु॒भ्रिषु॑ । स॒हस्रे॑षु । तु॒वि॒ऽम॒घ॒ ॥"
		]
	},
	"sayanaBhashya" : "<p>परिक्रोशमस्मद्विषये सर्वत आक्रोशकर्तारं सर्वं पुरुषं जहि । मारय । कृकदाश्वमस्मद्विषये हिंसाप्रदं शत्रुं जंभय । मारय । अन्यत्पूर्ववत् ॥ परिक्रोशम् । क्रुश आह्वाने । परितः क्रोशयतीति परिक्रोशः । पचाद्यच् । कृदुत्तरपदप्रकृतिस्वरत्वम् । जहि । हन हिंसागत्योः । हन्तेर्जः (पा ६-४-३६) इति जादेशः । तस्यासिद्धत्वात्स्वार्थिको णिच् । शपः पित्त्वादनुदात्तत्वे णिच एव स्वरः शिष्यते । कृकदाश्वं कृञ् हिंसायाम् । कृदाधारार्चिकलिभ्यः कन् (उ ३-४०) इति भावे कन्प्रत्यये । किदित्यनुवृत्तेर्गुणाभावः । तथा च कृतो हिंसा । तां दाशति प्रयच्छतीति कृकदाशुः । बहुलग्रहणाद्दाशतेरपि कृक उपपदे कृके वचः कश्च (उ १-६) इत्युण् । प्रत्यय स्वरेणोदात्तः । द्वितीयायाममि पूर्वत्वे प्राप्ते वा छन्दसीति तस्य बाधितत्वाद्यणादेशः । उदात्तस्वरितयोर्यण इति विभक्तेः स्वरितत्वं ॥ २७ ॥ ७ ॥</p>"
}
