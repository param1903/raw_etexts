{
	"id" : "1.29.2",
	"classification" : {
		"mandala" : "1",
		"sukta" : "29",
		"ashtaka" : "1",
		"adhyaya" : "2",
		"varga" : "27",
		"anuvaka" : "6",
		"rik" : "2"
	},
	"attribute" : {
		"devata" : "इन्द्रः",
		"rishi" : "शुनःशेप आजीगर्तिः",
		"chandas" : "पङ्क्तिः"
	},
	"samhita" : {
		"lines" : [
			"शिप्रि॑न्वाजानां पते॒ शची॑व॒स्तव॑ दं॒सना॑",
			"आ तू न॑ इन्द्र शंसय॒ गोष्वश्वे॑षु शु॒भ्रिषु॑ स॒हस्रे॑षु तुवीमघ"
		]
	},
	"samhitaAux" : {
		"lines" : [
			"शिप्रि॑न्वाजानां पते॒ शची॑व॒स्तव॑ दं॒सना॑ ।",
			"आ तू न॑ इन्द्र शंसय॒ गोष्वश्वे॑षु शु॒भ्रिषु॑ स॒हस्रे॑षु तुवीमघ ॥"
		]
	},
	"padapaatha" : {
		"lines" : [
			"शिप्रि॑न् । वा॒जा॒ना॒म् । प॒ते॒ । शची॑ऽवः । तव॑ । दं॒सना॑ ।",
			"आ । तु । नः॒ । इ॒न्द्र॒ । शं॒स॒य॒ । गोषु॑ । अश्वे॑षु । शु॒भ्रिषु॑ । स॒हस्रे॑षु । तु॒वि॒ऽम॒घ॒ ॥"
		]
	},
	"sayanaBhashya" : "<p>हे शचीवः शक्तिमन् शिप्रिन् शोभनहनूयुक्त वाजानां पतेऽन्नानां पालक तव दंसना कर्मविशेषोऽनुग्रहरूपः सर्वदा वर्तते । आन्यत्पूर्ववत् ॥ शिप्रिन् । शिप्रे हनू नासिके वा (नि ९-१७) इति यास्कः । अत इनिठनाविति मत्वर्थीय इनिः । आमन्त्रिताद्युदात्तत्वम् । वाजानां पते । सुबामन्त्रित इति पराङ्गवद्भावात् षष्ठ्यामन्त्रितसमुदायनिघातः । न चामन्त्रितं पूर्वमविद्यमानवदिति शिप्रिन्नित्यस्याविद्यमानवत्त्वेन पदादपरत्वात्पादादित्वाच्च न निघातः । नामन्त्रिते समानाधिकरणे सामान्यवचनमित्यविद्यमानवत्त्वप्रतिषेधात् । शचीवः । छन्दसीर इति मतुपो षत्वम् । मतुवसो रुरिति रुत्वे खरवसानयोर्विसर्जनीयः (पा ८-३-१५) पादादित्वादामन्त्रितनिघाताभावः ॥ २ ॥</p>"
}
