{
	"id" : "1.91.5",
	"classification" : {
		"mandala" : "1",
		"sukta" : "91",
		"ashtaka" : "1",
		"adhyaya" : "6",
		"varga" : "19",
		"anuvaka" : "14",
		"rik" : "5"
	},
	"attribute" : {
		"devata" : "सोमः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"त्वं सो॑मासि॒ सत्प॑ति॒स्त्वं राजो॒त वृ॑त्र॒हा",
			"त्वं भ॒द्रो अ॑सि॒ क्रतुः॑"
		]
	},
	"samhitaAux" : {
		"lines" : [
			"त्वं सो॑मासि॒ सत्प॑ति॒स्त्वं राजो॒त वृ॑त्र॒हा ।",
			"त्वं भ॒द्रो अ॑सि॒ क्रतुः॑ ॥"
		]
	},
	"padapaatha" : {
		"lines" : [
			"त्वम् । सो॒म॒ । अ॒सि॒ । सत्ऽप॑तिः । त्वम् । राजा॑ । उ॒त । वृ॒त्र॒ऽहा ।",
			"त्वम् । भ॒द्रः । अ॒सि॒ । क्रतुः॑ ॥"
		]
	},
	"sayanaBhashya" : "<p>पौर्णमासेष्टौ सौम्यस्याज्यभागस्य त्वं सोमेत्येषानुवाक्या । सूत्रितं च अग्निर्वृत्राणि जङ्घनदिति पूर्वस्याज्यभागस्यानुवाक्या त्वं सोमासि सत्पतिरित्युत्तरस्य (आ १-५) इति । एवं यत्र यत्र वार्त्रघ्नावाज्यभागौ तत्र सर्वत्रास्या विनियोगः ॥ प्रातःकालीनायामुपसदि प्रधानस्य सौम्यस्यैपैवानुवाक्या । आपराह्णिक्यामुपसदि सैव याज्या । सूत्रितं च । त्वं सोमासि सत्पतिर्गयस्फानो अमीवहा इति विपर्यासो यज्यानुवाक्यानाम् (आ ४-८) इति च ॥</p><p>हे सोम त्वं सत्पतिरसि । सतां कर्मसु वर्तमानानां ब्राह्मणानामधिपतिर्भवसि । तस्मात्सोमराजानो ब्राह्मणाः । तै ब्रा १-७-४-२ । इति श्रुतेः । यद्वा । सन्तः स्वानादयः पतयः पालका यस्य सोमस्य तादृशो भवसि । तथा चाम्नायते । स्वान भ्राजेत्याहैते वा अमुष्मिन् लोके सोममरक्षन् । तै सं ६-१-१०-५ । इति । उतापि च राजा राजमानस्त्वं वृत्रहा वृत्रस्यासुरस्य शत्रोर्वा हन्तासि । भद्रः शोभसः क्रतुर्योयमग्निष्टोमादियागस्त्वमेव तद्रूपो भवसि । त्वत्साध्यत्वाद्यागानां ॥ सत्पतिः । बहुव्रीहौ पूर्वपदप्रकृतिस्वरत्वम् । तत्पुरुषपक्षे तु पत्यावैश्वर्य इति पूर्वपदप्रकृतिस्वरत्वं ॥ ५ ॥</p>"
}
