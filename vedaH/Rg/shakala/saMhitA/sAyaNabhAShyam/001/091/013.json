{
	"id" : "1.91.13",
	"classification" : {
		"mandala" : "1",
		"sukta" : "91",
		"ashtaka" : "1",
		"adhyaya" : "6",
		"varga" : "21",
		"anuvaka" : "14",
		"rik" : "13"
	},
	"attribute" : {
		"devata" : "सोमः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"सोम॑ रारं॒धि नो॑ हृ॒दि गावो॒ न यव॑से॒ष्वा",
			"मर्य॑ इव॒ स्व ओ॒क्ये॑"
		]
	},
	"samhitaAux" : {
		"lines" : [
			"सोम॑ रार॒न्धि नो॑ हृ॒दि गावो॒ न यव॑से॒ष्वा ।",
			"मर्य॑ इव॒ स्व ओ॒क्ये॑ ॥"
		]
	},
	"padapaatha" : {
		"lines" : [
			"सोम॑ । र॒र॒न्धि । नः॒ । हृ॒दि । गावः॑ । न । यव॑सेषु । आ ।",
			"मर्यः॑ऽइव । स्वे । ओ॒क्ये॑ ॥"
		]
	},
	"sayanaBhashya" : "<p>हे सोम त्वं नोऽस्माकं हृदि हृदये ररन्धि । रमस्व । तत्र निदर्शनद्वय मुच्यते । गावो न । यथा गावो यवसेषु शोभनतृषेष्टाभिमुख्येन रमन्ते । मर्य इव । यथा वा मर्यो मरणधर्मा मनुष्यः स्व ओक्ये स्वकीय ओकसि गृहे पुत्रादिभिः सह रमते तद्वदस्माभिर्दत्तेन हविषा तृप्तः सन् अस्मास्वेवावतिष्ठस्व । नान्यत्र गच्छति निदर्शनद्वयस्य तात्पर्यार्थः ॥ ररन्धि । रमु क्रीडायाम् । व्यत्ययेन परस्मैपदम् । बहुलं छन्दसीति शपः श्लुः । छन्दस्युभयथेति हेरार्धधातुकत्वेन ङुत्त्वाभावादङुतश्चेति हेर्धिः । आत एवाङित्त्वादनुनासिकलोपाभावः । सेर्ह्यपिच्चेति हेरपित्त्वात्तस्यैव स्वरः शिष्यते । छान्दसमभ्यासदीर्घत्वम् । आमन्त्रितं पूर्वमविद्यमानवदिति पूर्वस्यामन्त्रितस्याविद्यमानवत्त्वात्पदादपरत्वेन निघाताभावः । मर्य इव । छन्दसि निष्टर्क्येत्यादौ मर्यशब्दो यत्प्रत्ययान्तो निपात्यते । यतोऽनाव इत्याद्युदात्तत्वम् । ओक्ये । उच समवाये । उच्यते समवेयते प्राप्यत इत्योक्यं गृहम् । ऋहलोर्ण्यत् । चजोः कु घिण्यतोरिति कुत्वम् । तित्स्वरितः ॥ १३ ॥</p>"
}
