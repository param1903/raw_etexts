{
	"id" : "1.91.10",
	"classification" : {
		"mandala" : "1",
		"sukta" : "91",
		"ashtaka" : "1",
		"adhyaya" : "6",
		"varga" : "20",
		"anuvaka" : "14",
		"rik" : "10"
	},
	"attribute" : {
		"devata" : "सोमः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"इ॒मं य॒ज्ञमि॒दं वचो॑ जुजुषा॒ण उ॒पाग॑हि",
			"सोम॒ त्वं नो॑ वृ॒धे भ॑व"
		]
	},
	"samhitaAux" : {
		"lines" : [
			"इ॒मं य॒ज्ञमि॒दं वचो॑ जुजुषा॒ण उ॒पाग॑हि ।",
			"सोम॒ त्वं नो॑ वृ॒धे भ॑व ॥"
		]
	},
	"padapaatha" : {
		"lines" : [
			"इ॒मम् । य॒ज्ञम् । इ॒दम् । वचः॑ । जु॒जु॒षा॒णः । उ॒प॒ऽआग॑हि ।",
			"सोम॑ । त्वम् । नः॒ । वृ॒धे । भ॒व॒ ॥"
		]
	},
	"sayanaBhashya" : "<p>हे सोम त्वमिममस्माभिः क्रियमाणं यज्ञ मिदं वच इदानीं क्रियमाणं स्तुतिलक्षणं वचनं जुजुषाणः सेवमानः सन् उपागहि । उपागच्छ । प्राचीन वंशलक्षणं गृहं प्राप्नुहि । प्राप्यच नोऽस्माकं वृधे यज्ञस्य वर्धनाय भव ॥ जुजुषाणः । जुषी प्रीतिसेवनयोः । छन्दसि लिट् । लिटः कानच् । चित इत्यन्तो दात्तत्वम् । उपागहि । गमेर्लोट बहुलं छन्दसीति शपो लुक् । अनुदात्तोपदेशेत्यादिना मकारलोपः । असिद्धवदत्रा भादित्यस्यासिद्धत्वाद्धेर्लुगभावः । गतिर्गतौ (पा ८-१-७०) इति पूर्वस्य गतेर्निघातः ॥ १० ॥</p>"
}
