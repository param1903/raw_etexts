{
	"id" : "1.102.4",
	"classification" : {
		"mandala" : "1",
		"sukta" : "102",
		"ashtaka" : "1",
		"adhyaya" : "7",
		"varga" : "14",
		"anuvaka" : "15",
		"rik" : "4"
	},
	"attribute" : {
		"devata" : "इन्द्रः",
		"rishi" : "कुत्स आङ्गिरसः",
		"chandas" : "जगती"
	},
	"samhita" : {
		"lines" : [
			"व॒यं ज॑येम॒ त्वया॑ यु॒जा वृत॑म॒स्माक॒मंश॒मुद॑वा॒ भरे॑भरे",
			"अ॒स्मभ्य॑मिन्द्र॒ वरि॑वः सु॒गं कृ॑धि॒ प्र शत्रू॑णां मघव॒न्वृष्ण्या॑ रुज"
		]
	},
	"samhitaAux" : {
		"lines" : [
			"व॒यं ज॑येम॒ त्वया॑ यु॒जा वृत॑म॒स्माक॒मंश॒मुद॑वा॒ भरे॑भरे ।",
			"अ॒स्मभ्य॑मिन्द्र॒ वरि॑वः सु॒गं कृ॑धि॒ प्र शत्रू॑णां मघव॒न्वृष्ण्या॑ रुज ॥"
		]
	},
	"padapaatha" : {
		"lines" : [
			"व॒यम् । ज॒ये॒म॒ । त्वया॑ । यु॒जा । वृत॑म् । अ॒स्माक॑म् । अंश॑म् । उत् । अ॒व॒ । भरे॑ऽभरे ।",
			"अ॒स्मभ्य॑म् । इ॒न्द्र॒ । वरि॑वः । सु॒ऽगम् । कृ॒धि॒ । प्र । शत्रू॑णाम् । म॒घ॒ऽव॒न् । वृष्ण्या॑ । रु॒ज॒ ॥"
		]
	},
	"sayanaBhashya" : "<p>हे इन्द्र युजास्माभिर्युक्तेन सहायभूतेन त्वया वृतमावृण्वन्तं शत्रुं वयं स्तोतारो जयेम । अभिभवेम । अपि च भरेभरे सङ्ग्रामे सङ्ग्रामेऽस्माकमन्तमस्मदीयं भागमुदव । शत्रुकृतपीडापरिहारेणोत्कृष्टं रक्ष । तथा हे इन्द्र वरिवो धनमस्मभ्यं सुगं सुगमं सुप्रापं कृधि । कुरु । तथा हे मघवन् शत्रूणामस्मदुपद्रवकारिणां वृष्ण्यावृष्ण्यानि वीर्याणि प्र रुज । प्रभङ्ग्धि । बाधस्वेत्यर्थः ॥ वृतम् । वृञ् वरणे । क्विप्चेति क्विप् । तुगागमः । सुगम् । सुदुरोरधिकरण इति गमेर्डप्रत्ययः । कृधि । श्रुशृणुप ॄकृवृभ्य इति हेर्धिः । रुज । रुजो भङ्गे । तौदादिकः ॥ ४ ॥</p>"
}
