{
	"id" : "9.82.3",
	"classification" : {
		"mandala" : "9",
		"sukta" : "82",
		"ashtaka" : "7",
		"adhyaya" : "3",
		"varga" : "7",
		"anuvaka" : "4",
		"rik" : "3"
	},
	"attribute" : {
		"devata" : "पवमानः सोमः",
		"rishi" : "वसुर्भारद्वाजः",
		"chandas" : "जगती"
	},
	"samhita" : {
		"lines" : [
			"प॒र्जन्यः॑ पि॒ता म॑हि॒षस्य॑ प॒र्णिनो॒ नाभा॑ पृथि॒व्या गि॒रिषु॒ क्षयं॑ दधे",
			"स्वसा॑र॒ आपो॑ अ॒भि गा उ॒तास॑र॒न्त्सं ग्राव॑भिर्नसते वी॒ते अ॑ध्व॒रे"
		]
	},
	"samhitaAux" : {
		"lines" : [
			"प॒र्जन्यः॑ पि॒ता म॑हि॒षस्य॑ प॒र्णिनो॒ नाभा॑ पृथि॒व्या गि॒रिषु॒ क्षयं॑ दधे ।",
			"स्वसा॑र॒ आपो॑ अ॒भि गा उ॒तास॑र॒न्त्सं ग्राव॑भिर्नसते वी॒ते अ॑ध्व॒रे ॥"
		]
	},
	"padapaatha" : {
		"lines" : [
			"प॒र्जन्यः॑ । पि॒ता । म॒हि॒षस्य॑ । प॒र्णिनः॑ । नाभा॑ । पृ॒थि॒व्याः । गि॒रिषु॑ । क्षय॑म् । द॒धे॒ ।",
			"स्वसा॑रः । आपः॑ । अ॒भि । गाः । उ॒त । अ॒स॒र॒न् । सम् । ग्राव॑ऽभिः । न॒स॒ते॒ । वी॒ते । अ॒ध्व॒रे ॥"
		]
	},
	"sayanaBhashya" : "<p>यस्य महिषस्य महतः पर्णिनः पर्णवतः पतनवतोवा सोमस्य पर्जन्यः पिता जनकः ससोमः पृथिव्या नाभा नाभौ नाभिस्थानीये हविर्धानीये गिरिषु गिरिसंबन्धिग्रावसु क्षयं निवासं दधे धारयत्यभिषवसमये । उतापि स्वसारोङ्गुलय आपोवसतीवर्योगाः आशिरार्थाः स्रुतयोवाअभ्यसरन् अभिसरन्ति सन्नसते सङ्गच्छतेच ग्रावभिः साकम् । कुत्र वीते कान्ते अध्वरे यज्ञे ॥ ३ ॥</p>"
}
