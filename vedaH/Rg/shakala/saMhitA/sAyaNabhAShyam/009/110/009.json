{
	"id" : "9.110.9",
	"classification" : {
		"mandala" : "9",
		"sukta" : "110",
		"ashtaka" : "7",
		"adhyaya" : "5",
		"varga" : "23",
		"anuvaka" : "7",
		"rik" : "9"
	},
	"attribute" : {
		"devata" : "पवमानः सोमः",
		"rishi" : "त्र्यरुणत्रसदस्यू",
		"chandas" : "ऊर्ध्वबृहती"
	},
	"samhita" : {
		"lines" : [
			"अध॒ यदि॒मे प॑वमान॒ रोद॑सी इ॒मा च॒ विश्वा॒ भुव॑ना॒भि म॒ज्मना॑",
			"यू॒थे न नि॒ष्टा वृ॑ष॒भो वि ति॑ष्टसे"
		]
	},
	"samhitaAux" : {
		"lines" : [
			"अध॒ यदि॒मे प॑वमान॒ रोद॑सी इ॒मा च॒ विश्वा॒ भुव॑ना॒भि म॒ज्मना॑ ।",
			"यू॒थे न नि॒ष्ठा वृ॑ष॒भो वि ति॑ष्ठसे ॥"
		]
	},
	"padapaatha" : {
		"lines" : [
			"अध॑ । यत् । इ॒मे इति॑ । प॒व॒मा॒न॒ । रोद॑सी॒ इति॑ । इ॒मा । च॒ । विश्वा॑ । भुव॑ना । अ॒भि । म॒ज्मना॑ ।",
			"यू॒थे । न । निः॒ऽस्थाः । वृ॒ष॒भः । वि । ति॒ष्ठ॒से॒ ॥"
		]
	},
	"sayanaBhashya" : "<p>हे पवमान सोमा अध अथ अनन्तरं यद्यदा इमे रोदसी द्यावापृथिव्यौ इमा इमानि विश्वा विश्वानि भुवना भूतजातानिच मज्मना बलेन अभितिष्ठसि सत्वं तथाकुर्वन् भुव- नेषु वितिष्ठतसे । तत्र दृष्टन्तः—यूथे न यथाकश्चिद्वृषभः गवां यूथे वृन्दे निःष्ठाः निःष्ठितोवर्तते तद्वत् यूथस्थानीयेषु भूतजातेषु निःष्ठिनोभवसि ॥ ९ ॥</p>"
}
