{
	"id" : "9.72.3",
	"classification" : {
		"mandala" : "9",
		"sukta" : "72",
		"ashtaka" : "7",
		"adhyaya" : "2",
		"varga" : "27",
		"anuvaka" : "4",
		"rik" : "3"
	},
	"attribute" : {
		"devata" : "पवमानः सोमः",
		"rishi" : "हरिमन्तः",
		"chandas" : "जगती"
	},
	"samhita" : {
		"lines" : [
			"अर॑ममाणो॒ अत्ये॑ति॒ गा अ॒भि सूर्य॑स्य प्रि॒यं दु॑हि॒तुस्ति॒रो रव॑म्",
			"अन्व॑स्मै॒ जोष॑मभरद्विनङ्गृ॒सः सं द्व॒यीभिः॒ स्वसृ॑भिः क्षेति जा॒मिभिः॑"
		]
	},
	"samhitaAux" : {
		"lines" : [
			"अर॑ममाणो॒ अत्ये॑ति॒ गा अ॒भि सूर्य॑स्य प्रि॒यं दु॑हि॒तुस्ति॒रो रव॑म् ।",
			"अन्व॑स्मै॒ जोष॑मभरद्विनङ्गृ॒सः सं द्व॒यीभिः॒ स्वसृ॑भिः क्षेति जा॒मिभिः॑ ॥"
		]
	},
	"padapaatha" : {
		"lines" : [
			"अर॑ममाणः । अति॑ । ए॒ति॒ । गाः । अ॒भि । सूर्य॑स्य । प्रि॒यम् । दु॒हि॒तुः । ति॒रः । रव॑म् ।",
			"अनु॑ । अ॒स्मै॒ । जोष॑म् । अ॒भ॒र॒त् । वि॒न॒म्ऽगृ॒सः । सम् । द्व॒यीभिः॑ । स्वसृ॑ऽभिः । क्षे॒ति॒ । जा॒मिऽभिः॑ ॥"
		]
	},
	"sayanaBhashya" : "<p>ससोमः अरममाणः अनुपरतःसन् पुनःपुनः देवानांप्रीणनाय ग्रहादीनि प्रविशन्नित्यर्थः । गा गोविकारानाश्रयणानभिलक्ष्य अत्येति अतिक्रम्य गच्छति । ततः शब्दायमानाः सोमः सूर्यस्यादित्यस्य दुहितुरुषसः प्रियं रवं शब्दं तिरः तिरस्करोति । तस्मिन् काले सोमाभि- षवध्वनिर्महान् भवतीत्यर्थः । विनङ्गृसः विनं कमनीयं स्तोत्रं गृःह्णातीतिविनङ्गृसः स्तोता जोषं जुषेर्घञिरूपम् । पर्याप्तं स्तोत्रं तस्मै सोमाय अन्वभरत् अनुभरति । करोतीतियावत् । सोयंसोमः द्वयीभिः द्वाभ्यांपाणिभ्यामुत्पन्नाभिः जामिभिः परस्परंबन्धुभिः स्वसृभिः कर्म करणार्थमितस्ततोगच्छन्तीभिरङ्गुलिभिः सङ्क्षेति सङ्गच्छते क्षिनिवासगत्योः छान्दसोविकरण- स्य लुक् ॥ ३ ॥</p>"
}
