{
	"id" : "9.73.2",
	"classification" : {
		"mandala" : "9",
		"sukta" : "73",
		"ashtaka" : "7",
		"adhyaya" : "2",
		"varga" : "29",
		"anuvaka" : "4",
		"rik" : "2"
	},
	"attribute" : {
		"devata" : "पवमानः सोमः",
		"rishi" : "पवित्रः",
		"chandas" : "जगती"
	},
	"samhita" : {
		"lines" : [
			"स॒म्यक्स॒म्यंचो॑ महि॒षा अ॑हेषत॒ सिन्धो॑रू॒र्मावधि॑ वे॒ना अ॑वीविपन्",
			"मधो॒र्धारा॑भिर्ज॒नयं॑तो अ॒र्कमित्प्रि॒यामिन्द्र॑स्य त॒न्व॑मवीवृधन्"
		]
	},
	"samhitaAux" : {
		"lines" : [
			"स॒म्यक्स॒म्यञ्चो॑ महि॒षा अ॑हेषत॒ सिन्धो॑रू॒र्मावधि॑ वे॒ना अ॑वीविपन् ।",
			"मधो॒र्धारा॑भिर्ज॒नय॑न्तो अ॒र्कमित्प्रि॒यामिन्द्र॑स्य त॒न्व॑मवीवृधन् ॥"
		]
	},
	"padapaatha" : {
		"lines" : [
			"स॒म्यक् । स॒म्यञ्चः॑ । म॒हि॒षाः । अ॒हे॒ष॒त॒ । सिन्धोः॑ । ऊ॒र्मौ । अधि॑ । वे॒नाः । अ॒वी॒वि॒प॒न् ।",
			"मधोः॑ । धारा॑भिः । ज॒नय॑न्तः । अ॒र्कम् । इत् । प्रि॒याम् । इन्द्र॑स्य । त॒न्व॑म् । अ॒वी॒वृ॒ध॒न् ॥"
		]
	},
	"sayanaBhashya" : "<p>महिषाः पूज्याः महान्तोवा ऋत्विजः सम्यंचः परस्परंसङ्गताः सन्तः सम्यगहेषत सोमं स- म्यक् प्रेरयन्ति अभिषुण्वन्तीतियावत् । हिगतौ वृद्धौच लुङि सिचि रूपं ततः वेनाः वेनतेः कान्तिकर्मणइतियास्कः । स्वर्गादिफलङ्कामयमानाऋत्विजः सिन्धोः स्यन्दमानस्योदकस्य ऊ- र्मावधि सङ्घे वसतीवर्यादिषु जलेषु सोममवीविपन् कंपयन्ति तत्र प्रेरयन्तीत्यर्थः । वपतेर्ण्य न्तस्य लुङि चङि णौचङ्युपधायाह्रस्वइतिह्रस्वः । किंच अर्कमर्चनीयंस्तोत्रं जनयन्तः कुर्व- न्तः ते प्रियां प्रियतमां इन्द्रस्य तन्वं धाम च मधोर्मदकरस्य सोमस्य धाराभिः अवीवृधन् वर्धितवन्तः । वर्धतेर्लुङि चाङ्ङ रूपं ॥ २ ॥</p>"
}
