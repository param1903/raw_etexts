{
	"id" : "9.71.9",
	"classification" : {
		"mandala" : "9",
		"sukta" : "71",
		"ashtaka" : "7",
		"adhyaya" : "2",
		"varga" : "26",
		"anuvaka" : "4",
		"rik" : "9"
	},
	"attribute" : {
		"devata" : "पवमानः सोमः",
		"rishi" : "ऋषभो वैश्वामित्रः",
		"chandas" : "त्रिष्टुप्"
	},
	"samhita" : {
		"lines" : [
			"उ॒क्षेव॑ यू॒था प॑रि॒यन्न॑रावी॒दधि॒ त्विषी॑रधित॒ सूर्य॑स्य",
			"दि॒व्यः सु॑प॒र्णोऽव॑ चक्षत॒ क्षां सोमः॒ परि॒ क्रतु॑ना पश्यते॒ जाः"
		]
	},
	"samhitaAux" : {
		"lines" : [
			"उ॒क्षेव॑ यू॒था प॑रि॒यन्न॑रावी॒दधि॒ त्विषी॑रधित॒ सूर्य॑स्य ।",
			"दि॒व्यः सु॑प॒र्णोऽव॑ चक्षत॒ क्षां सोमः॒ परि॒ क्रतु॑ना पश्यते॒ जाः ॥"
		]
	},
	"padapaatha" : {
		"lines" : [
			"उ॒क्षाऽइ॑व । यू॒था । प॒रि॒ऽयन् । अ॒रा॒वी॒त् । अधि॑ । त्विषीः॑ । अ॒धि॒त॒ । सूर्य॑स्य ।",
			"दि॒व्यः । सु॒ऽप॒र्णः । अव॑ । च॒क्ष॒त॒ । क्षाम् । सोमः॑ । परि॑ । क्रतु॑ना । प॒श्य॒ते॒ । जाः ॥"
		]
	},
	"sayanaBhashya" : "<p>उक्षेव वृषभइव यूथा गोयूथानि प्रत्यागच्छन् शब्दङ्करोति तद्वदयं सोमः स्तुतीः परियन् परिगच्छन् । अरावीत् शब्दायते ततः सूर्यस्य सर्वस्य प्रेरकस्यादित्यस्य त्विषीर्दिप्तीरध्य- धित अधिदधाति सूर्यात्मनाद्युलोकेवतिष्ठतइत्यर्थः । दधातेर्लुङि स्थाध्वोरिच्चेतीत्वकित्वे । किंच दिव्यः दिविभवः सुपर्णः सुपतनः श्येनरूपया गायत्र्या हृतत्वात् शोभनगमनः सोमः क्षां पृथिवीनामैतत् क्षियन्ति निवसन्त्यत्रेति क्षां पृथिवीमवचक्षत अवपश्यति चष्टे- र्लुङि बहुलंछन्दसीति शपोलुगभावः ततः सोमः जाः जाताः प्रजाः क्रतुना प्रज्ञानेन परि- पश्यते परितः पश्यति व्यत्ययेनात्मनेपदं ॥ ९ ॥</p><p class=\"end\">हरिंमृजन्तीतिनवर्चं पंचमं सूक्तं आङ्गिरसस्य हरिमन्तस्यार्षं पवमानसोमदेवताकं जाग- तमूर्ध्वंप्रागुशनसइति परिभाषया जागतम् । तथाचानुक्रान्तं—हरिंहरिमन्तइति । गतोविनि- योगः ।</p>"
}
