{
	"id" : "9.66.30",
	"classification" : {
		"mandala" : "9",
		"sukta" : "66",
		"ashtaka" : "7",
		"adhyaya" : "2",
		"varga" : "12",
		"anuvaka" : "3",
		"rik" : "30"
	},
	"attribute" : {
		"devata" : "पवमानः सोमः",
		"rishi" : "शतं वैखानसाः",
		"chandas" : "गायत्री"
	},
	"samhita" : {
		"lines" : [
			"यस्य॑ ते द्यु॒म्नव॒त्पयः॒ पव॑मा॒नाभृ॑तं दि॒वः",
			"तेन॑ नो मृळ जी॒वसे॑"
		]
	},
	"samhitaAux" : {
		"lines" : [
			"यस्य॑ ते द्यु॒म्नव॒त्पयः॒ पव॑मा॒नाभृ॑तं दि॒वः ।",
			"तेन॑ नो मृळ जी॒वसे॑ ॥"
		]
	},
	"padapaatha" : {
		"lines" : [
			"यस्य॑ । ते॒ । द्यु॒म्नऽव॑त् । पयः॑ । पव॑मान । आऽभृ॑तम् । दि॒वः ।",
			"तेन॑ । नः॒ । मृ॒ळ॒ । जी॒वसे॑ ॥"
		]
	},
	"sayanaBhashya" : "<p>हे पवमान पूयमान हे सोम दिवो द्युलोकात् आभृतं श्येनरूपया गायत्र्या आहृतं द्यु- म्नवदन्नवद्यशोयुक्तंवा पयः सोमलक्षणमन्नं यस्य ते तव स्वभूतं विद्यते तस्मात् त्वं तेनान्नेन नोस्मान् जीवसे चिरजीवनाय मृळ मृळय सुखय ॥ ३० ॥</p><p class=\"end\">त्वंसोमासीति द्वात्रिंशदृचं सप्तमं सूक्तं आद्यतृचस्य बार्हस्पत्योभरद्वाजऋषिः । द्वितीयस्य मारीचः कश्यपः । तृतीयस्य राहूगणोगोतमः । चतुर्थस्य भौमोत्रिः । पंचमस्य गाथिनोविश्वा- मित्रः । षष्ठस्य भार्गवोजमदग्निः । सप्तमस्यमैत्रावरुणिर्वसिष्ठः । सूक्तशेषस्याङ्गिरसः पवित्रः वसिष्ठोवा उभौ वा समुदितावृषी । पवस्वसोममन्दयन्नित्याद्यास्तिस्रोनित्यद्विपदागायत्र्यः । अवितानोअजाश्वइत्याद्यास्तिस्रः पवमानपूशदेवत्याः पवमानसोमदेवताका वा । यत्तेपवित्रम- र्चिषीत्याद्याःपंचर्चः पवमानाग्निदेवत्याः आसां पंचानांमध्ये उभाभ्यान्देवसवितरिति तृतीयाप- वमानसवितृदेवताकावा । चतुर्थी त्रिभिष्ट्वन्देवसवितरित्येषा विकल्पेनपवमानाग्निसवितृ- देवताका । पुनन्तुमामित्येषा विकल्पेनवैश्वदेवी यः पावमानीरध्येतीत्यादिके द्वे पवमानमण्डला ध्येतृस्तुतिप्रतिपादिके अतः सैव देवता शिष्टाः सर्वाः पवमानसोमदेवताकाः । तथाचानुक्रम्यते- त्वंसोमासिद्वात्रिंशद्भरवाजः कश्यपोगोतमोत्रिर्विश्वामित्रोजमदग्निर्वसिष्ठइतितृचाः सप्तऋषयः शेषे पवित्रोवसिष्ठोवोभौवा पवस्व सोमतिस्रोनित्यद्विपदागायत्र्यो वितानस्तिस्रःपौष्णयोवा यत्तेपवित्रंपंचाग्नेय्यः सावित्र्यग्निसावित्रीवैश्वदेवीवासामन्त्याः त्रिंशीपुरउष्णिक् सप्तविंश्यन्नुष्टुप् अन्त्ये च ते पावमान्यध्येतृस्तुतीति । गतः सूक्तविनियोगः ।</p>"
}
