{
	"id" : "9.70.4",
	"classification" : {
		"mandala" : "9",
		"sukta" : "70",
		"ashtaka" : "7",
		"adhyaya" : "2",
		"varga" : "23",
		"anuvaka" : "4",
		"rik" : "4"
	},
	"attribute" : {
		"devata" : "पवमानः सोमः",
		"rishi" : "रेणुर्वैश्वामित्रः",
		"chandas" : "जगती"
	},
	"samhita" : {
		"lines" : [
			"स मृ॒ज्यमा॑नो द॒शभिः॑ सु॒कर्म॑भिः॒ प्र म॑ध्य॒मासु॑ मा॒तृषु॑ प्र॒मे सचा॑",
			"व्र॒तानि॑ पा॒नो अ॒मृत॑स्य॒ चारु॑ण उ॒भे नृ॒चक्षा॒ अनु॑ पश्यते॒ विशौ॑"
		]
	},
	"samhitaAux" : {
		"lines" : [
			"स मृ॒ज्यमा॑नो द॒शभिः॑ सु॒कर्म॑भिः॒ प्र म॑ध्य॒मासु॑ मा॒तृषु॑ प्र॒मे सचा॑ ।",
			"व्र॒तानि॑ पा॒नो अ॒मृत॑स्य॒ चारु॑ण उ॒भे नृ॒चक्षा॒ अनु॑ पश्यते॒ विशौ॑ ॥"
		]
	},
	"padapaatha" : {
		"lines" : [
			"सः । मृ॒ज्यमा॑नः । द॒शऽभिः॑ । सु॒कर्म॑ऽभिः । प्र । म॒ध्य॒मासु॑ । मा॒तृषु॑ । प्र॒ऽमे । सचा॑ ।",
			"व्र॒तानि॑ । पा॒नः । अ॒मृत॑स्य । चारु॑णः । उ॒भे इति॑ । नृ॒ऽचक्षाः॑ । अनु॑ । प॒श्य॒ते॒ । विशौ॑ ॥"
		]
	},
	"sayanaBhashya" : "<p>सपवमानः सुकर्मभिः शोभनकर्मयुक्ताभीर्दशबिर्दशसङ्ख्याकाभिरङ्गुलिभिर्मृज्यमानः सः सचा अग्नौप्रास्ताहुतिरित्यादिक्रमेणापांसहायः प्रमे लोकान् प्रमातुं मध्यमासु अन्तरिक्ष- स्थितास्ववतिष्ठते । प्रमे प्रपूर्वान्मातेः क्विपि ङयि आतइति योगविभागादाकारलोपः । किंच नृचक्षाः नृणान्द्रष्टा पवमानः चारुणः कल्याण्स्यामृतस्योदकस्य वृष्ट्यर्थं व्रतानि या- गादिकर्माणि पानोरक्षन् उभे विशौ मनुष्यान् देवांश्चान्तरिक्षेण गच्छन् अनुपश्यते अनुप- श्यति मनुष्यानभिमतदानेन देवान् हविः प्रदानेनेति ॥ ४ ॥</p>"
}
