{
	"id" : "6.73.1",
	"classification" : {
		"mandala" : "6",
		"sukta" : "73",
		"ashtaka" : "5",
		"adhyaya" : "1",
		"varga" : "17",
		"anuvaka" : "6",
		"rik" : "1"
	},
	"attribute" : {
		"devata" : "बृहस्पतिः",
		"rishi" : "भरद्वाजो बार्हस्पत्यः",
		"chandas" : "त्रिष्टुप्"
	},
	"samhita" : {
		"lines" : [
			"यो अ॑द्रि॒भित्प्र॑थम॒जा ऋ॒तावा॒ बृह॒स्पति॑राङ्गिर॒सो ह॒विष्मा॑न्",
			"द्वि॒बर्ह॑ज्मा प्राघर्म॒सत्पि॒ता न॒ आ रोद॑सी वृष॒भो रो॑रवीति"
		]
	},
	"samhitaAux" : {
		"lines" : [
			"यो अ॑द्रि॒भित्प्र॑थम॒जा ऋ॒तावा॒ बृह॒स्पति॑राङ्गिर॒सो ह॒विष्मा॑न् ।",
			"द्वि॒बर्ह॑ज्मा प्राघर्म॒सत्पि॒ता न॒ आ रोद॑सी वृष॒भो रो॑रवीति ॥"
		]
	},
	"padapaatha" : {
		"lines" : [
			"यः । अ॒द्रि॒ऽभित् । प्र॒थ॒म॒ऽजाः । ऋ॒तऽवा॑ । बृह॒स्पतिः॑ । आ॒ङ्गि॒र॒सः । ह॒विष्मा॑न् ।",
			"द्वि॒बर्ह॑ऽज्मा । प्रा॒घ॒र्म॒ऽसत् । पि॒ता । नः॒ । आ । रोद॑सी॒ इति॑ । वृ॒ष॒भः । रो॒र॒वी॒ति॒ ॥"
		]
	},
	"sayanaBhashya" : "<p>योबृहस्पतिः अद्रिभित् पणिभिर्विरचितानां शिलोच्चयानां भेत्ता मेघानां विदारको वा अद्रिः ग्रावेति मेघनामसु पाठात् प्रथमजाः प्रजा- पतेर्वीर्यात् प्रथमं जातः ऋतावा सत्यवानुदकवान्वा अङ्गिरसः पश्चाज्जातः तथा च निगमः-येङ्गाराआसंस्तेङ्गिरसोभवन् यदङ्गाराःपुनरव- शान्ताउददीप्यन्ततद्बृहस्पतिरभवदिति । हविष्मान् यज्ञभागवान् द्विबर्हज्मा द्वयोर्लोकयोर्बृंहितगमनः प्राघर्मसत् प्रकर्षेण दीप्तस्थाने वर्तमानो नोस्माकं पिता पालयिता भवति सबृहस्पतिः वृषभो वर्षकः सन् रोदसी द्यावापृथिव्यौ आरोरवीति अभिगर्जति ॥ १ ॥</p>"
}
