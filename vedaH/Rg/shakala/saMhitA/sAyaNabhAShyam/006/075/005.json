{
	"id" : "6.75.5",
	"classification" : {
		"mandala" : "6",
		"sukta" : "75",
		"ashtaka" : "5",
		"adhyaya" : "1",
		"varga" : "19",
		"anuvaka" : "6",
		"rik" : "5"
	},
	"attribute" : {
		"devata" : "इषुधिः",
		"rishi" : "पायुर्भारद्वाजः",
		"chandas" : "त्रिष्टुप्"
	},
	"samhita" : {
		"lines" : [
			"ब॒ह्वी॒नां पि॒ता ब॒हुर॑स्य पु॒त्रश्चि॒श्चा कृ॑णोति॒ सम॑नाव॒गत्य॑",
			"इ॒षु॒धिः सङ्काः॒ पृत॑नाश्च॒ सर्वाः॑ पृ॒ष्टे निन॑द्धो जयति॒ प्रसू॑तः"
		]
	},
	"samhitaAux" : {
		"lines" : [
			"ब॒ह्वी॒नां पि॒ता ब॒हुर॑स्य पु॒त्रश्चि॒श्चा कृ॑णोति॒ सम॑नाव॒गत्य॑ ।",
			"इ॒षु॒धिः सङ्काः॒ पृत॑नाश्च॒ सर्वाः॑ पृ॒ष्ठे निन॑द्धो जयति॒ प्रसू॑तः ॥"
		]
	},
	"padapaatha" : {
		"lines" : [
			"ब॒ह्वी॒नाम् । पि॒ता । ब॒हुः । अ॒स्य । पु॒त्रः । चि॒श्चा । कृ॒णो॒ति॒ । सम॑ना । अ॒व॒ऽगत्य॑ ।",
			"इ॒षु॒ऽधिः । सङ्काः॑ । पृत॑नाः । च॒ । सर्वाः॑ । पृ॒ष्ठे । निऽन॑द्धः । ज॒य॒ति॒ । प्रऽसू॑तः ॥"
		]
	},
	"sayanaBhashya" : "<p>इषुधिरत्र स्तूयते इषुधिः बह्वीनामिषूणांपिता भवति रक्षणहेतुत्वात् पितेत्युच्यते इषुशब्दस्योभयलिङ्गत्वात् बह्वीनामिति प्रयोगः अस्य इषुधेः पुत्रः इषुर्बहुर्भवति बहवः इषवो हि इषुधौ निधीयन्ते इषूणां निधानत्वादिषुधिः तथाच यास्कः-इषुधिरिषूणां निधान- मिति । चिश्चाकृणोति चिश्चेति शब्दानुकृतिः इषुषूद्रियमाणेषु इषुधिश्चिश्चाशब्दं करोति । किं च इषुधिः पृष्ठे निनद्धः धन्विनो राज्ञः पृष्ठभागे बद्धः समना युद्धानि अवगत्य प्राप्य प्रसूतः प्रसुवन् कर्तरिनिष्ठा इषून्प्रेरयन् सङ्काः सहकायन्ति शब्दायन्ति शब्दायन्ते इति सङ्काः पृतनाः सर्वाः सेनाः जयति ॥ ५ ॥</p>"
}
