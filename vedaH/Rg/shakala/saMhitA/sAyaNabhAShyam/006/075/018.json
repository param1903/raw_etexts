{
	"id" : "6.75.18",
	"classification" : {
		"mandala" : "6",
		"sukta" : "75",
		"ashtaka" : "5",
		"adhyaya" : "1",
		"varga" : "22",
		"anuvaka" : "6",
		"rik" : "18"
	},
	"attribute" : {
		"devata" : "कवच-सोम-वरुणाः",
		"rishi" : "पायुर्भारद्वाजः",
		"chandas" : "त्रिष्टुप्"
	},
	"samhita" : {
		"lines" : [
			"मर्मा॑णि ते॒ वर्म॑णा छादयामि॒ सोम॑स्त्वा॒ राजा॒मृते॒नानु॑ वस्ताम्",
			"उ॒रोर्वरी॑यो॒ वरु॑णस्ते कृणोतु॒ जयं॑तं॒ त्वानु॑ दे॒वा म॑दन्तु"
		]
	},
	"samhitaAux" : {
		"lines" : [
			"मर्मा॑णि ते॒ वर्म॑णा छादयामि॒ सोम॑स्त्वा॒ राजा॒मृते॒नानु॑ वस्ताम् ।",
			"उ॒रोर्वरी॑यो॒ वरु॑णस्ते कृणोतु॒ जय॑न्तं॒ त्वानु॑ दे॒वा म॑दन्तु ॥"
		]
	},
	"padapaatha" : {
		"lines" : [
			"मर्मा॑णि । ते॒ । वर्म॑णा । छा॒द॒या॒मि॒ । सोमः॑ । त्वा॒ । राजा॑ । अ॒मृते॑न । अनु॑ । व॒स्ता॒म् ।",
			"उ॒रोः । वरी॑यः । वरु॑णः । ते॒ । कृ॒णो॒तु॒ । जय॑न्तम् । त्वा॒ । अनु॑ । दे॒वाः । म॒द॒न्तु॒ ॥"
		]
	},
	"sayanaBhashya" : "<p>हे राजन् ते त्वदीयानिमर्माणि येषु स्थानेषु विद्धः सद्योम्रियते तानि मर्माणि वर्मणा कवचेन छादयामि सोमोराजा त्वा त्वां अनु मर्म- च्छादनानन्तरममृतेन वस्तां आच्छादयतु । किंच वरुणोपि ते तुभ्यं उरोर्वरीयः उरुतरं सुखं कृणोतु करोतु । जयन्तं त्वा त्वां देवाः सर्वेपि अनुमदन्तु अनुहृष्यन्तु ॥ १८ ॥</p>"
}
