{
	"id" : "6.72.4",
	"classification" : {
		"mandala" : "6",
		"sukta" : "72",
		"ashtaka" : "5",
		"adhyaya" : "1",
		"varga" : "16",
		"anuvaka" : "6",
		"rik" : "4"
	},
	"attribute" : {
		"devata" : "इन्द्रासोमौ",
		"rishi" : "भरद्वाजो बार्हस्पत्यः",
		"chandas" : "त्रिष्टुप्"
	},
	"samhita" : {
		"lines" : [
			"इन्द्रा॑सोमा प॒क्वमा॒मास्वं॒तर्नि गवा॒मिद्द॑धथुर्व॒क्षणा॑सु",
			"ज॒गृ॒भथु॒रन॑पिनद्धमासु॒ रुश॑च्चि॒त्रासु॒ जग॑तीष्वं॒तः"
		]
	},
	"samhitaAux" : {
		"lines" : [
			"इन्द्रा॑सोमा प॒क्वमा॒मास्व॒न्तर्नि गवा॒मिद्द॑धथुर्व॒क्षणा॑सु ।",
			"ज॒गृ॒भथु॒रन॑पिनद्धमासु॒ रुश॑च्चि॒त्रासु॒ जग॑तीष्व॒न्तः ॥"
		]
	},
	"padapaatha" : {
		"lines" : [
			"इन्द्रा॑सोमा । प॒क्वम् । आ॒मासु॑ । अ॒न्तः । नि । गवा॑म् । इत् । द॒ध॒थुः॒ । व॒क्षणा॑सु ।",
			"ज॒गृ॒भथुः॑ । अन॑पिऽनद्धम् । आ॒सु॒ । रुश॑त् । चि॒त्रासु॑ । जग॑तीषु । अ॒न्तरिति॑ ॥"
		]
	},
	"sayanaBhashya" : "<p>इन्द्रासोमा हे इन्द्रासोमौ आमासु अपक्कासु गवां वक्षणासु ऊधःसु अन्तर्मध्ये पक्वं पयो निदधुः । किं च चित्रासु नानावर्णासु आसु जगतीषु गोषु इळा जगतीति गोनामसु पाठात् अन्तर्मध्ये अनपिनद्धं केनाप्यबद्धं रुशत् शुक्लवर्णं पयोजगृभथुः यथा पृथिव्यां स्वयं न क्षरति तथा धारितवन्तावित्यर्थः । इदिति पूरणः ॥ ४ ॥</p>"
}
