{
	"id" : "6.68.11",
	"classification" : {
		"mandala" : "6",
		"sukta" : "68",
		"ashtaka" : "5",
		"adhyaya" : "1",
		"varga" : "12",
		"anuvaka" : "6",
		"rik" : "11"
	},
	"attribute" : {
		"devata" : "इन्द्रावरुणौ",
		"rishi" : "भरद्वाजो बार्हस्पत्यः",
		"chandas" : "त्रिष्टुप्"
	},
	"samhita" : {
		"lines" : [
			"इन्द्रा॑वरुणा॒ मधु॑मत्तमस्य॒ वृष्णः॒ सोम॑स्य वृष॒णा वृ॑षेथाम्",
			"इ॒दं वा॒मन्धः॒ परि॑षिक्तम॒स्मे आ॒सद्या॒स्मिन्ब॒र्हिषि॑ मादयेथाम्"
		]
	},
	"samhitaAux" : {
		"lines" : [
			"इन्द्रा॑वरुणा॒ मधु॑मत्तमस्य॒ वृष्णः॒ सोम॑स्य वृष॒णा वृ॑षेथाम् ।",
			"इ॒दं वा॒मन्धः॒ परि॑षिक्तम॒स्मे आ॒सद्या॒स्मिन्ब॒र्हिषि॑ मादयेथाम् ॥"
		]
	},
	"padapaatha" : {
		"lines" : [
			"इन्द्रा॑वरुणा । मधु॑मत्ऽतमस्य । वृष्णः॑ । सोम॑स्य । वृ॒ष॒णा॒ । आ । वृ॒षे॒था॒म् ।",
			"इ॒दम् । वा॒म् । अन्धः॑ । परि॑ऽसिक्तम् । अ॒स्मे इति॑ । आ॒ऽसद्य॑ । अ॒स्मिन् । ब॒र्हिषि॑ । मा॒द॒ये॒था॒म् ॥"
		]
	},
	"sayanaBhashya" : "<p>हे इन्द्रावरुणा इन्द्रावरुणौ वृषणा कामानां वर्षितारौ युवां मधुमत्तमस्य अतिशयेन मधुमन्तं रसवन्तं वृष्णोवर्षितारं सोमस्य सोमं आवृ- षेथां अश्नीतं तथा च शतपथब्राह्मणं-यथाभागमावृषायध्वमिति । यथाभागमश्नीतेत्येवैतदाहेति । वां युवयोरर्थे इदमन्धः सोमरूपमन्नं अस्मे अस्माभिः परिषिक्तं पात्रेषु अतः आसद्योपविश्यास्मिन्बर्हिषि यज्ञे मादयेथां सोमपानेनेतिशेषः ॥ ११ ॥</p><p class=\"end\">संवाङ्कर्मणेत्यष्टर्चमष्टमं सूक्तं भरद्वाजस्यार्षं त्रैष्टुभमैन्द्रावैष्णवं अनुक्रम्यते च-संवामष्टावैन्द्रावैष्णवमिति । उक्थे तृतीयसवनेच्छा- वाकशस्त्रे एतत्सूक्तं सूत्र्यते हि-संवाङ्कर्मणेन्द्राविष्णूमदपतीमदानामिति याज्येति । सोमातिरेके प्रातःसवने नैमित्तिके शस्त्रे परिहिते सति गाणगारिमते संवामिति तस्य शस्त्रयाज्या सूत्रितं च-इन्द्रावैष्णव्येति गाणगारिर्दैवतप्रधानत्वात् संवाङ्कर्मणासमिषाहिनोमीति । सोमातिरेके माध्यन्दिनसवने याविश्वासामित्येषा शस्त्रयाज्या सूत्रितं च- याविश्वासांजनितारामतीनामि तियाज्येति । उक्थे तृतीयसव- नेच्छावाकस्येन्द्राविष्णूपिबतमितिप्रस्थितयाज्या सूत्रितंच इन्द्राविष्णूपिबतंमध्वोअस्येमंस्तोममर्हतेजातवेदसइति ।</p>"
}
