॥ सर्वसारोपनिषत् ॥  
  
  
समस्तवेदान्तसारसिद्धान्तार्थकलेवरम् ।  
विकलेवरकैवल्यं रामचन्द्रपदं भजे ॥  
सर्वसारं निरालम्बं रहस्यं वज्रसूचिकम् ।  
तेजोनादध्यानविद्यायोगतत्त्वात्मबोधकम् ॥  
ॐ सह नाववतु ॥ सह नौ भुनक्तु ॥ सह वीर्यं करवावहै ॥  
तेजस्विनावधीतमस्तु मा विद्विषावहै ॥  
ॐ शान्तिः शान्तिः शान्तिः ॥  
  
हे कृष्ण यजुर्वेदाचे उपनिषद् असून गद्यपद्यात्मक आहे. हे उपनिषद् लहान असून यामध्ये प्रारम्भी काही प्रश्न उपस्थित केले आहेत व त्याची उत्तरे उपनिषदात प्रतिपादिली आहेत. बन्धन काय आहे ? मोक्ष म्हणजे काय ? विद्या आणि अविद्या कशाला म्हणतात ? चार अवस्था (जाग्रत, स्वप्न, सुषुप्ती, तुरीय) काय आहेत ? अन्नमय, प्राणमय, मनोमय, विज्ञानमय, आनन्दमय हे पाच कोश म्हणजे काय ? कर्त्ताजीव, पञ्चवर्ग क्षेत्रज्ञ, साक्षी, कुटुम्ब आणि अन्तर्यामीचा अर्थ काय ? त्याचप्रमाणे जीवात्मा, परमात्मा आणि माया ही काय तत्त्वे आहेत ? आत्मा जीवरूप आणि तोच ईश्वरही आहे. परन्तु आत्मा न जाणणार्या शरीरामध्ये जीव अहम्भावयुक्त होतो. हा अहम्भाव हेच जीवाचे बन्धन. या अहम्भावापासून मुक्ती म्हणजेच मोक्ष. या अहम्भावाला जी निर्माण करते ती अविद्या. जिच्यामुळे अहम्भाव लयाला जातो ती विद्या. सूर्य आदी शक्तीञ्च्या द्वारे मन, बुद्धी, चित्त, अहङ्कार आणि दश इन्द्रिये या चौदा इन्द्रियाद्वारा ज्या अवस्थेत आत्मा शब्द, स्पर्श इत्यादी स्थूल विषय ग्रहण करतो ती आत्म्याची जाग्रत अवस्था होय. शब्द इत्यादी स्थूल विषय नसताना सुद्धा जाग्रत अवस्थेतील शिल्लक वासनाम्मुळे चौदा इन्द्रियान्द्वारा शब्द आदी विषय जीव ग्रहण करतो, त्या अवस्थेला आत्म्याची स्वप्न अवस्था म्हणतात. या चौदा इन्द्रियाञ्च्या शान्त होण्याने ज्या अवस्थेत विशेष ज्ञान होत नाही, शब्द आदी विषय ग्रहण होत नाहीत, त्या आत्म्याच्या अवस्थेला सुषुप्ती म्हणतात. या तीन अवस्थाञ्ची उत्पत्ती व लय जाणणारे परन्तु स्वतः निरन्तर उत्पत्ती-लयाच्या पलीकडे असणारे असे जे नित्यसाक्षी चैतन्य आहे तेच तुरीय चैतन्य आहे आणि त्याच्या या अवस्थेचे नाव तुरीय आहे. अन्नाने धारणा होण्यार्या कोशाञ्च्या समूहाने उत्पन्न होणार्या देहाला अन्नमय कोश म्हणतात. प्राण, अपान, उदान.....(पाच वायू आणि पाच उपवायू) इत्यादी चौदा प्रकारचे वायू या अन्नमय कोशात सञ्चार करतात तेव्हा त्याला प्राणमय कोश म्हणतात. या दोन कोशाञ्च्या अन्तर्गत असणारे मन आदी चौदा इन्द्रियाञ्च्या द्वारा जेव्हा आत्मा शब्द आदी विषयाञ्चा विचार करतो, तेव्हा त्याला मनोमय कोश म्हणतात. आत्मा या तीन कोशाञ्च्या समवेत बुद्धीद्वारा जे जाणतो, त्या बुद्धीमय स्वरूपाला विज्ञानमय कोश म्हणतात. या चार कोशांसह आत्मा, ज्याप्रमाणे वटवृक्षाच्या बीजात वृक्ष लपलेला असतो त्याप्रमाणे आपल्या कारणस्वरूप अज्ञानात रहातो, तेव्हा त्याला आनन्दमय कोश म्हणतात. सुखदुःखाच्या दृष्टीने मनात आवडत्या, प्रिय गोष्टीञ्ची जी इच्छा होते, ती सुखबुद्धी आहे. अप्रिय वस्तूची कल्पना दुःखबुद्धी आहे. सुखप्राप्ती करून घेण्यासाठी आणि दुःखापासून मुक्ती मिळविण्य़ासाठी जीव ज्या क्रिया करतो, त्यामुळेच त्याला कर्ता म्हणतात. शब्द, स्पर्श, रूप, रस, गन्ध हे पाच विषय सुखदुःखाचे कारण आहेत. पुण्य-पाप अनुसरणारा आत्मा प्राप्त-शरीराच्या योगायोगाला अप्राप्त समजू लागतो तेव्हा त्याला उपाधीयुक्त जीव म्हणतात. मन आदि, प्राण आदि, इच्छा आदि, सत्त्व आदि, पुण्य आदि या पाचाच्या समूहाला पञ्चवर्ग म्हणतात. या पञ्चवर्गाचा धर्म धारण करणारा जीवात्मा ज्ञानप्राप्तीशिवाय त्याञ्च्यापासून सुटका करून घेऊ शकत नाही. मन इत्यादी सूक्ष्म तत्त्वाञ्ची उपाधी (अन्तःकरणचतुष्टय) आत्म्याला असते तेव्हा त्या देहाला लिङ्गशरीर म्हणतात. तीच हृदयग्रन्थी होय. त्यातील जे चैतन्य त्याला क्षेत्रज्ञ म्हणतात. ज्ञाता, ज्ञान, ज्ञेय याञ्ची उत्पत्ती व लय जाणणारा परन्तु स्वतः मात्र उत्पत्ती-लयरहित अशा आत्म्याला साक्षी म्हणतात. ब्रह्मापासून मुङ्गीपर्यन्त सर्व प्राण्याञ्च्या बुद्धीमध्ये निवास करणारा आणि त्याञ्च्या स्थूल, सूक्ष्म देहाञ्चा नाश झाल्यानन्तर सुद्धा जो शिल्लक रहातो, त्याला (आत्म्याला) कूटस्थ म्हणतात. या सर्व उपाधीभेदाम्मध्ये स्वरूपलाभासाठी जो आत्मा, माळेच्या धाग्याप्रमाणे सर्व शरीराला व्यापतो त्याला अन्तर्यामी म्हणतात. सत्य, ज्ञान, आनन्द, आनन्दरूप सर्व उपाधीरहित, ज्ञान आणि चैतन्यमय आत्मा भासमान होतो तेव्हा त्याला 'त्वं' म्हटले जाते. मातीने बनविलेल्या वस्तूमध्ये मातीप्रमाणे, आभूषणान्तील सोन्याप्रमाणे, सुताच्या वस्तूत सुताप्रमाणे, समस्त सृष्टीमध्ये व्यापून राहिलेले चैतन्यतत्त्व म्हणजेच ज्ञान होय. जे सुखमय चैतन्य स्वरूप अपरिमित आनन्दाचे स्वरूप आहे, राहिलेल्या सुखाचे स्वरूप आहे, तोच आनन्द होय. सत्य, ज्ञान, अनन्त, आनन्द हे ज्याचे लक्षण, देश-काल-वस्तू इत्यादी निमित्ते असूनहि ज्याच्यामध्ये परिवर्तन नाही त्याला 'तत्' पदार्थ किंवा परमात्मा म्हणतात. या 'त्वं' 'तत्' पदार्थाञ्च्या उपाधी भेदापेक्षा वेगळे आकाशाप्रमाणे सूक्ष्म, केवळ सत्‌रूप तत्त्व परब्रह्म आहे. जी अनादि आहे परन्तु जिचा अन्त होतो, जी असद् नाही, सद् नाही, स्वतः विकार रहित अशी शक्ती माया होय. ती अज्ञानरूप, तुच्छ, मिथ्या आहे. पण मूढ मनुष्याला ती तीनही कालात वास्तवच वाटते. शेवटी असे म्हटले आहे की, मी उत्पन्नच झालेलो नाही, म्हणून इन्द्रियरूप नाही. बुद्धीमनरूप पण नाही. अहङ्कारस्वरूप पण नाही. मी कर्ता नाही. मी भोक्ता नाही. मी केवळ प्रकृतीचा साक्षी आहे. मी सदैव आत्मस्वरूप, स्थिर, नित्य, ज्ञानमय, निर्मल आत्मा आहे. सर्व प्राण्याम्मध्ये साक्षीरूप व्याप्त आहे. मी रूप, नाम, कर्म नाही. केवळ सच्चिदानन्दस्वरूप ब्रह्म आहे. मी देहच नाही तर मला जन्ममरण कसे ? मी प्राण नाही तर मला भूक-तहान कशी लागेल ? मी मन नाही तर मला शोक-मोह कुठल्या गोष्टीञ्चा होणार ? मी कर्ताच नाही तर मला बन्धन-मोक्ष कशाचा ?  
  
  
उपनिषद प्रारम्भ  
  
कथं बन्धः कथं मोक्षः का विद्या काऽविद्येति । जाग्रत् स्वप्नसुषुप्ति तुरीयं च कथम् ।  
अन्नमय प्राणमय मनोमय विज्ञानमय् आनन्दमयकोशाः कथम् ।  
कर्ता जीवः पञ्चवर्गः क्षेत्रज्ञः साक्षी कूटस्थः अन्तर्यामी कथम् ।  
प्रत्यगात्मा परात्मा माया चेति कथम् ? ॥ १ ॥  
  
बन्धन म्हणजे काय ? मुक्ति म्हणजे काय ? विद्या कशाला म्हणतात ? आणि अविद्या कशाला म्हणतात ? जाग्रत, स्वप्न, सुषुप्ती आणि तुरीया ह्या चार अवस्था म्हणजे काय आणि कशाच्या ? अन्नमय, प्राणमय, विज्ञानमय आणि आनन्दमय कोश याञ्ची ओळख कशी करून घ्यायची . कर्ता, जीव, पञ्चवर्ग, क्षेत्रज्ञ, साक्षी, कूटस्थ आणि अन्तर्यामी हे सर्व म्हणजे काय आहे ? प्रत्यगात्मा म्हणजे काय ? कशाला परमात्मा म्हणायचे आणि कशाला माया म्हणायचे ?  
  
आत्मा ईश्वर जीवः अनात्मनां देहादीनाम् आत्मत्वेन अभिमन्यते सोऽभिमान आत्मनो बन्धः । तन्निवृत्तिर्मोक्षः ॥ २ ॥  
  
आत्माच ईश्वररूप आहे आणि तोच जीवरूपही आहे . चेतनरूपी जीव कोणत्याही शरीरयोनीन्त असतां जोपर्यन्त अहम्भाव स्पर्शरहित असतो, तोंवर तोही सर्वव्यापी ईश्वरच असतो. पण त्याचा शरीराशी तादात्म्य पावून अहम्भाव - म्हणजे 'मी' वेगळा आणि हे दृश्यमान 'जगत्' निराळे असा भाव - निर्माण झाला कीं त्याला अनात्म व्याधी लागली असे जाणायचें . हेञ्च बन्धन होय. ईश्वराचा अंश असलेल्या जीवात्म्याचे शरीराशी तादात्म्य झाल्यामुळें उत्पन्न होणाऱ्या अहम्भावापासून मुक्ती होणें [ अर्थात् अहम्भाव नाहींसा होणें ] ह्यालाच मोक्ष म्हणायचे. मोक्ष 'प्राप्त' होत नसतो. सदा मुक्त असूनही कल्पित अज्ञानाने बन्धनात पडलेल्याला मोक्षाच्या स्वरूपाची अनुभूति होते एव्हढेञ्च. Alas ! It is not that simple !  
  
या तद् अभिमानं कारयति सा अविद्या । सोऽभिमानो यया निवर्तते सा विद्या ॥ ३ ॥  
  
स्वसान्निध्य असलेल्या पण त्याची जाण नसलेल्या [माया शक्तीच्या प्रभावामुळे] अंशात्मक जीवात्म्यामध्ये अहम्भाव - मीपणाचा अभिमान - उत्पन्न करणारी शक्ति ती अविद्या [ ' विद्या अहं अविद्या अहं '- देवी. उप.] . आणि ज्याकारणामुळे हा अहंरूपी अभिमान गळून जातो त्याला विद्या म्हणतात. ( ह्याचेञ्च दुसरे नांव म्हणजे 'ज्ञान' )  
पुढील मन्त्रात शरीर-तादात्म्य पावलेल्या जीवात्म्याच्या अवस्थाञ्चे वर्णन ...  
  
मनआदि चतुर्दशकरणैः पुष्कलैः आदित्याद्यनुगृहीतैः शब्दादीन्विषयान् स्थूलान् यद् उपलभते तद् आत्मनो जागरणम् । तद् वासनासहितैः चतुर्दशकरणैः शब्दादि अभावेऽपि वासनामयाञ् छब्दादीन्यदोपलभते तद् आत्मनः स्वप्नम् । चतुर्दशकरणा उपरमाद् विशेषविज्ञानाभावाद् यदा शब्दादीन्नोपलभते तदात्मनः सुषुप्तम् । अवस्थात्रय भावाभावसाक्षी स्वयम्भावरहितं नैरन्तर्यं चैतन्यं यदा तदा तुरीयं चैतन्यमित्युच्यते ॥ ४ ॥  
  
पञ्चमहाभूत व पाञ्च ज्ञानेन्द्रियें यान्ना देव म्हटले आहे. ( प्र.उ. २.२ ) ह्या देवान्नी अनुग्रहीत केलेल्या अन्तःकरणचतुष्टय, पञ्चज्ञानेन्द्रियें, व पञ्च कर्मेन्द्रियें ह्या चवदा 'करणां'च्या द्वारे ज्या अवस्थेमध्ये जीवात्मा पञ्चविषयाञ्चे ( शब्द, स्पर्श, रूप, रस व गन्ध ) प्रत्यक्ष ग्रहण करतो - म्हणजेच ते ते विषय अनुभवतो - त्या अवस्थेला जाग्रत अवस्था म्हणतात. हें विषयग्रहण स्वरूपाहून भिन्न अशा फक्त बाह्यविषयाञ्चे असते ( 'जागरितस्थानो बहिष्प्रज्ञ' मां. उप.) हे अनुभव बहुधा व्यक्तीच्या ( जीवात्म्याच्या ) आसपास, किंवा विषय ग्रहण करणाऱ्या इन्द्रियाञ्च्या मर्यादित कार्यक्षेत्राच्या वर्तुळान्तील असतात. जाग्रत अवस्थेन्त विषयाञ्च्या अनुषङ्गानें आलेल्या अनुभवाञ्ची स्मृति वासनारूपानें मनुष्याच्या शरीरान्त ( मस्तकान्त ) पडसाद रूपानें नोन्दणी झालेली असतें ह्या सञ्चितरूपी वासनाञ्चा मनुष्याच्या सम्पूर्ण आयुष्यान्त त्याच्या कार्यकुशलतेवर भयङ्कर प्रभाव असतो. ' स्वमायया कल्पित जीवलोके ' ( कैवल्य. उप.) प्रमाणे निद्रासमयी प्रत्यक्ष विषयाञ्चा अभाव असतान्नादेखील ज्या अवस्थेन्त सञ्चित वासनाञ्च्या प्रभावाने युक्त होऊन मन आदि चवदा करणान्द्वारे पञ्चविषयाञ्चा अन्तःप्रज्ञ होऊन अनुभव घेतो, त्या अवस्थेला स्वप्नावस्था म्हणतात. ही अवस्था बहुधा डोळे मिटलेल्या विश्रान्तीसमयी असली तरी क्वचित डोळे उघडे असतान्नाही 'दिवास्वप्ने' पडत असतान्नाही अनुभवास येते. पण तेव्हांही तो स्वप्नान्त अनुभवत असलेले विषय ( दृश्य ) असपास घडत असलेल्या विषयदृष्यांहून एकदम निराळे असतात. सर्व इन्द्रियें जेव्हां शान्त झालेली असतात आणि त्यामुळे ती कोणताही विषय अनुभवत नसतात, मन वा बुद्धीन्त देखील कशाचेंही स्फुरण नसते, आणि इतर कशाचेही विशेष ज्ञान नसते त्या अवस्थेला सुषुप्ती म्हणतात. वरील तिन्ही अवस्थाञ्ची उत्पत्ती, स्थिति व लय म्हणजेच स्थित्यन्तर घडत असतान्ना त्या अवस्थाञ्चा ज्ञाता हा जेव्हा साक्षीरूपानें तें स्थित्यन्तर तटस्थपणें अनुभवतो, तो नित्य साक्षी ज्ञाता म्हणजेच तुरीय चैतन्य , आणि त्याची नित्य साक्षी भावाने राहाणारी नित्य अवस्था म्हणजे तुरीयावस्था.  
  
अन्नकार्याणां कोशानां समूहो अन्नमयः कोश इत्युच्यते । प्राणादि चतुर्दशवायुभेदा अन्नमयकोशे यदा वर्तन्ते तदा प्राणमयः कोश इत्युच्यते । एतत् कोशद्वय संसक्तं मनादि चतुर्दशकरणैः आत्मा शब्दादि विषय सङ्कल्पादीन्धर्मान् यदा करोति तदा मनोमयः कोश इत्युच्यते । एतत् कोशत्रय संसक्तं तद्गत विशेषज्ञो यदा भासते तदा विज्ञानमयः कोश इत्युच्यते । एतत् कोशचतुष्टयं संसक्तं स्वकारणाज्ञाने वटकणिकायाम् इव वृक्षो यदा वर्तते तद् आनन्दमयः कोश इत्युच्यते ॥ ५ ॥  
  
अन्नात् भवन्ति भूतानि ( भ. गी ५.३ ) - अन्नापासून भूतमात्र, म्हणजे प्राणीमात्राञ्ची शरीरें होतात. अन्नापासून उत्पन्न व स्थिति असलेल्या हा स्थूल शरीरान्त पाञ्च घटक असतात. चर्म, मांस, स्नायु, अस्थि व मज्जा (तै. उप. १.७ ). ह्याला धातुपाङ्क्त म्हटले आहे. पित्याने पचविलेल्या अन्नापासून शुक्ररूपाने निर्मित गर्भ, मातेच्या उदरान्त तिने सेवन केलेल्या अन्नापासून त्या गर्भाचा जन्म आणि वाढ, आणि जन्मानन्तर अन्न सेवनामुळें धातुपाङ्क्ताचे अर्थात् शरीराचे होणारे पोषण व स्थिति. सर्व कांही अन्नमय म्हणून ह्या स्थूल शरीराला म्हणतात अन्नकोश. सर्व अधिष्ठानरूपी ह्या स्थूल शरीराबाहेर प्राणीमात्राचे अस्तित्व नसते. हें स्थूल शरीरच पञ्च ज्ञानेन्द्रिये व पञ्च कर्मेन्द्रिये याञ्चे अधिष्ठान असतें.  
शरीरान्तील चेतनता व कार्यशक्ति आपण श्वासाद्वारे घेतलेल्या प्राणवायुमुळे शक्य होते. हा वायु पञ्च-प्राणामध्ये विभागलेला आहे. ते आहेत प्राण, अपान, व्यान, उदान व समान. ह्या प्रत्येकाचा एक एक उपप्राण असें एकूण दहा प्राण ह्या शरीरान्त कार्यरत असतान्त ( ह्याञ्ची शरीरान्तील स्थानें आणि त्याञ्चे कार्य याञ्ची माहिती प्र. उप. २ व ३ तसेच योगचूडा उप. मध्ये पहावी ). ह्या प्राणवायुने व्यापलेल्या शरीराला प्राणमय कोश म्हणतात. ह्या प्राणमय कोशाचे अन्नमय कोशावर नियन्त्रण असतें.  
अन्नमय व प्राणमय कोशात मागें साङ्गितल्याप्रमाणे चवदा करणाञ्च्या साह्याने जीवात्मा जेव्हां बाह्य विषयाञ्चे चिन्तन करतो - चक्षूने रूप, जीभेने स्वाद वगैरे - तेव्हां त्याला मनोमय कोश म्हणतात. ज्ञानेन्द्रियाम्पासून होत असलेले बाह्य जगान्तील ज्ञान एके ठिकाणी सङ्ग्रहीत होते आणि त्या ठिकाणी एक ढोबळ निर्णय घेतला जातो व कर्मेन्द्रियान्ना कृतीचा आदेश दिला जातो. तें ठिकाण म्हणजे मन. ह्याचे शरीरातील नेमके ठिकाण नसून ते शरीरभर व्याप्त असते, आणि अशा प्रकारे व्याप्त शरीराला मनोमय कोश म्हणतात. ह्याचे आधीच्या दोन्ही कोशावर नियन्त्रण असते. उदा. - जर वाऱ्याने नुसते दार जोरात हापटले गेले तर मनोमय कोशावरील परिणाम म्हणून मन क्षणभर स्तब्ध होते, मनोमय कोशाचा प्राणमय शरीरावर परिणाम स्वरूप किञ्चित काल श्वास थाम्बतो आणि ह्याच्या परिणामस्वरूप अन्नमय कोशरूपी शरीरही क्षणभर स्तब्ध होते. मन इन्द्रियाचे दोन मुख्य गुणधर्म म्हणजे सतत विचार प्रवाहान्त राहाणें आणि 'हें' कां 'तें' अशा संशय रूपाने सतत दोलायमान असणें.  
तिन्ही कोशाञ्च्या संयुक्त साह्याने जीवात्मा जेव्हां एका विशिष्ट पद्धतीनें चिन्तन करतों तें त्याचे विज्ञानमय शरीर म्हणजेच विज्ञानमय कोश. ह्या कोशान्त मनुष्याच्या सर्व प्रकारच्या आठवणीञ्ची, अनुभवाञ्ची नोन्दणी केलेली असते. कल्पनाञ्चा उद्भव, परखणें , विवेक, समजूतदारपणा, निर्णय हें सर्व विज्ञानमय कोशान्त घडते. विज्ञानमय कोशानें ताबा घेतला कीं मनाची दोलायमान स्थिती नाहींशी झाली समजा. पण बुद्धीनें निर्णय झाला तरी भावनेने झपाटलेले मन बुद्धीचा निर्णय धुडकावून लावल्याचेंही दिसतेञ्च. शास्त्रदृष्ट्या दोन्ही स्वतन्त्र शरीरकोश असलें तरी त्याञ्च्यातला भेद अगदी सूक्ष्म भासतो divided by a very thin line  
चारही कोशान्नी युक्त जीवात्मा, जसें वटवृक्षाला त्याचें मूळ कारण त्याचे बीज आहे हें माहीत नसते तदवत्, अहम्भाव युक्त शरीरान्त आपले कारण-स्वरूपाच्या अज्ञानासहीत स्वस्थपणें बागडत असतो. त्या बीजरूपी शरीरकोशाला आनन्दममय कोश म्हणतात. पञ्चकोशातील हा सर्वान्त सूक्ष्म कोश. ह्याचा अनुभव मिळतो तो गाढ निद्रेत वा अगदी किञ्चित् काळ सुखनिद्रेन्तून जागे झालेल्या शरीर अवस्थेत, पण इतर चार कोशान्नी शरीराचा ताबा घ्यायच्या आधी. मग व्यक्ती कुठल्याही स्थरान्तील असू दे - गरीब , श्रीमन्त, हिन्दु, मुसलमान, सन्त, नीच - सर्वाञ्ची आनन्दमय कोशातील स्थिती सारखीच असते.  
इथें हें लक्षात घेणे आवश्यक आहे कीं हें सर्व कोश एकावर एक वा एकाच्या आन्त एक असें नसून तें एकमेकान्त पूर्णपणें मिसळलेले असतात. जसे बुन्दीचे लाडू तूप, साखर इ. पदार्थान्नी मिळून बनलेले असले तरी त्याची गोडी ही त्यान्तील प्रत्येक घटकाच्या गोडीहून निराळी. आणखी एक विशेष म्हणजे प्रत्येक वरचढ कोशाचा त्याच्या खालील इतर सर्व कोशावर असलेला प्रभाव आणि नियन्त्रण.  
  
सुखदुःखबुद्ध्या श्रेयोऽन्तः कर्ता यदा तदा इष्टविषये बुद्धिः सुखबुद्धिः अनिष्टविषये बुद्धिर्दुःखबुद्धिः । शब्द स्पर्श रूप रस गन्धाः सुखदुःखहेतवः । पुण्यपाप कर्मानुसारी भूत्वा प्राप्त शरीरसंयोगम् अप्राप्तशरीरसंयोगम् इव कुर्वाणो यदा दृश्यते तदोपहितजीव इत्युच्यते ॥ ६ ॥  
  
अन्तःकर्ता म्हणजे मन. ह्याला इष्ट विषय - दृष्य, वस्तू, व्यक्ती, घटना इ. - असलेल्या गोष्टीन्त जेव्हां विशेष रुचि उत्पन्न होते त्यानुरूप असलेल्या बुद्धीच्या अवस्थेला सुखबुद्धि म्हणतात. ज्या वस्तुविशेष विषयी अरुचि वाटते ती दुःखबुद्धि. पञ्चविषय शब्द, स्पर्श, रूप रस, गन्ध याञ्च्यात उत्पन्न होणारी रुचि वा आसक्ति ही सुख-दुःखाला कारणभूत म्हटली जाते. पुण्य तसेच पापकृत कर्म करीत राहाणारा आत्मा जेव्हां हें प्राप्त झालेले शरीर अप्राप्त असल्यासारखें मानतो, तेव्हां तो (अंश) आत्मा शरीराची उपाधी असलेला 'जीव' म्हटला जातो.  
  
मन आदिश्च प्राणादिश्च इच्छादिश्च सत्त्वादिश्च पुण्यादिश्च एते पञ्चवर्गा इति एतेषां पञ्चवर्गाणां धर्मीभूतात्मा  
ज्ञानादृते न विनश्यत् इआत्मसन्निधौ नित्यत्वेन प्रतीयमान आत्मोपाधिः यः तल्लिङ्गशरीरं हृद्ग्रन्थिरित्युच्यते ॥ ७ ॥  
  
मनादि अन्तःकरण चतुष्टय, पञ्चप्राण व त्याचे उपप्राण, इच्छा-द्वेषरूपी वृत्ती, सत्त्व-रज-तमादि गुण, आणि पाप-पुण्य असें देहधर्माचें पाञ्च वर्ग आहेत. शरीर-स्थित जीवात्म्याने हें पञ्चवर्ग धारण केल्यामुळे तो स्व-ज्ञान रहित होतो. अशा स्थितीत त्याला मुक्ति मिळणे कठीण ( अशक्यच म्हणाना ) आहे. अन्तःकरणातील मन, चित्त ही सूक्ष्म तत्त्वें जीवात्म्याला जेव्हां सदोदित चिकटून असल्यासारखे भासतात तेव्हां त्याला लिङ्ग-शरीर म्हणतात. हा भावच खरें तर हृदय-ग्रन्थी ( अथवा गाण्ठ ) होय. वस्तुतः जीवात्म्याला स्वरूप विस्मृतीमुळें ह्या हृदय-ग्रन्थीची कल्पानाही नसते . म्हणूनच शान्तिरूप आत्मतत्त्वाचा तो नेहमी इतरत्रच शोध घेत असतो. विशेषत्वानें असे पाहाण्यान्त येते कीं, मुक्तीसाठी म्हणजेच ह्या हृदय-ग्रन्थीचा पीळ सोडवण्यासाठी उपनिषदादि अनेक ग्रन्थान्तून 'चित्त-वृत्ति निरोधा'चा उपाय साङ्गितला असला तरी तें न करतां जीवाचा परत शान्तीसाठी इतरत्रच शोध चालू असतो. प्रत्यक्षात श्रृति-स्मृति सूत्राञ्चा उपयोग आपण करतो तो बुद्धीगम्य रसग्रहणरूपी appreciation आनन्द मिळविणे एव्हढ्या साठीच, असे दिसून येते.  
  
तत्र यत्प्रकाशते चैतन्यं स क्षेत्रज्ञ इत्युच्यते ॥ ८ ॥  
  
त्या लिङ्ग शरीरात जे चैतन्य आहे, ज्यायोगे हें शरीर व त्याचे सर्व कारभार प्रकाशित ( प्रकट ) होतात त्याला क्षेत्रज्ञ म्हटलें आहे. शरीरान्तर्गत मन-चित्त यान्ना शक्ति मिळते ती प्राणापासून. ह्या प्राणशक्तिचा आधार बनून हा क्षेत्रज्ञ हृदयाकाशान्त अङ्गुष्ठमात्र रूपानें अवस्थित असतो असे म्हणतात.  
  
ज्ञातृ ज्ञान ज्ञेयानाम् आविर्भाव तिरोभावज्ञाता स्वयम् आविर्भाव तिरोभावरहितः स्वयञ्ज्योतिः साक्षीत्युच्यते ॥ ९ ॥  
  
हा क्षेत्रज्ञ ज्ञाता, ज्ञेय आणि ज्ञान ह्याञ्ची उत्पत्ति व लय निश्चितपणे जाणतो. पण तो स्वतः अक्रीय असून तटस्थपणें सर्व व्यापार शान्तपणे पाहात असतो. म्हणून त्याला साक्षी म्हटले आहे.  
  
ब्रह्मादिपिपीलिकापर्यन्तं सर्व प्राणि बुद्धिषु अवशिष्टतय उपलभ्यमानः सर्वप्राणि-बुद्धिस्थो यदा तदा कूटस्थ इत्युच्यते ॥ १० ॥  
  
साक्षीरूप , क्षेत्रज्ञ वगैरे विशेषणें आत्म्याचा सम्बन्ध जेव्हां शरीर, जीवात्मा वगैरेचे वर्णन असतें तेव्हां सम्बोधिली जातात असे दिसते. अर्थात स्थूल शरीराचा नाश झाल्यावरही तो तर असतोच. शरीर नाशानन्तरही जीवात्मा ज्या कांही वासनामय इ. शरीरानें वावरत असून त्याचे संस्कार, सञ्चित कर्म वगैरे जे कांही त्याच्या बुद्धीत असते तिथेही `आत्म्या'चें अस्तित्व असतेञ्च. त्याला कूटस्थ म्हणतात. असा हा कूटस्थ आत्मा ब्रह्मापासून थेट मुङ्गीपर्यन्त सर्व भूतमात्राम्मध्ये त्याञ्च्या बुद्धीन्त वास करणारा असून त्याञ्चे स्थूल शरीर नाश पावल्यानन्तरही त्या त्या जीवात्म्यात अवशिष्ट असतो.  
  
कूटस्थः अपहितभेदानां स्वरूपलाभहेतुर्भूत्वा मणिगणे सूत्रमिव  
सर्वक्षेत्रेषु अनुस्यूतत्वेन यदा काश्यते आत्मा तदान्तर्यामीत्युच्यते ॥ ११ ॥  
  
मण्याञ्च्या माळेन्त सर्वाधारानें जसा धागा असतो, तदवत् आत्मा जीवात्म्याञ्च्यात त्यान्ना स्वरूपाची प्राप्ती व्हावी ह्या हेतूने विराजमान असलेला, सर्व प्राणीमात्रान्त जसा पेरल्यासारखा भासतो, त्याला अन्तर्यामी म्हणतात. क्षेत्रज्ञ, साक्षी, कूटस्थ, अन्तर्यामी हीं सर्व जीवात्म्याच्या निरनिराळ्या अवस्थान्ती रुपाञ्ची नांवे होत.  
  
सत्यं ज्ञानमनन्तमानन्दं सर्वोपाधिविनिर्मुक्तं कटकमुकुटादि उपाधिरहित सुवर्णघनवद् विज्ञान चिन्मात्रस्वभावात्मा यदा भासते तदा त्वं पदार्थः प्रत्यगात्मा इति उच्यते । सत्यं ज्ञानमनन्तं ब्रह्म । सत्यमविनाशि । अविनाशि नाम देशकालवस्तु निमित्तेषु विनश्यत्सु यन्न विनश्यति तदविनाशि । ज्ञानं नाम उत्पत्ति विनाशरहितं नैरन्तर्यं चैतन्यं ज्ञानमित्युच्यते । अनन्तं नाम मृद्विकारेषु मृदिव स्वर्णविकारेषु स्वर्णमिव तन्तुविकारेषु तन्तुरिव अव्यक्तादि सृष्टिप्रपञ्चेषु पूर्णं व्यापकं चैतन्यम् अनन्तमित्युच्यते । आनन्दं नाम सुखचैतन्यस्वरूपो अपरिमितानन्द समुद्रो अवशिष्टसुखस्वरूपश्च आनन्द इत्युच्यते ॥ १२ ॥  
  
८ ते ११ मन्त्रात आत्म्याला जीवात्म्याच्या सम्बन्धात जी नांवे दिली गेली आहेत, ती सर्व त्या आत्म्याला लावलेल्या उपाधी होत. इतरत्र आत्म्याचे वर्णन करतान्ना त्याला सत्य, ज्ञान, अनन्त, आनन्द ही नांवे ( उपाधीच की ) देऊन त्याचे वर्णन केले जातें. खरेतर हे सर्व वाग्जाळ आहे. आत्मा वस्तुतः वर्णनातीत आहे. म्हणजे प्रत्यक्षात त्याला कसलीच उपाधी लावता येत नाही. अंशरूपी जीवात्म्याचेही तसेञ्च आहे. अशा ह्या जीवात्म्याला आणखी एक सम्बोधन लावले आहे. त्याचे नांव आहे 'त्वं' पद. अर्थात हें 'त्वं' पदही ज्ञानमय व चैतन्यमय आहेच. पण स्पष्टिकरणासाठी सुवर्णाचे उदाहरण घेऊन जीवात्म्याचे रूप दाखविण्याचा एक प्रयत्न ह्या मन्त्रात केलेला आहे. म्हणतात की घनरूप सुवर्णच केवळ उपाधी लावल्याने जसे सुवर्णाचे कडे, सुवर्णमुकुट इ. रूपाने भासते तदवत् चैतन्यघन आत्मा त्वं पदाने भासमान होतो.  
आता ब्रह्म ( आत्मा ) याञ्च्या सत्य, ज्ञान, अनन्त इ. ज्या उपाधी आहेत त्याञ्ची व्याख्या केली आहे. सत्य म्हणजे अविनाशी. देश, काळ, वस्तु याञ्च्या निमित्ताने लोप पावल्यासारखे भासले तरी जे तत्त्व नाश पावत नाही ते अविनाशी आणि तेच सत्य. उत्पत्ति व विनाश याञ्च्या पलिकडचे असे जे नित्य भासमान होणारें चैतन्य तत्त्व - त्याला म्हणतात ज्ञान. कारण-रूपानें जें समस्त सृष्टीन्त आणि पूर्णपणाने जे सदा व्याप्त असते त्याला म्हणायचे अनन्त. जसे मडक्यान्त मृत्तीक रूपाने, दागिन्यान्त सुवर्ण रूपाने व सर्व वस्त्रान्त धागा रूपाने. जे अपरिमित आणि निरामय सुख स्थितीचा अनुभव करवितें तें आनन्द. ब्रह्म आनन्दरूप म्हणून त्याल 'आनन्द' ही म्हणतात.  
  
एतद्वस्तुचतुष्टयं यस्य लक्षणं देशकाल वस्तु निमित्तेषु आव्यभिचारी तत्पदार्थः परमात्मेत्युच्यते ॥ १३ ॥  
  
मागील मन्त्रात वर्णन केलेल्या जीवात्म्यामध्ये स्थित असलेल्या आत्म्याची ( ब्रह्माची ) जी चार लक्ष्णें साङ्गितली गेली आहेत, अशा चारही लक्षणान्नी युक्त ज्याचा निर्देश केला आहे ती सद्वस्तु वा ब्रह्मवस्तु यान्त देशकालादि निमित्ताने कधीही परिवर्तन होत नाही. सर्व जीवात्म्यामध्ये माळेतील धाग्याप्रमाणे व्याप्त आत्मा त्या सर्वांहून 'पर' असल्यामुळे त्याला परमात्मा म्हणतात आणि अशा वस्तुलाही एक सम्बोधन आहे - त्याला म्हणतात 'तत्' पदार्थ.  
  
त्वं पदार्थाद् औपाधिकात् तत् पदार्थाद् औपाधिक भेदाद् विलक्षणम्  
आकाशवत् सूक्ष्मं केवलं सत्तामात्र स्वभावं परं ब्रह्म इति उच्यते । १४ ॥  
  
आताम्पर्यन्त ब्रह्मवस्तूचे जीवात्म्यामध्यें स्थित म्हणून 'त्वं' व त्याहूनही पर अवस्थेत म्हणून 'तत्' ह्या उपाधीञ्च्या रूपानें त्याचे वर्णन झाले. पण ह्या उपाधीञ्च्याही वेगळा असा तो आकाशाप्रमाणे सूक्ष्म आणि केवळ सत्तामात्र स्वभावाचा असल्यामुळें त्याला परब्रह्म असेंही म्हणतात. खरें तर ८ ते १४ यां मन्त्रान्त ज्याचा निर्देश केला गेला आहे ते सर्व एकच आहे, पण कुठलाही शब्द वापरला आणि कितीही मन्त्रान्द्वारे व्याख्या केली तरी तें सर्व निर्देशात्मकच राहाणार आहे. कारण 'ते' नेमके काय आहे हे 'साङ्गणेच' मूळात अशक्य नाही का ?  
  
माया नाम अनादिः अन्तवती प्रमाणाप्रमाणसाधारणा न सती नासती न सदसती स्वयमधिका  
विकाररहिता निरूप्यमाणा सतीतरलक्षणशून्या सा माया इति उच्यते । अज्ञानं तुच्छाप्यसती कालत्रयेऽपि  
पामराणां वास्तवी च सत्त्वबुद्धिः लौकिकानाम् इदम् इत्थम् इति अनिर्वचनीया वक्तुं न शक्यते ॥ १५ ॥  
  
ह्या मन्त्रात परमेश्वराच्या अनन्त शक्तिम्पैकी त्याच्या 'माया' नामक शक्तीच्या व्याख्येचा प्रयत्न आहे.  
जी अनादि ( जन्म व उत्पत्तिरहित ) आहे, जिचा कधीही नाश होत नाही, जी सत् ही नाही वा असत् ही नाही, जी सर्वत्र सदा परिवर्तन घडवीत असूनही स्वतः कधीही विकार पावत नसल्यासारखी भासते, जिचे अमुक लक्षणान्नी युक्त म्हणून वर्णन करता येत नाही म्हणून लक्षणशून्य - अशा त्या शक्तिला 'माया' असे म्हणतात. ही मायाशक्ति तुच्छ, अज्ञानस्वरूप व मिथ्या आहे. पण मूढ मनुष्याला ही तिन्ही काळीं अगदी सत्यप्रत आणि वास्तविक अशीच भासत असते. त्यामुळे निश्चितपणें ती " अशा तशा प्रकारची आहे " असें तिच्या रूपाचे वर्णन करणे अशक्य कोटीतले आहे.  
उपनिषदाच्या सुरुवातीला प्रश्न निर्माण करून व त्याञ्चे सूत्ररूपाने स्पष्टीकरण झाल्यावर आत्मबोध झालेला साधक आपला आनन्द पुढील सहा मन्त्रात व्यक्त करीत आहे.  
  
नाहं भवाम्यहं देवो नेन्द्रियाणि दशैव तु ।  
न बुद्धिर्न मनः शश्वन् न अहङ्कारः तथैव च ॥ १६ ॥  
अप्राणो हि अमनाः शुभ्रो बुद्ध्यादीनां हि सर्वदा ।  
साक्ष्यहं सर्वदा नित्यः चिन्मात्रोऽहं न संशयः ॥ १७ ॥  
नाहं कर्ता नैव भोक्ता प्रकृतेः साक्षिरूपकः ।  
मत्सान्निध्यात् प्रवर्तन्ते देहाद्या अजडा इव ॥ १८ ॥  
स्थाणुर्नित्यः सदानन्दः शुद्धो ज्ञानमयोऽमलः ।  
आत्माहं सर्वभूतानां विभुः साक्षी न संशयः ॥ १९ ॥  
  
माझा कधी जन्म ( अर्थात् मृत्युही ) होत नाही. मीच ब्रह्म आहे. मी इन्द्रिय नव्हे; मी मन, बुद्धी, चित्त वा अहङ्कारही नव्हे; मी सर्वदा मन व प्राण याञ्च्या शिवायही शुद्धस्वरूप आहे. मी बुद्धिच्या अभावातही सदा साक्षी असतो, तसेच सदैव चैतन्यमय असतो ह्यान्त कांहीच संशय नाही. मी कर्ताही नाही व भोक्ताही नाही, केवळ प्रकृतीच्या व्यापाराचा तटस्थ साक्षी आहे. माझ्या सान्न्निध्यामुळें सर्व देहधारी प्राणीमात्र सचेतन असल्यासारखे व्यवहार करतात. मी स्थैर्य, नित्य, आनन्द व ज्ञान यान्नी युक्त असलेला, विशुद्धस्वरूपामध्ये स्थित असलेला, निर्मळ आत्मा आहे. मीच सर्व प्राणीमात्राम्मध्ये साक्षी रूपाने सर्वव्यापी आहे ह्यान्त तिळमात्रही शङ्का नाही. १६-१९.  
  
ब्रह्मैवाहं सर्ववेदान्तवेद्यं नाहं वेद्यं व्योमवातादिरूपम् ।  
रूपं नाहं नाम नाहं न कर्म ब्रह्मैवाहं सच्चिदानन्दरूपम् ॥ २० ॥  
  
वेदान्तासहीत सर्व शास्त्रान्नी ज्या परम तत्त्वाचे वर्णन केले आहे तो ब्रह्म मीच आहे. माझें आकाश, वायु इ. नामान्नी वर्णन करणे शक्य नाही. मी नाम, रूप, कर्म ह्यान्तले कांहीच नसून मी सत्-चित्-आनन्दस्वरूप आहे.  
  
नाहं देहो जन्ममृत्यु कुतो मे नाहं प्राणः क्षुत्पिपासे कुतो मे ।  
नाहं चेतः शोकमोहौ कुतो मे नाहं कर्ता बन्धमोक्षौ कुतो म इत्युपनिषत् ॥ २१ ॥  
  
मी म्हणजे हे मर्यादित शरीर नव्हे. मग मला जन्म-मरण कुठचें ? मी म्हणजे प्राण नव्हे, मग मला तहान-भूक कशी असणार ? मी म्हणजे मन नव्हे, मग मला मोह-शोक कसे होणार ? मी कर्ताच नाही तर मला मुक्ति कशापासून ? आणि बन्धन कशाचे ? [ कैवल्य उप. २०-२३ इथें देखील वरीलप्रमाणेच मुक्त जीवात्म्याने केलेले अत्यन्त भावपूर्ण असे वर्णन आढळते.]  
असे आहे हें सर्वसार-उपनिषदान्तील ब्रह्माचें रहस्य.
