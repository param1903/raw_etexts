---
title: १४ टिप्पण्यः

---
- 3/83: Vgl. MS 3.1.8
- 3/84: E2,4,6: om. sa
- 3/85: E2,4,6 om. iti
- 3/86: E2: 4,98; E4: 3,646; E1: 1,159

____________________________________________


## व्यवस्था वार्थस्य श्रुतिसंयोगात्, तस्य शब्दप्रमाणत्वात् // MS_३,१.१७ //

व्यवतिष्ठेत वा ग्रहेष्व् एव सम्मार्गः, न चमसेष्व् अपि प्रसज्येतेति। कुतः? अर्थस्य श्रुतिसंयोगात्, श्रूयमाणो हि ग्रहो नोत्स्रष्टव्यः, उत्सृज्यमाने श्रुतिर् एव बाध्यते ग्रहम् इति, प्रमत्तगीतं तत्र भवताम् इत्य् अवगम्यते, न चैतन् न्याय्यम्। तस्माद् ग्रहशब्देन ग्रहं लक्षयित्वा तस्य सम्मार्गसम्बन्धो विधीयते। न चाविदधत् सम्मार्गम्, शक्नोति तत्सम्बन्धं विधातुम्, अतो विदधात्य् एवैष शब्दः सम्मार्गम्। न च श्रुतिर् बाधिष्यते। कुतः? सम्मार्ष्टीति सम्मृजिगतं पुरुषप्रयत्नं श्रुत्या शक्नोति विधातुम्। न+++({3/87})+++ तत्र कश्चिद् विशेषः, उत्पाद्यमाने वा सम्मृजौ+++({3/88})+++, परेण वा सम्बध्यमान इति। तेन न ग्रहसम्बन्धे ऽपि श्रुतिर् बाधिता भवति, अतो ग्रहेष्व् एव सम्मार्गो व्यवस्थातुम् अर्हतीति।
नन्व् अपूर्वसंयोगाविशेषात् प्रकरणाविशेषाच् च चमसेष्व् अपि प्रसज्यते, न ग्रहेष्व् एवास्य विधानम् इत्य् उक्तम्। अत्रोच्यते - प्रकरणवद्भिर् एकवाक्यतां कृत्वा शक्नोति तत्र विधातुम्, नाकृत्वैकवाक्यताम्। सा च प्रकरणाद् अनुमीयते, इयं पुनर् ग्रहशब्देन सह प्रत्यक्षा, तस्मान् न प्रकरणे विधानम्, ग्रहैकत्वसम्बन्धे पुनर् उत्सृज्य स्वार्थम्, न शक्नोति विधातुम्। तस्माद् वैषम्यम् अस्य+++({3/89})+++, ग्रहैकत्वविधानेन+++({3/90})+++। यद् उक्तम् - यथा स्थालानि सम्मृज्यन्ताम् इति लक्षणा, तद्वद् इहापीति, परिहृतम् एतल् लोके कर्मार्थं लक्षणम्+++({3/91})+++, शब्दलक्षणं पुनर् वेद इति।

[२३२]+++({3/92})+++