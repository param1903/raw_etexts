# वेदाप्रामाण्यसिद्धि

यस्य यत्र प्रतिबन्धो नास्ति न तस्य  तत्र प्रामाण्यम् । यथा दहने अप्रतिबद्धस्य रासभस्य । अप्रतिबद्धाश् च वैदिकाः[^1] । शब्दाः बहिरर्थ इति व्यापकानुपलब्धिः ।

[^1]: “बहिरर्थे वैदिकाः शब्दाः”  \[र्\] 


न तावद् अयम् असिद्धो हेतुः । शब्दानाम् अर्थेषु[^2] वस्तुतः प्रतिबन्धाभावात् । प्रतिबद्धस्वभावता हि प्रतिबन्धो । न च सा निर्निबन्धना सर्वेषां सर्वत्र प्रतिबद्धस्वभावताप्रसङ्गात् । निबन्धनं चास्यास् तादात्म्यतदुत्पत्तिभ्याम् अन्यन् नोपपद्यते[^3] । अतत्स्वभावस्यातदुत्पत्तेश् च तत्राप्रतिबद्धस्वभावत्वात् । न च[^4] शब्दानां बहिरर्थस्वभावतास्ति भिन्नप्रतिभासावबोधविषयत्वात् । नापि शब्दा बहिरर्थाद् उपज्äयन्ते । अर्थम् अन्तरेणापि पुरुषस्येच्छाप्रतिबद्धवृत्तेः । शब्दस्योत्पाददर्शनात् ।

[^2]: ड़ेह्ल्त्  \[र्\] 


[^3]: “नोपलभ्यते  \[र्\] ”


[^4]: “हि”  \[र्\] 


ननु योग्यतयैव किञ्चित् क्वचित्[^2] प्रतिबद्धस्वभावम् उपलभ्यते । य था चक्षुरिन्द्रियं रूपे । चक्षुः खलु व्यापार्यमाणं रूपम् एवोपलम्भयति । तथैते[^5] वैदिकाः शब्दाः तादात्म्यतदुत्पत्तिवियुक्ता अपि योग्यतामात्रेणातीन्द्रियम् अर्थम् अवबोधयिष्यन्ति[^6] । तत् कथं तादात्म्यतदुत्पत्तिविरहमात्रेणाप्रतिबन्धो[^7] येनेयं[^8] व्यापकानुपलब्धिः सिध्येद् \[\]  इति[^9] ।

[^2]: ड़ेह्ल्त्  \[र्\] 


[^5]: “तथैवैते”  \[र्\] 


[^6]: “बोध°”  \[र्\] 


[^7]: “तादात्म्यि°”  \[म्स्\] 


[^8]: “येनैवं”  \[र्\] 


[^9]: “सिध्यतीति”  \[र्\] 


नैष[^10] दोषः । यतश् चक्षुरिन्द्रियम् अपि रसादिपरिहारेण रूप एव प्रकाशकत्वेन प्रतिनियतं तत्कार्यत्वात् । रूपं हि चक्षुर् उपकरोति । न हि[^2] सत्तामात्रेण चक्षू रूपं प्रकाशयति । व्यवहितस्यापि रूपोपलब्धिप्रसङ्गात् । तस्माद् रूपाद्  योग्यदेशसन्निहितात् तज्ञानजननयोग्यताम् आसाद्य चक्षू रूपविञानम्[^11] उत्पादयत् तत्कार्यम् इति व्यक्तम् अवसीयते । अन्यथा तदुपकारानपेक्षस्य तस्यापि तत्प्रकाशननियमो नोपपद्य ते । न ह्य् अनुपकार्यत्वाविशेषे[^12] चक्षू रूपस्यैव प्रकाशकं न रसादेर् इति नियमो[^13] घटाम् उपैति । अयम् एव तर्हि नियमः कुतो[^14] यद्[^15] रूपेणैव चक्षुर् उपकर्तव्यं न रसादिनेति ।

[^2]: ड़ेह्ल्त्  \[र्\] 


[^10]: “नेष”  \[म्स्\] 


[^11]: “रूपञा°”  \[र्\] 


[^12]: “°त्वविशेषे”  \[म्स्\] 


[^13]: “घटाम् उपैति नियमः”  \[र्\] 


[^14]: “°तः”  \[म्स्\] 


[^15]: ड़ेह्ल्त्  \[म्स्\] 


यदि वस्तुवशाद् एव रूपम् उपकरोति न रसादिकं हन्त तर्हि यथोपकार्यत्वप्रतिनियमः[^16] । स्वाभाविकश्[^2] चक्षुषो[^17] रूपेण तथा शब्दानाम् अपि स्वाभाविक एवास्तु बहिरर्थप्रत्यायननियम इति ।

[^2]: ड़ेह्ल्त्  \[र्\] 


[^16]: “°कार्यत्वं प्रति°”  \[र्\] 


[^17]: “च चक्षु°”  \[म्स्\]  इर्र्त्üम्लिछे वेर्दोप्पेलुन्ग् वोन् “च”


अत्रोच्यते । न चक्षुषः स्वाभाविको रूपोपकार्यताप्रतिनियमः[^18] । कस्यचिद् वस्तुनः स्वाभाविकत्वानुपपत्तेः । तथा हि स्वाभाविकत्वं वस्तुधर्मस्याभ्यनुजानानाः[^19] पर्यनुयोक्तव्यः[^20] । किं स्वाभाविक इति स्वतो भवति । आहोस्वित् परतो भवति[^2] । किं[^21] वाहेतुक एव । यदि तावत्[^2] स्वतो भवति तद् असङ्गतं स्वात्मनि क्रियाविरोधात् । अथाहेतुकः[^22] । तद् अयुक्तम् । अहेतोर् देशादिनियमायोगात् । तस्मान् न स्वाभाविको रूपोपकार्यताप्रतिनियमः चक्षुषः । किन्निबन्धनस् तर्हि । स्वहेतुप्रतिबद्ध इति ब्रूमः । चक्षुः खलु स्वहेतुना जन्यमानं तादृशम् एव जनितं यद् रूपोपकर्तव्यम् एव भवति । रूपम् अपि तादृशम् एव स्वहेतुना जनितं यत् तदुपकारकस्वभावम् ।

[^2]: ड़ेह्ल्त्  \[र्\] 


[^18]: “°कार्यतानियमः”  \[र्\] 


[^19]: “°स्यानुजा°”  \[र्\] 


[^20]: “प्रष्टव्यः”  \[र्\] 


[^21]: “अथाहेतुतः”  \[र्\] 


[^22]: “°तः”  \[र्\] 


शब्दानाम् अपि स स्वभावः स्वहेतुप्रतिबद्ध एव[^2] येनैते बाह्यार्थाव्यभिचारिण इति चेत् ।

[^2]: ड़ेह्ल्त्  \[र्\] 


न शक्यम्[^23] अभिदातुं नित्यत्वाभ्युपगमाद् वेदवाक्यानाम् । अथानित्यत्वम्[^24] अभ्युपगम्यायम् आक्षेपः परिहर्तुम् इष्यते । तद् अपि दुष्करं दोषान्तरप्रसङ्गात् । यदि स्वहेतुनैव ते  नियतार्थोपदर्शनशक्तिमन्तो[^25] जनितास् तदाव्युत्पन्नसमयस्यापि स्वार्थम् अवबोधयेयुः । यथा चक्षुः स्वहेतो[^26] रूपप्रकाशकम् उत्पन्नं सत् प्रकाशयत्य् एव रूपम् असङ्केत विदो ऽपि । न च शब्दाद् उच्चरिताद् अपि[^2] प्रागप्रतीतसमयस्याप्य्[^27] अर्थविशेषावगमः[^28] समस्ति । तस्मान् न स्वहेतुप्रतिबद्धश् चक्षुरादेर्[^29] इव शब्दानाम् अर्थप्रतिपादननियम इति निश्चयः ।

[^2]: ड़ेह्ल्त्  \[र्\] 


[^23]: “शक्यम् एव”  \[र्\] 


[^24]: “अथ नि°”  \[म्स्\] 


[^25]: “नियमार्थो°”  \[र्\] ; “नियथार्थो°”  \[र्-म्स्\] 


[^26]: “स्वहोतो”  \[म्स्\] 


[^27]: “सम्मयस्याप्य्”  \[म्स्\] 


[^28]: “अर्थ” ड़ेह्ल्त्  \[र्\] 


[^29]: च्ड़्। २४, ड़्न्। ८


अथ स्वहेतुभिर् एवायम् ईदृशस् तेषां दत्तो[^30] नियोगः[^30] । येन ते सङ्केतविशेषसहाया एव कम् अप्य् अर्थम् अवबोधयन्ति ।

[^30]: “स्वभावो दत्तो”  \[र्\] 


न तर्हि सङ्केतपरावृत्तौ[^31] पदार्थान्तरवृत्तयो भवेयुः । यदि ह्य् अयम् अग्निहोत्रशब्दः सङ्केतापेक्षो यागविशेषप्रतिपादकः[^32] कथं सङ्केतान्यत्वेनार्थान्तरं प्रतिपादयति । न हि क्षित्याद्यपेक्षेण बीजेन स्वहेतोर् अङ्कुरजनकस्वभावेनोत्पन्नेन[^33] रासभः शक्यो जनयितुं । तथा शब्दो ऽपि यदर्थप्रतिपादननियतस् तम् एव प्रकाशयेत् ।

[^31]: “सकेतपरावृत्तो”  \[म्स्\] 


[^32]: “°नः”  \[म्स्\] 


[^33]: “°जनन°”  \[र्\] 


अथ तत्तत्सङ्केतापेक्षस् तत्तदर्थप्रत्यायनयोग्य एवायं जात इति उच्यते ।

तद् अपि न प्रस्तुतोपयोगि । न ह्य् एवम् अस्य प्रामाण्यम् अवतिष्ठते । यदा हि सङ्केताद्[^34] अन्यपुरुषार्थप्रतिपादनम्[^34] अपि सम्भाव्यत एव । तदा न  शक्यम् उपकल्पयितुं किम् अयम् अभिमतस्यैवार्थस्य द्योतको न वेति ।

[^34]: “सङ्केतेनापुरु°”  \[र्\] 


तर्हि वाच्यवाचकलक्षणः अर्थशब्दयोः सम्बन्धो भविस्यति । तथा चाह

वाच्यवाचकसम्बन्धाः[^35] सन्ति यद्य् अपि वास्तवाः ।  
सङ्केतैर् अनभिव्यक्ता न ते ऽर्थव्यक्तिहेतवः ॥  
इति चेत् ।  

[^35]: उनिदेन्तिड़िज़िएर्त्



ननु तस्य वास्तवत्वे असङ्केतविदो ऽप्य्[^36] अर्थप्रतिपत्तिर्[^37] भवेद् इत्य् उक्तम्[^38] । सङ्केतापेक्षायां चार्थान्तरे[^39] न प्रवर्तन्त [^40] इत्याद्य् [^40] अभिहितम्[^41] । अतः पूर्वम् एवायं प्रत्याख्यातो वाच्यवाचकलक्षणः सम्बन्धः । तस्मान् न बहिरर्थे प्रतिबन्धः शब्दानाम् इति निर्णयः ।

[^36]: “यो”  \[म्स्\] 


[^37]: “अर्थप्रतीत”  \[म्स्\] 


[^38]: च्ड़्। २५।२-४


[^39]: “वा अर्°”  \[म्स्\] 


[^40]: “°प्रवर्तन्ति°”  \[म्स्\] , “°प्रवर्तेतेत्याद्य्”  \[र्\] 


[^41]: “अविहितम्”  \[म्स्\] ; च्ड़्। २५। ९


ततश् च नासिद्धो हेतुः ।

नापि विरुद्धो विपर्ययव्याप्त्यभावात्[^42] । तदभावश् च सपक्षे वृत्त्युपदर्शनात् । न हि विरुद्धस्य साध्यधर्मवति[^43] धर्मिणि सद्भावो युक्तः । साध्यविपर्ययस्य तत्राभावात्[^44] । न च व्यापकम् अन्तरेण व्याप्यस्य सम्भवः । तत्प्रच्युतिप्रसङ्गत्[^45] ॥  नाप्य् अनैकान्तिको ऽयं[^2] हेतुर् विपर्यये बाधकसद्भावात्[^46] । प्रामाण्यप्रतिषेधे[^47] साध्ये[^48] प्रामाण्यम् एव विपक्षः । न च तस्मिन् प्रतिबन्धाभावलक्षणो हेतुर् अस्ति । स्वविरुद्धेन प्रतिबन्धेन व्याप्तत्वात् । न खल्व् अयं प्रादेशिकः प्रमाणशब्दः ञानेषु निर्निबन्धन एव । सर्वञानेषु प्रमाणव्यपदेशप्रसङ्गात्[^49] । निबन्धनं च स्वविषयप्रतिबन्धाद् अन्यन् नोपपद्यते । तस्मात् प्रमाणस्य प्रमाणव्यपदेशविषयत्वं स्वविषयप्रतिबन्धसद्भावेन[^50] व्याप्तम्। अतो विरुद्धव्याप्तोपलम्भेन[^51] विपक्षव्यवच्छेदसिद्धेर् नानैकान्तिको हेतुः । न चान्यो दोषः सम्भवी । तस्मान् निरस्ताशेषदोषेण हेतुना यत् प्रसिद्धं तद् उपादेयम् एव सताम् इति ।

[^2]: ड़ेह्ल्त्  \[र्\] 


[^42]: “°व्याप्त्यसम्भवात्”  \[म्स्\] 


[^43]: “साधर्म्यवति”  \[र्\] 


[^44]: “तत्र सम्भवात्”  \[म्स्\] 


[^45]: “°च्युतिसम्भवात्”  \[म्स्\] 


[^46]: “बाधकप्रमाणसम्भवात्”  \[र्\] 


[^47]: “°प्रतिप्रति°”  \[म्स्\] 


[^48]: “हि साध्ये”  \[र्\] 


[^49]: “प्रामाण्य°”  \[र्\] 


[^50]: “°प्रतिबन्धेन”  \[र्\] 


[^51]: “प्रमाणे धर्मिणि विपक्षे प्रामाण्यस्य विरुद्धव्याप्तस्योपलम्भेन विपक्षे व्यव°”  \[र्\] 


वेदाप्रामाण्यसिद्धिः कृतिः पण्डितजितारेः ॥