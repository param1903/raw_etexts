+++
title = "Hala: Sattasai"

+++


## Intro
  
  
  
  
 Hala: Sattasai   
  
  
  
  
Hala: Sattasai [=Saptasatakam = Gathasaptasati]  
Based on the edition by Albrecht Weber: Das Saptaçatakam des Hâla, Leipzig : Brockhaus 1881  
(Abhandlungen für die Kunde des Morgenlandes ; 7,4).  
  
  
Input by Andrew Ollett   
  
  
  
NOTES:   
  
1) The verses are separated into two lines at the caesura; 'ab' refers to the first two pādas and 'cd' to the second two.  
  
2) Weber's capitalizations and punctuations (including exclamation points after vocatives and dashes between āmreḍitas as in 'taṃ-taṃ') are not transcribed.  
  
3) Since there are two Sanskrit verses included (719 and 965), Weber's convention of using a diaeresis to distinguish disyllabic 'aï' and 'aü' from monosyllabic 'ai' and 'au' is followed here.  In other respects the orthography (including presence or absence of yaśruti and anunāsika) follows Weber's.  
  
4) In Weber's edition the verses are organized as follows:  
1-698: Vulgata (Gaṅgādhara's recension)  
699-703: Vulgata (Kulanātha's text)  
704-705: Vulgata (Pītāmbara's text)  
706-716: Vulgata (MSS gamma and psi)  
717-720: Vulgata (MSS xi and pi, commentaries)  
721-746: Vulgata (MS chi, commentary)  
747-799: Recension of MS R  
800-814: Sādhāraṇadeva's recension (Muktāvalī)  
815-953: The first Teliṅga recension   
954-965: The second Teliṅga recension  
966-1000: Appendix: citations in the Alaṃkāra-literature  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


हाल: सत्तसई (सप्तशतकम्, गाथासप्तशती)

पसुवïणो रोसारुणपडिमासङ्कन्तगोरिमुहअन्दम् । ह्स्स्_१अब्  
गहिअग्घपङ्कअं मिअ सञ्झासलिलञ्जलिं णमह । ह्स्स्_१च्द्  
अमिअं पाउअकव्वं पढिउं सोउं च जे ण आणन्ति । ह्स्स्_२अब्  
कामस्स तत्ततत्तिं कुणन्ति ते कह ण लज्जन्ति । ह्स्स्_२च्द्  
सत्त सआइं कïवच्छलेण कोडीअ मज्झआरम्मि । ह्स्स्_३अब्  
हालेण विरïआइं सालङ्काराण गाहाणं । ह्स्स्_३च्द्  
उअ णिच्चलणिप्पन्दा भिसिणीवत्तम्मि रेहï वलाआ । ह्स्स्_४अब्  
निम्मलमरगअभाअणपरिट्ठिआ सङ्खसुत्ति व्व । ह्स्स्_४च्द्  
ताव च्चिअ रïसमए महिलाणं विब्भमा विराअन्ति । ह्स्स्_५अब्  
जाव ण कुवलअदलसच्छहाइ मüलन्ति णअणाइं । ह्स्स्_५च्द्  
णोहलिअम् अप्पणो किं ण मग्गसे मग्गसे कुरवअस्स । ह्स्स्_६अब्  
एअं खु सुहअ तुह हसï वलिअमुहपङ्कअं जाआ । ह्स्स्_६च्द्  
ताविज्जन्ति असोएहि लडहविलआउ दïअविरहम्मि । ह्स्स्_७अब्  
किं सहï को वि कस्स वि पाअपहारं पहुप्पन्तो । ह्स्स्_७च्द्  
अत्ता तह रमणिज्जं अंहं गामस्स मण्डणीहूअं । ह्स्स्_८अब्  
लुअतिलवाडिसरिच्छं सिसिरेणकअं भिसिणिसण्डं । ह्स्स्_८च्द्  
किं रुअसि ओणअमुही धवलाअन्तेसु सालिछेत्तेसु । ह्स्स्_९अब्  
हरिआलमण्डिअमुही णडि व्व सणवाडिआ जाआ । ह्स्स्_९च्द्  
सहि एरिसि च्चिअ गई मा रुव्वसु तंसवलिअमुहअन्दं । ह्स्स्_१०अब्   
एआण वालवालुङ्कितन्तुकुडिलाण पेम्माणं । ह्स्स्_१०च्द्  
पाअपडिअस्स पïणो पुट्ठिं पुत्ते समारुहन्तम्मि । ह्स्स्_११अब्  
दढमण्णुदूमिआइ विहासो घरिणीअ णिक्कन्तो । ह्स्स्_११च्द्  
सच्चं जाणï दट्ठं सरिसम्मि जणम्मि जुज्जए राओ । ह्स्स्_१२अब्  
मरü ण तुमं भणिस्सं मरणं पि सलाहनिज्जं से । ह्स्स्_१२च्द्  
रन्धणकम्मणिउणिए मा जूरसु रत्तपाडलसुअन्धं । ह्स्स्_१३अब्  
मुहमारुअं पिअन्तो धूमाइ सिही ण पज्जलï । ह्स्स्_१३च्द्  
घरिणीअ महाणसकम्मलग्गमसिमïलिएण हत्थेण । ह्स्स्_१४अब्  
छित्तं मुहं हसिज्जï चन्दावत्थं गअं पïणा । ह्स्स्_१४च्द्  
किं किं दे पडिहासï सहीहि इअ पुच्छिआइ मुद्धाए । ह्स्स्_१५अब्  
पढमुग्गअदोहलिणीअ णवर दïअं गआ दिट्ठी । ह्स्स्_१५च्द्  
अमअमअ गअणसेहर रअणीमुखतिलअ चन्द दे छिवसु । ह्स्स्_१६अब्  
छित्तो जेहि जिअअमो ममं पि तेहिं चिअ करेहिं । ह्स्स्_१६च्द्  
एहिज्ज सो पüत्थो अहअं कुप्पेज्ज सो वि अणुणेज्ज । ह्स्स्_१७अब्  
इअ कस्स वि फलï मणोरमाण माला पिअअमम्मि । ह्स्स्_१७च्द्  
दुग्गअकुडंवअट्ठी कह णु मए धोइएण सोढव्वा । ह्स्स्_१८अब्  
दसिओसरन्तसलिलेण उअह रुण्णं व पडएण । ह्स्स्_१८च्द्  
कोसंवकिसलवण्णअ तण्णअ उण्णामिएहि कण्णेहिं । ह्स्स्_१९अब्  
हिअअट्ठिअं घरं वच्चमाण धवलत्तणं पाव । ह्स्स्_१९च्द्  
अलिअपसुत्तअ विणिमीलिअच्छ दे सुहअ मज्झ ओआसं । ह्स्स्_२०अब्  
गण्डपरिउं वणापुलïअङ्ग ण पुणो चिराइस्सं । ह्स्स्_२०च्द्  
असमत्त मण्डण च्चिअ वच्च घरं से सकोउहल्लस्स । ह्स्स्_२१अब्  
वोलाविअहलहलअस्स पुत्ति चित्ते ण लग्गिहिसि । ह्स्स्_२१च्द्  
आअरपणामिओट्टं अघडिअणासं असंहअणिडालं । ह्स्स्_२२अब्  
वण्णघिअलित्तमुहिए तीए परिउंवणं भरिमो । ह्स्स्_२२च्द्  
आणासआइ देन्ती तह सुरए हरिसविअसिअकवोला । ह्स्स्_२३अब्  
गोसे वि ओणअमुही अह से त्ति पिअं ण सद्धहिमो । ह्स्स्_२३च्द्  
पिअविरहो अप्पिअदंसणं च गरुआइ दो वि दुक्खाइ । ह्स्स्_२४अब्  
जीअ तुमं कारिज्जसि तीअ णमो आहिजाईए । ह्स्स्_२४च्द्  
एक्को वि कालसारो ण देइ गन्तुं पआहिण चलन्तो । ह्स्स्_२५अब्  
किं उण वाहाउलिअं लोअणजुअलं पिअअमाए । ह्स्स्_२५च्द्  
ण कुणन्तो च्चिअ माणं णिसासु सुहसुत्तदरविवुद्धानं । ह्स्स्_२६अब्  
सुण्णïअपासपरिमुसणवेअणं जï सि जानन्तो । ह्स्स्_२६च्द्  
पणअकुविआण दोण्ह वि अलिअपसुत्ताण माणïल्लाण । ह्स्स्_२७अब्  
णिच्चलणिरुद्धणीसासदिण्णअण्णाण को मल्लो । ह्स्स्_२७च्द्  
णवलïपहरं अङ्गे जहिं जहिं महï देअरो दाउं । ह्स्स्_२८अब्  
रोमञ्च दन्दराई तहिं तहिं दीसï वहूए । ह्स्स्_२८च्द्  
अज्ज मए तेण विणा अणुहूअसुहाइ सम्भरन्तीए । ह्स्स्_२९अब्  
अहिणवमेहाण रवो णिसामिओ वज्झपडतो व्व । ह्स्स्_२९च्द्  
णिक्किव जाआभीरुअ दुद्दंसण णिंवकीडसारिच्छ । ह्स्स्_३०अब्  
गामो गामणिणन्दण तुज्झ कए तह वितणुआइ । ह्स्स्_३०च्द्  
पहरवणमग्गविसमे जाआ किच्छेण लहï से णिद्दं । ह्स्स्_३१अब्  
गामणिउत्तस्स उरे पल्ली उण से सुहं सुअï । ह्स्स्_३१च्द्  
अह सम्भाविअमग्गो सुहअ तुए च्चेअ णवर णिव्वूढो । ह्स्स्_३२अब्  
एण्हिं हिअए अण्णं अण्णं वाआइ लोअस्स । ह्स्स्_३२च्द्  
उण्हाइ णीससन्तो कीस मह परम्मुहीअ सअणद्धे । ह्स्स्_३३अब्  
हिअअं पलीविउं अणुसएण पुट्ठिं पलीवेसि । ह्स्स्_३३च्द्  
तुह विरहे चिरआरअ तिस्सा णिवडन्तवाहमïलेण । ह्स्स्_३४अब्  
रïरहसिहरधएण व मुहेण छाहि च्चिअ ण पत्ता । ह्स्स्_३४च्द्  
दिअरस्स असुद्धमणस्स कुलवहूणिअअकुड्डलिहिआइ । ह्स्स्_३५अब्  
दिअहं कहेइ रामाणुलग्गसोमित्तिचरिआइं । ह्स्स्_३५च्द्  
चत्तरघरिणी पिअदंसणा अ तरुणी पüत्थवïआअ । ह्स्स्_३६अब्  
असई सअज्जिआदुग्गआ अ णह खण्डिअं सीलं । ह्स्स्_३६च्द्  
तालूरभमाउलखुडिअकेसरो गिरिणईअपूरेण । ह्स्स्_३७अब्  
दरवुड्डवुड्डणिव्वुड्डमहुअरो हीलï कलंवो । ह्स्स्_३७च्द्  
अहिआइमाणिणो दुग्गअस्स छाइं पïस्स रक्खंही । ह्स्स्_३८अब्  
णिअवन्धवाण जूरï घरिणी विहवेण एन्ताणं । ह्स्स्_३८च्द्  
साहीणे वि पिअअमे पत्ते वि छणे ण मण्डिओ अप्पा । ह्स्स्_३९अब्  
दुग्गअपüत्थवïअं सअज्जिअं सण्ठवन्तीए । ह्स्स्_३९च्द्  
तुज्झ वसï त्ति हिअअं इमेहि दिट्ठो तुमं ति अच्छीइं । ह्स्स्_४०अब्  
तुह विरहे किसिआइ ति तीए अङ्गाइ वि पिआइं । ह्स्स्_४०च्द्  
सब्भावणे हभरिए रत्ते रज्जिज्जï त्ति जुत्तम् इणं । ह्स्स्_४१अब्  
अणहिअए उण हिअअं जं दिज्जï तं जणो हसï । ह्स्स्_४१च्द्  
आरम्भन्तस्स धुअं लच्छी मरणं व होइ पुरिसस्स । ह्स्स्_४२अब्  
तं मरणम् अणारम्भे वि होइ लच्छी उण ण होइ । ह्स्स्_४२च्द्  
विरहाणलो सहिज्जï आसावन्धेण वल्लहजणस्स । ह्स्स्_४३अब्  
एक्कग्गामपवासो माए मरणं विसेसेइ । ह्स्स्_४३च्द्  
अक्खडï पिआ हिअए अण्णं महिलाअणं रमन्तस्स । ह्स्स्_४४अब्  
दिट्ठे सरिसम्मि गुणे सरिसम्मि गुणे अईसन्ते । ह्स्स्_४४च्द्  
णïपूरसच्छहे जोव्वणम्मि अïपवसिएसुदिअहेसु । ह्स्स्_४५अब्  
अणिअत्तासु अ राईसु पुत्ति किं दड्ढमाणेण । ह्स्स्_४५च्द्  
कल्लं किर खरतिअओ पवसिहï पिओ त्ति सुव्वï जणम्मि । ह्स्स्_४६अब्  
तह वड्ढ भअवï णिसे जह से कल्लं चिअ ण होइ । ह्स्स्_४६च्द्  
होन्तपहिअस्स जाआ आउच्छणजीअधारणरहस्सं । ह्स्स्_४७अब्  
पुच्छन्ती भमï घरं घरेण पिअविरहसहिरीओ । ह्स्स्_४७च्द्  
अण्णमहिलापसङ्गं दे देव्व करेसु अम्ह दïअस्स । ह्स्स्_४८अब्  
पुरिसा एक्कन्तरसा ण हु दोसगुणे विआणन्ति । ह्स्स्_४८च्द्  
थोअं पि ण णीइ इमा मज्झण्हे उअ सरीरतललुक्का । ह्स्स्_४९अब्  
आअवभएण छाही वि ता पहिअ किं ण वीसमसी । ह्स्स्_४९च्द्  
सुहüच्छअं जणं दुल्लहं पि दूराहि अम्ह आणेन्त । ह्स्स्_५०अब्  
उअआरअ जर जीअं पि णेन्त ण कआवराहोसि । ह्स्स्_५०च्द्  
आम जरो मे मन्दो अहव ण मन्दो जणस्स का तत्ती । ह्स्स्_५१अब्  
सुहüच्छअ सुहअ सुअन्धगन्ध मा गन्धिरिं छिवसु । ह्स्स्_५१च्द्  
सिहिपिच्छलुलिअकेसे वेवन्तोरु विणिमीलिअद्धच्छी । ह्स्स्_५२अब्  
दरपुरिसाइनि विसमिरि जाणसु पुरिसाण जं दुक्खं । ह्स्स्_५२च्द्  
पेम्मस्स विरोहिअसन्धिअस्स पच्चक्खदिट्ठविलिअस्स । ह्स्स्_५३अब्  
उअअस्स व ताविअसीअलस्स विरसो रसो होइ । ह्स्स्_५३च्द्  
वज्जवडनाइरिक्कं पïणो सोऊण सिञ्जिणीघोसं । ह्स्स्_५४अब्  
पुसिआइ करिमरीए सरिवन्दीणं पि अच्छीइं । ह्स्स्_५४च्द्  
करिमरि अआलगज्जिरजलआसणिवडणपडिरवो एसो । ह्स्स्_५५अब्  
पïणो धणुरव कङ्खिरि रोमञ्चं किं मुहा वहसि । ह्स्स्_५५च्द्  
सहï सहï त्ति तेण तहा रमिआ सुरअदुव्विअड्डेण । ह्स्स्_५६अब्  
पव्वाअसिरीसाइ व जह से जाआइ अङ्गाइं । ह्स्स्_५६च्द्  
अगणिअसेसजुआणा वालअ वोलीणलोअमज्जाआ । ह्स्स्_५७अब्  
अह सा भमï दिसामुहपसारिअच्छी तुह कएण । ह्स्स्_५७च्द्  
अज्जं चेअ पüत्थो उज्जागरओ जणस्स अज्जेअ । ह्स्स्_५८अब्  
अज्जेअ हलिद्दापिञ्जराइ गोलाइ तूहाइं । ह्स्स्_५८च्द्  
असरिसचित्ते दिअरे सुद्धमणा पिअअमे विसमसीले । ह्स्स्_५९अब्  
ण कहï कुडुंवविहडणभएण तणुआअए सोण्हा । ह्स्स्_५९च्द्  
चिन्ताणिअदïअसमागमम्मि कअमण्णुआइ भरिऊण । ह्स्स्_६०अब्  
सुण्णं कलहा अन्ती सहीहि रुण्णा ण ओहसिआ । ह्स्स्_६०च्द्  
हिअअण्णुएहि समअं असमत्ताइं पि जह सुहावेन्ति । ह्स्स्_६१अब्  
कज्जाइ मणे ण तहा इअरेहि समाणिआइं पि । ह्स्स्_६१च्द्  
दरफुडिअसिप्पिसम्पुडणिलुक्कहालाहलग्गछेप्पणिहं । ह्स्स्_६२अब्  
पिक्कंवट्ठिविणिग्गअकोमलम् अंवङ्कुरं उअह । ह्स्स्_६२च्द्  
उअह पडलन्तरोइण्णणिअअतन्तुद्धपाअपडिलग्गं । ह्स्स्_६३अब्  
दुल्लक्खसुत्तगुत्थेक्कवüलकुसुमं व मक्कडअं । ह्स्स्_६३च्द्  
उअरिदरडिट्ठखण्णुअणिलुक्कपारावआण विरुएहिं । ह्स्स्_६४अब्  
णित्थणï जाअविअणं सूलाहिण्णं व देवüलं । ह्स्स्_६४च्द्  
जï होसि ण तस्स पिआ अणुदिअहं णीसहेहि अङ्गेहिं । ह्स्स्_६५अब्  
णवसूअपीअपेओसमत्तपाडि व्व किं सुअसि । ह्स्स्_६५च्द्  
हेमन्तिआसु अïदीहरासु राईसु तं सि अविणिद्दा । ह्स्स्_६६अब्  
चिरअरपüत्थवïए ण सुन्दरं जं दिआ सुअसि । ह्स्स्_६६च्द्  
जï चिक्खिल्लभüप्पुअपअम् इणम् अलसाइ तुह पए दिण्णं । ह्स्स्_६७अब्  
ता सुहअ कण्डïज्जन्तम् अङ्गम् एण्हिं किणो वहसि । ह्स्स्_६७च्द्  
पत्तो छणो ण सोहï अïप्पहाए व्व पुण्णिमाअन्दो । ह्स्स्_६८अब्  
अन्तविरसो व्व कामो असम्पआणो अ परिओसो । ह्स्स्_६८च्द्  
पाणिग्गहणे च्चिअ पव्वईअ णाअं सहीहि सोहग्गं । ह्स्स्_६९अब्  
पसुवïणा वासुइकङ्कणम्मि ओसारिए दूरं । ह्स्स्_६९च्द्  
गिंहे दवग्गिमसिमïलिआइ दीसन्ति विञ्झसिहराइं । ह्स्स्_७०अब्  
आससु पüत्थवïए ण होन्ति णवपाउसब्भाइं । ह्स्स्_७०च्द्  
जेत्तिअमेत्तं तीरï णिव्वोढुं देसु तेत्तिअं पणअं । ह्स्स्_७१अब्  
ण जणो विणिअत्तपसाअदुक्खसहणक्खमो सव्वो । ह्स्स्_७१च्द्  
वहुवल्लहस्स जा होइ वल्लहा कह वि पञ्च दिअहाइं । ह्स्स्_७२अब्  
सा किं छट्ठं मग्गï कत्तो मिट्ठं च वहुअं च । ह्स्स्_७२च्द्  
जं जं सो णिज्झाअï अङ्गोआसं महं अणिमिसच्छो । ह्स्स्_७३अब्  
पच्छाएमि अ तं तं इच्छामि अ तेण दीसन्तं । ह्स्स्_७३च्द्  
दढमण्णुदूमिआइ वि गहिओ दïअम्मि पेछह इमीए । ह्स्स्_७४अब्  
ओसरï वालुआमुट्ठिओ व्व माणो सुरसुरन्तो । ह्स्स्_७४च्द्  
उअ पोम्मराअमरगअसंवलिआ णहअलाउ ओअरï । ह्स्स्_७५अब्  
णहसिरिकण्ठब्भट्ठ व्व कण्ठिआ कीररिञ्छोली । ह्स्स्_७५च्द्  
ण वि तह विएसवासो दोग्गच्चं मह जणेइ सन्तावं । ह्स्स्_७६अब्  
आसंसिअत्थविमुहो जह पणïअणो णिअत्तन्तो । ह्स्स्_७६च्द्  
खन्धग्गिणा वणेसुं तणेहि गामम्मि रक्खिओ पहिओ । ह्स्स्_७७अब्  
णअरवसिओ णडिज्जï साणुसएण व्व सीएण । ह्स्स्_७७च्द्  
भरिमो से गहिआहरधुअसीसपहोलिरालआउलिअं । ह्स्स्_७८अब्  
वअणं परिमलतरलिअभमरालिपïण्णकमलं व । ह्स्स्_७८च्द्  
हल्लफलण्हाणपसाहिआण छणवासरे सवत्तीण । ह्स्स्_७९अब्  
अज्जाइ मज्जणाणाअरेण कहिअं व सोहग्गं । ह्स्स्_७९च्द्  
ण्हाणहलिद्दाभरिअन्तराइ जालाइ जालवलअस्स । ह्स्स्_८०अब्  
सोहन्ति किलिञ्चिअकण्टएण कं काहिसि कअत्थं । ह्स्स्_८०च्द्  
अद्दंसणेण पेम्मं अवेइ अïदंसणेण वि अवेइ । ह्स्स्_८१अब्  
पिसुणजणकम्पिएण वि अवेइ एमेअ वि अवेइ । ह्स्स्_८१च्द्  
अद्दंसणेण महिलाअणस्स अïदंसणेण णीअस्स । ह्स्स्_८२अब्  
मुक्खस्स पिसुणअणजम्पिएण एमेअ वि खलस्स । ह्स्स्_८२च्द्  
पोट्टपडिएहि दुक्खं अच्छिज्जï उण्णएहि होऊण । ह्स्स्_८३अब्  
इअ चिन्तन्ताण मणे थणाण कसणं मुहं जाअं । ह्स्स्_८३च्द्  
सो तुज्झ कए सुन्दरि तह झीणो सुमहिलो हलिअüत्तो । ह्स्स्_८४अब्  
जह से मच्छरिणीअ वि दोच्चं जाआइ पडिवण्णं । ह्स्स्_८४च्द्  
दक्खिण्णेण वि एन्तो सुहअ सुहावेसि अंह हिअआइं । ह्स्स्_८५अब्  
णिक्कïअवेण जाणं गओ सि का णिव्वुई ताणं । ह्स्स्_८५च्द्  
एक्कं पहरुग्घाअं हत्थं मुहमारुएण वीअन्तो । ह्स्स्_८६अब्  
सो वि हसन्तीअ मए गहिओ वीएण कण्ठम्मि । ह्स्स्_८६च्द्  
अवलंविअमाणपरम्मुहीअ एन्तस्स माणिनि पिअस्स । ह्स्स्_८७अब्  
पुट्ठिपुलüग्गमो तुह कहेइ समुहट्ठिअं हिअअं । ह्स्स्_८७च्द्  
जानï जाणावेउं अणुणअविद्दविअमाणपरिसेसं । ह्स्स्_८८अब्  
पïरिक्कम्मि वि विणआवलंवणं स च्चिअ कुणन्ती । ह्स्स्_८८च्द्  
मुहमारुएण तं कण्ह गोरअं राहिआइ अवणेन्तो । ह्स्स्_८९अब्  
एआण वल्लवीणं अण्णाण वि गोरअं हरसि । ह्स्स्_८९च्द्  
किं दाव कआ अहवा करेसि काहिसि अ सुहअ एत्ताहे । ह्स्स्_९०अब्  
अवराहाण अलज्जिर साहसु कअरा खमिज्जन्ति । ह्स्स्_९०च्द्  
णूमन्ति जे पहुत्तं कुविअं दास व्व जे पसाअन्ति । ह्स्स्_९१अब्  
ते च्चिअ महिलाण पिआ सेसा सामि च्चिअ वराआ । ह्स्स्_९१च्द्  
तïआ कअग्घ महुअर ण रमसि अण्णासु पुप्फजाईसु । ह्स्स्_९२अब्  
वद्धफलभारगरुइं मालïम् एण्हिं परिच्चअसि । ह्स्स्_९२च्द्  
अविअण्हपेच्छणिज्जेण तक्खणं मामि तेण दिट्ठेण । ह्स्स्_९३अब्  
सिविणअपीएण व पाणिएण तण्ह च्चिअ ण फिट्टा । ह्स्स्_९३च्द्  
सुअणो जं देसम् अलङ्करेइ तं चिअ करेइ पवसन्तो । ह्स्स्_९४अब्  
गामासण्णुम्मूलिअ महावडट्ठाणसारिच्छं । ह्स्स्_९४च्द्  
सो णाम सम्भरिज्जï पब्भसिओ जो खणं पि हिअआहि । ह्स्स्_९५अब्  
सम्भरिअव्वं च कअं गअं च पेम्मं णिरालंवं । ह्स्स्_९५च्द्  
णासं व सा कवोलेअज्ज वितुह दन्तमण्डलं वाला । ह्स्स्_९६अब्  
उब्भिण्णपुलअवïवेढपरिगअं रक्खï वराई । ह्स्स्_९६च्द्  
दिट्ठा चूआ अग्घाइआ सुरा दक्खिणाणिलो सहिओ । ह्स्स्_९७अब्  
कज्जाइं चिअ गरुआइ मामि को वल्लहो कस्स । ह्स्स्_९७च्द्  
रमिऊण पअं पि गओ जाहे उवऊहिउं पडिणिउत्तो । ह्स्स्_९८अब्  
अहअं पüत्थवïअ व्व तक्खणं सो पवासि व्व । ह्स्स्_९८च्द्  
अविअण्हपेच्छणिज्जं समसुहदुक्खं विइण्णसब्भावं । ह्स्स्_९९अब्  
अण्णोण्णहिअअलग्गं पुण्णेहि जणो जणं लहï । ह्स्स्_९९च्द्  
दुक्खं देन्तो वि सुहं जणेइ जो जस्स वल्लहो होइ । ह्स्स्_१००अब्  
दïअणहदूमिआण वि वड्ढï थणआण रोमञ्चो । ह्स्स्_१००च्द्  
धरिओ धरिओ विअलï उवएसो पिअसहीहि दिज्जन्तो । ह्स्स्_१०१अब्  
मअरद्धअवाणपहारजज्जरे तीअ हिअअम्मि । ह्स्स्_१०१च्द्  
तडसण्ठिअणीडेक्कन्तपीलुआरक्खणेक्कदिण्णमणा । ह्स्स्_१०२अब्  
अगणिअविणिवाअभआ पूरेण समं वहï काई । ह्स्स्_१०२च्द्  
वहुपुप्फभरोणामिअभूमीगअसाह सुणसु विण्णत्तिं । ह्स्स्_१०३अब्  
गोलाअडविअडकुडङ्ग महुअ सणिअं गलिज्जासु । ह्स्स्_१०३च्द्  
णिप्पच्छिमाइ असई दुक्खालोआइ महुअपुप्फाइं । ह्स्स्_१०४अब्  
चीए वन्धुस्स व अट्ठिआइ रुअरी समुच्चिणï । ह्स्स्_१०४च्द्  
ओ हिअअ मडहसरिआजलरअहीरन्तदीहदारु व्व । ह्स्स्_१०५अब्  
ठाणे ठाणे च्चिअ लग्गमाण केणा ऽवि डज्झिहिसि । ह्स्स्_१०५च्द्  
जो तीअ अहरराओ रत्तिं उव्वासिओ पिअअमेण । ह्स्स्_१०६अब्  
सो च्चिअ दीसï गोसे सवत्तिणअणेसु सङ्कन्तो । ह्स्स्_१०६च्द्  
गोलाअडट्ठिअं पेच्छिऊण गहवïसुअं हलिअसोण्हा । ह्स्स्_१०७अब्  
आढत्ता उत्तरिउं दुक्खुत्ताराइ पअवीए । ह्स्स्_१०७च्द्  
चलणोआसणिसण्णस्स तस्स भरिमो अणालवन्तस्स । ह्स्स्_१०८अब्  
पाअङ्गुट्ठावेढिअकेसदढाअड्ढणसुहेल्लिं । ह्स्स्_१०८च्द्  
फालेइ अच्छभल्लं व उअह कुग्गामदेउलद्दारे । ह्स्स्_१०९अब्  
हेमन्तआलपहिओ विज्झाअन्तं पलालग्गिं । ह्स्स्_१०९च्द्  
कमलाअरा ण मलिआ हंसा उड्डाविआ ण अ पिउच्छा । ह्स्स्_११०अब्  
केण वि गामतडाए अब्भं उत्ताणिअं छूढं । ह्स्स्_११०च्द्  
केण मणे भग्गमणोरहेण संलाविअं पवासो त्ति । ह्स्स्_१११अब्  
सविसाइ व अलसाअन्ति जेण वहुआइ अङ्गाइं । ह्स्स्_१११च्द्  
अज्ज वि वालो दामोअरो त्ति इअ जम्पिए जसोआए । ह्स्स्_११२अब्  
कण्हमुहपेसिअच्छं णिहुअं हसिअं वअवहूहिं । ह्स्स्_११२च्द्  
ते विरला सप्पुरिसा जाण सिणेहो अहिण्णमुहराओ । ह्स्स्_११३अब्  
अणुदिअह वड्ढमाणो रिणं व पुत्तेसु सङ्कमï । ह्स्स्_११३च्द्  
णच्चणसलाहणणिहेण पासपरिसण्ठिआ णिउणगोवी । ह्स्स्_११४अब्  
सरिगोविआण चुंवï कवोलपडिमागअं कण्हं । ह्स्स्_११४च्द्  
सव्वत्थ दिसामुहपसरिएहि अण्णोण्णकडअलग्गेहिं । ह्स्स्_११५अब्  
छल्लिं व मुअï विञ्झो मेहेहि विसङ्घडन्तेहिं । ह्स्स्_११५च्द्  
आलोअन्ति पुलिन्दा पव्वअसिहरट्ठिआ धणुणिसण्णा । ह्स्स्_११६अब्  
हत्थिउलेहि व विञ्झं पूरिज्जन्तं णवब्भेहिं । ह्स्स्_११६च्द्  
वणदवमसिमïलङ्गो रेहï विञ्झो घणेहि धवलेहिं । ह्स्स्_११७अब्  
खीरोअमन्थणुच्छलिअदुद्धसित्तो व्व महुमहणो । ह्स्स्_११७च्द्  
वन्दीअ णिहअवन्धवविमणाइ वि पक्कलो त्ति चोरजुवा । ह्स्स्_११८अब्  
अणुराएण पुलïओ गुणेसु को मच्छरं वहï । ह्स्स्_११८च्द्  
अज्ज कïमो वि दिअहो वाहवहू रूवजोव्वणुम्मत्ता । ह्स्स्_११९अब्  
सोहग्गं धणुरुम्पच्छलेण रच्छासु विक्किरï । ह्स्स्_११९च्द्  
उक्खिप्पï मण्डलिमारुएण गेहङ्गणाहि वाहीए । ह्स्स्_१२०अब्  
सोहग्गधअवडाअ व्व उवह धणुरुम्परिञ्छोली । ह्स्स्_१२०च्द्  
गअगण्डत्थलणिहसणमअमïलीकअकरञ्जसाहाहिं । ह्स्स्_१२१अब्  
एन्तीअ कुलघराओ णाअं वाहीअ पïमरणं । ह्स्स्_१२१च्द्  
णववहुपेम्मतनुइओ पणअं पढमघरिणीअ रक्खन्तो । ह्स्स्_१२२अब्  
अलिहिअदुप्परिअल्लं पि णेइ रण्णं धणुं वाहो । ह्स्स्_१२२च्द्  
हासाविओ जणो सामलीअ पढमं पसूअमाणाए । ह्स्स्_१२३अब्  
वल्लहवाएण अलं मम त्ति वहुसो भणन्तीए । ह्स्स्_१२३च्द्  
कïअवरहिअं पेम्मं ण त्थि च्चिअ मामि माणुसे लोए । ह्स्स्_१२४अब्  
अह होइ कस्स विरहो विरहे होन्तम्मि को जिअï । ह्स्स्_१२४च्द्  
अच्छेरं व णिहिं मिव सग्गे रज्जं व अमअपाणं व । ह्स्स्_१२५अब्  
आसि म्ह तं मुहुत्तं विणिअंसणदंसणं तिस्सा । ह्स्स्_१२५च्द्  
सा तुज्झ वल्लहा तं सि मज्झ वेसो सि तीअ तुज्झ अहं । ह्स्स्_१२६अब्  
वालअ फुडं भणामो पेम्मं किर वहुविआरं ति । ह्स्स्_१२६च्द्  
अहअं लज्जालुइणी तस्स अ उम्मच्छराइ पेम्माइं । ह्स्स्_१२७अब्  
सहिआअणो वि णिउणो अलाहि किं पाअराएण । ह्स्स्_१२७च्द्  
महुमासमारुआहअमहुअरझङ्कारणिब्भरे रण्णे । ह्स्स्_१२८अब्  
गाइ विरहख्हरावद्धपहिअमणमोहणं गोवी । ह्स्स्_१२८च्द्  
तह माणो माणधणाइ तीअ एमेअ दूरम् अणुवद्धो । ह्स्स्_१२९अब्  
जह से अणुणीअ पिओ एक्कग्गाम च्चिअ पüत्थो । ह्स्स्_१२९च्द्  
सालोअ च्चिअ सूरे घरिणी घरसामिअस्स घेत्तूण । ह्स्स्_१३०अब्  
णेच्छन्तस्स वि पाए धुअï हसन्ती हसन्तस्स । ह्स्स्_१३०च्द्  
वाहरü मं सहीओ तिस्सा गोत्तेण किं थ भणिएण । ह्स्स्_१३१अब्  
थिरपेम्मा होउ जहिं तहिं पि मा किं पि णं भणह । ह्स्स्_१३१च्द्  
रूअं अच्छीसु ठिअं फरिसो अङ्गेसु जम्पिअं कण्णे । ह्स्स्_१३२अब्  
हिअअं हिअए णिहिअं विओइअं किं थ देव्वेण । ह्स्स्_१३२च्द्  
सअणे चिन्तामïअं काऊण पिअं णिमीलिअच्छीए । ह्स्स्_१३३अब्  
अप्पाणो उवऊढो पसिढिलवलआहि वाहाहिं । ह्स्स्_१३३च्द्  
परिभूएण वि दिअहं घरघरभमिरेण अण्णकज्जम्मि । ह्स्स्_१३४अब्  
चिरजीविएण इमिणा खविअ म्हो डड्ढकाएण । ह्स्स्_१३४च्द्  
वसï जहिं चेअ खलो पोसिज्जन्तो सिणेहदाणेहिं । ह्स्स्_१३५अब्  
तं चेअ आलअं दीवओ व्व अïरेण मïलेइ । ह्स्स्_१३५च्द्  
होन्ती वि णिप्फल च्चिअ धणरिद्धी होइ किविणपुरिसस्स । ह्स्स्_१३६अब्  
गिम्हाअवसन्तत्तस्स णिअअछाहि व्व पहिअस्स । ह्स्स्_१३६च्द्  
फुरिए वामच्छि तए जï एहिइ सो पिओ ज्ज ता सुइरं । ह्स्स्_१३७अब्  
सम्मीलिअ दाहिणअं तुइ अविअण्हं पुलोइस्सं । ह्स्स्_१३७च्द्  
सुणहपüरम्मि गामे हिण्डन्ती तुह कएण सा वाला । ह्स्स्_१३८अब्  
पासअसारि व्व घरङ्घरेण कïआ वि खज्जिहï । ह्स्स्_१३८च्द्  
अण्णण्णं कुसुमरसं जं किर सो महï महुअरो पाउं । ह्स्स्_१३९अब्  
तं णीरसाण दोसो कुसुमाणं णेअ भमरस्स । ह्स्स्_१३९च्द्  
रच्छापïण्णणअणुप्पला तुमं सा पडिच्छए एन्तं । ह्स्स्_१४०अब्  
दारणिहिएहि दोहि वि मङ्गलकलसेहि व थणेहिं । ह्स्स्_१४०च्द्  
ता रुण्णं जा रुव्वï ता झीणं जाव झिज्जए अङ्गं । ह्स्स्_१४१अब्  
ता णीससिअ वराईअ जाव सासा पहुप्पन्ति । ह्स्स्_१४१च्द्  
समसोक्खदुक्खपरिवड्ढिआण कालेण रूढपेम्माण । ह्स्स्_१४२अब्  
मिहुणाण मरï जं तं खु जिअï इअरं मुअं होइ । ह्स्स्_१४२च्द्  
हरिहिइ पिअस्स णवचूअपल्लवो पढममञ्जरिसणाहो । ह्स्स्_१४३अब्  
मा रुअसु पुत्ति पत्थाणकलसमुहसण्ठिओ गमणं । ह्स्स्_१४३च्द्  
जो कह वि मह सहीहिं छिद्दं लहिऊण पेसिओ हिअए । ह्स्स्_१४४अब्  
सो माणो चोरिअकामुओ व्व दिट्ठे पिए णट्ठो । ह्स्स्_१४४च्द्  
सहिआहि भण्णमाणा थणए लग्गं कुसुम्भüप्फं ति । ह्स्स्_१४५अब्  
मुद्धवहुआ हसिज्जï पप्फोडन्ती णहवआइं । ह्स्स्_१४५च्द्  
उम्मूलेन्ति व हिअअं इमाइ रे तुह विरज्जमाणस्स । ह्स्स्_१४६अब्  
अवहीरणवसविस्ãठुलवलन्तणअणद्धदिट्ठाइं । ह्स्स्_१४६च्द्  
ण मुअन्ति दीहसासे ण रुअन्ति चिरं ण होन्ति किसिआओ । ह्स्स्_१४७अब्  
धण्णाउ ताउ जाणं वहुवल्लह वल्लहो ण तुमं । ह्स्स्_१४७च्द्  
णिद्दालसपरिघुम्मिरतंसवलन्तद्धतारआलोआ । ह्स्स्_१४८अब्  
कामस्स वि दुव्विसहा दिट्ठिणिवाआ ससिमुहीए । ह्स्स्_१४८च्द्  
जीविअसेसाइ मए गमिआ कह कह वि पेम्मदुद्दोली । ह्स्स्_१४९अब्  
एण्हुं विरमसु रे डड्ढ हिअअ मा रज्जसु कहिं पि । ह्स्स्_१४९च्द्  
अज्जाइ णवणहक्खअणिरिक्खणे गरुअजोव्वणुत्तुङ्गं । ह्स्स्_१५०अब्  
पडिमागअणिअणअणुप्पलच्चिअं होइ थणवट्ठं । ह्स्स्_१५०च्द्  
तं णमह जस्स वच्छे लच्छिमुहं कोत्थुहम्मि सङ्कन्तं । ह्स्स्_१५१अब्  
दीसï मअपरिहीणं ससिविंवं सूरविंव व्व । ह्स्स्_१५१च्द्  
मा कुण पडिवक्खसुहं अणुणेसु पिअं पसाअलोहिल्लं । ह्स्स्_१५२अब्  
अïगहिअगरुअमाणेण पुत्ति रासि व्व झिज्जिहिसि । ह्स्स्_१५२च्द्  
विरहकरवत्तदूसह फालिज्जन्तम्मि तीअ हिअअम्मि । ह्स्स्_१५३अब्  
अंसू कज्जलमïलं पमाणसुत्तं व पडिहाइ । ह्स्स्_१५३च्द्  
दुण्णिक्खेवअम् एअं पुत्तअ मा साहसं करिज्जासु । ह्स्स्_१५४अब्  
एत्थ णिहित्ताइ मणे हिअआइ पुणो ण लब्भन्ति । ह्स्स्_१५४च्द्  
णिव्वुत्तरआ वि वहू सुरअविरामट्ठिइं अआणन्ती । ह्स्स्_१५५अब्  
अविरअहिअआ अण्णं पि किं पि अत्थि त्ति चिन्तेइ । ह्स्स्_१५५च्द्  
णन्दन्तु सुरअसुहरसतण्हावहराइ सअललोअस्स । ह्स्स्_१५६अब्  
वहुकïअवमग्गविणिम्मिआइ वेसाण पेम्माइं । ह्स्स्_१५६च्द्  
अप्पत्तमण्णुदुक्खो किं मं किसिअ त्ति पुच्छसि हसन्तो । ह्स्स्_१५७अब्  
पावसि जा चलचित्तं पिअं जणं ता तुह कहिस्सं । ह्स्स्_१५७च्द्  
अवहत्थिऊण सहिजम्पिआइ जाणं कएण रमिओ सि । ह्स्स्_१५८अब्  
एआइ ताइ सोक्खाइ संसओ जेहि जीअस्स । ह्स्स्_१५८च्द्  
ईसालुओ पई से रत्तिं महुअं ण देइ उच्चेउं । ह्स्स्_१५९अब्  
उच्चेइ अप्पण च्चिअ माए अïउज्जुअसहाओ । ह्स्स्_१५९च्द्  
अच्छोडिअवत्थद्धन्तपत्थिए मन्थरं तुमं वच्च । ह्स्स्_१६०अब्  
चिन्तेसि थणहराआसिअस्स मज्झस्स वि ण भङ्गं । ह्स्स्_१६०च्द्  
उद्धच्छो पिअï जलं जह जह विरलङ्गुली चिरं पहिओ । ह्स्स्_१६१अब्  
पावालिआ वि तह तह धारं तणुअं पि तणुएइ । ह्स्स्_१६१च्द्  
भिच्छअरो पेच्छï णाहिमण्डलं सा वि तस्स मुहअन्दं । ह्स्स्_१६२अब्  
तं चट्टुअं करङ्कं दोण्ह वि काआ विलुम्पन्ति । ह्स्स्_१६२च्द्  
जेण विणा ण जिविज्जï अणुणिज्जï सो कआवराहो वि । ह्स्स्_१६३अब्  
पत्ते वि णअरडाहे भण कस्स ण वल्लहो अग्गी । ह्स्स्_१६३च्द्  
वङ्कं को पुलïज्जü कस्स कहिज्जü सुहं व दुक्खं व । ह्स्स्_१६४अब्  
केण समं व हसिज्जü पामरपüरे हअग्गामे । ह्स्स्_१६४च्द्  
फलहीवाहणपुण्णाहमङ्गलं लङ्गले कुणन्तीए । ह्स्स्_१६५अब्  
असईअ मणोरहगब्भिणीअ हत्था थरहरन्ति । ह्स्स्_१६५च्द्  
पहिउल्लूरणसङ्काउलाहि असईहि वहलतिमिरस्स । ह्स्स्_१६६अब्  
आइप्पणेण णिहुअं वडस्स सित्ताइ पत्ताइं । ह्स्स्_१६६च्द्  
भञ्जन्तस्स वि तुह सग्गगामिणो णïकरञ्जसाहाओ । ह्स्स्_१६७अब्  
पाआ अज्ज वि धम्मिअ तुह कह धरणिं चिअ छिवन्ति । ह्स्स्_१६७च्द्  
अच्छü दाव मणहरं पिआइ मुहदंसणं अïमहग्घं । ह्स्स्_१६८अब्  
तग्गामछेत्तसीमा वि झत्ति दिट्ठा सुहावेइ । ह्स्स्_१६८च्द्  
णिक्कम्माहि वि छेत्ताहि पामरो णेअ वच्चए वसहिं । ह्स्स्_१६९अब्  
मुअपिअजाआसुण्णïअगेहदुक्खं परिहरन्तो । ह्स्स्_१६९च्द्  
झञ्झावाउत्तिणघरविवरपलोट्टन्तसलिलधाराहिं । ह्स्स्_१७०अब्  
कुड्डलिहिओहिदिअहं रक्खï अज्जा करअलेहिं । ह्स्स्_१७०च्द्  
गोलाणईअ कच्छे चक्खन्तो राइआइ पत्ताइं । ह्स्स्_१७१अब्  
उप्फडï मक्कडो खोक्खेइ अ पोट्टं च पिट्टेइ । ह्स्स्_१७१च्द्  
गहवïणा मुअसेइहडुण्डुमदामं चिरं वहेऊण । ह्स्स्_१७२अब्  
वग्गसआइं णेऊण णवरि अज्जाहरे वद्धं । ह्स्स्_१७२च्द्  
सिहिपेहुणावअंसा वहुआ वाहस्स गव्विरी भमï । ह्स्स्_१७३अब्  
गअमोत्तिअरïअपसाहणाण मज्झे सवत्तीण । ह्स्स्_१७३च्द्  
वङ्कच्छिपेच्छिरीणं वङ्कुल्लविरीण वङ्कभमिरीणं । ह्स्स्_१७४अब्  
वङ्कहसिरीण पुत्तअ पुण्णेहि जणो पिओ होइ । ह्स्स्_१७४च्द्  
भम धम्मिअ वीसद्धो सो सुणहो अज्ज मारिओ तेण । ह्स्स्_१७५अब्  
गोलाअडविअडकुडुङ्गवासिणा दरिअसीहेण । ह्स्स्_१७५च्द्  
वाएरिएण भरिअं अच्छिं कण्णरïउप्पलरएण । ह्स्स्_१७६अब्  
फुक्कन्तो अविअण्हं चुंवन्तो को सि देव्वाणं । ह्स्स्_१७६च्द्  
सहि दुम्मेन्ति कलंवाइं जह मं तह ण सेसकुसुमाइं । ह्स्स्_१७७अब्  
णूणं इमेसु दिअहेसु वहï गुलिआधणुं कामो । ह्स्स्_१७७च्द्  
णा ऽहं दूई ण तुमं पिओ त्ति को अम्ह एत्थ वावारो । ह्स्स्_१७८अब्  
सा मरï तुज्झ अअसो एअं धम्मक्खरं भणिमो । ह्स्स्_१७८च्द्  
तीअ मुहाहि तुह मुहं तुज्झ मुहाओ अ मज्झ चलणम्मि । ह्स्स्_१७९अब्  
हत्थाहत्थीअ गओ अïदुक्करकारओ तिलओ । ह्स्स्_१७९च्द्  
सामाइ सामलिज्जï अद्धच्छिपलोइरीअ मुहसोहा । ह्स्स्_१८०अब्  
जंवूदलकअकण्णावअंसभमिरे हलिअüत्ते । ह्स्स्_१८०च्द्  
दूइ तुमं चिअ कुसला कक्खडमüआइ जाणसे वोत्तुं । ह्स्स्_१८१अब्  
कण्डूइपण्डरं जह ण होइ तह तं करेज्जासु । ह्स्स्_१८१च्द्  
महिलासहस्सभरिए तुह हिअए सुहअ सा अमाअन्ती । ह्स्स्_१८२अब्  
दिअहं अणण्णकम्मा अङ्गं तणुअं पि तणुएइ । ह्स्स्_१८२च्द्  
खणमेत्तं पि ण फिट्टï अणुदिअह विइण्णगरुअसन्तावा । ह्स्स्_१८३अब्  
पच्छण्णपावसङ्क व्व सामली मज्झ हिअआओ । ह्स्स्_१८३च्द्  
अण्णुअ णा ऽहं कुविआ उवऊहसु किं मुहा पसाएसि । ह्स्स्_१८४अब्  
तुह मण्णुसमुप्पाएण मज्झ माणेण वि ण कज्जं । ह्स्स्_१८४च्द्  
दीहुण्हपüरणीसासपअविओ वाहसलिलपरिसित्तो । ह्स्स्_१८५अब्  
साहेइ सामसवलं व तीअ अहरो तुह विओए । ह्स्स्_१८५च्द्  
सरए महद्दहाणं अन्तोसिसिराइ वाहिरुण्हाइं । ह्स्स्_१८६अब्  
जाआइ कुविअसज्जणहिअअसरिच्छाइ सलिलाइं । ह्स्स्_१८६च्द्  
आअस्स किं णु काहं किं वोच्छं कह णु होहिइ इमं ति । ह्स्स्_१८७अब्  
पढमुग्गअसाहसआरिआइ हिअअं थरहरेइ । ह्स्स्_१८७च्द्  
णेउरकोडिविलग्गं चिउरं दïअस्स पाअपडिअस्स । ह्स्स्_१८८अब्  
हिअअं पüत्थमाणं उम्मोअन्ति च्चिअ कहेइ । ह्स्स्_१८८च्द्  
तुज्झ ऽङ्गराअसेसेण सामली तह खरेण सोमारा । ह्स्स्_१८९अब्  
सा किर गोलातूहे ण्हाआ जंवूकसाएण । ह्स्स्_१८९च्द्  
अज्जं चेअ पüत्थो अज्जं चिअ सुण्णआइ जाआइं । ह्स्स्_१९०अब्  
रच्छामुहदेउलचच्चराइ अम्हं च हिअआइं । ह्स्स्_१९०च्द्  
चिरिडिं पि अआणन्ता लोआ लोएहि गोरवब्भहिआ । ह्स्स्_१९१अब्  
सोणारतुल व्व णिरक्खरा वि खन्धेहि वुब्भन्ति । ह्स्स्_१९१च्द्  
आअंवन्तकवोलं खलिअक्खरजम्पिरिं फुरन्तोट्ठिं । ह्स्स्_१९२अब्  
मा छिवसु त्ति सरोसं समोसरन्तिं पिअं भरिमो । ह्स्स्_१९२च्द्  
गोलाविसमोआरच्छलेण अप्पा उरम्मि से मुक्को । ह्स्स्_१९३अब्  
अणुअम्पाणिद्दोसं तेण वि सा गाढम् उवऊःआ । ह्स्स्_१९३च्द्  
सा तï सहत्थदिण्णं अज्ज वि रे सुहअ गन्धरहिअं पि । ह्स्स्_१९४अब्  
उव्वसिअणअरघरदेवअ व्व ओमालिअं वहï । ह्स्स्_१९४च्द्  
केलीअ वि रूसेउं ण तीरए तम्मि चुक्कविणअम्मि । ह्स्स्_१९५अब्  
जाइअएहि वि माए इमेहि अवसेहि अङ्गेहिं । ह्स्स्_१९५च्द्  
उप्फुल्लिआइ खेलü मा णं वारेहि होउ परिखामा । ह्स्स्_१९६अब्  
मा जहणभारगरुई पुरिसाअन्ती किलिम्मिहï । ह्स्स्_१९६च्द्  
पüरजुआणो गामो महुमासो जोव्वणं पई ठेरो । ह्स्स्_१९७अब्  
जुण्णसुरा साहीणा असई मा होउ किं मरü । ह्स्स्_१९७च्द्  
वहुसो वि कहिज्जन्तं तुह वअणं मज्झ हत्थसन्दिट्ठं । ह्स्स्_१९८अब्  
ण सुअं ति जम्पमाणा पुणरुत्तसअं कुणï अज्जा । ह्स्स्_१९८च्द्  
पाअडिअणेहसब्भावणिब्भरं तीअ जह तुमं दिट्ठो । ह्स्स्_१९९अब्  
संवरणवावडाए अण्णो वि जणो तह च्चेअ । ह्स्स्_१९९च्द्  
गेण्हह पुलोअह इमं पहसिअवअणा पïस्स अप्पेइ । ह्स्स्_२००अब्  
जाआ सुअपढमुब्भिण्णदन्तजुअलङ्किअं वोरं । ह्स्स्_२००च्द्  
अच्छü ता जणवाओ हिअअं चिअ अत्तणो तुह पमाणं । ह्स्स्_२०१अब्  
तह तं सि मन्दणेहो जह ण उवालम्भजोग्गो सि । ह्स्स्_२०१च्द्  
अप्पच्छन्दपहाविर दुल्लहलम्भं जणं विमग्गन्त । ह्स्स्_२०२अब्  
आआसवहेहि भमन्त हिअअ कïआ वि भज्जिहिसि । ह्स्स्_२०२च्द्  
अहव गुण च्चिअ लहुआ अहवा गुणअण्णुओ ण सो लोओ । ह्स्स्_२०३अब्  
अहव म्हि णिग्गुणा वा वहुगुणवन्तो जणो तस्स । ह्स्स्_२०३च्द्  
फुट्टन्तेण वि हिअएण मामि कह णिव्वरिज्जए तम्मि । ह्स्स्_२०४अब्  
अद्दाए पडिविंव व्व जम्मि दुक्खं ण सङ्कमï । ह्स्स्_२०४च्द्  
पासासङ्की काओ णे ऽच्छï दिण्णं पि पहिअघरिणीए । ह्स्स्_२०५अब्  
ओणत्तकरअलोअलिअवलअमज्झट्ठिअं पिण्डं । ह्स्स्_२०५च्द्  
ओहिदिअहागमासङ्किरीहि सहिआहि कुड्डलिहिआओ । ह्स्स्_२०६अब्  
दो तिण्णि तहिं मिअ चोरिआइ रेहा पुसिज्जन्ति । ह्स्स्_२०६च्द्  
तुह मुहसारिच्छं ण लहï त्ति सम्पुण्णमण्डलो विहिणा । ह्स्स्_२०७अब्  
अण्णमअं व घडेउं पुणो वि खण्डिज्जï मिअङ्को । ह्स्स्_२०७च्द्  
अज्जं गओ त्ति अज्जं गओ त्ति अज्जं गओ त्ति गणिरीए । ह्स्स्_२०८अब्  
पढम च्चिअ दिअहद्धे कुड्डो रेहाहि चित्तलिओ । ह्स्स्_२०८च्द्  
ण वि तह पढमसमागमसुरअसुहे पाविए वि परिओसो । ह्स्स्_२०९अब्  
जह वीअदिअहसविलक्खलक्खिए वअणकमलम्मि । ह्स्स्_२०९च्द्  
जे समुहागअवोलन्तवलिअपिअपेसिअच्छिविच्छोहा । ह्स्स्_२१०अब्  
अह मण्णे मअणसरा जणस्स जे होन्ति ते होन्तु । ह्स्स्_२१०च्द्  
इअरो जणो ण पावï तुह जहणारुहणसङ्गमसुहेल्लिं । ह्स्स्_२११अब्  
अणुहवï कणअदोरो हुअवहवरुणाण माहप्पं । ह्स्स्_२११च्द्  
जो जस्स विहवसारो तं सो देइ त्ति किं थ अच्छेरं । ह्स्स्_२१२अब्  
अणहोन्तं पि हु दिण्णं दोहग्गं तï सवत्तीणं । ह्स्स्_२१२च्द्  
चन्दसरिसं मुहं से सरसो अमअस्स मुहरसो तिस्सा । ह्स्स्_२१३अब्  
सकअग्गहरहसुज्जलचुंवणअं कस्स सरिसं से । ह्स्स्_२१३च्द्  
उप्पण्णत्थे कज्जे अïचिन्तन्तो गुणागुणे तम्मि । ह्स्स्_२१४अब्  
चिरआलमन्दपेच्छित्तणेण पुरिसो हणï कज्जं । ह्स्स्_२१४च्द्  
वालअ तुमाहि अहिअं णिअअं चिअ वल्लहं महं जीअं । ह्स्स्_२१५अब्  
तं तï विणा ण होइ त्ति तेण कुविअं पसाएमि । ह्स्स्_२१५च्द्  
पत्तिअ ण पत्तिअन्ती जï तुज्झ इमे ण मज्झ रुइरीए । ह्स्स्_२१६अब्  
पुट्ठीअ वाहविन्दू पुलüब्भेए ण भिज्जन्ता । ह्स्स्_२१६च्द्  
तं मित्तं काअव्वं जं किर वसणम्मि देसआलम्मि । ह्स्स्_२१७अब्  
आलिहिअभित्तिवाउल्लअ व्व ण परम्मुहं ठाइ । ह्स्स्_२१७च्द्  
वहुआइ णïणिउञ्जे पढमुग्गअसीलखण्डणविलक्खं । ह्स्स्_२१८अब्  
उड्डेइ विहङ्गüलं हाहा पक्खेहि व भणन्तं । ह्स्स्_२१८च्द्  
सच्चं भणामि वालअ ण त्थि असक्कं वसन्तमासस्स । ह्स्स्_२१९अब्  
गन्धेण कुरुवआणं मणं पि असïत्तनं ण गआ । ह्स्स्_२१९च्द्  
एक्केक्कमवïवेढणविवरन्तरदिण्णतरलणअणाए । ह्स्स्_२२०अब्  
तï वोलन्ते वालअ पञ्जरसüणाइअं तीए । ह्स्स्_२२०च्द्  
ता किं करेउ जï तं सि तीअ वïवेढपेल्लिअथणीए । ह्स्स्_२२१अब्  
पाअङ्गुट्ठग्गुक्खित्तणीसहङ्गीअ वि ण दिट्ठो । ह्स्स्_२२१च्द्  
पिअसम्भरणपलोट्टन्तवाहधाराणिवाअभीआए । ह्स्स्_२२२अब्  
दिज्जï वङ्कग्गीवाइ दीवओ पहिअजाआए । ह्स्स्_२२२च्द्  
तï वोलन्ते वालअ तिस्सा अङ्गाइ तह णु वलिआइं । ह्स्स्_२२३अब्  
जह पुट्ठिमज्झणिवडन्तवाहधाराउ दीसन्ति । ह्स्स्_२२३च्द्  
ता मज्झिमो च्चिअ वरं दुज्जणसुअणेहि दोहि वि ण कज्जं । ह्स्स्_२२४अब्  
जह दिट्ठो तवï खलो तहेअ सुअणो अईसन्तो । ह्स्स्_२२४च्द्  
अद्धच्छिपेच्छिअं मा करेहि साहाविअं पलोएहि । ह्स्स्_२२५अब्  
सो वि सुदिट्ठो होहिइ तुमं पि मुद्धा कलिज्झिहिसि । ह्स्स्_२२५च्द्  
दिअहं खुडुक्किआए तीए काऊण गेहवावारं । ह्स्स्_२२६अब्  
गरुए वि मण्णुदुक्खे भरिमो पाअन्तसुत्तस्स । ह्स्स्_२२६च्द्  
पाणüडीअ वि जलिऊण हुअवहो जलï जण्णवाडम्मि । ह्स्स्_२२७अब्  
ण हु ते परिहरिअव्वा विसमदसासण्ठिआ पुरिसा । ह्स्स्_२२७च्द्  
जं तुज्झ सई जाआ असईओ सुहअ जं च अम्हे वि । ह्स्स्_२२८अब्  
ता किं फुट्टü वीअं तुज्झ समाणो जुआ ण त्थि । ह्स्स्_२२८च्द्  
सव्वस्सम्मि वि डड्ढे तह वि हु हिअअस्स णिव्वुइ च्चेअ । ह्स्स्_२२९अब्  
जं तेन गामडाहे हत्थाहत्थिं कुडो गहिओ । ह्स्स्_२२९च्द्  
जाएज्ज वणुद्देसे खुज्जो वि हु णीसहो सिढिलवत्तो । ह्स्स्_२३०अब्  
मा माणुसम्मि लोए चाई रसिओ दरिद्दो अ । ह्स्स्_२३०च्द्  
तस्स अ सोहग्गगुणं अमहिलसरिसं च साहसं मज्झ । ह्स्स्_२३१अब्  
जाणï गोलाऊरो वासारत्तद्धरत्तो अ । ह्स्स्_२३१च्द्  
ते वोलिआ वअस्सा ताण कुडुङ्गाण खण्णुआ सेसा । ह्स्स्_२३२अब्  
अम्हे वि गअवआओ मूलुच्छेअं गअं पेम्मं । ह्स्स्_२३२च्द्  
थणजहणणिअंवोवरि णहरङ्का गअवआण विलआणं । ह्स्स्_२३३अब्  
उव्वसिआणङ्गणिवासमूलवन्ध व्व दीसन्ति । ह्स्स्_२३३च्द्  
जस्स जहिं चिअ पढमं तिस्सा अङ्गम्मि णिवडिआ दिट्ठी । ह्स्स्_२३४अब्  
तस्स तहिं चेअ ठिआ सव्वङ्गं केण वि ण दिट्ठं । ह्स्स्_२३४च्द्  
विरहे विसं व विसमा अमअमआ होइ सङ्गमे अहिअं । ह्स्स्_२३५अब्  
किं विहिणा समअं चिअ दोहिं पि पिआ विणिम्मविआ । ह्स्स्_२३५च्द्  
अद्दंसणेण पुत्तअ सुट्ठु वि णेहाणुवन्धघडिआइं । ह्स्स्_२३६अब्  
हत्थüडपाणिआइ व कालेण गलन्ति पेम्माइं । ह्स्स्_२३६च्द्  
पïपुरओ च्चिअ णिज्जï विञ्छुअडट्ठे ऽति जारवेज्जघरं । ह्स्स्_२३७अब्  
णिउणसहीकरधरिआ भुअजुअलन्दोलिरी वाला । ह्स्स्_२३७च्द्  
विक्किणï माहमासम्मि पामरो पारिडिं वïल्लेण । ह्स्स्_२३८अब्  
णिद्धूममुम्मुरे सामलीअ थणए णिअच्छन्तो । ह्स्स्_२३८च्द्  
सच्चं भणामि मरणे ठिअ म्हि पुण्णे तडम्मि तावीए । ह्स्स्_२३९अब्  
अज्ज वि तत्थ कुडुङ्गे णिवडï दिट्ठी तह च्चेअ । ह्स्स्_२३९च्द्  
अन्धअरवोरपत्थिं व माउआ मह पïं विलुम्पन्ति । ह्स्स्_२४०अब्  
ईसाअन्ति मह च्चिअ छेप्पाहिन्तो फणो जाओ । ह्स्स्_२४०च्द्  
अप्पत्तपत्तअं पाविऊण णवरङ्गअं हलिअसोण्हा । ह्स्स्_२४१अब्  
उअह तणुई ण माअï रुन्दासु वि गामरच्छासु । ह्स्स्_२४१च्द्  
वक्खेवआइ पिअजम्पिआइ परहिअअणिव्वुइअराइ । ह्स्स्_२४२अब्  
विरलो हु जाणï जणो उप्पण्णे जम्पिअव्वाइं । ह्स्स्_२४२च्द्  
छज्जï पहुस्स ललिअं पिआइ माणो खमा समत्थस्स । ह्स्स्_२४३अब्  
जाणन्तस्स अ भणिअं मोणं च अआणमाणस्स । ह्स्स्_२४३च्द्  
वेविरसिण्णकरङ्गुलिपरिग्गहक्खलिअलेगणीमग्गे । ह्स्स्_२४४अब्  
सोत्थि च्चिअ ण समप्पï पिअसहि लेहम्मि किं लिहिमो । ह्स्स्_२४४च्द्  
देव्वम्मि पराहुत्ते पत्तिअ घडिअं पि विहडï णराणं । ह्स्स्_२४५अब्  
कज्जं वालुअवरणं व कह वि वन्धं चिअ ण देइ । ह्स्स्_२४५च्द्  
मामि हिअअं व पीअं तेण जुआणेण मज्जमाणाए । ह्स्स्_२४६अब्  
ण्हाणहलिद्दाकडुअं अणुसोत्त जलं पिअन्तेण । ह्स्स्_२४६च्द्  
जिविअं असासअं चिअ ण णिअत्तï जोव्वणं अïक्कन्तं । ह्स्स्_२४७अब्  
दिअहा दिअहेहि समा ण होन्ति किं णिट्ठुरो लोओ । ह्स्स्_२४७च्द्  
उप्पाइअदव्वाण वि खलाण को भाअणं खलो च्चेअ । ह्स्स्_२४८अब्  
पिक्काइ वि णिंवफलाइ णवर काएहि खज्जन्ति । ह्स्स्_२४८च्द्  
अज्ज मए गन्तव्वं घणन्धआरे वि तस्स सुहअस्स । ह्स्स्_२४९अब्  
अज्जा णिमीलिअच्छी पअपरिवाडिं घरे कुणï । ह्स्स्_२४९च्द्  
सुअणो ण कुप्पï च्चिअ अह कुप्पï विप्पिअं ण चिन्तेइ । ह्स्स्_२५०अब्  
अह चिन्तेइ ण जम्पï अह जम्पï लज्जिओ होइ । ह्स्स्_२५०च्द्  
सो अत्थो जो हत्थे तं मित्तं जं णिरन्तरं वसणे । ह्स्स्_२५१अब्  
तं रूअं जत्थ गुणा तं विण्णाणं जहिं धम्मो । ह्स्स्_२५१च्द्  
चन्दमुहि चन्दधवला दीहा दीहच्छि तुह विओअम्मि । ह्स्स्_२५२अब्  
चüजामा सअजाम व्व जामिणी कह वि वोलीणा । ह्स्स्_२५२च्द्  
अüलीणो दोमुहओ ता महुरो भोअणं मुहे जाव । ह्स्स्_२५३अब्  
मुरओ व्व खलो जिण्णम्मि भोअणे विरसम् आरसï । ह्स्स्_२५३च्द्  
तह सोण्हाइ पुलïओ दरवलिआवङ्गतारअं पहिओ । ह्स्स्_२५४अब्  
जह वारिओ वि घरसामिएण आलिन्दए वसिओ । ह्स्स्_२५४च्द्  
लहुअन्ति लहुं पुरिसं पव्वअमेत्तं पि दो वि कज्जाइं । ह्स्स्_२५५अब्  
णिव्वरणम् अणिव्वूढे णिव्वूढे जं अणिव्वरणं । ह्स्स्_२५५च्द्  
कं तुङ्गथणुक्खित्तेण पुत्ति दारट्ठिआ पलोएसि । ह्स्स्_२५६अब्  
उण्णामिअकलसणिवेसिअग्घकमलेण व मुहेण । ह्स्स्_२५६च्द्  
वïविवरणिग्गअदलो एरण्डो साहï व्व तरुणाणं । ह्स्स्_२५७अब्  
एत्थ घरे हलिअवहू एद्दहमेत्तत्थणी वसï । ह्स्स्_२५७च्द्  
गअकलहकुम्भसण्णिहघणपीणणिरन्तरेहि तुङ्गेहिं । ह्स्स्_२५८अब्  
गूससिउं पि ण तीरï किं पुण गन्तुं हअथणेहिं । ह्स्स्_२५८च्द्  
मासपसूअं छम्मासगब्भिणिं एक्कदिअहजरिअं च । ह्स्स्_२५९अब्  
रङ्गुत्तिण्णं च पिअं पुत्तअ कामन्तओ होहि । ह्स्स्_२५९च्द्  
पडिवक्खमण्णुपुञ्जे लावण्णüडे अणङ्गगअकुम्भे । ह्स्स्_२६०अब्  
पुरिससअहिअअधरिए कीस थणन्ती थणे वहसि । ह्स्स्_२६०च्द्  
घरिणीघणथणपेल्लणसुहेल्लिपडिअस्स होन्तपहिअस्स । ह्स्स्_२६१अब्  
अवसüणङ्गारअवारविट्ठिदिअहा सुहावेन्ति । ह्स्स्_२६१च्द्  
सा तुज्झ कए वालअ अणिसं घरदारतोरणणिसण्णा । ह्स्स्_२६२अब्  
ओसूसï वन्दणमालिअ व्व दिअहं चिअ वराई । ह्स्स्_२६२च्द्  
हसिअं सहत्थतालं सुक्खवडं उवगएहि पहिएहिं । ह्स्स्_२६३अब्  
पत्तअफलाण सरिसे उड्डीणे पूसविन्दम्मि । ह्स्स्_२६३च्द्  
अज्ज म्हि हासिआ मामि तेण पाएसु तह पडन्तेण । ह्स्स्_२६४अब्  
तीए वि जलन्तिं दीववत्तिम् अब्भुत्तअन्तीए । ह्स्स्_२६४च्द्  
अणुवत्तणं कुणन्तो वेसे वि जणे अहिण्णमुहराओ । ह्स्स्_२६५अब्  
अप्पवसो वि हु सुअणो परव्वसो आहिआईए । ह्स्स्_२६५च्द्  
अणुदिअहवड्ढिआअर विण्णाणगुणेहि जणिअमाहप्पो । ह्स्स्_२६६अब्  
पुत्तअ अहिआअजणो विरज्जमाणो वि दुल्लक्खो । ह्स्स्_२६६च्द्  
विण्णाणगुणमहग्घे पुरिसे वेसत्तणं पि रमणिज्जं । ह्स्स्_२६७अब्  
जणणिन्दिए उण जणे पिअत्तणेणा ऽवि लज्झामो । ह्स्स्_२६७च्द्  
कह णाम तीअ तह सो सहावगरुओ वि थणहरो पडिओ । ह्स्स्_२६८अब्  
अहवा महिलाण चिरं को वि ण हिअअम्मि सण्ठाइ । ह्स्स्_२६८च्द्  
सुअनु वअणं छिवन्तं सूरं मा साउलीअ वारेहि । ह्स्स्_२६९अब्  
एअस्स पङ्कअस्स अ जाणü कअरं सुहप्फंसं । ह्स्स्_२६९च्द्  
माणोसहं व पिज्जï पिआइ माणंसिणीअ दïअस्स । ह्स्स्_२७०अब्  
करसम्पुडवलिउद्धाणणाइ मïराइ गण्डूसो । ह्स्स्_२७०च्द्  
कह सा णिव्वण्णिज्जü जीअ जहालोइअम्मि अङ्गम्मि । ह्स्स्_२७१अब्  
दिट्ठी दुव्वलगाइ व्व पङ्कपडिआ ण उत्तरï । ह्स्स्_२७१च्द्  
कीरन्ति च्चिअ णासï उअए रेह व्व खलअणे मेत्ती । ह्स्स्_२७२अब्  
सा उण सुअणम्मि कआ अणहा पाहाणरेह व्व । ह्स्स्_२७२च्द्  
अव्वो उक्करआरअ पुणो वि तत्तिं करेसि गमणस्स । ह्स्स्_२७३अब्  
अज्ज वि ण होन्ति सरला वेणीअ तरङ्गिणो चिहुरा । ह्स्स्_२७३च्द्  
ण वि तह छेअरआइ वि हरन्ति पुणरुत्तराअरसिआइं । ह्स्स्_२७४अब्  
जह जत्थ व तत्थ व जह व तह व सब्भावणेहरमिआइं । ह्स्स्_२७४च्द्  
उज्झसि पिआइ समअं तह वि हु रे भणसु कीस किसिअ त्ति । ह्स्स्_२७५अब्  
उअरिभरेण अआणुअ मुअï वïल्लो वि अङ्गाइं । ह्स्स्_२७५च्द्  
दढमूलवद्धगण्ठि व्व मोइआ कह वि तेण मे वाहू । ह्स्स्_२७६अब्  
अम्हेहि वि तस्स उरे खुत्त व्व समुक्खआ थणआ । ह्स्स्_२७६च्द्  
अणुणअपसाइआए तुज्झ ऽवराहे चिरं गणन्तीए । ह्स्स्_२७७अब्  
अपहुत्तोहअहत्थङ्गुरीअ रुण्णं वराईए । ह्स्स्_२७७च्द्  
सेअच्छलेण पेच्छह तणुए अङ्गम्मि से अमाअन्तं । ह्स्स्_२७८अब्  
लावण्णं ओसरï व तिवलीसोवाणवन्तीहिं । ह्स्स्_२७८च्द्  
देव्वाअत्तम्मि फले किं कीरü एत्तिअं पुणो भणिमो । ह्स्स्_२७९अब्  
कङ्केल्लिपल्लवाणं ण पल्लवा होन्ति सारिच्छा । ह्स्स्_२७९च्द्  
धुअï व्व मअकलङ्कं कवोलपडिअस्स माणिणी उअह । ह्स्स्_२८०अब्  
अणवरअवाहजलभरिअणअणकलसेहि चन्दस्स । ह्स्स्_२८०च्द्  
गन्धेण अप्पणो मालिआण णोमालिआ ण फुट्टिहï । ह्स्स्_२८१अब्  
अण्णो को वि हआसाइ मंसलो परिमलुग्गारो । ह्स्स्_२८१च्द्  
फलसम्पत्तीअ समोणआइ तुङ्गाइ फलविपत्तीए । ह्स्स्_२८२अब्  
हिअआइ सुपुरिसाणं महातरूणं व सिहराइं । ह्स्स्_२८२च्द्  
आसासेइ परिअणं परिवत्तन्तीअ पहिअजाआए । ह्स्स्_२८३अब्  
णित्थामुव्वत्तणवलिअहत्थमुहलो वलअसद्दो । ह्स्स्_२८३च्द्  
तुङ्गो च्चिअ होइ मणो मणंसिणो अन्तिमासु वि दसासु । ह्स्स्_२८४अब्  
अत्थमणम्मि वि रïणो किरणा उद्धं चिअ फुरन्ति । ह्स्स्_२८४च्द्  
पोट्टं भरन्ति सüणा वि माउआ अप्पणो अणुव्विग्गा । ह्स्स्_२८५अब्  
विहलुद्धरणसहावा हुवन्ति जï के वि सप्पुरिसा । ह्स्स्_२८५च्द्  
ण विणा सब्भावेणं घेप्पï परमत्थजाणुओ लोओ । ह्स्स्_२८६अब्  
को जुण्णमञ्जरं कञ्जिएण वेआरिउं तरï । ह्स्स्_२८६च्द्  
रण्णाउ तणं रण्णाउ पाणिअं सव्वदो सअङ्गाहं । ह्स्स्_२८७अब्  
तह वि मआण मईण अ आमरणन्ताइ पेम्माइं । ह्स्स्_२८७च्द्  
तावम् अवणेइ ण तहा चन्दणपङ्को वि कामिमिहुणाणं । ह्स्स्_२८८अब्  
जह दूसहे वि गिम्हे अण्णोण्णालिङ्गणसुहेल्ली । ह्स्स्_२८८च्द्  
तुप्पाणणा किणो अच्छसि त्ति परिपुच्छिआइ वहुआइ । ह्स्स्_२८९अब्  
विउणावेढिअजहणत्थलाइ लज्जोणअं हसिअं । ह्स्स्_२८९च्द्  
हिअअ च्चेअ विलीणो ण साहिओ जाणिऊण घरसारं । ह्स्स्_२९०अब्  
वन्धवदुव्वअणं मिव दोहलओ दुग्गअवहूए । ह्स्स्_२९०च्द्  
धावï विअलिअधम्मिल्लसिचअसञ्जमणवावडकरग्गा । ह्स्स्_२९१अब्  
चण्डिलभअविवलाअन्तडिम्भपरिमग्गिणी घरिणी । ह्स्स्_२९१च्द्  
जह जह उव्वहï वहू णवजोव्वणमणहराइ अङ्गाइ । ह्स्स्_२९२अब्  
तह तह से तणुआअï मज्झो दïओ अ पडिवक्खो । ह्स्स्_२९२च्द्  
जह जह जरापरिणओ होइ पई दुग्गओ विरूओ वि । ह्स्स्_२९३अब्  
कुलवालिआण तह तह अहिअअरं वल्लहो होइ । ह्स्स्_२९३च्द्  
एसो मामि जुआणो वारं वारेण जं अडअणाओ । ह्स्स्_२९४अब्  
गिम्हे गामेक्कवडोदअं व किच्छेण पावन्ति । ह्स्स्_२९४च्द्  
गामवडस्स पिउच्छा आवण्डुमुहाण पण्डुरच्छाहं । ह्स्स्_२९५अब्  
हिअएण समं असईण पडï वाआहअं पत्तं । ह्स्स्_२९५च्द्  
पेच्छï अलद्धलक्खं दीहं णीससï सुण्णअं हसï । ह्स्स्_२९६अब्  
जह जम्पï अफुडत्थं तह से हिअअट्ठिअं किं पि । ह्स्स्_२९६च्द्  
गहवï गओ म्ह सरणं रक्खसु एअं ति अडअणा भणिउं । ह्स्स्_२९७अब्  
सहसागअस्स तुरिअं पïणो च्चिअ जारम् अप्पेइ । ह्स्स्_२९७च्द्  
हिअएछिअस्स दिज्जü तणुआअन्तिं ण पेच्छह पिउच्छा । ह्स्स्_२९८अब्  
हिअएछिओ म्ह कत्तो भणिउं मोहं गआ कुअरी । ह्स्स्_२९८च्द्  
खिण्णस्स उरे पïणो ठवेइ गिम्हावरण्हरमिअस्स । ह्स्स्_२९९अब्  
ओल्लं गलन्तकुसुमं ण्हाणसुअन्धं चिहुरभारं । ह्स्स्_२९९च्द्  
अह सरसदन्तमण्डलकवोलपडिमागओ मअच्छीए । ह्स्स्_३००अब्  
अन्तोसिन्दूरिअसङ्खवत्तकरणिं वहï चन्दो । ह्स्स्_३००च्द्  
अह अम्ह आअओ अज्ज कुलहराओ त्ति छेञ्छई जारं । ह्स्स्_३०१अब्  
सहसागअस्स तुरिअं पïणो कण्ठम्मि लाएइ । ह्स्स्_३०१च्द्  
पुसिआ कण्णाहरणेन्दणीलकिरणाहआ ससिमऊहा । ह्स्स्_३०२अब्  
माणिणिवअणम्मि सकज्जलंसुसङ्काइ दïएण । ह्स्स्_३०२च्द्  
एद्दहमेत्तम्मि जए सुन्दरमहिलासहस्सभरिए वि । ह्स्स्_३०३अब्  
अणुहरï णवर तिस्सा वामद्धं दाहिणद्धस्स । ह्स्स्_३०३च्द्  
जह जह वाएइ पिओ तह तह णच्चामि चञ्चले पेम्मे । ह्स्स्_३०४अब्  
वल्ली वलेइ अङ्गं सहावथद्धे वि रुक्खम्मि । ह्स्स्_३०४च्द्  
दुक्खेहि लब्भï पिओ लद्धो दुक्खेहि होइ साहीणो । ह्स्स्_३०५अब्  
लद्धो वि अलद्धो च्चिअ जï जह हिअअं तह ण होइ । ह्स्स्_३०५च्द्  
अव्वो अणुणअसुहकङ्खिरीअ अकअं कअं कुणन्तीए । ह्स्स्_३०६अब्  
सरलसहावो वि पिओ अविणअमग्गं वला णीओ । ह्स्स्_३०६च्द्  
हत्थेसु अ पाएसु अ अङ्गुलिगणणाइ अïगआ दिअहा । ह्स्स्_३०७अब्  
एण्हिं उण केण गणिज्जü त्ति भणिउं रुअï मुद्धा । ह्स्स्_३०७च्द्  
कीरमुहसच्छहेहिं रेहï वसुहा पलासकुसुमेहिं । ह्स्स्_३०८अब्  
वुद्धस्स चलणवन्दणपडिएहि व भिक्खुसङ्घेहिं । ह्स्स्_३०८च्द्  
जं जं पिहुलं अङ्गं तं तं जाअं किसोअरि किसं ते । ह्स्स्_३०९अब्  
जं तं तणुअं तं तं पि णिट्ठिअं किं थ माणेण । ह्स्स्_३०९च्द्  
ण गुणेण हीरï जणो हीरï जो जेण भाविओ तेण । ह्स्स्_३१०अब्  
मोत्तूण पुलिन्दा मोत्तिआइ गुञ्जाउ गेण्हन्ति । ह्स्स्_३१०च्द्  
लङ्कालआण पुत्तअ वसन्तमासेक्कलद्धपसराण । ह्स्स्_३११अब्  
आपीअलोहिआणं वीहेइ जणो पलासाणं । ह्स्स्_३११च्द्  
घेत्तूण चुण्णमुट्ठिं हरिसूसुइआइ वेअमाणाए । ह्स्स्_३१२अब्  
भिसिणेमि त्ति पिअअमं हत्थे गन्धोदअं जाअं । ह्स्स्_३१२च्द्  
पुट्ठिं पुससु किसोअरि पलोहरङ्कोल्लपत्तचित्तलिअं । ह्स्स्_३१३अब्  
छेआहि दिअरजाआहि उज्जुए मा कलिज्जिहिसि । ह्स्स्_३१३च्द्  
अच्छीइ ता थïस्सं दोहि वि हत्थेहि तम्मि दिट्ठम्मि । ह्स्स्_३१४अब्  
अङ्गं कलंवकुसुमं व पुलïअं कह णु ढक्किस्सं । ह्स्स्_३१४च्द्  
झञ्झावाउत्तिणिए घरम्मि रोऊण णीसहणिसण्णं । ह्स्स्_३१५अब्  
दावेइ व गअवïअं विज्जुज्जोओ जलहराणं । ह्स्स्_३१५च्द्  
भुञ्जसु जं साहीणं कत्तो लोणं कुगामरिद्धम्मि । ह्स्स्_३१६अब्  
सुहअ सलोणेण वि किं तेण सिणेहो जहिं णत्थि । ह्स्स्_३१६च्द्  
सुहपुच्छिआइ हलिओ मुहपङ्कअसुरहिपवणणिव्वविअं । ह्स्स्_३१७अब्  
तह पिअï पअïकडुअं पि ओसहं जह ण णिट्ठाइ । ह्स्स्_३१७च्द्  
अह सा तहिं तहिं व्विअ वाणीरवणम्मि चुवकसङ्केआ । ह्स्स्_३१८अब्  
तुह दंसणं विमग्गï पब्भट्टणिहाणठाणं च । ह्स्स्_३१८च्द्  
दढरोसकलुसिअस्स वि सुअणस्स मुहाहि विप्पिअं कन्तो । ह्स्स्_३१९अब्  
राहुमुहम्मि वि ससिणो किरणा अमअं विअ मुअन्ति । ह्स्स्_३१९च्द्  
अवमानिओ वि ण तहा दुम्मिज्जï सज्जणो विहवहीणो । ह्स्स्_३२०अब्  
पडिकाउं असमत्थो माणिज्जन्तो जह परेण । ह्स्स्_३२०च्द्  
कलहन्तरे वि अविणिग्गआइ हिअअम्मि जरमुवगआइं । ह्स्स्_३२१अब्  
सुअणकआइ रहस्साइ डहï आउक्खए अग्गी । ह्स्स्_३२१च्द्  
लुम्बीओ अङ्गणमाहवीण दारग्गलाउ जाआउ । ह्स्स्_३२२अब्  
आसासो पन्थपलोअणे वि पिट्ठो गअवईणं । ह्स्स्_३२२च्द्  
पिअदंसणसुहरसमüलिआइ जï से ण होन्ति णअणाइं । ह्स्स्_३२३अब्  
ता केण कण्णरïअं लक्खिज्जï कुवलअं तिस्सा । ह्स्स्_३२३च्द्  
चिक्खिल्लखुत्तहलमुहकड्ढणसिढिले पïम्मि पासुत्ते । ह्स्स्_३२४अब्  
अप्पत्तमोहणसुहा घणसमअं पामरी सवï । ह्स्स्_३२४च्द्  
दुम्मेन्ति देन्ति सोक्खं कुणन्ति अणुराअअं रमावेन्ति । ह्स्स्_३२५अब्  
अरïरïवन्धवाणं णमो णमो मअणवाणाणं । ह्स्स्_३२५च्द्  
कुसुममआ वि अïखरा अलद्धफंसा वि दूसहपआवा । ह्स्स्_३२६अब्  
भिन्दन्ता वि रïअरा कामस्स सरा वहुविअप्पा । ह्स्स्_३२६च्द्  
ईसं जणेन्ति दावेन्ति मम्महं विप्पिअं सहावेन्ति । ह्स्स्_३२७अब्  
विरहे ण देन्ति मरिउं अहो गुणा तस्स वहुमग्गा । ह्स्स्_३२७च्द्  
णीआइ अज्ज णिक्किव पिणद्धणवरङ्गआइ वरईए । ह्स्स्_३२८अब्  
घरपरिवाडीअ पहेणआइ तुह दंसणासाए । ह्स्स्_३२८च्द्  
सूइज्जï हेमन्तम्मि दुग्गओ फुम्फुआसुअन्धेण । ह्स्स्_३२९अब्  
धूमकविलेण परिविरलतन्तुणा जुण्णपडएण । ह्स्स्_३२९च्द्  
खरसिप्पीरुल्लिहिआइ कुणï पहिओ हिमागमपहाए । ह्स्स्_३३०अब्  
आअमणजलोल्लिअहत्थफंसमसिणाइ अङ्गाइं । ह्स्स्_३३०च्द्  
णक्खुक्खुडिअं सहआरमञ्जरिं पामरस्स सीसम्मि । ह्स्स्_३३१अब्  
वन्दिं मिव हीरन्तिं भमरजुआणा अणुसरन्ति । ह्स्स्_३३१च्द्  
सूरच्छलेण पुत्तअ कस्स तुमं अञ्जलिं पणामेसि । ह्स्स्_३३२अब्  
हासकडक्खुम्मिस्सा ण होन्ति देवाण जोक्कारा । ह्स्स्_३३२च्द्  
मुहविज्झविअपईवं णिरुद्धसासं ससङ्किउल्लावं । ह्स्स्_३३३अब्  
सवहसअरक्खिओट्ठं चोरिअरमिअं सुहावेइ । ह्स्स्_३३३च्द्  
गेअच्छलेण भरिउं कस्स तुमं रुअसि णिब्भरुक्कण्ठं । ह्स्स्_३३४अब्  
मण्णुपडिरुद्धकण्ठद्धणिन्तखलिअक्खरुल्लावं । ह्स्स्_३३४च्द्  
वहलतमाहअराई अज्ज पüत्थो पई घरं सुण्णं । ह्स्स्_३३५अब्  
तह जग्गेसु सअज्जिअ ण जहा अम्हे मुसिज्जामो । ह्स्स्_३३५च्द्  
सञ्जीवणोसहं मिव सुअस्स रक्खï अणण्णवावारा । ह्स्स्_३३६अब्  
सासू णवब्भदंसणकण्ठागअजीविअं सोण्हं । ह्स्स्_३३६च्द्  
णूणं हिअअणिहित्ताइ वससि जाआइ अम्ह हिअअम्मि । ह्स्स्_३३७अब्  
अण्णह मणोरहा मे साहसु कह तीअ विण्णाआ । ह्स्स्_३३७च्द्  
तï सुहअ अईसन्ते तिस्सा अच्छीहि कण्णलग्गेहिं । ह्स्स्_३३८अब्  
दिण्णं घोलिरवाहेहि पाणिअं दंसणसुहाणं । ह्स्स्_३३८च्द्  
उप्पेक्खागअ तुह मुहदंसणपडिरुद्धजीविआसाइ । ह्स्स्_३३९अब्  
दुहिआइ मए कालो केत्तिअमेत्तो व्व णेअव्वो । ह्स्स्_३३९च्द्  
वोलीणालक्खिअरूअजोव्वणा पुत्ति कं ण दूमेसि । ह्स्स्_३४०अब्  
दिट्ठा पणट्ठपोराणजणवआ जम्मभूमि व्व । ह्स्स्_३४०च्द्  
परिओसविअसिएहिं भणिअं अच्छीहि तेण जणमज्झे । ह्स्स्_३४१अब्  
पडिवण्णं तीअ वि उव्वमन्तसेएहि अङ्गेहिं । ह्स्स्_३४१च्द्  
एक्कक्कमसन्देसाणुराअवड्ढन्तकोउहल्लाइं । ह्स्स्_३४२अब्  
दुक्खं असमत्तमणोरहाइ अच्छन्ति मिहुणाइं । ह्स्स्_३४२च्द्  
जï सो ण वल्लहो च्चिअ गोत्तग्गहणेण तस्स सहि कीस । ह्स्स्_३४३अब्  
होइ मुहं ते रविअरफंसविसट्टं व तामरसं । ह्स्स्_३४३च्द्  
माणदुमपरुसपवणस्स मामि सव्वङ्गणिव्वुइअरस्स । ह्स्स्_३४४अब्  
अवऊहणस्स भद्दं रïणाडअपुव्वरङ्गस्स । ह्स्स्_३४४च्द्  
णिअआणुमाणणीसङ्क हिअअ दे पसिअ विरम एत्ताहे । ह्स्स्_३४५अब्  
अमुणिअपरमत्थजणाणुलग्ग कीस म्ह लहुएसि । ह्स्स्_३४५च्द्  
ओसहिअजणो पïणा सलाहमाणेण अïचिरं हसिओ । ह्स्स्_३४६अब्  
चन्दो त्ति तुज्झ वअणे विइण्णकुसुमञ्जलिविलक्खो । ह्स्स्_३४६च्द्  
झिज्जन्तेहि अणुदिणं पच्चक्खम्मि वि तुमम्मि अङ्गेहिं । ह्स्स्_३४७अब्  
वालअ पुच्छिज्जन्ती ण आणिमो कस्स किं भणिमो । ह्स्स्_३४७च्द्  
अङ्गाणं तणुआरअ सिक्खावअ दीहरोइअव्वाणं । ह्स्स्_३४८अब्  
विणआइक्कमआरअ मा मा णं पम्हसिज्जासु । ह्स्स्_३४८च्द्  
अण्णह ण तीरï च्चिअ परिवड्ढन्तगरुअं पिअअमस्स । ह्स्स्_३४९अब्  
मरणविणोएण विणा विरमावेउं विरहदुक्खं । ह्स्स्_३४९च्द्  
वण्णन्तीहि तुह गुणे वहुसो अम्हेहि छिञ्छईपुरओ । ह्स्स्_३५०अब्  
वालअ सअम् एअ कओ सि दुल्लहो कस्स कुप्पामो । ह्स्स्_३५०च्द्  
जाओ सो वि विलक्खो मए वि हसिऊण गाढम् उवऊढो । ह्स्स्_३५१अब्  
पढमोसरिअस्स णिअंसणस्स गण्ठिं विमग्गन्तो । ह्स्स्_३५१च्द्  
कण्डुज्जुआ वराई अज्ज तए सा कआवराहेण । ह्स्स्_३५२अब्  
अलसाइअरुण्णविअम्भिआइ दिअहेण सिक्खविआ । ह्स्स्_३५२च्द्  
अवराहेहि वि ण तहा पत्तिअ जह मं इमेहि दुम्मेसि । ह्स्स्_३५३अब्  
अवहत्थिअसब्भावेहि सुहअ दक्खिण्णभणिएहिं । ह्स्स्_३५३च्द्  
मा जूर पिआलिङ्गणसरहसभमिरीण वाहुलïआणं । ह्स्स्_३५४अब्  
तुण्हिक्क परुण्णेनं इमिणा माणंसिणि मुहेणं । ह्स्स्_३५४च्द्  
मा वच्च पुप्फलाविर देवा उअअञ्जलीहि तूसन्ति । ह्स्स्_३५५अब्  
गोलाणईअ पुत्तअ सीलुम्मूलाइ कूलाइं । ह्स्स्_३५५च्द्  
वअणे वअणम्मि चलन्तसीससुण्णावहाणहुङ्कारं । ह्स्स्_३५६अब्  
सहि देन्ती णीसासन्तरेसु कीस म्ह दूमेसि । ह्स्स्_३५६च्द्  
सब्भावं पुच्छन्ती वालअ रोआविआ तुह पिआए । ह्स्स्_३५७अब्  
ण त्थि च्चिअ कअसवहं हासुम्मिस्सं भणन्तीए । ह्स्स्_३५७च्द्  
एत्थ मए रमिअव्वं तीअ समं चिन्तिऊण हिअएण । ह्स्स्_३५८अब्  
पामरकरसेउल्ला णिवडï तुवरी वविज्जन्ती । ह्स्स्_३५८च्द्  
गहवïसुओच्चिएसु वि फलहीवेण्टेसु उअह वहुआइ । ह्स्स्_३५९अब्  
मोहं भमï पुलïओ विलग्गसेअङ्गुली हत्थो । ह्स्स्_३५९च्द्  
अज्जं मोहणसुहिअं मुअ त्ति मोत्तुं पलाइए हलिए । ह्स्स्_३६०अब्  
दरफुडिअवेण्टभारोणआइ हसिअं व फलहीए । ह्स्स्_३६०च्द्  
णीसासुक्कम्पिअपुलïएहि जाणन्ति णच्चिउं धण्णा । ह्स्स्_३६१अब्  
अम्हारिसीहि दिट्ठे पिअम्मि अप्पा वि वीसरिओ । ह्स्स्_३६१च्द्  
तणुएण वि तणुइज्जï खीणेण वि खिज्जए वला इमिणा । ह्स्स्_३६२अब्  
मज्झत्थेण वि मज्झेण पुत्ति कह तुज्झ पडिवक्खो । ह्स्स्_३६२च्द्  
वाहि व्व वेज्जरहिओ धणरहिओ सअणमज्झवासो व्व । ह्स्स्_३६३अब्  
रिउरिद्धिदंसणं मिव दूसहणीओ तुह विओओ । ह्स्स्_३६३च्द्  
को त्थ जअम्मि समत्थो थïउं वित्थिण्णणिम्मलुत्तुङ्गं । ह्स्स्_३६४अब्  
हिअअं तुज्झ णराहिव गअणं व पओहरे मोत्तुं । ह्स्स्_३६४च्द्  
आअण्णेइ अडअणा कुडुङ्गहेट्ठम्मि दिण्णसङ्केआ । ह्स्स्_३६५अब्  
अग्गपअपेल्लिआणं मम्मरअं जुण्णपत्ताणं । ह्स्स्_३६५च्द्  
अहिलेन्ति सुरहिणीससिअपरिमलावद्धमण्डलं भमरा । ह्स्स्_३६६अब्  
अमुणिअचन्दपरिहवं अपुव्वकमलं मुहं तिस्सा । ह्स्स्_३६६च्द्  
धीरावलंविरीअ वि गुरुअणपुरओ तुमम्मि वोलीणे । ह्स्स्_३६७अब्  
पडिओ से अच्छिणिमीलणेण पम्हट्ठिओ वाहो । ह्स्स्_३६७च्द्  
भरिमो से सअणपरम्मुहीअ विअलन्तमाणपसराइ । ह्स्स्_३६८अब्  
कïअवसुत्तुव्वत्तणथणअलसप्पेल्लणसुहेल्लिं । ह्स्स्_३६८च्द्  
फग्गुच्छवणिद्दोसं केण वि कद्दमपसाहणं दिण्णं । ह्स्स्_३६९अब्  
थणअलसमुहपलोट्टन्तसेअधोअं किणो धुअसि । ह्स्स्_३६९च्द्  
किं ण भणिओ सि वालअ गामणिधूआइ गुरुअणसमक्खं । ह्स्स्_३७०अब्  
अणिमिसम् ईसीसि वलन्तवअणणअणद्धतिट्ठेहिं । ह्स्स्_३७०च्द्  
णअणब्भन्तरघोलन्तवाहभरमन्थराइ दिट्ठीए । ह्स्स्_३७१अब्  
पुणरुत्तपेच्छरीए वालअ किं जं ण भणिओ सि । ह्स्स्_३७१च्द्  
जो सीसम्मि विइण्णो मज्झ जुआणेहि गणवई आसि । ह्स्स्_३७२अब्  
तं चिअ एण्हिं पणमामि हअजरे होहि सन्तुट्ठा । ह्स्स्_३७२च्द्  
अन्तोहुत्तं डज्झï जाआसुण्णे घरे हलिअüत्तो । ह्स्स्_३७३अब्  
उक्खाअणिहाणाइ व रमिअट्ठाणाइ पेच्छन्तो । ह्स्स्_३७३च्द्  
णिद्दाभङ्गो आवण्डुरत्तणं दीहरा अ णीसासा । ह्स्स्_३७४अब्  
जाअन्ति जस्स विरहे तेण समं कीरिसो माणो । ह्स्स्_३७४च्द्  
तेण ण मरामि मण्णूहि पूरिआ अज्ज जेण रे सुहअ । ह्स्स्_३७५अब्  
तग्गअमणा मरन्ती मा तुज्झ पुणो वि लग्गिस्सं । ह्स्स्_३७५च्द्  
अवरज्झसु वीसद्धं सव्वं ते सुहअ विसहिमो अम्हे । ह्स्स्_३७६अब्  
गुणणिब्भरम्मि हिअए पत्तिअ दोसा ण माअन्ति । ह्स्स्_३७६च्द्  
भरिउच्चरन्तपसरिअपिअसम्भरणपिसुणो वराईए । ह्स्स्_३७७अब्  
परिवाहो विअ दुक्खस्स वहï णअणट्ठिओ वाहो । ह्स्स्_३७७च्द्  
जं जं करेसि जं जं जम्पसि जह जह तुमं णिअच्छेसि । ह्स्स्_३७८अब्  
तं तम् अणुसिक्खिरीए दीहो दिअहो ण सम्पडï । ह्स्स्_३७८च्द्  
भण्डन्तीअ तणाइं सोत्तुं दिण्णाइ जाइ पहिअस्स । ह्स्स्_३७९अब्  
ताइ च्चेअ पहाए अज्जा आअड्ढï रुअन्ती । ह्स्स्_३७९च्द्  
वसणम्मि अणुव्विग्गा विहवम्मि अगव्विआ भए धीरा । ह्स्स्_३८०अब्  
होन्ति अहिण्णसहावा समेसु विसमेसु सप्पुरिसा । ह्स्स्_३८०च्द्  
अज्ज सहि केण गोसे कं पि मणे वल्लहं भरन्तेण । ह्स्स्_३८१अब्  
अम्हं मअणसराहअहिअअवणप्फोडणं गीअं । ह्स्स्_३८१च्द्  
उट्ठन्तमहारम्भे थणए दट्ठूण मुद्धवहुआए । ह्स्स्_३८२अब्  
ओसण्णकवोलाए णीससिअं पढमघरिणीए । ह्स्स्_३८२च्द्  
गरुअछुहाउलिअस्स वि वल्लहकरिणीमुहं भरन्तस्स । ह्स्स्_३८३अब्  
सरसो मुणालकवलो गअस्स हत्थे च्चिअ मिलाणो । ह्स्स्_३८३च्द्  
पसिअ पिए का कुविआ सुअणु तुमं परअणम्मि को कोवो । ह्स्स्_३८४अब्  
को हु परो णाह तुमं कीस अüण्णाण मे सत्ती । ह्स्स्_३८४च्द्  
एहिसि तुमं ति णिमिसं व जग्गिअं जामिणीअ पढमद्धं । ह्स्स्_३८५अब्  
सेसं सन्तावपरव्वसाइ वरिसं व वोलीणं । ह्स्स्_३८५च्द्  
अवलंवह मा सङ्कह ण इमा गहलङ्घिआ परिब्भमï । ह्स्स्_३८६अब्  
अत्थक्कगज्जिउब्भन्तहित्थहिअआ पहिअजाआ । ह्स्स्_३८६च्द्  
केसररअविच्छड्डे मअरन्दो होइ जेत्तिओ कमले । ह्स्स्_३८७अब्  
जï भमर तेत्तिओ अण्णहिं पि ता सोहसि भमन्तो । ह्स्स्_३८७च्द्  
पेच्छन्ति अणिमिसच्छा पहिआ हलिअस्स पिट्ठपण्डुरिअं । ह्स्स्_३८८अब्  
धूअं दुद्धसमुद्दुत्तरन्तलच्छिं विअ सअण्हा । ह्स्स्_३८८च्द्  
कस्स भरसि त्ति भणिए को मे अत्थि त्ति जम्पमाणीए । ह्स्स्_३८९अब्  
उव्विग्गरोइरीए अम्हे वि रुआविआ तीए । ह्स्स्_३८९च्द्  
पाअपडिअं अहव्वे किं दाणि ण उट्ठवेसि भत्तारं । ह्स्स्_३९०अब्  
एअं चिअ अवसाणं दूरं पि गअस्स पेम्मस्स । ह्स्स्_३९०च्द्  
तडविणिहिअग्गहत्था वारितरङ्गेहि घोलिरणिअंवा । ह्स्स्_३९१अब्  
सालूरी पडिविंवे पुरिसाअन्ति व्व पडिहाइ । ह्स्स्_३९१च्द्  
सिक्करिअमणिअमुहवेविआइ धुअहत्थसिञ्जिअव्वाइ । ह्स्स्_३९२अब्  
सिक्खन्तु वोडहीओ कुसुम्भ तुम्हं पसाएण । ह्स्स्_३९२च्द्  
जेत्तिअमेत्ता रच्छा णिअंव कह तेत्तिओ ण जाओ सि । ह्स्स्_३९३अब्  
जेण छिविज्जï गुरुअणलज्जोसरिओ वि सो सुहओ । ह्स्स्_३९३च्द्  
मरगअसूईविद्धं व मोत्तिअं पिअï आअअग्गीवो । ह्स्स्_३९४अब्  
मोरो पाउसआले तणग्गलग्गं उअअविन्दुं । ह्स्स्_३९४च्द्  
अज्जाइ णीलकञ्चुअभरिउव्वरिअं विहाइ थणवट्टं । ह्स्स्_३९५अब्  
जलभरिअजलहरन्तरदरुग्गअं चन्दविंवं व । ह्स्स्_३९५च्द्  
राअविरुद्धं व कहं पहिओ पहिअस्स साहï ससङ्कं । ह्स्स्_३९६अब्  
जत्तो अम्वाण दलं तत्तो दरणिग्गअं किं पि । ह्स्स्_३९६च्द्  
धण्णा ता महिलाओ जा दïअं सिविणए वि पेच्छन्ति । ह्स्स्_३९७अब्  
णिद्द च्चिअ तेण विणा ण एइ का पेच्छए सिविणं । ह्स्स्_३९७च्द्  
परिहरिअकणअकुण्डलगण्डत्थलमणहरेसु सवणेसु । ह्स्स्_३९८अब्  
अण्णुअ समअवसेणं परिहिज्जï तालवेण्टजुअं । ह्स्स्_३९८च्द्  
मज्झण्हपत्थिअस्स वि गिम्हे पहिअस्स हरï सन्तावं । ह्स्स्_३९९अब्  
हिअअट्ठिअजाआमुहमअङ्कजोण्हाजलप्पवहो । ह्स्स्_३९९च्द्  
भण को ण रूसï जणो पत्थिज्जन्तो अदेसआलम्मि । ह्स्स्_४००अब्  
रïवावडा रुवन्तं पिअं पि पुत्तं सवï माआ । ह्स्स्_४००च्द्  
डज्झसि डज्झसु कुत्थसि कुत्थसु अह फुडसि हिअअ ता फुडसु । ह्स्स्_४०१अब्  
तह वि परिसेसिओ च्चिअ सो खु मए गलिअसब्भावो । ह्स्स्_४०१च्द्  
दट्ठूण रन्दतुण्डग्गणिग्गअं णिअसुअस्स दाढग्गं । ह्स्स्_४०२अब्  
भोण्डी विणा वि कज्जेण गामणिअडे जवे चरï । ह्स्स्_४०२च्द्  
हेलाकरग्गकड्ढिअजलरिक्कं साअरं पआसन्तो । ह्स्स्_४०३अब्  
जअï अणिग्गहवडवग्गिभरिअगअणो गणाहिवई । ह्स्स्_४०३च्द्  
एएण च्चिअ कङ्केल्लि तुज्झ तं ण त्थि जं ण पज्जत्तं । ह्स्स्_४०४अब्  
उवमिज्जï जं तुह पल्लवेण वरकामिणीहत्थो । ह्स्स्_४०४च्द्  
रसिअ विअड्ढ विलासिअ समअण्णुअ सच्चअं असोओ सि । ह्स्स्_४०५अब्  
वरजुवïचलणकमलाहओ वि जं विअससि सअण्हं । ह्स्स्_४०५च्द्  
वलिणो वाआवंहे चोज्जं णिउणत्तणं च पअडन्तो । ह्स्स्_४०६अब्  
सुरसत्थकआणन्दो वामणरूवो हरी जअï । ह्स्स्_४०६च्द्  
विज्झाविज्जï जलणो गहवïधूआइ वित्थअसिहो वि । ह्स्स्_४०७अब्  
अणुमरणघणालिङ्गणपिअअमसुहसिज्जिरङ्गीए । ह्स्स्_४०७च्द्  
जारमसाणसमुब्भवभूइसुहप्फंससिज्जिरङ्गीए । ह्स्स्_४०८अब्  
ण समप्पï णवकावालिणीअ उद्धूलणारम्भो । ह्स्स्_४०८च्द्  
एक्को पण्हअï थणो वीओ पुलएइ णहमुहालिहिओ । ह्स्स्_४०९अब्  
पुत्तस्स पिअअमस्स अ मज्झणिसण्णाइ घरिणीअ । ह्स्स्_४०९च्द्  
एत्ताइ च्चिअ मोहं जणेइ वालत्तणे वि वट्टन्ती । ह्स्स्_४१०अब्  
गामणिधुआ विसलअ व्व वड्ढिआ काहिइ अणत्थं । ह्स्स्_४१०च्द्  
अपहुप्पन्तं महिमण्डलम्मि णहसण्ठिअं चिरं हरिणो । ह्स्स्_४११अब्  
ताराउप्फप्पअरञ्चिअं व तïअं पअं णमह । ह्स्स्_४११च्द्  
सुप्पü तïओ वि गओ जामो त्ति सहीउ कीस मं भणह । ह्स्स्_४१२अब्  
सेहालिआण गन्धो ण देइ सोत्तुं सुअह तुम्हे । ह्स्स्_४१२च्द्  
कह सो ण सम्भरिज्जï जो मे तह सण्ठिआइ अङ्गाइं । ह्स्स्_४१३अब्  
णिव्वत्तिए वि सुरए णिज्झाअï सुरअरसिओ व्व । ह्स्स्_४१३च्द्  
सुक्खन्तवहलकद्दमघम्मविसूरन्तकमढपाढीणं । ह्स्स्_४१४अब्  
दिट्ठं अïट्ठüव्वं कालेण तलं तडाअस्स । ह्स्स्_४१४च्द्  
चोरिअरअसद्धालुणि मा पुत्ति भम्मसु अन्धआरम्मि । ह्स्स्_४१५अब्  
अहिअअरं लक्खिज्जसि तमभरिए दीवअसिह व्व । ह्स्स्_४१५च्द्  
वाहित्ता पडिवअणं ण देइ रूसेइ एक्कमेक्कस्स । ह्स्स्_४१६अब्  
असई कज्जेण विणा पलिप्पमाणे णईकच्छे । ह्स्स्_४१६च्द्  
आम असï म्ह ओसर पïव्वए ण तुह मïलिअं गोत्तं । ह्स्स्_४१७अब्  
किं उण जणस्स जाअ व्व चण्डिलं ता ण कामेमो । ह्स्स्_४१७च्द्  
णिद्दं लहन्ति कहिअं सुणन्ति खलिअक्खरं ण जम्पन्ति । ह्स्स्_४१८अब्  
जाहि ण दिट्ठो सि तुमं ताओ च्चिअ सुहअ सुहिआओ । ह्स्स्_४१८च्द्  
वालअ तुमाइ दिण्णं कण्णे काऊण वोरसङ्घाडिं । ह्स्स्_४१९अब्  
लज्जालुइणी वि वहू घरं गआ गामरच्छाए । ह्स्स्_४१९च्द्  
अह सो विलक्खहिअओ मए अहव्वाइ अगहिआणुणओ । ह्स्स्_४२०अब्  
परवज्जणच्चिरीहिं तुम्हेहि उवेक्खिओ णिन्तो । ह्स्स्_४२०च्द्  
दीसन्तो णअणसुहो णिव्वुदिजणणो करेहि वि छिवन्तो । ह्स्स्_४२१अब्  
अब्भत्थिओ ण लब्भï चन्दो व्व पिओ कलाणिलओ । ह्स्स्_४२१च्द्  
जे लीणभमरभरभग्गगोच्छआ आसि णïअडुच्छङ्गे । ह्स्स्_४२२अब्  
कालेण वञ्जुला पिअवअस्स ते खण्णुआ जाआ । ह्स्स्_४२२च्द्  
खणभङ्गुरेण पेम्मेण माउआ दूमिअ म्हि एत्ताहे । ह्स्स्_४२३अब्  
सिविणअणिहिलम्भेण व दिट्ठपणट्ठेण लोअम्मि । ह्स्स्_४२३च्द्  
चाओ सहावसरलं विच्छुहï सरं गुणम्मि णिवडन्तं । ह्स्स्_४२४अब्  
वङ्कस्स उज्जुअस्स अ संवन्धो किं चिरं होइ । ह्स्स्_४२४च्द्  
पढमं वामणविहिणा पच्छा हु कओ विअम्भमाणेण । ह्स्स्_४२५अब्  
थणजुअलेण इमीए महुमहणेण व्व वलिवन्धो । ह्स्स्_४२५च्द्  
मालïकुसुमाइ कुलुञ्चिऊण मा जाण णिव्वुओ सिसिरो । ह्स्स्_४२६अब्  
काअव्वा अज्ज वि णिग्गुणाण कुन्दाण सामिद्धी । ह्स्स्_४२६च्द्  
तुङ्गाण विसेसणिरन्तराण सरसवणलद्धसोहाणं । ह्स्स्_४२७अब्  
कअकज्जाण भडाण व थणाण पडणं पि रमणिज्जं । ह्स्स्_४२७च्द्  
परिमलणसुहा गरुआ अलद्धविवरा सलक्खणाहरणा । ह्स्स्_४२८अब्  
थणआ कव्वालाअ व्व कस्स हिअए ण लग्गन्ति । ह्स्स्_४२८च्द्  
खिप्पï हारो थणमण्डलाहि तरुणीहि रमणपरिरम्भे । ह्स्स्_४२९अब्  
अच्चिअगुणा वि गुणिणो लहन्ति लहुअत्तणं काले । ह्स्स्_४२९च्द्  
अण्णो को वि सहावो वम्महसिहिणो हला हआसस्स । ह्स्स्_४३०अब्  
विज्झाइ णीरसाणं हिअए सरसाण पज्जलï । ह्स्स्_४३०च्द्  
तह तस्स माणपरिवड्ढिअस्स चिरपणअवद्धमूलस्स । ह्स्स्_४३१अब्  
मामि पडन्तस्स सुओ सद्दो वि ण पेम्मरुक्खस्स । ह्स्स्_४३१च्द्  
पाअपडिओ ण गणिओ पिअं भणन्तो वि अप्पिअं भणिओ । ह्स्स्_४३२अब्  
वच्चन्तो वि ण रुद्धो भण कस्स कए कओ माणो । ह्स्स्_४३२च्द्  
पुसï खणं धुअï खणं पप्फोडï तक्खणं अआणन्ती । ह्स्स्_४३३अब्  
मुद्धवहू थणवट्टे दिण्णं दïएण णक्खवअं । ह्स्स्_४३३च्द्  
वासारत्ते उण्णअपओहरे जोव्वणे व्व वोलीणे । ह्स्स्_४३४अब्  
पढमेक्ककासकुसुमं दीसï पलिअं व धरणीए । ह्स्स्_४३४च्द्  
कत्थ गअंअ रïविंवं कत्थ पणट्ठाउ चन्दताराउ । ह्स्स्_४३५अब्  
गअणे वलाअवन्तिं कालो होरं व कट्ठेइ । ह्स्स्_४३५च्द्  
अविरलपडन्तणवजलधारारज्जुघडिअं पअत्तेण । ह्स्स्_४३६अब्  
अपहुत्तो उक्खिविउं रसï व मेहो महिं उअह । ह्स्स्_४३६च्द्  
ओ हिअअ ओहिदिअहं तïआ पडिवज्जिऊण दïअस्स । ह्स्स्_४३७अब्  
अत्थक्काउल वीसम्भघाइ किं तï समाढत्तं । ह्स्स्_४३७च्द्  
जो वि ण आणï तस्स वि कहेइ भग्गाइ तेण वलआइं । ह्स्स्_४३८अब्  
अïउज्जुआ वराई अहव पिओ से हआसाए । ह्स्स्_४३८च्द्  
सामाइ गरुअजोव्वणविसेसभरिए कवोलमूलम्मि । ह्स्स्_४३९अब्  
पिज्जï अहोमुहेण व कण्णवअंसेण लावण्णं । ह्स्स्_४३९च्द्  
सेउल्लिअसव्वङ्गी गोत्तग्गहणेण तस्स सुहअस्स । ह्स्स्_४४०अब्  
दूइं अप्पाहेन्ती तस्सेअ घरङ्गणं पत्ता । ह्स्स्_४४०च्द्  
जम्मन्तरे वि चलणे जीएणं मअण तुज्झ अच्चिस्सं । ह्स्स्_४४१अब्  
जï तं पि तेण वाणेण विज्झसे जेण हं विद्धा । ह्स्स्_४४१च्द्  
णिअवक्खारोविअदेहभारणिउणं रसं लहन्तेण । ह्स्स्_४४२अब्  
विअसाविऊण पिज्जï मालïकलिआ महुअरेण । ह्स्स्_४४२च्द्  
कुरुणाहो विअ पहिओ दुम्मिज्जï माहवस्स मिलिएण । ह्स्स्_४४३अब्  
भीमेण जहिच्छाए दाहिणवाएण छिप्पन्तो । ह्स्स्_४४३च्द्  
जाव ण कोसविआसं पावï ईसीसि मालईकलिआ । ह्स्स्_४४४अब्  
मअरन्दपाणलोहिल्ल भमर ताव च्चिअ मलेसि । ह्स्स्_४४४च्द्  
अकअण्णुअ तुज्झ कए पाउसराईसु जं मए खुण्णं । ह्स्स्_४४५अब्  
उप्पेक्खामि अलज्जिर अज्ज वि तं गामचिक्खिल्लं । ह्स्स्_४४५च्द्  
रेहï गलन्तकेसक्खलन्तकुण्डलललन्तहारलआ । ह्स्स्_४४६अब्  
अद्धुप्पïआ विज्जाहरि व्व पुरिसाइरी वाला । ह्स्स्_४४६च्द्  
जï भमसि भमसु एमेअ कण्ह सोहग्गगव्विरो गोट्ठे । ह्स्स्_४४७अब्  
महिलाणं दोसगुणे विआरिउं जï खमो सि तुमं । ह्स्स्_४४७च्द्  
सञ्झासमए जलपूरिअञ्जलिं विहडिएक्कवामअरं । ह्स्स्_४४८अब्  
गोरीअ कोसपाणुज्जअं व पमहाहिवं णमह । ह्स्स्_४४८च्द्  
गामणिणो सव्वासु वि पिआसु अणुमरणगहिअवेसासु । ह्स्स्_४४९अब्  
मम्मच्छेएसु वि वल्लहाइ उवरिं वलï दिट्ठी । ह्स्स्_४४९च्द्  
मामि सरिसक्खराण वि अत्थि विसेसो पअम्पिअव्वाणं । ह्स्स्_४५०अब्  
णेहमïआणम् अण्णो अण्णो उवरोहमïआणं । ह्स्स्_४५०च्द्  
हिअआहिन्तो पसरन्ति जाइ अण्णाइ ताइ वअणाइ । ह्स्स्_४५१अब्  
ओसरसु किं इमेहिं अहरन्तरमेत्तभणिएहिं । ह्स्स्_४५१च्द्  
कह सा सोहग्गगुणं मए समं वहï णिग्घिण तुमम्मि । ह्स्स्_४५२अब्  
जीअ हरिज्जï णामं हरिऊण अ दिज्जए मज्झ । ह्स्स्_४५२च्द्  
सहि साहसु सब्भावेण पुच्छिमो किं असेसमहिलाणं । ह्स्स्_४५३अब्  
वड्ढन्ति करत्थ च्चिअ वलआ दïए पüत्थम्मि । ह्स्स्_४५३च्द्  
भमï परिदो विसूरï उक्खिविउं से करं पसारेइ । ह्स्स्_४५४अब्  
करिणो पङ्कक्खुत्तस्स णेहणिअलाविआ करिणी । ह्स्स्_४५४च्द्  
रïकेलिहिअणिअंसणकरकिसलअरुद्धणअणजुअलस्स । ह्स्स्_४५५अब्  
रुद्दस्स तïअणअणं पव्वïपरिउंविअं जअï । ह्स्स्_४५५च्द्  
धावï पुरओ पासेसु भमï दिट्ठीपहम्मि सण्ठाइ । ह्स्स्_४५६अब्  
णवलïकरस्स तुह हलिअüत्त दे पहरसु वराइं । ह्स्स्_४५६च्द्  
कारिमम् आणन्दवडं भामिज्जन्तं वहूअ सहिआहिं । ह्स्स्_४५७अब्  
पेच्छï कुमारिजारो हासुम्मीसेहि अच्छीहिं । ह्स्स्_४५७च्द्  
सणिअं सणिअं ललिअङ्गुलीअ मअणवडलाअणणिहेण । ह्स्स्_४५८अब्  
वन्धï धवलव्वणवट्टअं व वणिआहरे तरुणी । ह्स्स्_४५८च्द्  
रïविरमलज्जिआओ अप्पत्तणिअंसणाउ सहस त्ति । ह्स्स्_४५९अब्  
ढक्कन्ति पिअअमालिङ्गणेण जहणं कुलवहूओ । ह्स्स्_४५९च्द्  
पाअडिअं सोहग्गं तंवाए उअह गोट्ठमज्झम्मि । ह्स्स्_४६०अब्  
दुट्ठवुसहस्स सिङ्गे अच्छिउडं कण्डुअन्तीए । ह्स्स्_४६०च्द्  
उअ सम्भमविक्खित्तं रमिअव्वअलम्पडाइ असईए । ह्स्स्_४६१अब्  
णवरङ्गअं कुडङ्गे धअं व दिण्णं अविणअस्स । ह्स्स्_४६१च्द्  
हत्थप्फंसेण जरग्गवी वि पण्हअï दोहअगुणेण । ह्स्स्_४६२अब्  
अवलोइअपण्हुइरिं पुत्तअ पुण्णेहि पाविहिसि । ह्स्स्_४६२च्द्  
मसिणं चङ्कम्मन्ती पए पए कुणï कीस मुहभङ्गं । ह्स्स्_४६३अब्  
णूणं से मेहलिआ जहणगअं छिवï णहवन्तिं । ह्स्स्_४६३च्द्  
संवाहणसुहरसतोसिएण देन्तेण तुह करे लक्खं । ह्स्स्_४६४अब्  
चलणेण विक्कमाइच्चचरिअम् अनुसिक्खिअं तिस्सा । ह्स्स्_४६४च्द्  
पाअपडणाण मुद्धे रहसवलामोडिचुंविअव्वाणं । ह्स्स्_४६५अब्  
दंसणमेत्तपसण्णे चुक्का सि सुहाण वहुआणं । ह्स्स्_४६५च्द्  
दे सुअणु पसिअ एण्हिं पुणो वि सुलहाइ रूसिअव्वाइं । ह्स्स्_४६६अब्  
एसा मअच्छि मअलञ्छणुज्जला गलï छणराई । ह्स्स्_४६६च्द्  
आवण्णाइ कुलाइं दो च्चिअ जाणन्ति उण्णïं णेउं । ह्स्स्_४६७अब्  
गोरीअ हिअअदïओ अहवा सालाहणणरिन्दो । ह्स्स्_४६७च्द्  
णिक्खन्धदुरारोहं पुत्तअ मा पाडलिं समारुहसु । ह्स्स्_४६८अब्  
आरूढणिवडिआ के इमीअ ण कआ हआसाए । ह्स्स्_४६८च्द्  
गामणिघरम्मि अत्ता एक्क च्चिअ पाडला इहग्गामे । ह्स्स्_४६९अब्  
वहुपाडलं च सीसं दिअरस्स ण सुन्दरं एअं । ह्स्स्_४६९च्द्  
अण्णाण वि होन्ति मुहे पम्हलधवलाइ दीहकसणाइ । ह्स्स्_४७०अब्  
णअणाइ सुन्दरीणं तह वि हु दट्ठुं ण आणन्ति । ह्स्स्_४७०च्द्  
हंसेहि व तुह रणजलअसमअभअचलिअविहलवक्खेहिं । ह्स्स्_४७१अब्  
परिसेसिअपोम्मासेहि माणसं गम्मï रिऊहिं । ह्स्स्_४७१च्द्  
दुग्गअघरम्मि घरिणी रक्खन्ती आउलत्तणं पïणो । ह्स्स्_४७२अब्  
पुच्छिअदोहलसद्धा पुणो वि उअअं चिअ कहेइ । ह्स्स्_४७२च्द्  
आअंवलोअणाणं ओल्लंसुअपाअडोरुजहणाणं । ह्स्स्_४७३अब्  
अवरण्हमज्जिरीणं कएण कामो वहï चावं । ह्स्स्_४७३च्द्  
के उव्वरिआ के इह ण खण्डिआ के ण लुत्तगुरुविहवा । ह्स्स्_४७४अब्  
णहराइ वेसिणीओ गणणारेहाउ व वहन्ति । ह्स्स्_४७४च्द्  
विरहेण मन्दरेण व हिअअं दुद्धोअहिं व महिऊण । ह्स्स्_४७५अब्  
उम्मूलिआइ अव्वो अम्हं रअणाइ व सुहाइं । ह्स्स्_४७५च्द्  
उज्जुअरए ण तूसï वङ्कम्मि वि आअमं विअप्पेइ । ह्स्स्_४७६अब्  
एत्थ अहव्वाइ मए पिए पिअं कह णु काअव्वं । ह्स्स्_४७६च्द्  
वहुविहविलासरसिए सुरए महिलाण को उवज्झाओ । ह्स्स्_४७७अब्  
सिक्खï असिक्खिआइ वि सव्वो णेहाणुवन्धेण । ह्स्स्_४७७च्द्  
वण्णवसिए विअत्थसि सच्चं चिअ सो तुए ण सम्भविओ । ह्स्स्_४७८अब्  
ण हु होन्ति तम्मि दिट्ठे सुत्थावत्थाइ अङ्गाइं । ह्स्स्_४७८च्द्  
आसण्णविवाहदिणे अहिणववहुसङ्गमुस्सुअमणस्स । ह्स्स्_४७९अब्  
पढमघरिणीअ सुरअं वरस्स हिअए ण सण्ठाइ । ह्स्स्_४७९च्द्  
जï लोअणिन्दिअं जï अमङ्गलं जï वि मुक्कमज्जाअं । ह्स्स्_४८०अब्  
पुप्फवïदंसणं तह वि देइ हिअअस्स णिव्वाणं । ह्स्स्_४८०च्द्  
जï ण छिवसि पुप्फवïं पुरओ ता कीस वारिओ ठासि । ह्स्स्_४८१अब्  
छित्तो सि चुलचुलन्तेहि धाविऊण ăम्ह हत्थेहि । ह्स्स्_४८१च्द्  
उज्जागरअकसाइअगरुअच्छी मोहमण्डणविलक्खा । ह्स्स्_४८२अब्  
लज्जï लज्जालुइणी सा सुहअ सहीण वि वराई । ह्स्स्_४८२च्द्  
ण वि तह अïगरुएण वि तम्मï हिअए भरेण गब्भस्स । ह्स्स्_४८३अब्  
जह विवरीअणिहुअणं पिअम्मि सोण्हा अपावन्ती । ह्स्स्_४८३च्द्  
अगणिअजणाववाअं अवहत्थिअगुरुअणं वराईए । ह्स्स्_४८४अब्  
तुह गलिअदंसणासाइ तीअ वलिउं चिरं रुण्णं । ह्स्स्_४८४च्द्  
हिअअं हिअए णिहिअं चित्तालिहिअ व्व तुह मुहे दिट्ठी । ह्स्स्_४८५अब्  
आलिङ्गणरहिआइं णवरं झिज्जन्ति अङ्गाइं । ह्स्स्_४८५च्द्  
अहअं विओअतणुई दुसहो विरहाणलो चलं जीअं । ह्स्स्_४८६अब्  
अप्पाहिज्जü किं सहि जाणसि तं चेअ जं जुत्तं । ह्स्स्_४८६च्द्  
तुह विरहुज्जागरओ सिविणे वि ण देइ दंसणसुहाइ । ह्स्स्_४८७अब्  
वाहेण पहालोअणविणोअणं से हअं तं पि । ह्स्स्_४८७च्द्  
अण्णावराहकुविओ जह तह कालेण गच्छï पसाअं । ह्स्स्_४८८अब्  
वेसत्तणावराहे कुविअं कह तं पसाएमि । ह्स्स्_४८८च्द्  
दीससि पिआइ जम्पसि सब्भावो सुहअ एत्तिओ च्चेअ । ह्स्स्_४८९अब्  
फालेइऊण हिअअं साहसु को दावए कस्स । ह्स्स्_४८९च्द्  
उअअं लहिउं उत्ताणिआणणा होन्ति के वि सविसेसं । ह्स्स्_४९०अब्  
रित्ता णमन्ति सुइरं रहट्टघडिअ व्व कापुरिसा । ह्स्स्_४९०च्द्  
भग्गपिअसङ्गमं केत्तिअं व जोण्हाजलं णहसरम्मि । ह्स्स्_४९१अब्  
चन्दअरपणालणिझरणिवहपडन्तं ण णिट्ठाइ । ह्स्स्_४९१च्द्  
सुन्दरजुआणजणसङ्कुले वि तुह दंसणं विमग्गन्ती । ह्स्स्_४९२अब्  
रण्णे व भमï दिट्ठी वराइआए समुव्विग्गा । ह्स्स्_४९२च्द्  
अïकोवणा वि सासू रुआविआ गअवईअ सोण्हाए । ह्स्स्_४९३अब्  
पाअपडनोणआए दोसु वि गलिएसु वलएसु । ह्स्स्_४९३च्द्  
रोवन्ति व्व अरण्णे दूसहरïकिरिणफंससन्तत्ता । ह्स्स्_४९४अब्  
अïतारझिल्लिविरुएहि पाअवा गिम्हमज्झण्हे । ह्स्स्_४९४च्द्  
पढमणिलीणमहुरमहुलोहिल्लालिउलवद्धझङ्कारं । ह्स्स्_४९५अब्  
अहिमअरकिरणणिउरुंवचुंविअं दलï कमलवणं । ह्स्स्_४९५च्द्  
गोत्तक्खलणं सोऊण पिअअमे अज्ज तीअ छणदिअहे । ह्स्स्_४९६अब्  
वज्झमहिसस्स माल व्व मण्डणं उअह पडिहाइ । ह्स्स्_४९६च्द्  
महमहï मलअवाओ अत्ता वारेइ मं घरा णिन्तिं । ह्स्स्_४९७अब्  
अङ्कोल्लपरिमलेण वि जो क्खु मुओ सो मुओ च्चेअ । ह्स्स्_४९७च्द्  
मुहपेच्छओ पई से सा वि हु सविसेसदंसणुम्मïआ । ह्स्स्_४९८अब्  
दो वि कअत्था पुहïं अमहिलपुरिसं व मण्णन्ति । ह्स्स्_४९८च्द्  
खेमं कत्तो खेमं जो सो खुज्जंवओ घरद्दारे । ह्स्स्_४९९अब्  
तस्स किर मत्थआओ को वि अणत्थो समुप्पण्णो । ह्स्स्_४९९च्द्  
रसिअजणहिअअदïए कïवच्छलपमुहसुकïणिम्मïए । ह्स्स्_५००अब्  
सत्तसअम्मि समत्तं पञ्चमगाहासअं एअं । ह्स्स्_५००च्द्  
आउच्छणविच्छाअं जाआइ मुहं णिअच्छमाणेण । ह्स्स्_५०१अब्  
पहिएण सोअणिअलाविएण गन्तुं चिअ ण इट्ठं । ह्स्स्_५०१च्द्  
सूईवेहे मुसलं विच्छुहमाणेण डड्ढलोएण । ह्स्स्_५०२अब्  
एक्कग्गामे वि पिओ समेहि अच्छीहि वि ण दिट्ठो । ह्स्स्_५०२च्द्  
अज्जं पि दाव एक्कं मा मं वारेहि पिअसहि रुअन्तिं । ह्स्स्_५०३अब्  
कल्लिं उण तम्मि गए जï ण मुआ ता ण रोइस्सं । ह्स्स्_५०३च्द्  
एहि त्ति वाहरन्तम्मि पिअअमे उअह ओणअमुहीए । ह्स्स्_५०४अब्  
विउणावेढिअजहणत्थलाइ लज्जोणअं हसिअं । ह्स्स्_५०४च्द्  
मारेसि कं ण मुद्धे इमेण रत्तन्ततिक्खविसमेण । ह्स्स्_५०५अब्  
भुलआचावविणिग्गअतिक्खअरद्धच्छिभल्लेण । ह्स्स्_५०५च्द्  
तुह दंसणे सअण्हा सद्दं सोऊण णिग्गआ जाइं । ह्स्स्_५०६अब्  
तï वोलीणे ताइं पआइ वोढव्वआ जाआ । ह्स्स्_५०६च्द्  
ईसामच्छररहिए हि णिव्विआरेहि मामि अच्छीहिं । ह्स्स्_५०७अब्  
एण्हिं जणो जणम् मिव णिअच्छए कुह ण झिज्जामो । ह्स्स्_५०७च्द्  
वाउद्धअसिचअविहाविओरुदिट्ठेण दन्तमग्गेण । ह्स्स्_५०८अब्  
वहुमाआ तोसिज्जï णिहाणकलसस्स व मुहेण । ह्स्स्_५०८च्द्  
हिअअम्मि वससि ण करेसि मण्णुअं तह वि णेहभरिएहिं । ह्स्स्_५०९अब्  
सङ्किज्जसि जुअïसहावगलिअधीरेहि अम्हेहिं । ह्स्स्_५०९च्द्  
अण्णं पि किं पि पाविहिसि मूढ मा तम्म दुक्खमेत्तेण । ह्स्स्_५१०अब्  
हिअअ पराहीणजणं महन्त तुह केत्तिअं एअं । ह्स्स्_५१०च्द्  
वेसो सि जीअ पंसुल अहिअअरं सा हु वल्लहा तुज्झ । ह्स्स्_५११अब्  
इअ जाणिऊण वि मए ण ईसिअं डड्ढपेम्मस्स । ह्स्स्_५११च्द्  
सा आम सुहअ गुणरूअसोहिरी आम णिग्गुणा अहअं । ह्स्स्_५१२अब्  
भण तीअ जो ण सरिसो किं सो सव्वो जणो मरü । ह्स्स्_५१२च्द्  
सन्तम् असन्तं दुक्खम् सुहं च जाओ घरस्स जाणन्ति । ह्स्स्_५१३अब्  
ता पुत्तअ महिलाओ सेसाउ जरा मणुस्साणं । ह्स्स्_५१३च्द्  
हसिएहि उवालम्भा अच्चुवआरेहि खिज्जिअव्वाइं । ह्स्स्_५१४अब्  
अंसूहि भण्डणाइं एसो मग्गो सुमहिलाणं । ह्स्स्_५१४च्द्  
उल्लावो मा दिज्जü लोअविरुद्धं ति णाम काऊण । ह्स्स्_५१५अब्  
समुहावडिए को उण वेसे दिट्ठिं ण पाडेइ । ह्स्स्_५१५च्द्  
साहीणपिअअमो दुग्गओ वि मण्णï कअत्थम् अप्पाणं । ह्स्स्_५१६अब्  
पिअरहिओ उण पुहविं पि पाविउं दुग्गओ च्चेअ । ह्स्स्_५१६च्द्  
किं रुअसि किं व सोअसि किं कुप्पसि सुअणु एक्कमेक्कस्स । ह्स्स्_५१७अब्  
पेम्मं विसं व विसमं साहसु को रुम्भिउं तरï । ह्स्स्_५१७च्द्  
ते अ जुआणा ता गामसम्पआ तं च अम्ह तारुण्णं । ह्स्स्_५१८अब्  
अक्खाणअं व लोओ कहेइ अम्हे वि तं सुणिमो । ह्स्स्_५१८च्द्  
वाहोहभरिअगण्डाहराइ भणिअं विलक्खहसिरीए । ह्स्स्_५१९अब्  
अज्ज वि किं रूसिज्जï सवहावत्थं गअं पेम्मं । ह्स्स्_५१९च्द्  
वण्णग्घअतुप्पमुहिं जो मं अïआअरेण चुंवन्तो । ह्स्स्_५२०अब्  
एण्हिं सो भूसणभूसिअं पि अलसाअï छिवन्तो । ह्स्स्_५२०च्द्  
णीलवडपाउअङ्गि त्ति मा हु णं परिहरिज्जासु । ह्स्स्_५२१अब्  
पट्टंसुअं पि णद्धं रअम्मि अवणिज्जï च्चेअ । ह्स्स्_५२१च्द्  
सच्चं कलहे कलहे सुरआरम्भा पुणो णवा होन्ति । ह्स्स्_५२२अब्  
माणो उण माणंसिणि गरुओ पेम्मं विणासेइ । ह्स्स्_५२२च्द्  
माणुम्मत्ताइ मए अकारणं कारणं कुणन्तीए । ह्स्स्_५२३अब्  
अद्दंसणेण पेम्मं विणासिअं पोढवाएण । ह्स्स्_५२३च्द्  
अणुऊलं चिअ वोत्तुं वहुवल्लह वल्लहे वि वेसे वि । ह्स्स्_५२४अब्  
कुविअं च पसाएउं सिक्खï लोओ तुमाहिन्तो । ह्स्स्_५२४च्द्  
लज्जा चत्ता सीलं च खण्डिअं अजसघोसणा दिण्णा । ह्स्स्_५२५अब्  
जस्स कएणं पिअसहि सो च्चेअ जणो जणो जाओ । ह्स्स्_५२५च्द्  
हसिअं अïट्ठदन्तं भमिअम् अणिक्कन्तदेहलीदेसं । ह्स्स्_५२६अब्  
दिट्टम् अणुक्खित्तमुहं एसो मग्गो कुलवहूणं । ह्स्स्_५२६च्द्  
धूलिमïलो वि पङ्कङ्किओ वि तणरïअदेहभरणो वि । ह्स्स्_५२७अब्  
तह वि गïन्दो गरुअत्तणेण ढक्कं समुव्वहï । ह्स्स्_५२७च्द्  
करमरि कीस ण गम्मï को गव्वो जेण मसिणगमणा सि । ह्स्स्_५२८अब्  
अदिट्ठदन्तं हसिरीअ जम्पिअं चोर जाणिहिसि । ह्स्स्_५२८च्द्  
थोरंसुएहि रुण्णं सवत्तिवग्गेण पुप्फवïआए । ह्स्स्_५२९अब्  
भुअसिहरं पïणो पेच्छिऊण सिरलग्गतुप्पलिअं । ह्स्स्_५२९च्द्  
लोओ जूरï जूरü वअणिज्जं होइ होउ तं णाम । ह्स्स्_५३०अब्  
एहि णिमज्जसु पासे पुप्फवï ण एइ मे णिद्दा । ह्स्स्_५३०च्द्  
जं जं पुलएमि दिसं पुरओ लिहिओ व्व ईससे तत्थ । ह्स्स्_५३१अब्  
तुह पडिमापरिवाडिं वहï व सअलं दिसाचक्कं । ह्स्स्_५३१च्द्  
ओसरï धुणï साहं खोक्खामुहलो पुणो समुल्लिहï । ह्स्स्_५३२अब्  
जंवूफलं ण गेण्हï भमरो त्ति कई पढमडक्को । ह्स्स्_५३२च्द्  
ण छिवï हत्तेण कई कण्डूइभएण पत्तलणिउञ्जे । ह्स्स्_५३३अब्  
दरलंविगोच्छकïकच्छुसच्छहं वाणरीहत्थं । ह्स्स्_५३३च्द्  
सरसा वि सूसï च्चिअ जाणï दुक्खाइ मुद्धहिअआ वि । ह्स्स्_५३४अब्  
रत्ता वि पण्डुर च्चिअ जाआ वरई तुह विओए । ह्स्स्_५३४च्द्  
आरुहï जुण्णअं खुज्जअं पि जं उअह वल्लरी तüसी । ह्स्स्_५३५अब्  
णीलुप्पलपरिमलवासिअस्स सरअस्स सो दोसो । ह्स्स्_५३५च्द्  
उप्पहपहाविअजणो पविअम्भिअकलअलो पहअतूरो । ह्स्स्_५३६अब्  
अव्वो सो च्चेअ छणो तेण विणा गामडाहो व्व । ह्स्स्_५३६च्द्  
उल्लावन्तेण ण होइ कस्स पासट्ठिएण थड्डेण । ह्स्स्_५३७अब्  
सङ्का मसाणपाअवलंविअचोरेण व खलेण । ह्स्स्_५३७च्द्  
असमत्तगरुअकज्जे एण्हिं पहिए घरं णिअत्तन्ते । ह्स्स्_५३८अब्  
णवपाउसो पिउच्छा हसï व कुडअट्टहासेहिं । ह्स्स्_५३८च्द्  
दट्ठूण उण्णमन्ते मेहे आमुक्कजीविआसाए । ह्स्स्_५३९अब्  
पहिअघरिणीअ डिम्भो ओरुण्णमुहीअ सच्चविओ । ह्स्स्_५३९च्द्  
अविहवलक्खणवलअं ठाणं णेन्तो पुणो पुणो गलिअं । ह्स्स्_५४०अब्  
सहिसत्थो च्चिअ माणंसिणीअ वलआरओ जाओ । ह्स्स्_५४०च्द्  
पहिअवहू विवरन्तरगलिअजलोल्ले घरे अणोल्लं पि । ह्स्स्_५४१अब्  
उद्देसं अविरअवाहसलिलणिवहेण ओल्लेइ । ह्स्स्_५४१च्द्  
जीहाइ कुणन्ति पिअं होन्ति अ हिअअम्मि णिव्वुइं काउं । ह्स्स्_५४२अब्  
पीडिज्जन्ता वि रसं जणेन्ति उच्छू कुलीणा अ । ह्स्स्_५४२च्द्  
दीसï ण चूअमüलं अत्ता ण अ वाइ मलअगन्धवहो । ह्स्स्_५४३अब्  
पत्तं वसन्तमासं साहï उक्कण्ठिअं चेअ । ह्स्स्_५४३च्द्  
अंववणे भमरüलं ण विणा कज्जेण ऊसुअं भमï । ह्स्स्_५४४अब्  
कत्तो जलणेण विणा धूमस्स सिहाउ दीसन्ति । ह्स्स्_५४४च्द्  
दïअकरग्गहलुलिओ धम्मिल्लो सीहुगन्धिअं वअणं । ह्स्स्_५४५अब्  
मअणम्मि एत्तिअं चिअ पसाहणं हरï तरुणीणं । ह्स्स्_५४५च्द्  
गामतरुणीउ हिअअं हरन्ति छेआण थणहरिल्लीओ । ह्स्स्_५४६अब्  
मअणे कुसुम्भराइल्लकञ्चुआभरणमेत्ताओ । ह्स्स्_५४६च्द्  
आलोअन्त दिसाओ ससन्त जम्भन्त गन्त रोअन्त । ह्स्स्_५४७अब्  
मुच्छन्त पडन्त खलन्त पहिअ किं ते पüत्थेण । ह्स्स्_५४७च्द्  
दट्ठूण तरुणसुरअं विविहविलासेहि करणसोहिल्लं । ह्स्स्_५४८अब्  
दीवो वि तग्गअमणो गअं पि तेल्लं ण लक्खेइ । ह्स्स्_५४८च्द्  
पुणरुत्तकरप्फालणम् उहअतडुल्लिहणपीडणसआइं । ह्स्स्_५४९अब्  
जूहाहिवस्स माए पुणो वि जï णम्मआ सहï । ह्स्स्_५४९च्द्  
वोडसुणओ विवण्णो अत्ता मत्ता पई वि अण्णत्थो । ह्स्स्_५५०अब्  
फडही वि मोडिआ महिसएण को कस्स साहेउ । ह्स्स्_५५०च्द्  
सकअग्गहरहसुत्ताणिआणणा पिअï पिअमुहविइण्णं । ह्स्स्_५५१अब्  
थोअं थोअं रोसोसहं व उअ माणिणी मïरं । ह्स्स्_५५१च्द्  
गिरिसोत्तो त्ति भुअङ्गं महिसो जीहाइ लिहï सन्तत्तो । ह्स्स्_५५२अब्  
महिसस्स कण्हपत्थरझरो त्ति सप्पो पिअï लालं । ह्स्स्_५५२च्द्  
पञ्जरसारिं अत्ता ण णेसि किं एत्थ रïहराहिन्तो । ह्स्स्_५५३अब्  
वीसम्भजम्पिआइं एसा लोआण पअडेइ । ह्स्स्_५५३च्द्  
एद्दहमेत्ते गामे ण पडï भिक्क त्ति कीस मं भणसि । ह्स्स्_५५४अब्  
धम्मिअ करञ्जभञ्जअ जं जीअसि तं पि दे वहुअं । ह्स्स्_५५४च्द्  
जन्तिअ गुलं विमग्गसि ण अ मे इच्छाइ वाहसे जन्तं । ह्स्स्_५५५अब्  
अणरसिअ किं ण आणसि ण रसेण विणा गुलो होइ । ह्स्स्_५५५च्द्  
पत्तणिअंवप्फंसा ण्हाणुत्तिण्णाइ सामलङ्गीए । ह्स्स्_५५६अब्  
जलविन्दुएहि चिहुरा रुअन्ति वन्धस्स व भएण । ह्स्स्_५५६च्द्  
गामङ्गणणिअडिअकण्हवक्ख वड तुज्झ दूरम् अणुलग्गो । ह्स्स्_५५७अब्  
तत्तिल्लपडिक्खअभोइओ वि गामो ण उव्विग्गो । ह्स्स्_५५७च्द्  
सुप्पं डड्ढं चणआ ण भज्जिआ सो जुआ अïक्कन्तो । ह्स्स्_५५८अब्  
अत्ता वि घरे कुविआ भूआण व वाइओ वंसो । ह्स्स्_५५८च्द्  
पिसुणेन्ति कामिणीणं जललुक्कपिआवऊहणसुहेल्लिं । ह्स्स्_५५९अब्  
कण्डïअकवोलुप्फुल्लणिच्चलच्छीइ वअणाइ । ह्स्स्_५५९च्द्  
अहिणवपाउसरसिएसु स्ŏहï सामाइएसु दिअहेसु । ह्स्स्_५६०अब्  
रहसपसारिअगीवाण णच्चिअं मोरवुन्दाणं । ह्स्स्_५६०च्द्  
महिसक्खन्धविलग्गं घोलï सिङ्गाहअं सिमिसिमन्तं । ह्स्स्_५६१अब्  
आहअवीणाझङ्कारसद्दमुहलं मसअवुन्दं । ह्स्स्_५६१च्द्  
रेहन्ति कुमुअदलणिच्चलट्ठिआ मत्तमहुअरणिहाआ । ह्स्स्_५६२अब्  
ससिअरणीसेसपणासिअस्स गण्ठि व्व तिमिरस्स । ह्स्स्_५६२च्द्  
उअह तरुकोडराओ णिक्कन्तं पूसुआण रिञ्छोलिं । ह्स्स्_५६३अब्  
सरए जरिओ व्व दुमो पित्तं व सलोहिअं वमï । ह्स्स्_५६३च्द्  
धाराधुव्वन्तमुहा लंविअवक्खा णिउञ्चिअग्गीवा । ह्स्स्_५६४अब्  
वïवेढणेसु काआ सूलाहिण्ण व्व दीसन्ति । ह्स्स्_५६४च्द्  
ण वि तह अनालवन्ती हिअअं दूमेइ माणिणी अहिअं । ह्स्स्_५६५अब्  
जह दूरविअम्भिअगरुअरोसमज्झत्थभणिएहिं । ह्स्स्_५६५च्द्  
गन्धं अग्घाअन्तअ पिक्ककलंवाण वाहभरिअच्छ । ह्स्स्_५६६अब्  
आससु पहिअजुआणअ घरिणिमुहं मा ण पेच्छिहिसि । ह्स्स्_५६६च्द्  
गज्ज महं चिअ उवरिं सव्वत्थामेण लोहहिअअस्स । ह्स्स्_५६७अब्  
जलहर लंवालïअं मा रे मारेहिसि वराइं । ह्स्स्_५६७च्द्  
पङ्कमïलेण छीरेक्कपाइणा दिण्णजाणुवडणेण । ह्स्स्_५६८अब्  
आनन्दिज्जï हलिओ पुत्तेण व सालिछेत्तेण । ह्स्स्_५६८च्द्  
कह मे परिणïआले खलसङ्गो होहिइ त्ति चिन्तन्तो । ह्स्स्_५६९अब्  
ओणअमुहो ससूओ रुअï व साली तुसारेण । ह्स्स्_५६९च्द्  
सञ्झाराओत्थïओ दीसï गअणम्मि पडिवआचन्दो । ह्स्स्_५७०अब्  
रत्तदुऊलन्तरिओ थणणहलेहो व्व णववहूए । ह्स्स्_५७०च्द्  
अï दिअर किं ण पेच्छसि आआसं किं मुहा पलोएसि । ह्स्स्_५७१अब्  
जाआइ वाहुमूलम्मि अद्धअन्दाण परिवाडिं । ह्स्स्_५७१च्द्  
वाआइ किं भणिज्जü केत्तिअमेत्तं व लिक्खए लेहे । ह्स्स्_५७२अब्  
तुह विरहे जं दुक्खं तस्स तुमं चेअ गहिअत्थो । ह्स्स्_५७२च्द्  
मअणग्गिणो व्व धूमं मोहणपिच्छिं व लोअदिट्ठीए । ह्स्स्_५७३अब्  
जोव्वणधअं व मुद्धा वहï सुअन्धं चिउरभारं । ह्स्स्_५७३च्द्  
रूअं सिट्ठं चिअ से असेसपुरिसे णिअत्तिअच्छेण । ह्स्स्_५७४अब्  
वाहोल्लेण इमीए अजम्पमाणेण वि मुहेण । ह्स्स्_५७४च्द्  
रुन्दारविन्दमन्दिरमअरन्दाणन्दिआलिरिञ्छोली । ह्स्स्_५७५अब्  
झणझणï कसणमणिमेहल व्व महुमासलच्छीए । ह्स्स्_५७५च्द्  
कस्स करो वहुपुण्णप्फलेक्कतरुणो तुहं विसम्मिहï । ह्स्स्_५७६अब्  
थणपरिणाहे मम्महणिहाणकलसे व्व पारोहो । ह्स्स्_५७६च्द्  
चोरा सभअसतण्हं पुणो पुणो पेसअन्ति दिट्ठीओ । ह्स्स्_५७७अब्  
अहिरक्खिअणिहिकलसे व्व पोढवïआथनुच्छङ्गे । ह्स्स्_५७७च्द्  
उव्वहï णवतणङ्कुररोमञ्चपसाहिआइ अङ्गाइं । ह्स्स्_५७८अब्  
पाउसलच्छीअ पओहरेहि परिपेल्लिओ विञ्झो । ह्स्स्_५७८च्द्  
आम वहला वणाली मुहला जलरङ्कुणो जलं सिसिरं । ह्स्स्_५७९अब्  
अण्णणईण वि रेवाइ तह वि अण्णे गुणा के वि । ह्स्स्_५७९च्द्  
एह इमीअ णिअच्छह परिणअमालूरसच्छहे थणए । ह्स्स्_५८०अब्  
तुङ्गे सप्पुरिसमणोरहे व्व हिअए अमाअन्ते । ह्स्स्_५८०च्द्  
हत्थाहत्थिं अहम् अहमिआइ वासागमम्मि मेहेहिं । ह्स्स्_५८१अब्  
अव्वो किं पि रहस्सं छण्णं पि णहङ्गणं गलï । ह्स्स्_५८१च्द्  
केत्तिअमेत्तं होहिइ सोहग्गं पिअअमस्स भमिरस्स । ह्स्स्_५८२अब्  
महिलामअणछुहाउलकडक्खविक्खेवघेप्पन्तं । ह्स्स्_५८२च्द्  
णिअधणिअं उवऊहसु कुक्कुडसद्देण झत्ति पडिवुद्धो । ह्स्स्_५८३अब्  
परवसहिवाससङ्किर णिअए वि घरम्मि मा भासु । ह्स्स्_५८३च्द्  
खरपवणरअगलत्थिअगिरिऊडावडणभिण्णदेहस्स । ह्स्स्_५८४अब्  
धुक्काधुक्कï जीअं व विज्जुआ कालमेहस्स । ह्स्स्_५८४च्द्  
मेहमहिसस्स णज्जï उअरे सुरचावकोडिभिण्णस्स । ह्स्स्_५८५अब्  
कन्दन्तस्स सविअणं अन्तं व पलंवए विज्जू । ह्स्स्_५८५च्द्  
णवपल्लवं विसण्णा पहिआ पेच्छन्ति चूअरुक्खस्स । ह्स्स्_५८६अब्  
कामस्स लोहिउप्पङ्गराइअं हत्थभल्लं व । ह्स्स्_५८६च्द्  
महिलाणं चिअ दोसो जेण पवासम्मि गव्विआ पुरिसा । ह्स्स्_५८७अब्  
दो तिण्णि जाव ण मरन्ति ता ण विरहा समप्पन्ति । ह्स्स्_५८७च्द्  
वालअ दे वच्च लहुं मरï वराई अलं विलंवेण । ह्स्स्_५८८अब्  
सा तुज्झ दंसणेण वि जीवेज्ज ण एत्थ सन्देहो । ह्स्स्_५८८च्द्  
तम्मिरपसरिअहुअवहजालोलिपलीविए वणाभोए । ह्स्स्_५८९अब्  
किंसुअवणं ति कलिऊण मुद्धहरिणो ण णिक्कमï । ह्स्स्_५८९च्द्  
णिहुअणसिप्पं तह सारिआइ उल्लाविअं म्ह गुरुपुरओ । ह्स्स्_५९०अब्  
जह तं वेलं माए ण आणिमो कत्थ वच्चामो । ह्स्स्_५९०च्द्  
पच्चग्गुप्फुल्लदलुल्लसन्तमअरन्दपाणलेहलओ । ह्स्स्_५९१अब्  
तं ण त्थि कुन्दकलिआइ जं ण भमरो महï काउं । ह्स्स्_५९१च्द्  
सो को वि गुणाइसओ ण आणिमो मामि कुन्दलïआए । ह्स्स्_५९२अब्  
अच्छीहिं चिअ पाउं अहिलस्सï जेण भमरेहिं । ह्स्स्_५९२च्द्  
एक्क च्चिअ रूअगुणं गामणिधूआ समुव्वहï । ह्स्स्_५९३अब्  
अणिमिसणअणो सअलो जीए देवीकओ गामो । ह्स्स्_५९३च्द्  
मण्णे आसाओ च्चिअ ण पाविओ पिअअमाहररसस्स । ह्स्स्_५९४अब्  
तिअसेहि जेण रअणाअराहि अमअं समुद्धरिअं । ह्स्स्_५९४च्द्  
आअण्णाअड्ढिअणिसिअभल्लमम्माहआइ हरिणीए । ह्स्स्_५९५अब्  
अद्दंसणो पिओ होहिइ त्ति वलिउं चिरं दित्थो । ह्स्स्_५९५च्द्  
विसमट्ठिअपिक्केक्कंवदंसणे तुज्झ सत्तुघरिणीअ । ह्स्स्_५९६अब्  
को को ण पत्थिओ पहिआणं डिम्भे रुअन्तम्मि । ह्स्स्_५९६च्द्  
मालारी ललिउल्लुलिअवाहुमूलेहि तरुणहिअआइं । ह्स्स्_५९७अब्  
उल्लूरï सज्जुल्लूरिआइ कुसुमाइ दावेन्ती । ह्स्स्_५९७च्द्  
मज्झो पिओ कुअण्डो पल्लिजुआणा सवत्तीओ । ह्स्स्_५९८अब्  
जह जह वड्ढन्ति थणा तह तह झिज्जन्ति पञ्च वाहीए । ह्स्स्_५९८च्द्  
मालारीए वेल्लहलवाहुमूलावलोअणसअण्हो । ह्स्स्_५९९अब्  
अलिअं पि भमï कुसुमग्घपुच्छिरो पंसुलजुआणो । ह्स्स्_५९९च्द्  
रसिअजणहिअअदïए कïवच्छलपमुहसुकïणिम्मïए । ह्स्स्_६००अब्  
सत्तसअम्मि समत्तं सट्ठं गाहासअं एअं । ह्स्स्_६००च्द्  
अकअण्णुअ घणवण्णं घणवण्णन्तरिअतरणिअरणिअरं । ह्स्स्_६०१अब्  
जï रे रे वाणीरं रेवाणीरं पि णो भरसि । ह्स्स्_६०१च्द्  
मन्दं पि ण आणï हलिअणन्दणो इह हि डड्ढगामम्मि । ह्स्स्_६०२अब्  
गहवïसुआ विवज्जï अवेज्जए कस्स साहामो । ह्स्स्_६०२च्द्  
एक्कक्कमपरिरक्खणपहारसमुहे कुरङ्गमिहुणम्मि । ह्स्स्_६०३अब्  
वाहेण मण्णुविअलन्तवाहधोअं धणुं मुक्कं । ह्स्स्_६०३च्द्  
ता सुहअ विलंव खणं भणामि कीअ वि कएण अलम् अहवा । ह्स्स्_६०४अब्  
अविआरिअकज्जारम्भआरिणी मरü ण भणिस्सं । ह्स्स्_६०४च्द्  
भोइणिदिण्णपहेणअचक्खिअदुस्सिक्खिओ हलिअüत्तो । ह्स्स्_६०५अब्  
एत्ताहे अण्णपहेणआण छीवोल्लअं देइ । ह्स्स्_६०५च्द्  
पच्चूसमऊहावलिपरिमलणसमूससन्तवत्ताणं । ह्स्स्_६०६अब्  
कमलाण रअणिविरमे जिअलोअसिरी महम्महï । ह्स्स्_६०६च्द्  
वाउव्वेल्लिअसाहुलि थएसु फुडदन्तमण्डलं जहणं । ह्स्स्_६०७अब्  
चडुआरअं पïं मा हु पुत्ति जणहासिअं कुणसु । ह्स्स्_६०७च्द्  
वीसत्थहसिअपरिसक्किआण पढमं जलञ्जली दिण्णो । ह्स्स्_६०८अब्  
पच्छा वहूअ गहिओ कुडंवभारो णिमज्जन्तो । ह्स्स्_६०८च्द्  
गम्मिहिसि तस्स पासं सुन्दरि मा तुअर वड्ढü मिअङ्को । ह्स्स्_६०९अब्  
दुद्धे दुद्धं मिव चन्दिआइ को पेच्छï मुहं दे । ह्स्स्_६०९च्द्  
जï जूरï जूरü णाम मामि परलोअवसणिओ लोओ । ह्स्स्_६१०अब्  
तह वि वला गामणिणन्दणस्स वअणे वलï दिट्ठी । ह्स्स्_६१०च्द्  
गेहं व वित्तरहिअं णिज्झरकुहरं व सलिलसुण्णïअं । ह्स्स्_६११अब्  
गोहणरहिअं गोट्ठं व तीअ वअणं तुह विओए । ह्स्स्_६११च्द्  
तुह दंसणेण जणिओ इमीअ लज्जाउलाइ अणुराओ । ह्स्स्_६१२अब्  
दुग्गअमणोरहो विअ हिअअ च्चिअ जाइ परिणामं । ह्स्स्_६१२च्द्  
जं तणुआअï सा तुह कएण किं जेण पुच्छसि हसन्तो । ह्स्स्_६१३अब्  
अह गिम्हे मह पअई एव्वं भणिऊण ओरुण्णा । ह्स्स्_६१३च्द्  
वण्णक्कमरहिअस्स वि एस गुणो णवरि चित्तकम्मस्स । ह्स्स्_६१४अब्  
णिमिसं पि जं ण मुञ्चï पिओ जणो गाढम् उवऊढो । ह्स्स्_६१४च्द्  
अविहत्तसन्धिवन्धं पढमरसुब्भेअपाणलोहिल्लो । ह्स्स्_६१५अब्  
उव्वेल्लिउं ण आणï खण्डï कलिआमुहं भमरो । ह्स्स्_६१५च्द्  
दरवेविरोरुजुअलासु मüलिअच्छीसु लुलिअचिहुरासु । ह्स्स्_६१६अब्  
पुरिसाइरीसु कामो पिआसु सज्जाउहो होइ । ह्स्स्_६१६च्द्  
जं जं ते ण सुहाअï तं तं ण करेमि जं मम्ऽ आअत्तं । ह्स्स्_६१७अब्  
अहअं चिअ जं ण सुहामि सुहअ तं किं मम्ऽ आअत्तं । ह्स्स्_६१७च्द्  
वावारविसंवाअं सअलावअवाण कुणï हअलज्जा । ह्स्स्_६१८अब्  
सवणाण उणो गुरुसण्णिहे वि ण णिरुञ्झï णिओअं । ह्स्स्_६१८च्द्  
किं भणह मं सहीओ मा मर दीसिहï सो जिअन्तीए । ह्स्स्_६१९अब्  
कज्जालाओ एसो सिणेहमग्गो उण ण होइ । ह्स्स्_६१९च्द्  
एक्कल्लमओ दिट्ठीअ मïअ तह पुलïओ सअण्हाए । ह्स्स्_६२०अब्  
पिअजाअस्स जह धणुं पडिअं वाहस्स हत्थाओ । ह्स्स्_६२०च्द्  
णलिणीसु भमसि परिमलसि सत्तलं मालïं पि णो मुअसि । ह्स्स्_६२१अब्  
तरलत्तणं तुह अहो महुअर जï पाडला हरï । ह्स्स्_६२१च्द्  
दोअङ्गुलअकवालअपिणद्धसविसेसणीलकञ्चुइआ । ह्स्स्_६२२अब्  
दावेइ थणत्थलवण्णिअं व तरुणी जुअजणाणं । ह्स्स्_६२२च्द्  
रक्खेइ पुत्तअं मत्थएण ओच्छोअअं पडिच्छन्ती । ह्स्स्_६२३अब्  
अंसूहि पहिअघरिणी ओल्लिज्जन्तं ण लक्खेइ । ह्स्स्_६२३च्द्  
सरए सरम्मि पहिआ जलाइ कन्दोट्टसुरहिगन्धाइ । ह्स्स्_६२४अब्  
धवलच्छाइ सअण्हा पिअन्ति दïआण व मुहाइं । ह्स्स्_६२४च्द्  
अब्भन्तरसरसाओ उवरिं पव्वाअवद्धपङ्काओ । ह्स्स्_६२५अब्  
चङ्कम्मन्तम्मि जणे समूससन्ति व्व रच्छाओ । ह्स्स्_६२५च्द्  
मुहपुण्डरीअछाआइ सण्ठिए उअह राअहंसे व्व । ह्स्स्_६२६अब्  
छणपिट्ठकुट्टणुच्छलिअधूलिधवले थणे वहï । ह्स्स्_६२६च्द्  
तह तेण वि सा दिट्ठा तीअ वि तह तस्स पेसिआ दिट्ठी । ह्स्स्_६२७अब्  
जह दोण्ह वि समअं चिअ णिव्वुत्तरआइ जाआइ । ह्स्स्_६२७च्द्  
वाउलिआपरिसोसणणिउञ्जपत्तलणसुलहसङ्केआ । ह्स्स्_६२८अब्  
सोहग्गकणअकसवट्ट गिम्ह मा कह वि झिज्जिहिसि । ह्स्स्_६२८च्द्  
दुस्सिक्खिअरअणपसिक्खएहि घिट्ठो सि पत्थरे ताव । ह्स्स्_६२९अब्  
जा तिलमेत्तं वट्टसि मरगअ का तुज्झ मुल्लकहा । ह्स्स्_६२९च्द्  
जह चिन्तेइ परिअणो आसङ्कï जह अ तस्स पडिवक्खो । ह्स्स्_६३०अब्  
वालेण वि गामणिणन्दणेण तह रक्खिआ पल्ली । ह्स्स्_६३०च्द्  
अण्णेसु पहिअ पुच्छसु वाहअपुत्तेसु पुसिअचम्माइं । ह्स्स्_६३१अब्  
अम्हं वाहजुआणो हरिणेसु धणुं ण णामेइ । ह्स्स्_६३१च्द्  
गअवहुवेहव्वअरो पुत्तो मे एक्ककण्डविणिवाई । ह्स्स्_६३२अब्  
तह सोण्हाइ पुलïओ जह कण्डवरण्डअं वहï । ह्स्स्_६३२च्द्  
विञ्झारुहणालावं पल्ली मा कुणü गामणी ससï । ह्स्स्_६३३अब्  
पच्चुज्जिविओ जï कह वि सुणï ता जीविअं मुअï । ह्स्स्_६३३च्द्  
अप्पाहेइ मरन्तो पुत्तं पल्लीवई पअत्तेण । ह्स्स्_६३४अब्  
मह णामेण जह तुमं ण लज्जसे तह करेज्जासु । ह्स्स्_६३४च्द्  
अणुमरणपत्थिआए पच्चागअजीविए पिअअमम्मि । ह्स्स्_६३५अब्  
वेहव्वमण्डणं कुलवहूअ सोहग्गअं जाअं । ह्स्स्_६३५च्द्  
महुमच्छिआइ दट्ठं दट्ठूण मुहं पिअस्स सूणोट्ठं । ह्स्स्_६३६अब्  
ईसालुई पुलिन्दी रुक्खच्छाअं गआ अण्णं । ह्स्स्_६३६च्द्  
धण्णा वसन्ति णीसङ्कमोहणे वहलपत्तलवïम्मि । ह्स्स्_६३७अब्  
वाअन्दोलणओणविअवेणुगहणे गिरिग्गामे । ह्स्स्_६३७च्द्  
पुप्फुल्लघणकलंवा णिद्धोअसिलाअला मुइअमोरा । ह्स्स्_६३८अब्  
पसरन्तोज्झरमुहला उच्छाहन्ते गिरिग्गामा । ह्स्स्_६३८च्द्  
तह परिमलिआ गोवेण तेण हत्थं पि जा ण ओल्लेइ । ह्स्स्_६३९अब्  
स च्चिअ खडणा एण्हिं पेच्छह कुडदोहिणी जाआ । ह्स्स्_६३९च्द्  
धवलो जिअï तुह कए धवलस्स कए जिअन्ति गिट्ठीओ । ह्स्स्_६४०अब्  
जिअ तंवे अम्ह वि जीविएण गोट्ठं तुमाअत्तं । ह्स्स्_६४०च्द्  
अग्घाइ छिवï चुंवï ठवेइ हिअअम्मि जणिअरोमञ्चो । ह्स्स्_६४१अब्  
जाआकवोलसरिसं पेच्छह पहिओ महुअपुप्फं । ह्स्स्_६४१च्द्  
उअ ओल्लिज्जï मोहं भुअङ्गकित्तीअ कडअलग्गाइ । ह्स्स्_६४२अब्  
ओज्झरधारासद्धालुएण सीसं वणगएण । ह्स्स्_६४२च्द्  
कमलं मुअन्त महुअर पिक्ककïत्थाण गन्धलोहेण । ह्स्स्_६४३अब्  
आलेक्खलड्डुअं पामरो व्व छिविऊण जाणिहिसि । ह्स्स्_६४३च्द्  
गिज्जन्ते मङ्गलगाइआहि वरगोत्तदिण्णअण्णाए । ह्स्स्_६४४अब्  
सोउं व णिग्गओ उअह होन्तवहुआइ रोमञ्चो । ह्स्स्_६४४च्द्  
मण्णे आअण्णन्ता आसण्णविवाहमङ्गलुग्गीअं । ह्स्स्_६४५अब्  
तेहि जुआणेहि समं हसन्ति मं वेअसकुडुङ्गा । ह्स्स्_६४५च्द्  
उअगअचüत्थिमङ्गलहोन्तविओअसविसेसलग्गेहि । ह्स्स्_६४६अब्  
तीअ वरस्स अ सेअंसुएहि रुण्णं व हत्थेहिं । ह्स्स्_६४६च्द्  
ण अ दिट्ठिं णेइ मुहं ण अ छिविउं देइ णा लवï किं पि । ह्स्स्_६४७अब्  
तह वि हु किं पि रहस्सं णववहुसङ्गो पिओ होइ । ह्स्स्_६४७च्द्  
अलिअपसुत्तवलन्तम्मि णववरे णववहूअ वेवन्तो । ह्स्स्_६४८अब्  
संवेल्लिओरुसञ्जमिअवत्थगण्ठिं गओ हत्थो । ह्स्स्_६४८च्द्  
पुच्छिज्जन्ती ण भणï गहिआ पप्फुरï चुंविआ रुअï । ह्स्स्_६४९अब्  
तुण्हिक्का णववहुआ कआवराहेण उवऊढा । ह्स्स्_६४९च्द्  
तत्तो च्चिअ होन्ति कहा विअसन्ति तहिं तहिं समप्पन्ति । ह्स्स्_६५०अब्  
किं मण्णे माउच्छा एक्कजुआणो इमो गामो । ह्स्स्_६५०च्द्  
जाइ वअणाइ अम्हे वि जम्पिमो ताइ जम्पï जणो वि । ह्स्स्_६५१अब्  
ताइं चिअ तेण पजम्पिआइ हिअअं सुहावेन्ति । ह्स्स्_६५१च्द्  
सव्वाअरेण मग्गह पिअं जणं जï सुहेण वो कज्जं । ह्स्स्_६५२अब्  
जं जस्स हिअअदïअं तं ण सुहं जं तहिं ण त्थि । ह्स्स्_६५२च्द्  
दीसन्तो दिट्ठिसुहो चिन्तिज्जन्त मणवल्लहो अत्ता । ह्स्स्_६५३अब्  
उल्लावन्त सुइसुहो पिओ जणो णिच्च रमणिज्जो । ह्स्स्_६५३च्द्  
ठाणब्भट्ठा परिगलिअपीणआ उण्णईअ परिचत्ता । ह्स्स्_६५४अब्  
अम्हे उण ठेरिपओहर व्व उअरे च्चिअ णिसन्णा । ह्स्स्_६५४च्द्  
पच्चूसागअ रञ्जिअदेह पिआलोअ लोअणाणन्द । ह्स्स्_६५५अब्  
अण्णत्तखविअसव्वरि णहभूसण दिणवï णमो दे । ह्स्स्_६५५च्द्  
विवरीअसुरअलेहड पुच्छसि मह कीस गब्भसम्भूइं । ह्स्स्_६५६अब्  
ओअत्ते कुम्भमुहे जललवकणिआ वि किं ठाइ । ह्स्स्_६५६च्द्  
अच्चासण्णविवाहे समं जसोआइ तरुणगोवीहिं । ह्स्स्_६५७अब्  
वड्ढन्ते महुमहणे संवन्धा णिण्हुविज्जन्ति । ह्स्स्_६५७च्द्  
जं जं आलिहï मणो आसावत्तीहि हिअअफलअम्मि । ह्स्स्_६५८अब्  
तं तं वालो व्व विही णिहुअं हसिऊण पम्हुसï । ह्स्स्_६५८च्द्  
अणुहुत्तो करफंसो सअलअलापुण्ण पुण्णदिअहम्मि । ह्स्स्_६५९अब्  
वीआसङ्गकिसङ्गअ एण्हिं तुह वन्दिमो चलणे । ह्स्स्_६५९च्द्  
दूरन्तरिए वि पिए कह वि णिअत्ताइ मज्झ णअणाइ । ह्स्स्_६६०अब्  
हिअअं उण तेण समं अज्ज वि अणिवारिअं भमï । ह्स्स्_६६०च्द्  
तस्स कहाकन्तïए सद्दाअण्णणसमोसरिअकोवे । ह्स्स्_६६१अब्  
समुहालोअणकम्पिरि उवऊढा किं पवज्जिहिसि । ह्स्स्_६६१च्द्  
भरणमिअणीलसाहग्गखलिअचलणद्धविहुअवक्खüडा । ह्स्स्_६६२अब्  
तरुसिहरेसु विहङ्गा कह कह वि लहन्ति सण्ठाणं । ह्स्स्_६६२च्द्  
अहरमहुपाणघोरिल्लिआइ जं च रमिओ सि सविसेसं । ह्स्स्_६६३अब्  
असï अलज्जिरि वहुसिक्खिरि त्ति मा णाह मण्णिहिसि । ह्स्स्_६६३च्द्  
खाणेण अ पाणेण अ तह गहिओ मण्डलो अडअणाइ । ह्स्स्_६६४अब्  
जह जारं अहिणन्दï भुक्कï घरसामिए एन्ते । ह्स्स्_६६४च्द्  
कण्डन्तेण अकण्डं पल्लीमज्झम्मि विअडकोअन्दं । ह्स्स्_६६५अब्  
पïमरणाहि वि अहिअं वाहेण रुआविआ अत्ता । ह्स्स्_६६५च्द्  
अम्हे उज्जुअसीला पिओ वि पिअसहि विआरपरिओसो । ह्स्स्_६६६अब्  
ण हु अण्णा का वि गई वाहोहा कह पुसिज्जन्तु । ह्स्स्_६६६च्द्  
धवलो सि जï वि सुन्दरि तह वि तुए मज्झ रञ्जिअं हिअअं । ह्स्स्_६६७अब्  
राअभरिए वि हिअए सुहअ णिहित्तो ण रत्तो सि । ह्स्स्_६६७च्द्  
चञ्चुपुडाहअविअलिअसहआररसेण सित्तदेहस्स । ह्स्स्_६६८अब्  
कीरस्स मग्गलग्गं गन्धन्धं भमï भमरüलं । ह्स्स्_६६८च्द्  
एत्थ णिमज्जï एत्ता एत्थ अहं एत्थ परिअणो सअलो । ह्स्स्_६६९अब्  
पन्थिअ रत्तीअन्धअ मा मह सअणे णिमज्जिहिसि । ह्स्स्_६६९च्द्  
परिओससुन्दराइं सुरएसु लहन्ति जाइ सोक्खाइ । ह्स्स्_६७०अब्  
ताइं चिअ उण विरहे खाउग्गिण्णाइ कीरन्ति । ह्स्स्_६७०च्द्  
मग्गं चिअ अलहन्तो हारो पीणुण्णआण थणआण । ह्स्स्_६७१अब्  
उव्विग्गो भमï उरे जमुणाणïफेणपुञ्जो व्व । ह्स्स्_६७१च्द्  
एक्केण वि वडवीअङ्कुरेण सअलवणराइमज्झम्मि । ह्स्स्_६७२अब्  
तह तेण कओ अप्पा जह सेसदुमा तले तस्स । ह्स्स्_६७२च्द्  
जे जे गुणिणो जे जे अ चाइणो जे विअड्ढविण्णाणा । ह्स्स्_६७३अब्  
दारिद्द रे विअक्खण ताण तुमं साणुराओ सि । ह्स्स्_६७३च्द्  
जï कोत्तिओ सि सुन्दर सअलतिहीचन्ददंसणसुहाणं । ह्स्स्_६७४अब्  
ता मसिणं मोइज्जन्तकञ्चुअं पेक्खसु मुहं से । ह्स्स्_६७४च्द्  
समविसमणिव्विसेसा समन्तओ मन्दमन्दसञ्चारा । ह्स्स्_६७५अब्  
अïरा होहिन्ति पहा मणोरहाणं पि दुल्लङ्घा । ह्स्स्_६७५च्द्  
अïदीहराइ वहुए सीसे दीसन्ति वंसवत्ताइ । ह्स्स्_६७६अब्  
भणिए भणामि अत्ता तुम्हाण वि पण्डरा पुट्ठी । ह्स्स्_६७६च्द्  
अत्थक्करूसणं खणपसिज्जणं अलिअवअणणिव्वन्धो । ह्स्स्_६७७अब्  
उम्मच्छरसन्तावो पुत्तअ पअवी सिणेहस्स । ह्स्स्_६७७च्द्  
पिज्जï कण्णञ्जलिहिं जणरवमिलिअं पि तुज्झ संलावं । ह्स्स्_६७८अब्  
दुद्धं जलसम्मिलिअं सा वाला राअहंसि व्व । ह्स्स्_६७८च्द्  
अï उज्जुए ण लज्जसि पुच्छिज्जन्ती पिअस्स चरिआइं । ह्स्स्_६७९अब्  
सव्वङ्गसुरहिणो मरुवअस्स किं कुसुमरिद्धीहि । ह्स्स्_६७९च्द्  
मुद्धे अपत्तिअन्ती पवालअङ्कुरअणिद्धलोहिअए । ह्स्स्_६८०अब्  
णिद्धोअधाउराए कीस सहत्थे पुणो धुअसि । ह्स्स्_६८०च्द्  
उअ सिन्धवपव्वअसच्छहाइ धुअतूलपुञ्जसरिसाइं । ह्स्स्_६८१अब्  
सोहन्ति सुअणु मुक्कोअआइ सरए सिअब्भाइं । ह्स्स्_६८१च्द्  
आउच्छन्ति सिरेहि विवलिएहि उअ खडिएहि णिज्जन्ता । ह्स्स्_६८२अब्  
णिप्पच्छिमवलिअपलोइएहि महिसा कुडङ्गाइ । ह्स्स्_६८२च्द्  
पुससु मुहं ता पुत्तिअ वाहोअरणं विसेसरमणिज्जं । ह्स्स्_६८३अब्  
मा एअं चिअ मुहमण्डणं ति सो काहिइ पुणो वि । ह्स्स्_६८३च्द्  
मज्झे पअणुअपङ्कं अवहोवासेसु साणचिक्खिल्लं । ह्स्स्_६८४अब्  
गामस्स सीससीमन्तअं व रच्छामुहं जाअं । ह्स्स्_६८४च्द्  
अवरण्हागअजामाउअस्स विउणेइ मोहणुक्कण्ठं । ह्स्स्_६८५अब्  
वहुआइ घरपलोहरमज्जणपिसुणो वलअसद्दो । ह्स्स्_६८५च्द्  
जुज्झचवेडामोडिअजज्जरकण्णस्स जुण्णमल्लस्स । ह्स्स्_६८६अब्  
कच्छावन्धो च्चिअ भीरुमल्लहिअअं समुक्खणï । ह्स्स्_६८६च्द्  
आणन्दन्तेन तुमं पïणो पहएण पडहसद्देण । ह्स्स्_६८७अब्  
मल्लि ण लज्जसि णच्चसि दोहग्गे पाअडिज्जन्ते । ह्स्स्_६८७च्द्  
मा वच्चह वीसम्भं इमाण वहुचाडुअम्मणिउणाणं । ह्स्स्_६८८अब्  
णिव्वत्तिअकज्जपरम्मुहाण सुणआण व खलाणं । ह्स्स्_६८८च्द्  
अण्णग्गामपüत्था कड्ढन्ती मण्डलाण रिञ्छोलिं । ह्स्स्_६८९अब्  
अक्खण्डिअसोहग्गा वरिससअं जिअü मे सुणिआ । ह्स्स्_६८९च्द्  
सच्चं साहसु देअर तह तह चडुआरएण सुणएण । ह्स्स्_६९०अब्  
णिव्वत्तिअकज्जपरम्मुहत्तणं सिक्खिअं कत्तो । ह्स्स्_६९०च्द्  
णिप्पण्णसस्सरिद्धी सच्छन्दं गाइ पामरो सरए । ह्स्स्_६९१अब्  
दलिअणवसालितण्डुलधवलमिअङ्कासु राईसु । ह्स्स्_६९१च्द्  
अलिहिज्जï पङ्कअले हलालिचलणेण कलमगोवीए । ह्स्स्_६९२अब्  
केआरसोअरुम्भणतंसट्ठिअकोमलो चलणो । ह्स्स्_६९२च्द्  
दिअहे दिअहे सूसï सङ्केअअभङ्गवड्ढिआसङ्का । ह्स्स्_६९३अब्  
आवण्डुरोणअमुही कलमेण समं कलमगोवी । ह्स्स्_६९३च्द्  
णवकम्मिएण उअ पामरेण दट्ठूण पाउहारीओ । ह्स्स्_६९४अब्  
मोत्तव्वे जोत्तअपग्गहम्मि अवहासिणी मुक्का । ह्स्स्_६९४च्द्  
दट्ठूण हरिअदीहं गोसे सण्ढाण जूरए हलिओ । ह्स्स्_६९५अब्  
असईरहस्समग्गं तुसारधवले तिलच्छेत्ते । ह्स्स्_६९५च्द्  
सङ्केल्लिओ व्व णिज्जï खण्डं खण्डं कओ व्व पीओ व्व । ह्स्स्_६९६अब्  
वासागमम्मि मग्गो घरहुत्तमुहेण पहिएण । ह्स्स्_६९६च्द्  
सञ्झागहिअजलञ्जलिपडिमासङ्कन्तगोरिमुहकमलं । ह्स्स्_६९७अब्  
अलिअं चिअ फुरिओट्ठं विअलिअमन्तं हरं णमह । ह्स्स्_६९७च्द्  
इअ सिरिहालविरïए पाउअकव्वम्मि सत्तसए । ह्स्स्_६९८अब्  
सत्तमसअं समत्तं गाहाण सहावरमणिज्जं । ह्स्स्_६९८च्द्  
एण्हिं वारेइ जणो तïआ मूइल्लओ कहिं व गओ । ह्स्स्_६९९अब्  
जाहे विसं व जाअं सव्वङ्गपहोलिरं पेम्मं । ह्स्स्_६९९च्द्  
कह तं पि तुइ ण णाअं जह सा आसन्दिआण वहुआणं । ह्स्स्_७००अब्  
काऊण उच्चवचिअं तुह दंसणलेहडा पडिआ । ह्स्स्_७००च्द्  
चोराण कामुआण अ पामरपहिआण कुक्कुरो वडï । ह्स्स्_७०१अब्  
रे रमह वहह वाहयह एत्थ तणुआअए रअणी । ह्स्स्_७०१च्द्  
अण्णोण्णकलक्खन्तरपेसिअमेलीणदिट्ठिपसराइं । ह्स्स्_७०२अब्  
दो च्चिअ मण्णे कअभण्डणाइ समअं पहसिआइं । ह्स्स्_७०२च्द्  
सुहअ इअं मज्झ सही तुज्झ विओएण धारिउं पाणे । ह्स्स्_७०३अब्  
सव्वह चिअ ण समत्थ त्ति वुज्झिउं विरम गमणाओ । ह्स्स्_७०३च्द्  
धण्णा वहिरन्धरआ ते च्चिअ जीअन्ति माणुसे लोए । ह्स्स्_७०४अब्  
ण सुणन्ति पिसुणवअणं खलाण अद्धिं ण पेक्खन्ति । ह्स्स्_७०४च्द्  
गामारुह म्हि गामे वसामि णअरट्ठिइं ण आणामि । ह्स्स्_७०५अब्  
णाअरिआणं पïणो हरेमि जा होमि सा होमि । ह्स्स्_७०५च्द्  
ओसर रोत्तुं चिअ णिम्मिआइ मा पुससु मे हअच्छीइं । ह्स्स्_७०६अब्  
दंसणमेत्तुम्मïएहि जेहि सीलं तुह ण णाअं । ह्स्स्_७०६च्द्  
रणरणअसुण्णहिअओ चिन्तन्तो विरहदुव्वलं जाअं । ह्स्स्_७०७अब्  
अमुणिअणिअवसही सो वोलीणो गाममज्झेण । ह्स्स्_७०७च्द्  
एत्थ चüत्थं विरमï गाहाण सअं सहावरमणिज्जं । ह्स्स्_७०८अब्  
सोऊण जं ण लग्गï हिअए महुरत्तणेण अमिअं पि । ह्स्स्_७०८च्द्  
एसो कïणामङ्किअगाहापडिवद्धवड्ढिआमोओ । ह्स्स्_७०९अब्  
सत्तसअओ समत्तो सालाहणविरïओ कोसो । ह्स्स्_७०९च्द्  
सुअणो णि दीसï च्चिअ खलबहुल डड्ढजीअलोअम्मि । ह्स्स्_७१०अब्  
जह काअसङ्कुला तह ण हंसपरिवारिआ पुहवी । ह्स्स्_७१०च्द्  
जं मुच्छिआइ ण सुओ कलंवगन्धेण तं गुण पडिअं । ह्स्स्_७११अब्  
इअरा गज्जिअसद्दो जीएण विणा ण वोलन्तो । ह्स्स्_७११च्द्  
पीणपओहरलग्गं दिसाण पवसन्तजलअसमअविइण्णं । ह्स्स्_७१२अब्  
सोहग्गपढमïण्हं पच्चाअï सरणहपहं इन्दधणुं । ह्स्स्_७१२च्द्  
एत्ती मत्तम्मि थवा पुत्तीमत्तम्मि लअणा भत्ती । ह्स्स्_७१३अब्  
अगईअ अवत्थाए दिअहाइं भित्तरं तरï । ह्स्स्_७१३च्द्  
जं असरणो व्व डड्ढो गामो साहीणवहुजुआणो वि । ह्स्स्_७१४अब्  
सम्भमविसण्ठुलाणं तं दुच्चरिअं तुह थणाणं । ह्स्स्_७१४च्द्  
सो वि जुआ माणहणो तुमं पि माणस्स असहणा पुत्ति । ह्स्स्_७१५अब्  
मत्तच्छलेण गम्मü सुराइ उवरिं पुससु हत्थं । ह्स्स्_७१५च्द्  
केअïगन्धहगव्विआरअरञ्जिआद्दणेहिं । ह्स्स्_७१६अब्  
कण्ठअसवलितणुतव छड्डिअभवलाणं । ह्स्स्_७१६च्द्  
अह सुअï दिण्णपडिवक्खवेअणा पसिढिलेहि अङ्गेहिं । ह्स्स्_७१७अब्  
णिव्वत्तिअसुरअरसाणुवन्धसुहणिब्भरं वहुआ । ह्स्स्_७१७च्द्  
जï तेण तुज्झ वअणं ण कअं मह कारणेण अ हआसे । ह्स्स्_७१८अब्  
सा कीस खण्डिअतडं णिआहरं दूइ दुम्मेसि । ह्स्स्_७१८च्द्  
निर्मलगगनतडागे तारागणकुसुमभितेतिमिरे । ह्स्स्_७१९अब्  
भिकरवोबालं चरति मृगाङ्को मराल इव । ह्स्स्_७१९च्द्  
दिट्ठाइ जं ण दिट्ठो सरलसहावाइ जं च णा ऽलविओ । ह्स्स्_७२०अब्  
उवआरो जं ण कओ तं चिअ कलिअं छïल्लेहिं । ह्स्स्_७२०च्द्  
अविरलणिग्गअपुलओ पअडिअकम्पो पमुक्कसिक्कारो । ह्स्स्_७२१अब्  
हेमन्ते पहिअजणो सुरआसत्तो व्व पडिहाइ । ह्स्स्_७२१च्द्  
वहुविहविलासभरिए सुरए लब्भन्ति जाइ सोक्खाइं । ह्स्स्_७२२अब्  
विरहम्मि ताइ पिअसहि खाउग्गिण्णाइ कीरन्ति । ह्स्स्_७२२च्द्  
सेउल्लणिअंवालग्गसण्हसिचअस्स मग्गम् अलहन्तो । ह्स्स्_७२३अब्  
सहि मोहघोलिरो अज्ज तस्स हसिओ मए हत्थो । ह्स्स्_७२३च्द्  
दूईकज्जाअण्णणपडिरोहं मा करेहिइ इमं ति । ह्स्स्_७२४अब्  
उत्थङ्घेइ व तुरिअं तिस्सा कण्णुप्पलं पुलओ । ह्स्स्_७२४च्द्  
मा वच्चसु वीसम्भं पुत्तअ चडुआरओ इमो लोओ । ह्स्स्_७२५अब्  
सूईवेहो कण्णस्स पेच्छ किं णिज्जï पमाणं । ह्स्स्_७२५च्द्  
अमिअमअं चिअ हिअअं हत्था तण्हाहरा सअण्हाणं । ह्स्स्_७२६अब्  
चन्दमुहि कत्थ णिवसï अमित्तदहणो तुह पआवो । ह्स्स्_७२६च्द्  
दिट्ठीअ जाव पसरो ताव तुमं सुहअ णिव्वुइं कुणसि । ह्स्स्_७२७अब्  
वोलीणदंसणो तह तवेसि जह होउदिट्ठेण । ह्स्स्_७२७च्द्  
गज्जन्ति घणा पन्थाणो वहुतणा अ पसारिआ सरिआ । ह्स्स्_७२९अब्  
अज्ज वि उज्जुअसीले पïणो मग्गं पलोएसि । ह्स्स्_७२९च्द्  
उण्हो त्ति समत्थिज्जï डाहेण सरोरुहाण हेमन्तो । ह्स्स्_७३०अब्  
चरिएहि णज्जï जणो सङ्गोवन्तो वि अप्पाणं । ह्स्स्_७३०च्द्  
उवहारिआइ समअं पिण्डारे उअ कहं कुणन्तम्मि । ह्स्स्_७३१अब्  
णववहुआइ सरोसं सव्व च्चिअ वछआ मुक्का । ह्स्स्_७३१च्द्  
पज्जालिऊण अग्गिं मुहेण पुत्तिअ किणो समोसरसि । ह्स्स्_७३२अब्  
थणअलसपडिअपडिमा फुरन्ति ण छिवन्ति ते जाला । ह्स्स्_७३२च्द्  
अग्गिं अब्भुत्तन्तीअ पुत्ति पडिमागआ कवोलम्मि । ह्स्स्_७३३अब्  
कण्णालंविअपल्लवलच्छिं सन्धेइ ते जाला । ह्स्स्_७३३च्द्  
कह दे धूमन्धारे अब्भुत्तणं अग्गिणो समप्पिहï । ह्स्स्_७३४अब्  
मुहकमलचुंवणालेहडम्मि पासट्ठिए दिअरे । ह्स्स्_७३४च्द्  
आअंवच्छं पअलन्तवाहम् आवद्धथणहरुक्कम्पं । ह्स्स्_७३५अब्  
असमत्तं चिअ चिट्ठü सिहिणो अब्भुत्तणम् इणं ते । ह्स्स्_७३५च्द्  
छणपाहुणिए ऽत्ति किणो अज्ज वि णं भणह अङ्गसन्तावं । ह्स्स्_७३६अब्  
जाआ अम्ह घरिल्लअगुणेण घरसामिणि च्चेअ । ह्स्स्_७३६च्द्  
वण्णक्कमं ण आणसि ठाणविसुद्धी वि दे ण णिव्वडिआ । ह्स्स्_७३७अब्  
चित्तअर तह वि मग्गसि भोइणिकुड्डम्मि आलिहिउं । ह्स्स्_७३७च्द्  
विअलिअकलाकलावो चन्दो मित्तस्स मण्डलं विसï । ह्स्स्_७३८अब्  
णिस्सरï तादिसो च्चिअ गअविहवं को समुद्धरï । ह्स्स्_७३८च्द्  
णा ऽहं दूई सुन्दर तीए पिओ सि ण अम्ह वावारो । ह्स्स्_७३९अब्  
सा मरï तुज्झ विरहे एअं धम्मक्खरं भणिमो । ह्स्स्_७३९च्द्  
जो होइ रसाइसओ सुविणट्ठाणं वि पुण्डïच्छूणं । ह्स्स्_७४०अब्  
कत्तो सो होइ रसो मोहासाणं अणिच्छूणं । ह्स्स्_७४०च्द्  
जï वि हु दिल्लिन्दिलिआ तह वि हु मा पुत्ति णग्गिआ भमसु । ह्स्स्_७४१अब्  
छेआ णअरजुआणो माअं धूआइ लक्खन्ति । ह्स्स्_७४१च्द्  
गअगण्डअगवअसरभसेरिहसद्दूलरिक्खजाईणं । ह्स्स्_७४२अब्  
थणआ वाहवहूए अभअं दाउं व णिक्कन्ता । ह्स्स्_७४२च्द्  
भिउडीअ पुलोइस्सं णिब्भच्छिस्सं परम्मुही होस्सं । ह्स्स्_७४३अब्  
जं भणह तं करिस्सं सहीउ जï तं ण पेच्छिस्सं । ह्स्स्_७४३च्द्  
जं केअवेण पेम्मं जं च वला जं च अत्थलोहेण । ह्स्स्_७४४अब्  
जं उवरोहणिमित्तं णमोणमो तस्स पेम्मस्स । ह्स्स्_७४४च्द्  
कस्स ण सद्धा गरुअत्तणम्मि पïणो पसाअमाणस्स । ह्स्स्_७४५अब्  
जï माणभञ्जणीओ ण होन्ति हेमन्तराईओ । ह्स्स्_७४५च्द्  
अव्वो तहिन्तहिं चिअ गअणे भमिऊण वीसमन्तेण । ह्स्स्_७४६अब्  
वोहित्तवाअसेण व्व हासिआ डड्ढपेम्मेण । ह्स्स्_७४६च्द्  
दे आ दुमसु तुमं चिय मा परिहर पुत्ति पढमदुमियं ति । ह्स्स्_७४७अब्  
किं कुड्डं णिअमुहअन्दकन्तिदुमिअं ण लक्खेसि । ह्स्स्_७४७च्द्  
विज्जन्ति तणुं उवणेन्ति वेअणं णेयताण खयमग्गे । ह्स्स्_७४८अब्  
अब्बो अïट्ठपुव्वो अणङ्गबाणाण माहप्पो । ह्स्स्_७४८च्द्  
आमोडऊण बलाउ हत्थं मज्झं गओ सि भो पहिअ । ह्स्स्_७४९अब्  
हिअआउ जï अ णीहसि सामत्थं तुज्झ जाणिस्सं । ह्स्स्_७४९च्द्  
सद्धा मे तुज्झ पियत्तणस्स अहयं तु तं ण याणामि । ह्स्स्_७५०अब्  
दे पसिय तुमं चिय सिक्खवेसु जह ते पिया होमि । ह्स्स्_७५०च्द्  
पेम्मुम्मïयाइ मए उवऊढो हलियüत्तबुद्धीए । ह्स्स्_७५१अब्  
फंसेमि जाव फरुसो तणपुरिसो गामसीमाए । ह्स्स्_७५१च्द्  
बे मग्गा धरणियले माणिणि माणोण्णयाण पुरिसाण । ह्स्स्_७५२अब्  
अहवा पावन्ति सिरिं अहव भमन्ता समप्पन्ति । ह्स्स्_७५२च्द्  
कत्तो कमलाण रई कत्तो कुमुयाण सीअलो चन्दो । ह्स्स्_७५३अब्  
तह सज्जणाण णेहो ण चलï दूरट्ठिआणं पि । ह्स्स्_७५३च्द्  
हा हा किं तेण कयं मालïविरहम्मि पुत्ति भसलेणं । ह्स्स्_७५४अब्  
कङ्केल्लिकुसुममज्झे जलणो त्ति समप्पिओ अप्पा । ह्स्स्_७५४च्द्  
ढङ्खरसेसो वि हु महुअरेण मुक्को ण मालईविडवो । ह्स्स्_७५५अब्  
दरवियसियकलियामोयबहलिमं सम्भरन्तेण । ह्स्स्_७५५च्द्  
समुहागयवोलन्तम्मि सा तुमे अघडियङ्गसण्ठाणा । ह्स्स्_७५६अब्  
रुन्दं वि गामरच्छं णिन्दï तणुअं च अप्पाणं । ह्स्स्_७५६च्द्  
समम् अच्छन्ति णिअत्तन्ति पसरिया रणरणन्ति तद्धियहं । ह्स्स्_७५७अब्  
चलचित्त तुज्झ लग्गा मणोरहा तीĕ हिययम्मि । ह्स्स्_७५७च्द्  
डहिऊण सयलरण्णं अग्गी समविसमलङ्घणुव्वायो । ह्स्स्_७५८अब्  
तडलम्बन्ततणेहिं तिसिय व्व णïं समोसरï । ह्स्स्_७५८च्द्  
स च्चिय रामेउ तुमं पण्डिय णिच्चं अलं म्ह रमिएण । ह्स्स्_७५९अब्  
सब्भावबाहिराइं जा जाणï अट्टमट्टाइं । ह्स्स्_७५९च्द्  
रअणायरस्स साहेमि णम्मए अज्ज मुक्कदक्खिण्णा । ह्स्स्_७६०अब्  
वेडिसलयाहरन्तेण मिलिया जं सि पूरेण । ह्स्स्_७६०च्द्  
रक्खï अणण्णहियओ जीवं पिव महुअरो पयत्तेण । ह्स्स्_७६१अब्  
दरणेन्तदीविदाढग्गसच्छहं मालईमüलं । ह्स्स्_७६१च्द्  
तह णेहलालियाण वि अवाहिरिल्लाण सयलकज्जेसु । ह्स्स्_७६२अब्  
जं कसणं होइ मुहं तं भण्णï किं पईवाणं । ह्स्स्_७६२च्द्  
तिसिया पियü त्ति मओ मओ वि तिसिओ मई करेऊण । ह्स्स्_७६३अब्  
इय मयमिहुणं तिसियं पियï ण सलिलं सिणेहेण । ह्स्स्_७६३च्द्  
तुह सामलि धवलचलन्ततरलतिक्खग्गलोयणबलेण । ह्स्स्_७६४अब्  
मयणो पुणो वि इच्छï हरेण सह विग्गहारम्भं । ह्स्स्_७६४च्द्  
सुहय सुहं चिय कुडलि व्व पेहुणो णिग्गयस्स चडुवस्स । ह्स्स्_७६५अब्  
जणरञ्जणिग्गहो ते घरम्मि सुणहो अतिहिवन्तो । ह्स्स्_७६५च्द्  
णिवडिहिसि सुण्णहियए जलहरजलपङ्किलम्मि मग्गम्मि । ह्स्स्_७६६अब्  
उप्पेक्खागयपिययमहत्थे हत्थं पसारेन्ती । ह्स्स्_७६६च्द्  
उच्छङ्गियाĕ पïणा अहिसारणपङ्कमलिणपेरन्ते । ह्स्स्_७६७अब्  
आसण्णपरियणो विअ सेअ च्चिय धुवï से पाए । ह्स्स्_७६७च्द्  
जह लङ्घेसि परवïं निययवïं भरसहं पि मोत्तूणं । ह्स्स्_७६८अब्  
तह मण्णे कोहलिए अज्जं कल्लं पि फुट्टिहसि । ह्स्स्_७६८च्द्  
अणुसोयï हलियबहू रïकिरणोलुग्गपण्डुरच्छायं । ह्स्स्_७६९अब्  
रण्णुन्दुरदन्तुक्खुत्तविसमवलियं तिलच्छेत्तं । ह्स्स्_७६९च्द्  
ओवालअम्मि सीआलुआण वïमूलम् उल्लिहन्ताणं । ह्स्स्_७७०अब्  
दिम्भाण कलिञ्चयवावडाण सुण्णो जलï अग्गी । ह्स्स्_७७०च्द्  
मा मा मुय परिहासं देअर अणहोरणा वराई सा । ह्स्स्_७७१अब्  
सीयम्मि वि पासिज्जï पुणो वि एसिं कुणसु छायं । ह्स्स्_७७१च्द्  
किं तस्स पारएणं किम् अग्गिणा किं च गब्भहरएण । ह्स्स्_७७२अब्  
जस्स णिसम्मï उअरे उण्हायन्तत्थणी जाया । ह्स्स्_७७२च्द्  
कमलायराण उण्हो हेमन्तो सीअलो जणवयस्स । ह्स्स्_७७३अब्  
को किर भिण्णसहावं जाणï परमत्थयं लोए । ह्स्स्_७७३च्द्  
हेम।म्ते हिमरअधूसरस्स ओअसरणस्स पहियस्स । ह्स्स्_७७४अब्  
सुमरियजायामुहसिज्जिरस्स सीयं चिय पणट्ठं । ह्स्स्_७७४च्द्  
उवïसï लडियाण कड्ढेइ रसं ण देइ सोत्तुं जे । ह्स्स्_७७५अब्  
जन्तस्स जुव्वणस्स य ण होइ इच्छु च्चिय सहावो । ह्स्स्_७७५च्द्  
बहुएहि जम्पिएहिं सिट्ठं अम्ह सवहे करेऊण । ह्स्स्_७७६अब्  
सद्दो च्चिय से भद्दो भोइणिजन्ते रसो ण त्थि । ह्स्स्_७७६च्द्  
पढमं चिय माहवपट्टयं व घेत्तूण डाहिणो वाओ । ह्स्स्_७७७अब्  
अङ्कोल्लपढमवत्तं पहिण्डिओ गामरच्छासु । ह्स्स्_७७७च्द्  
सो माणो पियमुहअन्ददंसणे कह थिरो धरिज्जिहï । ह्स्स्_७७८अब्  
अङ्कोल्लकोरआण वि जो फुट्टमुहाण बीहेइ । ह्स्स्_७७८च्द्  
कारणगहिओ वि मए माणो एमेअ जं समोसरियो । ह्स्स्_७७९अब्  
अत्थक्कफुल्ल अङ्कोल्ल तुज्झ तं मत्थए पडü । ह्स्स्_७७९च्द्  
रञ्जेह देह रूवं रएह कुसुमाइ देह विच्छित्तिं । ह्स्स्_७८०अब्  
ण वि तह पुहवीसस्स वि हलहलओ जह वसन्तस्स । ह्स्स्_७८०च्द्  
सिसिरे वणदवडड्ढं वसन्तमासम्मि उअह सम्भूयं । ह्स्स्_७८१अब्  
मङ्कुसकण्णसरिच्छं दीसï पत्तं पलासस्स । ह्स्स्_७८१च्द्  
दूरपïण्णपरिमलं सपल्लवं मुद्धपुप्फपङ्गुरणं । ह्स्स्_७८२अब्  
अङ्गच्छित्तं पिव वम्महेण दिण्णं महुसिरीए । ह्स्स्_७८२च्द्  
कारणगहिअं पि इमा माणं मोएइ माणिणिअणस्स । ह्स्स्_७८३अब्  
सहयारमञ्जरी पियसहि व्व कण्णे समल्लीणा । ह्स्स्_७८३च्द्  
अज्जं चिय छणदिअहो मा पुत्ति रुएहि एहï पिओ त्ति । ह्स्स्_७८४अब्  
सुण्हं आसासन्ती पडियत्तमुही रुवï सासू । ह्स्स्_७८४च्द्  
दियहेदियहे णिवडï गिहवïधूआणिहेण माउच्छा । ह्स्स्_७८५अब्  
सङ्गहणï त्ति वावü वसुहारा खुज्जसहयारे । ह्स्स्_७८५च्द्  
आउच्छणोवऊहणकण्ठसमोसरियबाहुलïयाए । ह्स्स्_७८६अब्  
वलयाइ पहियचलणे बहूĕ णियलाइ व पडन्ति । ह्स्स्_७८६च्द्  
उड्डियपासं तणछण्णकन्दरं णिहुअसण्ठियावक्खं । ह्स्स्_७८७अब्  
जूहाहिव परिहर मुहमेत्तसरीयं कल । ह्स्स्_७८७च्द्  
गुणसालिणो वि करिणो होहï जूहाहिवत्तणं कत्तो । ह्स्स्_७८८अब्  
णवसालिकवललोहिल्लिआĕ विञ्झं मुअन्तस्स । ह्स्स्_७८८च्द्  
विहिणा अणुज्जुएणं पुत्तय जाओ कुलम्मि पढमम्मि । ह्स्स्_७८९अब्  
जाइविसुद्धो भद्दो वि बन्धणं पावï खणम्मि । ह्स्स्_७८९च्द्  
चüपासदिण्णहुयवहविसमाह हवेढणापिउलं । ह्स्स्_७९०अब्  
णिव्वाहेउं जाणï जूहं जूहाहिवो च्चेव । ह्स्स्_७९०च्द्  
अल्लग्गकवोलेण वि गयमïणा पत्तदसावसणम्मि । ह्स्स्_७९१अब्  
अज्ज वि माĕ सणाहं गयवïजूहं धरन्तेण । ह्स्स्_७९१च्द्  
ण वि तह दूमेइ मणं गयस्स बन्धो वि करिणिविरहो वि । ह्स्स्_७९२अब्  
दाणविओयविमुहिए जह भमरüले भमन्तम्मि । ह्स्स्_७९२च्द्  
गामम्मि मोहणाइं दिण्णे खग्गे व्व चोरहित्थाइं । ह्स्स्_७९३अब्  
गहवïणो णामेणं कियाइ अण्नेण वि जणेण । ह्स्स्_७९३च्द्  
मलिणाइं अङ्गाइं बाहिरलोएण मंसलुद्धेण । ह्स्स्_७९४अब्  
हिययं हियएण विणा ण देइ वाही भमï हट्टं । ह्स्स्_७९४च्द्  
कढिणखरवीरपेल्लणहलं व पत्थरविणिग्गयग्गिकणे । ह्स्स्_७९५अब्  
धचलोआयरियवहे कसरा वि सुहेण वच्चन्ति । ह्स्स्_७९५च्द्  
णक्खमऊहेसु खणं कुसुमेसु खणं खणं किसलएसु । ह्स्स्_७९६अब्  
हत्थेसु खणं कुसुमोच्चियाइ लोडाविया भसला । ह्स्स्_७९६च्द्  
छेत्तम्मि जेण रमिया ताओ किर तस्स चेय मन्देइ । ह्स्स्_७९७अब्  
जï तीअ इमं णिसुयं फुट्टï हिययं हरिसयाए । ह्स्स्_७९७च्द्  
हिययं णियामि कढिणं पा हासेण घडियं मे । ह्स्स्_७९८अब्  
विरहाणलेण तत्तं रससित्तं अन्तिता फुडह । ह्स्स्_७९८च्द्  
अण्णे ते किल सिहिणो सिणरससेएण हुन्ति विच्छाया । ह्स्स्_७९९अब्  
आसाइयरससेओ होइ विसेसेण णेहजो दहणो । ह्स्स्_७९९च्द्  
अन्तो णिभुअठ्ठिअपरिअणाइ ओरुद्धदारणअणाइ । ह्स्स्_८००अब्  
गिम्हे घोरट्टघग्घररवेण घोरन्ति व घरट्ट । ह्स्स्_८००च्द्  
जीहाइ परं लिब्भï दन्तोट्ठेणं ण तीरए गहिउं । ह्स्स्_८०१अब्  
अहरो व्व सव्वणो गोहणेण पढमो तणुच्छेओ । ह्स्स्_८०१च्द्  
जह वेल्लीहि ण माअसि जह इच्छसि परवïं पि लङ्घेउं । ह्स्स्_८०२अब्  
तह णूणं कोहलिए अज्जं कल्हिं व फुल्लिहिसि । ह्स्स्_८०२च्द्  
विलासणिगुरुणिअंवो तीरü चलणेहि दोहि उव्वहिउं । ह्स्स्_८०३अब्  
एआई उण मज्झो थणभारं कï णु उव्वहि । ह्स्स्_८०३च्द्  
वारिज्जन्ती णवकोमुइ त्ति मा पुत्ति अङ्गणे सुवसु । ह्स्स्_८०४अब्  
मा ते अंवुपिसाओ चन्दो त्ति मुहं गसिज्जिहिइ । ह्स्स्_८०४च्द्  
सुव्वन्तो आसि परम्पराइ कहकह वि दिट्ठिमिलिओ ऽसि । ह्स्स्_८०५अब्  
दे सुहअ किं पि जम्पसु पिअन्तु कण्णाइ मे अमिअं । ह्स्स्_८०५च्द्  
विरहकिसिआ वराई दिणाइ आसण्णगिम्हपरिणामाइं । ह्स्स्_८०६अब्  
कढिणहिअओ पवासी ण आणिमो कह समप्पिहिइ । ह्स्स्_८०६च्द्  
रोआविअ म्ह माए अङ्गणपहिएण दरपसुत्तेण । ह्स्स्_८०७अब्  
परिवत्तसु माणिणि माणिणि त्ति सिविणे भणन्तेण । ह्स्स्_८०७च्द्  
माणंसिणीअ पïणा णअणकवोलाहरप्पहाभिण्णा । ह्स्स्_८०८अब्  
उज्जुअसुरचावणिहा वाहोआरा चिरं दिट्ठा । ह्स्स्_८०८च्द्  
सरहसविणिग्गआइ वि इच्छाइ तुमं ण तीअ सच्चविओ । ह्स्स्_८०९अब्  
सीसाहअवलिअभुअङ्गवङ्करच्छे हअग्गामे । ह्स्स्_८०९च्द्  
सा तुह विरहे णिक्किव सन्धारिज्जï सहीहि णिउणाहि । ह्स्स्_८१०अब्  
चण्डालहत्थगअसüणिअ व्व जीए णिरालंवा । ह्स्स्_८१०च्द्  
कप्पासं कुप्पासन्तरम्मि तï खित्तम् इत्ति भणिऊण । ह्स्स्_८११अब्  
अत्ता वला ऽहिरेणं थणाण मह कारिआ ऽवत्था । ह्स्स्_८११च्द्  
गाईउ पञ्चखारिम्भरीउ चत्तारि पक्कलवïल्ला । ह्स्स्_८१२अब्  
सम्पण्णं वालावल्लरअं सेवा सिवं कुणü । ह्स्स्_८१२च्द्  
अणुराअरअणभरिअं कञ्चणकलस व्व तरुणिथणवट्टं । ह्स्स्_८१३अब्  
तस्स चिअ मुहम्मि किआ मसिमुद्दा मअणराएण । ह्स्स्_८१३च्द्  
विज्ज पिआसा वहलï घणताओ खणखणम्मि रोमञ्चो । ह्स्स्_८१४अब्  
हिअए ण भाइ अण्णं लज्जापत्थेहि तेजिआ पाणा । ह्स्स्_८१४च्द्  
गाहाण अ गेआण अ तन्तीसद्दाण पोढमहिलाण । ह्स्स्_८१५अब्  
ताणं सो च्चिअ दण्डो जे ताण रसं ण आणन्ति । ह्स्स्_८१५च्द्  
विवरीअरअम्मि सिरी बम्हं दट्ठूण णाहिकमलत्थं । ह्स्स्_८१६अब्  
हरिणो दाहिणअणं रसाउला झत्ति ढक्केइ । ह्स्स्_८१६च्द्  
लडहविलआण लोअणकडक्खविक्खेवजणिअसन्दावा । ह्स्स्_८१७अब्  
झिज्जन्ति महासत्ता चित्तुव्वेअणसहा होन्ति । ह्स्स्_८१७च्द्  
तह हस जह ण हसिज्जसि तह जम्प जहा परप्पिअं होइ । ह्स्स्_८१८अब्  
तह जिअ जह लहसि जसं तह मर जह ण उण सम्भवसि । ह्स्स्_८१८च्द्  
छप्पअ गम्मसु सिसिरं पासाकुसुमेहि ताव मा मरसु । ह्स्स्_८१९अब्  
जीअन्तो दच्छिहिसि अ पुणो वि रिद्धिं वसन्तस्स । ह्स्स्_८१९च्द्  
सव्वत्थ होइ ठाणं रासहमहिसाण मेसवुसहाणं । ह्स्स्_८२०अब्  
भद्दगïन्दाणम् अहो महावणम् अहव महाराओ । ह्स्स्_८२०च्द्  
अव्वो ण आमि छेत्तं खज्जü साली वि कीरणिवहेहिं । ह्स्स्_८२१अब्  
जाणन्ता अवि पहिआ पुच्छन्ति पुणोपुणो मग्गं । ह्स्स्_८२१च्द्  
अत्थक्कागअदिट्ठे वहुआ जामादुअम्मि गुरुपुरओ । ह्स्स्_८२२अब्  
जूरï णिवडन्ताणं हरिसविफन्दन्तवलआणं । ह्स्स्_८२२च्द्  
अच्छीहि तुज्झ सुन्दरि बाहिरधवलेहि मज्झकसणेहि । ह्स्स्_८२३अब्  
एएहि को ण दमिओ पिसुणेहि व कण्णलग्गेहि । ह्स्स्_८२३च्द्  
एह इमीअ णिअच्छह विम्हिअहिअआ सही पुलोएइ । ह्स्स्_८२४अब्  
अद्दाअम्मि कवोलं कवोलपट्टम्मि अद्दाअं । ह्स्स्_८२४च्द्  
कïआ जाआ कïआ णु सिक्खिआ माइआ हअकुमारी । ह्स्स्_८२५अब्  
तन्तं जाणï सव्वं जञ्जं महिलाŏ जाणन्ति । ह्स्स्_८२५च्द्  
खणपिट्ठधूसरत्थणि महुमअतम्बच्छि कुवलआभरणे । ह्स्स्_८२६अब्  
कण्णगअचूअमञ्जरि पुत्ति तुए मण्डिओ गामो । ह्स्स्_८२६च्द्  
मग्गिअलद्धे बलमोडिचुम्बिए अप्पणेण उवणीदे । ह्स्स्_८२७अब्  
एक्कम्मि पिआअहरे अण्णण्णा होन्ति रसहेआ । ह्स्स्_८२७च्द्  
उप्फुल्ललोअणेणं कवोलबोसट्टमाणसेएणं । ह्स्स्_८२८अब्  
अहणन्तेण वि भणिआ मुहेण से कज्जणिव्वुत्ती । ह्स्स्_८२८च्द्  
जत्थ ण उज्जागरओ जत्थ ण ईसा विसूरणं माणो । ह्स्स्_८२९अब्  
सब्भावचाडुअं जत्थ ण त्थि णेहो तहिं ण त्थि । ह्स्स्_८२९च्द्  
मह पïणा थणजुअले पत्तं लिहिअं ति गव्विआ कीस । ह्स्स्_८३०अब्  
आलिहï महं पि पिओ जï से कम्पो च्चिअ ण होइ । ह्स्स्_८३०च्द्  
कण्णे पडिअं हिअए पडिअं चिअ ओ मए अभव्वाए । ह्स्स्_८३१अब्  
जामि त्ति तुज्झ वअणं किं व ण सहिअं पवासस्स । ह्स्स्_८३१च्द्  
समपन्थपत्थिअस्स वि पहिअस्स खलन्ति पुढमदिअहम्मि । ह्स्स्_८३२अब्  
हिअअट्ठिअजाआगुरुणिअंवहारेण व पआइ । ह्स्स्_८३२च्द्  
सन्देसो वि ण लिहिओ लेहे पहिएण कत्थ घरतत्ती । ह्स्स्_८३३अब्  
अणवरअलिहिअगेहिणिगोत्तक्खरपूरिए पत्ते । ह्स्स्_८३३च्द्  
उप्पेक्खागअदïअङ्गसङ्गमुच्चलिअविउणसेआए । ह्स्स्_८३४अब्  
बोलीणो वि ण णाओ पüत्थपïआइ हेमन्तो । ह्स्स्_८३४च्द्  
सिविणअलद्धपिअअमपुलïउग्गमणिब्भरेहि अङ्गेहिं । ह्स्स्_८३५अब्  
परिरम्भणे सुहाइं पावü मा णं पबोहेह । ह्स्स्_८३५च्द्  
विज्झावेइ पïवं अब्भुट्ठन्तीĕ पहिअजाआए । ह्स्स्_८३६अब्  
पिअअमविओअदीहरणीसहणीसासरिञ्छोली । ह्स्स्_८३६च्द्  
जं पीअं मङ्गलवासणाĕ पत्थाणपढमदिअहम्मि । ह्स्स्_८३७अब्  
बाहसलिलं ण चिट्ठï तं चिअ विरहे रुवन्तीए । ह्स्स्_८३७च्द्  
उक्कण्ठाणिच्छाआ सव्वं उण परिअणं रुआवेइ । ह्स्स्_८३८अब्  
आअम्बिरेहि अज्झा फुसिअपरुण्णेहि अच्छीहि । ह्स्स्_८३८च्द्  
जह दिअहविरामो णवसिरीसगन्धुद्धुराणिलग्घविओ । ह्स्स्_८३९अब्  
पहिअघरिणीअ ण तहा तवेइ तिव्वो वि मज्झण्हो । ह्स्स्_८३९च्द्  
चिरपवसिअदïअकहा णिउणाहि सहीहि विरहसहणत्थं । ह्स्स्_८४०अब्  
अलिआ अवि अवराहा वहूĕ कमसो कहिज्जन्ति । ह्स्स्_८४०च्द्  
जञ्जं पüत्थपïआ पिअअमणामक्खरं लिहï लेहे । ह्स्स्_८४१अब्  
तन्तं तल्लेहणिआणुसारगलिओ पुसï सेओ । ह्स्स्_८४१च्द्  
अच्छü णिमीलिअच्छी मा मा वारेह पिअअमासाए । ह्स्स्_८४२अब्  
तेण विणा किं पेच्छü उम्मिल्लेहिं वि अच्छीहिं । ह्स्स्_८४२च्द्  
दीहुण्हा णीसासा रणरणओ रुज्जगग्गिरं गेअं । ह्स्स्_८४३अब्  
पिअविरहे जीविअवल्लहाण एसो च्चिअ विणोओ । ह्स्स्_८४३च्द्  
जï देव्व तुं पसण्णो मा करिहिसि मज्झ माणुसं जम्मं । ह्स्स्_८४४अब्  
जï जम्मं मा पेम्मं जï पेम्मं मा जणे दुलहे । ह्स्स्_८४४च्द्  
राईण भणï लोओ जा किल गिम्हम्मि होन्ति मडहाओ । ह्स्स्_८४५अब्  
मह उण दïएण विणा ण आणिमो कीस वड्ढन्ति । ह्स्स्_८४५च्द्  
एक्के अअणे दिअहा वीए रअणीŏ होन्ति दीहाओ । ह्स्स्_८४६अब्  
विरहाअणो अपुव्वो एत्थ दुवे च्चेअ वड्ढन्ति । ह्स्स्_८४६च्द्  
चिरजीवित्तणकङ्खिरि मा तम्म रसाअणेहि अथिरेहि । ह्स्स्_८४७अब्  
विरहं पवज्ज जाअन्ति जेण जुअदीहरा दिअहा । ह्स्स्_८४७च्द्  
रुअï रुअन्तीĕ मए ओहिदिणे गणï झिज्जï अहं व । ह्स्स्_८४८अब्  
पिअविरहे मामि सअज्झिआĕ णेहो च्चिअ अपुव्वो । ह्स्स्_८४८च्द्  
कण्ठग्गहणेण सअज्झिआĕ अब्भागओवआरेण । ह्स्स्_८४९अब्  
वहुआĕ पïम्मि वि आगअम्मि सामं मुहं जाअं । ह्स्स्_८४९च्द्  
चन्दो वि चन्दवअणे मुणालबाहालए मुणालाइं । ह्स्स्_८५०अब्  
इन्दीवराइ इन्दीवरच्छि तावेन्ति तुह विरहे । ह्स्स्_८५०च्द्  
गुरुअणपरवस पिअ किं भणामि तुह मन्दभाइणी अहअं । ह्स्स्_८५१अब्  
अज्ज पवासं वज्जसि वच्च सअं चेअ मुणसि करणिज्जं । ह्स्स्_८५१च्द्  
वित्थिण्णं महिवेढं विउलणिअम्बाŏ पीणथणिआओ । ह्स्स्_८५२अब्  
लब्भन्ति विसालच्छीŏ सुहअ जुवईŏ मा तम्म । ह्स्स्_८५२च्द्  
कज्जं विणा वि विअलन्तपेम्मराअं तुमं णिअच्छन्ती । ह्स्स्_८५३अब्  
हिअआसङ्किअणिअदोसदुम्मणा तामï वराई । ह्स्स्_८५३च्द्  
दूई ण एइ चन्दो वि उग्गओ जामिणी वि बोलेइ । ह्स्स्_८५४अब्  
सव्वं सव्वत्थो च्चिअ विसण्ठुलं कस्स किं भणिमो । ह्स्स्_८५४च्द्  
दूई गआ चिराअï किं सो मह पासम् एहिइ ण वे ऽत्ति । ह्स्स्_८५५अब्  
जीविअमरणन्तरसण्ठिआĕ अन्दोलए हिअअं । ह्स्स्_८५५च्द्  
सो णा ऽगओ त्ति पेच्छह परिहासुल्लाविरीĕ दूईए । ह्स्स्_८५६अब्  
णूमन्तीअ पहरिसो ओसट्टï गण्डपासेसु । ह्स्स्_८५६च्द्  
कह णु गआ कह दिट्ठो किं भणिअं किं व तेण पडिभणिअं । ह्स्स्_८५७अब्  
एअं चिअ ण समप्पï पुणरुत्तं जम्पमाणीए । ह्स्स्_८५७च्द्  
दूईमुहअन्दपुलोइरीĕ किं भणिहिइ त्ति अज्झाए । ह्स्स्_८५८अब्  
पिअसङ्गमललिअमणोरहाĕ हिअअं थरथरेइ । ह्स्स्_८५८च्द्  
अप्पाहिआइ तुह तेण जाइ ताइं मए ण मुणिआइ । ह्स्स्_८५९अब्  
अच्चुण्हस्सासपरिक्खलन्तविसमक्खरपआइं । ह्स्स्_८५९च्द्  
साहेन्ती सहि सुहअं खणेखणे दूमिआ सि मज्झ कए । ह्स्स्_८६०अब्  
सब्भावणेहकरणिज्जसरिसअं दाव विरïअं तुमए । ह्स्स्_८६०च्द्  
जं तुह कज्जं तं चिअ कज्जं मज्झ त्ति जं सआ भणसि । ह्स्स्_८६१अब्  
ओ दूइ सच्चवअणे अज्ज सि पारं गआ तस्स । ह्स्स्_८६१च्द्  
णवलअपहरुत्तत्थाĕ तं कअं हलिअवहुआए । ह्स्स्_८६२अब्  
जं अज्ज वि जुवïजणो घरेघरे सिक्खिउं महï । ह्स्स्_८६२च्द्  
धण्णो सि रे हलिद्दअ हलिअसुआपीणथणभरुच्छङ्गे । ह्स्स्_८६३अब्  
पेच्छन्तस्स वि पïणो जह तुह कुसुमाइ णिवडन्ति । ह्स्स्_८६३च्द्  
सच्चं चिअ कट्ठमओ सुरणाहो जेण हलिअधूआए । ह्स्स्_८६४अब्  
हत्थेहि कमलदलकोमलेहि चिक्को ण पल्लविओ । ह्स्स्_८६४च्द्  
एमेअ अकअपुण्णा अप्पत्तमणोरहा विवज्जिस्सं । ह्स्स्_८६५अब्  
जणवाओ वि ण जाओ तेण समं हलिउत्तेण । ह्स्स्_८६५च्द्  
लज्जापज्जत्तपसाहणाइ परतत्तिणिप्पिवासाइं । ह्स्स्_८६६अब्  
अविणअदिम्मोहाइं धण्णाण घरे कलत्ताइं । ह्स्स्_८६६च्द्  
हसिअम् अविआरमुद्धं भमिअं विरहिअविलाससच्छाअं । ह्स्स्_८६७अब्  
भणिअं सहावसरलं धण्णाण घरे कलत्ताणं । ह्स्स्_८६७च्द्  
पïणा वण्णिज्जन्ते अक्खाणअसुन्दरीĕ रूवम्मि । ह्स्स्_८६८अब्  
ईसामच्छरगरुअं घरिणी हुङ्कारअं देइ । ह्स्स्_८६८च्द्  
वाहिज्जन्ति ण कस्स वि रोत्तूणं णेअ पाअडिज्जन्ति । ह्स्स्_८६९अब्  
माणविआरा कुलपालिआĕ हिअए विलावेन्ति । ह्स्स्_८६९च्द्  
अहिअं सुण्णाइ णिरञ्जणाइ वïरिक्करुण्णपुसिआइ । ह्स्स्_८७०अब्  
विरहुक्कण्ठं कुलपालिआइ साहन्ति अच्छीइं । ह्स्स्_८७०च्द्  
कुलपालिआĕ पेच्छह जोव्वणलाअण्णविब्भमविलासा । ह्स्स्_८७१अब्  
पवसन्ति व्व पवसिए एन्ति व्व पिए घरं एन्ते । ह्स्स्_८७१च्द्  
पïपुरओ च्चिअ रभसेण चुम्बिओ देवरो अडअणाए । ह्स्स्_८७२अब्  
मह वअणं मïरागन्धिअं ति हाआ तुहं भणï । ह्स्स्_८७२च्द्  
तह अडअणाĕ रुण्णं पïमरणे बाहरुद्धकण्ठीए । ह्स्स्_८७३अब्  
अणुमरणसङ्किणो जह जारस्स वि सङ्किअं हिअअं । ह्स्स्_८७३च्द्  
वाणीरकुडुङ्गुड्डीणसüणिकोलाहलं सुणन्तीए । ह्स्स्_८७४अब्  
घरकम्मवावुडाए वहूĕ सीअन्ति अङ्गाइं । ह्स्स्_८७४च्द्  
णोल्लेइ अणोल्लमणा अत्ता मं घरभरम्मि सअलम्मि । ह्स्स्_८७५अब्  
खणमेत्तं जह सञ्झाĕ णवर ण व होइ वीसामो । ह्स्स्_८७५च्द्  
ठाणेठाणे वलिआ वलणेवलणे सवेडसकुडुङ्गा । ह्स्स्_८७६अब्  
ण गओ सि अम्ह गामं दिअर ण दिट्ठा तुए मुरला । ह्स्स्_८७६च्द्  
महुएहि किं व वालअ हरसि णिअम्बाहि जï वि मे सिअअं । ह्स्स्_८७७अब्  
साहामि कस्स रण्णे दूरे गामो अहं एक्का । ह्स्स्_८७७च्द्  
कालक्खरदूसिक्खिअ धम्मिअ रे णिम्बकीडअसरिच्छ । ह्स्स्_८७८अब्  
दोण्ण वि णिरअणिवासो समअं जï होइ तहि होदु । ह्स्स्_८७८च्द्  
पन्थअ ण एत्थ सन्थरम् अत्थि मणं पत्थरत्थले गामे । ह्स्स्_८७९अब्  
उण्णअपअहरे पेक्खिऊण जï वससि ता वससु । ह्स्स्_८७९च्द्  
विहलक्खणं तुमं सहि दट्ठूण कुडेण तरलतरदिट्ठिं । ह्स्स्_८८०अब्  
वारप्फंसणिहेण अ अप्पा गरुओ त्ति पाडिअविहिण्णो । ह्स्स्_८८०च्द्  
अïविउलं जलकुम्भं घेत्तूण समागअ म्हि सहि तुरिअं । ह्स्स्_८८१अब्  
समसेअसलिलणीसासणीसहा वीसमामि खणं । ह्स्स्_८८१च्द्  
अणुमरणे हसï जणो रोत्तुं वि ण लब्भï जहेच्छं । ह्स्स्_८८२अब्  
ता एत्थ किं करिस्सं चोरिअरमणे विवज्जन्ते । ह्स्स्_८८२च्द्  
मा पुत्ति वङ्कभणिअं जम्पसु पुरओ तुमं छüल्लाणं । ह्स्स्_८८३अब्  
हिअएण जं च भणिअं तं पि हआसा विआणन्ति । ह्स्स्_८८३च्द्  
वङ्कभणिआइ कत्तो कत्तो अद्धच्छिपेच्छिअव्वाइ । ह्स्स्_८८४अब्  
ऊससिउं पि ण तीरï छüल्लपरिवारिए गामे । ह्स्स्_८८४च्द्  
तत्थ वि होन्ति सहीओ पुत्तलि मा रुवसु जत्थ दिण्णा सि । ह्स्स्_८८५अब्  
तत्थ वि णिउञ्जलीला तत्थ वि गिरिवाहिणी गोला । ह्स्स्_८८५च्द्  
कस्स व ण होइ रोसो दट्ठूण पिआĕ सव्वणं अहरं । ह्स्स्_८८६अब्  
सभमरकमलग्घाइरि वारिअवामे सहसु एण्हिं । ह्स्स्_८८६च्द्  
छप्पत्तिआ वि खज्जï णिप्पत्ते पुत्ति एत्थ को दोसो । ह्स्स्_८८७अब्  
णिअपुरिसे वि रमिज्जï परपुरिसविवज्जिए गामे । ह्स्स्_८८७च्द्  
अमुणिअपरपुरिससुहो जम्पü जं किं पि अण्णओ लोओ । ह्स्स्_८८८अब्  
णिअपुरिसेहि वि अम्हे परपुरिसो त्ति च्चिअ रमामो । ह्स्स्_८८८च्द्  
माए घरोवअरणं अज्ज खु ण त्थि त्ति साहिअं तुमए । ह्स्स्_८८९अब्  
ता भण किं करणिज्जं एमेअ ण वासरो ठाइ । ह्स्स्_८८९च्द्  
सच्छन्दरमणदंसणसंवड्ढिअगरुअवम्महविलासं । ह्स्स्_८९०अब्  
सुविअड्ढवेसविलआरमिअं को वण्णिउं तरï । ह्स्स्_८९०च्द्  
सामण्णसुन्दरीणं विब्भमम् आवहï अविणओ च्चेअ । ह्स्स्_८९१अब्  
धूमो वि हु पज्जलिआणं महुरो होइ सुरभिदारूणं । ह्स्स्_८९१च्द्  
अव्वो कालस्स गई सो वि जुआ सरसकव्वदुल्ललिओ । ह्स्स्_८९२अब्  
पढï परासरसद्दं अम्हे वि णिअं पïं गमिमो । ह्स्स्_८९२च्द्  
पणमह माणस्स हला चलणे किं देवएहि अण्णेहिं । ह्स्स्_८९३अब्  
जस्स पसाएण पिओ घोलï पाअन्तपासेसु । ह्स्स्_८९३च्द्  
अणुणअपसरं पाअपडनूसवं रभसचुम्बणसुहेल्लिं । ह्स्स्_८९४अब्  
एआइ अ अण्णाइ अ अवसो व्व कओ फलï माणो । ह्स्स्_८९४च्द्  
जï पुत्तलि बहुएहिं अणुणअसोक्खेहि अत्थि दे कज्जं । ह्स्स्_८९५अब्  
ताव रुअ गेण्ह माणं खणमेत्तं तम्मि सुहअम्मि । ह्स्स्_८९५च्द्  
आणा अणालवन्तीĕ कीरए दीसए पराहुत्तो । ह्स्स्_८९६अब्  
णिन्तम्मि णीसिसिज्जï पुत्ति अपुव्वोक्खु दे माणो । ह्स्स्_८९६च्द्  
जञ्जं भणह सहीओ आम करिस्साम सव्वहा तन्तं । ह्स्स्_८९७अब्  
जï तरह रुम्भिउं मह धीरं समुहागए तम्मि । ह्स्स्_८९७च्द्  
अल्लिअï दिट्ठिणिब्भच्छिओ वि विहुओ वि लग्गए सिअए । ह्स्स्_८९८अब्  
पहओ वि चुम्बï बला अलज्जए कह णु कुप्पिस्सं । ह्स्स्_८९८च्द्  
हिमजोअचुण्णहत्थाŏ जस्स दप्पं कुणन्ति राईओ । ह्स्स्_८९९अब्  
कह तस्स पिअस्स मए तीरï माणो हला काउं । ह्स्स्_८९९च्द्  
किं भणह मं सहीओ करेहि माणं ति किं थ माणेण । ह्स्स्_९००अब्  
सब्भाववाहिरे तम्मि मज्झ माणेण वि ण कज्जं । ह्स्स्_९००च्द्  
जïआ पिओ ण दीसï भणह हला कस्स कीरए माणो । ह्स्स्_९०१अब्  
अह दिट्ठम्मि वि माणो ता तस्स पिअत्तणं कत्तो । ह्स्स्_९०१च्द्  
जाणिमि कआवराहं जाणिमि अलिआइ भणï सअलाइ । ह्स्स्_९०२अब्  
अणुणेन्ते उण जाणे कआवराहं व अप्पाणं । ह्स्स्_९०२च्द्  
अवराहसहस्साइं भरिमो हिअएण तम्मि अद्दिट्ठे । ह्स्स्_९०३अब्  
दिट्ठम्मि उण पिअसही एक्कं पि हु णं ण सम्भरिमो । ह्स्स्_९०३च्द्  
भणभण जञ्जं पडिहाइ तुज्झ तन्तं सहामिमो अम्हे । ह्स्स्_९०४अब्  
असहत्तणं च जीअं च वल्लभे दोइ ण घडन्ति । ह्स्स्_९०४च्द्  
एअं चिअ मह णामं भणभण दे सुहअ किं विलक्खो सि । ह्स्स्_९०५अब्  
पडिहाइ जं ण तुज्झ वि ममं पि किं देण णामेण । ह्स्स्_९०५च्द्  
सुहअ मुहुत्तं सुप्पü जं ते पडिहाइ तं पि भण्णिहिसि । ह्स्स्_९०६अब्  
अज्ज ण पेच्छन्ति तुहं णिद्दागरुआइ अच्छीइ । ह्स्स्_९०६च्द्  
मा वेलवेसु बहुअं पुत्तअ अलिएहि गोत्तेहिं । ह्स्स्_९०७अब्  
एसा वि जाणï च्चिअ परिहासुम्मिस्सभणिआइं । ह्स्स्_९०७च्द्  
अï चण्डि किं ण पेच्छसि जï सो वाहरï अण्णगोत्तेण । ह्स्स्_९०८अब्  
अह दे इच्छï मच्छरपणच्चिअच्छं मुहं दट्ठुं । ह्स्स्_९०८च्द्  
वेआरिज्जसि मुद्धे गोत्तक्खलिएहि मा खु तुं रुवसु । ह्स्स्_९०९अब्  
किं व ण पेच्छï अण्णह एद्दहमेत्तेहि अच्छीहिं । ह्स्स्_९०९च्द्  
सोत्तुं सुहं ण लब्भï अव्वो पेम्मस्स वङ्कविसमस्स । ह्स्स्_९१०अब्  
दुग्घडिअमञ्चअस्स व खणेखणे पाअपडणेण । ह्स्स्_९१०च्द्  
एक्कसअणम्मि सुमुही विमुही गरुएण माणबन्धेण । ह्स्स्_९११अब्  
सिविणकलहम्मि होन्ती परम्मुही सम्मुही जाआ । ह्स्स्_९११च्द्  
वड्ढü ता तुह गव्वो भण्णसि रे जï विहण्डणं वअणं । ह्स्स्_९१२अब्  
सच्चं ण एइ णिद्दा तुए विणा देहि ओआसं । ह्स्स्_९१२च्द्  
कअविच्छेओ सहिभङ्गिभणिअसब्भाविआवराहाए । ह्स्स्_९१३अब्  
झडि आपल्लवï पुणो णअणकवोलेसु कोवतरू । ह्स्स्_९१३च्द्  
उम्मूलन्ति व हिअअं अणुणिज्जन्तीŏ माणवन्तीओ । ह्स्स्_९१४अब्  
सम्भरिअमण्णुणिब्भरबाहभरोरुम्भिअमुहीओ । ह्स्स्_९१४च्द्  
ण वि तह तक्खणसुअमण्णुदुक्खविअणाŏ वि रुवन्ति । ह्स्स्_९१५अब्  
जह दिट्ठम्मि पिअअमे अणुणिज्जन्तीŏ तरुणीŏ । ह्स्स्_९१५च्द्  
हिअए रोसुक्खित्तं पाअपहारं सिरेण पत्थन्तो । ह्स्स्_९१६अब्  
ण हओ दïओ माणंसिणीĕ थोरंसुअं रुण्णं । ह्स्स्_९१६च्द्  
पिअअमविइण्णचसअं अचक्खिअं पिअसहीĕ देन्तीए । ह्स्स्_९१७अब्  
अभणन्तीĕ वि माणंसिणीĕ कहिओ च्चिअ विरोहो । ह्स्स्_९१७च्द्  
वच्चिहिइ स घरं से लहिहिइ ओआसम् एहिइ सआसं । ह्स्स्_९१८अब्  
भणिहिइ जं भणिअव्वं पच्चुत्तं किण्णु पाविहिइ । ह्स्स्_९१८च्द्  
तणुआइआ वराई दिअहेदिअहे मिअङ्कलेह व्व । ह्स्स्_९१९अब्  
बहलपओसेण तुए णिसंस अन्धारिअमुहेण । ह्स्स्_९१९च्द्  
दावन्तेण तुह मुहं भुमआभङ्गम्मि होन्तणवसोहं । ह्स्स्_९२०अब्  
अकएण उवकअं अज्ज मण्णुणा मज्झ पसिअच्छि । ह्स्स्_९२०च्द्  
भिउडी ण कआ कडुअं णा ऽलविअं अहरअं ण पज्जुट्ठं । ह्स्स्_९२१अब्  
उवऊहिआ ण रुण्णा एएण वि जाणिमो माणं । ह्स्स्_९२१च्द्  
किं पि ण जम्पसि कामं भणिअं च करेसि तं तहा तुरिअं । ह्स्स्_९२२अब्  
हिअअं रोसुव्वेअं ति तुज्झ विणओ च्चिअ कहेइ । ह्स्स्_९२२च्द्  
परिपुच्छिआ ण जम्पसि चुम्बिज्जन्ती बला मुहं हरसि । ह्स्स्_९२३अब्  
परिहासमाणविमुहे पसिअच्छि मणं म्ह दूमेसि । ह्स्स्_९२३च्द्  
अï पीणत्थणüत्थम्भिआणणे सुअणु सुणसु मह वअणं । ह्स्स्_९२४अब्  
अथिरम्मि जुज्जï ण जोव्वणम्मि माणो पिए कादुं । ह्स्स्_९२४च्द्  
तरलच्छि चन्दवअणे थोरत्थणि करिअरोरु तणुमज्झे । ह्स्स्_९२५अब्  
दीहा ण समप्पï सिसिरजामिणी कह णु दे माणो । ह्स्स्_९२५च्द्  
सुहआ वि सुण्डरी वि हु तरुणी वि हु माणिणि त्ति आ पुत्ति । ह्स्स्_९२६अब्  
चन्दणलट्ठि व्व हुअङ्गदूमिआ किं डु दूमेसि । ह्स्स्_९२६च्द्  
पडिवक्खस्स वि पुरओ समुहं भणिआ सि तेण पसिअ त्ति । ह्स्स्_९२७अब्  
अवलम्बिअस्स माणिणि माणस्स अ किं फलं अण्णं । ह्स्स्_९२७च्द्  
कड्ढेसि चलिअवलए हत्थे मुञ्चेसि अहमुही बाहं । ह्स्स्_९२८अब्  
पडिरुम्भसि णीसासे बहुअं ते माणविण्णाणं । ह्स्स्_९२८च्द्  
कज्जं विणा वि कअमाणडम्बरा पुलअभिण्णसव्वङ्गी । ह्स्स्_९२९अब्  
उज्जल्लालिङ्गणसोक्खलालसा पुत्ति मुणिआ सि । ह्स्स्_९२९च्द्  
हंहो किं व ण दिट्ठं हला मए जीविअं धरन्तीए । ह्स्स्_९३०अब्  
सो मं अणुणेइ पिओ अहं पि अणुणिज्जिमि हआसा । ह्स्स्_९३०च्द्  
ता सोक्खं ताव रई ता रणरणअस्स ण त्थि ओआसो । ह्स्स्_९३१अब्  
जा दुक्खेक्कणिहाणे ण होइ बहुवल्लहे पेम्मं । ह्स्स्_९३१च्द्  
माणहरिएहि गन्तुं ण तीरए सो णएइ अवराही । ह्स्स्_९३२अब्  
को वि अपत्थिअमुणिओ णेज्जं मन्तं व आणेज्ज । ह्स्स्_९३२च्द्  
उव्वहï दïअगहिआ हरोट्ठझिज्जन्तकोवगअराअं । ह्स्स्_९३३अब्  
पाणोसरन्तमïरं व फलिहचसअं मुहं बाला । ह्स्स्_९३३च्द्  
गाढालिङ्गणरभसुज्जअम्मि दïए लहुं समोसरï । ह्स्स्_९३४अब्  
माणंसिणीĕ माणो फेल्लणभीओ व्व हिअआहि । ह्स्स्_९३४च्द्  
तुङ्गो थिरो विसालो जो सहि मे माणपव्वओ रïओ । ह्स्स्_९३५अब्  
सो दïअदिट्ठिवज्जासणीĕ घाए विण पहुन्तो । ह्स्स्_९३५च्द्  
सहि विरïऊण माणस्स मज्झ धीरत्तणेण ओआसं । ह्स्स्_९३६अब्  
पिअअमदंसणविहलक्खणम्मि सहसे ऽत्ति तेण ओसरिअं । ह्स्स्_९३६च्द्  
णहपअपसाहिअङ्गो णिद्दाघुम्मन्तलोअणो ण तहा । ह्स्स्_९३७अब्  
जह णिव्वणाहरो सामलङ्ग दूमेसि मह हिअअं । ह्स्स्_९३७च्द्  
पच्चक्खमन्तुकारअ जï चुम्बसि मे इमे हअकवोले । ह्स्स्_९३८अब्  
ता मज्झ पिअसहीए विसेसओ कीस तण्हाओ । ह्स्स्_९३८च्द्  
तïआ मह गण्डत्थलणिमिअं दिट्ठिं ण णेसि अण्णत्तो । ह्स्स्_९३९अब्  
एण्हिं स च्चेअ अहं ते अ कवोला ण सा दिट्ठी । ह्स्स्_९३९च्द्  
ताण गुणग्गहणाणं ताण्ऽ उक्कण्ठाण तस्स पेम्मस्स । ह्स्स्_९४०अब्  
ताण भणिआण सुन्दर ईरिसअं जाअम् अवसाणं । ह्स्स्_९४०च्द्  
अलिअकुविअं पि कअमन्तुअं व मं जेसु सुहअ अणुणेन्तो । ह्स्स्_९४१अब्  
ताण दिअहाण हरणे रुआमि ण उणो अहं कुविआ । ह्स्स्_९४१च्द्  
आम तुह णा ऽवराहो पिअअम मे लोअणाण इह दोसो । ह्स्स्_९४२अब्  
माणासहम्मि चडुलेहि वासिओ जेहि हिअअम्मि । ह्स्स्_९४२च्द्  
को सुहअ तुज्झ दोसो हअहिअअं णिट्ठुरं मज्झ । ह्स्स्_९४३अब्  
पेच्छसि अणिमिसणअणो जम्पसि विणअं ण जम्पसे पिट्ठं । ह्स्स्_९४३च्द्  
वच्च मह च्चिअ एक्काĕ होन्तु णीसासरोइअव्वाइ । ह्स्स्_९४४अब्  
मा तुज्झ वि तीĕ विणा दक्खिण्णहअस्स जाणीअन्तु । ह्स्स्_९४४च्द्  
अणुवत्तन्तो अम्हारिसं जणं आहिजाईए । ह्स्स्_९४५अब्  
चिन्तेसि उणो हिअए अणाहिजाई सुहं जअï । ह्स्स्_९४५च्द्  
हुं णिल्लज्ज समोसर तं चिअ अणुणेसु जीĕ दे एअं । ह्स्स्_९४६अब्  
पाअङ्गु̣ट्ठालत्तअरसेण तिलअं विणिम्मविअं । ह्स्स्_९४६च्द्  
सा वसï तुज्झ हिअए स च्चिअ अच्छीसु सा अ सिविणेसु । ह्स्स्_९४७अब्  
अम्हारिसाण सुन्दर ओआसो कत्थ पावाण । ह्स्स्_९४७च्द्  
तण्हा मे तुज्झ पिअत्तणस्स कह तं ति णो हि जाणामो । ह्स्स्_९४८अब्  
दे सुहअ तुमं चिअ सिक्खवेसु जह दे पिआ होमि । ह्स्स्_९४८च्द्  
मलिणवसणाण किअवणिआणं आपण्डुगण्डपालीणं । ह्स्स्_९४९अब्  
पुप्फवïआण कामो अङ्गेसु कआउहो वसï । ह्स्स्_९४९च्द्  
पुप्फवïअ म्हि बालअ मा चिवसु अदीहराउसो होसि । ह्स्स्_९५०अब्  
अज्जं चेअ मरिज्जü मअच्छि किं कालहरणेण । ह्स्स्_९५०च्द्  
वाणिअअ हत्थिदन्ता कत्तो अम्हाण वग्घकत्तीओ । ह्स्स्_९५१अब्  
जाव लुलिआलअमुही घरम्मि परिसक्कए सोण्हा । ह्स्स्_९५१च्द्  
गण्हन्ति पिअअमाण वअणाहि हंसीŏ विसलअद्धाइ । ह्स्स्_९५२अब्  
हिअआइ व कुसुमाउहबाणकआणेअरन्धाइ । ह्स्स्_९५२च्द्  
हंसाण सरेहि सिरी सारिज्जï अह सराण हंसेहि । ह्स्स्_९५३अब्  
अण्णोण्णं चिअ एए अप्पाणं णवर गरुअन्ति । ह्स्स्_९५३च्द्  
अणुदिअहकआभोआ जहजह थणआ विणिन्ति कुमरीए । ह्स्स्_९५४अब्  
तहतह लद्धोआसो व्व वम्महो हिअअम् आविसï । ह्स्स्_९५४च्द्  
केसा पण्डुरछाआ असईसङ्गेण चम्म जज्जरिअं । ह्स्स्_९५५अब्  
चित्तं तुह सोहग्गं गोदा दूइत्तणं कुणï । ह्स्स्_९५५च्द्  
णिण्णिद्दं दोब्बल्लं चिन्ता अलसत्तणं सणीससिअं । ह्स्स्_९५६अब्  
मह मन्दभाइणीए कए सहि तुमं वि अहह परिभवï । ह्स्स्_९५६च्द्  
णिअदïअदंसणूसुअ पन्थिअ अण्णेण वच्चसु पहेण । ह्स्स्_९५७अब्  
घरवïधूआ दुल्लं घवाउरा ठाइ हअगामे । ह्स्स्_९५७च्द्  
आसाइअं अण्णाएण जेत्तिअं ता तुइ ण बहुआ धिई । ह्स्स्_९५८अब्  
उवरमसु वुसह एण्हिं रक्खिज्जï गेहवïखेत्तं । ह्स्स्_९५८च्द्  
उच्चिणसु पडिअकुसुमं मा धुण सेहालिअं हलिअसुण्हे । ह्स्स्_९५९अब्  
एस अवसाणविरसो ससुरेण सुओ वलअसद्दो । ह्स्स्_९५९च्द्  
पविसन्ती घरदारं विवलिअवअणा विलोइऊण पहं । ह्स्स्_९६०अब्  
खन्धे मोत्तूण घडं हाहा णट्ठो त्ति रुअसि सहि किं ति । ह्स्स्_९६०च्द्  
मा पन्थ रुन्धसु पहम् अबेहि बालअ असेसिअहिरीअ । ह्स्स्_९६१अब्  
अम्हे अणिरिक्काओ सुण्णं घरअं व अक्कमसि । ह्स्स्_९६१च्द्  
सुव्वï समागमिस्सï तुज्झ पिओ अज्ज पहरमेत्तेण । ह्स्स्_९६२अब्  
एमेअ किं पि चिट्ठसि ता सहि सज्जेसु करणिज्जं । ह्स्स्_९६२च्द्  
खणपाहुणिआ देअरजाया ए सुहय किं ते दे हणिदा । ह्स्स्_९६३अब्  
रुअï घरोपन्तफलिणिघरम्मि अणुणिज्जü वराई । ह्स्स्_९६३च्द्  
पुप्फभरोणमिअभूमिगअसाहतरूण विण्णवणं । ह्स्स्_९६४अब्  
गोलाअडविअडकुडुङ्गमहुअ॥। । ह्स्स्_९६४च्द्  
गृहिणिप्रवेशितजारे गृहे गृहे (गृहिणी) स्थापिता । ह्स्स्_९६५अब्  
मिलितावदति(असती?)जारौ पश्चाद् गृहिणी गृहस्थश् च । ह्स्स्_९६५च्द्  
एक्कत्तो रुअï पिआ अण्णत्तो समरतूरणिग्घोसो । ह्स्स्_९६६अब्  
पेम्मेण रणरसेण अ भडस्स डोलाइअं हिअअं । ह्स्स्_९६६च्द्  
केलीगोत्तक्खलणे विकुप्पए केअवं अआणन्ती । ह्स्स्_९६७अब्  
दुट्ठ उअसु परिहासं जाआ सच्चं चिअ परुण्णा । ह्स्स्_९६७च्द्  
दे आ पसिअ णिअत्तसु मुहससिजोण्हाविलुत्ततमणिवहे । ह्स्स्_९६८अब्  
अहिसारिआण विग्घं करेसि अण्णाण वि हआसे । ह्स्स्_९६८च्द्  
अण्णं लहुअत्तणअं अण्ण च्चिअ काइ वत्तणच्छाआ । ह्स्स्_९६९अब्  
सामा सामण्णपआवïणो रेह च्चिअ ण होइ । ह्स्स्_९६९च्द्  
अलससिरोमणि धुत्ताण अग्गिमो पुत्ति धणसमिद्धिमओ । ह्स्स्_९७०अब्  
इअ भणिएण णअङ्गी पप्फुल्लविलोअणा जाआ । ह्स्स्_९७०च्द्  
उल्लोल्लकरअरअणक्खएहि तुह लोअणेसु मह दिण्णं । ह्स्स्_९७१अब्  
रत्तंसुअं पसाओ कोवेण पुणो इमे ण अक्कमिआ । ह्स्स्_९७१च्द्  
ए एहि दाव सुन्दरि कण्णं दाऊण सुणसु वअणिज्जं । ह्स्स्_९७२अब्  
तुज्झ मुहेण किसोअरि चन्दो उअमिज्जï जणेण । ह्स्स्_९७२च्द्  
एद्दहमेत्तत्थणिआ एद्दहमेत्तेहि अच्छिवत्तेहिं । ह्स्स्_९७३अब्  
एद्दहमेत्तावत्था एद्दहमेत्तेहि दिअहेहिं । ह्स्स्_९७३च्द्  
करजुअगहिअजसोआथणमुहविणिवेसिआहरपुडस्स । ह्स्स्_९७४अब्  
सम्भरिअपञ्चजण्णस्स णमह कण्हस्स रोमञ्चं । ह्स्स्_९७४च्द्  
का विसमा देव्वगई किं दुल्लब्भं जणो गुणग्गाही । ह्स्स्_९७५अब्  
किं सोक्खं सुकलत्तं किं दुक्खं जं खलो लोओ । ह्स्स्_९७५च्द्  
किवणाण धणं णाआण फणमणी केसराइ सीहाणं । ह्स्स्_९७६अब्  
कुलवालिआण अ थणा कत्तो झिय्यन्ति अमुआणं । ह्स्स्_९७६च्द्  
केसेसु वलामोडिअ तेण समरम्मि जअस्सिरी गहिआ । ह्स्स्_९७७अब्  
जह कन्दराहि विहुरा तस्स दढं कण्ठअम्मि सण्ठविआ । ह्स्स्_९७७च्द्  
खलववहारा दीसन्ति दारुणा जह वि तह वि धीराणं । ह्स्स्_९७८अब्  
हिअअवअस्सवहुमआ ण हु ववसाआ विमुज्झन्ति । ह्स्स्_९७८च्द्  
जं परिहरिउं तीरï मणं पि ण सुन्दरअत्तणगुणेण । ह्स्स्_९७९अब्  
अह णवरम् अस्स दोसो पडिवच्छेहिं पि पडिवण्णो । ह्स्स्_९७९च्द्  
जस्स रणन्तेउरए करे कुणन्तस्स मण्डलग्गलअं । ह्स्स्_९८०अब्  
रससम्मुही वि सहसा परम्मुही होइ रिउसेणा । ह्स्स्_९८०च्द्  
जस्सेअ वणो तस्सेअ वेअणा भणï तं जणो अलिअं । ह्स्स्_९८१अब्  
दन्तक्खअं कवोले वहूĕ विअणा सवत्तीणं । ह्स्स्_९८१च्द्  
जहा गहिरो जहा रअणणिब्भरो जह अ णिम्मलच्छाओ । ह्स्स्_९८२अब्  
तह किं विहिणा एसो सबाणिओ जलणिही ण किओ । ह्स्स्_९८२च्द्  
जा ठेरं व हसन्ती कïवअणंवुरुहवद्धविणिवेसा । ह्स्स्_९८३अब्  
दावेइ भुअणमण्डलम् अण्णं विअ (चिअ?) जअï सा वाणी । ह्स्स्_९८३च्द्  
जोण्हाइ महुरसेण अ विइण्णतारुण्णüच्छुअमणा सा । ह्स्स्_९८४अब्  
वुड्ढा वि णवोढ व्व परवहू अह हरï तुह हिअअं । ह्स्स्_९८४च्द्  
टुण्टुण्णन्तो मरिहिसि कण्टअकलिआइ केअïवणाइं । ह्स्स्_९८५अब्  
मालïकुसुमसरिच्छं भमर भमन्तो ण पाविहिसि । ह्स्स्_९८५च्द्  
णवपुण्णिमामिअङ्कस्स सुहअ को तं सि भणसु मह सच्चं । ह्स्स्_९८६अब्  
का सोहग्गसमग्गा पओसरअणि व्व तुह अज्ज । ह्स्स्_९८६च्द्  
णिहुअरमणम्मि लोअणपहम्मि पडिए गुरुअणमज्झम्मि । ह्स्स्_९८७अब्  
सअलपरिहारहिअआ वणगमणं चेअ महï वहू । ह्स्स्_९८७च्द्  
तं ताण सिरिसहोअररअणाहरणम्मि हिअअम् एक्करसं । ह्स्स्_९८८अब्  
विंवाहरे पिआणं णिवेसिअं कुसुमवाणेण । ह्स्स्_९८८च्द्  
ताला जाअन्ति गुणा जाला दे सहिअएहि घेप्पन्ति । ह्स्स्_९८९अब्  
रïकिरणाणुगहिआइ होन्ति कमलाइ अ कमलाइं । ह्स्स्_९८९च्द्  
तुह वल्लहस्स गोसम्मि आसि अहरो मिलाणकमलदलो । ह्स्स्_९९०अब्  
इअ णववहुआ सोऊण कुणï वअणं महीसमुहं । ह्स्स्_९९०च्द्  
मह देसु रसं धम्मे तमवसम् आसं गमागमा हर णे । ह्स्स्_९९१अब्  
हरवहु सरणं तं चित्तमोहम् अवसरü मे सहसा । ह्स्स्_९९१च्द्  
राईसु चन्दधवलासु ललिअम् आफालिऊण जो चावं । ह्स्स्_९९२अब्  
एक्कच्छत्तं च्चिअ कुणï भुअणरज्जं विअम्भन्तो । ह्स्स्_९९२च्द्  
लहिऊण तुज्झ वाहुप्फंसं जीए स को वि उल्लासो । ह्स्स्_९९३अब्  
जअलच्छी तुह विरहे ण हु ऽज्जला दुव्वलाणं सा । ह्स्स्_९९३च्द्  
वारिज्जन्तो वि उणो सन्दावकअत्थिएण हिअएण । ह्स्स्_९९४अब्  
थणहरवअस्सएणं विसुद्धजाई ण चलï से हारो । ह्स्स्_९९४च्द्  
सअलकरणपरवीसामसिरिविअरणं ण सरसकव्वस्स । ह्स्स्_९९५अब्  
दीसï अह व णिसम्मï सरिसं अंसंसमेत्तेण । ह्स्स्_९९५च्द्  
सहि णवणिहुवणसमरम्मि अङ्कवालीसहीĕ णिविडाए । ह्स्स्_९९६अब्  
हारो णिवारओ च्चिअ उच्छीरन्तो तदा कहं रमिअं । ह्स्स्_९९६च्द्  
सो ण त्थि एत्थ गामो जो एअं महमहन्तलाअण्णं । ह्स्स्_९९७अब्  
तरुणाणं हिअअलुडिं परिसक्कन्तिं णिवारेइ । ह्स्स्_९९७च्द्  
सो सुद्धसामलङ्गो धम्मिल्लो कलिअललिअणिअदेहो । ह्स्स्_९९८अब्  
तीए खन्धाहि वलं गहिअ सरो सुरअसङ्गरे जअï । ह्स्स्_९९८च्द्  
होमि वहत्थिअरेहो णिरङ्कुसो अह विवेअरहिओ वि । ह्स्स्_९९९अब्  
सिविणे वि तुमम्मि पुणो पत्तिहि भत्तिं ण सुमरामि । ह्स्स्_९९९च्द्  
सज्जेइ सुरहिमासो ण आपणेइ जुअïजणलक्खसहे । ह्स्स्_१०००अब्  
अहिणअसहआरमुहे णअपल्लवपत्तणे अणङ्गसरे । ह्स्स्_१०००च्द्

