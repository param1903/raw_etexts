+++
title = "Tulasidasa: Ramacaritamanasa 3"

+++


## Intro
  
  
  
  
Tulasidasa: Ramacaritamanasa 3  
  
  
  
  
Tulasidasa [Tulsidas]: Ramacaritamanasa [Ram Carit Manas]  
Sopana 3: Aranyakanda  
  
Input "by a group of volunteers at Ratlam" /  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
  
set to UTF-8.)  
  
description: multibyte sequence:  
long a   ā     
long A   Ā     
long i   ī     
long I   Ī     
long u   ū     
long U   Ū     
vocalic r   ṛ    
vocalic R   Ṛ    
long vocalic r   ṝ    
vocalic l   ḷ    
long vocalic l   ḹ    
velar n   ṅ    
velar N   Ṅ    
palatal n   ñ     
palatal N   Ñ     
retroflex t   ṭ    
retroflex T   Ṭ    
retroflex d   ḍ    
retroflex D   Ḍ    
retroflex n   ṇ    
retroflex N   Ṇ    
palatal s   ś     
palatal S   Ś     
retroflex s   ṣ    
retroflex S   Ṣ    
anusvara   ṃ    
anunasika   m̐    
visarga   ḥ    
long e   ē     
long o   ō     
l underbar   ḻ    
r underbar   ṟ    
n underbar   ṉ    
k underbar   ḵ    
t underbar   ṯ    
nasalized a   ã     
nasalized long a   ā̃   
a breve   ă     
nasalized i   ĩ     
i dieresis   ï     
nasalized long i   ī̃   
nasalized u   ũ     
u dieresis   ü     
nasalized long u   ū̃   
nasalized e   ẽ    
e breve   ĕ    
nasalized o   õ     
o breve   ŏ     
intervocalic y   ẏ   
voiceless fricative   k‍h̲   
   (in Nagari: kh underdot)  
flapped r   ṛ     
  
Unless indicated otherwise, accents have been dropped in order  
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
  
  
  
  
  
  
          śrī gaṇeśāya namaḥ  
        śrī jānakīvallabho vijayate  
         śrī rāmacaritamānasa  
          \-\-\-\-\-\-\-\-\-\-  
          tr̥tīya sopāna  
          (araṇyakāṇḍa)  
           śloka  
      mūlaṃ dharmatarorvivekajaladheḥ pūrṇendumānandadaṃ  
      vairāgyāmbujabhāskaraṃ hyaghaghanadhvāntāpahaṃ tāpaham /  
      mohāmbhodharapūgapāṭanavidhau svaḥsambhavaṃ śaṅkaraṃ  
      vande brahmakulaṃ kalaṃkaśamanaṃ śrīrāmabhūpapriyam // 1 //  
  
      sāndrānandapayodasaubhagatanuṃ pītāmbaraṃ sundaraṃ  
      pāṇau bāṇaśarāsanaṃ kaṭilasattūṇīrabhāraṃ varam  
      rājīvāyatalocanaṃ dhr̥tajaṭājūṭena saṃśobhitaṃ  
      sītālakṣmaṇasaṃyutaṃ pathigataṃ rāmābhirāmaṃ bhaje // 2 //  
  
  
 so.  umā rāma guna gūḷha paṃḍita muni pāvahiṃ birati /  
      pāvahiṃ moha bimūḷha je hari bimukha na dharma rati //  
pura nara bharata prīti maiṃ gāī / mati anurūpa anūpa suhāī //  
aba prabhu carita sunahu ati pāvana / karata je bana sura nara muni bhāvana //  
eka bāra cuni kusuma suhāe / nija kara bhūṣana rāma banāe //  
sītahi pahirāe prabhu sādara / baiṭhe phaṭika silā para suṃdara //  
surapati suta dhari bāyasa beṣā / saṭha cāhata raghupati bala dekhā //  
jimi pipīlikā sāgara thāhā / mahā maṃdamati pāvana cāhā //  
sītā carana cauṃca hati bhāgā / mūḷha maṃdamati kārana kāgā //  
calā rudhira raghunāyaka jānā / sīṃka dhanuṣa sāyaka saṃdhānā //  
  
 do.  ati kr̥pāla raghunāyaka sadā dīna para neha /  
      tā sana āi kīnha chalu mūrakha avaguna geha // 1 //  
  
prerita maṃtra brahmasara dhāvā / calā bhāji bāyasa bhaya pāvā //  
dhari nija rupa gaya_u pitu pāhīṃ / rāma bimukha rākhā tehi nāhīṃ //  
bhā nirāsa upajī mana trāsā / jathā cakra bhaya riṣi durbāsā //  
brahmadhāma sivapura saba lokā / phirā śramita byākula bhaya sokā //  
kāhū̃ baiṭhana kahā na ohī / rākhi ko saka_i rāma kara drohī //  
mātu mr̥tyu pitu samana samānā / sudhā hoi biṣa sunu harijānā //  
mitra kara_i sata ripu kai karanī / tā kahã bibudhanadī baitaranī //  
saba jagu tāhi analahu te tātā / jo raghubīra bimukha sunu bhrātā //  
nārada dekhā bikala jayaṃtā / lāgi dayā komala cita saṃtā //  
paṭhavā turata rāma pahiṃ tāhī / kahesi pukāri pranata hita pāhī //  
ātura sabhaya gahesi pada jāī / trāhi trāhi dayāla raghurāī //  
atulita bala atulita prabhutāī / maiṃ matimaṃda jāni nahiṃ pāī //  
nija kr̥ta karma janita phala pāya_ũ / aba prabhu pāhi sarana taki āya_ũ //  
suni kr̥pāla ati ārata bānī / ekanayana kari tajā bhavānī //  
  
 so.  kīnha moha basa droha jadyapi tehi kara badha ucita /  
      prabhu chāḷeu kari choha ko kr̥pāla raghubīra sama // 2 //  
  
raghupati citrakūṭa basi nānā / carita kie śruti sudhā samānā //  
bahuri rāma asa mana anumānā / hoihi bhīra sabahiṃ mohi jānā //  
sakala muninha sana bidā karāī / sītā sahita cale dvau bhāī //  
atri ke āśrama jaba prabhu gayaū / sunata mahāmuni haraṣita bhayaū //  
pulakita gāta atri uṭhi dhāe / dekhi rāmu ātura cali āe //  
karata daṃḍavata muni ura lāe / prema bāri dvau jana anhavāe //  
dekhi rāma chabi nayana juḷāne / sādara nija āśrama taba āne //  
kari pūjā kahi bacana suhāe / die mūla phala prabhu mana bhāe //  
  
 so.  prabhu āsana āsīna bhari locana sobhā nirakhi /  
      munibara parama prabīna jori pāni astuti karata // 3 //  
  
  
 chaṃ.  namāmi bhakta vatsalaṃ / kr̥pālu śīla komalaṃ //  
      bhajāmi te padāṃbujaṃ / akāmināṃ svadhāmadaṃ //  
      nikāma śyāma suṃdaraṃ / bhavāmbunātha maṃdaraṃ //  
      praphulla kaṃja locanaṃ / madādi doṣa mocanaṃ //  
      pralaṃba bāhu vikramaṃ / prabho 'prameya vaibhavaṃ //  
      niṣaṃga cāpa sāyakaṃ / dharaṃ triloka nāyakaṃ //  
      dineśa vaṃśa maṃḍanaṃ / maheśa cāpa khaṃḍanaṃ //  
      munīṃdra saṃta raṃjanaṃ / surāri vr̥ṃda bhaṃjanaṃ //  
      manoja vairi vaṃditaṃ / ajādi deva sevitaṃ //  
      viśuddha bodha vigrahaṃ / samasta dūṣaṇāpahaṃ //  
      namāmi iṃdirā patiṃ / sukhākaraṃ satāṃ gatiṃ //  
      bhaje saśakti sānujaṃ / śacī patiṃ priyānujaṃ //  
      tvadaṃghri mūla ye narāḥ / bhajaṃti hīna matsarā //  
      pataṃti no bhavārṇave / vitarka vīci saṃkule //  
      vivikta vāsinaḥ sadā / bhajaṃti muktaye mudā //  
      nirasya iṃdriyādikaṃ / prayāṃti te gatiṃ svakaṃ //  
      tamekamabhdutaṃ prabhuṃ / nirīhamīśvaraṃ vibhuṃ //  
      jagadguruṃ ca śāśvataṃ / turīyameva kevalaṃ //  
      bhajāmi bhāva vallabhaṃ / kuyogināṃ sudurlabhaṃ //  
      svabhakta kalpa pādapaṃ / samaṃ susevyamanvahaṃ //  
      anūpa rūpa bhūpatiṃ / nato 'hamurvijā patiṃ //  
      prasīda me namāmi te / padābja bhakti dehi me //  
      paṭhaṃti ye stavaṃ idaṃ / narādareṇa te padaṃ //  
      vrajaṃti nātra saṃśayaṃ / tvadīya bhakti saṃyutā //  
  
 do.  binatī kari muni nāi siru kaha kara jori bahori /  
      carana saroruha nātha jani kabahũ tajai mati mori // 4 //  
  
          śrī gaṇeśāya namaḥ  
        śrī jānakīvallabho vijayate  
         śrī rāmacaritamānasa  
          \-\-\-\-\-\-\-\-\-\-  
          tr̥tīya sopāna  
          (araṇyakāṇḍa)  
           śloka  
      mūlaṃ dharmatarorvivekajaladheḥ pūrṇendumānandadaṃ  
      vairāgyāmbujabhāskaraṃ hyaghaghanadhvāntāpahaṃ tāpaham /  
      mohāmbhodharapūgapāṭanavidhau svaḥsambhavaṃ śaṅkaraṃ  
      vande brahmakulaṃ kalaṃkaśamanaṃ śrīrāmabhūpapriyam // 1 //  
  
      sāndrānandapayodasaubhagatanuṃ pītāmbaraṃ sundaraṃ  
      pāṇau bāṇaśarāsanaṃ kaṭilasattūṇīrabhāraṃ varam  
      rājīvāyatalocanaṃ dhr̥tajaṭājūṭena saṃśobhitaṃ  
      sītālakṣmaṇasaṃyutaṃ pathigataṃ rāmābhirāmaṃ bhaje // 2 //  
  
  
 so.  umā rāma guna gūḷha paṃḍita muni pāvahiṃ birati /  
      pāvahiṃ moha bimūḷha je hari bimukha na dharma rati //  
pura nara bharata prīti maiṃ gāī / mati anurūpa anūpa suhāī //  
aba prabhu carita sunahu ati pāvana / karata je bana sura nara muni bhāvana //  
eka bāra cuni kusuma suhāe / nija kara bhūṣana rāma banāe //  
sītahi pahirāe prabhu sādara / baiṭhe phaṭika silā para suṃdara //  
surapati suta dhari bāyasa beṣā / saṭha cāhata raghupati bala dekhā //  
jimi pipīlikā sāgara thāhā / mahā maṃdamati pāvana cāhā //  
sītā carana cauṃca hati bhāgā / mūḷha maṃdamati kārana kāgā //  
calā rudhira raghunāyaka jānā / sīṃka dhanuṣa sāyaka saṃdhānā //  
  
 do.  ati kr̥pāla raghunāyaka sadā dīna para neha /  
      tā sana āi kīnha chalu mūrakha avaguna geha // 1 //  
  
prerita maṃtra brahmasara dhāvā / calā bhāji bāyasa bhaya pāvā //  
dhari nija rupa gaya_u pitu pāhīṃ / rāma bimukha rākhā tehi nāhīṃ //  
bhā nirāsa upajī mana trāsā / jathā cakra bhaya riṣi durbāsā //  
brahmadhāma sivapura saba lokā / phirā śramita byākula bhaya sokā //  
kāhū̃ baiṭhana kahā na ohī / rākhi ko saka_i rāma kara drohī //  
mātu mr̥tyu pitu samana samānā / sudhā hoi biṣa sunu harijānā //  
mitra kara_i sata ripu kai karanī / tā kahã bibudhanadī baitaranī //  
saba jagu tāhi analahu te tātā / jo raghubīra bimukha sunu bhrātā //  
nārada dekhā bikala jayaṃtā / lāgi dayā komala cita saṃtā //  
paṭhavā turata rāma pahiṃ tāhī / kahesi pukāri pranata hita pāhī //  
ātura sabhaya gahesi pada jāī / trāhi trāhi dayāla raghurāī //  
atulita bala atulita prabhutāī / maiṃ matimaṃda jāni nahiṃ pāī //  
nija kr̥ta karma janita phala pāya_ũ / aba prabhu pāhi sarana taki āya_ũ //  
suni kr̥pāla ati ārata bānī / ekanayana kari tajā bhavānī //  
  
 so.  kīnha moha basa droha jadyapi tehi kara badha ucita /  
      prabhu chāḷeu kari choha ko kr̥pāla raghubīra sama // 2 //  
  
raghupati citrakūṭa basi nānā / carita kie śruti sudhā samānā //  
bahuri rāma asa mana anumānā / hoihi bhīra sabahiṃ mohi jānā //  
sakala muninha sana bidā karāī / sītā sahita cale dvau bhāī //  
atri ke āśrama jaba prabhu gayaū / sunata mahāmuni haraṣita bhayaū //  
pulakita gāta atri uṭhi dhāe / dekhi rāmu ātura cali āe //  
karata daṃḍavata muni ura lāe / prema bāri dvau jana anhavāe //  
dekhi rāma chabi nayana juḷāne / sādara nija āśrama taba āne //  
kari pūjā kahi bacana suhāe / die mūla phala prabhu mana bhāe //  
  
 so.  prabhu āsana āsīna bhari locana sobhā nirakhi /  
      munibara parama prabīna jori pāni astuti karata // 3 //  
  
  
 chaṃ.  namāmi bhakta vatsalaṃ / kr̥pālu śīla komalaṃ //  
      bhajāmi te padāṃbujaṃ / akāmināṃ svadhāmadaṃ //  
      nikāma śyāma suṃdaraṃ / bhavāmbunātha maṃdaraṃ //  
      praphulla kaṃja locanaṃ / madādi doṣa mocanaṃ //  
      pralaṃba bāhu vikramaṃ / prabho 'prameya vaibhavaṃ //  
      niṣaṃga cāpa sāyakaṃ / dharaṃ triloka nāyakaṃ //  
      dineśa vaṃśa maṃḍanaṃ / maheśa cāpa khaṃḍanaṃ //  
      munīṃdra saṃta raṃjanaṃ / surāri vr̥ṃda bhaṃjanaṃ //  
      manoja vairi vaṃditaṃ / ajādi deva sevitaṃ //  
      viśuddha bodha vigrahaṃ / samasta dūṣaṇāpahaṃ //  
      namāmi iṃdirā patiṃ / sukhākaraṃ satāṃ gatiṃ //  
      bhaje saśakti sānujaṃ / śacī patiṃ priyānujaṃ //  
      tvadaṃghri mūla ye narāḥ / bhajaṃti hīna matsarā //  
      pataṃti no bhavārṇave / vitarka vīci saṃkule //  
      vivikta vāsinaḥ sadā / bhajaṃti muktaye mudā //  
      nirasya iṃdriyādikaṃ / prayāṃti te gatiṃ svakaṃ //  
      tamekamabhdutaṃ prabhuṃ / nirīhamīśvaraṃ vibhuṃ //  
      jagadguruṃ ca śāśvataṃ / turīyameva kevalaṃ //  
      bhajāmi bhāva vallabhaṃ / kuyogināṃ sudurlabhaṃ //  
      svabhakta kalpa pādapaṃ / samaṃ susevyamanvahaṃ //  
      anūpa rūpa bhūpatiṃ / nato 'hamurvijā patiṃ //  
      prasīda me namāmi te / padābja bhakti dehi me //  
      paṭhaṃti ye stavaṃ idaṃ / narādareṇa te padaṃ //  
      vrajaṃti nātra saṃśayaṃ / tvadīya bhakti saṃyutā //  
  
 do.  binatī kari muni nāi siru kaha kara jori bahori /  
      carana saroruha nātha jani kabahũ tajai mati mori // 4 //  
  
anusuiyā ke pada gahi sītā / milī bahori susīla binītā //  
riṣipatinī mana sukha adhikāī / āsiṣa dei nikaṭa baiṭhāī //  
dibya basana bhūṣana pahirāe / je nita nūtana amala suhāe //  
kaha riṣibadhū sarasa mr̥du bānī / nāridharma kachu byāja bakhānī //  
mātu pitā bhrātā hitakārī / mitaprada saba sunu rājakumārī //  
amita dāni bhartā bayadehī / adhama so nāri jo seva na tehī //  
dhīraja dharma mitra aru nārī / āpada kāla parikhiahiṃ cārī //  
br̥ddha rogabasa jaḷa dhanahīnā / adhaṃ badhira krodhī ati dīnā //  
aisehu pati kara kiẽ apamānā / nāri pāva jamapura dukha nānā //  
eka_i dharma eka brata nemā / kāyã bacana mana pati pada premā //  
jaga pati bratā cāri bidhi ahahiṃ / beda purāna saṃta saba kahahiṃ //  
uttama ke asa basa mana māhīṃ / sapanehũ āna puruṣa jaga nāhīṃ //  
madhyama parapati dekha_i kaiseṃ / bhrātā pitā putra nija jaiṃseṃ //  
dharma bicāri samujhi kula rahaī / so nikiṣṭa triya śruti asa kahaī //  
binu avasara bhaya teṃ raha joī / jānehu adhama nāri jaga soī //  
pati baṃcaka parapati rati karaī / raurava naraka kalpa sata paraī //  
chana sukha lāgi janama sata koṭi / dukha na samujha tehi sama ko khoṭī //  
binu śrama nāri parama gati lahaī / patibrata dharma chāḷi chala gahaī //  
pati pratikula janama jahã jāī / bidhavā hoī pāī tarunāī //  
  
 so.  sahaja apāvani nāri pati sevata subha gati laha_i /  
      jasu gāvata śruti cāri ajahu tulasikā harihi priya // 5ka //  
  
      sanu sītā tava nāma sumira nāri patibrata karahi /  
      tohi prānapriya rāma kahiũ kathā saṃsāra hita // 5kha //  
  
suni jānakīṃ parama sukhu pāvā / sādara tāsu carana siru nāvā //  
taba muni sana kaha kr̥pānidhānā / āyasu hoi jāũ bana ānā //  
saṃtata mo para kr̥pā karehū / sevaka jāni tajehu jani nehū //  
dharma dhuraṃdhara prabhu kai bānī / suni saprema bole muni gyānī //  
jāsu kr̥pā aja siva sanakādī / cahata sakala paramāratha bādī //  
te tumha rāma akāma piāre / dīna baṃdhu mr̥du bacana ucāre //  
aba jānī maiṃ śrī caturāī / bhajī tumhahi saba deva bihāī //  
jehi samāna atisaya nahiṃ koī / tā kara sīla kasa na asa hoī //  
kehi bidhi kahauṃ jāhu aba svāmī / kahahu nātha tumha aṃtarajāmī //  
asa kahi prabhu biloki muni dhīrā / locana jala baha pulaka sarīrā //  
  
 chaṃ.  tana pulaka nirbhara prema purana nayana mukha paṃkaja die /  
      mana gyāna guna gotīta prabhu maiṃ dīkha japa tapa kā kie //  
      japa joga dharma samūha teṃ nara bhagati anupama pāvaī /  
      radhubīra carita punīta nisi dina dāsa tulasī gāvaī //  
  
 do.   kalimala samana damana mana rāma sujasa sukhamūla /  
       sādara sunahi je tinha para rāma rahahiṃ anukūla // 6(ka) //  
  
  
 so.  kaṭhina kāla mala kosa dharma na gyāna na joga japa /  
      parihari sakala bharosa rāmahi bhajahiṃ te catura nara // 6(kha) //  
  
muni pada kamala nāi kari sīsā / cale banahi sura nara muni īsā //  
āge rāma anuja puni pācheṃ / muni bara beṣa bane ati kācheṃ //  
umaya bīca śrī soha_i kaisī / brahma jīva bica māyā jaisī //  
saritā bana giri avaghaṭa ghāṭā / pati pahicānī dehiṃ bara bāṭā //  
jahã jahã jāhi deva raghurāyā / karahiṃ medha tahã tahã nabha chāyā //  
milā asura birādha maga jātā / āvatahīṃ raghuvīra nipātā //  
turatahiṃ rucira rūpa tehiṃ pāvā / dekhi dukhī nija dhāma paṭhāvā //  
puni āe jahã muni sarabhaṃgā / suṃdara anuja jānakī saṃgā //  
  
 do.  dekhī rāma mukha paṃkaja munibara locana bhr̥ṃga /  
      sādara pāna karata ati dhanya janma sarabhaṃga // 7 //  
  
kaha muni sunu raghubīra kr̥pālā / saṃkara mānasa rājamarālā //  
jāta raheũ biraṃci ke dhāmā / suneũ śravana bana aihahiṃ rāmā //  
citavata paṃtha raheũ dina rātī / aba prabhu dekhi juḷānī chātī //  
nātha sakala sādhana maiṃ hīnā / kīnhī kr̥pā jāni jana dīnā //  
so kachu deva na mohi nihorā / nija pana rākheu jana mana corā //  
taba lagi rahahu dīna hita lāgī / jaba lagi milauṃ tumhahi tanu tyāgī //  
joga jagya japa tapa brata kīnhā / prabhu kahã dei bhagati bara līnhā //  
ehi bidhi sara raci muni sarabhaṃgā / baiṭhe hr̥dayã chāḷi saba saṃgā //  
  
 do.  sītā anuja sameta prabhu nīla jalada tanu syāma /  
      mama hiyã basahu niraṃtara sagunarupa śrīrāma // 8 //  
  
asa kahi joga agini tanu jārā / rāma kr̥pā̃ baikuṃṭha sidhārā //  
tāte muni hari līna na bhayaū / prathamahiṃ bheda bhagati bara layaū //  
riṣi nikāya munibara gati dekhi / sukhī bhae nija hr̥dayã biseṣī //  
astuti karahiṃ sakala muni br̥ṃdā / jayati pranata hita karunā kaṃdā //  
puni raghunātha cale bana āge / munibara br̥ṃda bipula sãga lāge //  
asthi samūha dekhi raghurāyā / pūchī muninha lāgi ati dāyā //  
jānatahũ pūchia kasa svāmī / sabadarasī tumha aṃtarajāmī //  
nisicara nikara sakala muni khāe / suni raghubīra nayana jala chāe //  
  
 do.  nisicara hīna kara_ũ mahi bhuja uṭhāi pana kīnha /  
      sakala muninha ke āśramanhi jāi jāi sukha dīnha // 9 //  
  
muni agasti kara siṣya sujānā / nāma sutīchana rati bhagavānā //  
mana krama bacana rāma pada sevaka / sapanehũ āna bharosa na devaka //  
prabhu āgavanu śravana suni pāvā / karata manoratha ātura dhāvā //  
he bidhi dīnabaṃdhu raghurāyā / mo se saṭha para karihahiṃ dāyā //  
sahita anuja mohi rāma gosāī / milihahiṃ nija sevaka kī nāī //  
more jiyã bharosa dr̥ḷha nāhīṃ / bhagati birati na gyāna mana māhīṃ //  
nahiṃ satasaṃga joga japa jāgā / nahiṃ dr̥ḷha carana kamala anurāgā //  
eka bāni karunānidhāna kī / so priya jākeṃ gati na āna kī //  
hoihaiṃ suphala āju mama locana / dekhi badana paṃkaja bhava mocana //  
nirbhara prema magana muni gyānī / kahi na jāi so dasā bhavānī //  
disi aru bidisi paṃtha nahiṃ sūjhā / ko maiṃ caleũ kahā̃ nahiṃ būjhā //  
kabahũka phiri pācheṃ puni jāī / kabahũka nr̥tya kara_i guna gāī //  
abirala prema bhagati muni pāī / prabhu dekhaiṃ taru oṭa lukāī //  
atisaya prīti dekhi raghubīrā / pragaṭe hr̥dayã harana bhava bhīrā //  
muni maga mājha acala hoi baisā / pulaka sarīra panasa phala jaisā //  
taba raghunātha nikaṭa cali āe / dekhi dasā nija jana mana bhāe //  
munihi rāma bahu bhā̃ti jagāvā / jāga na dhyānajanita sukha pāvā //  
bhūpa rūpa taba rāma durāvā / hr̥dayã caturbhuja rūpa dekhāvā //  
muni akulāi uṭhā taba kaiseṃ / bikala hīna mani phani bara jaiseṃ //  
āgeṃ dekhi rāma tana syāmā / sītā anuja sahita sukha dhāmā //  
pareu lakuṭa iva carananhi lāgī / prema magana munibara baḷabhāgī //  
bhuja bisāla gahi lie uṭhāī / parama prīti rākhe ura lāī //  
munihi milata asa soha kr̥pālā / kanaka taruhi janu bheṃṭa tamālā //  
rāma badanu biloka muni ṭhāḷhā / mānahũ citra mājha likhi kāḷhā //  
  
 do.  taba muni hr̥dayã dhīra dhīra gahi pada bārahiṃ bāra /  
      nija āśrama prabhu āni kari pūjā bibidha prakāra // 10 //  
  
kaha muni prabhu sunu binatī morī / astuti karauṃ kavana bidhi torī //  
mahimā amita mori mati thorī / rabi sanmukha khadyota ãjorī //  
śyāma tāmarasa dāma śarīraṃ / jaṭā mukuṭa paridhana municīraṃ //  
pāṇi cāpa śara kaṭi tūṇīraṃ / naumi niraṃtara śrīraghuvīraṃ //  
moha vipina ghana dahana kr̥śānuḥ / saṃta saroruha kānana bhānuḥ //  
niśicara kari varūtha mr̥garājaḥ / trātu sadā no bhava khaga bājaḥ //  
aruṇa nayana rājīva suveśaṃ / sītā nayana cakora niśeśaṃ //  
hara hradi mānasa bāla marālaṃ / naumi rāma ura bāhu viśālaṃ //  
saṃśaya sarpa grasana uragādaḥ / śamana sukarkaśa tarka viṣādaḥ //  
bhava bhaṃjana raṃjana sura yūthaḥ / trātu sadā no kr̥pā varūthaḥ //  
nirguṇa saguṇa viṣama sama rūpaṃ / jñāna girā gotītamanūpaṃ //  
amalamakhilamanavadyamapāraṃ / naumi rāma bhaṃjana mahi bhāraṃ //  
bhakta kalpapādapa ārāmaḥ / tarjana krodha lobha mada kāmaḥ //  
ati nāgara bhava sāgara setuḥ / trātu sadā dinakara kula ketuḥ //  
atulita bhuja pratāpa bala dhāmaḥ / kali mala vipula vibhaṃjana nāmaḥ //  
dharma varma narmada guṇa grāmaḥ / saṃtata śaṃ tanotu mama rāmaḥ //  
jadapi biraja byāpaka abināsī / saba ke hr̥dayã niraṃtara bāsī //  
tadapi anuja śrī sahita kharārī / basatu manasi mama kānanacārī //  
je jānahiṃ te jānahũ svāmī / saguna aguna ura aṃtarajāmī //  
jo kosala pati rājiva nayanā / kara_u so rāma hr̥daya mama ayanā /  
asa abhimāna jāi jani bhore / maiṃ sevaka raghupati pati more //  
suni muni bacana rāma mana bhāe / bahuri haraṣi munibara ura lāe //  
parama prasanna jānu muni mohī / jo bara māgahu deu so tohī //  
muni kaha mai bara kabahũ na jācā / samujhi na para_i jhūṭha kā sācā //  
tumhahi nīka lāgai raghurāī / so mohi dehu dāsa sukhadāī //  
abirala bhagati birati bigyānā / hohu sakala guna gyāna nidhānā //  
prabhu jo dīnha so baru maiṃ pāvā / aba so dehu mohi jo bhāvā //  
  
 do.  anuja jānakī sahita prabhu cāpa bāna dhara rāma /  
      mama hiya gagana iṃdu iva basahu sadā nihakāma // 11 //  
  
evamastu kari ramānivāsā / haraṣi cale kubhaṃja riṣi pāsā //  
bahuta divasa gura darasana pāẽ / bhae mohi ehiṃ āśrama āẽ //  
aba prabhu saṃga jāũ gura pāhīṃ / tumha kahã nātha nihorā nāhīṃ //  
dekhi kr̥pānidhi muni caturāī / lie saṃga bihasai dvau bhāī //  
paṃtha kahata nija bhagati anūpā / muni āśrama pahũce surabhūpā //  
turata sutīchana gura pahiṃ gayaū / kari daṃḍavata kahata asa bhayaū //  
nātha kausalādhīsa kumārā / āe milana jagata ādhārā //  
rāma anuja sameta baidehī / nisi dinu deva japata hahu jehī //  
sunata agasti turata uṭhi dhāe / hari biloki locana jala chāe //  
muni pada kamala pare dvau bhāī / riṣi ati prīti lie ura lāī //  
sādara kusala pūchi muni gyānī / āsana bara baiṭhāre ānī //  
puni kari bahu prakāra prabhu pūjā / mohi sama bhāgyavaṃta nahiṃ dūjā //  
jahã lagi rahe apara muni br̥ṃdā / haraṣe saba biloki sukhakaṃdā //  
  
 do.  muni samūha mahã baiṭhe sanmukha saba kī ora /  
      sarada iṃdu tana citavata mānahũ nikara cakora // 12 //  
  
taba raghubīra kahā muni pāhīṃ / tumha sana prabhu durāva kachu nāhī //  
tumha jānahu jehi kārana āya_ũ / tāte tāta na kahi samujhāya_ũ //  
aba so maṃtra dehu prabhu mohī / jehi prakāra mārauṃ munidrohī //  
muni musakāne suni prabhu bānī / pūchehu nātha mohi kā jānī //  
tumhareĩ bhajana prabhāva aghārī / jāna_ũ mahimā kachuka tumhārī //  
ūmari taru bisāla tava māyā / phala brahmāṃḍa aneka nikāyā //  
jīva carācara jaṃtu samānā / bhītara basahi na jānahiṃ ānā //  
te phala bhacchaka kaṭhina karālā / tava bhayã ḍarata sadā sou kālā //  
te tumha sakala lokapati sāīṃ / pū̃chehu mohi manuja kī nāīṃ //  
yaha bara māga_ũ kr̥pāniketā / basahu hr̥dayã śrī anuja sametā //  
abirala bhagati birati satasaṃgā / carana saroruha prīti abhaṃgā //  
jadyapi brahma akhaṃḍa anaṃtā / anubhava gamya bhajahiṃ jehi saṃtā //  
asa tava rūpa bakhāna_ũ jāna_ũ / phiri phiri saguna brahma rati māna_ũ //  
saṃtata dāsanha dehu baḷāī / tāteṃ mohi pū̃chehu raghurāī //  
hai prabhu parama manohara ṭhāū̃ / pāvana paṃcabaṭī tehi nāū̃ //  
daṃḍaka bana punīta prabhu karahū / ugra sāpa munibara kara harahū //  
bāsa karahu tahã raghukula rāyā / kīje sakala muninha para dāyā //  
cale rāma muni āyasu pāī / turatahiṃ paṃcabaṭī niarāī //  
  
 do.  gīdharāja saiṃ bhaiṃṭa bha_i bahu bidhi prīti baḷhāi //  
      godāvarī nikaṭa prabhu rahe parana gr̥ha chāi // 13 //  
  
jaba te rāma kīnha tahã bāsā / sukhī bhae muni bītī trāsā //  
giri bana nadīṃ tāla chabi chāe / dina dina prati ati hauhiṃ suhāe //  
khaga mr̥ga br̥ṃda anaṃdita rahahīṃ / madhupa madhura gaṃjata chabi lahahīṃ //  
so bana barani na saka ahirājā / jahā̃ pragaṭa raghubīra birājā //  
eka bāra prabhu sukha āsīnā / lachimana bacana kahe chalahīnā //  
sura nara muni sacarācara sāīṃ / maiṃ pūcha_ũ nija prabhu kī nāī //  
mohi samujhāi kahahu soi devā / saba taji karauṃ carana raja sevā //  
kahahu gyāna birāga aru māyā / kahahu so bhagati karahu jehiṃ dāyā //  
  
 do.   īsvara jīva bheda prabhu sakala kahau samujhāi //  
       jāteṃ hoi carana rati soka moha bhrama jāi // 14 //  
  
thorehi mahã saba kaha_ũ bujhāī / sunahu tāta mati mana cita lāī //  
maiṃ aru mora tora taiṃ māyā / jehiṃ basa kīnhe jīva nikāyā //  
go gocara jahã lagi mana jāī / so saba māyā jānehu bhāī //  
tehi kara bheda sunahu tumha soū / bidyā apara abidyā doū //  
eka duṣṭa atisaya dukharūpā / jā basa jīva parā bhavakūpā //  
eka raca_i jaga guna basa jākeṃ / prabhu prerita nahiṃ nija bala tākeṃ //  
gyāna māna jahã eka_u nāhīṃ / dekha brahma samāna saba māhī //  
kahia tāta so parama birāgī / tr̥na sama siddhi tīni guna tyāgī //  
  
 do.  māyā īsa na āpu kahũ jāna kahia so jīva /  
      baṃdha moccha prada sarbapara māyā preraka sīva // 15 //  
  
dharma teṃ birati joga teṃ gyānā / gyāna mocchaprada beda bakhānā //  
jāteṃ begi drava_ũ maiṃ bhāī / so mama bhagati bhagata sukhadāī //  
so sutaṃtra avalaṃba na ānā / tehi ādhīna gyāna bigyānā //  
bhagati tāta anupama sukhamūlā / mila_i jo saṃta hoĩ anukūlā //  
bhagati ki sādhana kaha_ũ bakhānī / sugama paṃtha mohi pāvahiṃ prānī //  
prathamahiṃ bipra carana ati prītī / nija nija karma nirata śruti rītī //  
ehi kara phala puni biṣaya birāgā / taba mama dharma upaja anurāgā //  
śravanādika nava bhakti dr̥ḷhāhīṃ / mama līlā rati ati mana māhīṃ //  
saṃta carana paṃkaja ati premā / mana krama bacana bhajana dr̥ḷha nemā //  
guru pitu mātu baṃdhu pati devā / saba mohi kahã jāne dr̥ḷha sevā //  
mama guna gāvata pulaka sarīrā / gadagada girā nayana baha nīrā //  
kāma ādi mada daṃbha na jākeṃ / tāta niraṃtara basa maiṃ tākeṃ //  
  
 do.  bacana karma mana mori gati bhajanu karahiṃ niḥkāma //  
      tinha ke hr̥daya kamala mahũ kara_ũ sadā biśrāma // 16 //  
  
bhagati joga suni ati sukha pāvā / lachimana prabhu carananhi siru nāvā //  
ehi bidhi gae kachuka dina bītī / kahata birāga gyāna guna nītī //  
sūpanakhā rāvana kai bahinī / duṣṭa hr̥daya dāruna jasa ahinī //  
paṃcabaṭī so ga_i eka bārā / dekhi bikala bha_i jugala kumārā //  
bhrātā pitā putra uragārī / puruṣa manohara nirakhata nārī //  
hoi bikala saka manahi na rokī / jimi rabimani drava rabihi bilokī //  
rucira rupa dhari prabhu pahiṃ jāī / bolī bacana bahuta musukāī //  
tumha sama puruṣa na mo sama nārī / yaha sãjoga bidhi racā bicārī //  
mama anurūpa puruṣa jaga māhīṃ / dekheũ khoji loka tihu nāhīṃ //  
tāte aba lagi rahiũ kumārī / manu mānā kachu tumhahi nihārī //  
sītahi cita_i kahī prabhu bātā / aha_i kuāra mora laghu bhrātā //  
ga_i lachimana ripu bhaginī jānī / prabhu biloki bole mr̥du bānī //  
suṃdari sunu maiṃ unha kara dāsā / parādhīna nahiṃ tora supāsā //  
prabhu samartha kosalapura rājā / jo kachu karahiṃ unahi saba chājā //  
sevaka sukha caha māna bhikhārī / byasanī dhana subha gati bibhicārī //  
lobhī jasu caha cāra gumānī / nabha duhi dūdha cahata e prānī //  
puni phiri rāma nikaṭa so āī / prabhu lachimana pahiṃ bahuri paṭhāī //  
lachimana kahā tohi so baraī / jo tr̥na tori lāja pariharaī //  
taba khisiāni rāma pahiṃ gaī / rūpa bhayaṃkara pragaṭata bhaī //  
sītahi sabhaya dekhi raghurāī / kahā anuja sana sayana bujhāī //  
  
 do.  lachimana ati lāghavã so nāka kāna binu kīnhi /  
       tāke kara rāvana kahã manau cunautī dīnhi // 17 //  
  
nāka kāna binu bha_i bikarārā / janu strava saila gairu kai dhārā //  
khara dūṣana pahiṃ ga_i bilapātā / dhiga dhiga tava pauruṣa bala bhrātā //  
tehi pūchā saba kahesi bujhāī / jātudhāna suni sena banāī //  
dhāe nisicara nikara barūthā / janu sapaccha kajjala giri jūthā //  
nānā bāhana nānākārā / nānāyudha dhara ghora apārā //  
supanakhā āgeṃ kari līnī / asubha rūpa śruti nāsā hīnī //  
asaguna amita hohiṃ bhayakārī / ganahiṃ na mr̥tyu bibasa saba jhārī //  
garjahi tarjahiṃ gagana uḷāhīṃ / dekhi kaṭaku bhaṭa ati haraṣāhīṃ //  
kou kaha jiata dharahu dvau bhāī / dhari mārahu tiya lehu chaḷāī //  
dhūri pūri nabha maṃḍala rahā / rāma bolāi anuja sana kahā //  
lai jānakihi jāhu giri kaṃdara / āvā nisicara kaṭaku bhayaṃkara //  
rahehu sajaga suni prabhu kai bānī / cale sahita śrī sara dhanu pānī //  
dekhi rāma ripudala cali āvā / bihasi kaṭhina kodaṃḍa caḷhāvā //  
  
 chaṃ.  kodaṃḍa kaṭhina caḷhāi sira jaṭa jūṭa bā̃dhata soha kyoṃ /  
      marakata sayala para larata dāmini koṭi soṃ juga bhujaga jyoṃ //  
      kaṭi kasi niṣaṃga bisāla bhuja gahi cāpa bisikha sudhāri kai //  
      citavata manahũ mr̥garāja prabhu gajarāja ghaṭā nihāri kai //  
  
 so.  āi gae bagamela dharahu dharahu dhāvata subhaṭa /  
      jathā biloki akela bāla rabihi gherata danuja // 18 //  
  
prabhu biloki sara sakahiṃ na ḍārī / thakita bhaī rajanīcara dhārī //  
saciva boli bole khara dūṣana / yaha kou nr̥pabālaka nara bhūṣana //  
nāga asura sura nara muni jete / dekhe jite hate hama kete //  
hama bhari janma sunahu saba bhāī / dekhī nahiṃ asi suṃdaratāī //  
jadyapi bhaginī kīnha kurūpā / badha lāyaka nahiṃ puruṣa anūpā //  
dehu turata nija nāri durāī / jīata bhavana jāhu dvau bhāī //  
mora kahā tumha tāhi sunāvahu / tāsu bacana suni ātura āvahu //  
dūtanha kahā rāma sana jāī / sunata rāma bole musakāī //  
hama chatrī mr̥gayā bana karahīṃ / tumha se khala mr̥ga khaujata phirahīṃ //  
ripu balavaṃta dekhi nahiṃ ḍarahīṃ / eka bāra kālahu sana larahīṃ //  
jadyapi manuja danuja kula ghālaka / muni pālaka khala sālaka bālaka //  
jauṃ na hoi bala ghara phiri jāhū / samara bimukha maiṃ hata_ũ na kāhū //  
rana caḷhi karia kapaṭa caturāī / ripu para kr̥pā parama kadarāī //  
dūtanha jāi turata saba kaheū / suni khara dūṣana ura ati daheū //  
 chaṃ.  ura daheu kaheu ki dharahu dhāe bikaṭa bhaṭa rajanīcarā /  
 sara cāpa tomara sakti sūla kr̥pāna parigha parasu dharā //  
 prabhu kīnha dhanuṣa ṭakora prathama kaṭhora ghora bhayāvahā /  
 bhae badhira byākula jātudhāna na gyāna tehi avasara rahā //  
  
 do.  sāvadhāna hoi dhāe jāni sabala ārāti /  
      lāge baraṣana rāma para astra sastra bahu bhā̃ti // 19(ka) //  
  
      tinha ke āyudha tila sama kari kāṭe raghubīra /  
      tāni sarāsana śravana lagi puni chā̃ḷe nija tīra // 19(kha) //  
  
  
 chaṃ.  taba cale jāna babāna karāla / phuṃkarata janu bahu byāla //  
      kopeu samara śrīrāma / cale bisikha nisita nikāma //  
      avaloki kharatara tīra / muri cale nisicara bīra //  
      bhae kruddha tīniu bhāi / jo bhāgi rana te jāi //  
      tehi badhaba hama nija pāni / phire marana mana mahũ ṭhāni //  
      āyudha aneka prakāra / sanamukha te karahiṃ prahāra //  
      ripu parama kope jāni / prabhu dhanuṣa sara saṃdhāni //  
      chā̃ḷe bipula nārāca / lage kaṭana bikaṭa pisāca //  
      ura sīsa bhuja kara carana / jahã tahã lage mahi parana //  
      cikkarata lāgata bāna / dhara parata kudhara samāna //  
      bhaṭa kaṭata tana sata khaṃḍa / puni uṭhata kari pāṣaṃḍa //  
      nabha uḷata bahu bhuja muṃḍa / binu mauli dhāvata ruṃḍa //  
      khaga kaṃka kāka sr̥gāla / kaṭakaṭahiṃ kaṭhina karāla //  
  
 chaṃ.  kaṭakaṭahiṃ zaṃbuka bhūta preta pisāca kharpara saṃcahīṃ /  
      betāla bīra kapāla tāla bajāi jogini naṃcahīṃ //  
      raghubīra bāna pracaṃḍa khaṃḍahiṃ bhaṭanha ke ura bhuja sirā /  
      jahã tahã parahiṃ uṭhi larahiṃ dhara dharu dharu karahiṃ bhayakara girā //  
      aṃtāvarīṃ gahi uḷata gīdha pisāca kara gahi dhāvahīṃ //  
      saṃgrāma pura bāsī manahũ bahu bāla guḷī uḷāvahīṃ //  
      māre pachāre ura bidāre bipula bhaṭa kahãrata pare /  
      avaloki nija dala bikala bhaṭa tisirādi khara dūṣana phire //  
      sara sakti tomara parasu sūla kr̥pāna ekahi bārahīṃ /  
      kari kopa śrīraghubīra para aganita nisācara ḍārahīṃ //  
      prabhu nimiṣa mahũ ripu sara nivāri pacāri ḍāre sāyakā /  
      dasa dasa bisikha ura mājha māre sakala nisicara nāyakā //  
      mahi parata uṭhi bhaṭa bhirata marata na karata māyā ati ghanī /  
      sura ḍarata caudaha sahasa preta biloki eka avadha dhanī //  
      sura muni sabhaya prabhu dekhi māyānātha ati kautuka kar yo /  
      dekhahi parasapara rāma kari saṃgrāma ripudala lari mar yo //  
  
 do.  rāma rāma kahi tanu tajahiṃ pāvahiṃ pada nirbāna /  
      kari upāya ripu māre chana mahũ kr̥pānidhāna // 20(ka) //  
  
      haraṣita baraṣahiṃ sumana sura bājahiṃ gagana nisāna /  
      astuti kari kari saba cale sobhita bibidha bimāna // 20(kha) //  
  
jaba raghunātha samara ripu jīte / sura nara muni saba ke bhaya bīte //  
taba lachimana sītahi lai āe / prabhu pada parata haraṣi ura lāe /  
sītā citava syāma mr̥du gātā / parama prema locana na aghātā //  
paṃcavaṭīṃ basi śrīraghunāyaka / karata carita sura muni sukhadāyaka //  
dhuā̃ dekhi kharadūṣana kerā / jāi supanakhā̃ rāvana prerā //  
boli bacana krodha kari bhārī / desa kosa kai surati bisārī //  
karasi pāna sovasi dinu rātī / sudhi nahiṃ tava sira para ārātī //  
rāja nīti binu dhana binu dharmā / harihi samarpe binu satakarmā //  
bidyā binu bibeka upajāẽ / śrama phala paḷhe kiẽ aru pāẽ //  
saṃga te jatī kumaṃtra te rājā / māna te gyāna pāna teṃ lājā //  
prīti pranaya binu mada te gunī / nāsahi begi nīti asa sunī //  
  
 so.  ripu ruja pāvaka pāpa prabhu ahi gania na choṭa kari /  
      asa kahi bibidha bilāpa kari lāgī rodana karana // 21(ka) //  
  
  
 do.  sabhā mājha pari byākula bahu prakāra kaha roi /  
      tohi jiata dasakaṃdhara mori ki asi gati hoi // 21(kha) //  
  
sunata sabhāsada uṭhe akulāī / samujhāī gahi bāhã uṭhāī //  
kaha laṃkesa kahasi nija bātā / kẽĩ tava nāsā kāna nipātā //  
avadha nr̥pati dasaratha ke jāe / puruṣa siṃgha bana khelana āe //  
samujhi parī mohi unha kai karanī / rahita nisācara karihahiṃ dharanī //  
jinha kara bhujabala pāi dasānana / abhaya bhae bicarata muni kānana //  
dekhata bālaka kāla samānā / parama dhīra dhanvī guna nānā //  
atulita bala pratāpa dvau bhrātā / khala badha rata sura muni sukhadātā //  
sobhādhāma rāma asa nāmā / tinha ke saṃga nāri eka syāmā //  
rupa rāsi bidhi nāri sãvārī / rati sata koṭi tāsu balihārī //  
tāsu anuja kāṭe śruti nāsā / suni tava bhagini karahiṃ parihāsā //  
khara dūṣana suni lage pukārā / chana mahũ sakala kaṭaka unha mārā //  
khara dūṣana tisirā kara ghātā / suni dasasīsa jare saba gātā //  
 do.  supanakhahi samujhāi kari bala bolesi bahu bhā̃ti /  
      gaya_u bhavana ati socabasa nīda para_i nahiṃ rāti // 22 //  
  
sura nara asura nāga khaga māhīṃ / more anucara kahã kou nāhīṃ //  
khara dūṣana mohi sama balavaṃtā / tinhahi ko māra_i binu bhagavaṃtā //  
sura raṃjana bhaṃjana mahi bhārā / jauṃ bhagavaṃta līnha avatārā //  
tau mai jāi bairu haṭhi karaū̃ / prabhu sara prāna tajeṃ bhava taraū̃ //  
hoihi bhajanu na tāmasa dehā / mana krama bacana maṃtra dr̥ḷha ehā //  
jauṃ nararupa bhūpasuta koū / hariha_ũ nāri jīti rana doū //  
calā akela jāna caḍhi tahavā̃ / basa mārīca siṃdhu taṭa jahavā̃ //  
ihā̃ rāma jasi juguti banāī / sunahu umā so kathā suhāī //  
  
 do.  lachimana gae banahiṃ jaba lena mūla phala kaṃda /  
      janakasutā sana bole bihasi kr̥pā sukha br̥ṃda // 23 //  
  
sunahu priyā brata rucira susīlā / maiṃ kachu karabi lalita naralīlā //  
tumha pāvaka mahũ karahu nivāsā / jau lagi karauṃ nisācara nāsā //  
jabahiṃ rāma saba kahā bakhānī / prabhu pada dhari hiyã anala samānī //  
nija pratibiṃba rākhi tahã sītā / taisa_i sīla rupa subinītā //  
lachimanahū̃ yaha maramu na jānā / jo kachu carita racā bhagavānā //  
dasamukha gaya_u jahā̃ mārīcā / nāi mātha svāratha rata nīcā //  
navani nīca kai ati dukhadāī / jimi aṃkusa dhanu uraga bilāī //  
bhayadāyaka khala kai priya bānī / jimi akāla ke kusuma bhavānī //  
  
 do.  kari pūjā mārīca taba sādara pūchī bāta /  
      kavana hetu mana byagra ati akasara āyahu tāta // 24 //  
  
dasamukha sakala kathā tehi āgeṃ / kahī sahita abhimāna abhāgeṃ //  
hohu kapaṭa mr̥ga tumha chalakārī / jehi bidhi hari ānau nr̥panārī //  
tehiṃ puni kahā sunahu dasasīsā / te nararupa carācara īsā //  
tāsoṃ tāta bayaru nahiṃ kīje / māreṃ maria jiāẽ jījai //  
muni makha rākhana gaya_u kumārā / binu phara sara raghupati mohi mārā //  
sata jojana āya_ũ chana māhīṃ / tinha sana bayaru kiẽ bhala nāhīṃ //  
bha_i mama kīṭa bhr̥ṃga kī nāī / jahã tahã maiṃ dekha_ũ dou bhāī //  
jauṃ nara tāta tadapi ati sūrā / tinhahi birodhi na āihi pūrā //  
  
 do.  jehiṃ tāḷakā subāhu hati khaṃḍeu hara kodaṃḍa //  
      khara dūṣana tisirā badheu manuja ki asa baribaṃḍa // 25 //  
  
jāhu bhavana kula kusala bicārī / sunata jarā dīnhisi bahu gārī //  
guru jimi mūḷha karasi mama bodhā / kahu jaga mohi samāna ko jodhā //  
taba mārīca hr̥dayã anumānā / navahi birodheṃ nahiṃ kalyānā //  
sastrī marmī prabhu saṭha dhanī / baida baṃdi kabi bhānasa gunī //  
ubhaya bhā̃ti dekhā nija maranā / taba tākisi raghunāyaka saranā //  
utaru deta mohi badhaba abhāgeṃ / kasa na marauṃ raghupati sara lāgeṃ //  
asa jiyã jāni dasānana saṃgā / calā rāma pada prema abhaṃgā //  
mana ati haraṣa janāva na tehī / āju dekhiha_ũ parama sanehī //  
  
 chaṃ.   nija parama prītama dekhi locana suphala kari sukha pāihauṃ /  
      śrī sahita anuja sameta kr̥pāniketa pada mana lāihauṃ //  
      nirbāna dāyaka krodha jā kara bhagati abasahi basakarī /  
      nija pāni sara saṃdhāni so mohi badhihi sukhasāgara harī //  
  
 do.  mama pācheṃ dhara dhāvata dhareṃ sarāsana bāna /  
      phiri phiri prabhuhi bilokiha_ũ dhanya na mo sama āna // 26 //  
  
tehi bana nikaṭa dasānana gayaū / taba mārīca kapaṭamr̥ga bhayaū //  
ati bicitra kachu barani na jāī / kanaka deha mani racita banāī //  
sītā parama rucira mr̥ga dekhā / aṃga aṃga sumanohara beṣā //  
sunahu deva raghubīra kr̥pālā / ehi mr̥ga kara ati suṃdara chālā //  
satyasaṃdha prabhu badhi kari ehī / ānahu carma kahati baidehī //  
taba raghupati jānata saba kārana / uṭhe haraṣi sura kāju sãvārana //  
mr̥ga biloki kaṭi parikara bā̃dhā / karatala cāpa rucira sara sā̃dhā //  
prabhu lachimanihi kahā samujhāī / phirata bipina nisicara bahu bhāī //  
sītā keri karehu rakhavārī / budhi bibeka bala samaya bicārī //  
prabhuhi biloki calā mr̥ga bhājī / dhāe rāmu sarāsana sājī //  
nigama neti siva dhyāna na pāvā / māyāmr̥ga pācheṃ so dhāvā //  
kabahũ nikaṭa puni dūri parāī / kabahũka pragaṭa_i kabahũ chapāī //  
pragaṭata durata karata chala bhūrī / ehi bidhi prabhuhi gaya_u lai dūrī //  
taba taki rāma kaṭhina sara mārā / dharani pareu kari ghora pukārā //  
lachimana kara prathamahiṃ lai nāmā / pācheṃ sumiresi mana mahũ rāmā //  
prāna tajata pragaṭesi nija dehā / sumiresi rāmu sameta sanehā //  
aṃtara prema tāsu pahicānā / muni durlabha gati dīnhi sujānā //  
  
 do.  bipula sumana sura baraṣahiṃ gāvahiṃ prabhu guna gātha /  
      nija pada dīnha asura kahũ dīnabaṃdhu raghunātha // 27 //  
  
khala badhi turata phire raghubīrā / soha cāpa kara kaṭi tūnīrā //  
ārata girā sunī jaba sītā / kaha lachimana sana parama sabhītā //  
jāhu begi saṃkaṭa ati bhrātā / lachimana bihasi kahā sunu mātā //  
bhr̥kuṭi bilāsa sr̥ṣṭi laya hoī / sapanehũ saṃkaṭa para_i ki soī //  
marama bacana jaba sītā bolā / hari prerita lachimana mana ḍolā //  
bana disi deva sauṃpi saba kāhū / cale jahā̃ rāvana sasi rāhū //  
sūna bīca dasakaṃdhara dekhā / āvā nikaṭa jatī keṃ beṣā //  
jākeṃ ḍara sura asura ḍerāhīṃ / nisi na nīda dina anna na khāhīṃ //  
so dasasīsa svāna kī nāī / ita uta cita_i calā bhaḷihāī //  
imi kupaṃtha paga deta khagesā / raha na teja budhi bala lesā //  
nānā bidhi kari kathā suhāī / rājanīti bhaya prīti dekhāī //  
kaha sītā sunu jatī gosāīṃ / bolehu bacana duṣṭa kī nāīṃ //  
taba rāvana nija rūpa dekhāvā / bhaī sabhaya jaba nāma sunāvā //  
kaha sītā dhari dhīraju gāḷhā / āi gaya_u prabhu rahu khala ṭhāḷhā //  
jimi haribadhuhi chudra sasa cāhā / bhaesi kālabasa nisicara nāhā //  
sunata bacana dasasīsa risānā / mana mahũ carana baṃdi sukha mānā //  
  
 do.  krodhavaṃta taba rāvana līnhisi ratha baiṭhāi /  
      calā gaganapatha ātura bhayã ratha hā̃ki na jāi // 28 //  
  
hā jaga eka bīra raghurāyā / kehiṃ aparādha bisārehu dāyā //  
ārati harana sarana sukhadāyaka / hā raghukula saroja dinanāyaka //  
hā lachimana tumhāra nahiṃ dosā / so phalu pāya_ũ kīnheũ rosā //  
bibidha bilāpa karati baidehī / bhūri kr̥pā prabhu dūri sanehī //  
bipati mori ko prabhuhi sunāvā / puroḍāsa caha rāsabha khāvā //  
sītā kai bilāpa suni bhārī / bhae carācara jīva dukhārī //  
gīdharāja suni ārata bānī / raghukulatilaka nāri pahicānī //  
adhama nisācara līnhe jāī / jimi malecha basa kapilā gāī //  
sīte putri karasi jani trāsā / kariha_ũ jātudhāna kara nāsā //  
dhāvā krodhavaṃta khaga kaiseṃ / chūṭa_i pabi parabata kahũ jaise //  
re re duṣṭa ṭhāḷha kina hohī / nirbhaya calesi na jānehi mohī //  
āvata dekhi kr̥tāṃta samānā / phiri dasakaṃdhara kara anumānā //  
kī maināka ki khagapati hoī / mama bala jāna sahita pati soī //  
jānā jaraṭha jaṭāyū ehā / mama kara tīratha chā̃ḷihi dehā //  
sunata gīdha krodhātura dhāvā / kaha sunu rāvana mora sikhāvā //  
taji jānakihi kusala gr̥ha jāhū / nāhiṃ ta asa hoihi bahubāhū //  
rāma roṣa pāvaka ati ghorā / hoihi sakala salabha kula torā //  
utaru na deta dasānana jodhā / tabahiṃ gīdha dhāvā kari krodhā //  
dhari kaca biratha kīnha mahi girā / sītahi rākhi gīdha puni phirā //  
caucanha māri bidāresi dehī / daṃḍa eka bha_i muruchā tehī //  
taba sakrodha nisicara khisiānā / kāḷhesi parama karāla kr̥pānā //  
kāṭesi paṃkha parā khaga dharanī / sumiri rāma kari adabhuta karanī //  
sītahi jāni caḷhāi bahorī / calā utāila trāsa na thorī //  
karati bilāpa jāti nabha sītā / byādha bibasa janu mr̥gī sabhītā //  
giri para baiṭhe kapinha nihārī / kahi hari nāma dīnha paṭa ḍārī //  
ehi bidhi sītahi so lai gayaū / bana asoka mahã rākhata bhayaū //  
  
 do.  hāri parā khala bahu bidhi bhaya aru prīti dekhāi /  
      taba asoka pādapa tara rākhisi jatana karāi // 29(ka) //  
  
          navānhapārāyaṇa, chaṭhā viśrāma  
      jehi bidhi kapaṭa kuraṃga sãga dhāi cale śrīrāma /  
      so chabi sītā rākhi ura raṭati rahati harināma // 29(kha) //  
  
raghupati anujahi āvata dekhī / bāhija ciṃtā kīnhi biseṣī //  
janakasutā pariharihu akelī / āyahu tāta bacana mama pelī //  
nisicara nikara phirahiṃ bana māhīṃ / mama mana sītā āśrama nāhīṃ //  
gahi pada kamala anuja kara jorī / kaheu nātha kachu mohi na khorī //  
anuja sameta gae prabhu tahavā̃ / godāvari taṭa āśrama jahavā̃ //  
āśrama dekhi jānakī hīnā / bhae bikala jasa prākr̥ta dīnā //  
hā guna khāni jānakī sītā / rūpa sīla brata nema punītā //  
lachimana samujhāe bahu bhā̃tī / pūchata cale latā taru pā̃tī //  
he khaga mr̥ga he madhukara śrenī / tumha dekhī sītā mr̥ganainī //  
khaṃjana suka kapota mr̥ga mīnā / madhupa nikara kokilā prabīnā //  
kuṃda kalī dāḷima dāminī / kamala sarada sasi ahibhāminī //  
baruna pāsa manoja dhanu haṃsā / gaja kehari nija sunata prasaṃsā //  
śrīphala kanaka kadali haraṣāhīṃ / neku na saṃka sakuca mana māhīṃ //  
sunu jānakī tohi binu ājū / haraṣe sakala pāi janu rājū //  
kimi sahi jāta anakha tohi pāhīṃ  / priyā begi pragaṭasi kasa nāhīṃ //  
ehi bidhi khaujata bilapata svāmī / manahũ mahā birahī ati kāmī //  
pūranakāma rāma sukha rāsī / manuja carita kara aja abināsī //  
āge parā gīdhapati dekhā / sumirata rāma carana jinha rekhā //  
  
 do.  kara saroja sira paraseu kr̥pāsiṃdhu radhubīra //  
      nirakhi rāma chabi dhāma mukha bigata bhaī saba pīra // 30 //  
  
taba kaha gīdha bacana dhari dhīrā  / sunahu rāma bhaṃjana bhava bhīrā //  
nātha dasānana yaha gati kīnhī / tehi khala janakasutā hari līnhī //  
lai dacchina disi gaya_u gosāī / bilapati ati kurarī kī nāī //  
darasa lāgī prabhu rākheṃũ prānā / calana cahata aba kr̥pānidhānā //  
rāma kahā tanu rākhahu tātā / mukha musakāi kahī tehiṃ bātā //  
jā kara nāma marata mukha āvā / adhama_u mukuta hoī śruti gāvā //  
so mama locana gocara āgeṃ / rākhauṃ deha nātha kehi khā̃gẽ //  
jala bhari nayana kahahĩ raghurāī / tāta karma nija te gatiṃ pāī //  
parahita basa jinha ke mana māhī̃ / tinha kahũ jaga durlabha kachu nāhī̃ //  
tanu taji tāta jāhu mama dhāmā / deũ kāha tumha pūranakāmā //  
  
 do.  sītā harana tāta jani kahahu pitā sana jāi //  
      jaũ maĩ rāma ta kula sahita kahihi dasānana āi // 31 //  
  
gīdha deha taji dhari hari rupā / bhūṣana bahu paṭa pīta anūpā //  
syāma gāta bisāla bhuja cārī / astuti karata nayana bhari bārī //  
  
 chaṃ.  jaya rāma rūpa anūpa nirguna saguna guna preraka sahī /  
      dasasīsa bāhu pracaṃḍa khaṃḍana caṃḍa sara maṃḍana mahī //  
      pāthoda gāta saroja mukha rājīva āyata locanaṃ /  
      nita naumi rāmu kr̥pāla bāhu bisāla bhava bhaya mocanaṃ // 1 //  
  
      balamaprameyamanādimajamabyaktamekamagocaraṃ /  
      gobiṃda gopara dvaṃdvahara bigyānaghana dharanīdharaṃ //  
      je rāma maṃtra japaṃta saṃta anaṃta jana mana raṃjanaṃ /  
      nita naumi rāma akāma priya kāmādi khala dala gaṃjanaṃ // 2 /  
  
      jehi śruti niraṃjana brahma byāpaka biraja aja kahi gāvahīṃ //  
      kari dhyāna gyāna birāga joga aneka muni jehi pāvahīṃ //  
      so pragaṭa karunā kaṃda sobhā br̥ṃda aga jaga mohaī /  
      mama hr̥daya paṃkaja bhr̥ṃga aṃga anaṃga bahu chabi sohaī // 3 //  
  
      jo agama sugama subhāva nirmala asama sama sītala sadā /  
      pasyaṃti jaṃ jogī jatana kari karata mana go basa sadā //  
      so rāma ramā nivāsa saṃtata dāsa basa tribhuvana dhanī /  
      mama ura basa_u so samana saṃsr̥ti jāsu kīrati pāvanī // 4 //  
  
  
 do.  abirala bhagati māgi bara gīdha gaya_u haridhāma /  
      tehi kī kriyā jathocita nija kara kīnhī rāma // 32 //  
  
komala cita ati dīnadayālā / kārana binu raghunātha kr̥pālā //  
gīdha adhama khaga āmiṣa bhogī / gati dīnhi jo jācata jogī //  
sunahu umā te loga abhāgī / hari taji hohiṃ biṣaya anurāgī //  
puni sītahi khojata dvau bhāī / cale bilokata bana bahutāī //  
saṃkula latā biṭapa ghana kānana / bahu khaga mr̥ga tahã gaja paṃcānana //  
āvata paṃtha kabaṃdha nipātā / tehiṃ saba kahī sāpa kai bātā //  
durabāsā mohi dīnhī sāpā / prabhu pada pekhi miṭā so pāpā //  
sunu gaṃdharba kaha_ũ mai tohī / mohi na sohāi brahmakula drohī //  
  
 do.  mana krama bacana kapaṭa taji jo kara bhūsura seva /  
      mohi sameta biraṃci siva basa tākeṃ saba deva // 33 //  
  
sāpata tāḷata paruṣa kahaṃtā / bipra pūjya asa gāvahiṃ saṃtā //  
pūjia bipra sīla guna hīnā / sūdra na guna gana gyāna prabīnā //  
kahi nija dharma tāhi samujhāvā / nija pada prīti dekhi mana bhāvā //  
raghupati carana kamala siru nāī / gaya_u gagana āpani gati pāī //  
tāhi dei gati rāma udārā / sabarī keṃ āśrama pagu dhārā //  
sabarī dekhi rāma gr̥hã āe / muni ke bacana samujhi jiyã bhāe //  
sarasija locana bāhu bisālā / jaṭā mukuṭa sira ura banamālā //  
syāma gaura suṃdara dou bhāī / sabarī parī carana lapaṭāī //  
prema magana mukha bacana na āvā / puni puni pada saroja sira nāvā //  
sādara jala lai carana pakhāre / puni suṃdara āsana baiṭhāre //  
  
 do.  kaṃda mūla phala surasa ati die rāma kahũ āni /  
      prema sahita prabhu khāe bāraṃbāra bakhāni // 34 //  
  
pāni jori āgeṃ bha_i ṭhāḷhī / prabhuhi biloki prīti ati bāḷhī //  
kehi bidhi astuti karau tumhārī / adhama jāti maiṃ jaḷamati bhārī //  
adhama te adhama adhama ati nārī / tinha mahã maiṃ matimaṃda aghārī //  
kaha raghupati sunu bhāmini bātā / māna_ũ eka bhagati kara nātā //  
jāti pā̃ti kula dharma baḷāī / dhana bala parijana guna caturāī //  
bhagati hīna nara soha_i kaisā / binu jala bārida dekhia jaisā //  
navadhā bhagati kaha_ũ tohi pāhīṃ / sāvadhāna sunu dharu mana māhīṃ //  
prathama bhagati saṃtanha kara saṃgā / dūsari rati mama kathā prasaṃgā //  
  
 do.  gura pada paṃkaja sevā tīsari bhagati amāna /  
      cauthi bhagati mama guna gana kara_i kapaṭa taji gāna // 35 //  
  
maṃtra jāpa mama dr̥ḷha bisvāsā / paṃcama bhajana so beda prakāsā //  
chaṭha dama sīla birati bahu karamā / nirata niraṃtara sajjana dharamā //  
sātavã sama mohi maya jaga dekhā / moteṃ saṃta adhika kari lekhā //  
āṭhavã jathālābha saṃtoṣā / sapanehũ nahiṃ dekha_i paradoṣā //  
navama sarala saba sana chalahīnā / mama bharosa hiyã haraṣa na dīnā //  
nava mahũ eka_u jinha ke hoī / nāri puruṣa sacarācara koī //  
soi atisaya priya bhāmini more / sakala prakāra bhagati dr̥ḷha toreṃ //  
jogi br̥ṃda duralabha gati joī / to kahũ āju sulabha bha_i soī //  
mama darasana phala parama anūpā / jīva pāva nija sahaja sarūpā //  
janakasutā ka_i sudhi bhāminī / jānahi kahu karibaragāminī //  
paṃpā sarahi jāhu raghurāī / tahã hoihi sugrīva mitāī //  
so saba kahihi deva raghubīrā / jānatahū̃ pūchahu matidhīrā //  
bāra bāra prabhu pada siru nāī / prema sahita saba kathā sunāī //  
  
 chaṃ.  kahi kathā sakala biloki hari mukha hr̥dayã pada paṃkaja dhare /  
      taji joga pāvaka deha hari pada līna bha_i jahã nahiṃ phire //  
      nara bibidha karma adharma bahu mata sokaprada saba tyāgahū /  
      bisvāsa kari kaha dāsa tulasī rāma pada anurāgahū //  
  
 do.  jāti hīna agha janma mahi mukta kīnhi asi nāri /  
      mahāmaṃda mana sukha cahasi aise prabhuhi bisāri // 36 //  
  
cale rāma tyāgā bana soū / atulita bala nara kehari doū //  
birahī iva prabhu karata biṣādā / kahata kathā aneka saṃbādā //  
lachimana dekhu bipina ka_i sobhā / dekhata kehi kara mana nahiṃ chobhā //  
nāri sahita saba khaga mr̥ga br̥ṃdā / mānahũ mori karata hahiṃ niṃdā //  
hamahi dekhi mr̥ga nikara parāhīṃ / mr̥gīṃ kahahiṃ tumha kahã bhaya nāhīṃ //  
tumha ānaṃda karahu mr̥ga jāe / kaṃcana mr̥ga khojana e āe //  
saṃga lāi karinīṃ kari lehīṃ / mānahũ mohi sikhāvanu dehīṃ //  
sāstra suciṃtita puni puni dekhia / bhūpa susevita basa nahiṃ lekhia //  
rākhia nāri jadapi ura māhīṃ / jubatī sāstra nr̥pati basa nāhīṃ //  
dekhahu tāta basaṃta suhāvā / priyā hīna mohi bhaya upajāvā //  
  
 do.  biraha bikala balahīna mohi jānesi nipaṭa akela /  
      sahita bipina madhukara khaga madana kīnha bagamela // 37(ka) //  
  
      dekhi gaya_u bhrātā sahita tāsu dūta suni bāta /  
      ḍerā kīnheu manahũ taba kaṭaku haṭaki manajāta // 37(kha) //  
  
biṭapa bisāla latā arujhānī / bibidha bitāna die janu tānī //  
kadali tāla bara dhujā patākā / daikhi na moha dhīra mana jākā //  
bibidha bhā̃ti phūle taru nānā / janu bānaita bane bahu bānā //  
kahũ kahũ sundara biṭapa suhāe / janu bhaṭa bilaga bilaga hoi chāe //  
kūjata pika mānahũ gaja māte / ḍheka mahokha ū̃ṭa bisarāte //  
mora cakora kīra bara bājī / pārāvata marāla saba tājī //  
tītira lāvaka padacara jūthā / barani na jāi manoja baruthā //  
ratha giri silā duṃdubhī jharanā / cātaka baṃdī guna gana baranā //  
madhukara mukhara bheri sahanāī / tribidha bayāri basīṭhīṃ āī //  
caturaṃginī sena sãga līnheṃ / bicarata sabahi cunautī dīnheṃ //  
lachimana dekhata kāma anīkā / rahahiṃ dhīra tinha kai jaga līkā //  
ehi keṃ eka parama bala nārī / tehi teṃ ubara subhaṭa soi bhārī //  
  
 do.  tāta tīni ati prabala khala kāma krodha aru lobha /  
      muni bigyāna dhāma mana karahiṃ nimiṣa mahũ chobha // 38(ka) //  
  
      lobha keṃ icchā daṃbha bala kāma keṃ kevala nāri /  
      krodha ke paruṣa bacana bala munibara kahahiṃ bicāri // 38(kha) //  
  
gunātīta sacarācara svāmī / rāma umā saba aṃtarajāmī //  
kāminha kai dīnatā dekhāī / dhīranha keṃ mana birati dr̥ḷhāī //  
krodha manoja lobha mada māyā / chūṭahiṃ sakala rāma kīṃ dāyā //  
so nara iṃdrajāla nahiṃ bhūlā / jā para hoi so naṭa anukūlā //  
umā kaha_ũ maiṃ anubhava apanā / sata hari bhajanu jagata saba sapanā //  
puni prabhu gae sarobara tīrā / paṃpā nāma subhaga gaṃbhīrā //  
saṃta hr̥daya jasa nirmala bārī / bā̃dhe ghāṭa manohara cārī //  
jahã tahã piahiṃ bibidha mr̥ga nīrā / janu udāra gr̥ha jācaka bhīrā //  
  
 do.  pura_ini sabana oṭa jala begi na pāia marma /  
      māyāchanna na dekhiai jaise nirguna brahma // 39(ka) //  
  
      sukhi mīna saba ekarasa ati agādha jala māhiṃ /  
      jathā dharmasīlanha ke dina sukha saṃjuta jāhiṃ // 39(kha) //  
  
bikase sarasija nānā raṃgā / madhura mukhara guṃjata bahu bhr̥ṃgā //  
bolata jalakukkuṭa kalahaṃsā / prabhu biloki janu karata prasaṃsā //  
cakravāka baka khaga samudāī / dekhata bana_i barani nahiṃ jāī //  
sundara khaga gana girā suhāī / jāta pathika janu leta bolāī //  
tāla samīpa muninha gr̥ha chāe / cahu disi kānana biṭapa suhāe //  
caṃpaka bakula kadaṃba tamālā / pāṭala panasa parāsa rasālā //  
nava pallava kusumita taru nānā / caṃcarīka paṭalī kara gānā //  
sītala maṃda sugaṃdha subhāū / saṃtata baha_i manohara bāū //  
kuhū kuhū kokila dhuni karahīṃ / suni rava sarasa dhyāna muni ṭarahīṃ //  
  
 do.  phala bhārana nami biṭapa saba rahe bhūmi niarāi /  
      para upakārī puruṣa jimi navahiṃ susaṃpati pāi // 40 //  
  
dekhi rāma ati rucira talāvā / majjanu kīnha parama sukha pāvā //  
dekhī suṃdara tarubara chāyā / baiṭhe anuja sahita raghurāyā //  
tahã puni sakala deva muni āe / astuti kari nija dhāma sidhāe //  
baiṭhe parama prasanna kr̥pālā / kahata anuja sana kathā rasālā //  
birahavaṃta bhagavaṃtahi dekhī / nārada mana bhā soca biseṣī //  
mora sāpa kari aṃgīkārā / sahata rāma nānā dukha bhārā //  
aise prabhuhi biloka_ũ jāī / puni na banihi asa avasaru āī //  
yaha bicāri nārada kara bīnā / gae jahā̃ prabhu sukha āsīnā //  
gāvata rāma carita mr̥du bānī / prema sahita bahu bhā̃ti bakhānī //  
karata daṃḍavata lie uṭhāī / rākhe bahuta bāra ura lāī //  
svāgata pū̃chi nikaṭa baiṭhāre / lachimana sādara carana pakhāre //  
  
 do.   nānā bidhi binatī kari prabhu prasanna jiyã jāni /  
      nārada bole bacana taba jori saroruha pāni // 41 //  
  
sunahu udāra sahaja raghunāyaka / suṃdara agama sugama bara dāyaka //  
dehu eka bara māga_ũ svāmī / jadyapi jānata aṃtarajāmī //  
jānahu muni tumha mora subhāū / jana sana kabahũ ki kara_ũ durāū //  
kavana bastu asi priya mohi lāgī / jo munibara na sakahu tumha māgī //  
jana kahũ kachu adeya nahiṃ moreṃ / asa bisvāsa tajahu jani bhoreṃ //  
taba nārada bole haraṣāī  / asa bara māga_ũ kara_ũ ḍhiṭhāī //  
jadyapi prabhu ke nāma anekā / śruti kaha adhika eka teṃ ekā //  
rāma sakala nāmanha te adhikā / hou nātha agha khaga gana badhikā //  
  
 do.  rākā rajanī bhagati tava rāma nāma soi soma /  
      apara nāma uḍagana bimala basuhũ bhagata ura byoma // 42(ka) //  
  
      evamastu muni sana kaheu kr̥pāsiṃdhu raghunātha /  
      taba nārada mana haraṣa ati prabhu pada nāya_u mātha // 42(kha) //  
  
ati prasanna raghunāthahi jānī / puni nārada bole mr̥du bānī //  
rāma jabahiṃ prereu nija māyā / mohehu mohi sunahu raghurāyā //  
taba bibāha maiṃ cāha_ũ kīnhā / prabhu kehi kārana karai na dīnhā //  
sunu muni tohi kaha_ũ saharosā / bhajahiṃ je mohi taji sakala bharosā //  
kara_ũ sadā tinha kai rakhavārī / jimi bālaka rākha_i mahatārī //  
gaha sisu baccha anala ahi dhāī / tahã rākha_i jananī aragāī //  
prauḷha bhaẽ tehi suta para mātā / prīti kara_i nahiṃ pāchili bātā //  
more prauḷha tanaya sama gyānī / bālaka suta sama dāsa amānī //  
janahi mora bala nija bala tāhī / duhu kahã kāma krodha ripu āhī //  
yaha bicāri paṃḍita mohi bhajahīṃ / pāehũ gyāna bhagati nahiṃ tajahīṃ //  
  
 do.  kāma krodha lobhādi mada prabala moha kai dhāri /  
      tinha mahã ati dāruna dukhada māyārūpī nāri // 43 //  
  
suni muni kaha purāna śruti saṃtā / moha bipina kahũ nāri basaṃtā //  
japa tapa nema jalāśraya jhārī / hoi grīṣama soṣa_i saba nārī //  
kāma krodha mada matsara bhekā / inhahi haraṣaprada baraṣā ekā //  
durbāsanā kumuda samudāī / tinha kahã sarada sadā sukhadāī //  
dharma sakala sarasīruha br̥ṃdā / hoi hima tinhahi daha_i sukha maṃdā //  
puni mamatā javāsa bahutāī / paluha_i nāri sisira ritu pāī //  
pāpa ulūka nikara sukhakārī / nāri nibiḷa rajanī ãdhiārī //  
budhi bala sīla satya saba mīnā / banasī sama triya kahahiṃ prabīnā //  
  
 do.  avaguna mūla sūlaprada pramadā saba dukha khāni /  
      tāte kīnha nivārana muni maiṃ yaha jiyã jāni // 44 //  
  
suni raghupati ke bacana suhāe / muni tana pulaka nayana bhari āe //  
kahahu kavana prabhu kai asi rītī / sevaka para mamatā aru prītī //  
je na bhajahiṃ asa prabhu bhrama tyāgī / gyāna raṃka nara maṃda abhāgī //  
puni sādara bole muni nārada / sunahu rāma bigyāna bisārada //  
saṃtanha ke lacchana raghubīrā / kahahu nātha bhava bhaṃjana bhīrā //  
sunu muni saṃtanha ke guna kahaū̃ / jinha te maiṃ unha keṃ basa rahaū̃ //  
ṣaṭa bikāra jita anagha akāmā / acala akiṃcana suci sukhadhāmā //  
amitabodha anīha mitabhogī / satyasāra kabi kobida jogī //  
sāvadhāna mānada madahīnā / dhīra dharma gati parama prabīnā //  
  
 do.  gunāgāra saṃsāra dukha rahita bigata saṃdeha //  
      taji mama carana saroja priya tinha kahũ deha na geha // 45 //  
  
nija guna śravana sunata sakucāhīṃ / para guna sunata adhika haraṣāhīṃ //  
sama sītala nahiṃ tyāgahiṃ nītī / sarala subhāu sabahiṃ sana prītī //  
japa tapa brata dama saṃjama nemā / guru gobiṃda bipra pada premā //  
śraddhā chamā mayatrī dāyā / muditā mama pada prīti amāyā //  
birati bibeka binaya bigyānā / bodha jathāratha beda purānā //  
daṃbha māna mada karahiṃ na kāū / bhūli na dehiṃ kumāraga pāū //  
gāvahiṃ sunahiṃ sadā mama līlā / hetu rahita parahita rata sīlā //  
muni sunu sādhunha ke guna jete / kahi na sakahiṃ sārada śruti tete //  
  
 chaṃ.  kahi saka na sārada seṣa nārada sunata pada paṃkaja gahe /  
      asa dīnabaṃdhu kr̥pāla apane bhagata guna nija mukha kahe //  
      siru nāha bārahiṃ bāra carananhi brahmapura nārada gae //  
      te dhanya tulasīdāsa āsa bihāi je hari rãga rãe //  
  
 do.  rāvanāri jasu pāvana gāvahiṃ sunahiṃ je loga /  
      rāma bhagati dr̥ḷha pāvahiṃ binu birāga japa joga // 46(ka) //  
  
      dīpa sikhā sama jubati tana mana jani hosi pataṃga /  
      bhajahi rāma taji kāma mada karahi sadā satasaṃga // 46(kha) //  
  
         māsapārāyaṇa, bāīsavā̃ viśrāma  
           ~~~~~~~~~~  
      iti śrīmadrāmacaritamānase sakalakalikaluṣavidhvaṃsane  
         tr̥tīyaḥ sopānaḥ samāptaḥ /  
          (araṇyakāṇḍa samāpta)  
  
  
  
  
  


## पाठः
