+++
title = "Tulasidasa [Tulsidas]: Dohavali"

+++


## Intro
  
  
  
  
Tulasidasa [Tulsidas]: Dohavali  
  
  
  
  
Tulasidasa [Tulsidas]: Dohavali  
  
Input "by a group of volunteers at Ratlam" /  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
  
set to UTF-8.)  
  
description: multibyte sequence:  
long a   ā     
long A   Ā     
long i   ī     
long I   Ī     
long u   ū     
long U   Ū     
vocalic r   ṛ    
vocalic R   Ṛ    
long vocalic r   ṝ    
vocalic l   ḷ    
long vocalic l   ḹ    
velar n   ṅ    
velar N   Ṅ    
palatal n   ñ     
palatal N   Ñ     
retroflex t   ṭ    
retroflex T   Ṭ    
retroflex d   ḍ    
retroflex D   Ḍ    
retroflex n   ṇ    
retroflex N   Ṇ    
palatal s   ś     
palatal S   Ś     
retroflex s   ṣ    
retroflex S   Ṣ    
anusvara   ṃ    
anunasika   m̐    
visarga   ḥ    
long e   ē     
long o   ō     
l underbar   ḻ    
r underbar   ṟ    
n underbar   ṉ    
k underbar   ḵ    
t underbar   ṯ    
nasalized a   ã     
nasalized long a   ā̃   
a breve   ă     
nasalized i   ĩ     
i dieresis   ï     
nasalized long i   ī̃   
nasalized u   ũ     
u dieresis   ü     
nasalized long u   ū̃   
nasalized e   ẽ    
e breve   ĕ    
nasalized o   õ     
o breve   ŏ     
intervocalic y   ẏ   
voiceless fricative   k‍h̲   
   (in Nagari: kh underdot)  
flapped r   ṛ     
  
Unless indicated otherwise, accents have been dropped in order  
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
  
  
  
  
  
  
// gosvāmī tulasīdāsa kr̥ta dohāvalī //  
           // rāma //  
  
         // śrī hanumate namaḥ //  
  
            do0  
  
śrīguru carana saroja raja, nija manu mukuru sudhāri /  
barana_ũ raghubara bimala jasu, jo dāyaku phala cāri //  
buddhihīna tanu jānike, sumirau pavana\-kumāra /  
bala buddhi vidyā dehu mohi, harahu kalesa bikāra //  
  
            caupāī  
  
jaya hanumāna jñāna guna sāgara / jaya kapīsa tihũ loka ujāgara //  
rāma dūta atulita bala dhāmā / aṃjani\-putra pavanasuta nāmā //  
mahābīra bikrama bajaraṃgī / kumati nivāra sumati ke saṃgī //  
kaṃcana barana birāja subesā / kānana kuṃḍala kuṃcita kesā //  
hātha bajra aura dhvajā birājai / kā̃dhe mū̃ja janeū sājai //  
saṃkara suvana kesarīnaṃdana / teja pratāpa mahā jaga baṃdana //  
bidyāvāna gunī ati cātura / rāma kāja karibe ko ātura //  
prabhu caritra sunibe ko rasiyā / rāma lakhana sītā mana basiyā //  
sūkṣma rupa dhari siyahi dikhāvā / bikaṭa rupa dhari laṃka jarāvā //  
bhīma rupa dhari asura sãhāre / rāmacandra ke kāja sãvāre //  
lāya saṃjīvana lakhana jiyāye / śrīraghubīra haraṣi ura lāye //  
raghupati kīnhī bahuta baḍāī / tuma mama priya bharatahi sama bhāī //  
sahasa badana tumharo jasa gāvaiṃ / asa kahi śrīpati kaṃṭha lagāvaiṃ //  
sanakādika brahmādi munīsā / nārada sārada sahita ahīsā //  
jama kubera digapāla jahā̃ te / kabi kobida kahi sake kahā̃ te //  
tuma upakāra sugrīvahiṃ kīnhā / rāma milāya rāja pada dīnhā //  
tumharo maṃtra bibhīṣaṇa mānā / laṃkeśvara bhae saba jaga jānā //  
juga sahastra jojana para bhānū / līlyo tāhi madhura phala jānū //  
prabhu mudrikā meli mukha māhī / jaladhi lā̃ghi gaye acaraja nāhīṃ //  
durgama kāja jagata ke jete / sugama anugraha tumhare tete //  
rāma duāre tuma rakhavāre / hota na ājñā binu paisāre //  
saba sukha lahai tumhārī saranā / tuma racchaka kāhu ko ḍaranā //  
āpana teja samhāro āpai / tīno loka hā̃ka te kā̃pai //  
bhūta pisāca nikaṭa nahi āvai / mahābīra jaba nāma sunāvai //  
nāsai roga harai saba pīrā / japata niraṃtara hanumata bīrā //  
saṃkaṭa teṃ hanumāna chuḍāvaiṃ / mana krama bacana dhyāna jo lāvai //  
saba para rāma tapasvī rājā / tina ke kāja sakala tuma sājā //  
aura manoratha jo koī lāvai / soi amita jīvana phala pāvai //  
cāro juga paratāpa tumhārā / hai parasiddha jagata ujiyārā //  
sādhu saṃta ke tuma rakhavāre / asura nikaṃdana rāma dulāre //  
aṣṭa siddhi nau nidhi ke dātā / asa bara dīna jānakī mātā //  
rāma rasāyana tumhare pāsā / sadā raho raghupati ke dāsā //  
tumhare bhajana rāma ko pāvai / janama janama ke dukha bisarāvai //  
aṃta kāla raghubara pura jāī / jahā̃ janma hari\-bhakta kahāī //  
aura devatā citta na dharaī / hanumata sei sarba sukha karaī //  
saṃkaṭa kaṭai miṭai saba pīrā / jo sumirai hanumata balabīrā //  
jai jai jai hanumāna gosāī / kr̥pā karahu gurudeva kī nāī //  
jo sata bāra pāṭha kara koī / chūṭahi baṃdi mahāsukha hoī //  
jo yaha paḍhai hanumāna cālīsā / hoya siddhi sākhī gaurīsā //  
tulasīdāsa sadā hari cerā / kījai nātha hr̥daya mahã ḍerā //  
  
do0  
  
pavanatanaya saṃkaṭa harana, maṃgala mūrati rupa /  
rāma lakhana sītā sahita, hr̥daya basahu sura bhūpa //  
  
           // iti //  
  
siyāvara rāmacandra kī jaya / pavanasuta hanumāna kī jaya //  
umāpati mahādeva kī jaya / bolo bhāi saba saṃtanha kī jaya //  
  
##\hrule##  
  
 // śrīsītārāmābhyāṃ namaḥ //  
  
          dohāvalī  
  
          dhyāna  
  
rāma bāma disi jānakī lakhana dāhinī ora /  
dhyāna sakala kalyānamaya surataru tulasī tora //  
sītā lakhana sameta prabhu sohata tulasīdāsa /  
haraṣata sura baraṣata sumana saguna sumaṃgala bāsa //  
paṃcabaṭī baṭa biṭapa tara sītā lakhana sameta /  
sohata tulasīdāsa prabhu sakala sumaṃgala deta //  
  
       rāma\-nāma\-japakī mahimā  
  
citrakūṭa saba dina basata prabhu siya lakhana sameta /  
rāma nāma japa jāpakahi tulasī abhimata deta //  
paya ahāra phala khāi japu rāma nāma ṣaṭa māsa /  
sakala sumaṃgala siddhi saba karatala tulasīdāsa //  
rāma nāma manīdīpa dharu jīha deharī dvāra /  
tulasī bhītara bāharehũ jauṃ cāhasi ujiyāra //  
hiyã nirguna nayananhi saguna rasanā rāma sunāma /  
manahũ puraṭa saṃpuṭa lasata tulasī lalita lalāma //  
saguna dhyāna ruci sarasa nahiṃ nirguna mana te dūri /  
tulasī sumirahu rāmako nāma sajīvana mūri //  
eku chatru eku mukuṭamani saba baranani para jou /  
tulasī raghubara nāma ke barana birājata dou //  
nāma rāma ko aṃka hai saba sādhana haiṃ sūna /  
aṃka gaẽ kachu hātha nahiṃ aṃka raheṃ dasa gūna //  
nāmu rāma ko kalapataru kali kalyāna nivāsu /  
jo sumirata bhayo bhā̃ga teṃ tulasī tulasīdāsu //  
rāma nāma japi jīhã jana bhae sukr̥ta sukhasāli /  
tulasī ihā̃ jo ālasī gayo āju kī kāli //  
nāma garībanivāja ko rāja deta jana jāni /  
tulasī mana pariharata nahiṃ ghura biniā kī bāni //  
kāsīṃ bidhi basi tanu tajeṃ haṭhi tanu tajeṃ prayāga /  
tulasī jo phala so sulabha rāma nāma anurāga //  
mīṭho aru kaṭhavati bharo rauṃtāī aru chaima /  
svāratha paramāratha sulabha rāma nāma ke prema //  
rāma nāma sumirata sujasa bhājana bhae kujāti /  
kutaruka surapura rājamaga lahata bhuvana bikhyāti //  
svāratha sukha sapanehũ agama paramāratha na prabesa /  
rāma nāma sumirata miṭahiṃ tulasī kaṭhina kalesa //  
mora mora saba kahã kahasi tū ko kahu nija nāma /  
kai cupa sādhahi suni samujhi kai tulasī japu rāma //  
hama lakhi lakhahi hamāra lakhi hama hamāra ke bīca /  
tulasī alakhahi kā lakhahi rāma nāma japa nīca //  
rāma nāma avalaṃba binu paramāratha kī āsa /  
baraṣata bārida bū̃da gahi cāhata caḷhana akāsa //  
tulasī haṭhi haṭhi kahata nita cita suni hita kari māni /  
lābha rāma sumirana baḷo baḷī bisāreṃ hāni //  
bigarī janama aneka kī sudharai abahīṃ āju /  
hohi rāma ko nāma japu tulasī taji kusamāju //  
  
prīti pratīti surīti soṃ rāma rāma japu rāma /  
tulasī tero hai bhalo ādi madhya parināma //  
daṃpati rasa rasanā dasana parijana badana sugeha /  
tulasī hara hita barana sisu saṃpati sahaja saneha //  
baraṣā ritu raghupati bhagati tulasī sāli sudāsa /  
rāmanāma bara barana juga sāvana bhādava māsa //  
rāma nāma nara kesarī kanakakasipu kalikāla /  
jāpaka jana prahalāda jimi pālihi dali surasāla //  
rāma nāma kali kāmataru rāma bhagati suradhenu /  
sakala sumaṃgala mūla jaga gurupada paṃkara renu //  
rāma nāma kali kāmataru sakala sumaṃgala kaṃda /  
sumirata karatala siddhi saba paga paga paramānaṃda //  
jathā bhūmi saba bījamaya nakhata nivāsa akāsa /  
rāma nāma saba dharamamaya jānata tulasīdāsa //  
sakala kāmanā hīna je rāma bhagati rasa līna /  
nāma suprema piyūṣa hr̥da tinhahũ kie mana mīna //  
  
brahma rāma teṃ nāmu baḷa bara dāyaka bara dāni /  
rāma carita sata koṭi mahã liya mahesa jiyã jāni //  
sabarī gīdha susevakani sugati dīnhi raghunātha /  
nāma udhāre amita khala beda bidita guna gātha //  
rāma nāma para nāma teṃ prīti pratīti bharosa /  
so tulasī sumirata sakala saguna sumaṃgala kosa //  
laṃka bibhīṣana rāja kapi pati māruti khaga mīca /  
lahī rāma soṃ nāma rati cāhata tulasī nīca //  
harana amaṃgala agha akhila karana sakala kalyāna /  
rāmanāma nita kahata hara gāvata beda purāna //  
  
tulasī prīti pratīti soṃ rāma nāma japa jāga /  
kiẽ hoi bidhi dāhino dei abhāgehi bhāga //  
jala thala nabha gati amita ati aga jaga jīva aneka /  
tulasī to se dīna kahã rāma nāma gati eka //  
rāma bharoso rāma bala rāma nāma bisvāsa /  
sumirata subha maṃgala kusala mā̃gata tulasīdāsa //  
rāma nāma rati rāma gati rāma nāma bisvāsa /  
sumirata subha maṃgala kusala duhũ disi tulasīdāsa //  
  
       rāmapremake binā saba vyartha hai  
  
rasanā sā̃pini badana bila je na japahiṃ harināma /  
tulasī prema na rāma soṃ tāhi bidhātā bāma //  
hiya phāṭahũ phūṭahũ nayana jara_u so tana kehi kāma /  
dravahiṃ stravahiṃ pulaka_i nahīṃ tulasī sumirata rāma //  
rāmahi sumirata rana bhirata deta parata guru pā̃ya /  
tulasī jinhahi na pulaka tanu te jaga jīvata jāyã //  
  
            soraṭhā  
  
hr̥daya so kulisa samāna jo na drava_i hariguna sunata /  
kara na rāma guna gāna jīha so dādura jīha sama //  
stravai na salila sanehu tulasī suni raghubīra jasa /  
te nayanā jani dehu rāma karahu baru ā̃dharo //  
rahaiṃ na jala bhari pūri rāma sujasa suni rāvaro /  
tina ā̃khina meṃ dhūri bhari bhari mūṭhī meliye //  
  
           prārthanā  
bāraka sumirata tohi hohi tinhahi sammukha sukhada /  
kyoṃ na sãbhārahi mohi dayā siṃdhu dasarattha ke //  
  
      rāmakī aura rāmapremakī mahimā  
  
sāhiba hota saroṣa sevaka ko aparādha suni /  
apane dekhe doṣa sapanehu rāma na ura dhare //  
  
          dohā  
  
tulasī rāmahi āpu teṃ sevaka kī ruci mīṭhi /  
sītāpati se sāhibahi kaise dījai pīṭhi //  
tulasī jāke hoyagī aṃtara bāhira dīṭhi /  
so ki kr̥pāluhi deigo kevaṭapālahi pīṭhi //  
prabhu taru tara kapi ḍāra para te kie āpu samāna /  
tulasī kahū̃ na rāma se sāhiba sīla nidhāna //  
  
          udbodhana  
  
re mana saba soṃ nirasa hvai sarasa rāma soṃ hohi /  
bhalo sikhāvana deta hai nisi dina tulasī tohi //  
hare carahiṃ tāpahi bare phareṃ pasārahiṃ hātha /  
tulasī svāratha mīta saba paramāratha raghunātha //  
svāratha sītā rāma soṃ paramāratha siya rāma /  
tulasī tero dūsare dvāra kahā kahu kāma //  
svāratha paramāratha sakala sulabha eka hī ora /  
dvāra dūsare dīnatā ucita na tulasī tora //  
tulasī svāratha rāma hita paramāratha raghubīra /  
sevaka jāke lakhana se pavanapūta ranadhīra //  
jyoṃ jaga bairī mīna ko āpu sahita binu bāri /  
tyoṃ tulasī raghubīra binu gati āpanī bicāri //  
  
      tulasīdāsajīkī abhilāṣā  
  
rāma prema binu dūbaro rāma premahīṃ pīna /  
raghubara kabahũka karahuge tulasihi jyoṃ jala mīna //  
  
       rāmapremakī mahattā  
  
rāma sanehī rāma gati rāma carana rati jāhi /  
tulasī phala jaga janama ko diyo bidhātā tāhi //  
āpu āpane teṃ adhika jehi priya sītārāma /  
tehi ke paga kī pānahīṃ tulasī tanu ko cāma //  
svāratha paramāratha rahita sītā rāma sanehã /  
tulasī so phala cāri ko phala hamāra mata ehã //  
je jana rūkhe biṣaya rasa cikane rāma sanehã /  
tulasī te priya rāma ko kānana basahi ki gehã //  
jathā lābha saṃtoṣa sukha raghubara carana saneha /  
tulasī jo mana khū̃da sama kānana basahũ ki geha //  
tulasī jauṃ pai rāma soṃ nāhina sahaja saneha /  
mū̃ḷa muḷāyo bādihīṃ bhā̃ḷa bhayo taji geha //  
  
       rāmavimukhatākā kuphala  
  
tulasī śrīraghubīra taji karai bharoso aura /  
sukha saṃpati kī kā calī narakahũ nāhīṃ ṭhaura //  
tulasī parihari hari harahi pā̃vara pūjahiṃ bhūta /  
aṃta phajīhata hohiṃge ganikā ke se pūta //  
seye sītā rāma nahiṃ bhaje na saṃkara gauri /  
janama gãvāyo bādihīṃ parata parāī pauri //  
tulasī hari apamāna teṃ hoi akāja samāja /  
rāja karata raja mili gae sadala sakula kururāja //  
tulasī rāmahi parihareṃ nipaṭa hāni suna ojha /  
surasari gata soī salila surā sarisa gaṃgojha //  
rāma dūri māyā baḷhati ghaṭati jāni mana mā̃ha /  
bhūri hoti rabi dūri lakhi sira para pagatara chā̃ha //  
sāhiba sītānātha soṃ jaba ghaṭihai anurāga /  
tulasī tabahīṃ bhālateṃ bhabhari bhāgihaiṃ bhāga //  
karihau kosalanātha taji jabahiṃ dūsarī āsa /  
jahā̃ tahā̃ dukha pāihauṃ tabahīṃ tulasīdāsa //  
biṃdhi na īṃdhana pāiai sāgara jurai na nīra /  
parai upāsa kubera ghara jo bipaccha raghubīro //  
barasā ko gobara bhayo ko cahai ko karai prīti /  
tulasī tū anubhavahi aba rāma bimukha kī rīti //  
sabahiṃ samarathahi sukhada priya acchama priya hitakāri /  
kabahũ na kāhuhi rāma priya tulasī kahā bicāri //  
tulasī udyama karama juga jaba jehi rāma suḍīṭhi /  
hoi suphala soi tāhi saba sanamukha prabhu tana pīṭhi //  
rāma kāmataru pariharata sevata kali taru ṭhū̃ṭha /  
svāratha paramāratha cahata sakala manoratha jhū̃ṭha //  
  
       kalyāṇakā sugama upāya  
  
nija dūṣana guna rāma ke samujheṃ tulasīdāsa /  
hoi bhalo kalikāla hū̃ ubhaya loka anayāsa //  
kai tohi lāgahiṃ rāma priya kai tū prabhu priya hohi /  
dui meṃ rucai jo sugama so kībe tulasī tohi //  
tulasī dui mahã eka hī khela chā̃ḷi chala khelu /  
kai karu mamatā rāma soṃ ke mamatā parahelu //  
  
      śrīrāmajīkī prāptikā sugama upāya  
  
nigama agama sāheba sugama rāma sā̃cilī cāha /  
aṃbu asana avalokiata sulabha sabai jaga mā̃ha //  
sanamukha āvata pathika jyoṃ diẽ dāhino bāma /  
taisoi hota su āpa ko tyoṃ hī tulasī rāma //  
  
 rāmapremake liye vairāgyakī āvaśyakatā  
  
rāma prema patha pekhiai diẽ biṣaya tana pīṭhi /  
tulasī keṃcuri parihareṃ hota sā̃pahū dīṭhi //  
tulasī jau lauṃ biṣaya kī mudhā mādhurī mīṭhi /  
tau lauṃ sudhā sahastra sama rāma bhagati suṭhi sīṭhi //  
  
        śaraṇāgatikī mahimā  
  
jaiso taiso rāvaro kevala kosalapāla /  
tau tulasī ko hai bhalo tihū̃ loka tihũ kāla //  
hai tulasī keṃ eka guna avaguna nidhi kahaiṃ loga /  
bhalo bharoso rāvaro rāma rījhibe joga //  
  
         bhaktikā svarupa  
  
prīti rāma soṃ nīti patha caliya rāga risa jīti /  
tulasī saṃtana ke mate ihai bhagati kī rīti //  
  
      kaliyugase kauna nahīṃ chalā jātā  
  
satya bacana mānasa bimala kapaṭa rahita karatūti /  
tulasī raghubara sevakahi sakai na kalijuga dhūti //  
tulasī sukhī jo rāma soṃ dukhī so nija karatūti /  
karama bacana mana ṭhīka jehi tehi na sakai kali dhūti //  
  
      gosvāmījīkī prema\-kāmanā  
  
nāto nāte rāma keṃ rāma sanehã sanehu /  
tulasī mā̃gata jori kara janama janama siva dehu //  
saba sādhanako eka phala jehiṃ jānyo so jāna /  
jyoṃ tyoṃ mana maṃdira basahiṃ rāma dhareṃ dhanu bāna //  
jauṃ jagadīsa tau ati bhalo jauṃ mahīsa tau bhāga /  
tulasī cāhata janama bhari rāma carana anurāga //  
parau naraka phala cāri sisu mīca ḍākinī khāu /  
tulasī rāma saneha ko jo phala so jari jāu //  
  
        rāmabhaktake lakṣaṇa  
  
hita soṃ hita, rati rāma soṃ, ripu soṃ baira bihāu /  
udāsīna saba soṃ sarala tulasī sahaja subhāu //  
tulasī mamatā rāma soṃ samatā saba saṃsāra /  
rāga na roṣa na doṣa dukha dāsa bhae bhava pāra //  
  
          udbodhana  
  
rāmahi ḍaru karu rāma soṃ mamatā prīti pratīti /  
tulasī nirupadhi rāma ko bhaẽ hārehū̃ jīti //  
tulasī rāma kr̥pālu soṃ kahi sunāu guna doṣa /  
hoya dūbarī dīnatā parama pīna saṃtoṣa //  
sumirana sevā rāma soṃ sāhaba soṃ pahicāni /  
aisehu lābha na lalaka jo tulasī nita hita hāni //  
jāneṃ jānana joiai binu jāne ko jāna /  
tulasī yaha suni samujhi hiyã ānu dhareṃ dhanu bāna //  
karamaṭha kaṭhamaliyā kahaiṃ gyānī gyāna bihīna /  
tulasī tripatha bihāi go rāma duāreṃ dīna //  
bādhaka saba saba ke bhae sādhaka bhae na koi /  
tulasī rāma kr̥pālu teṃ bhalo hoi so hoi //  
  
       śiva aura rāmakī ekatā  
  
saṃkara priya mama drohī siva drohī mama dāsa /  
te nara karahiṃ kalapa bhari ghora naraka mahũ bāsa //  
bilaga bilaga sukha saṃga dukha janama marana soi rīti /  
rahiata rākhe rāma keṃ gae te ucita anīti //  
  
        rāmapremakī sarvotkr̥ṣṭatā  
  
jā̃ya kahaba karatūti binu jāyã joga bina chema /  
tulasī jāyã upāya saba binā rāma pada prema //  
loga magana saba jogahīṃ joga jā̃ya binu chema /  
tyoṃ tulasīke bhāvagata rāma prema binu nema //  
  
         śrīrāmakī kr̥pā  
  
rāma nikāī rāvarī hai sabahī ko nīka /  
jauṃ yaha sā̃cī hai sadā tau nīko tulasīka //  
tulasī rāma jo ādar_yo khoṭo kharo kharoi /  
dīpaka kājara sira dhar_yo dhar_yo sudhar_yo dharoi //  
tanu bicitra kāyara bacana ahi ahāra mana ghora /  
tulasī hari bhae pacchadhara tāte kaha saba mora //  
laha_i na phūṭī kauṃḷihū ko cāhai kehi kāja /  
so tulasī mahãgo kiyo rāma garība nivāja //  
ghara ghara mā̃ge ṭūka puni bhūpati pūje pāya /  
je tulasī taba rāma binu te aba rāma sahāya //  
tulasī rāma sudīṭhi teṃ nibala hota balavāna /  
baira bāli sugrīva keṃ kahā kiyo hanumāna //  
tulasī rāmahu teṃ adhika rāma bhagata jiyã jāna /  
riniyā rājā rāma bhe dhanika bhae hanumāna //  
kiyo susevaka dharama kapi prabhu kr̥tagya jiyã jāni /  
jori hātha ṭhāḷhe bhae baradāyaka baradāni //  
bhagata hetu bhagavāna prabhu rāma dhareu tanu bhūpa /  
kie carita pāvana parama prākr̥ta nara anurupa //  
gyāna girā gotīta aja māyā mana guna pāra /  
soi saccidānaṃdaghana kara nara carita udāra //  
hiranyāccha bhrātā sahita madhu kaiṭabha balavāna /  
jehiṃ māre soi avatareu kr̥pāsiṃdhu bhagavāna //  
suddha saccidānaṃdamaya kaṃda bhānukula ketu /  
carita karata nara anuharata saṃsr̥ti sāgara setu //  
  
       bhagavān kī bālalīlā  
  
bāla bibhūṣana basana bara dhūri dhūsarita aṃga /  
bālakeli raghubara karata bāla baṃdhu saba saṃga //  
anudina avadha badhāvane nita nava maṃgala moda /  
mudita mātu pitu loga lakhi raghubara bāla binoda //  
rāja ajira rājata rucira kosalapālaka bāla /  
jānu pāni cara carita bara saguna sumaṃgala māla //  
nāma lalita līlā lalita lalita rūpa raghunātha /  
lalita basana bhūṣana lalita lalita anuja sisu sātha //  
rāma bharata lachimana lalita satru samana subha nāma /  
sumirata dasaratha suvana saba pūjahiṃ saba mana kāma //  
bālaka kosalapāla ke sevakapāla kr̥pāla /  
tulasī mana mānasa basata maṃgala maṃju marāla //  
bhagata bhūmi bhūsura surabhi sura hita lāgi kr̥pāla /  
karata carita dhari manuja tanu sunata miṭahiṃ jagajāla //  
nija icchā prabhu avatara_i sura mahi go dvija lāgi /  
saguna upāsaka saṃga tahã rahahiṃ moccha saba tyāgi //  
  
         prārthanā  
  
paramānaṃda kr̥pāyatana mana paripūrana kāma /  
prema bhagati anapāyanī dehu hamahi śrīrāma //  
  
        bhajanakī mahimā  
  
bāri matheṃ ghr̥ta hoi baru sikatā te baru tela /  
binu hari bhajana na bhava taria yaha siddhāṃta apela //  
hari māyā kr̥ta doṣa guna binu hari bhajana na jāhiṃ /  
bhajia rāma saba kāma taji asa bicāri mana māhiṃ //  
jo cetana kahã jaḷa kara_i jaḷahi kara_i caitanya /  
asa samartha raghunāyakahi bhajahiṃ jīva te dhanya //  
śrīraghubīra pratāpa te siṃdhu tare pāṣāna /  
te matimaṃda je rāma taji bhajahiṃ jāi prabhu āna //  
lava nimeṣa paramānu juga barasa kalapa sara caṃḍa /  
bhajasi na mana tehi rāma kahã kālu jāsu kodaṃḍa //  
taba lagi kusala na jīva kahũ sapanehũ mana biśrāma /  
jaba lagi bhajata na rāma kahũ sokadhāma taji kāma //  
binu satasaṃga na harikathā tehiṃ binu moha na bhāga /  
moha gaẽ binu rāmapada hoi na dr̥ḍha anurāga //  
binu bisvāsa bhagati nahiṃ tehi binu dravahiṃ na rāmu /  
rāma kr̥pā binu sapanehũ jīva na la biśrāmu //  
  
         soraṭhā  
  
asa bicāri matidhīra taji kutarka saṃsaya sakala /  
bhajahu rāma raghubīra karunākara suṃdara sukhada //  
bhāva basya bhagavāna sukha nidhāna karunā bhavana /  
taji mamatā mada māna bhajia sadā sītā ravana //  
kahahiṃ bimalamati saṃta beda purāna bicāri asa /  
dravahiṃ jānakī kaṃta taba chūṭai saṃsāra dukha //  
binu guru hoi ki gyāna gyāna ki hoi birāga binu /  
gāvahiṃ beda purāna sukha ki lahia hari bhagati binu //  
  
         dohā  
  
rāmacaṃdra ke bhajana binu jo caha pada nirbāna /  
gyānavaṃta api so nara pasu binu pū̃cha biṣāna //  
jara_u so saṃpati sadana sukhu suhr̥da mātu pitu bhāi /  
sanamukha hota jo rāmapada kara_i na sahasa sahāi //  
sei sādhu guru samujhi sikhi rāma bhagati thiratāi /  
larikāī ko pairibo tulasī bisari na jāi //  
  
       rāmasevakakī mahimā  
  
saba_i kahāvata rāma ke sabahi rāma kī āsa /  
rāma kahahiṃ jehi āpano tehi bhaju tulasīdāsa //  
jehi sarīra rati rāma soṃ soi ādarahiṃ sujāna /  
rudradeha taji nehabasa bānara bhe hanumāna //  
jāni rāma sevā sarasa samujhi karaba anumāna /  
puruṣā te sevaka bhae hara te bhe hanumāna //  
tulasī raghubara sevakahi khala ḍāṭata mana mākhi /  
bājarāja ke bālakahi lavā dikhāvata ā̃khi //  
rāvana ripuke dāsa teṃ kāyara karahiṃ kucāli /  
khara dūṣana mārīca jyoṃ nīca jāhiṃge kāli //  
punya pāpa jasa ajasa ke bhāvī bhājana bhūri /  
saṃkaṭa tulasīdāsa ko rāma karahiṃge dūri //  
khelata bālaka byāla sãga melata pāvaka hātha /  
tulasī sisu pitu mātu jyoṃ rākhata siya raghunātha //  
tulasī dina bhala sāhu kahã bhalī cora kahã rāti /  
nisi bāsara tā kahã bhalo mānai rāma itāti //  
  
         rāma mahimā  
  
tulasī jāne suni samujhi kr̥pāsiṃdhu raghurāja /  
mahãge mani kaṃcana kie sauṃdhe jaga jala nāja //  
  
        rāmabhajanakī mahimā  
  
sevā sīla saneha basa kari parihari priya loga /  
tulasī te saba rāma soṃ sukhada sãjoga biyoga //  
cāri cahata mānasa agama canaka cāri ko lāhu /  
cāri parihareṃ cāri ko dāni cāri cakha cāhu //  
  
      rāmapremakī prāpti sugama upāya  
  
sūdhe mana sūdhe bacana sūdhī saba karatūti /  
tulasī sūdhī sakala bidhi raghubara prema prasūti //  
  
        rāmaprāptimeṃ bādhaka  
  
beṣa bisada bolani madhura mana kaṭu karama malīna /  
tulasī rāma na pāiai bhaẽ biṣaya jala mīna //  
bacana beṣa teṃ jo bana_i so bigara_i parināma /  
tulasī mana teṃ jo bana_i banī banāī rāma //  
  
      rāma anukūlatāmeṃ hī kalyāṇa hai  
  
nīca mīcu lai jāi jo rāma rajāyasu pāi /  
tau tulasī tero bhalo na tu anabhalo aghāi //  
  
       śrīrāmakī śaraṇāgatavatsalatā  
  
jāti hīna agha janma mahi mukta kīnhi asi nāri /  
mahāmaṃda mana sukha cahasi aise prabhuhi bisāri //  
baṃdhu badhū rata kahi kiyo bacana niruttara bāli /  
tulasī prabhu sugrīva kī cita_i na kachū kucāli //  
bāli balī balasāli dali sakhā kīnha kapirāja /  
tulasī rāma kr̥pālu ko birada garība nivāja //  
kahā bibhīṣana lai milyo kahā bigār_yo bāli /  
tulasī prabhu saranāgatahi saba dina āe pāli //  
tulasī kosalapāla so ko saranāgata pāla /  
bhajyo bibhīṣana baṃdhu bhaya bhaṃjyo dārida kāla //  
kulisahu cāhi kaṭhora ati komala kusumahu cāhi /  
citta khagesa rāma kara samujhi para_i kahu kāhi //  
balakala bhūṣana phala asana tr̥na sajyā druma prīti /  
tinha samayana laṃkā daī yaha raghubara kī rīti //  
jo saṃpati siva rāvanahi dīnhi diẽ dasa mātha /  
soi saṃpadā bibhīṣanahi sakuci dīnhi raghunātha //  
abicala rāja bibhīṣanahi dīnha rāma raghurāja /  
ajahũ birājata laṃka para tulasī sahita samāja //  
kahā bibhīṣana lai milyo kahā diyo raghunātha /  
tulasī yaha jāne binā mūḷha mījihaiṃ hātha //  
bairi baṃdhu nisicara adhama tajyo na bhareṃ kalaṃka /  
jhūṭheṃ agha siya pariharī tulasī sāĩ sasaṃka //  
tehi samāja kiyo kaṭhina pana jehiṃ taulyo kailāsa /  
tulasī prabhu mahimā kahauṃ sevaka ko bisvāsa //  
sabhā sabhāsada nirakhi paṭa pakari uṭhāyo hātha /  
tulasī kiyo igārahoṃ basana besa jadunātha //  
trāhi tīni kahyo draupadī tulasī rāja samāja /  
prathama baḷhe paṭa biya bikala cahata cakita nija kāja //  
sukha jīvana saba kou cahata sukha jīvana hari hātha /  
tulasī dātā māganeu dekhiata abudha anātha //  
kr̥pana dei pāia paro binu sādheṃ sidhi hoi /  
sītāpati sanamukha samujhi jau kījai subha soi //  
daṃḍaka bana pāvana karana carana saroja prabhāu /  
ūsara jāmahiṃ khala tarahiṃ hoi raṃka te rāu //  
binahiṃ ritu tarubara pharata silā dravahi jala jora /  
rāma lakhana siya kari kr̥pā jaba citavata jehi ora //  
silā sutiya bha_i giri tare mr̥taka jie jaga jāna /  
rāma anugraha saguna subha sulabha sakala kalyāna //  
silā sāpa mocana carana sumirahu tulasīdāsa /  
tajahu soca saṃkaṭa miṭihiṃ pūjahi manakī āsa //  
mue jiāe bhālu kapi avadha biprako pūta /  
sumirahu tulasī tāhi tū jāko māruti dūta //  
  
         prārthanā  
  
kāla karama guna dora jaga jīva tihāre hātha /  
tulasī raghubara rāvaro jānu jānakīnātha //  
roga nikara tanu jaraṭhapanu tulasī saṃga kuloga /  
rāma kr̥pā lai pāliai dīna pālibe joga //  
mo sama dīna na dīna hita tumha samāna raghubīra /  
asa bicāri raghubaṃsa mani harahu biṣama bhava bhīra //  
bhava bhuaṃga tulasī nakula ḍasata gyāna hari leta /  
citrakūṭa eka auṣadhī citavata hota saceta //  
hauṃhu kahāvata sabu kahata rāma sahata upahāsa /  
sāhiba sītānātha so sevaka tulasīdāsa //  
  
       rāmarājyakī mahimā  
  
rāma rāja rājata sakala dharama nirata nara nāri /  
rāga na roṣa na doṣa dukha sulabha padāratha cāri //  
rāma rāja saṃtoṣa sukha ghara bana sakala supāsa /  
taru surataru suradhenu mahi abhimata bhoga bilāsa //  
khetī bani bidyā banija sevā silipa sukāja /  
tulasī surataru sarisa saba suphala rāma keṃ rāja //  
daṃḍa jatinha kara bheda jahã nartaka nr̥tya samāja /  
jītahu manahiṃ sunia asa rāmacaṃdra keṃ rāja //  
kopeṃ soca na poca kara karia nihora na kāja /  
tulasī paramiti prīti kī rīti rāma keṃ rāja //  
  
        śrīrāmakī dayālutā  
  
mukura nirakhi mukha rāma bhrū ganata gunahi dai doṣa /  
tulasī se saṭha sevakanhi lakhi jani parahiṃ saroṣa //  
  
        śrīrāmakī dharmadhurandharatā  
  
sahasanāma muni bhanita suni tulasī ballabha nāma /  
sakucita hiyã hãsi nirakhi siya dharama dhuraṃdhara rāma //  
  
       śrīsītājīkā alaukika prema  
  
gautama tiya gati surati kari nahiṃ parasati paga pāni /  
mana bihãse raghubaṃsamani prīti alaukika jāni //  
  
         śrīrāmakī kīrti  
  
tulasī bilasata nakhata nisi sarada sudhākara sātha /  
mukutā jhālari jhalaka janu rāma sujasu sisu hātha //  
raghupati kīrati kāminī kyoṃ kahai tulasīdāsu /  
sarada akāsa prakāsa sasi cāru cibuka tila jāsu //  
prabhu guna gana bhūṣana basana bisada biseṣa subesa /  
rāma sukīrati kāminī tulasī karataba kesa //  
rāma carita rākesa kara sarisa sukhada saba kāhu /  
sajjana kumuda cakora cita hita biseṣi baḷa lāhu //  
raghubara kīrati sajjanani sītala khalani sutāti /  
jyoṃ cakora caya cakkavani tulasī cā̃dani rāti //  
  
         rāmakathākī mahimā  
  
rāma kathā maṃdākinī citrakūṭa cita cāru /  
tulasī subhaga saneha bana siya raghubīra bihāru //  
syāma surabhi paya bisada ati gunada karahiṃ saba pāna /  
girā grāmya siya rāma jasa gāvahiṃ sunahiṃ sujāna //  
hari hara jasa sura nara girahũ baranahiṃ sukabi samāja /  
hā̃ḷī hāṭaka ghaṭita caru rā̃dhe svāda sunāja //  
  
        rāmamahimākī ajñeyatā  
  
tila para rākheu sakala jaga bidita bilokata loga /  
tulasī mahimā rāma kī kauna jānibe joga //  
  
      śrīrāmajīke svarupakī alaukikatā  
  
           soraṭhā  
  
rāma sarūpa tumhāra bacana agocara buddhipara /  
abigata akatha apāra neti neti nita nigama kaha //  
  
         īśvara\-mahimā  
  
          dohā  
  
māyā jīva subhāva guna kāla karama mahadādi /  
īsa aṃka teṃ baḷhata saba īsa aṃka binu bādi //  
  
        śrīrāmajīkī bhaktavatsalatā  
  
hita udāsa raghubara biraha bikala sakala nara nāri /  
bharata lakhana siya gati samujhi prabhu cakha sadā subāri //  
  
 sītā,lakṣmaṇa aura bharatake rāmapremakī alaukikatā  
  
sīya sumitrā suvana gati bharata saneha subhāu /  
kahibe ko sārada sarasa janibe ko raghurāu //  
jāni rāma na kahi sake bharata lakhana siya prīti /  
so suni guni tulasī kahata haṭha saṭhatā kī rīti //  
saba bidhi samaratha sakala kaha sahi sā̃sati dina rāti /  
bhalo nibāheu suni samujhi svāmidharma saba bhā̃ti //  
  
          bharata\-mahimā  
  
bharatahi hoi na rājamadu bidhi harihara pada pāi /  
kabahũ ki kā̃jī sīkarani chīrasiṃdhu binasāi //  
saṃpati cakaī bharata caka muni āyasa khelavāra /  
tehi nisi āśrama piṃjarā̃ rākhe bhā bhinusāra //  
sadhana cora maga mudita mana dhanī gahī jyoṃ pheṃṭa /  
tyoṃ sugrīva bibhīṣanahiṃ bhaī bharatakī bheṃṭa //  
rāma sarāhe bharata uṭhi mile rāma sama jāni /  
tadapi bibhīṣana kīsapati tulasī garata galāni //  
bharata syāma tana rāma sama saba guna rūpa nidhāna /  
sevaka sukhadāyaka sulabha sumirata saba kalyāna //  
  
          lakṣmaṇamahimā  
  
lalita lakhana mūrati madhura sumirahu sahita saneha /  
sukha saṃpati kīrati bijaya saguna sumaṃgala geha //  
  
          śatrughnamahimā  
  
nāma satrusūdana subhaga suṣamā sīla niketa /  
sevata sumirata sulabha sukha sakala sumaṃgala deta //  
  
          kausalyāmahimā  
  
kausalyā kalyānama_i mūrati karata pranāma /  
saguna sumaṃgala kāja subha kr̥pā karahiṃ siyārāma //  
  
        sumitrāmahimā  
  
sumiri sumitrā nāma jaga je tiya lehiṃ sanema /  
suana lakhana ripudavana se pāvahiṃ pati pada prema //  
  
         sītāmahimā  
  
sītācarana pranāma kari sumiri sunāma sunema /  
hohiṃ tīya patidevatā prānanātha priya prema //  
  
        rāmacaritrakī pavitratā  
  
tulasī kevala kāmataru rāmacarita ārāma /  
kalitaru kapi nisicara kahata hamahiṃ kie bidhi bāma //  
  
        kaikeyīkī kuṭilatā  
  
mātu sakala sānuja bharata guru pura loga subhāu /  
dekhata dekha na kaika_ihi laṃkāpati kapirāu //  
sahaja sarala raghubara bacana kumati kuṭila kari jāna /  
cala_i joṃka jala bakragati jadyapi salilu samāna //  
  
         daśarathamahimā  
  
dasaratha nāma sukāmataru phala_i sakalo kalyāna /  
dharani dhāma dhana dharama suta sadaguna rūpa nidhāna //  
tulasī jānyo dasarathahiṃ dharamu na satya samāna /  
rāmu taje jehi lāgi binu rāma parihare prāna //  
rāma birahã dasaratha marana muni mana agama sumīcu /  
tulasī maṃgala marana taru suci saneha jala sīṃcu //  
  
           soraṭhā  
  
jīvana marana sunāma jaiseṃ dasaratha rāya ko /  
jiyata khilāe rāma rāma birahã tanu parihareu //  
  
         jaṭāyukā bhāgya  
  
           dohā  
  
prabhuhi bilokata goda gata siya hita ghāyala nīcu /  
tulasī pāī gīdhapati mukuti manohara mīcu //  
birata karama rata bhagata muni siddha ū̃ca aru nīcu /  
tulasī sakala sihāta suni gīdharāja kī mīcu //  
mue marata marihaiṃ sakala gharī paharake bīcu /  
lahī na kāhū̃ āju lauṃ gīdharāja kī mīcu //  
mũe mukuta jīvata mukuta mukuta mukuta hū̃ bīcu /  
tulasī sabahī teṃ adhika gīdharāja kī mīcu //  
raghubara bikala bihaṃga lakhi so biloki dou bīra /  
siya sudhi kahi siyala rāma kahi deha tajī mati dhīra //  
dasaratha teṃ dasaguna bhagati sahita tāsu kari kāju /  
socata baṃdhu sameta prabhu kr̥pāsiṃdhu raghurāju //  
  
        rāmakr̥pākī mahattā  
  
kevaṭa nisicara bihaga mr̥ga kie sādhu sanamāni /  
tulasī raghubara kī kr̥pā sakala sumaṃgala khāni //  
  
       hanumatsmaraṇakī mahattā  
  
maṃjula maṃgala modamaya mūrati māruta pūta /  
sakala siddhi kara kamala tala sumirata raghubara dūta //  
dhīra bīra raghubīra priya sumiri samīra kumāru /  
agama sugama saba kāja karu karatala siddhi bicāru //  
sukha muda maṃgala kumuda bidhu suguna saroruha bhānu /  
karahu kāja saba siddhi subha āni hiẽ hanumānu //  
sakala kāja subha sama_u bhala saguna sumaṃgala jānu /  
kīrati bijaya bibhūti bhali hiyã hanumānahi ānu //  
sūra siromani sāhasī sumati samīra kumāra /  
sumirata saba sukha saṃpadā muda maṃgala dātāra //  
  
      bāhupīḷākī śāntike liye prārthanā  
tulasī tanu sara sukha jalaja bhuja ruja gaja barajora /  
dalata dayānidhi dekhiai kapi kesarī kisora //  
bhuja taru koṭara roga ahi barabasa kiyo prabesa /  
bihagarāja bāhana turata kāḷhia miṭai kalesa //  
bāhu biṭapa sukha bihãga thalu lagī kupīra kuāgi /  
rāma kr̥pā jala sīciai begi dīna hita lāgi //  
  
          kāśīmahimā  
  
           soraṭhā  
  
mukti janma mahi jāni gyāna khāni agha hāni kara /  
jahã basa saṃbhu bhavāni so kāsī seia kasa na //  
  
          śaṃkaramahimā  
  
jarata sakala sura br̥ṃda biṣama garala jehiṃ pāna kiya /  
tehi na bhajasi mana maṃda ko kr̥pālu saṃkara sarisa //  
  
          śaṃkarajīse prārthanā  
  
            dohā  
  
bāsara ḍhāsani ke ḍhakā rajanīṃ cahũ disi cora /  
saṃkara nija pura rākhiai citai sulocana kora //  
apanī bīsīṃ āpuhīṃ purihiṃ lagāe hātha /  
kehi bidhi binatī bisva kī karauṃ bisva ke nātha //  
  
       bhagavallīlākī durjñeyatā  
  
aura karai aparādhu kou aura pāva phala bhogu /  
ati bicitra bhagavaṃta gati ko jaga jānai jogu //  
  
       premameṃ prapaṅca bādhaka hai  
  
prema sarīra prapaṃca ruja upajī adhika upādhi /  
tulasī bhalī subaidaī begi bā̃dhiai byādhi //  
  
 abhimāna hī bandhanakā mūla hai  
  
hama hamāra ācāra baḷa bhūri bhāra dhari sīsa /  
haṭhi saṭha parabasa parata jimi kīra kosa kr̥mi kīsa //  
  
      jīva aura darpaṇake pratibimbakī samānatā  
  
kehiṃ maga prabisati jāti kehiṃ kahu darapanameṃ chāhã /  
tulasī jyoṃ jaga jīva gati kari jīva ke nāhã //  
  
        bhagavanmāyākī durjñeyatā  
  
sukhasāgara sukha nīṃda basa sapane saba karatāra /  
māyā māyānātha kī ko jaga jānanihāra //  
  
        jīvakī tīna daśāẽ  
  
jīva sīva sama sukha sayana sapaneṃ kachu karatūti /  
jāgata dīna malīna soi bikala biṣāda bibhūti //  
  
        sr̥ṣṭi svapnavat hai  
  
sapaneṃ hoi bhikhāri nr̥pu raṃku nākapati hoi /  
jāgeṃ lābhu na hāni kachu timi prapaṃca jiyã joi //  
  
      hamārī mr̥tyu pratikṣaṇa ho rahī hai  
  
tulasī dekhata anubhavata sunata na samujhata nīca /  
capari capeṭe deta nita kesa gaheṃ kara mīca //  
  
         kālakī karatūta  
  
karama kharī kara moha thala aṃka carācara jāla /  
hanata gunata gani guni hanata jagata jyautiṣī kāla //  
  
         indriyoṃkī sārthakatā  
  
kahibe kahã rasanā racī sunibe kahã kiye kāna /  
dharibe kahã cita hita sahita paramārathahi sujāna //  
  
 saguṇake binā nirguṇakā nirūpaṇa asambhava hai  
  
gyāna kahai agyāna binu tama binu kahai prakāsa /  
niraguna kahai jo saguna binu so guru tulasīdāsa //  
  
 nirguṇakī apekṣā saguṇa adhika prāmāṇika hai  
  
aṃka aguna ākhara saguna samujhia ubhaya prakāra /  
khoẽ rākheṃ āpu bhala tulasī cāru bicāra //  
  
 viṣayāsaktikā nāśa hue binā jñāna adhūrā hai  
  
paramāratha pahicāni mati lasati biṣayã lapaṭāni /  
nikasi citā teṃ adhajarita mānahũ satī parāni //  
viṣayāsakta sādhukī apekṣā vairāgyavān gr̥hastha acchā hai  
sīsa udhārana kina kaheu baraji rahe priya loga /  
gharahīṃ satī kahāvatī jaratī nāha biyoga //  
  
 sādhuke liye pūrṇa tyāgakī āvaśyakatā  
  
khariyā kharī kapūra saba ucita na piya tiya tyāga /  
kai khariyā mohi meli kai bimala bibeka birāga //  
bhagavatapremameṃ āsakti bādhaka hai, gr̥hasthāśrama nahīṃ  
ghara kīnheṃ ghara jāta hai ghara chā̃ḷe ghara jāi /  
tulasī ghara bana bīcahīṃ rāma prema pura chāi //  
  
 saṃtoṣapūrvaka gharameṃ rahanā uttama hai  
  
diẽ pīṭhi pācheṃ lagai sanamukha hota parāi /  
tulasī saṃpati chā̃ha jyoṃ lakhi dina baiṭhi gãvāi //  
  
 viṣayoṃ kī āśā hī duḥkha kā mūla hai  
  
tulasī adbhūta devatā āsā devī nāma /  
seẽ soka samarpaī bimukha bhaẽ abhirāma //  
  
         moha\-mahimā  
  
soī seṃvara tei suvā sevata sadā basaṃta /  
tulasī mahimā moha kī sunata sarāhata saṃta //  
  
        biṣaya\-sukhakī heyatā  
  
karata na samujhata jhūṭha guna sunata hota mati raṃka /  
pārada pragaṭa prapaṃcamaya siddhiu nāũ kalaṃka //  
  
        lobhakī prabalatā  
  
gyānī tāpasa sūra kabi kobida guna āgāra /  
kehi kai lobha biḍaṃbanā kīnhi na ehiṃ saṃsāra //  
  
 dhana aura aiśvaryake mada tathā kāmakī vyāpakatā  
  
śrīmada bakra na kīnha kehi prabhutā badhira na kāhi /  
mr̥galocani ke naina sara ko asa lāga na jāhi //  
  
         māyākī phauja  
  
byāpi raheu saṃsāra mahũ māyā kaṭaka pracaṃḍa /  
senāpati kāmādi bhaṭa daṃbha kapaṭa pāṣaṃḍa //  
  
       kāma,krodha,lobhakī prabalatā  
  
tāta tīni ati prabala khala kāma krodha aru lobha /  
muni bigyāna dhāma mana karahiṃ nimiṣa mahũ chobha //  
  
       kāma,krodha,lobhake sahāyaka  
  
lobha keṃ icchā daṃbha bala kāma ke kevala nāri /  
krodha ke paruṣa bacana bala munibara kahahiṃ bicāri //  
  
         mohakī senā  
  
kāma krodha lobhādi mada prabala moha kai dhāri /  
tinha mahã ati dāruna dukhada māyārupī nāri //  
  
 agni,samudra,prabala strī aura kālakī samānatā  
  
kāha na pāvaka jāri saka kā na samudra samāi /  
kā na karai abalā prabala kehi jaga kālu na khāi //  
  
      strī jhagaḷe aura mr̥tyukī jaḷa hai  
  
janamapatrikā barati kai dekhahu manahiṃ bicāri /  
dāruna bairī mīcu ke bīca birājati nāri //  
  
          udbodhana  
  
dīpasikhā sama jubati tana mana jani hosi pataṃga /  
bhajahi rāma taji kāma mada karahi sadā satasaṃga //  
  
 gr̥hāsakti śrīraghunāthajīke svarūpake jñānameṃ bādhaka hai  
  
kāma krodha mada lobha rata gr̥hāsakta dukharūpa /  
te kimi jānahiṃ raghupatihi mūḷha pare bhava kūpa //  
  
 kāma\-krodhādi eka\-eka anarthakāraka hai phira sabakī  
  
         to bāta hī kyā hai  
  
graha grahīta puni bāta basa tehi puni bīchī māra /  
tehi piāia bārunī kahahu kāha upacāra //  
  
      kisake manako śānti nahīṃ milatī ?  
  
tāhi ki saṃpati saguna subha sapanehũ mana biśrāma /  
bhūta droha rata mohabasa rāma bimukha rati kāma //  
  
         jñānamārgakī kaṭhinatā  
  
kahata kaṭhina samujhata kaṭhina sādhata kaṭhina bibeka /  
hoi ghunācchara nyāya jauṃ puni pratyūha aneka //  
  
 bhagavadbhajanake atirikta aura saba prayatna vyartha hai  
  
khala prabodha jaga sodha mana ko nirodha kula sodha /  
karahiṃ te phoṭaka paci marahiṃ sapanehũ sukha na subodha //  
  
          saṃtoṣakī mahimā  
  
           soraṭhā  
  
kou biśrāma ki pāva tāta sahaja saṃtoṣa binu /  
calai ki jala binu nāva koṭi jatana paci paci maria //  
  
      māyākī prabalatā aura usake taranekā upāya  
  
sura nara muni kou nāhiṃ jehi na moha māyā prabala /  
asa bicāri mana māhiṃ bhajia mahāmāyā patihi //  
  
       gosvāmījīkī ananyatā  
  
          dohā  
  
eka bharoso eka bala eka āsa bisvāsa /  
eka rāma ghana syāma hita cātaka tulasīdāsa //  
  
 premakī ananyatāke liye cātakakā udāharaṇa  
  
jauṃ ghana baraṣai samaya sira jauṃ bhari janama udāsa /  
tulasī yā cita cātakahi taū tihārī āsa //  
  
cātaka tulasī ke mateṃ svātihũ piai na pāni /  
prema tr̥ṣā bāḷhati bhalī ghaṭeṃ ghaṭaigī āni //  
raṭata raṭata rasanā laṭī tr̥ṣā sūkhi ge aṃga /  
tulasī cātaka prema ko nita nūtana ruci raṃga //  
caḷhata na cātaka cita kabahũ priya payoda ke doṣa /  
tulasī prema payodhi kī tāte nāpa na jokha //  
baraṣi paruṣa pāhana payada paṃkha karau ṭuka ṭūka /  
tulasī parī na cāhiai catura cātakahi cūka //  
upala barasi garajata taraji ḍārata kulisa kaṭhora /  
citava ki cātaka megha taji kabahũ dūsarī ora //  
pabi pāhana dāmini garaja jhari jhakora khari khījhi /  
roṣa na prītama doṣa lakhi tulasī rāgahi rījhi //  
māna rākhibo mā̃gibo piya soṃ nita nava nehu /  
tulasī tīniu taba phabaiṃ jau cātaka mata lehu //  
tulasī cātaka hī phabai māna rākhibo prema /  
bakra buṃda lakhi svātihū nidari nibāhata nema //  
tulasī cātaka mā̃gano eka eka ghana dāni /  
deta jo bhū bhājana bharata leta jo ghū̃ṭaka pāni //  
tīni loka tihũ kāla jasa cātaka hī ke mātha /  
tulasī jāsu na dīnatā sunī dūsare nātha //  
prīti papīhā payada kī pragaṭa naī pahicāni /  
jācaka jagata kanāuḷo kiyo kanauḷā dāni //  
nahiṃ jācata nahiṃ saṃgrahī sīsa nāi nahiṃ lei /  
aise mānī māganehi ko bārida bina dei //  
ko ko na jyāyo jagata meṃ jīvana dāyaka dāni /  
bhayo kanauḷo jācakahi payada prema pahicāni //  
sādhana sā̃sati saba sahata sabahi sukhada phala lāhu /  
tulasī cātaka jalada kī rījhi būjhi budha kāhu //  
cātaka jīvana dāyakahi jīvana samayã surīti /  
tulasī alakha na lakhi parai cātaka prīti pratīti //  
jīva carācara jahã lage hai saba ko hita meha /  
tulasī cātaka mana basyo ghana soṃ sahaja saneha //  
ḍolata bipula bihaṃga bana piata pokharani bāri /  
sujasa dhavala cātaka navala tuhī bhuvana dasa cāri //  
mukha mīṭhe mānasa malina kokila mora cakora /  
sujasa dhavala cātaka navala rahyo bhuvana bhari tora //  
bāsa besa bolani calani mānasa maṃju marāla /  
tulasī cātaka prema kī kīrati bisada bisāla //  
prema na parakhia paruṣapana payada sikhāvana eha /  
jaga kaha cātaka pātakī ūsara barasai meha //  
hoi na cātaka pātakī jīvana dāni na mūḷha /  
tulasī gati prahalāda kī samujhi prema patha gūḷha //  
garaja āpanī sabana ko garaja karata ura āni /  
tulasī cātaka catura bho jācaka jāni sudāni //  
caraga caṃgu gata cātakahi nema prema kī pīra /  
tulasī parabasa hāḷa para parihaiṃ puhumī nīra //  
badhyo badhika par_yo punya jala ulaṭi uṭhāī coṃca /  
tulasī cātaka premapaṭa maratahũ lagī na khoṃca //  
aṃḍa phori kiyo ceṭuvā tuṣa par_yo nīra nihāri /  
gahi caṃgula cātaka catura ḍār_yo bāhira bāri //  
tulasī cātaka deta sikha sutahi bārahīṃ bāra /  
tāta na tarpana kījiai binā bāridhara dhāra //  
  
          soraṭhā  
  
jiata na nāī nāri cātaka ghana taji dūsarahi /  
surasarihū ko bāri marata na mā̃geu aradha jala //  
sunu re tulasīdāsa pyāsa papīhahi prema kī /  
parihari cāriu māsa jau ãcavai jala svāti ko //  
jācai bāraha māsa piai papīhā svāti jala /  
jānyo tulasīdāsa jogavata nehī neha mana //  
  
           dohā  
  
tulasīṃ ke mata cātakahi kevala prema piāsa /  
piata svāti jala jāna jaga jā̃cata bāraha māsa //  
ālabāla mukutāhalani hiya saneha taru mūla /  
hoi hetu cita cātakahi svāti salilu anukūla //  
uṣna kāla aru deha khina mana paṃthī tana ūkha /  
cātaka batiyā̃ na rucīṃ ana jala sīṃce rūkha //  
ana jala sīṃce rūkha kī chāyā teṃ baru ghāma /  
tulasī cātaka bahuta haiṃ yaha prabīna ko kāma //  
eka aṃga jo sanehatā nisi dina cātaka neha /  
tulasī jāsoṃ hita lagai vahi ahāra vahi deha //  
  
      ekāṅgī anurāgake anya udāharaṇa  
  
bibi rasanā tanu syāma hai baṃka calani biṣa khāni /  
tulasī jasa śravanani sunyo sīsa samarapyo āni //  
  
         mr̥gakā udāharaṇa  
  
āpu byādha ko rūpa dhari kuhau kuraṃgahi rāga /  
tulasī jo mr̥ga mana murai parai prema paṭa dāga //  
  
         sarpakā udāharaṇa  
  
tulasī mani nija duti phanihi byādhihi deu dikhāi /  
bichurata hoi naba ā̃dharo tāte prema na jāi //  
  
         kamalakā udāharaṇa  
  
jarata tuhina lakhi banaja bana rabi dai pīṭhi parāu /  
udaya bikasa athavata sakuca miṭai na sahaja subhāu //  
  
        machalīkā udāharaṇa  
  
deu āpaneṃ hātha jala mīnahi māhura ghori /  
tulasī jiai jo bāri binu tau tu dehi kabi khori //  
makara uraga dādura kamaṭha jala jīvana jala geha /  
tulasī ekai mīna ko hai sā̃cilo saneha //  
  
       mayūraśikhā būṭīkā udāharaṇa  
  
tulasī miṭe na mari miṭehũ sā̃co sahaja saneha /  
morasikhā binu mūrihū̃ paluhata garajata meha //  
sulabha prīti prītama sabai kahata karata saba koi /  
tulasī mīna punīta te tribhuvana baḷo na koi //  
  
         ananyatākī mahimā  
  
tulasī japa tapa nema brata saba sabahīṃ teṃ hoi /  
lahai baḷāī devatā iṣṭadeva jaba hoi //  
  
        gāḷhe dinakā mitra hī mitra hai  
  
kudina hitū so hita sudina hita anahita kina hoi /  
sasi chabi hara rabi sadana ta_u mitra kahata saba koi //  
  
       barābarīkā sneha duḥkhadāyaka hotā hai  
  
kai laghukai baḷa mīta bhala sama saneha dukha soi /  
tulasī jyoṃ ghr̥ta madhu sarisa mileṃ mahābiṣa hoi //  
  
        mitratāmeṃ chala bādhaka hai  
  
mānya mīta soṃ sukha cahaiṃ so na chuai chala chāhã /  
sasi trisaṃku kaikei gati lakhi tulasī mana māhã //  
kahia kaṭhina kr̥ta komalahũ hita haṭhi hoi sahāi /  
palaka pāni para oḷiata samujhi kughāi sughāi //  
  
        vaira aura prema aṃdhe hote hai  
  
tulasī baira saneha dou rahita bilocana cāri /  
surā sevarā ādarahiṃ niṃdahiṃ surasari bāri //  
  
       dānī aura yācakakā svabhāva  
  
rucai māganehi māgibo tulasī dānihi dānu /  
ālasa anakha na ācaraja prema pihānī jānu //  
  
 prema aura vaira hī anukulatā aura pratikūlatāmeṃ hetu haiṃ  
  
amia gāri gāreu garala gāri kīnha karatāra /  
prema baira kī janani juga jānahiṃ budha na gavā̃ra //  
  
 smaraṇa aura priya bhāṣaṇa hī premakī niśānī hai  
  
sadā na je sumirata rahahiṃ mili na kahahiṃ priya baina /  
te pai tinha ke jāhiṃ ghara jinha ke hiẽ na naina //  
  
 svārtha hī acchāī\-burāīkā mānadaṇḍa haiṃ  
  
hita punīta saba svārathahiṃ ari asuddha binu cāḷa /  
nija mukha mānika sama dasana bhūmi pare te hāḷa //  
  
 saṃsārameṃ premamārgake adhikārī birale hī haiṃ  
  
mākhī kāka ulūka baka dādura se bhae loga /  
bhale te suka pika morase kou na prema patha joga //  
  
       kaliyugameṃ kapaṭakī pradhānatā  
  
hr̥dayã kapaṭa bara beṣa dhari bacana kahahiṃ gaḷhi choli /  
aba ke loga mayūra jyoṃ kyoṃ milie mana kholi //  
  
       kapaṭa antataka nahīṃ nibhatā  
  
carana coṃca locana rãgau calau marālī cāla /  
chīra nīra bibarana samaya baka ugharata tehi kāla //  
  
 kuṭila manuṣya apanī kuṭilatāko nahīṃ choḷa sakatā  
  
milai jo saralahi sarala hvai kuṭila na sahaja bihāi /  
so sahetu jyoṃ bakra gati byāla na bilahiṃ samāi //  
kr̥sadhana sakhahi na deba dukha muehũ na māgaba nīca /  
tulasī sajjana kī rahani pāvakala pānī bīca //  
saṃga sarala kuṭilahi bhaẽ hari hara karahiṃ nibāhu /  
graha ganatī gani catura bidhi kiyo udara binu rāhu //  
  
         svabhāvakī pradhānatā  
  
nīca nicāī nahiṃ taja_i sajjanahū keṃ saṃga /  
tulasī caṃdana biṭapa basi binu biṣa bhae na bhuaṃga //  
bhalo bhalāihi pai laha_i laha_i nicāihi nīcu /  
sudhā sarāhia amaratā̃ garala sarāhia mīcu //  
mithyā māhura sajjanahi khalahi garala sama sā̃ca /  
tulasī chuata parāi jyoṃ pārada pāvaka ā̃ca //  
  
      satsaṃga aura asatsaṃgakā pariṇāmagata bheda  
  
saṃta saṃga apabarga kara kāmī bhava kara paṃtha /  
kahahi saṃta kabi kobida śruti purāna sadagraṃtha //  
sukr̥ta na sukr̥tī parihara_i kapaṭa na kapaṭī nīca /  
marata sikhāvana dei cale gīdharāja mārīca //  
  
        sajjana aura durjanakā bheda  
  
sujana sutaru bana ūkha sama khala ṭaṃkikā rukhāna /  
parahita anahita lāgi saba sā̃sati sahara samāna //  
piahi sumana rasa alila biṭapa kāṭi kola phala khāta /  
tulasī tarujīvī jugala sumati kumati kī bāta //  
  
         avasarakī pradhānatā  
  
avasara kauḷī jo cukai bahuri diẽ kā lākha /  
duija na caṃdā dekhiai udau kahā bhari pākha //  
  
      bhalāī karanā birale hī jānate haiṃ  
  
gyāna anabhale ko sabahi bhale bhalehū kāu /  
sīṃga sū̃ḷa rada lūma nakha karata jīva jaḷa ghāu //  
  
      saṃsārameṃ hita karanevāle kama hai  
  
tulasī jaga jīvana ahita katahũ kou hita jāni /  
soṣaka bhānu kr̥sānu mahi pavana eka ghana dāni //  
sunia sudhā dekhiahiṃ garala saba karatūti karāla /  
jahã tahã kāka ulūka baka mānasa sakr̥ta marāla //  
jalacara thalacara gaganacara deva danuja nara nāga /  
uttama madhyama adhama khala dasa guna baḷhata bibhāga //  
bali misa dekhe devatā kara misa mānava deva /  
mue māra subicāra hata svāratha sādhana eva //  
sujana kahata bhala poca patha pāpi na parakha_i bheda /  
karamanāsa surasarita misa bidhi niṣedha bada beda //  
  
       vastuhī pradhāna hai, ādhāra nahīṃ  
  
mani bhājana madhu pāraī pūrana amī nihāri /  
kā chā̃ḷia kā saṃgrahia kahahu bibeka bicāri //  
  
       prīti aura vairakī tīna śreṇiyā̃  
  
uttama madhyama nīca gati pāhana sikatā pāni /  
prīti paricchā tihuna kī baira bitikrama jāni //  
  
 jise sajjana grahaṇa karate hai,use durjana tyāga dete haiṃ  
  
punya prīti pati prāpatiu paramāratha patha pā̃ca /  
lahahiṃ sujana pariharahiṃ khala sunahu sikhāvana sā̃ca //  
  
 prakr̥tike anusāra vyavahārakā bheda bhī āvaśyaka haiṃ  
  
nīca nirādarahīṃ sukhada ādara sukhada bisāla /  
kadarī badarī biṭapa gati pekhahu panasa rasāla //  
  
 apanā ācaraṇa sabhī ko acchā lagatā hai  
  
tulasī apano ācarana bhalo na lāgata kāsu /  
tehi na basāta jo khāta nita lahasunahū ko bāsu //  
  
       bhāgyavān kauna hai ?  
  
budha so bibekī bimalamati jinha ke roṣa na rāga /  
suhr̥da sarāhata sādhu jehi tulasī tāko bhāga //  
  
      sādhujana kisakī sarāhanā karate hai  
  
āpu āpu kahã saba bhalo apane kahã koi koi /  
tulasī saba kahã jo bhalo sujana sarāhia soi //  
  
         saṃgakī mahimā  
  
tulasī bhalo susaṃga teṃ poca kusaṃgati soi /  
nāu kiṃnarī tīra asi loha bilokahu loi //  
guru saṃgati guru hoi so laghu saṃgati laghu nāma /  
cāra padāratha meṃ ganai naraka dvārahū kāma //  
tulasī guru laghutā lahata laghu saṃgati parināma /  
devī deva pukāriata nīca nāri nara nāma //  
tulasī kiẽ kusaṃga thiti hohiṃ dāhine bāma /  
kahi suni sakucia sūma khala gata hari saṃkara nāma //  
basi kusaṃga caha sujanatā tākī āsa nirāsa /  
tīrathahū ko nāma bho gayā magaha ke pāsa //  
rāma kr̥pā̃ tulasī sulabha gaṃga susaṃga samāna /  
jo jala parai jo jana milai kījai āpu samāna //  
graha bheṣaja jala pavana paṭa pāi kujoga sujoga /  
hohiṃ kubastu subastu jala lakhahiṃ sulacchana loga //  
janama joga meṃ jāniata jaga bicitra gati dekhi /  
tulasī ākhara aṃka rasa raṃga bibheda biseṣi //  
ākhara jori bicāra karu sumati aṃka likhi lekhu /  
joga kujoga sujoga maya jaga gati samujhi biseṣu //  
  
        mārga\-bhedase phala\-bheda  
  
karu bicāra calu supatha bhala ādi madhya parināma /  
ulaṭi japeṃ 'jārā marā' sūdheṃ'rājā rāma' //  
  
 bhaleke bhalā hī ho, yaha niyama nahīṃ hai  
  
hoi bhale ke anabhalo hoi dāni ke sūma /  
hoi kapūta sapūta keṃ jyoṃ pāvaka meṃ dhūma //  
  
         vivekakī āvaśyakatā  
  
jaḷa cetana guna doṣa maya bisva kīnha karatāra /  
saṃta haṃka guna gahahiṃ paya parihari bāri bikāra //  
  
          soraṭhā  
  
pāṭa kīṭa teṃ hoi tehi teṃ pāṭaṃbara rucira /  
kr̥mi pāla_i sabu koi parama apāvana prāna sama //  
  
          dohā  
  
jo jo jehiṃ jehiṃ rala magana tahã so mudita mana māni /  
rasaguna doṣa bicāribo rasika rīti pahicāni //  
sama prakāsa tama pākha duhũ nāma bheda bidhi kīnha /  
sasi soṣaka poṣaka samujhi jaga jasa apajasa dīnha //  
  
 kabhī\-kabhī bhaleko burāī bhī mila jātī hai  
  
loka bedahū lauṃ dago nāma bhale ko poca /  
dharmarāja jama gāja pabi kahata sakoca na soca //  
  
 sajjana aura durjanakī parīkṣāke bhinna\-bhinna prakāra  
  
biruci parakhiai sujana jana rākhi parakhiai maṃda /  
baḷavānala soṣata udadhi haraṣa baḷhāvata caṃda //  
  
        nīca puruṣakī nīcatā  
  
prabhu sanamukha bhaẽ nīca nara hota nipaṭa bikarāla /  
rabirukha lakhi darapana phaṭika ugilata jvālājāla //  
  
        sajjanakī sajjanatā  
  
prabhu samīpa gata sujana jana hota sukhada subicāra /  
lavana jaladhi jīvana jalada baraṣata sudhā subāri //  
nīca nirāvahiṃ nirasa taru tulasī sīṃcahiṃ ūkha /  
poṣata payada samāna saba biṣa piyūṣa ke rūkha //  
baraṣi bisva haraṣita karata harata tāpa agha pyāsa /  
tulasī doṣa na jalada ko jo jala jarai javāsa //  
amara dāni jācaka marahiṃ mari mari phiri phiri lehiṃ /  
tulasī jācaka pātakī dātahi dūṣana dehiṃ //  
  
          nīcanindā  
  
lakhi gayaṃda lai calata bhaji svāna sukhāno hāḷa /  
gaja guna mola ahāra bala mahimā jāna ki rāḷa //  
  
         sajjanamahimā  
  
kai nidarahũ kai ādarahũ siṃghahi svāna siāra /  
haraṣa biṣāda na kesarihi kuṃjara gaṃjanihāra //  
  
         durjanokā svabhāva  
  
ṭhāḷho dvāra na dai sakaiṃ tulasī je nara nīca /  
niṃdahi balila haricaṃda ko kā kiyo karana dadhīca //  
  
 nīcakī nindāse uttama puruṣoṃkā kucha nahīṃ ghaṭatā  
  
īsa sīsa bilasata bimala tulasī tarala taraṃga /  
svāna sarāvaga ke kaheṃ laghutā lahai na gaṃga //  
tulasī devala deva ko lāge lākha karori /  
kāka abhāgeṃ hagi bhar_yo mahimā bhaī ki thori //  
  
 guṇoṃkā hī mūlya hai,dūsaroṃke ādara\-anādarakā nahīṃ  
  
nija guna ghaṭata na nāga naga parakhi pariharata kola /  
tulasī prabhu bhūṣana kie guṃjā baḷhe na mola //  
  
 śreṣṭha puruṣoṃkī mahimāko koī nahīṃ pā sakatā  
  
rākāpati ṣoḷasa uahiṃ tārā gana samudāi /  
sakala girinha dava lāia binu rabi rāti na jāi //  
  
 duṣṭa puruṣoṃdvārā kī huī nindā\-stutikā koī mūlya nahīṃ hai  
  
bhalo kahahiṃ binu jānehū̃ binu jāneṃ apabāda /  
te nara gādura jāni jiyã kariya na haraṣa biṣāda //  
  
 ḍāha karanevāloṃkā kabhī kalyāṇa nahīṃ hotā  
  
para sukha saṃpati dekhi suni jarahiṃ je jaḷa binu āgi /  
tulasī tina ke bhāgate calai bhalāī bhāgi //  
  
 dūsaroṃkī nindā karanevāloṃkā muhã kālā hotā hai  
  
tulasī je kīrati cahahiṃ para kī kīrati khoi /  
tinake muhã masi lāgihaiṃ miṭahi na marihai dhoi //  
  
       mithyā abhimānakā duṣpariṇāma  
  
tana guna dhana mahimā dharama tehi binu jehi abhimāna /  
tulasī jiata biḍaṃbanā parināmahu gata jāna //  
  
      nīcā banakara rahanā hī śreṣṭha hai  
  
sāsu sasura guru mātu pitu prabhu bhayo cahai saba koi /  
honī dūjī ora ko sujana sarāhia soi //  
  
      sajjana svābhāvika hī pūjanīya hote hai  
  
saṭha sahi sā̃sati pati lahata sujana kalesa na kāyã /  
gaḷhi guḷhi pāhana pūjiai gaṃḍaki silā subhāyã //  
  
        bhūpa\-darabārakī nindā  
  
baḷe bibudha darabāra teṃ bhūmi bhūpa darabāra /  
jāpaka pūjata pekhiata sahata nirādara bhāra //  
  
       chala\-kapaṭa sarvatra varjita hai  
  
binu prapaṃca chala bhīkha bhali lahia na diẽ kalesa /  
bāvana bali soṃ chala kiyo diyo ucita upadesa //  
bhalo bhale soṃ chala kiẽ janama kanauḷo hoi /  
śrīpati sira tulasī lasati bali bāvana gati soi //  
bibudha kāja bāvana balihi chalo bhalo jiya jāni /  
prabhutā taji basa bhe tadapi mana kī ga_i na galāni //  
  
      jagat meṃ saba sīdhoṃko taṃga karate hai  
  
sarala bakra gati paṃca graha capari na citavata kāhu /  
tulasī sūdhe sūra sasi samaya biḍaṃbita rāhu //  
  
         duṣṭa\-nindā  
  
khala upakāra bikāra phala tulasī jāna jahāna /  
meḍhuka markaṭa banika bakra kathā satya upakhāna //  
tulasī khala bānī madhura suni samujhia hiyã heri /  
rāma rāja bādhaka bhaī mūḷha maṃtharā ceri //  
joṃka sūdhi mana kuṭila gati khala biparīta bicāru /  
anahita sonita soṣa so so hita soṣanihāru //  
nīca guḷi jyoṃ jānibo suni lakhi tulasīdāsa /  
ḍhīli diẽ giri parata mahi khaiṃcata caḷhata akāsa //  
bharadara barasata kosa sata bacai je bū̃da barāi /  
tulasī teu khala bacana kara hae gae na parāi //  
perata kolhū meli tila tilī sanehī jāni /  
dekhi prīti kī rīti yaha aba dekhibī risāni //  
sahabāsī kāco gilahiṃ purajana pāka prabīna /  
kālachepa kehi mili karahiṃ tulasī khaga mr̥ga mīna //  
jāsu bharoseṃ soiai rākhi goda meṃ sīsa /  
tulasī tāsu kucāla teṃ rakhavāro jagadīsa //  
māra khoja lai sauṃha kari kari mata lāja na trāsa /  
mue nīca te mīca binu je ina keṃ bisvāsa //  
paradrohī paradāra rata paradhana para apabāda /  
te nara pāvãra pāpamaya deha dhareṃ manujāda //  
  
 kapaṭīko pahacānanā baḷā kaṭhina hai  
  
bacana beṣa kyoṃ jānie mana malīna nara nāri /  
sūpanakhā mr̥ga pūtanā dasamukha pramukha bicāri //  
  
       kapaṭī se sadā ḍaranā cāhiye  
  
hãsani milani bolani madhura kaṭu karataba mana mā̃ha /  
chuvata jo sakuca_i sumati so tulasī tinha ki chāhã //  
  
      kapaṭa hī duṣṭatākā svarūpa hai  
  
kapaṭa sāra sūcī sahasa bā̃dhi bacana parabāsa /  
kiyo durāu cahau cāturīṃ so saṭha tulasīdāsa //  
  
      kapaṭī kabhī sukha nahīṃ pātā  
  
bacana bicāra acāra tana mana karataba chala chūti /  
tulasī kyoṃ sukha pāiai aṃtarajāmihi dhūti //  
sāradūla ko svā̃ga kari kūkara kī karatūti /  
tulasī tāpara cāhiai kīrati bijaya bibhūti //  
  
       pāpa hī duḥkhakā mūla hai  
  
baḷe pāpa bāḷhe kie choṭe kie lajāta /  
tulasī tā para sukha cahata bidhi soṃ bahuta risāta //  
  
      aviveka hī duḥkhakā mūla hai  
  
desa kāla karatā karama bacana bicāra bihīna /  
te surataru tara dāridī surasari tīra malīna //  
sāhasa hī kai kopa basa kiẽ kaṭhina paripāka /  
saṭha saṃkaṭa bhājana bhae haṭhi kujāti kapi kāka //  
rāja karata binu kājahīṃ karahiṃ kucāli kusāji /  
tulasī te dasakaṃdha jyoṃ ja_ihaiṃ sahita samāja //  
rāja karata binu kājahīṃ ṭhaṭahiṃ je kūra kuṭhāṭa /  
tulasī te kururāja jyoṃ ja_ihai bāraha bāṭa //  
  
      viparīta buddhi bināśakā lakṣaṇa hai  
  
sabhā suyodhana kī sakuni sumati sarāhana joga /  
drona bidura bhīṣama harihi kahahiṃ prapaṃcī loga //  
pāṃḍu suana kī sadasi te nīko ripu hita jāni /  
hari hara sama saba māniata moha gyāna kī bāni //  
hita para baḷha_i birodha jaba anahita para anurāga /  
rāma bimukha bidhi bāma gati saguna aghāi abhāga //  
sahaja suhr̥da gura svāmi sikha jo na kara_i sira māni /  
so pachitāi aghāi ura avasi hoi hita hāni //  
  
 jośameṃ ākara anadhikāra kārya karanevālā pachatātā hai  
  
bharuhāe naṭa bhā̃ṭa ke capari caḷhe saṃgrāma /  
kai vai bhāje āihai ke bā̃dhe parināma //  
  
 samayapara kaṣṭa saha lenā hitakara hotā hai  
  
loka rīti phūṭī sahahiṃ ā̃jī saha_i na koi /  
tulasī jo ā̃jī saha_i so ā̃dharo na hoi //  
  
       bhagavān sabake rakṣaka hai  
  
bhāgeṃ bhala oḷehũ bhalo bhalo na ghāleṃ ghāu /  
tulasī saba ke sīsa para rakhavāro raghurāu //  
  
       laḷanā sarvathā tyājya hai  
  
sumati bicārahiṃ pariharahiṃ dala sumanahũ saṃgrāma /  
sakula gae tanu binu bhae sākhī jādau kāma //  
ūlaha na jānaba choṭa kari kalaha kaṭhina parināma /  
lagati agini laghu nīca gr̥ha jarata dhanika dhana dhāma //  
  
         kṣamākā mahatva  
  
chamā roṣa ke doṣa guna suni manu mānahiṃ sīkha /  
abicala śrīpati hari bhae bhūsura lahai na bhīkha //  
kaurava pāṃḍava jāniai krodha chamā ke sīma /  
pā̃cahi māri na sau sake sayau sãghāre bhīma //  
  
 krodhakī apekṣā premake dvārā vaśa karanā hī jīta hai  
  
bola na moṭe māriai moṭī roṭī māru /  
jīti sahasa sama hāribo jīteṃ hāri nihāru //  
jo pari pāyã manāie tāsoṃ rūṭhi bicāri /  
tulasī tahā̃ na jītiai jahã jītehū̃ hāri //  
jūjhe te bhala būjhibo bhalī jīti teṃ hāra /  
ḍahakeṃ teṃ ḍahakāibo bhalo jo karia bicāra //  
jā ripu soṃ hārehũ hãsī jite pāpa paritāpu /  
tāsoṃ rāri nivāriai samayã sãbhāria āpu //  
jo madhu marai na māriai māhura dei so kāu /  
jaga jiti hāre parasudhara hāri jite raghurāu //  
baira mūla hara hita bacana prema mūla upakāra /  
do hā subha saṃdoha so tulasī kiẽ bicāra //  
roṣa na rasanā kholiai baru kholia taravāri /  
sunata madhura parināma hita bolia bacana bicāri //  
madhura bacana kaṭu bolibo binu śrama bhāga abhāga /  
kuhū kuhū kalakaṃṭha rava kā kā kararata kāga //  
peṭa na phūlata binu kaheṃ kahata na lāga_i ḍhera /  
sumati bicāreṃ boliai samujhi kuphera suphera //  
  
 vītarāga puruṣoṃkī śaraṇa hī jagat ke jaṃjālase bacanekā upāya hai  
  
chidyo na taruni kaṭāccha sara kareu na kaṭhina sanehu /  
tulasī tina kī deha ko jagata kavaca kari lehu //  
  
      śūravīra karanī karate hai,kahate nahīṃ  
  
sūra samara karanī karahiṃ kahi na janāvahiṃ āpu /  
bidyamāna rana pāi ripu kāyara kathahiṃ pratāpu //  
  
 abhimāna ke bacana kahanā acchā nahīṃ  
  
bacana kahe abhimāna ke pāratha pekhata setu /  
prabhu tiya lūṭata nīca bhara jaya na mīcu tehiṃ hetu //  
  
 dīnoṃkī rakṣā karanevālā sadā bijayī hotā hai  
  
rāma lakhana bijaī bhae banahũ garība nivāja /  
mukhara bāli rāvana gae gharahīṃ sahita samāja //  
  
 nītikā pālana karanevāleke sabhī sahāyaka bana jāte haiṃ  
  
khaga mr̥ga mīta punīta kiya banahũ rāma nayapāla /  
kumati bāli dasakaṃṭha ghara suhada baṃdhu kiyo kāla //  
  
       sarāhaneyogya kauna hai  
  
lakha_i aghāno bhūkha jyoṃ lakha_i jītimeṃ hāri /  
tulasī sumati sarāhiai maga paga dhara_i bicāri //  
  
      avasara cūka jānese baḷī hāni hotī hai  
  
lābha samaya ko pālibo hāni samaya kī cūka /  
sadā bicārahiṃ cārumati sudina kudina dina dūka //  
  
         samayakā mahatva  
  
siṃdhu tarana kapi giri harana kāja sāĩ hita dou /  
tulasī samayahiṃ saba baḷo būjhata kahũ kou kou //  
  
tulasī mīṭhī amī teṃ māgī milai jo mīca /  
sudhā sudhākara samaya binu kālalakūṭa teṃ nīca //  
  
 vipattikālake mitra kauna hai ?  
  
tulasī asamaya ke sakhā dhīraja dharama bibeka /  
sāhita sāhasa satyabrata rāma bharoso eka //  
samaratha kou na rāma soṃ tīya harana aparādhu /  
samayahiṃ sādhe kāja saba samaya sarāhahiṃ sādhu //  
tulasī tīrahu ke caleṃ samaya pāibī thāha /  
dhāija na jāi thahāibī sara saritā avagāha //  
  
        honahārakī prabalatā  
  
tulasī jasi bhavatabyatā taisī mila_i sahāi /  
āpunu āva_i tāhi pai tāhi tahā̃ lai jāi //  
  
       paramārthaprāptike cāra upāya  
  
kai jūjhībo kai būjhibo dāna ki kāya kalesa /  
cāri cāru paraloka patha jathā joga upadesa //  
  
       vivekakī āvaśyakatā  
  
pāta pāta ko sīṃcibo na karu saraga taru heta /  
kuṭila kaṭuka phara pharaigo tulasī karata aceta //  
  
        viśvāsakī mahimā  
  
gaṭhibãdha te paratīti baḷi jehiṃ sabako saba kāja /  
kahaba thora samujhaba bahuta gāḷe baḷhata anāja //  
apano aipana nija hathā tiya pūjahiṃ nija bhīti /  
phara_i sakala mana kāmanā tulasī prīti pratīti //  
baraṣata karaṣata āpu jala haraṣata araghani bhānu /  
tulasī cāhata sādhu sura saba saneha sanamānu //  
  
       bāraha nakṣatra vyāpārake liye acche haiṃ  
  
śruti guna kara guna pu juga mr̥ga hara revatī sakhāu /  
dehi lehi dhana dharani dharu gaehũ na jāihi kāu //  
  
 caudaha nakṣatroṃmeṃ hāthase gayā huā dhana vāpasa nahīṃ milatā  
  
ūguna pūguna bi aja kr̥ ma ā bha a mū gunu sātha /  
haro dharo gāḷo diyo dhana phiri caḷha_i na hātha //  
  
      kauna\-sī tithiyā̃ kaba hānikāraka hotī haiṃ ?  
  
rabi hara disi guna rasa nayana muni prathamādika bāra /  
tithi saba kāja nasāvanī hoi kujoga bicāra //  
  
      kauna\-sā candramā ghātaka samajhanā cāhiye ?  
  
sasi sara nava dui cha dasa guna muni phala basu hara bhānu /  
meṣādika krama teṃ ganahiṃ ghāta caṃdra jiyã jānu //  
  
      kina\-kina vastuoṃkā darśana śubha hai ?  
  
nakula sudarasanu darasanī chemakarī caka cāṣa /  
dasa disi dekhata saguna subha pūjahiṃ mana abhilāṣa //  
  
      sāta vastuẽ sadā maṅgalakārī haiṃ  
  
sudhā sādhu surataru sumana suphala suhāvani bāta /  
tulasī sītāpati bhagati saguna sumaṃgala sāta //  
  
  
      śrīraghunāthajīkā smaraṇa sāre maṅgaloṃkī jaḷa hai  
  
bharata satrusūdana lakhana sahita sumiri raghunātha /  
karahu kāja subha sāja saba milihi sumaṃgala sātha //  
  
       yātrāke samayakā śubha smaraṇa  
  
rāma lakhana kausika sahita sumirahu karahu payāna /  
lacchi lābha lai jagata jasu maṃgala saguna pramāna //  
  
       vedakī apāra mahimā  
  
atulita mahimā beda kī tulasī kiẽ bicāra /  
jo niṃdata niṃdita bhayo bidita buddha avatāra //  
budha kisāna sara beda nija mateṃ kheta saba sīṃca /  
tulasī kr̥ṣi lakhi jānibo uttama madhyama nīca //  
  
      dharmakā parityāga kisī bhī hālatameṃ nahī karanā cāhiye  
  
sahi kubola sā̃sati sakala ãga_i anaṭa apamāna /  
tulasī dharama na pariharia kahi kari gae sujāna //  
  
      dūsarekā hita hī karanā cāhiye, ahita nahīṃ  
  
anahita bhaya parahita kiẽ para anahita hita hāni /  
tulasī cāru bicāru bhala karia kāja suni jāni //  
  
 pratyeka kāryakī siddhimeṃ tīna sahāyaka hote haiṃ  
  
puruṣāratha pūraba karama paramesvara paradhāna /  
tulasī pairata sarita jyoṃ sabahiṃ kāja anumāna //  
  
 nītikā avalambana aura śrīrāmajīke caraṇoṃmeṃ prema hī śreṣṭha hai  
  
calaba nīti maga rāma paga neha nibāhaba nīka /  
tulasī pahiria so basana jo na pakhāreṃ phīka //  
dohā cāru bicāru calu parihari bāda bibāda /  
sukr̥ta sīvã svāratha avadhi paramāratha marajāda //  
  
 vivekapūrvaka vyavahāra hī uttama hai  
  
tulasī so samaratha sumati sukr̥tī sādhu sayāna /  
jo bicāri byavahara_i jaga kharaca lābha anumāna //  
jāya joga jaga chema binu tulasī ke hita rākhi /  
binu 'parādha bhr̥gupati nahuṣa benu br̥kāsura sākhi //  
  
       nemase prema baḷā hai  
  
baḷi pratīti gaṭhibaṃdha teṃ baḷo joga teṃ chema /  
baḷo susevaka sāĩ teṃ baḷo nema teṃ prema //  
 kisa\-kisakā parityāga kara denā cāhiye  
  
siṣya sakhā sevaka saciva sutiya sikhāvana sā̃ca /  
suni samujhia puni pariharia para mana raṃjana pā̃ca //  
  
 sāta vastuoṃko rasa bigaḷaneke pahale hī choḷa denā cāhiye  
  
nagara nāri bhojana saciva sevaka sakhā agāra /  
sarasa parihareṃ raṃga rasa nirasa biṣāda bikāra //  
  
       manake cāra kaṇṭaka haiṃ  
  
tūṭhahiṃ nija ruci kāja kari rūṭhahiṃ kāja bigāri /  
tīya tanaya sevaka sakhā mana ke kaṃṭaka cāri //  
  
       kauna nirādara pāte haiṃ ?  
  
dīragha rogī dāridī kaṭubaca lolupa loga /  
tulasī prāna samāna ta_u hohiṃ nirādara joga //  
  
      pā̃ca duḥkhadāyī hote hai  
  
pāhī khetī lagana baṭa rina kubyāja maga kheta /  
baira baḷe soṃ āpane kie pā̃ca dukha heta //  
  
 samartha pāpīke vaira karanā ucita nahīṃ  
  
dhāi lagai lohā lalaki khaiṃci lei na_i nīcu /  
samaratha pāpī soṃ bayara jāni bisāhī mīcu //  
  
       śocanīya kauna hai  
  
socia gr̥hī jo moha basa kara_i karama patha tyāga /  
socia jatī prapaṃca rata bigata bibeka birāga //  
  
       paramārthase vimukha hī aṃdhā hai  
  
tulasī svāratha sāmuho paramāratha tana pīṭhi /  
aṃdha kaheṃ dukha pāihai ḍiṭhiāro kehi ḍīṭhi //  
  
      manuṣya ā̃kha hote hue bhī mr̥tyuko nahīṃ dekhate  
  
bina ā̃khina kī pānahīṃ pahicānata lakhi pāya /  
cāri nayana ke nāri nara sūjhata mīcu na māya //  
  
       mūḷha upadeśa nahīṃ sunate  
  
jau pai mūḷha upadesa ke hote joga jahāna /  
kyoṃ na sujodhana bodha kai āe syāma sujāna //  
  
          soraṭhā  
  
phula_i phara_i na beta jadapi sudhā baraṣahiṃ jalada /  
mūrukha hr̥dayã na ceta jauṃ gura milahiṃ biraṃci sama //  
  
          dohā  
  
rījhi āpanī būjhi para khījhi bicāra bihīna /  
te upadesa na mānahīṃ moha mahodadhi mīna //  
  
      bāra\-bāra socanekī āvaśyakatā  
  
anasamujheṃ anusocano avasi samujhiai āpu /  
tulasī āpu na samujhiai pala pala para paritāpu //  
  
      mūrkhaśiromaṇi kauna haiṃ ?  
  
kūpa khanata maṃdira jarata āẽ dhāri babūra /  
bavahiṃ navahiṃ nija kāja sira kumati siromani kūra //  
  
      īśvaravimukhakī durgati hī hotī hai  
  
niḍara īsa teṃ bīsa kai bīsa bāhu so hoi /  
gayo gayo kahaiṃ sumati saba bhayo kumati kaha koi //  
  
 jāna\-būjhakara anīti karanevāleko upadeśa denā vyartha haiṃ  
  
jo suni samujhi anīti rata jāgata rahe ju soi /  
upadesibo jagāibo tulasī ucita na hoi //  
bahu suta bahu ruci bahu bacana bahu acāra byavahāra /  
inako bhalo manāibo yaha agyāna apāra //  
  
      jagat ke logoṃko rijhānevālā mūrkha haiṃ  
  
logani bhalo manāva jo bhalo hona kī āsa /  
karata gagana ko geṃḍũā so saṭha tulasīdāsa //  
apajasa joga ki jānakī mani corī kī kānha /  
tulasī loga rijhāibo karaṣi kātibo nānha //  
tulasī ju pai gumāna ko hoto kachū upāu /  
tau ki jānakihi jāni jiyã pariharate raghurāu //  
  
      pratiṣṭhā duḥkhakā mūla hai  
  
māgi madhukarī khāta te sovata goḷa pasāri /  
pāpa pratiṣṭhā baḷhi parī tāte bāḷhī rāri //  
tulasī bheḷī kī dhãsani jaḷa janatā sanamāna /  
upajata hī abhimāna bho khovata mūḷha apāna //  
  
      bheḷiyādhãsānakā udāharaṇa  
  
lahī ā̃khi kaba ā̃dhare bā̃jha pūta kaba lyāi /  
kaba koḷhī kāyā lahī jaga baharāica jāi //  
  
 aiśvarya pākara manuṣya apaneko niḍara māna baiṭhate haiṃ  
  
tulasī nirabhaya hota nara suniata surapura jāi /  
so gati lakhi brata achata tanu sukha saṃpati gati pāi //  
tulasī torata tīra taru baka hita haṃsa biḍāri /  
bigata nalina ali malina jala surasarihū baḷhiāri //  
adhikarī basa ausarā bhaleu jānibe maṃda /  
sudhā sadana basu bāraheṃ ca_utheṃ ca_uthiu caṃda //  
  
 naukara svāmīkī apekṣā adhika atyācārī hote hai  
  
tribidha eka bidhi prabhu anuga avasara karahiṃ kuṭhāṭa /  
sūdhe ṭeḷhe sama biṣama saba mahã bārahabāṭa //  
prabhu teṃ prabhu gana dukhada lakhi prajahiṃ sãbhārai rāu /  
kara teṃ hota kr̥pānako kaṭhina ghora ghana ghāu //  
byālahu teṃ bikarāla baḷa byālaphena jiyã jānu /  
vahi ke khāe marata hai vahi khāe binu prānu //  
kārana teṃ kāraju kaṭhina hoi dosu nahiṃ mora /  
kulisa asthi teṃ upala teṃ loha karāla kaṭhora //  
kāla bilokata īsa rukha bhānu kāla anuhāri //  
rabihi rāu rājahiṃ prajā budha byavaharahiṃ bicāri //  
jathā amala pāvana pavana pāi kusaṃga susaṃga /  
kahia kubāsa subāsa timi kāla mahīsa prasaṃga //  
bhalehu calata patha poca bhaya nr̥pa niyoga naya nema /  
sutiya subhūpati bhūṣiata loha sãvārita hema //  
  
      rājāko kaisā honā cāhiye ?  
  
mālī bhānu kisāna sama nīti nipuna narapāla /  
prajā bhāga basa hohiṃge kabahũ kabahũ kalikāla //  
baraṣata haraṣata loga saba karaṣata lakhai na koi /  
tulasī prajā subhāga te bhūpa bhānu so hoi //  
  
         rājanīti  
  
sudhā sujāna kujāna phala āma asana sama jāni /  
suprabhu prajā hita lehiṃ kara sāmādika anumāni //  
pāke pakae biṭapa dala uttama madhyama nīca /  
phala nara lahaiṃ naresa tyoṃ kari bicāri mana bīca //  
rījhi khījhi guru deta sikha sakhā susāhiba sādhu /  
tori khāi phala hoi bhala taru kāṭeṃ aparādhu //  
  
  
  
dharani dhenu cāritu carata prajā subaccha penhāi /  
hātha kachū nahiṃ lāgihai kiẽ goḷa ki gāi //  
caḷhe badhūreṃ caṃga jyoṃ gyāna jyoṃ soka samāja /  
karama dharama sukha saṃpadā tyoṃ jānibe kurāja //  
kaṃṭaka kari kari parata giri sākhā sahasa khajūri /  
marahiṃ kr̥nr̥pa kari kari kunaya soṃ kucāli bhava bhūri //  
kāla topacī tupaka mahi dārū anaya karāla /  
pāpa palītā kaṭhina guru golā puhumī pāla //  
  
      kisakā rājya acala ho jātā hai ?  
  
bhūmi rucira rāvana sabhā aṃgada pada mahipāla /  
dharama rāma naya sīya bala acala hota subha kāla //  
prīti rāma pada nīti rati dharama pratīti subhāyã /  
prabhuhi na prabhutā pariharai kabahũ bacana mana kāyã //  
kara ke kara mana ke manahiṃ bacana bacana guna jāni /  
bhūpahi bhūli na pariharai bijaya bibhūti sayāni //  
golī bāna sumaṃtra sara samujhi ulaṭi mana dekhu /  
uttama madhyama nīca prabhu bacana bicāri biseṣu //  
satru sayāno salila jyoṃ rākha sīsa ripu nāva /  
būḷata lakhi paga ḍagata lakhi capari cahū̃ disi ghāva //  
raiata rāja samāja ghara tana dhana dharama subāhu /  
sāṃta susacivana sauṃpi sukha bilasa_i nita naranāhu //  
mukhiā mukhu so cāhiai khāna pāna kahũ eka /  
pāla_i poṣa_i sakala ãga tulasī sahita bibeka //  
sevaka kara pada nayana se mukha so sāhibu hoi /  
tulasī prīti ki rīti suni sukabi sarāhahiṃ soi //  
saciva baida gura tīni jauṃ priya bolahiṃ bhaya āsa /  
rāja dharma tana tīnī kara hoi begihīṃ nāsa //  
rasanā mantrī dasana jana toṣa poṣa nija kāja /  
prabhu kara sena padādikā bālaka rāja samāja //  
lakaḷī ḍauā karachulī sarasa kāja anuhāri /  
suprabhu saṃgrahahiṃ pariharahiṃ sevaka sakhā bicāri //  
prabhu samīpa choṭe baḷe rahata nibala balavāna /  
tulasī pragaṭa bilokiai kara ãgulī anumāna //  
  
 ājñākārī sevaka svāmī se baḷā hotā hai  
  
sāhaba teṃ sevaka baḷo jo nija dharama sujāna /  
rāma bā̃dhi utare udadhi lā̃ghi gae hanumāna //  
  
 mūlake anusāra baḷhanevālā aura binā abhimāna kiye  
  
  
      sabako sukha denevālā puruṣa hī śreṣṭha hai  
  
tulasī bhala barataru baḷhata nija mūlahiṃ anukula /  
sabahi bhā̃ti saba kahã sukhada dalani phalani binu phūla //  
  
      tribhuvanake dīpa kauna hai ?  
  
saghana saguna sadharama sagana sabala susāĩ mahīpa /  
tulasī je abhimāna binu te tibhuvana ke dīpa //  
  
      kīrti karatūtise hī hotī hai  
  
tulasī nija karatūti binu mukuta jāta jaba koi /  
gayo ajāmila loka hari nāma sakyo nahiṃ dhoi //  
  
 baḷo kā āśraya bhī manuṣyako baḷā banā detā hai  
  
baḷo gahe te hota baḷa jyoṃ bāvana kara daṃḍa /  
śrīprabhu ke sãga soṃ baḷho gayo akhila brahmaṃḍa //  
  
      kapaṭī dānīkī durgati  
  
tulasī dāna jo deta haiṃ jala meṃ hātha uṭhāi /  
pratigrāhī jīvai nahīṃ dātā narakai jāi //  
  
      apane logoṃke choḷa denepara sabhī vairī ho jāte hai  
  
āpana choḷo sātha jaba tā dina hitū na koi /  
tulasī aṃbuja aṃbu binu tarani tāsu ripu hoi //  
  
  
  
  
 sādhanase manuṣya ūpara uṭhatā hai aura sādhana binā gira jātā hai  
  
urabī pari kalahīna hoi ūpara kalāpradhāna /  
tulasī dekhu kalāpa gati sādhana ghana pahicāna //  
  
 sajjanoko duṣṭoṃkā saṃga bhī maṅgaladāyaka hotā hai  
  
tulasī saṃgati poca kī sujanahi hoti ma\-dāni /  
jyoṃ hari rūpa sutāhi teṃ kīni gohāri āni //  
  
      kaliyugameṃ kuṭilatākī vr̥ddhi  
  
kali kucāli subha mati harani saralai daṃḍai cakra /  
tulasī yaha nihacaya bhaī bāḷhi leti nava bakra //  
  
       āpasameṃ mela rakhanā uttama hai  
  
go khaga khe khaga bāri khaga tīnoṃ māhiṃ biseka /  
tulasī pīvaiṃ phiri calaiṃ rahaiṃ phirai sãga eka //  
  
      saba samaya samatāme sthita rahanevāle puruṣa hī śreṣṭha haiṃ  
  
sādhana samaya susiddhi lahi ubhaya mūla anukūla /  
tulasī tīniu samaya sama te mahi maṃgala mūla //  
  
      jīvana kinakā saphala hai ?  
  
mātu pitā guru svāmi sikha sira dhari karahiṃ subhāyã /  
laheu lābhu tinha janama kara nataru janamu jaga jāyã //  
  
      pitākī ājñākā pālana sukhakā mūla hai  
  
anucita ucita bicāru taji je pālahiṃ pitu baina /  
te bhājana sukha sujasa ke basahiṃ amarapati aina //  
  
      strīke liye patisevā hī kalyāṇadāyinī hai  
  
           soraṭhā  
  
sahaja apāvani nāri pati sevata subha gati laha_i /  
jasu gāvata śruti cāri ajahũ tulasikā harihi priya //  
  
      śaraṇāgatakā tyāga pāpakā mūla hai  
  
           dohā  
  
saranāgata kahũ je tajahiṃ nija anahita anumāni /  
te nara pāvãra pāpamaya tinhahiṃ bilokata hāni //  
tulasī tr̥na jalakūla ko nirabala nipaṭa nikāja /  
kai rākhe kai sãga calai bā̃ha gahe kī lāja //  
  
      kaliyugakā varṇana  
  
rāmāyana anuharata sikha jaga bhayo bhārata rīti /  
tulasī saṭha kī ko sunai kali kucāli para prīti //  
pāta pāta kai sīṃcibo barī barī kai lona /  
tulasī khoṭeṃ caturapana kali ḍahake kahu ko na //  
prīti sagāī sakala bidhi banija upāyã aneka /  
kala bala chala kali mala malina ḍahakata ekahi eka //  
daṃbha sahita kali dharama saba chala sameta byavahāra /  
svāratha sahita saneha saba rūci anuharata acāra //  
cora catura baṭamāra naṭa prabhu priya bhãḍuā bhaṃḍa /  
saba bhacchaka paramārathī kali supaṃtha pāṣaṃḍa //  
asubha beṣa bhūṣana dhareṃ bhacchābhaccha je khāhīṃ /  
tei jogī tei siddha nara pūjya te kalijuga māhiṃ //  
  
           soraṭhā  
  
je apakārī cāra tinha kara gaurava mānya tei /  
mana krama bacana labāra te bakatā kalikāla mahũ //  
  
           dohā  
  
brahmagyāna binu nāri nara kahahiṃ na dūsari bāta /  
kauḷī lāgi lobha basa karahiṃ bipra gura ghāta //  
bādahiṃ sūdra dvijanha sana hama tumha te kachu ghāṭi /  
jāna_i brahma so biprabara ā̃khi dekhāvahiṃ ḍāṭi //  
sākhī sabadī doharā kahi kahanī upakhāna /  
bhagati nirūpahiṃ bhagata kali niṃdahiṃ beda purāna //  
śruti saṃmata haribhagati patha saṃjuta birati bibeka /  
tehi pariharihiṃ bimoha basa kalpahiṃ paṃtha aneka //  
sakala dharama biparīta kali kalpita koṭi kupaṃtha /  
punya parāya pahāra bana dure purāna sugrantha //  
dhātubāda nirupādhi bara sadgurū lābha sumīta /  
deva darasa kalikāla meṃ pothina dure sabhīta //  
sura sadanani tīratha purina nipaṭa kucāli kusāja /  
manahũ mavā se māri kali rājata sahita samāja //  
goṃḷa gavā̃ra nr̥pāla mahi jamana mahā mahipāla /  
sāma na dāna na bheda kali kevala daṃḍa karāla //  
phorahiṃ sila loḷhā sadana lāgeṃ aḍhuka pahāra /  
kāyara kūra kupūta kali ghaṣa ghara sahasa ḍahāra //  
pragaṭa cāri pada dharma ke kali mahũ eka pradhāna /  
jena kena bidhi dīnhe dāna kara_i kalyāna //  
kalijuga sama juga āna nahiṃ jauṃ nara kara bisvāsa /  
gāi rāma guna gana bimala bhava tara binahiṃ prayāsa //  
  
      aura cāhe jo bhī ghaṭa jāya,  
      bhagavān se prema nahīṃ ghaṭanā cāhiye  
  
śravana ghaṭahũ puni dr̥ga ghaṭahũ ghaṭa_u sakala bala deha /  
ite ghaṭeṃ ghaṭihai kahā jauṃ na ghaṭai harineha //  
  
       kusamayakā prabhāva  
  
tulasī pāvasa ke samaya dharī kokilana mauna /  
aba to dādura bolihaiṃ hameṃ pūchihai kauna //  
  
      śrīrāmajīke guṇoṃkī mahimā  
  
kupatha kutaraka kucāli kali kapaṭa daṃbha pāṣaṃḍa /  
dahana rāma guna grāma jimi īṃdhana anala pracaṃḍa //  
  
      kaliyugameṃ do hī ādhāra hai  
  
         soraṭhā  
  
kali pāṣaṃḍa pracāra prabala pāpa pāvãra patita /  
tulasī ubhaya adhāra rāma nāma surasari salila //  
  
      bhagavatprema hī saba maṅgaloṃkī khāna hai  
  
         dohā  
  
rāmacaṃdra mukha caṃdramā cita cakora jaba hoi /  
rāma rāja saba kāja subha samaya suhāvana soi //  
bīja rāma guna gana nayana jala aṃkura pulakāli /  
sukr̥tī sutana sukheta bara bilasata tulasī sāli //  
tulasī sahita saneha nita sumirahu sītā rāma /  
saguna sumaṃgala subha sadā ādi madhya parināma //  
puruṣāratha svāratha sakala paramāratha parināma /  
sulabha siddhi saba sāhibī sumirata sītā rāma //  
  
       dohāvalīke dohoṃkī mahimā  
  
manimaya dohā dīpa jahã ura ghara pragaṭa prakāsa /  
tahã na moha tama bhaya tamī kali kajjalī bilāsa //  
kā bhāṣā kā saṃsakr̥ta prema cāhiai sā̃ca /  
kāma ju āvai kāmarī kā lai karia kumāca //  
  
       rāmakī dīnabandhutā  
  
mani mānika mahãge kie sahãge tr̥na jala nāja /  
tulasī ete jāniai rāma garība nevāja //  
  
         // iti //  
  
  
  
  
  


## पाठः
