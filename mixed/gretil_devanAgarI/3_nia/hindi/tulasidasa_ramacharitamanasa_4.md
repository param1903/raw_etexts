+++
title = "Tulasidasa: Ramacaritamanasa 4"

+++


## Intro
  
  
  
  
Tulasidasa: Ramacaritamanasa 4  
  
  
  
  
Tulasidasa [Tulsidas]: Ramacaritamanasa [Ram Carit Manas]  
Sopana 4: Kiskindhakanda  
  
Input "by a group of volunteers at Ratlam" /  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
  
set to UTF-8.)  
  
description: multibyte sequence:  
long a   ā     
long A   Ā     
long i   ī     
long I   Ī     
long u   ū     
long U   Ū     
vocalic r   ṛ    
vocalic R   Ṛ    
long vocalic r   ṝ    
vocalic l   ḷ    
long vocalic l   ḹ    
velar n   ṅ    
velar N   Ṅ    
palatal n   ñ     
palatal N   Ñ     
retroflex t   ṭ    
retroflex T   Ṭ    
retroflex d   ḍ    
retroflex D   Ḍ    
retroflex n   ṇ    
retroflex N   Ṇ    
palatal s   ś     
palatal S   Ś     
retroflex s   ṣ    
retroflex S   Ṣ    
anusvara   ṃ    
anunasika   m̐    
visarga   ḥ    
long e   ē     
long o   ō     
l underbar   ḻ    
r underbar   ṟ    
n underbar   ṉ    
k underbar   ḵ    
t underbar   ṯ    
nasalized a   ã     
nasalized long a   ā̃   
a breve   ă     
nasalized i   ĩ     
i dieresis   ï     
nasalized long i   ī̃   
nasalized u   ũ     
u dieresis   ü     
nasalized long u   ū̃   
nasalized e   ẽ    
e breve   ĕ    
nasalized o   õ     
o breve   ŏ     
intervocalic y   ẏ   
voiceless fricative   k‍h̲   
   (in Nagari: kh underdot)  
flapped r   ṛ     
  
Unless indicated otherwise, accents have been dropped in order  
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
  
  
  
  
  
  
             // rāma //  
            śrīgaṇeśāya namaḥ  
          śrījānakīvallabho vijayate  
           śrīrāmacaritamānasa  
            caturtha sopāna  
          ( kiṣkindhākāṇḍa)  
             śloka  
      kundendīvarasundarāvatibalau vijñānadhāmāvubhau  
      śobhāḍhyau varadhanvinau śrutinutau govipravr̥ndapriyau /  
      māyāmānuṣarūpiṇau raghuvarau saddharmavarmauṃ hitau  
      sītānveṣaṇatatparau pathigatau bhaktipradau tau hi naḥ // 1 //  
  
      brahmāmbhodhisamudbhavaṃ kalimalapradhvaṃsanaṃ cāvyayaṃ  
      śrīmacchambhumukhendusundaravare saṃśobhitaṃ sarvadā /  
      saṃsārāmayabheṣajaṃ sukhakaraṃ śrījānakījīvanaṃ  
      dhanyāste kr̥tinaḥ pibanti satataṃ śrīrāmanāmāmr̥tam // 2 //  
  
  
 so.  mukti janma mahi jāni gyāna khāni agha hāni kara  
      jahã basa saṃbhu bhavāni so kāsī seia kasa na //  
      jarata sakala sura br̥ṃda biṣama garala jehiṃ pāna kiya /  
      tehi na bhajasi mana maṃda ko kr̥pāla saṃkara sarisa //  
āgeṃ cale bahuri raghurāyā / riṣyamūka paravata niarāyā //  
tahã raha saciva sahita sugrīvā / āvata dekhi atula bala sīṃvā //  
ati sabhīta kaha sunu hanumānā / puruṣa jugala bala rūpa nidhānā //  
dhari baṭu rūpa dekhu taiṃ jāī / kahesu jāni jiyã sayana bujhāī //  
paṭhae bāli hohiṃ mana mailā / bhāgauṃ turata tajauṃ yaha sailā //  
bipra rūpa dhari kapi tahã gayaū / mātha nāi pūchata asa bhayaū //  
ko tumha syāmala gaura sarīrā / chatrī rūpa phirahu bana bīrā //  
kaṭhina bhūmi komala pada gāmī / kavana hetu bicarahu bana svāmī //  
mr̥dula manohara suṃdara gātā / sahata dusaha bana ātapa bātā //  
kī tumha tīni deva mahã koū / nara nārāyana kī tumha doū //  
  
 do.  jaga kārana tārana bhava bhaṃjana dharanī bhāra /  
      kī tumha akila bhuvana pati līnha manuja avatāra // 1 //  
  
kosalesa dasaratha ke jāe  / hama pitu bacana māni bana āe //  
nāma rāma lachimana daū bhāī / saṃga nāri sukumāri suhāī //  
ihā̃ hari nisicara baidehī / bipra phirahiṃ hama khojata tehī //  
āpana carita kahā hama gāī / kahahu bipra nija kathā bujhāī //  
prabhu pahicāni pareu gahi caranā / so sukha umā nahiṃ baranā //  
pulakita tana mukha āva na bacanā / dekhata rucira beṣa kai racanā //  
puni dhīraju dhari astuti kīnhī / haraṣa hr̥dayã nija nāthahi cīnhī //  
mora nyāu maiṃ pūchā sāīṃ / tumha pūchahu kasa nara kī nāīṃ //  
tava māyā basa phira_ũ bhulānā / tā te maiṃ nahiṃ prabhu pahicānā //  
  
 do.  eku maiṃ maṃda mohabasa kuṭila hr̥daya agyāna /  
      puni prabhu mohi bisāreu dīnabaṃdhu bhagavāna // 2 //  
  
jadapi nātha bahu avaguna moreṃ / sevaka prabhuhi parai jani bhoreṃ //  
nātha jīva tava māyā̃ mohā / so nistara_i tumhārehiṃ chohā //  
tā para maiṃ raghubīra dohāī / jāna_ũ nahiṃ kachu bhajana upāī //  
sevaka suta pati mātu bharoseṃ / raha_i asoca bana_i prabhu poseṃ //  
asa kahi pareu carana akulāī / nija tanu pragaṭi prīti ura chāī //  
taba raghupati uṭhāi ura lāvā / nija locana jala sīṃci juḷāvā //  
sunu kapi jiyã mānasi jani ūnā / taiṃ mama priya lachimana te dūnā //  
samadarasī mohi kaha saba koū / sevaka priya ananyagati soū //  
  
 do.  so ananya jākeṃ asi mati na ṭara_i hanumaṃta /  
      maiṃ sevaka sacarācara rūpa svāmi bhagavaṃta // 3 //  
  
dekhi pavana suta pati anukūlā / hr̥dayã haraṣa bītī saba sūlā //  
nātha saila para kapipati rahaī / so sugrīva dāsa tava ahaī //  
tehi sana nātha mayatrī kīje / dīna jāni tehi abhaya karīje //  
so sītā kara khoja karāihi / jahã tahã marakaṭa koṭi paṭhāihi //  
ehi bidhi sakala kathā samujhāī / lie duau jana pīṭhi caḷhāī //  
jaba sugrīvã rāma kahũ dekhā / atisaya janma dhanya kari lekhā //  
sādara mileu nāi pada māthā / bhaiṃṭeu anuja sahita raghunāthā //  
kapi kara mana bicāra ehi rītī / karihahiṃ bidhi mo sana e prītī //  
  
 do.  taba hanumaṃta ubhaya disi kī saba kathā sunāi //  
      pāvaka sākhī dei kari jorī prītī dr̥ḷhāi // 4 //  
  
kīnhī prīti kachu bīca na rākhā / lachamina rāma carita saba bhāṣā //  
kaha sugrīva nayana bhari bārī / milihi nātha mithilesakumārī //  
maṃtrinha sahita ihā̃ eka bārā / baiṭha raheũ maiṃ karata bicārā //  
gagana paṃtha dekhī maiṃ jātā / parabasa parī bahuta bilapātā //  
rāma rāma hā rāma pukārī / hamahi dekhi dīnheu paṭa ḍārī //  
māgā rāma turata tehiṃ dīnhā / paṭa ura lāi soca ati kīnhā //  
kaha sugrīva sunahu raghubīrā / tajahu soca mana ānahu dhīrā //  
saba prakāra kariha_ũ sevakāī / jehi bidhi milihi jānakī āī //  
  
 do.  sakhā bacana suni haraṣe kr̥pāsidhu balasīṃva /  
      kārana kavana basahu bana mohi kahahu sugrīva // 5 //  
  
nāta bāli aru maiṃ dvau bhāī / prīti rahī kachu barani na jāī //  
maya suta māyāvī tehi nāū̃ / āvā so prabhu hamareṃ gāū̃ //  
ardha rāti pura dvāra pukārā / bālī ripu bala sahai na pārā //  
dhāvā bāli dekhi so bhāgā / maiṃ puni gaya_ũ baṃdhu sãga lāgā //  
giribara guhā̃ paiṭha so jāī / taba bālīṃ mohi kahā bujhāī //  
parikhesu mohi eka pakhavārā / nahiṃ āvauṃ taba jānesu mārā //  
māsa divasa tahã raheũ kharārī / nisarī rudhira dhāra tahã bhārī //  
bāli hatesi mohi mārihi āī / silā dei tahã caleũ parāī //  
maṃtrinha pura dekhā binu sāīṃ / dīnheu mohi rāja bariāī //  
bāli tāhi māri gr̥ha āvā / dekhi mohi jiyã bheda baḷhāvā //  
ripu sama mohi māresi ati bhārī / hari līnhesi sarbasu aru nārī //  
tākeṃ bhaya raghubīra kr̥pālā / sakala bhuvana maiṃ phireũ bihālā //  
ihā̃ sāpa basa āvata nāhīṃ / tadapi sabhīta raha_ũ mana māhī̃ //  
suni sevaka dukha dīnadayālā / pharaki uṭhīṃ dvai bhujā bisālā //  
  
 do.   sunu sugrīva māriha_ũ bālihi ekahiṃ bāna /  
      bramha rudra saranāgata gaẽ na ubarihiṃ prāna // 6 //  
  
je na mitra dukha hohiṃ dukhārī / tinhahi bilokata pātaka bhārī //  
nija dukha giri sama raja kari jānā / mitraka dukha raja meru samānā //  
jinha keṃ asi mati sahaja na āī / te saṭha kata haṭhi karata mitāī //  
kupatha nivāri supaṃtha calāvā / guna pragaṭe avagunanhi durāvā //  
deta leta mana saṃka na dharaī / bala anumāna sadā hita karaī //  
bipati kāla kara sataguna nehā / śruti kaha saṃta mitra guna ehā //  
āgeṃ kaha mr̥du bacana banāī / pācheṃ anahita mana kuṭilāī //  
jā kara cita ahi gati sama bhāī / asa kumitra pariharehi bhalāī //  
sevaka saṭha nr̥pa kr̥pana kunārī / kapaṭī mitra sūla sama cārī //  
sakhā soca tyāgahu bala moreṃ / saba bidhi ghaṭaba kāja maiṃ toreṃ //  
kaha sugrīva sunahu raghubīrā / bāli mahābala ati ranadhīrā //  
duṃdubhī asthi tāla dekharāe / binu prayāsa raghunātha ḍhahāe //  
dekhi amita bala bāḷhī prītī / bāli badhaba inha bha_i paratītī //  
bāra bāra nāva_i pada sīsā / prabhuhi jāni mana haraṣa kapīsā //  
upajā gyāna bacana taba bolā / nātha kr̥pā̃ mana bhaya_u alolā //  
sukha saṃpati parivāra baḷāī / saba parihari kariha_ũ sevakāī //  
e saba rāmabhagati ke bādhaka / kahahiṃ saṃta taba pada avarādhaka //  
satru mitra sukha dukha jaga māhīṃ / māyā kr̥ta paramāratha nāhīṃ //  
bāli parama hita jāsu prasādā / milehu rāma tumha samana biṣādā //  
sapaneṃ jehi sana hoi larāī / jāgeṃ samujhata mana sakucāī //  
aba prabhu kr̥pā karahu ehi bhā̃tī / saba taji bhajanu karauṃ dina rātī //  
suni birāga saṃjuta kapi bānī / bole bihãsi rāmu dhanupānī //  
jo kachu kahehu satya saba soī / sakhā bacana mama mr̥ṣā na hoī //  
naṭa marakaṭa iva sabahi nacāvata / rāmu khagesa beda asa gāvata //  
lai sugrīva saṃga raghunāthā / cale cāpa sāyaka gahi hāthā //  
taba raghupati sugrīva paṭhāvā / garjesi jāi nikaṭa bala pāvā //  
sunata bāli krodhātura dhāvā / gahi kara carana nāri samujhāvā //  
sunu pati jinhahi mileu sugrīvā / te dvau baṃdhu teja bala sīṃvā //  
kosalesa suta lachimana rāmā / kālahu jīti sakahiṃ saṃgrāmā //  
  
 do.  kaha bāli sunu bhīru priya samadarasī raghunātha /  
      jauṃ kadāci mohi mārahiṃ tau puni hoũ sanātha // 7 //  
  
asa kahi calā mahā abhimānī / tr̥na samāna sugrīvahi jānī //  
bhire ubhau bālī ati tarjā  / muṭhikā māri mahādhuni garjā //  
taba sugrīva bikala hoi bhāgā / muṣṭi prahāra bajra sama lāgā //  
maiṃ jo kahā raghubīra kr̥pālā / baṃdhu na hoi mora yaha kālā //  
ekarūpa tumha bhrātā doū / tehi bhrama teṃ nahiṃ māreũ soū //  
kara parasā sugrīva sarīrā / tanu bhā kulisa gaī saba pīrā //  
melī kaṃṭha sumana kai mālā / paṭhavā puni bala dei bisālā //  
puni nānā bidhi bhaī larāī / biṭapa oṭa dekhahiṃ raghurāī //  
  
 do.  bahu chala bala sugrīva kara hiyã hārā bhaya māni /  
      mārā bāli rāma taba hr̥daya mājha sara tāni // 8 //  
  
parā bikala mahi sara ke lāgeṃ / puni uṭhi baiṭha dekhi prabhu āgeṃ //  
syāma gāta sira jaṭā banāẽ / aruna nayana sara cāpa caḷhāẽ //  
puni puni cita_i carana cita dīnhā / suphala janma mānā prabhu cīnhā //  
hr̥dayã prīti mukha bacana kaṭhorā / bolā cita_i rāma kī orā //  
dharma hetu avatarehu gosāī / mārehu mohi byādha kī nāī //  
maiṃ bairī sugrīva piārā / avaguna kabana nātha mohi mārā //  
anuja badhū bhaginī suta nārī / sunu saṭha kanyā sama e cārī //  
inhahi kuddaṣṭi biloka_i joī / tāhi badheṃ kachu pāpa na hoī //  
muḷha tohi atisaya abhimānā / nāri sikhāvana karasi na kānā //  
mama bhuja bala āśrita tehi jānī / mārā cahasi adhama abhimānī //  
  
 do.  sunahu rāma svāmī sana cala na cāturī mori /  
      prabhu ajahū̃ maiṃ pāpī aṃtakāla gati tori // 9 //  
  
sunata rāma ati komala bānī / bāli sīsa paraseu nija pānī //  
acala karauṃ tanu rākhahu prānā / bāli kahā sunu kr̥pānidhānā //  
janma janma muni jatanu karāhīṃ / aṃta rāma kahi āvata nāhīṃ //  
jāsu nāma bala saṃkara kāsī / deta sabahi sama gati avināsī //  
mama locana gocara soi āvā / bahuri ki prabhu asa banihi banāvā //  
  
 chaṃ.  so nayana gocara jāsu guna nita neti kahi śruti gāvahīṃ /  
      jiti pavana mana go nirasa kari muni dhyāna kabahũka pāvahīṃ //  
      mohi jāni ati abhimāna basa prabhu kaheu rākhu sarīrahī /  
      asa kavana saṭha haṭhi kāṭi surataru bāri karihi babūrahī // 1 //  
  
      aba nātha kari karunā bilokahu dehu jo bara māgaū̃ /  
      jehiṃ joni janmauṃ karma basa tahã rāma pada anurāgaū̃ //  
      yaha tanaya mama sama binaya bala kalyānaprada prabhu lījiai /  
      gahi bāhã sura nara nāha āpana dāsa aṃgada kījiai // 2 //  
  
 do.  rāma carana dr̥ḷha prīti kari bāli kīnha tanu tyāga /  
      sumana māla jimi kaṃṭha te girata na jāna_i nāga // 10 //  
  
rāma bāli nija dhāma paṭhāvā / nagara loga saba byākula dhāvā //  
nānā bidhi bilāpa kara tārā / chūṭe kesa na deha sãbhārā //  
tārā bikala dekhi raghurāyā  / dīnha gyāna hari līnhī māyā //  
chiti jala pāvaka gagana samīrā / paṃca racita ati adhama sarīrā //  
pragaṭa so tanu tava āgeṃ sovā / jīva nitya kehi lagi tumha rovā //  
upajā gyāna carana taba lāgī / līnhesi parama bhagati bara māgī //  
umā dāru joṣita kī nāī / sabahi nacāvata rāmu gosāī //  
taba sugrīvahi āyasu dīnhā / mr̥taka karma bidhibata saba kīnhā //  
rāma kahā anujahi samujhāī / rāja dehu sugrīvahi jāī //  
raghupati carana nāi kari māthā / cale sakala prerita raghunāthā //  
  
 do.  lachimana turata bolāe purajana bipra samāja /  
      rāju dīnha sugrīva kahã aṃgada kahã jubarāja // 11 //  
  
umā rāma sama hita jaga māhīṃ / guru pitu mātu baṃdhu prabhu nāhīṃ //  
sura nara muni saba kai yaha rītī / svāratha lāgi karahiṃ saba prītī //  
bāli trāsa byākula dina rātī / tana bahu brana ciṃtā̃ jara chātī //  
soi sugrīva kīnha kapirāū / ati kr̥pāla raghubīra subhāū //  
jānatahũ asa prabhu pariharahīṃ / kāhe na bipati jāla nara parahīṃ //  
puni sugrīvahi līnha bolāī / bahu prakāra nr̥panīti sikhāī //  
kaha prabhu sunu sugrīva harīsā / pura na jāũ dasa cāri barīsā //  
gata grīṣama baraṣā ritu āī / rahiha_ũ nikaṭa saila para chāī //  
aṃgada sahita karahu tumha rājū / saṃtata hr̥daya dharehu mama kājū //  
jaba sugrīva bhavana phiri āe / rāmu prabaraṣana giri para chāe //  
  
 do.  prathamahiṃ devanha giri guhā rākheu rucira banāi /  
      rāma kr̥pānidhi kachu dina bāsa karahiṃge āi // 12 //  
  
suṃdara bana kusumita ati sobhā / guṃjata madhupa nikara madhu lobhā //  
kaṃda mūla phala patra suhāe / bhae bahuta jaba te prabhu āe //  
dekhi manohara saila anūpā / rahe tahã anuja sahita surabhūpā //  
madhukara khaga mr̥ga tanu dhari devā / karahiṃ siddha muni prabhu kai sevā //  
maṃgalarupa bhaya_u bana taba te  / kīnha nivāsa ramāpati jaba te //  
phaṭika silā ati subhra suhāī / sukha āsīna tahā̃ dvau bhāī //  
kahata anuja sana kathā anekā / bhagati birati nr̥panīti bibekā //  
baraṣā kāla megha nabha chāe / garajata lāgata parama suhāe //  
  
 do.   lachimana dekhu mora gana nācata bārida paikhi /  
      gr̥hī birati rata haraṣa jasa biṣnu bhagata kahũ dekhi // 13 //  
  
ghana ghamaṃḍa nabha garajata ghorā / priyā hīna ḍarapata mana morā //  
dāmini damaka raha na ghana māhīṃ / khala kai prīti jathā thira nāhīṃ //  
baraṣahiṃ jalada bhūmi niarāẽ / jathā navahiṃ budha bidyā pāẽ //  
bū̃da aghāta sahahiṃ giri kaiṃseṃ  / khala ke bacana saṃta saha jaiseṃ //  
chudra nadīṃ bhari calīṃ torāī / jasa thorehũ dhana khala itarāī //  
bhūmi parata bhā ḍhābara pānī / janu jīvahi māyā lapaṭānī //  
samiṭi samiṭi jala bharahiṃ talāvā / jimi sadaguna sajjana pahiṃ āvā //  
saritā jala jalanidhi mahũ jāī / hoī acala jimi jiva hari pāī //  
  
 do.   harita bhūmi tr̥na saṃkula samujhi parahiṃ nahiṃ paṃtha /  
      jimi pākhaṃḍa bāda teṃ gupta hohiṃ sadagraṃtha // 14 //  
  
dādura dhuni cahu disā suhāī / beda paḷhahiṃ janu baṭu samudāī //  
nava pallava bhae biṭapa anekā / sādhaka mana jasa mileṃ bibekā //  
arka jabāsa pāta binu bhayaū / jasa surāja khala udyama gayaū //  
khojata katahũ mila_i nahiṃ dhūrī / kara_i krodha jimi dharamahi dūrī //  
sasi saṃpanna soha mahi kaisī / upakārī kai saṃpati jaisī //  
nisi tama ghana khadyota birājā / janu daṃbhinha kara milā samājā //  
mahābr̥ṣṭi cali phūṭi kiārīṃ  / jimi sutaṃtra bhaẽ bigarahiṃ nārīṃ //  
kr̥ṣī nirāvahiṃ catura kisānā / jimi budha tajahiṃ moha mada mānā //  
dekhiata cakrabāka khaga nāhīṃ / kalihi pāi jimi dharma parāhīṃ //  
ūṣara baraṣa_i tr̥na nahiṃ jāmā / jimi harijana hiyã upaja na kāmā //  
bibidha jaṃtu saṃkula mahi bhrājā / prajā bāḷha jimi pāi surājā //  
jahã tahã rahe pathika thaki nānā / jimi iṃdriya gana upajeṃ gyānā //  
  
 do.  kabahũ prabala baha māruta jahã tahã megha bilāhiṃ /  
      jimi kapūta ke upajeṃ kula saddharma nasāhiṃ // 15(ka) //  
  
      kabahũ divasa mahã nibiḷa tama kabahũka pragaṭa pataṃga /  
      binasa_i upaja_i gyāna jimi pāi kusaṃga susaṃga // 15(kha) //  
  
baraṣā bigata sarada ritu āī / lachimana dekhahu parama suhāī //  
phūleṃ kāsa sakala mahi chāī / janu baraṣā̃ kr̥ta pragaṭa buḷhāī //  
udita agasti paṃtha jala soṣā / jimi lobhahi soṣa_i saṃtoṣā //  
saritā sara nirmala jala sohā / saṃta hr̥daya jasa gata mada mohā //  
rasa rasa sūkha sarita sara pānī / mamatā tyāga karahiṃ jimi gyānī //  
jāni sarada ritu khaṃjana āe / pāi samaya jimi sukr̥ta suhāe //  
paṃka na renu soha asi dharanī / nīti nipuna nr̥pa kai jasi karanī //  
jala saṃkoca bikala bha_ĩ mīnā / abudha kuṭuṃbī jimi dhanahīnā //  
binu dhana nirmala soha akāsā / harijana iva parihari saba āsā //  
kahũ kahũ br̥ṣṭi sāradī thorī / kou eka pāva bhagati jimi morī //  
  
 do.  cale haraṣi taji nagara nr̥pa tāpasa banika bhikhāri /  
      jimi haribhagata pāi śrama tajahi āśramī cāri // 16 //  
  
sukhī mīna je nīra agādhā / jimi hari sarana na eka_u bādhā //  
phūleṃ kamala soha sara kaisā / nirguna bramha saguna bhaẽ jaisā //  
guṃjata madhukara mukhara anūpā / suṃdara khaga rava nānā rūpā //  
cakrabāka mana dukha nisi paikhī / jimi durjana para saṃpati dekhī //  
cātaka raṭata tr̥ṣā ati ohī / jimi sukha laha_i na saṃkaradrohī //  
saradātapa nisi sasi apaharaī / saṃta darasa jimi pātaka ṭaraī //  
dekhi iṃdu cakora samudāī / citavatahiṃ jimi harijana hari pāī //  
masaka daṃsa bīte hima trāsā / jimi dvija droha kiẽ kula nāsā //  
  
 do.  bhūmi jīva saṃkula rahe gae sarada ritu pāi /  
      sadagura mile jāhiṃ jimi saṃsaya bhrama samudāi // 17 //  
  
baraṣā gata nirmala ritu āī / sudhi na tāta sītā kai pāī //  
eka bāra kaisehũ sudhi jānauṃ / kālahu jīta nimiṣa mahũ ānauṃ //  
katahũ raha_u jauṃ jīvati hoī / tāta jatana kari āneũ soī //  
sugrīvahũ sudhi mori bisārī / pāvā rāja kosa pura nārī //  
jehiṃ sāyaka mārā maiṃ bālī / tehiṃ sara hatauṃ mūḷha kahã kālī //  
jāsu kr̥pā̃ chūṭahīṃ mada mohā / tā kahũ umā ki sapanehũ kohā //  
jānahiṃ yaha caritra muni gyānī / jinha raghubīra carana rati mānī //  
lachimana krodhavaṃta prabhu jānā / dhanuṣa caḷhāi gahe kara bānā //  
  
 do.  taba anujahi samujhāvā raghupati karunā sīṃva //  
      bhaya dekhāi lai āvahu tāta sakhā sugrīva // 18 //  
  
ihā̃ pavanasuta hr̥dayã bicārā / rāma kāju sugrīvã bisārā //  
nikaṭa jāi carananhi siru nāvā / cārihu bidhi tehi kahi samujhāvā //  
suni sugrīvã parama bhaya mānā / biṣayã mora hari līnheu gyānā //  
aba mārutasuta dūta samūhā / paṭhavahu jahã tahã bānara jūhā //  
kahahu pākha mahũ āva na joī / moreṃ kara tā kara badha hoī //  
taba hanumaṃta bolāe dūtā / saba kara kari sanamāna bahūtā //  
bhaya aru prīti nīti dekhāī / cale sakala carananhi sira nāī //  
ehi avasara lachimana pura āe / krodha dekhi jahã tahã kapi dhāe //  
  
 do.  dhanuṣa caḷhāi kahā taba jāri kara_ũ pura chāra /  
      byākula nagara dekhi taba āya_u bālikumāra // 19 //  
  
carana nāi siru binatī kīnhī / lachimana abhaya bā̃ha tehi dīnhī //  
krodhavaṃta lachimana suni kānā / kaha kapīsa ati bhayã akulānā //  
sunu hanumaṃta saṃga lai tārā / kari binatī samujhāu kumārā //  
tārā sahita jāi hanumānā / carana baṃdi prabhu sujasa bakhānā //  
kari binatī maṃdira lai āe / carana pakhāri palãga baiṭhāe //  
taba kapīsa carananhi siru nāvā / gahi bhuja lachimana kaṃṭha lagāvā //  
nātha biṣaya sama mada kachu nāhīṃ / muni mana moha kara_i chana māhīṃ //  
sunata binīta bacana sukha pāvā / lachimana tehi bahu bidhi samujhāvā //  
pavana tanaya saba kathā sunāī / jehi bidhi gae dūta samudāī //  
  
 do.  haraṣi cale sugrīva taba aṃgadādi kapi sātha /  
      rāmānuja āgeṃ kari āe jahã raghunātha // 20 //  
  
nāi carana siru kaha kara jorī / nātha mohi kachu nāhina khorī //  
atisaya prabala deva taba māyā / chūṭa_i rāma karahu jauṃ dāyā //  
biṣaya basya sura nara muni svāmī / maiṃ pāvãra pasu kapi ati kāmī //  
nāri nayana sara jāhi na lāgā / ghora krodha tama nisi jo jāgā //  
lobha pā̃sa jehiṃ gara na bãdhāyā / so nara tumha samāna raghurāyā //  
yaha guna sādhana teṃ nahiṃ hoī / tumharī kr̥pā̃ pāva koi koī //  
taba raghupati bole musakāī / tumha priya mohi bharata jimi bhāī //  
aba soi jatanu karahu mana lāī / jehi bidhi sītā kai sudhi pāī //  
  
 do.   ehi bidhi hota batakahī āe bānara jūtha /  
      nānā barana sakala disi dekhia kīsa barutha // 21 //  
  
bānara kaṭaka umā meṃ dekhā / so mūrukha jo karana caha lekhā //  
āi rāma pada nāvahiṃ māthā / nirakhi badanu saba hohiṃ sanāthā //  
asa kapi eka na senā māhīṃ / rāma kusala jehi pūchī nāhīṃ //  
yaha kachu nahiṃ prabhu ka_i adhikāī / bisvarūpa byāpaka raghurāī //  
ṭhāḷhe jahã tahã āyasu pāī / kaha sugrīva sabahi samujhāī //  
rāma kāju aru mora nihorā / bānara jūtha jāhu cahũ orā //  
janakasutā kahũ khojahu jāī / māsa divasa mahã āehu bhāī //  
avadhi meṭi jo binu sudhi pāẽ / āva_i banihi so mohi marāẽ //  
  
 do.   bacana sunata saba bānara jahã tahã cale turaṃta  /  
       taba sugrīvã bolāe aṃgada nala hanumaṃta // 22 //  
  
sunahu nīla aṃgada hanumānā / jāmavaṃta matidhīra sujānā //  
sakala subhaṭa mili dacchina jāhū / sītā sudhi pū̃cheu saba kāhū //  
mana krama bacana so jatana bicārehu / rāmacaṃdra kara kāju sãvārehu //  
bhānu pīṭhi seia ura āgī / svāmihi sarba bhāva chala tyāgī //  
taji māyā seia paralokā / miṭahiṃ sakala bhava saṃbhava sokā //  
deha dhare kara yaha phalu bhāī / bhajia rāma saba kāma bihāī //  
soi gunagya soī baḷabhāgī  / jo raghubīra carana anurāgī //  
āyasu māgi carana siru nāī / cale haraṣi sumirata raghurāī //  
pācheṃ pavana tanaya siru nāvā / jāni kāja prabhu nikaṭa bolāvā //  
parasā sīsa saroruha pānī / karamudrikā dīnhi jana jānī //  
bahu prakāra sītahi samujhāehu / kahi bala biraha begi tumha āehu //  
hanumata janma suphala kari mānā / caleu hr̥dayã dhari kr̥pānidhānā //  
jadyapi prabhu jānata saba bātā / rājanīti rākhata suratrātā //  
  
 do.  cale sakala bana khojata saritā sara giri khoha /  
      rāma kāja layalīna mana bisarā tana kara choha // 23 //  
  
katahũ hoi nisicara saiṃ bheṭā / prāna lehiṃ eka eka capeṭā //  
bahu prakāra giri kānana herahiṃ / kou muni milata tāhi saba gherahiṃ //  
lāgi tr̥ṣā atisaya akulāne / mila_i na jala ghana gahana bhulāne //  
mana hanumāna kīnha anumānā / marana cahata saba binu jala pānā //  
caḷhi giri sikhara cahū̃ disi dekhā / bhūmi bibira eka kautuka pekhā //  
cakrabāka baka haṃsa uḷāhīṃ / bahutaka khaga prabisahiṃ tehi māhīṃ //  
giri te utari pavanasuta āvā / saba kahũ lai soi bibara dekhāvā //  
āgeṃ kai hanumaṃtahi līnhā / paiṭhe bibara bilaṃbu na kīnhā //  
  
 do.  dīkha jāi upavana bara sara bigasita bahu kaṃja /  
      maṃdira eka rucira tahã baiṭhi nāri tapa puṃja // 24 //  
  
dūri te tāhi sabanhi sira nāvā / pūcheṃ nija br̥ttāṃta sunāvā //  
tehiṃ taba kahā karahu jala pānā / khāhu surasa suṃdara phala nānā //  
majjanu kīnha madhura phala khāe / tāsu nikaṭa puni saba cali āe //  
tehiṃ saba āpani kathā sunāī / maiṃ aba jāba jahā̃ raghurāī //  
mūdahu nayana bibara taji jāhū / paihahu sītahi jani pachitāhū //  
nayana mūdi puni dekhahiṃ bīrā / ṭhāḷhe sakala siṃdhu keṃ tīrā //  
so puni gaī jahā̃ raghunāthā / jāi kamala pada nāesi māthā //  
nānā bhā̃ti binaya tehiṃ kīnhī / anapāyanī bhagati prabhu dīnhī //  
  
 do.  badarībana kahũ so gaī prabhu agyā dhari sīsa  /  
      ura dhari rāma carana juga je baṃdata aja īsa // 25 //  
  
ihā̃ bicārahiṃ kapi mana māhīṃ / bītī avadhi kāja kachu nāhīṃ //  
saba mili kahahiṃ paraspara bātā / binu sudhi laẽ karaba kā bhrātā //  
kaha aṃgada locana bhari bārī / duhũ prakāra bha_i mr̥tyu hamārī //  
ihā̃ na sudhi sītā kai pāī / uhā̃ gaẽ mārihi kapirāī //  
pitā badhe para mārata mohī / rākhā rāma nihora na ohī //  
puni puni aṃgada kaha saba pāhīṃ / marana bhaya_u kachu saṃsaya nāhīṃ //  
aṃgada bacana sunata kapi bīrā / boli na sakahiṃ nayana baha nīrā //  
chana eka soca magana hoi rahe / puni asa vacana kahata saba bhae //  
hama sītā kai sudhi linheṃ binā / nahiṃ jaiṃhaiṃ jubarāja prabīnā //  
asa kahi lavana siṃdhu taṭa jāī / baiṭhe kapi saba darbha ḍasāī //  
jāmavaṃta aṃgada dukha dekhī / kahiṃ kathā upadesa biseṣī //  
tāta rāma kahũ nara jani mānahu / nirguna bramha ajita aja jānahu //  
  
 do.  nija icchā prabhu avatara_i sura mahi go dvija lāgi /  
      saguna upāsaka saṃga tahã rahahiṃ moccha saba tyāgi // 26 //  
  
ehi bidhi kathā kahahi bahu bhā̃tī giri kaṃdarā̃ sunī saṃpātī //  
bāhera hoi dekhi bahu kīsā / mohi ahāra dīnha jagadīsā //  
āju sabahi kahã bhacchana karaū̃ / dina bahu cale ahāra binu maraū̃ //  
kabahũ na mila bhari udara ahārā / āju dīnha bidhi ekahiṃ bārā //  
ḍarape gīdha bacana suni kānā / aba bhā marana satya hama jānā //  
kapi saba uṭhe gīdha kahã dekhī / jāmavaṃta mana soca biseṣī //  
kaha aṃgada bicāri mana māhīṃ / dhanya jaṭāyū sama kou nāhīṃ //  
rāma kāja kārana tanu tyāgī  / hari pura gaya_u parama baḷa bhāgī //  
suni khaga haraṣa soka juta bānī  / āvā nikaṭa kapinha bhaya mānī //  
tinhahi abhaya kari pūchesi jāī / kathā sakala tinha tāhi sunāī //  
suni saṃpāti baṃdhu kai karanī / raghupati mahimā badhubidhi baranī //  
  
 do.   mohi lai jāhu siṃdhutaṭa deũ tilāṃjali tāhi  /  
       bacana sahāi karavi maiṃ paihahu khojahu jāhi // 27 //  
  
anuja kriyā kari sāgara tīrā / kahi nija kathā sunahu kapi bīrā //  
hama dvau baṃdhu prathama tarunāī  / gagana gae rabi nikaṭa uḍāī //  
teja na sahi saka so phiri āvā  / mai abhimānī rabi niarāvā //  
jare paṃkha ati teja apārā  / pareũ bhūmi kari ghora cikārā //  
muni eka nāma caṃdramā ohī / lāgī dayā dekhī kari mohī //  
bahu prakāra teṃhi gyāna sunāvā  / dehi janita abhimānī chaḷāvā //  
tretā̃ brahma manuja tanu dharihī / tāsu nāri nisicara pati harihī //  
tāsu khoja paṭha_ihi prabhū dūtā / tinhahi mileṃ taiṃ hoba punītā //  
jamihahiṃ paṃkha karasi jani ciṃtā  / tinhahi dekhāi dehesu taiṃ sītā //  
muni ka_i girā satya bha_i ājū  / suni mama bacana karahu prabhu kājū //  
giri trikūṭa ūpara basa laṃkā  / tahã raha rāvana sahaja asaṃkā //  
tahã asoka upabana jahã rahaī // sītā baiṭhi soca rata ahaī //  
 do.  maiṃ dekha_ũ tumha nāhi gīghahi daṣṭi apāra //  
 būḍha bhaya_ũ na ta karateũ kachuka sahāya tumhāra // 28 //  
  
jo nāgha_i sata jojana sāgara  / kara_i so rāma kāja mati āgara //  
mohi biloki dharahu mana dhīrā  / rāma kr̥pā̃ kasa bhaya_u sarīrā //  
pāpiu jā kara nāma sumirahīṃ / ati apāra bhavasāgara tarahīṃ //  
tāsu dūta tumha taji kadarāī / rāma hr̥dayã dhari karahu upāī //  
asa kahi garuḷa gīdha jaba gayaū / tinha keṃ mana ati bisamaya bhayaū //  
nija nija bala saba kāhū̃ bhāṣā / pāra jāi kara saṃsaya rākhā //  
jaraṭha bhaya_ũ aba kaha_i richesā / nahiṃ tana rahā prathama bala lesā //  
jabahiṃ tribikrama bhae kharārī / taba maiṃ taruna raheũ bala bhārī //  
  
 do.  bali bā̃dhata prabhu bāḍheu so tanu barani na jāī /  
      ubhaya dharī mahã dīnhī sāta pradacchina dhāi // 29 //  
  
aṃgada kaha_i jāũ maiṃ pārā / jiyã saṃsaya kachu phiratī bārā //  
jāmavaṃta kaha tumha saba lāyaka / paṭha_ia kimi saba hī kara nāyaka //  
kaha_i rīchapati sunu hanumānā / kā cupa sādhi rahehu balavānā //  
pavana tanaya bala pavana samānā / budhi bibeka bigyāna nidhānā //  
kavana so kāja kaṭhina jaga māhīṃ / jo nahiṃ hoi tāta tumha pāhīṃ //  
rāma kāja lagi taba avatārā / sunatahiṃ bhaya_u parvatākārā //  
kanaka barana tana teja birājā / mānahu apara girinha kara rājā //  
siṃhanāda kari bārahiṃ bārā / līlahīṃ nāṣa_ũ jalanidhi khārā //  
sahita sahāya rāvanahi mārī / āna_ũ ihā̃ trikūṭa upārī //  
jāmavaṃta maiṃ pū̃cha_ũ tohī / ucita sikhāvanu dījahu mohī //  
etanā karahu tāta tumha jāī / sītahi dekhi kahahu sudhi āī //  
taba nija bhuja bala rājiva nainā / kautuka lāgi saṃga kapi senā //  
  
 chaṃ.  \-kapi sena saṃga sãghāri nisicara rāmu sītahi ānihaiṃ /  
      trailoka pāvana sujasu sura muni nāradādi bakhānihaiṃ //  
      jo sunata gāvata kahata samujhata parama pada nara pāvaī /  
      raghubīra pada pāthoja madhukara dāsa tulasī gāvaī //  
  
 do.  bhava bheṣaja raghunātha jasu sunahi je nara aru nāri /  
      tinha kara sakala manoratha siddha karihi trisirāri // 30(ka) //  
  
  
 so.  nīlotpala tana syāma kāma koṭi sobhā adhika /  
      sunia tāsu guna grāma jāsu nāma agha khaga badhika // 30(kha) //  
  
         māsapārāyaṇa, teīsavā̃ viśrāma  
          \-\-\-\-\-\-\-\-\-\-\-\-\-\-\-\-  
       iti śrīmadrāmacaritamānase sakalakalikaluṣavidhvaṃsane  
         caturtha sopānaḥ samāptaḥ /  
         (kiṣkindhākāṇḍa samāpta)  
  
  
  
  


## पाठः
