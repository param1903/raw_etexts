+++
title = "Tulasidasa: Kavitavali"

+++


## Intro
  
  
  
  
Tulasidasa: Kavitavali  
  
  
  
  
Tulasidasa [Tulsidas]: Kavitavali  
  
  
Input "by a group of volunteers at Ratlam".  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
  
set to UTF-8.)  
  
description: multibyte sequence:  
long a   ā     
long A   Ā     
long i   ī     
long I   Ī     
long u   ū     
long U   Ū     
vocalic r   ṛ    
vocalic R   Ṛ    
long vocalic r   ṝ    
vocalic l   ḷ    
long vocalic l   ḹ    
velar n   ṅ    
velar N   Ṅ    
palatal n   ñ     
palatal N   Ñ     
retroflex t   ṭ    
retroflex T   Ṭ    
retroflex d   ḍ    
retroflex D   Ḍ    
retroflex n   ṇ    
retroflex N   Ṇ    
palatal s   ś     
palatal S   Ś     
retroflex s   ṣ    
retroflex S   Ṣ    
anusvara   ṃ    
anunasika   m̐    
visarga   ḥ    
long e   ē     
long o   ō     
l underbar   ḻ    
r underbar   ṟ    
n underbar   ṉ    
k underbar   ḵ    
t underbar   ṯ    
nasalized a   ã     
nasalized long a   ā̃   
a breve   ă     
nasalized i   ĩ     
i dieresis   ï     
nasalized long i   ī̃   
nasalized u   ũ     
u dieresis   ü     
nasalized long u   ū̃   
nasalized e   ẽ    
e breve   ĕ    
nasalized o   õ     
o breve   ŏ     
intervocalic y   ẏ   
voiceless fricative   k‍h̲   
   (in Nagari: kh underdot)  
flapped r   ṛ     
  
Unless indicated otherwise, accents have been dropped in order  
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
  
  
  
  
  
  
                .1.  
  
                Oṃ  
             śrīsītārāmabhyāṃ namaḥ  
               kavitāvalī  
  
               bālakāṇḍa  
  
         repha ātmacinmaya akala, parabrahma pararūpa /  
  
         hari-hara-aja-vandita-carana,aguṇa anīha anūpa // 1 //  
  
         bālakeli daśaratha-ajira,karata so phirata sabhāya /  
  
         padanakhendu tehi dhyāna dhari vicarata tilaka banāya // 2 //  
  
         anilasuvana padapadmaraja,prema sahita śira dhāra  /  
  
         indradeva ṭīkā racata, kavitāvalī udāra  // 3 //  
  
         bandauṃ śrītulasīcarana nakha, anūpa dutimāla  /  
  
         kavitāvali-ṭīkā lasai kavitāvali-varabhāla  // 4 //  
  
             bālarūpakī jhā̃kī  
  
avadhesake dvāreṃ sakāreṃ gaī suta goda kai bhūpati lai nikase /  
avaloki hauṃ soca bimocanako ṭhagi-sī rahī,je na ṭhage dhika-se //  
  
tulasī mana-raṃjana raṃjita-aṃjana naina sukhaṃjana-jātaka-se /  
sajanī sasimeṃ samasīla ubhai navanīla saroruha-se bikase //  
paga nūpura au pahũcī karakaṃjani maṃju banī manimāla hiẽ /  
navanīla kalevara pīta jhãgā jhalakai pulakaiṃ nr̥pu goda liẽ //  
arabiṃdu so ānanu rūpa maraṃdu anaṃdita locana-br̥ṃga piẽ /  
manamo na basyo asa bālaku jauṃ tulasī jagameṃ phalu kauna jiẽ //  
  
             2        
  
tanakī duti syāma saroruha locana kaṃcakī maṃjulatāī haraiṃ /  
ati suṃdara sohata dhūri bhare chabi bhūri anaṃgakī dūri dharaiṃ //  
damakaiṃ dãtiyā̃ duti dāmini-jyauṃ kilakaiṃ kala bāla-binoda karaiṃ /  
avadhesake bālaka cāri sadā tulasī-mana-maṃdirameṃ biharaiṃ //  
  
           bālalīlā  
  
kabahū̃ sasi māgata āri karaiṃ kabahū̃ pratibiṃba nihāri ḍaraiṃ /  
kabahū̃ karatāla bajāikai nācata mātu sabai mana moda bharaiṃ  //  
kabahū̃ risiāi kahaiṃ haṭhikai puni leta soī jehi lāgi araiṃ /  
avadhesake bālaka cāri sadā tulasī-mana-maṃdirameṃ biharaiṃ  //  
bara daṃtakī paṃgati kaṃdakalī adharādhara-pallava kholanakī  /  
capalā camakaiṃ ghana bīca jagaiṃ chabi motina māla amolanakī //  
  
             3  
  
ghũghurāri laṭaiṃ laṭakaiṃ mukha ūpara kuṃḍala lola kapolanakī  /  
nevachāvari prāna karai tulasī bali jāũ lalā ina bolanakī //  
  
padakaṃjani maṃju banīṃ panahīṃ dhanuhīṃ sara paṃkaja-pāni liẽ /  
larikā sãga khelata ḍolata haiṃ sarajū-taṭa cauhaṭa hāṭa hiẽ //  
tulasī asa bālaka-soṃ nahi nehu kahā japa joga samādhi kiẽ /  
nara ve khara sūkara svāna samāna kahau jagameṃ phalu kauna jiẽ //  
sarajū bara tīrahiṃ tīra phiraiṃ raghubīra sakhā aru bīra sabai /  
dhanuhīṃ kara tīra, niṣaṃga kaseṃ kaṭi pīta dukūla navīna phabai //  
tulasī tehi ausara lāvanitā dasa cāri nau tīna ikīsa sabai /  
mati bhārati paṃgu bhaī jo nihāri bicāri phirī upamā na pabai //  
  
             4  
  
            dhanuryajña  
  
chonīmeṃke chonīpati chājai jinhai chatrachāyā  
      chonī-chonī chāe chiti āe nimirājake /  
prabala pracaṃḍa baribaṃḍa bara beṣa bapu  
      baribekoṃ bole baidehī bara kājake //  
bole baṃdī biruda bajāi bara bājaneū  
       bāje-bāje bīra bāhu dhunata samājake /  
tulasī mudita mana pura nara-nāri jete  
       bāra-bāra heraiṃ mukha audha-mr̥garājake //  
  
           5  
  
siyakeṃ svayaṃbara samāju jahā̃ rājaniko  
       rājanake rājā mahārājā jānai nāma ko /  
pavanu, puraṃdaru, kr̥sānu, bhānu, dhanadu-se,  
       gunake nidhāna rūpadhāma somu kāmu ko //  
bāna balavāna jātudhānapa sarīkhe sūra  
       jinhakeṃ gumāna sadā sālima saṃgrāmako /  
tahā̃ dasaratthakeṃ samattha nātha tulasīke  
       capari caḷhāyau cāpu caṃdramālalāmako //  
  
mayanamahanu puradahanu gahana jāni  
        ānikai sabaiko sāru dhanuṣa gaḷhāyo hai /  
janakasadasi jete bhale-bhale bhūmipāla  
        kiye balahīna, bala āpano baḷhāyo hai //  
kulisa-kaṭhora kūrmapīṭhateṃ kaṭhina ati  
        haṭhi na pināku kāhū̃ capari caḷhāyo hai /  
tulasī so rāmake saroja-pāni parasata hī  
         ṭūṭyau māno bāre te purāri hī paḷhāyo hai //  
  
           6  
  
ḍigati urvi ati gurvi sarba pabbai samudra-sara /  
byāla badhira tehi kāla, bikala digapāla carācara //  
diggayaṃda larakharata parata dasakaṃdhu mukkha bhara /  
sura-bimāna himabhānu bhānu saṃghaṭata parasapara //  
cauṃke biraṃci saṃkara sahita, kolu kamaṭhu ahi kalamalyau /  
brahmaṃḍa khaṃḍa kiyo caṃḍa dhuni jabahiṃ rāma sivadhanu dalyau //  
locanābhirāma ghanasyāma rāmarūpa sisu,  
      sakhī kahai sakhīsoṃ tū̃ premapaya pāli, rī /  
bālaka nr̥pālajūkeṃ khyāla hī pināku tor yo,  
        maṃḍalīka-maṃḍalī-pratāpa-dāpu dāli rī //  
janakako,siyāko,hamāro,tero,tulasīko,  
       sabako bhāvatī hvaihai, maiṃ jo kahyo kāli ,rī /  
kausilākī kokhipara toṣi tana vāriye,rī  
        rāya daśaratthakī balaiyā lijai āli rī //  
  
           7  
  
dūba dadhi rocanu kanaka thāra bhari bhari  
       ārati sãvāri bara nāri calīṃ gāvatī /  
līnheṃ jayamāla karakaṃja sohaiṃ jānakīke  
        pahirāvo rāghojūko sakhiyā̃ sikhāvatīṃ //  
tulasī mudita mana janakanagara-jana  
        jhā̃katīṃ jharokheṃ lāgīṃ sobhā rānīṃ pāvatīṃ /  
manahũ cakorīṃ cāru baiṭhīṃ nija nija nīḍa  
         caṃdakī kirani pīvaiṃ palakau na lāvatīṃ  
nagara nisāna bara bājaiṃ byoma duṃdubhīṃ  
       bimāna caḷhi gāna kaike suranāri nācahīṃ /  
jayati jaya tihũ pura jayamāla rāma ura  
       baraṣaiṃ sumana sura rūre rūpa rācahīṃ //  
janakako panu jayo, sabako bhāvato bhayo  
       tulasī mudita roma-roma moda mācahīṃ /  
sāvãro kisora gorī saubhāpara tr̥na torī  
        jorī jiyo juga-juga juvatī-jana jācahīṃ //  
  
           8  
  
bhale bhūpa kahata bhaleṃ bhadesa bhūpani soṃ  
       loka lakhi boliye punīta rīti māriṣī /  
jagadaṃbā jānakī jagatapitu rāmacaṃdra,  
       jāni jiyã johau jo na lāgai mũha kārakhī //  
dekhe haiṃ aneka byāha, sune haiṃ purāna beda  
        būjhe haiṃ sujāna sādhu nara-nāri pārikhī /  
aise sama samadhī samāja na birājamāna,  
        rāmu-se na bara dulahī na siya-sārikhī //  
bānī bidhi gaurī hara sesahū̃ ganesa kahī,  
       sahī bharī lomasa bhusuṃḍi bahubāriṣo  /  
cāridasa bhuvana nihāri nara-nāri saba  
        nāradasoṃ paradā na nāradu so pārikho /  
tinha kahī jagameṃ jagamagati jorī eka  
        dūjo ko kahaiyā au sunaiyā caṣa cārakho /  
ramā ramāramana sujāna hanumāna kahī  
        sīya-sī na tīya na puruṣa rāma-sārikho //  
  
             9  
  
dūlaha śrīraghunāthu bane dulahī siya suṃdara maṃdira māhīṃ /  
gāvati gīta sabai mili suṃdari beda juvā juri bipra paḷhāhīṃ //  
rāmako rūpa nihārati jānakī kaṃkanake nagakī parachāhīṃ /  
yāteṃ sabai sudhi bhūli gaī kara ṭeki rahī pala ṭārata nāhīṃ //  
         paraśurāma-lakṣmaṇa-saṃvāda  
bhūpamaṃḍalī pracaṃḍa caṃḍīsa-kodaṃḍu khaṃḍyo,  
      caṃḍa bāhudaṃḍu jāko tāhīsoṃ kahatu hauṃ /  
kaṭhina kuṭhāra-dhāra dharibeko dhīra tāhi,  
       bīratā bidita tāko dekhiye cahatu hauṃ //  
tulasī samāju rāja taji so birājai āju,  
        gājyau mr̥garāju gajarāju jyoṃ gahatu hauṃ /  
chonīmeṃ na chāḍyau chapyo chonipako chonā choṭo,  
chonipa chapana bā̃ko buruda bahatu hauṃ //  
  
         10  
  
nipaṭa nidari bole bacana kuṭhārapāni,  
       mānī trāsa aunipani māno maunatā gahī /  
roṣa mākhe lakhanu akani anakhohī bātaiṃ,  
       tulasī binīta bānī bihasi aisī kahī //  
sujasa tihāreṃ bhare bhuana bhr̥gutilaka,  
        pragaṭa pratāpu āpu kahyo so sabai sahī /  
ṭūṭyau so na juraigo sarāsanu mahesajūko,  
        rāvarī pinākameṃ sarīkatā kahā̃ rahī //  
garbhake arbhaka kāṭanakoṃ paṭu dhāra kuṭhāru karāla hai jāko /  
soī hauṃ būjhata rājasabhā 'dhanu ko dalyau' hauṃ dalihau balu tāko //  
laghu ānana uttara deta baḷe larihai marihai karihai kachu sāko /  
goro garūra gumāna bhar yo kahau kausika choṭo-so ḍhoṭo hai kāko //  
  
makhu rākhibeke kāja rājā mere saṃga dae,  
       dale jātudhāna je jitaiyā bibudhesake /  
  
          11  
  
gautamakī tīya tārī, meṭe agha bhūri bhāra,  
       locana-atithi bhae janaka janesake //  
caṃḍa bāhudaṃḍa-bala caṃḍīsa-kodaṃḍu khaṃḍyo  
  
       byāhī jānakī, jīte naresa desa-desake /  
  
sā̃vare-gore sarīra dhīra mahābīra doū,  
nāma rāmu lakhanu kumāra kosalesake //  
kāla karāla nr̥pālanhake dhanubhaṃgu sunai pharasā liẽ dhāe /  
lakkhanu rāmu biloki saprema mahārisateṃ phiri ā̃khi dikhāe //  
dhīrasiromani bīra baḷe binayī bijayī raghunāthu suhāe /  
lāyaka he bhr̥gunāyaku, se dhanu-sāyaka sauṃpi subhāyã sidhāe //  
  
           (iti bālakāṇḍa)  
  
##------------------------------------------------------------##  
  
            ayodhyākāṇḍa  
  
            12  
  
           vana-gamana   
  
kīrake kāgara jyoṃ nr̥pacīra, bibhūṣana uppama aṃgani pāī /  
audha tajī magavāsake rūkha jyoṃ paṃthake sātha jyoṃ loga logāī //  
saṃga subaṃdhu,punīta priyā, mano dharmu kriyā dhari deha suhāī /  
rājivalocana rāmu cale taji bāpako rāju baṭāu kīṃ nāīṃ //  
  
kāgara kīra jyoṃ bhūṣana-cīra sarīru lasyo taji nīru jyoṃ kāī /  
mātu-pitā priya loga sabai sanamāni subhāyã saneha sagāī //  
saṃga subhāmini, bhāi bhalo, dina dvai janu audha hute pahunāī /  
rājivalocana rāmu cale taji bāpako rāju baṭāu kīṃ nāīṃ //  
  
            13  
  
sithila saneha kahaiṃ kausilā sumitrājū soṃ,  
       maiṃ na lakhī sauti, sakhī ! bhaginī jyoṃ seī hai /  
kahai mohi maiyā, kahauṃ-maiṃ na maiyā, bharatakī,  
       balaiyā lehauṃ bhaiyā, terī maiyā kaikeī hai //  
tulasī sarala bhāyã raghurāyã māya mānī,  
        kāya-mana-bānīhū̃ na jānī kai mateī hai /  
bāma bidhi mero sukhu sirisa-sumana-sama,  
         tāko chala-churī koha-kulisa lai ṭeī hai //  
kījai kahā,jījī jū! sumitrā pari pāyã kahai,  
       tulasī sahāvai bidhi, soī sahiyatu hai  
rāvaro subhāū rāmajanma hī teṃ jāniyata,  
       bharatakī mātu ko ki aiso cahiyatu hai //  
jāī rājaghara, byāhi āī rājaghara māhã  
        rāja-pūtu pāehū̃ na sukhu lahiyatu hai /  
deha sudhāgeha, tāhi mr̥gahū̃ malīna kiyo,  
        tāhū para bāhu binu rāhu gahiyatu hai //  
  
  
            14  
  
          guhakā pādaprakṣālana  
  
nāma ajāmila-se khala koṭi apāra nadīṃ bhava būḷhata kāḷhe /  
jo sumireṃ giri meru silākana hota, ajākhura bāridhi bāḷhe //  
tulasī jehi ke pada paṃkaja teṃ pragaṭī taṭinī, jo harai agha gāḷhe /  
te prabhū yā saritā taribe kahũ māgata nāva karāre hvai ṭhāḷhe //  
ehi ghāṭateṃ thorika dūri ahai kaṭi lauṃ jalu thāha dekhāihauṃ jū /  
paraseṃ pagadhūri tarai taranī, gharanī ghara kyoṃ samujhāihauṃ jū //  
tulasī avalaṃbu na aura kachū, larikā kehi bhā̃ti jiāihauṃjū /  
baru mārie mohi, binā paga dhoẽ hauṃ nātha na nāva caḷhāihauṃ jū //  
rāvare doṣu na pāyanako, pagadhūriko bhūri prabhāu mahā hai /  
pāhana teṃ bana-bāhana kāṭhako komala hai, jalu khāi rahā hai  /  
  
              15  
  
pāvana pāya pakhāri kai nāva caḷhāihauṃ, āyasu hota kahā hai /  
tulasī suni kevaṭake bara baina hãse prabhu jānakī ora hahā hai //  
  
pāta bharī saharī, sakala suta bāre-bāre,  
       kevaṭakī jāti, kachu beda na paḷhāihauṃ /  
sabū parivāru mero yāhi lāgi, rājā jū,  
        hauṃ dīna bittahīna, kaiseṃ dūsarī gaḷhāihauṃ //  
gautamakī gharanī jyoṃ taranī taraigī merī,  
        prabhusoṃ niṣādu hvai kai bādu nā baḷhāihauṃ /  
tulasīke īsa rāma, rāvare soṃ sā̃cī kahauṃ,  
        binā paga dhõẽ nātha, nāva nā caḷhāihauṃ //  
jinhako punīta bāri dhāraiṃ sarapai purāri,  
       tripathagāmini jasu beda kahaiṃ gāikai /  
jinhako jogīṃndra munibr̥ṃda deva deha dami,  
        karata bibidha joga-japa manu lāikai //  
  
          16  
  
tulasī jinhakī dhūri parasi ahalyā tarī,  
       gautama sidhāre gr̥ha gauno so levāikai /  
teī pāya pāikai caḷhāi nāva dhoe binu,  
  
       khvaihauṃ na paṭhāvanī kai hvaihauṃ na hãsāi kai //  
prabhurukha pāi kai, bolāi bālaka gharanihi,  
      baṃdi kai carana cahū̃ disi baiṭhe gheri-gheri /  
choṭo-so kaṭhautā bhari āni pānī gaṃgājūko,  
      dhoi pāya pīata punīta bāri pheri-pheri //  
tulasī sarāhaiṃ tāko bhāgu, sānurāga sura  
       baraṣaiṃ sumana, jaya-jaya kahaiṃ ṭeri ṭeri /  
bibidha saneha-sānī bānī asayānī suni,  
        hãsai rāghau jānakī-lakhana tana heri-heri //  
  
           vanake mārgameṃ  
  
purateṃ nikasī raghubīrabadhū dhari dhīra dae magameṃ ḍaga dvai /  
jhalakīṃ bhari bhāla kanīṃ jalakī, puṭa sūkhi gae madhūrādhara vai //  
  
             17  
  
phiri būjhati hai, calano aba ketika, parnakuṭī karihau kite hvai?  
tiyakī lakhi āturatā piyakī ãkhiyā̃ ati cāru calīṃ jala cvai //  
  
jalako gae lakkhanu, haiṃ larikā  
      parikhau, piya! chā̃ha gharīka hvai ṭhāḷhe /  
  
poṃchi paseu bayāri karauṃ,  
      aru pāya pakhārihauṃ bhūbhuri-ḍāḷhe //  
tulasī raghubīra priyāśrama jāni kai  
       baiṭhi bilaṃba lauṃ kaṃṭaka kāḷhe /  
jānakīṃ nāhako nehu lakhyo,  
pulako tanu, bāri bilocana bāḷhe //  
ṭhāḷhe haiṃ navadrumaḍāra gaheṃ,  
      dhanu kā̃dhe dhareṃ , kara sāyaku lai /  
bikaṭī bhr̥kuṭī, baḷarī ãkhiyā̃,  
      anamola kapolana kī chabi hai //  
tulasī asa mūrati ānu hiẽ,  
       jaḍa! ḍāru dhauṃ prāna nichāvari kai /  
  
         18  
  
śrama sīkara sā̃vari deha lasai,  
       mano rāsi mahā tama tārakamai //  
  
jalajanayana ,jalajānana jaṭā hai sira,  
      jaubana-umaṃga aṃga udita udāra haiṃ  
sā̃vare-goreke bīca bhāminī sudāminī-sī,  
       munipaṭa dhāraiṃ, ura phūlanike hāra haiṃ //  
karani sarāsana silīmukha, niṣaṃga kaṭi,  
        ati hī anūpa kāhū bhūpake kumāra haiṃ /  
tulasī biloki kai tilokake tilaka tīni  
         rahe naranāri jyoṃ citere citrasāra haiṃ //  
āgeṃ sohai sā̃varo kũvaru goro pācheṃ-pācheṃ,  
      āche munibeṣa dhareṃ, lājata anaṃga haiṃ /  
bāna bisiṣāsana, basana banahī ke kaṭi  
       kase haiṃ banāi, nīke rājata niṣaṃga haiṃ //  
  
             19  
  
sātha nisināthamukhī pāthanāthanaṃdinī-sī,  
      tulasī bilokeṃ citu lāi leta saṃga haiṃ /  
ānãda umaṃga mana,jaubana-umaṃga tana,  
       rūpakī umaṃga umagata aṃga -aṃga hai //  
sundara badana, sarasīruha suhāe naina,  
      maṃjula prasūna mātheṃ mukuṭa jaṭani ke /  
aṃsani sarāsana,lasata suci sara kara,  
       tūna kaṭi munipaṭa lūṭaka paṭani ke //  
nāri sukumāri saṃga, jāke aṃga ubaṭi kai,  
        bidhi biracaiṃ barūtha bidyutachaṭani ke /  
goreko baranu dekheṃ sono na salono lāge,  
         sā̃vare bilokeṃ garba ghaṭata ghaṭani ke //  
balakala-basana, dhanu-bāna pāni, tūna kaṭi,  
        rūpake nidhāna ghana-dāminī-barana haiṃ /  
tulasī sutīya saṃga ,sahaja suhāe aṃga,  
         navala kãvalahū teṃ komala carana haiṃ //  
  
  
           20  
  
aurai so basaṃtu, aura rati, aurai ratipati,  
       mūrati bilokeṃ tana-manake harana haiṃ /  
tāpasa beṣai banāi pathika patheṃ suhāi,  
       cale lokalocanani suphala karana haiṃ //  
banitā banī syāmala gaurake bīca,  
       bilokahu, rī sakhi! mohi-sī hvai /  
magajogu na komala, kyoṃ calihai,  
       sakucāti mahī padapaṃkaja chvai //  
tulasī suni grāmabadhū bithakīṃ,  
        pulakīṃ tana, au cale locana cvai /  
saba bhā̃ti manohara mohanarūpa  
         anūpa haiṃ bhūpake bālaka dvai //  
sā̃vare-gore salone subhāyã, manoharatā̃ jiti mainu liyo hai /  
bāna-kamāna, niṣaṃga kaseṃ, sira sohaiṃ jaṭā, munibeṣa kiyo hai //  
  
              21  
  
saṃga liẽ bidhubainī badhū, ratiko jehi raṃcaka rupu diyo hai /  
pāyana tau panahīṃ na, payādeṃhi kyoṃ calihaiṃ, sakucāta hiyo hai //  
rānī maiṃ jānī ayānī mahā, pabi-pāhanahū teṃ kaṭhora hiyo hai /  
rājahũ kāju akāju na jānyo, kahyo tiyako jehiṃ kāna kiyo hai //  
aisī manohara mūrati e,bichureṃ kaise prītama logu jiyo hai /  
ā̃khinameṃ sakhi! rākhibe jogu, inhaiṃ kimi kai banabāsu diyo hai //  
sīsa jaṭā, ura- bāhu bisāla, bilocana lāla, tirīchī sī bhauhaiṃ /  
tūna sarāsana-bāna dhareṃ tulasī bana-māragameṃ suṭhi sohaiṃ //  
sādara bārahiṃ bāra subhāyã citai tumha tyoṃ hamaro,manu mohaiṃ /  
pū̃chata grāmabadhū siya soṃ, kahau, sā̃vare-se sakhi! rāvare ko haiṃ //  
suni suṃdara baina sudhārasa-sāne sayānī haiṃ jānakīṃ jānī bhalī /  
tirache kari naina, dai saina tinhaiṃ samujhāi kachū musukāi calī //  
  
             22  
  
tulasī tehi ausara sohaiṃ sabai avalokati locanalāhu alīṃ /  
anurāga-taḷāgameṃ bhānu udaiṃ bigasī mano maṃjula kaṃjakalīṃ  
  
dhari dhīra kahaiṃ, calu,dekhia jāi, jahā̃ sajanī! rajanī rahihaiṃ /  
kahihai jagu poca, na socu kachū, phalu locana āpana tau lahihaiṃ  
  
sukhu pāihaiṃ kāna suneṃ batiyā̃ kala, āpusameṃ kachu pai kahihaiṃ /  
tulasī ati prema lagīṃ palakaiṃ, pulakīṃ lakhī rāmu hie mahi haiṃ //  
pada komala, syāmala-gaura kalevara rājata koṭi manoja lajāẽ /  
kara bāna-sarāsana, sīsa jaṭā, sarasīruha-locana sona suhāẽ //  
jinha dekhe sakhī! satibhāyahu teṃ tulasī tinha tau mana pheri na pāe /  
ehiṃ māraga āju kisora badhū bidhubainī sameta subhāyã sidhāe //  
  
              23  
  
mukhapaṃkaja, kaṃjabilocana maṃju, manija-sarāsana-sī banī bhauhaiṃ /  
kamanīya kalevara komala syāmala-gaura kisora, jaṭā sira sohaiṃ //  
tulasī kaṭi tūna, dhareṃ dhanu bāna, acānaka diṣṭi parī tirachauhaiṃ /  
kehi bhā̃ti kahauṃ sajanī! tohi soṃ mr̥du mūrati dvai nivasīṃ mana mohaiṃ //  
             vanameṃ  
prema soṃ pīcheṃ tirīcheṃ prayāhi citai citu dai cale lai citu coraiṃ /  
syāma sarīra paseu lasai hulasai 'tulasī' chabi so mana moraiṃ //  
locana lola, valai bhr̥kuṭī kala kāma kamānahu so tr̥nu torai /  
rājata rāmu kuraṃgake saṃga niṣaṃgu kase dhanusoṃ saru joraiṃ //  
sara cārika cāru banāi kaseṃ kaṭi, pāni sarāsanu sāyaku lai /  
bana khelata rāmu phiraiṃ mr̥gayā, 'tulasī' chabi so baranai kimi kai //  
avaloki alaukika rūpu mr̥gīṃ mr̥ga cauṃki cakaiṃ, catavaiṃ citu dai /  
na ḍagaiṃ, na bhagaiṃ jiyã jāni silīmukha paṃca dharaiṃ rati nāyaku hai //  
  
              24  
  
biṃdhike bāsī udāsī tapī bratadhārī mahā binu nāri dukhāre /  
gautamatīya tarī 'tulasī' so kathā suni bhe munibr̥ṃda sukhāre //  
hvaihaiṃ silā saba caṃdamukhīṃ paraseṃ pada maṃjula kaṃja tihāre /  
kīnhī bhalī raghunāyakaju! karunā kari kānanako pagu dhāre //  
  
          (iti ayodhyākāṇḍa)  
  
##------------------------------------------------------------##       
  
           araṇyakāṇḍa  
  
           mārīcānudhāvana  
  
paṃcavaṭīṃ bara parnakuṭī tara baiṭhe haiṃ rāmu subhāyã suhāe /  
sohai priyā, priya baṃdhu lasai, 'tulasī' saba aṃga ghane chabi chāe //  
dekhi mr̥gā mr̥ganainī kahe priya baina ,te prītamake mana bhāe /  
hemakuraṃgake saṃga sarāsanu sāyaku lai raghunāyaku dhāe //  
  
           (iti araṇyakāṇḍa)  
##------------------------------------------------------------##...   
  
             25  
  
           kiṣkiṇdhākāṇḍa  
  
           samudrollaṅghana  
  
jaba aṅgadādinakī mati-gati maṃda bhaī,  
      pavanake pūtako na kūdibeko palu go /  
sāhasī hvai sailapara sahasā sakeli āi,  
  
       citavata cahū̃ ora, aurani ko kalu go //  
'tulasī' rasātalako nikasi salilu āyo,  
       kolu kalamalyo, ahi-kamaṭhako balu go /  
cārihū caranake capeṭa cā̃pẽ cipiṭi go,  
        ucakeṃ ucaki cāri aṃgula acalu go //  
  
          (iti kiṣkindhākāṇḍa)  
##------------------------------------------------------------##  
  
             26  
  
            sundarakāṇḍa  
  
            aśokavana  
  
bāsava-baruna bidhi-banateṃ suhāvano,  
       dasānanako kānanu basaṃtako siṃgāru so /  
samaya purāne pāta parata, ḍarata bātu,  
        pālata lālata rati-mārako bihāru so //  
dekheṃ bara bāpikā taḷāga bāgako banāu,  
        rāgabasa bho birāgī pavanakumāru so /  
sīyakī dasā bilokhi biṭapa asoka tara,  
         'tulasī' bilokyo so tiloka-soka-sāru so //  
mālī meghamāla, banapāla bikarāla bhaṭa,  
      nīkeṃ saba kāla sīṃcaiṃ sudhāsāra nīrake /  
meghanāda teṃ dulāro, prāna teṃ piyāro bāgu,  
      ati anurāgu jiyã jātudhāna dhīra keṃ //  
'tulasī' so jāni-suni, sīyako darasu pāi,  
       paiṭho bāṭikā̃ bajāi bala raghubīra keṃ /  
bidyamāna dekhata dasānanako kānanu so  
        tahasa-nahasa kiyo sāhasī samīra keṃ //  
  
            27  
  
           laṃkādahana  
  
basana baṭori bori-bori tela tamīcara,  
       khori- khori dhāi āi bā̃dhata lãgūra haiṃ /  
taiso kapi kautukī derāta ḍhīle gāta kai-kai,  
        lātake aghāta sahai, jīmeṃ kahai, kūra haiṃ //  
bāla kilakārī kai-kai, tārī dai-dai gārī deta,  
        pācheṃ lāge, bājata nisāna ḍhola tūra haiṃ /  
bāladhī baḷhana lāgī, ṭhaura- ṭhaura dīnhī āgī,  
         biṃdhikī davāri kaidhauṃ koṭisata sūra haiṃ //  
lāi- lāi āgi bhāge bālajāla jahā̃ tahā̃,  
       laghu hvai nibuka giri meruteṃ bisāla bho /  
kautukī kapīsu kūdi kanaka-kãgūrā̃ caḍhyo,  
       rāvana-bhavana caḷhi ṭhāḷho tehi kāla bho //  
'tulasī' virājyo byoma bāladhī pasāri bhārī,  
        dekheṃ haharāta bhaṭa, kālu so karāla bho /  
  
           28  
  
tejako nidhānu māno koṭika kr̥sānu-bhānu,  
         nakha bikarāla, mukhu teso risa lāla bho //  
  
           28  
  
bāladhī bisāla bikarāla, jvālajāla māno  
      laṃka līlibeko kāla rasanā pasārī hai /  
kaidhauṃ byomabīthikā bhare haiṃ bhūri dhūmaketu,  
      bīrarasa bīra taravāri so ughārī hai  //  
'tulasī' suresa-cāpu, kaidhauṃ dāmini-kalāpu,  
       kaidhauṃ calī meru teṃ kr̥sānu-sari bhārī hai /  
dekheṃ jātudhāna-jātudhānīṃ akulānī kahaiṃ,  
        kānanu ujār yo, aba nagarū prajārihai //  
jahā̃-tahā̃ bubuka biloki bubukārī deta,  
      jarata niketa, dhāvau, dhāvau lāgī āgi re /  
kahā̃ tātu-mātu, bhrāta-bhaginī, bhāminī-bhābhī,  
       ḍhoṭhā choṭe choharā abhāge bhoṃḍe bhāgi re //  
  
          29  
  
hāthī chorau, ghorā chorau, mahiṣa-br̥ṣabha chorau,  
       cherī chorau, so vaiso jagāvai, jāgi, jāgi re /  
'tulasī' biloki akulānī jātudhānīṃ kahaiṃ,  
        bāra-bāra kahyauṃ, piya! kapisoṃ na lāgi re //  
dekhi jvālājālu, hāhākāru dasakaṃdha suni,  
  
       kahyo,dharo, dharo, dhāe bīra balavāna haiṃ /  
liẽ sūla-sela, pāsa-parigha, pracaṃḍa daṃḍa,  
       bhājana sanīra, dhīra dhareṃ dhanu-bāna haiṃ //  
'tulasī' samidha sauṃja, laṃka jagyakuṃḍu lakhi,  
       jātudhānapuṃgīphala java tila dhāna haiṃ /  
sravā so lãgūla, balamūla pratikūla habi,  
       svāhā mahā hā̃ki hā̃ki hunaiṃ hanumāna haiṃ //  
  
gājyo kapi gāja jyauṃ, birājyo jvālajālajuta,  
       bhāje bīra dhīra , akulāi uṭhyo rāvano /  
dhāvau, dhāvau, dharau, suni dhāe jātudhāna dhāri,  
       bāridhārā uladai jaladu jauna sāvano //  
  
           30  
  
lapaṭa- jhapaṭa jhaharāne, haharāne bāta,  
      bhaharāne bhaṭa, par yo prabala parāvano /  
ḍhakani ḍhakeli, peli saciva cale lai ṭheli,  
       nātha! na calaigo balu, analu bhayāvano //  
baḷo bikarāla beṣu dekhi, suni siṃghanādu,  
      uṭhyo meghanādu, sabiṣāda kahai rāvano /  
bega jityo mārutu,pratāpa mārataṃḍa koṭi,  
       kālaū karālatā̃, baḷāīṃ jityo bāvano //  
'tulasī' sayāne jātudhāna pachitāne kahaiṃ,  
        jāko aiso dūtu, so to sāhebu abai āvano /  
kāheko kusala roṣeṃ rāma bāmadevahū kī,  
         biṣama balīsoṃ bādi bairako baḷhāvano //  
pānī! pānī! pānī! saba rāni akulānī kahaiṃ,  
       jāti haiṃ parānī,gati jānī gajacāli hai /  
  
           31  
  
basana bisāraiṃ, manibhūṣana sãbhārata na,  
      ānana sukhāne, kahaiṃ, kyoṃhū koū pālihai //  
'tulasī' mãdovai mīji hātha, dhuni mātha kahai,  
       kāhū̃ kāna kiyo na, maiṃ kahyo keto kāli hai /  
bāpureṃ bibhīṣana pukāri bāra-bāra kahyo,  
        bānaru baḷī balāi ghane ghara ghālihai //  
kānanu ujār yo to ujār yo, na bigār yo kachu,  
       bānaru becāro bā̃dhi ānyo haṭhi hārasoṃ /  
nipaṭa niḍara dekhi kāhū na lakhyo biseṣi ,  
        dīnho nā chaḷāi kahi kulake kuṭhārasoṃ //  
choṭe au baḷere mere pūtaū anere saba,  
         sā̃pani soṃ khelaiṃ, melaiṃ gare churādhāra soṃ /  
'tulasī' mãdovai roi-roi kai bigove āpu,  
          bāra-bāra kahyo maiṃ pukāri dāḷhījārasoṃ //  
  
            32  
  
rānīṃ akulānī saba ḍāḷhata parānī jāhiṃ,  
  
      sakaiṃ na biloki beṣu kesarīkumārako /  
mīji-mīji hātha, dhunai mātha dasamātha-tiya,  
      "tulasī' tilau na bhayo bāhera agārako //  
sabu asabābu ḍāḷho, maiṃ na kāḷho, taiṃ na kāḷho,  
       jiyakī parī, sãbhārai sahana-bhãḍāra ko /  
khījhati mãdovai sabiṣāda dekhi meghanādu,  
        bayo luniyata saba yāhī dāḷhījārako //  
rāvana kī rānīṃ bilakhānī kahai jātudhānīṃ,  
      hāhā! koū kahe bīsabāhu dasamāthasoṃ /  
kāhe meghanāda! kāhe,kāhe re mahodara! tū̃  
       dhīraju na deta, lāi leta kyoṃ na hāthasoṃ //  
kāhe atikāya! kāhe, kāhe re akaṃpana!  
       abhāge tīya tyāge bhoṃḷe bhāge jāta sātha soṃ /  
'tulasī' baḷhāī bādi sālateṃ bisāla bāhaiṃ,  
        yāhīṃ bala bāliso birodhu raghunāthasoṃ //         
  
            33  
  
hāṭa-bāṭa,koṭa-koṭa, aṭani, agāra,pauri,  
      khori-khori dauri-dauri dīnhī ati āgi hai /  
ārata pukārata, sãbhārata na koū kāhū,  
       byākula jahā̃ so tahā̃ loka cale bhāgi haiṃ  
bāladhī phirāvai, bāra-bāra jhaharāvai, jharaiṃ  
       bũdiyā-sī laṃka paghilāi pāga pāgihai /  
'tulasī' biloki akulānī jātudhānīṃ kahaiṃ,  
        citrahū ke kapi soṃ nisācaru na lāgihai //  
lagī, lāgī āgi, bhāgi-bhāgi cale jahā̃ -jahā̃,  
      dhīyako na māya, bāpa pūta na sãbhārahīṃ /  
chūṭe bāra,basana ughāre, dhūma-dhuṃdha aṃdha,  
       kahaiṃ bāre-būḷhe 'bāri',bāri' bāra bārahīṃ //  
haya hihināta, bhāge jāta ghaharāta gaja,  
       bhārī bhīra ṭheli-peli rauṃdi-khauṃdi ḍārahīṃ /  
nāma,lai cilāta, bilalāta, akulāta ati,  
        'tāta tāta! tauṃsiata, jhauṃsiata, jhārahīṃ //  
  
           34  
  
lapaṭa karāla jvālajālamāla dahū̃ disi,  
      dhūma akulāne, pahicānai kauna kāhi re /  
pānīko lalāta bilalāta, jare gāta jāta  
      pare pāimāla jāta 'bhrāta! tū̃ nibāhi re //  
priyā tū̃ parāhi, nātha! nātha!tū parāhi, bāpa !  
  
       bāpa tū̃ parāhi, pūta! pūta! tū̃ parāhi re' //  
'tulasī' bilokī loga byākula behāla kahaiṃ,  
        lehi dasasīsa aba bīsa cakha cāhi re //  
bīthikā-bajāra prati,aṭani agāra prati,  
      pavari-pagāra prati bānaru bilokie /  
adha-ūrdha bānara, bidasi-disi bānaru hai,  
       māno rahyo hai bhari bānaru tilokiẽ //  
mū̃daiṃ ā̃khi hiyameṃ,ughāreṃ ā̃khi āgeṃ ṭhāḷho,  
       dhāi jāi jahā̃-tahā̃, aura koū kokie /  
lehu, aba lehu taba koū na sikhābo māno,  
        soī satarāi jāi jāhi-jāhi rokie //  
  
           35  
  
eka karaiṃ dhauṃja, eka kahaiṃ,kāḍhau sauṃja, eka  
      auṃji, pānī pīkai kahaiṃ, banata na āvanano /  
eka pare gāḷhe eka ḍāḷhata hīṃ kāḷhe, eka  
       dekhata haiṃ ṭhāḷhe, kahaiṃ, pāvaku bhayāvano //  
'tulasī' kahata eka 'nīkeṃ hātha lāe kapi,  
       ajahū̃ na chāḷai bālu gālako bajāvano' /  
'dhāo re,bujhāo re', ki bāvare hau rāvare,yā  
        aurai āgi lāgī na bujhāvai siṃdhu sāvano' //  
kopi dasakaṃdha taba pralaya payoda bole,  
 rāvana-rajāi dhāe āi jūtha jori kai /  
kahyo laṃkapati laṃka barata, butāo begi,  
      bānaru bahāi mārau mahābīra bori kai //  
'bhaleṃ nātha!' nāi mātha cale pāthapradanātha,  
       baraṣaiṃ musaladhāra bāra-bāra ghori kai /  
jīvanateṃ jāgī āgī, capari caugunī lāgī  
'tulasī' bhabhari megha bhāge mukhu mori kai  
  
          36  
  
ihā̃ jvāla jare jāta, uhā̃ glāni gare gāta,  
      sūkhe sakucāta saba kahata pukāra hai //  
'juga ṣaṭa bhānu dekhe pralayakr̥sānu dekhe,  
       seṣa-mukha-anala biloke bāra-bāra haiṃ //  
'tulasī'sunyo na kāna salilu sarpī-samāna,  
       ati aciriju kiyo kesarīkumāra hai|   
bārida bacana suni dhune sīsa sacivanha,  
        kahaiṃ dasasīsa! 'īsa-bāmatā-bikāra haiṃ'  
'pāvaku, pavanu, pānī, bhānu,himavānu, jamu,  
      kālu, lokapāla mere ḍara ḍāvā̃ḍola haiṃ /  
sāhebu mahesu sadā saṃkita ramesu mohiṃ  
       mahātapa sāhasa biraṃci līnheṃ mola haiṃ //  
'tulasī' tiloka āju dūjo na birājai rāju,  
        bāje-bāje rājanike beṭā-beṭī ola haiṃ /  
ko hai īsa nāmako, jo bāma hota mohūse ko,  
        mālavāna! rāvareke bāvare-se bola haiṃ' //  
  
           37  
  
bhūmi bhūmipāla, byālapālaka patāla, nāka-  
      pāla, lokapāla jete, subhaṭa-samāju hai /  
kahai mālavāna,jātudhānapati ! rāvare ko  
      manahū̃ akāju ānai, aiso kauna āju hai //  
rāmakohu pāvaku, samīru siya-svāsu, kīsu,  
       īsa-bāmatā biloku, bānarako byāju hai /  
jārata pacāri pheri-pheri so nisaṃka laṃka,  
        jahā̃ bā̃ko bīru toso sūra-siratāju hai //  
pāna-pakavāna bidhi nānā ke, sãdhāno, sīdho,  
       bibidha bidhāna dhāna barata bakhārahīṃ /  
kanakakirīṭa koṭi palãga, peṭāre, pīṭha  
        kāḷhata kahāra saba jare bhare bhārahīṃ //  
prabala anala bāḷhe jahā̃ kāḷhe tahā̃ ḍāḷhe,  
        jhapaṭa-lapaṭa bare bhavana-bhãḍārahīṃ /  
  
             38  
  
'tulasi' agāru na pagāru na bajāru bacyo,  
         hāthī hathasāra jare ghore ghorasārahīṃ //  
  
hāṭa-bāṭa hāṭaku pighali calo ghī-so ghano,  
      kanaka-karāhī laṃka talaphati tāyasoṃ //  
nānāpakavāna jātudhāna balavāna saba  
       pāgi pāgi ḍherī kīnhī bhalībhā̃ti bhāyasoṃ //  
pāhune kr̥sānu pavamānasoṃ paroso, hanumāna  
       sanamāni kai jeṃvāe cita-cāyasoṃ /  
'tulasī' nihāri arināri dai-dai gāri kahaiṃ  
        bāvareṃ surāri bairu kīnhau rāmarāyasoṃ //  
rāvana so rājarogu bāḷhata birāṭa-ura,  
      dinu-dinu bikala, sakala sukha rā̃ka so /  
nānā upacāra kari hāre sura, sidhda,muni,  
       hota na bisoka, auta pāvai na manāka so //  
rāmakī rajāiteṃ rasāinī samīrasūnu  
        utari payodhi pāra sodhi saravāka so /  
  
          39  
  
jātudhāna-buṭa puṭapāka laṃka-jātarūpa-  
         ratana jatana jāri kiyo hai mr̥gāṃka-so //  
  
           sītājīse bidāī  
  
jāri-bāri, kai bidhūma, bāridhi butāi lūma,  
      nāi mātho pagani, bho ṭhāḷho kara jori kai /  
mātu! kr̥pā kīje, sahidāni dījai, suni sīya  
       dīnhī hai asīsa cāru cūḍāmani chori kai //  
kahā kahauṃ tāta! dekhe jāta jyauṃ bihāta dina,  
        baḷī avalaṃba hī,so cale tumha tori kai /  
'tulasī' sanīra naina, nehaso sithila baina,  
        bikala biloki kapi kahata nihori kai //  
'divasa cha-sāta jāta jānibe na, mātu! dharu  
      dhīra, ari-aṃtakī avadhi rahi thorikai /  
  
            40  
  
bāridhi bãdhāi setu aihaiṃ bhānukulaketu  
      sānuja kusala kapikaṭaku baṭori kai' //  
bacana binīta kahi, sītāko prabodhu kari,  
      'tulasī' trikūṭa caḷhi kahata ḍaphori kai /  
jai jai jānakīsa dasasīsa-kari-kesarī'  
       kapīsu kūdyo bāta-ghāta udadhi halori kai //  
sāhasī samīrasūnu nīranidhi laṃghi lakhi  
      laṃka sidhdapīṭhu nisi jāgo hai masānu so /  
'tulasī' biloki mahāsāhasu prasaṇna bhaī  
       debī sīya-sārikhī, diyo hai baradānu so //  
bāṭikā ujāri, achadhāri māri, jāri gaḷhu,  
        bhānukulabhānuko pratāpabhānu-bhānu-so /  
karata bisoka loka-kokanada, koka kapi,  
        kahai jāmavaṃta, āyo, āyo hanumāna so //  
  
             41  
  
gagana nihāri, kilakārī bhārī suni,  
      hanumāna pahicāni bhae sānãda saceta haiṃ  
būḷata jahāja bacyo pathikasamāju, māno  
       āju jāe jāni saba aṃkamāla deta haiṃ //  
jai jai jānakīsa, jai jai lakhana-kapīsa' kahi,  
        kūdaiṃ kapi kautukī naṭata reta- reta haiṃ /  
aṃgadu mayaṃdu nalu nīla balasīla mahā  
          bāladhī phirāvaiṃ,mukha nānā gati leta haiṃ //  
āyo hanumānu, prānahetu aṃkamāla deta,  
      leta pagadhūri eka, cūmata lãgūla haiṃ /  
eka būjhaiṃ bāra-bāra sīya-samācāra, kahaiṃ  
      pavanakumāru, bho bigataśrama-sūla haiṃ //  
eka bhūkhe jāni, āgeṃ ānaiṃ kaṃda-mūla-phala,  
       eka pūjaiṃ bāhu balamūla tori phūla haiṃ /  
eka kahaiṃ'tulasī' sakala sidhi tākeṃ, jākeṃ  
       kr̥pā-pāthanāta sītānāthu sānukūla haiṃ //  
  
          42  
  
sīyako sanehu, sīlu, kathā tathā laṃkākī  
      kahata cale cāyasoṃ, sirāno pathu chanameṃ /  
kahyo jubarāja boli bānarasamāju, āju  
       khāhu phala, suni peli paiṭhe madhubanameṃ /  
māre bāgavāna, te pukārata devāna ge,  
       ' ujāre bāga aṃgada' dekhāe ghāya tanameṃ /  
kahai kapirāju, kari kāju āe kīsa, tula-  
        sīsakī sapatha kahāmodu mere manameṃ //  
         bhagavān rāmakī udāratā  
nagaru kuberako sumerukī barābarī ,  
      biraṃci-budhdiko bilāsu laṃka niramāna bho /  
īsahi caḷhāi sīsa bīsabāhu bīra tahā̃,  
       rāvanu so rājā raja-tejako nidhānu bho //  
'tulasī' tilokakī samr̥dhdi, sauṃja, saṃpadā  
        sakeli cāki rākhī, rāsi, jā̃garu jahānu bho /  
tīsareṃ upāsa banabāsa siṃdhu pāsa so  
         samāju mahārājajū ko eka dina dānu bho  
  
           (iti sundarakāṇḍa)  
##------------------------------------------------------------##  
  
           laṃkākāṇḍa  
  
          rākṣasoṃkī cintā  
  
baḷe bikarāla bhālu-bānara bisāla baḷe,  
  
      'tulasī' baḷe pahāra lai payodhi topihaiṃ /  
prabala pracaṃḍa baribaṃḍa bāhudaṃḍa khaṃḍi  
       maṃḍi medinīko maṃḍalīka-līka lopihaiṃ //  
laṃkadāhu dekheṃ na uchāhu rahyo kāhuna ko,  
        kahaiṃ saba saciva pukāri pā̃va ropihaiṃ /  
bā̃cihai na pāchaiṃ tipurārihū murārihū ke,  
        ko hai rana rāriko jauṃ kosalesa kopihaiṃ //  
  
             44  
  
         trijaṭākā āśvāsana  
  
trijaṭā kahati bāra-bāra tulasīsvarīsoṃ,  
      'rāghau bāna ekahīṃ samudra sātau soṣihaiṃ /  
sakula sãghāri jātudhāna-dhāri jambukādi,  
        joginī-jamāti kālikākalāpa toṣihaiṃ //  
rāju de nevājihaiṃ bajāi kai bibhīṣanai,  
         bajaiṃge byoma bājane bibudha prema poṣihaiṃ //  
kauna dasakaṃdhu, kauna meghanādu bāpuro,  
         ko kuṃbhakarnu kīṭu, jaba rāmu rana roṣihaiṃ //  
binaya-saneha soṃ kahati sīya trijaṭāsoṃ,  
       pāe kachu samācāra ārajasuvanake /  
pāe jū, bãdhāyo setu utare bhānukulaketu,  
        āe dekhi-dekhi dūta dāruna duvanake //  
badana malīna, balahīna, dīna dekhi, māno  
         miṭai ghaṭai tamīcara-timira bhuvanake /  
lokapati-koka-soka mū̃de kapi-kokanada,  
          daṃḍa dvai rahe haiṃ raghu-āditi-uvanake //  
  
           45  
  
          jhūlanā  
  
subhuju mārīcu kharu trisaru dūṣanu bāli,  
       dalata jehiṃ dūsaro saru na sā̃dhyo /  
āni parabāma bidhi bāma tehi rāmasoṃ,  
       sakata saṃgrāmu dasakaṃdhu kā̃dhyo //  
samujhi tulasīsa-kapi-karma ghara- ghara ghairu,  
        bikala suni sakala pāthodhi bā̃dhyo /  
basata gaḷha baṃka, laṃkesanāyaka achata,  
         laṃka nahiṃ khāta kou bhāta rā̃dhyo //  
'bisvajayī' bhr̥gunāyaka-se binu hātha bhae hani hātha hajārī /  
bātula mātulakī na sunī sikha kā 'tulasī' kapi laṃka na jārī //  
ajahū̃ tau bhalo raghunātha mileṃ, phiri būjhahai, ko gaja,kauna gajārī /  
kīrti baḷo, karatūti baḷo, jana-bāta baḷo, so baḷoī bajārī //  
  
            46  
  
  
jaba pāhana bhe banabāhana-se utare banarā, 'jaya rāma' raḍhaiṃ /  
'tulasī' liẽ saila-silā saba sohata, ḍasāgaru jyoṃ bala bāri baḷhai /  
kari kopu karaiṃ raghubīrako āyasu,kautuka hīṃ gaḷha kūdi caḷhai /  
caturaṃga camū palameṃ dali kai rana rāvana-rāḷha-suhāḷa gaḷhai  //  
bipula bisāla bikarāla kapi-bhālu, māno  
      kālu bahu beṣa dhareṃ, dhāe kiẽ karaṣā  /  
lie silā-saila,sāla,tāla au tamāla tori  
       topaiṃ toyanidhi, surako samāju haraṣā //  
ḍage digakuṃjara kamaṭhu kolu kalamale,  
        ḍole dharādhara dhāri, dharādharu dharaṣā /  
'tulasī'tamaki calaiṃ, rāghaukī sapatha karaiṃ,  
  
         ko karai aṭaka kapikaṭaka amaraṣā //  
  
           47  
  
āe suku, sāranu, bolāe te kahana lāge,  
  
      pulaka sarīra senā karata phahama hīṃ /  
'mahābalī bānara bisāla bhālu kāla-se  
       karāla haiṃ, rahaiṃ kahā̃, samāhiṃge kahā̃ mahī' //  
 hãsyo dasakaṃdhu raghunāthako pratāpa suni,  
        'tulasī' durāve mukhu, sūkhata sahama hīṃ /  
rāmake birodheṃ buro bidhi-hari-harahū ko,  
         sabako bhalo hai rājā rāmake rahama hīṃ //  
          aṃgadajīkā dūtatva  
'āyo! āyo! āyo soī bānara bahori!'bhayo  
      soru cahũ ora laṃkā̃ āẽ jubarājakeṃ /  
eka kāḷhaiṃ sauṃja, eka dhauṃja karaiṃ, 'kahā hvaihai,  
      poca bhaī,'mahāsocu subhaṭasamājakeṃ //  
gājyo kapirāju raghurājakī sapatha kari,  
       mū̃de kāna jātudhāna māno gājeṃ gājakeṃ /  
  
           48  
  
sahami sukhāta bātajātakī surati kari,  
        lavā jyoṃ lukāta, tulasī jhapeṭeṃ bājakeṃ //  
  
tulasīsa bala raghubīrajū keṃ bālisutu  
       vāhi na ganata, bāta kahata karerī-sī /  
bakasīsa īsajū kī khīsa hota dekhiata,  
        risa kāheṃ lāgati, kahata hauṃ maiṃ tarī-sī //  
caḷhi gaḷha-maḷha dr̥ḷha,koṭakeṃ kãgūreṃ, kopi  
        neku dhakā dehaiṃ,ḷhaihaiṃ ḍhelanakī ḷherī-sī /  
sunu dasamātha !nātha-ṇātake hamāre kapi  
         hātha laṃkā lāihaiṃ tau rahegī hatherī-sī //  
'dūṣanu, birādhu,kharu, trisarā, kabaṃdhu badhe  
       tālaū bisāla bedhe, kautuka hai kāliko /  
ekahi bisiṣa basa bhayo bīra bā̃kuro so,  
        tohū hai bidita balu mahābalī bāliko //  
  
            49  
  
'tulasī' kahata hita mānato na neku saṃka,  
       mero kahā jaihai, phalu paihai tū kucāliko /  
bīra-kari-kesarī kuṭhārapāni mānī hāri,  
       terī kahā calī, biḷa! tose ganai ghāli ko //  
tosoṃ kahauṃ dasakaṃdhara re,raghunātha birodhu na kījie baure /  
bāli balī, kharu, dūṣana aura aneka gire je-je bhītimeṃ daure //  
aisia hāla bhaī tohi dhauṃ,na tu lai milu sīya cahai sukhu jauṃ re /  
rāmakeṃ roṣa na rākhi sakaiṃ tulasī bidhi, śrīpati,saṃkaru sau re //  
tū̃ rajanīcaranātha mahā, raghunāthake sevakako janu hauṃ hauṃ /  
balavāna hai svānu galīṃ apanīṃ, tohi lāja na gālu bajāvata sauhauṃ /  
bīsa bhujā, dasa sīsa harauṃ, na ḍarauṃ, prabhu-āyasu-bhaṃga teṃ jauṃ hauṃ /  
khetameṃ kehari jyoṃ gajarāja dalauṃ dala, bāliko bālaku tauṃ hauṃ //  
  
             50  
  
kosalarājake kāja hauṃ āju trikūṭu upāri, lai bāridhi borauṃ /  
mahābhujadaṃḍa dvai aṃḍakaṭāha capeṭakīṃ coṭa caṭāka dai phorauṃ //  
āyasu bhaṃgateṃ jauṃ na ḍarauṃ, saba mīji sabhāsada śronita ghorauṃ /  
bāliko bālaku jauṃ, 'tulasī' dasahū mukhake ranameṃ rada torauṃ  
ati kopasoṃ ropyo hai pāu sabhā̃, saba laṃka sasaṃkita, soru macā /  
tamake ghananāda-se bīra pracāri kai, hāri nisācara-sainu pacā //  
na ṭarai pagu meruhu teṃ garu bho, so mano mahi saṃga biraṃci racā /  
'tulasī' saba sūra sarāhata haiṃ, jagameṃ balasāli hai bāli-bacā //  
ropyo pāu paija kai, bicāri raghubīra balu  
      lāge bhaṭa samiṭi, na neku ṭasakatu hai //  
tajyo dhīru-dharanīṃ,dharanīdhara dhasakata,  
       dharādharu dhīra bhāru sahi na sakatu hai //  
mahābalī bālikeṃ dabata kalakati bhūmi,  
        'tulasī' uchali siṃdhu, meru masakatu hai /  
  
             51  
  
kamaṭha kaṭhina pīṭhi ghaṭṭhā par yo maṃdarako,  
         āyo soī kāma, pai karejo kasakatu hai //  
  
         rāvaṇa aura mandodarī  
  
          jhūlanā  
  
kanakagirisr̥ṃga caḷhi dekhi markaṭakaṭaku,  
      badata maṃdodarī parama bhītā /  
sahasabhuja-mattagajarāja-ranakesarī  
        parasudhara garbu jehi dekhi bītā //  
dāsa tulasī samarasūra kosaladhanī,  
        khyāla hīṃ bāli balasāli jītā /  
re kaṃta ! tr̥na daṃta gahi 'sarana śrīrāmu' kahi,  
         ajahũ ehi bhā̃ti lai sauṃpu sītā //  
re nīca! mārīcu bicalāi, hati tāḷakā,  
      bhaṃji sivacāpu sukhu sabahi dīnhyo /  
sahasa dasacāri khala sahita khara-dūṣanahi,  
       paiṭhai jamadhāma, taiṃ ta_u na cīnhyo //  
  
         52  
  
maiṃ jo kahauṃ, kaṃta! sunu maṃtu bhagavaṃtasoṃ  
      bimukha hvai bāli phalu kauna līnhyo /  
bīsa bhūja, dasa sīsa khīsa gae tabahiṃ jaba,  
       īsa ke īsasoṃ bairu kīnhyo //  
bāli dali, kālhi jalajāna pāṣāna kiye,  
      kaṃta ! bhagavaṃtu taiṃ ta_u na cīnheṃ /  
bipula bikarāla bhaṭa bhālu-kapi kāla -se,  
       saṃga taru tuṃga girisr̥ṃga līnheṃ //  
  
āigo kosalādhīsu tulasīsa jeṃhi  
        chatra misa mauli dasa dūri kīnheṃ /  
īsa bakasīsa jani khīsa karu, īsa! sunu,  
        ajahũ kulakusala baidehi dīnheṃ //  
sainake kapina ko ko ganai, arbude  
      mahābalabīra hanumāna jānī /  
bhūlihai dasa disā, sīsa puni ḍolihaiṃ,  
       kopi raghunāthu jaba bāna tānī //  
  
          53  
  
bālihū̃ garbu jiya māhiṃ aiso kiyo,  
      māri dahapaṭa diyo jamakī ghānīṃ /  
kahati maṃdodarī, sunahi rāvana! mato,  
        baigi lai dehi baidehi rānī //  
gahanu ujjāri,puru jāri,sutu māri tava,  
      kusala go kīsu bara bairi jāko /  
dūsaro dūtū panu ropi kopeu sabhā̃,  
      kharba kiyo sarbako, garbu thāko //  
dāsu tulasī sabhaya badata mayanaṃdinī,  
       maṃdamati kaṃta, sunu maṃtu mhāko /  
taulau milu begi, nahi jauṃlauṃ rana roṣa bhayo  
       dāsarathi bīra birudaita bā̃ko //  
kānanu ujāri, acchu māri, dhāri dhūri kīnhīṃ,  
      nagaru pracār yo, so bilokyo balu kīsako /  
tumhaiṃ bidyamāna jātudhānamaṃḍalīmeṃ kapi  
       kopi ropyo pāu,so prabhāu tulasīsako //  
kaṃta ! sunu maṃtu kula-aṃtu kiẽ aṃta hāni,  
hāto kījai hīyateṃ bharoso bhuja bīsako /  
  
          54  
  
taulauṃ milu begi jaulauṃ cāpu na caḷhāyo rāma,  
      roṣi bānu kāḍhyo na dalaiyā dasasīsako //  
'pavanako pūtu dekhyo dūtu bīra bā̃kuro,jo  
      baṃka gaḷha laṃka-so ḍhakā̃ ḍhakeli ḍhāhigo /  
bāli balasāliko so kālhi dāpu dali kopi,  
       ropyo pāu capari, camuko cāu cāhigo //  
soī raghunātha kapi sātha pāthanāthu bā̃dhi,  
       āyo nātha! bhāge teṃ khiriri kheha khāhigo /  
'tulasī' garabu taji milibeko sāju saji,  
        dehi siya, na tau piya! pāimāla jāhigo //  
  
 udadhi apāra utarata nahiṃ lāgī bāra  
      kesarīkumāru so adaṃḍa-kaiso ḍā̃ḷigo  
bāṭikā ujāri, acchu, racchakani māri bhaṭa  
       bhārī bhārī rāureke cāura-se kā̃ḷigo //  
  
  
           55  
  
'tulasī' tihāreṃ bidyamāna jubarāja āju  
       kopi pāu ropi, saba chūche kai kai chā̃ḷigo /  
kahekī na lāja, piya! ājahū̃ na piya āe bāja,  
       sahita samāja gaḷhu rā̃ḍa-kaiso bhā̃ḷigo //  
jāke roṣa-dusaha-tridoṣa-dāha dūri kīnhe,  
      paiata na chatrī-khoja khojata khalakameṃ /  
māhiṣamatīko nātha !sāhasī sahasa bāhu //  
       samara-samartha nātha! herie halakameṃ //  
sahita samāja mahārāja so jahājarāju  
        būḷi gayo jāke bala-bāridhi-chalakameṃ /  
ṭūṭata pinākakeṃ manāka bāma rāmase, te  
         nāka binu bhae bhr̥gunāyaku palakameṃ //  
  
         56  
  
kīnhī chonī chatrī binu chonipa-chapanihāra,  
      kaṭhina kuṭhāra pāni bīra-bāni jāni kai /  
parama kr̥pāla jo nr̥pāla lokapālana pai,  
       jaba dhanuhāī hvaihai mana anumāni kai //  
nākameṃ pināka misa bāmatā biloki rāma  
        rokyo paraloka loka bhārī bhrama bhāni kai /  
nāi dasa mātha mahi, jori bīsa hātha, piya !  
        milie pai nātha ! raghunātha pahicāni kai //  
kahyo matu mātula, bibhīṣanahū̃ bāra-bāra,  
  
      ā̃caru pasāra piya1 pā̃ya lai-lai hauṃ parī /  
  
bidita bidehapura nātha! bhugunāthagati,  
       samaya sayānī kīnhī jaisī āi gauṃ parī /  
bāyasa, birādha,khara,dūṣana, kabaṃdha, bāli,  
       baira raghubīrakeṃ na pūrī kāhūkī parī /  
kaṃta bīsa loyana bilokie kumaṃtaphalu,  
        khyāla laṃkā lāī kapi rā̃ḍakī-sī jhoparī //  
  
           57  
  
rāma soṃ sāmu kiẽ nitu hai hitu, komala kāja na kījie ṭā̃ṭhe /  
āpani sūjhi kahauṃ,piya ! būjhie, jhūjhibe jogu na ṭhāharu, nāṭhe //  
nātha! sunī bhr̥gunāthakathā, bali bāli gae cali bātake sā̃ṭheṃ /  
bhāi bibhīṣanu jāi milyo, prabhu āi pare suni sāyara kā̃ṭheṃ //  
pālibeko kapi-bhālu-camū jama kāla karālahuko paharī hai /  
laṃka-se baṃka mahā gaḷha durgama ḷhāhibe-dāhibeko kaharī hai //  
tītara-toma tamīcara-sena samīrako sūnu baḷo baharī hai /  
nātha! bhalo raghunātha mileṃ rajanīcara-sena hiẽ haharī hai //  
  
          58  
  
        rākṣasa-vānara-saṃgrāma  
  
roṣyo rana rāvanu, bolāe bīra bāna_ita,  
      jānata je rīti saba saṃjuga samājakī /  
calī caturaṃga camū, capari hane nisāna,  
       senā sarāhana joga rāticararājakī //  
tulasī biloki kapi-bhālu kilakata  
        lalakata lakhi jyoṃ kãgāla pātarī sunājakī /  
rāmarūkha nirakhi haraṣyo hiyã hanūmānu,  
        māno khelavāra kholī sīsatāja bājakī //  
sāji kai sanāha-gajagāha sa_uchāha dala,  
      mahābalī dhāe bīra jātudhāna dhīrake /  
ihā̃ bhālu-baṃdara bisāla meru-maṃdara-se /  
       lie saila-sāla tori nīranidhitīrake //  
tulasī tamaki-tāki bhire bhārī judhda krudhda,  
       senapa sarāhe nija nija bhaṭa bhīrake /  
ruṃḍanake jhuṃḍa jhūmi-jhūmi jhukare-se nācaiṃ,  
        samara sumāra sūra māraiṃ raghubīrake //  
  
            59  
  
tīkhe turaṃga kuraṃga suraṃgani sāji caḷhe chãṭi chaila chabīle /  
bhārī gumāna jinheṃ manameṃ, kabahū̃ na bhae ranameṃ tana ḍhīle //  
tulasī lakhī kai gaja kehari jyoṃ jhapaṭe,paṭake saba sūra salīle /  
bhūmi pare bhaṭa bhūmi karāhata, hā̃ki hane hanumāna haṭhīle /  
sūra sãjoila sāji subāji, susela dharaiṃ bagamela cale haiṃ  
  
bhārī bhujā bharī,bhārī sarīra, balī bijayī saba bhā̃ti bhale haiṃ //  
'tulasī' jinha dhāẽ dhukai dharanī, dharanīdhara dhaura dhakāna hale haiṃ /  
te rana-tīkkhana lakkhana lākhana dāni jyoṃ dārida dābi dale haiṃ //  
  
gahi maṃdara baṃdara-bhālu cale, so mano unaye ghana sāvanake /  
'tulasī' uta jhuṃḍa pracaṃḍa jhuke, jhapaṭaiṃ bhaṭa je suradāvanake //  
birujhe birudaita je kheta are, na ṭare haṭhi bairu baḷhāvanake /  
rana māri macī uparī-uparā bhaleṃ bīra raghuppati rāvanake //  
  
           60  
  
sara-tomara selasamūha pãvārata,mārata bīra nisācarake /  
ita teṃ taru-tāla tamāla cale,khara khaṃḍa pracaṃḍa mahīdharake //  
'tulasī' kari keharinādu bhire bhaṭa, khagga khage,khapuā kharake /  
nakha-daṃtana soṃ bhujadaṃḍa bihaṃḍata, muṃḍasoṃ muṃḍa pare jharakaiṃ //  
rajanīcara-mattagayaṃda-ghaṭā bighaṭai mr̥garājake sāja larai /  
jhapaṭai bhaṭa koṭi mahīṃ paṭakai, garajai, raghubīrakī sauṃha karai  
tulasī uta hā̃ka dasānanu deta, aceta bhe bīra, ko dhīra dharai /  
birujho rana mārutako birudaita, jo kālahu kālaso būjhi parai //  
je rajanīcara bīra bisāla, karāla bilokata kāla na khāe /  
te rana-rora kapīsakisora baḷe barajora pare phaga pāye //  
lūma lapeṭi, akāsa nihāri kai, hā̃ki haṭhī hanumāna calāe  
sūkhi ge gāta, cale nabha jāta, pare bhramabāta, na bhūtala āe //  
  
             61  
  
jo dasasīsu mahīdhara īsako bīsa bhujā khuli khelanihāro /  
  
lokapa, diggaja, dānava ,deva sabai sahame suni sāhasu bhāro //  
bīra baḷo birudaita balī, ajahū̃ jaga jāgata jāsu pãvāro /  
so hanumāna hanyo muṭhikā̃ giri go girirāju jyoṃ gājako māro //  
durgama durga, pahārateṃ bhāre, pracaṃḍa mahā bhujadaṃḍa bane haiṃ  /  
lakkhameṃ pakkhara, tikkhana teja, je sūrasamājameṃ gāja gane haiṃ //  
te birudaita balī ranabā̃kure hā̃ki haṭhī hanumāna hane haiṃ /  
nāmu lai rāmu dekhāvata baṃdhuko ghūmata ghāyala ghāyã ghane haiṃ //  
hāthina soṃ hāthī māre, ghoresoṃ sãghāre ghore,  
       rathani soṃ ratha bidarani balavānakī /  
  
            62  
  
caṃcala capeṭa, coṭa carana cakoṭa cāheṃ,  
       haharānī phaujeṃ bhaharānī jātudhānakī //  
  
bāra-bāra sevaka-sarāhanā karata rāmu,  
       'tulasī' sarāhai rīti sāheba sujānakī /  
lā̃bī lūma lasata, lapeṭi paṭakata bhaṭa,  
        dekhau dekhau, lakhana ! larani hanumānakī //  
dabaki dabore eka, bāridhimeṃ bore eka,  
      magana mahīmeṃ, eka gagana uḷāta haiṃ /  
pakari pachāre kara, carana ukhāre eka,  
       cīrī-phāri ḍāre, eka mīji māre lāta haiṃ //  
'tulasī' lakhata, rāmu, rāvanu, bibudha, bidhi,  
       cakrapāni, caṃḍīpati, caṃḍikā sihāta haiṃ //  
baḷe-baḷe bāna_ita bīra balavāna baḷe,  
        jātudhāna, jūthapa nipāte bātajāta haiṃ //  
  
          63  
  
  
prabala pracaṃḍa baribaṃḍa bāhudaṃḍa bīra  
      dhāe jātudhāna, hanumānu liyo gheri kai /  
mahābalapuṃja kuṃjarāri jyoṃ garaji, bhaṭa  
       jahā̃-tahā̃ paṭake lãgūra pheri-pheri kai /  
māre lāta,tore gāta, bhāge jāta hāhā khāta,  
       kahaiṃ, 'tulasīsa! rākhi' rāmakī sauṃ ṭari kai /  
ṭhahara-ṭhahara pare, kahari-kahari uṭhaiṃ,  
        hahari-hahari haru sidhda hãse heri kai //  
jākī bā̃kī bīratā sunata sahamata sūra,  
      jākī ā̃ca abahū̃ lasata laṃka lāha-sī /  
soī hanumāna balavāna bā̃ko bāna_ita,  
       johi jātudhāna-senā calyo leta thāha-sī //  
kaṃpata akaṃpana, sukhāya atikāya kāya,  
       kuṃbhaūkarana āi rahyo pāi āha-sī /  
dekhe gajarāja mr̥garāju jyoṃ garaji dhāyo,  
        bīra raghubīrako samīrasūnu sāhasī //  
  
           64  
  
          jhūlanā  
  
matta-bhaṭa-mukuṭa, dasakaṃṭha-sāhasa-sa_ila-  
      sr̥ṃga-biddarani janu bajra-ṭā̃kī /  
dasana dhari dharani cikkarata diggaja, kamaṭhu,  
       seṣu saṃkucita, saṃkita pinākī //  
calata mahi-meru,ucchalata sāyara sakala,  
       bikala bidhi badhira disi-bidasi jhā̃kī /  
rajanicara-gharani ghara garbha-arbhaka sravata,  
        sunata hanumānakī hā̃ka bā̃kī  //  
kaunakī hā̃kapara cauṃka caṃḍīsu, bidhi,  
      caṃḍakara thakita phiri turaga hā̃ke /  
kaunake teja balasīma bhaṭa bhīma-se  
       bhīmatā nirakhi kara nayana ḍhā̃ke //  
dāsa-tulasīsake biruda baranata biduṣa,  
       bīra birudaita bara bairi dhā̃ke /  
nāka naraloka pātāla kou kahata kina  
  
        kahā̃ hanumānu-se bīra bā̃ke /  
  
  
         65  
  
jātudhānāvalī-mattakuṃjaraghaṭā  
      nirakhi matagarāju jyoṃ giriteṃ ṭūṭyo /  
bikaṭa caṭakana coṭa, carana gahi, paṭaki mahi,  
      nighaṭi gae subhaṭa, satu sabako chūṭyo //  
'dāsu tulasī' parata dharani dharakata, jhukata  
        hāṭa-sī uṭhati jaṃbukani lūṭyo /  
dhīra raghūbīrako bhīra ranabā̃kuro  
       hā̃ki hanumāna kuli kaṭaku kūṭyo  //  
  
          chappai  
  
katahũ biṭapa-bhūdhara upāri parasena baraṣṣata /  
katahũ bājisoṃ bāji mardi, gajarāja karaṣṣata //  
caranacoṭa caṭakana cakoṭa ari-ura-sira bajjata /  
bikaṭa kaṭaku biddarata bīru bāridu jimi gajjata //  
laṃgūra lapeṭata paṭaki bhaṭa,'jayati rāma,jaya!uccarata /  
tulasīsa pavananaṃdanu aṭala judhda krudhda kautuka karata //  
  
             66  
  
aṃga-aṃga dalita lalita phūle kiṃsuka-se  
      hane bhaṭa lākhana lakhana jātudhānake /  
māri kai, pachāri kai, upāri bhujadaṃḍa caṃḍa,  
      khaṃḍi-khaṃḍi ḍāre te bidāre hanumānake //  
kūdata kabaṃdhake kadamba baṃba-sī karata,  
       dhāvata dikhāvata haiṃ lāghau rāghaubānake /  
tulasī mahesu, bidhi, lokapāla, devagana,  
        dekhata bevāna caḷhe kautuka masānake //  
lothina soṃ lohūke prabāha cale jahā̃-tahā̃  
      mānahũ girinha geru jharanā jharata haiṃ /  
śronitasarita ghaura kuṃjara-karāre bhāre,  
  
       kūlateṃ samūla bāji-biṭapa parata haiṃ //  
subhaṭa-sarīra nīra-cārī bhārī-bhārī tahā̃,  
        sūrani uchāhu, kūra kādara ḍarata haiṃ /  
phekari- phekari pheru phāri- phāri peṭa khāta,  
        kāka-kaṃka bālaka kolāhalu karata haiṃ //  
  
          67  
  
ojharīkī jhorī kā̃dhe, ā̃tanikī selhī bā̃dheṃ,  
 mū̃ḍake kamaṃḍala khapara kiẽ kori kai /  
joginī jhuṭuṃga jhuṃḍa-jhuṃḍa banīṃ tāpasīṃ-sī  
       tīra-tīra baiṭhīṃ so samara-sari khauri kai //  
śronita soṃ sāni -sāni gūdā khāta satuā-se  
       preta eka piata bahori ghori-ghori kai /  
'tulasi' baitāla-bhūta sātha lie bhūtanāthu,  
        heri- heri hãsata haiṃ hātha-hātha jori kai //  
rāma sarāsana teṃ cale tīra rahe na sarīra, haḷāvari phūṭīṃ /  
rāvana dhīra na pīra ganī, lakhi lai kara khaphpara jogini jūṭīṃ //  
  
śronita -chīṭa chaṭāni jaṭe tulasī prabhu sohaiṃ mahā chabi chūṭīṃ /  
māno marakkata-saila bisālameṃ phaili calīṃ bara bīrabahūṭīṃ  
  
            68  
  
           lakṣmaṇamūrchā  
mānī maiganādasoṃ pracāri bhire bhārī bhaṭa,  
      āpane apana puruṣāratha na ḍhīla kī /  
ghāyala lakhanalālu lakhī bilakhāne rāmu,  
       bhaī āsa sithila jagannivāsa-dīlakī //  
bhāīko na mohu chohu sīyako na tulasīsa  
        kahaiṃ 'maiṃ bibhīṣanakī kachu na sabīla kī'  
lāja bā̃ha bolekī, nevājakī sãbhāra-sāra  
         sāhebu na rāmu-se balāi leũ sīlakī //  
kānana bāsu dasānana so ripu  
      ānanaśrī sasi jīti liyo hai /  
bāli mahā balasāli dalyo  
       kapi pāli bibhīṣanu bhūpu kiyo haiṃ //  
tīya harī, rana baṃdhu paryo  
        pai bhar yo saranāgata soca hiyo hai /  
bā̃ha-pagāra udāra kr̥pāla  
      kahā̃ raghubīru so bīru biyo hai //  
  
            69  
  
līnho ukhāri pahāru bisāla,  
      calyo tehi kāla, bilaṃbu na lāyo /  
mārutanaṃdana mārutako, manako,  
       khagarājako begu lajāyo //  
tīkhī turā 'tulasī' kahato  
        pai hiẽ upamāko samāu na āyo /  
māno prataccha parabbatakī nabha /  
         līka lasī, kapi yoṃ dhuki dhāyo //  
calyo hanumānu, suni jātudhāna kālanemi  
paṭhayo ,so muni bhayo, pāyo phalu chali kai /  
      sahasā ukhāro hai pahāru bahu jojanako,  
rakhavāre māre bhāre bhūri bhaṭa dali kai //  
  
         70  
  
begu, balu,sāhasa,sarāhata kr̥pālu rāmu,  
      bharatakī kusala, acalu lyāyo cali kai /  
hātha harināthake bikāne raghunātha janu,  
       sīlasiṃdhu tulasīsa bhalo mānyo bhali kai //  
        yudhdakā aṃta  
bāpa diyo kānanu, bho ānanu subhānanu so,  
      bairī bhau dasānanu so, tīyako haranu bho  
bāli balasāli dali, pāli kapirājako,  
       bibhīṣanu nevāji, seta sāgara-taranu bho //  
ghora rāri heri tripurāri-bidhi hāre hiẽ,  
        ghāyala lakhana bīra nara baranu bho /  
aise sokameṃ tiloku kai bisoka palahī meṃ,  
         sabahī ko tulasīko sāhebu saranu bho //  
  
          71  
  
kuṃbhakarannu hanyo rana rāma, dalyo dasakaṃdharu kaṃdhara tore /  
pūṣanabaṃsa bibhūṣana-pūṣana-teja-pratāpa gare ari-ore //  
  
deva nisāna bajāvata, gāvata, sā̃vatu go manabhāvata bho re /  
nācata-bānara-bhālu sabai 'tulasī' kahi 'hā re! hahā bhai aho re' //  
māre rana rāticara rāvanu sakula dali,  
      anukūla deva-muni phūla baraṣatu hai /  
 nāga, nara, kiṃnara, biraṃci, hari, haru heri  
  
       pulaka sarīra hiẽ hetu haraṣata haiṃ //  
bāma ora jānakī kr̥pānidhānake birājaiṃ,  
        dekhata biṣādu miṭai, modu karaṣatu haiṃ /  
āyasu bho ,lokani sidhāre lokapāla sabai,  
         'tulasī' nihāla kai kai diye sarakhatu haiṃ //  
  
           (iti laṃkākāṇḍa)  
  
##------------------------------------------------------------##.  
  
             72  
  
            uttarakāṇḍa  
  
           rāmakī kr̥pālutā  
  
bāli-so bīru bidāri sukaṃṭhu, thapyo, haraṣe sura bājane bāje /  
palameṃ dalyo dāsarathīṃ dasakaṃdharu, laṃka bibhīṣanu rāja birāje //  
rāma subhāu suneṃ 'tulasī' hilasai alasī hama-se galagāje /  
kāyara kūra kapūtanakī hada, teu garībanevāja nevāje //  
beda paḷhaiṃ bidhi,saṃbhusabhīta pujāvana rāvanasoṃ nitu āvaiṃ /  
dānava deva dayāvane dīna dukhī dina dūrahi teṃ siru nāvaiṃ //  
aiseu bhāga bhage dasabhāla teṃ jo prabhutā kabi-kobida gāvaiṃ /  
rāmase bāma bhaẽ tehi bāmahi bāma sabai sukha saṃpati lāvaiṃ //  
beda birudhda mahī, muni sādhu sasoka kie suraloku ujāro /  
aura kahā kahauṃ, tīya harī, tabahū̃ karunākara kopu na dhārau //  
sevaka-choha teṃ chāḷī chamā, tulasī lakhyo rāma !subhāu tihāro /  
tauloṃ na dāpu dalyau dasakaṃdhara, jaulau bibhīṣana lātu na māro //  
  
            73  
  
soka samudra nimajjata kāḍhi kapīsu kiyo, jagu jānata jaiso /  
nīca nisācara bairiko baṃdhu bibhīṣanu kīnha puraṃdara kaiso //  
nāma liẽ apanāi liyo tulasī-so, kahauṃ jaga kauna anaiso /  
ārata ārati bhaṃjana rāmu, garībanevāja na dūsaro aiso //  
mīta punīta kiyo kapi bhāluko ,pālyo jyoṃ kāhũ na bāla tanujo /  
sajjana sīṃva bibhīṣanu bho, ajahū̃ bilasai bara baṃdhubadhū jo //  
kosalapāla binā 'tulasī' saranāgatapāla kr̥pāla na dūjo /  
kūra, kujāti, kupūta, aghī, sabakī sudharai,jo karai naru pūjo //  
tīya siromani sīya tajī, jehiṃ pāvakakī kaluṣāī dahī hai //  
dharmadhuraṃdhara baṃdhu tajyo, puraloganikī bidhi boli kahī hai //  
kīsa nisācarakī karanī na sunī,na bilokī, na citta rahī hai /  
rāma sadā saranāgatakī anakhauṃhīṃ,anaisī subhāyã sahī hai //  
  
            74  
  
aparādha agādha bhaẽ janateṃ, apane ura ānata nāhina jū /  
ganikā,gaja , gīdha ,ajāmilake gani pātakapuṃja sirāhiṃ na jū //  
liẽ bāraka nāmu sudhāmu diyo ,jehiṃ dhāma mahāmuni jāhiṃ na jū  
tulasī! bhaju dīnadayālahi re ! raghunātha anāthahi dāhina jū //  
prabhu satya karī prahalādagirā, pragaṭe narakehari khaṃbha mahā̃ /  
jhaṣarāja grasyo gajarāju,kr̥pā tatakāla bilaṃbu kiyo na tahā̃ //  
sura sākhi dai rākhī hai pāṃḍubadhū paṭa lūṭata, koṭika bhūpa jahā̃ /  
tulasī ! bhaju soca-bimocanako, janako panu rāma na rākhyo kahā̃ //  
  
           75  
  
naranāri ughāri sabhā mahũ hota diyo paṭu, socu har yo manako /  
prahalāda biṣāda-nivārana, bārana-tārana, mīta akāranako //  
jo kahāvata dīnadayāla sahī, jehi bhāru sadā apane panako  /  
'tulasī' taji āna bharosa bhajeṃ ,bhagavānu bhalo karihaiṃ janako //  
riṣināri udhāri, kiyo saṭha kevaṭu mītu punīta, sukīrti lahī /  
nijaloku dayo sabarī-khagako, kapi thāpyo, so māluma hai sabahī //  
dasasīsa-birodha sabhīta bibhīṣanu bhūpu kiyo, jaga līka rahī /  
karunānidhiko bhaju, re tulasī! raghunātha anāthake nāthu sahī //  
kausika, biprabadhū mithilādhipake saba soca dale pala māhaiṃ /  
bāli-dasānana-baṃdhu-kathā suni, satru susāheba-sīlu sarāhaiṃ //  
aisī anūpa kahaiṃ tulasī raghunāyakakī aganī gunagāhaiṃ /  
ārata, dīna, anāthanako raghunāthu karaiṃ nija hāthakī chāhaiṃ //  
  
             76  
  
tere besāheṃ besāhata aurani, aura besāhikai becanihāre /  
byoma, rasātala, bhūmi bhare nr̥pa kūra, kusāheba seṃtihũ khāre //  
'tulasī' tehi sevata kauna marai ! rajateṃ laghuko karaiṃ meruteṃ bhāre?  
svāmi susīla samartha sujāna, so to-ho tuhīṃ dasarattha dulāre  
jātudhāna, bhālu, kapi, kevaṭa, bihaṃga jo-jo  
      pālyo nātha! sadya  so\.  so bhayo kāma-kājako /  
ārata anātha dīna malina sarana āe,  
      rākhe apanāi, so subhāu mahārājako //  
nāmu tulasī, pai bhoṃḍo bhā̃ga teṃ ,kahāyo dāsu,  
       kiyo aṃgīkāra aise baḷe dagābājako /  
sāhebu samartha dasaratthake dayāladeva !  
  
         dūsaro na to-so tumhīṃ āpanekī lājako //  
mahabalī bāli dali, kāyara sukaṃṭhu kapi  
       sakhā kie mahārāja! ho na kāhū kāmako /  
bhrāta-ghāta-pātakī nisācara sarana āẽ,  
       kiyo aṃgīkāra nātha ete baḷe bāmako //  
  
           77  
  
rāya, dasaratthake ! samartha tere nāma liẽ,  
      tulasī-se kūrako kahata jagu rāmako /  
āpane nivājekī tau lāja mahārājako  
       subhāu, samujhata manu mudita gulāmako //  
  
rūpa-sīlasiṃdhu, gunasiṃdhu, baṃdhu dīnako,  
      dayānidhāna, jānamani, bīrabāhu-bolako /  
srādhda kiyo gīdhako, sarāhe phala sabarīke  
       silā-sāpa-samana, nibāhyo nehu kolako //  
tulasī-urāu hota rāmako subhāu suni,  
        ko na bali jāi, na bikāi binu mola ko /  
aisehu susāhebasoṃ jāko anurāgu na, so  
         baḷoī abhāgo, bhāgu bhāgo lobha -lolako //  
sūrasiratāja, mahārājani ke mahārāja    
      jāko nāmu letahīṃ sukhetu hota ūsaro /  
sāhebu kahā̃ jahāna jānakīsu so sujānu,  
       sumireṃ kr̥pāluke marālu hota khūsaro //  
  
          78  
  
kevaṭa, paṣāna, jātudhāna, kapi-bhālu tāre,  
       apanāyo tulasī-so dhīṃga dhamadhūsaro /  
bolako aṭala, bā̃hako pagāru, dīnabaṃdhu,  
        dūbareko dānī, ko dayānidhāna dūsaro //  
kībeko bisoka loka lokapāla hute saba,  
       kahū̃ koū bho na caravāho kapi -bhāluko /  
pabiko pahāru kiyo khyālahī kr̥pāla rāma,  
       bāpuro bibhīṣanu gharauṃdhā huto bālako //  
nāma-oṭa leta hī nikhoṭa hota khoṭe khala,  
        coṭa binu moṭa pāi bhayo na nihālu ko?  
tulasīkī bāra baḷī ḍhīla hoti sīlasiṃdhu !  
        bigarī sudhāribeko dūsaro dayālu ko //  
nāmu liẽ pūtako punīta kiyo pātakīsu,  
      ārati nivārī 'prabhu pāhi' kaheṃ pīlakī /  
  
           79  
  
chalaniko choṃḍī, so nigoḷī choṭī jāti -pā̃ti  
       kīnhī līna āpumeṃ sunārī bhoṃḷe bhīlakī //  
tulasī au toribo bisārabo na aṃta mohi,  
        nīkeṃ hai pratīti rāvare subhāva-sīlakī /  
deū,to dayāniketa, deta dādi dīnanako,  
         merī bāra mereṃ hī abhāga nātha ḍhīla kī //  
āgeṃ pare pāhana kr̥pā̃ kirāta, kolanī,  
      kapīsa, nisicara apanāe nāẽ mātha jū /  
sā̃cī sevakāī hanumāna kī sujānarāya,  
       riniyā̃ kahāe hau, bikāne tāke hātha jū //  
tulasī-se khoṭe khare hota oṭa nāma hī kīṃ ,  
        tejī māṭī magahū kī mr̥gamada sātha jū /  
bāta caleṃ bātako na mānibo bilagu, bali,  
         kākīṃ sevā̃ rījhikai nevājo raghunātha jū?  
  
             80  
  
kausikakī calata, paṣānakī parasa pāya,  
      ṭūṭata dhanuṣa bani gaī hai janakakī /  
kola,pasu,sabarī,bihaṃga,bhālu,rāticara,  
       ratinake lālacacina prāpati manakakī //  
koṭi-kalā-kusala kr̥pāla natapāla ! bali,  
        bātahū ketika tina tulasī tanakakī /  
rāya dasarattha ke samattha rāma rājamani !  
        tereṃ hereṃ lopai lipi bidhihū ganakakī //  
silā-śrāpa pāpu guha-gīdhako milāpu  
      sabarīke pāsa āpu cali gae hau so sunī maiṃ /  
sevaka sarāhe kapināyaku bibhīṣanu  
       bharatasabhā sādara saneha suradhunī maiṃ //  
ālasī- abhāgī-aghī-ārata -anāthapāla  
        sāhebu samartha eku, nīkeṃ mana gunī maiṃ /  
doṣa-dukha-dārida-dalaiyā dīnabaṃdhu rāma !  
         'tulasī' na dūsaro dayānidhānu dunī maiṃ //  
  
           81  
  
mītu bālibaṃdhu, pūtu,dūtu, dasakaṃdhabaṃdhu  
      saciva, sarādhu kiyo sabarī-jaṭāiko /  
laṃka jarī joheṃ jiyã socaso bibhīṣanuko,  
       kahau aise sāhebakī sevā̃ na khaṭāi ko //  
baḷe eka-ekateṃ aneka loka lokapāla,  
       apane-apaneko tau kahaigo ghaṭāi ko /  
sā̃kareke seibe, sarāhibe, sumiribeko  
        rāmu so na sāhebu na kumati-kaṭāi ko //  
bhūmipāla,byālapāla,nākapāla, lokapāla  
      kārana kr̥pāla, maiṃ sabaike jīkī thāha lī /  
kādarako ādaru kāhūkeṃ nāhiṃ dekhiata,  
       sabani sohāta hai sevā-sujāni ṭāhalī //  
tulasī subhāyã kahai, nāhīṃ kachu pacchapātu,  
       kauneṃ īsa kie kīsa bhālu khāsa māhalī /  
rāmahī ke dvāre pai bolāi sanamāniata  
        mose dīna dūbare kapūta kūra kāhalī //  
  
            82  
  
sevā anurūpa phala deta bhūpa kūpa jyoṃ,  
      bihūne guna pathika piāse jāta pathake|        
  
lekheṃ-jokhai cita'tulasī' svāratha hita,  
       nīkeṃ dekhe devatā devaiyā ghane gathake //  
gīdhu māno guru kapi-bhālu māne mīta kai,  
        pūnīta gīta sāke saba sāheba samatthake /  
aura bhūpa parakhi sulākhi tauli tāi leta,  
        lasamake khasamu tuhīṃ pai dasaratthake //  
          kevala rāmahīse mā̃go  
rīti mahārājakī, nevājie jo mā̃gano,so  
      doṣa-dukha-dārida daridra kai-kai choḷie /  
  
  
          83  
  
nāmu jāko kāmataru deta phala cāri, tāhi  
      'tulasī' bihāikai babūra-reṃḷa goḷie //  
jāce ko naresa, desa-desako kalesu karai  
       dehaiṃ tau prasanna hvai baḷī baḷāī bauḷie /  
 kr̥pā-pāthanātha lokanātha-nātha sītānātha  
        taji raghunātha hātha aura kāhi auḷiye //  
jākeṃ bilokata lokapa hota, bisoka lahaiṃ suraloga suṭhaurahi /  
so kamalā taji caṃcalatā, kari koṭi kalā rijhavai suramaurahi //  
tāko kahāi, kahai tulasī, tū̃ lajāhi na māgata kūkura-kaurahi /  
jānakī-jīvanako janu hvai jari jāu so jīha jo jācata aurahi //  
jaḷa paṃca milai jehiṃ deha karī, karanī lakhu dhauṃ dharanīdharakī /  
janakī kahu, kyoṃ karihai na sãbhāra, jo sāra karai sacarācarakī //  
tulasī! kahu rāma samāna ko āna hai, sevaki jāsu ramā gharakī /  
jagameṃ gati jāhi jagatpatikī paravāha hai tāhi kahā narakī //  
  
             84  
  
jaga jācia kou na, jācia jauṃ jiyã jācā jānakījānahi re /  
jehi jācata jācakatā jari jāi, jo jārati jora jahānahi re //  
gati dekhu bicāri bibhīṣanakī, aru ānu hie hanumānahi re /  
tulasī ! bhaju dārida-doṣa-davānala saṃkaṭa-koṭi kr̥pānahi re //  
  
           udbodhana  
  
sunu kāna diẽ, nitu nemu liẽ raghunāthahike gunagāthahi re /  
sukhamaṃdira suṃdara rupu sadā ura āni dhareṃ dhanu-bhāthahi re //  
rasanā nisi-bāsara sādara soṃ tulasī ! japu jānakīnāthahi re /  
karu saṃga susīla susaṃtana soṃ, taji kūra, kuphaṃtha kusāthahi re //  
suta, dāra, agāru, sakhā, parivāru biloku mahā kusamājahi re /  
sabakī mamatā taji kai, samatā saji, saṃtasabhā̃ na birājahi re //  
naradeha kahā, kari dekhu bicāru, bigāru gãvāra na kājahi re /  
jani ḍolahi lolupa kūkaru jyoṃ, tulasī bhaju kosalarājahi re //  
  
            85  
  
biṣayā paranāri nisā-tarunāī so pāi par yo anurāgahi re /  
jamake paharu dukha, roga biyoga bilokata hū na birāgahi re //  
mamatā basa taiṃ saba bhūli gayo, bhayo bhoru mahā bhaya bhāgahi re /  
jaraṭhāi disā̃ ,rabikālu agyo, ajahū̃ jaḷa jīva ! na jāgahi re //  
janamyo jehiṃ joni, aneka kriyā sukha lāgi karīṃ, na paraiṃ baranī /  
jananī-janakādi hitu bhaye bhūri bahori bhaī urakī jaranī //  
tulasī ! aba rāmako dāsu kahāi, hiẽ dharu cātakakī dharanī /  
kari haṃsako beṣu baḷo sabasoṃ, taji de baka-bāyasakī karanī //  
bhali bhāratabhūmi, bhaleṃ kula janmu, samāju sarīru bhalo lahi kai /  
karaṣā taji kai paruṣā baraṣā hima, māruta, ghāma sadā sahi kai //  
jo bhajai bhagavānu sayāna soī, 'tulasī' haṭha cātaku jyoṃ gahi kai //  
natu aura sabai biṣabīja bae, hara hāṭaka kāmaduhā nahi kai //  
  
              86  
  
jo sukr̥tī sucimaṃta susaṃta sujāna susīlasiromani svai /  
sura-tīratha tāsu manāvata āvata ,pāvana hota haiṃ tā tanu chvai //  
gunageha sanehako bhājanu so, saba hī soṃ uṭhāi kahauṃ bhuja dvai /  
satibhāyã sadā chala chāḷi sabai'tulasī' jo rahai raghubīrako hvai //  
  
            vinaya  
  
so jananī,so pitā, soi bhāi, sobhāmini,so sutu,so hita mero /  
soi sago, so sakhā,soi sevaku, so guru, so suru,sāhebu cero //  
so 'tulasī' priya prāna samāna, kahā̃ lauṃ banāi kahauṃ bahutero /  
jo taji dehako, gehako nehu, sanehaso rāmako hoi sabero //  
rāmu haiṃ mātu, pitā, guru, baṃdhu, au saṃgī,sakhā,sutu, svāmi, sanehī /  
rāmakī sauṃha, bharoso hai rāmako, rāma rãgyo, ruci rācyo na kehī //  
jīata rāmu, muẽ puni rāmu, sadā raghunāthahi kī gati jehī /  
soī jie jagameṃ, 'tulasī' natu ḍolata aura mue dhari dehī //  
  
            87  
  
          rāmaprema hī sāra hai  
  
siyarāma-sarupu agādha anūpa bilocana-mīnako jalu hai /  
śruti rāmakathā, mukha rāmako nāmu, hiẽ puni rāmahiko thalu hai  
mati rāmahi soṃ, gati rāmahi soṃ, rati rāmasoṃ, rāmahi ko balu hai /  
sabakī na kahai, tulasīke mateṃ itano jaga jīvanako phalu hai //  
dasaratthake dāni siromani rāma! purāna prasidhda sunyo jasu maiṃ /  
nara nāga surāsara jācaka jo, tumasoṃ mana bhāvata pāyo na kaiṃ //  
tulasī kara jori karai binatī, jo kr̥pā kari dīnadayāla sunaiṃ  
jehi deha sanehu na rāvare soṃ,asi deha dharāi kai jāyã jiyaiṃ //  
jhūṭho hai, jhūṭho hai,jhūṭho sadā jagu, saṃta kahaṃta je aṃtu lahā hai //  
tāko sahai saṭha ! saṃkaṭa koṭika, kāḷhata daṃta, karaṃta hahā hai //  
jānapanīko gumāna baḷho, tulasīke bicāra gãvāra mahā hai /  
jānakījīvanu jāna na jānyo tau jāna kahāvata jānyo kahā hai //  
  
             88  
  
tinha teṃ khara, sūkara, svāna bhale, jaḷatā basa te na kahaiṃ kachu vai /  
'tulasī' jehi rāmasoṃ nehu nahīṃ so sahī pasu pū̃cha, biṣāna na dvai  /  
jananī kata bhāra muī dasa māsa, bhaī kina bā̃jha,gaī kina cvai /  
jari jāu so jīvanu,jānakīnātha ! jiyai jagameṃ tumharau binu hvai //  
gaja-bāji-ghaṭā, bhale bhūri bhaṭā, banitā, suta bhauṃha takaiṃ saba vai /  
dharanī,dhanu dhāma sarīru bhalo, suralokahu cāhi ihai sukha svai /  
saba phoṭaka sāṭaka hai tulasī,apano na kachū sapano dina dvai /  
jari jāu so jīvana jānakīnātha! jiyai jagameṃ tumharo binu hvai //  
surarāja so rāja-samāju, samr̥dhdi biraṃci, dhanādhipa-so dhanu bhau /  
pavamānu-so pāvaku-so, jamu, somu-so, pūṣanu-so bhavabhūṣanu bho //  
kari joga, samīrana sādhi,samādhi kai dhīra baḷo, basahū manu bho /  
saba jāya,subhāyã kahai tulasī, jo nai jānakījīvanako janu bho //  
  
            89  
  
kāmu-se rūpa, pratāpa dinesu-se, somu-se sīla, ganesu-se māne /  
haricaṃdu-se sā̃ce, baḷe bidhi-se, maghavā-se mahīpa biṣai-sukha-sāne //  
suka-se muni, sārada-se bakatā, cirajīvana lomasa teṃ adhikāne /  
aise bhae tau kahā 'tulasī,' jo pai rājivalocana rāmu na jāne //  
jhūmata dvāra aneka mataṃga jãjīra-jare, mada aṃbu cucāte /  
tīkhe turaṃga manogati-caṃcala, paunake gaunahu teṃ baḷhi jāte //  
bhītara caṃdramukhī avalokati, bāhara bhūpa kare na samāte /  
aise bhae tau kahā, tulasī, jo pai jānakīnāthake raṃga na rāte //  
rāja suresa pacāsakako bidhike karako jo paṭo likhi pāẽ /  
pūta supūta, punīta priyā, nija suṃdaratā̃ ratiko madu nāẽ //  
saṃpati-sidhdi sabai 'tulasī' manakī manasā catavaiṃ citu lāẽ //  
jānakījīvanu jāne binā jaga aiseu jīva na jīva kahāẽ //  
  
            90  
  
kr̥sagāta lalāta jo roṭina ko, gharavāta ghareṃ khurapā-khariyā /  
tinha soneke meru-se ḍhera lahe,manu tau na bharo, gharu pai bhariyā //  
'tulasī' dukhu dūno dasā duhũ dekhi, kiyo mukhu dārida ko kariyā /  
taji āsa bho dāsu raghuppatiko, dasarathtako dāni dayā-dariyā //  
ko bharihe harike ritaẽ, ritavai puni ko, hari jauṃ bharihai /  
uthapai tehi ko,jehi rāmu thapai, thapihai tehi ko, hari jauṃ ṭarihai //  
tulasī yahu jāni hiẽ apaneṃ sapaneṃ nahi kālahu teṃ ḍarihai /  
kumayā̃ kachu hāni na auranakīṃ, jo pai jānakī-nāthu mayā karihai //  
byāla karāla mahābiṣa, pāvaka mattagayaṃdahu ke rada tore /  
sā̃sati saṃki calī, ḍarape hute kiṃkara, te karanī mukha more //  
neku biṣādu nahīṃ prahalādahi kārana keharike bala ho re /  
kaunakī trāsa karai tulasī jo pai rākhihai rāma, tau mārihai ko re /  
  
          91  
  
kr̥pā̃ jinakīṃ kachu kāju nahīṃ,na akāju kachū jinakeṃ mukhū more /  
karaiṃ tinakī paravāhi te, jo binu pū̃cha-biṣāna phiraiṃ dina daureṃ //  
tulasī jehike raghunāthase nāthu, samartha susevata rījhata thore /  
kahā bhavabhīra parī tehi dhauṃ bicare dharanīṃ tinasoṃ tinu toreṃ //  
kānana, bhūdhara,bāri,bayāri, mahābiṣu, byādhi, davā-ari ghere /  
saṃkaṭa koṭi jahā̃ 'tulasī' suta,mātu, pitā,hita,baṃdhu na naire //  
rākhihaiṃ rāmu kr̥pālu tahā̃, hanumānu-se sevaka haiṃ jehi kere /  
nāka, rasātala, bhūtalameṃ raghunāyaku eku sahāyaku mere //  
jabai jamarāja-rajāyasateṃ mohi lai calihaiṃ bhaṭa bā̃dhi naṭaiyā /  
tātu na mātu,na svāmi-sakhā, suta-baṃdhu bisāla bipatti bãṭaiyā //  
sā̃sati ghora, pukārata ārata kauna sunai, cahũ ora ḍaṭaiyā /  
eku kr̥pāla tahā̃ 'tulasī' dasaraththako naṃdanu baṃdi-kaṭaiyā //  
  
            92  
  
jahā̃ jamajātanā, ghora nadī, bhaṭa koṭi jalaccara daṃta ṭaiveyā /  
jahã dhāra bhayaṃkara,vārana pāra,na bohita nāva,na nīka khevaiyā //  
'tulasī' jahã mātu-pitā na sakhā, nahiṃ kou kahū̃ avalaṃba devaiyā /  
tahā̃ bunu kārana rāmu kr̥pāla bisāla bhujā gahi kāḷhi levaiyā //  
jahā̃ hita svāmi, nasaṃga sakhā,banitā, suta,baṃdhu, na bāpa, na maiyā /  
kāya-girā-manake janake aparādha sabai chalu chāḷi chamaiyā //  
tulasī! tehi kāla kr̥pāla binā dūjo kauna hai dāruna duḥkha damaiyā //  
jahā̃ saba saṃkaṭa, durgaṭa socu, tahā̃ mero sāhebu rākhai ramaiyā //  
tāpasako baradāyaka deva sabai puni bairu baḷhāvata bāḷheṃ /  
thoreṃhi kopu, kr̥pā puni thoreṃhi,baiṭhi kai jorata,torata ṭhāḷheṃ //  
ṭhoṃki-bajāī lakheṃ gajarāja, kahā̃ lauṃ kahauṃ kehi soṃ rada kāḷheṃ /  
āratake hita nāthu anāthake rāmu sahāya sahī dina gāḷheṃ //  
  
            93  
  
japa,joga,birāga, mahāmakha-sādhana, dāna,dayā,dama koṭi karai /  
muni-sidhda, suresu, ganesu, mahesu-se sevata janma aneka marai //  
nigamāgama-gyāna, purāna paḷhe, tapasānalameṃ jugapuṃja jarai /  
manasoṃ panu ropi kahai tulasī, raghunātha binā dukha kauna harai //  
pātaka-pīna, kudārada-dīna malīna dharaiṃ katharī-karavā hai /  
loku kahai, bidhihū̃ na likhyo sapanehū̃ nahīṃ apane bara bāhai //  
rāmako kiṃkaru so tulasī, samujheṃhi bhalo, kahibo na ravā hai /  
aiseko aiso bhayo kabahū̃ na bhaje binu bānarake caravāhai //  
mātu-pitā̃ jaga jāi tajyo bidhihū̃ na likhī kachu bhāla bhalāī //  
nīca, nirādarabhājana, kādara, kūkara-ṭūkana lāgi lalāī //  
rāmu-subhāu sunyo tulasīṃ prabhusoṃ kahyo bāraka peṭu khalāī /  
svārathako paramārathako raghūnāthu so sāhebu, khori na lāī //  
  
           94  
  
pāpa hare, paritāpa hare,tanu pūji bho hītala sītalatāī /  
haṃsu kiyo bakateṃ, bali jāũ, kahā̃lauṃ kahauṃ karunā-adhikāī //  
kālu biloki kahai tulasī,manameṃ prabhukī paratīti aghāī /  
janmu jahā̃, tahã rāvare soṃ nibahai bhari deha saneha-sagāī //  
loga kahaiṃ, aru hauṃhu kahauṃ, janu khoṭo-kharo raghunāyakahīko /  
rāvarī rāma! baḷī laghutā, jasu mero bhayo sukhadāyakahīko //  
kai yaha hāni sahau, bali jāũ ki mohū karau nija lāyakahīko /  
āni hiẽ hita jāni karau, jyoṃ hauṃ dhyānu dharauṃ dhanu-sāyakahīko //  
āpu hauṃ āpuko nīkeṃ kai jānata, rāvaro rāma! bharāyo-gaḷhāyo /  
kīru jyauṃ nāmu raṭai tulasī, so kahai jagu jānakīnātha paḷhāyo //  
  
            95  
  
soī hai khedu, jo bedu kahai, na ghaṭai janu jo raghubīra baḷhāyo /  
hauṃto sadā kharako asavāra, tihāroi nāmu gayaṃda caḷhāyo //  
  
chārateṃ sãvāri kai pahārahū teṃ bhārī kiyo,  
      gāro bhayo paṃcameṃ punīta pacchu pāi kai /  
hauṃ to jaiso taba taiso aba adhamāī kai kai,  
       peṭu bharauṃ, rāma! rāvaroī gunu gāīke //  
āpane nivājekī pai kījai lāja, mahārāja!  
       merī ora heri kai na baiṭhie risāi kai /  
pālikai kr̥pāla! byāla-bālako na māriye,  
        au kāṭie na nātha ! biṣahūko rukhu lāi kai //  
  
beda na purāna-gānu, jānauṃ na bigyānu gyānu,  
      dhyāna-dhāranā-samādhi-sādhana-prabīnatā  
nāhina birāgu, joga, jāga bhāga tulasī keṃ,  
       dayā-dāna dūbaro hauṃ, pāpahī kī pīnatā //  
lobha-moha-kāma-koha-dośa-kosu-moso kauna?  
        kalihū̃ jo sīkhi laī meriyai malīnatā /  
  
             96  
  
eku hī bharoso rāma! rāvaro kahāvata hauṃ,  
        rāvare dayālu dīnabaṃdhu ! merī dīnatā //  
rāvaro kahāvauṃ, gunu gāvauṃ rāma! rāvaroi,  
       roṭī dvai hauṃ pāvauṃ rāma! rāvarī hīṃ kāni hauṃ /  
jānata jahānu, mana merehū̃ gumānu baḷo,  
        mānyo maiṃ na dūsaro, na mānata, na mānihauṃ //  
pā̃cakī pratīti na bharoso mohi āpanoī,  
        tumha apanāyo hauṃ tabai hīṃ pari jānihauṃ /  
gaḷhi-guḷhi choli-chāli kuṃdakī-sī bhāīṃ bātaiṃ  
         jaisī mukha kahauṃ, taisī jīyã jaba ānihauṃ //  
bacana,bikāru,karataba_u khuāra, manu  
      bigata-bicāra, kalimalako nidhānu hai /  
rāmako kahāi,nāmu beci-beci, khāi sevā-  
       saṃgati na jāi, pāchilarako upakhānu hai //  
tehū tulasīko logu balo-bhalo kahai, tāko  
        dūsaro na hetu,eku nīkeṃ kai nidānu hai /  
  
           97  
  
lokarīti bidita bilokiata jahā̃-tahā̃,  
        svāmīkeṃ sanehã svānahū ko sanamānu hai //  
  
          nāma-viśvāsa  
  
svārathako sāju na samāju paramārathako,  
      moso dagābāja dūsaro na jagajāla hai /  
kai na āyoṃ,karauṃ na karaugo karatūti bhalī,  
      likhī na biraṃcihū̃ bhalāi bhūli bhāla hai //  
rāvarī sapatha, rāmanāma hī kī gati mereṃ,  
       ihā̃ jhūṭho,jhūṭho so tiloka tihū̃ kāla hai /  
tulasī ko bhalo pai tumhāreṃ hī kiẽ kr̥pāla,  
        kījai na bilaṃbu bali, pānībharī khāla hai //  
rāguko na sāju, na birāgu, joga jāga jiyã  
       kāyā nahiṃ chāḷi deta ṭhāṭibo kuṭhāṭako /  
  
            98  
  
manorāju karata akāju bhayo āju lagi,  
       cāhe cāru cīra, pai lahai na ṭūku ṭāṭako //  
bhayo karatāru baḷe kūrako kr̥pālu, pāyo  
        nāmupremu-pārasu, hauṃ lālacī barāṭako /  
'tulasī' banī hai rāma! rāvareṃ banāẽ, nāto  
         dhobī-kaiso kūkaru na gharako, na ghāṭako //  
ū̃co manu, ū̃cī ruci, bhāgu nīco nipaṭa hī,  
       lokarīti-lāyaka na, laṃgara labāru hai //  
svārathu agamu paramārathakī kahā calī,  
  
        peṭakīṃ kaṭhina jagu jīvako javāru hai //  
cākarī na ākarī, na khetī, na banija-bhīkha,  
  
        jānata na kūra kachu kisaba kabāru hai /  
tulasīkī bājī rākhi rāmahīkeṃ nāma, na tu  
         bheṃṭa pitarana ko na mūḷahū meṃ bāru hai //  
  
            99  
  
apata-utāra ,apakārako agāru, jaga  
      jākī chā̃ha chuẽ sahamata byādha-bāghako /  
pātaka-puhumi pālibeko sahasānanu so,  
        kānanu kapaṭako,payodhi aparādhako //  
tulasī-se bhāmako bho dāhino dayānidhānu,  
         sunata sihāta saba sidhda sādhu sādhako /  
rāmanāma lalita-lalāmu kiyo lākhaniko,  
          baḷo kūra kāyara kapūta-kauḷī ādhako //  
saba aṃga hīna, saba sādhana bihīna mana-  
       bacana malīna, hīna kula karatūti hauṃ /  
budhi-bala-hīna, bhāva-bhagati-bihīna, hīna  
        guna, gyānahīna, hīna bhāga hū̃ bibhūti hauṃ //  
tulasī garība kī gaī-bahora rāmanāmu,  
         jāhi japi jīhã rāmahū ko baiṭho dhūti hauṃ /  
prīti rāmanāmasoṃ pratīti rāmanāmakī,  
          prasāda rāmanāmakeṃ pasāri pāya sūtihauṃ  
  
         100  
  
mereṃ jāna jabateṃ hauṃ jīva hvai janamyo jaga,  
       tabateṃ besāhyo dāma loha, koha, kāmako /  
mana tinhīkī sevā,tinhi soṃ bhāu niko,  
        bacana banāi kahauṃ 'hauṃ gulāmu rāmako'  
nāthahū̃ na apanāyo, loka jhūṭhī hvai parī, pai  
        prabhuhū teṃ prabala pratāpu prabhūnāmako /  
āpanīṃ bhalāī bhalo kījai tau bhalāī, na tau  
         tulasīko khulaigo khajāno khoṭe dāmako  
joga na birāgu, japa, jāga, tapa, tyāgu, brata,  
       tīratha na dharma jānauṃ,bedabidhi kimi hai /  
tulasī-so poca na bhayo hai, nahi vhehai kahū̃,  
       socaiṃ saba, yāke agha kaise prabhu chamihaiṃ  //  
mereṃ to na ḍaru, raghubīra! sunau, sā̃cī kahauṃ,  
        khala anakhaihaiṃ tumhaiṃ,sajjana na gamihaiṃ /  
bhale sukr̥tīke saṃga mihi tulā̃ taulie tau,  
         nāmakeṃ prasāda bhārū merī ora namihaiṃ //  
  
           101  
  
jātike,sujātike,kujātike peṭāgi basa  
       khāe ṭūka sabake, bidita bāta dunīṃ so /  
mānasa-bacana-kāyã kie pāpa satibhāyã,  
        rāmako kahāi dāsu dagābāja punī so /  
  
rāmanāmako prabhāu, pāu, mahimā, pratāpu,  
         tulasī-so jaga maniata mahāmunī-so /  
atihīṃ abhāgo, anurāgata na rāmapada,  
         mūḷha! eto baḷo aciriju dekhi-sunī so //  
  
jāyo kula maṃgana, badhāvano bajāyo, suni  
  
      bhayo paritāpu pāpu jananī-janakako //  
bāreteṃ lalāta-bilalāta dvāra-dvāra dīna,  
       jānata ho cāri phala cāri hī canakako //  
tulasī so sāheba samarthako susevaku hai,  
        sunata sihāta socu bidhihū ganakako /  
nāmu rāma! rāvaro sayāno kidhauṃ bāvaro,  
        jo karata girīṃteṃ garu tr̥nateṃ tanakako //  
  
           102  
  
bedahũ purāna kahī, lokahahū̃ bilokiata,  
       rāmanāma hī soṃ rījheṃ sakala bhalāī hai /  
kāsīhū karata upadesata mahesu soī,  
       sādhanā aneka citaī na cita lāī hai //  
chāchīko lalāta je, te rāmanāmakeṃ prasāda,  
        khāta, khunasāta soṃdhe dūdhakī malāī hai /  
rāmarāja suniata rājanītikī avadhi,  
         nāmu rāma! rāvaro tau cāmakī calāī hai //  
soca-saṃkaṭani socu saṃkaṭu parata, jara  
       jarata, prabhāu nāma lalita lalāmako /  
būḷiau tarati bigarīau sudharati bāta,  
        hota dekhi dāhino subhāu bidhi bāmako //  
bhāgata abhāgu, anurāgata birāgu,bhāgu  
         jāgata ālasi tulasīhū-se nikāmako /  
dhāī dhāri phirikai gohāri hitakārī hoti,  
          āī mīcu miṭati japata rāmanāmako //  
  
            103  
  
ā̃dharo adhama zaḷa jājaro jarā̃ javanu  
      sūkarakeṃ sāvaka ḍhakā̃ ḍhakelyo magameṃ /  
  
giro hiẽ hahari 'harāma ho, harāma hanyo'  
        hāya! hāya karata parīgo kālaphagameṃ //  
'tulasī'bisoka hvai trilokapati loka gayo  
         nāmakeṃ pratāpa, bāta bidita hai jagameṃ /  
soī rāmanāmu jo sanehasoṃ japata janu,  
         tākī mahimā kyoṃ kahī hai jāti agameṃ  //  
jāpakī na tapa-khapu kiyo, na tamāi joga,  
       jāga na birāga, tyāga, tīratha na tanako /  
bhāīko bharoso na kharo-so bairu bairīhū soṃ,  
        balu apano na, hitū jananī na janako //  
lokako na ḍaru, paralokako na socu, deva-  
         sevā na sahāya, garbu dhāmako na dhanako /  
rāmahī ke nāmate jo hoī soī nīko lāgai,  
         aisoī subhāu kachu tulasīke manako //  
  
             104  
  
īsu na, ganesu na, dinesu na, dhanesu na,  
      suresu,sura,gauri, girāpati nahi japane /  
tumhareī nāmako bharoso bhava taribeko,  
       baiṭheṃ-uṭhe, jāgata-bāgata, soẽ sapaneṃ //  
tulasī hai bāvaro so rāvaroī rāvarī sauṃ,  
        rāvareū jāni jiyã kījie ju apane|    
jānakīramana mere! rāvareṃ badanu phereṃ,  
        ṭhāũ na samāũ kahā̃, sakala nirapane //  
jāhira jahānameṃ jamāno eka bhā̃ti bhayo,  
       beṃcie bibudhadhenu rāsabhī besāhie /  
aiseū karāla kalikālameṃ kr̥pāla ! tere  
        nāmakeṃ pratāpa na tritāpa tana dāhie //  
tulasī tihāro mana-bacana-karama, teṃhi  
        nāteṃ neha-nemu nija orateṃ nibāhie /  
raṃkake nevāja raghurāja ! rājā rājanike,  
         umari darāja mahārāja terī cāhie //  
  
           105  
  
svāratha sayānapa, prapaṃcu paramāratha,  
      kahāyo rāma! rāvaro hauṃ, jānata jahāna hai /  
nāmakeṃ pratāpa bāpa ! āju lauṃ nibāhī nīkeṃ,  
       āgeko gosāī ! svāmī sabala sujāna hai //  
kalikī kucāli dekhi dina-dina dūnī, deva!  
       pāharūī cora heri hie haharāna hai /  
tulasīkī ,bali, bāra-bārahīṃ sãbhāra kībī,  
        jadyapi kr̥pānidhānu sadā sāvadhāna hai //  
dina-dina dūno dekhi dāridu, dukālu, dukhu,  
      durita durāju sukha-sukr̥ta sakoca hai /  
māgeṃ paiṃta pāvata pacāri pātakī pracaṃḍa,  
       kālakī karālatā, bhaleko hota poca hai //  
āpaneṃ tau eku avalaṃbu aṃba ḍiṃbha jyoṃ,  
  
        samartha sītānātha saba saṃkaṭa bimoca hai /  
  
            106  
  
tulasīkī sāhasī sarāhie kr̥pāla rāma!  
      nāmakeṃ bharoseṃ parināmako nisoca hai //  
moha-mada mātyo, rātyo kumati-kunārisoṃ,  
      bisāri beda-loka-lāja,ā̃karo acetu hai /  
bhāve so karata, mũha āvai so kahata, kachu  
       kāhūkī sahata nāhiṃ, sarakaśa hetu hai //  
tulasī adhika adhamāī hū ajāmilateṃ,  
       tāhūmeṃ sahāya kali kapaṭaniketu hai /  
jaibeko aneka ṭeka, eka ṭeka hvaibekī, jo  
        peṭa-priyapūta hita rāmanāmu letu hai //  
  
         kalivarṇana  
  
jāgie na soie, bigoie janamu jā̃,  
       dukha, roga roie, kalesu koha-kāmako /  
  
           107  
  
rājā-raṃka, rāgī o birāgī, bhūribhāgī, ye  
      abhāgī jīva jarata, prabhāu kali bāmako //  
tulasī! kabaṃdha-kaiso dhāibo bicāru aṃdha !  
  
       dhaṃdha dekhiata jaga, socu parināmako /  
soibo jo rāmake sanehakī samādhi-sukhu,  
        jāgibo jo jīha japai nīkeṃ rāmanāmako //  
barana-dharama gayo,āśrama nivāsu tajyo,  
        trāsana cakita so parāvano paro-so hai /  
karamu upāsanā kubāsanā̃ bināsyo gyānu,  
        bacana-birāga, beṣa jagatu haro-so hai //  
gorakha jagāyo jogu, bhagati bhagāyo logu,  
         nigama-niyogateṃ so kela hī charo-so hai /  
kāyã-mana-bacana subhāyã tulasī hai jāhi  
          rāmanāmako bharoso,tāhiko bharoso hai //  
  
           108  
  
beda-purāna bihāi supaṃthu, kumāraga, koṭi kucāli calī hai /  
kālu karāla, nr̥pāla kr̥pāla na, rājasamāju baḷoī chalī hai //  
barna-bibhāga na āśramadharma, dunī dukha-doṣa-daridra-dalī hai /  
svārathako paramārathako kali rāmako nāmapratāpu balī hai //  
na miṭe bhavasaṃkaṭa, durghaṭa he tapa, tīratha janma aneka aṭo /  
kalimeṃ na birāgu, na gyānu kahū̃,sabu lāgata phokaṭa jhūṭha-jaṭo //  
naṭu jyoṃ jani peṭa-kupeṭaka koṭika ceṭaka-kautuka-ṭhāṭa ṭhaṭo /  
tulasī jo sadā sukhu cāhia tau,rasanā̃ nisi-bāsara rāmu raṭo //  
dama durgama ,dāna,dayā,makha,karma, sudharma adhīna sabai dhanako /  
tapa,tīratha,sādhana,joga, birāgasoṃ hoi,nahīṃ dr̥ḷhatā tanako //  
kalikāla karālamuṃ'rāmakr̥pālu' yahai avalaṃbu baḷo manako /  
'tulasī'saba saṃjamahīna sabai,eka nāma-adhāru sadā janako  
  
pāi sudeha bimoha-nadī-taranī na lahī, karanī na kachū kī /  
rāṃkathā baranī na banāi, sunī na kathā prahlāda na dhrūkī //  
  
            109  
  
aba jora jarā jari gātu gayo, mana māni galāni kubāni na mūkī /  
nīkeṃ kai ṭhīka daī tulasī, avalaṃba baḷī ura ākhara dūkī //  
  
          rāma-nāma-mahimā  
  
rāmu bihāi 'marā' japateṃ bigarī sudharī kabikokilahū kī /  
nāmahi teṃ gajakī, ganikākī, ajāmilakī cali gai calacūkī //  
nāmapratāpa baḷeṃ kusamāja bajāi rahī pati pāṃḍubadhūkī /  
tāko bhalo ajahū̃ 'tulasī' jehi prīti-pratīti hai ākhara dūkī //  
nāma ajāmila-se khala tārana, tārana bārana-bārabadhuko /  
nāma hare prahalāda-biṣāda, pitā-bhaya-sā̃sati sāgaru sūko //  
nāmasoṃ prīti-pratīti bihīna gilyo kalikāla karāla, na cūko /  
rākhihaiṃ rāmu so jāsu hiẽ tulasī hulasai balu ākhara dūko  
  
           110  
  
jīva jahānameṃ jāyo jahā̃, so tahā̃, 'tulasī' tihũ dāha daho hai /  
dosu na kāhu,kiyo apano, sapanehū̃ nahīṃ sukhalesu laho hai //  
rāmake nāmateṃ hou so hou, na sou hiẽ, rasanā hīṃ kaho hai /  
kiyo na kachū,karibo na kachū, kahibo na kachū,mariboi raho hai //  
jīje na ṭhāũ, na āpana gāũ, surālayahū ko na saṃbalu mereṃ /  
nāmu raṭo,jamabāsa kyoṃ jāũ ko āi sakai jamakiṃkaru nereṃ //  
tumharo saba bhā̃ti tumhāria sauṃ, tumhahī bali hau moko ṭhāharu hereṃ /  
bairakha bā̃ha basāie pai tulasī-gharu byādha-ajāmila-khereṃ //  
kā kiyo jogu ajāmilajū,ganikā̃ mati pema pagāī /  
byādhako sādhupano kahie, aparādha agādhani meṃ hī janāī //  
karunākarakī karunā karunā hita,nāma-suheta jo deta dagāī /  
kāheko khījhia rījhia pai, tulasīhu soṃ hai, bali soi sagāī //  
  
              111  
  
  
je mada-māra-bikāra bhare, te acāra-bicāra samīpa na jāhīṃ /  
hai abhimānu taū manameṃ, janu bhāṣihai dūsare dīnana pāhīṃ? //  
jau kachu bāta banāi kahauṃ, tulasī tumhameṃ, tumhahū ura māhīṃ /  
jānakījīvana! jānata hau, hama haiṃ tumhare, tuma meṃ ,saku nāhīṃ  
  
dānava-deva, ahīsa-mahīsa, mahāmuni-tāpasa, sidhda-samājī /  
jaga-jācaka, dāni dutīya nahīṃ, tumha hī sabakī saba rākhata bājī //  
ete baḷe tulasīsa! taū sabarīke die binu bhūkha na bhājī /  
rāma garībanevāja! bhae hau garībanevāja garība nevājī //  
kisabī,kisāna-kula,banika, bhikhārī, bhāṭa,  
       cākara,capala naṭa, cora, cāra ceṭakī /  
           112     
  
peṭako paḷhata guna gaḷhata, caḷhata giri,  
        aṭata gahana-gana ahana akheṭakī //  
ū̃ce-nīce karama, dharama-adharama kari,  
        peṭa hī ko pacata, becata beṭā-beṭakī /  
'tulasī' bujhāi eka rāma ghanasyāma hī teṃ,  
         āgi baḷavāgiteṃ baḷī hai āgi peṭakī //  
khetī na kisānako,bhikhārīko na bhīkha, bali,  
       banikako banija, na cākarako cākarī /  
jīvikā bihīna loga sīdyamāna soca basa,  
       kahaiṃ eka ekana soṃ'kahā̃ jāī, kā karī?'  
bedahū̃ purāna kahī,lokahū̃ bilokiata,  
        sā̃kare sabai pai,rāma! rāvareṃ kr̥pā karī /  
dārida-dasānana dabāī dunī, dīnabaṃdhu!  
        durita-dahana dekhi tulasī hahā karī //  
  
           113  
  
kula- karatūti-bhūti-kīrati-surūpa-guna-  
      jaubana jarata jura, parai na kala kahīṃ /  
rājakāju kupatha, kusāja bhoga roga hī ke,  
       beda-budha bidyā pāi bibasa balakahīṃ //  
gati tulasīkī lakhai na kou, jo karata  
        pabbayateṃ chāra, chāre pabbaya palaka hīṃ /  
kāsoṃ kījai roṣu dījai kāhī, pāhi rāma!  
        kiyo kalikāla kuli khalalu khalaka hīṃ //  
babura-bahereko banāi bāgu lāiyata,  
      rū̃dhibeko soī surataru kāṭiyatu hai /  
gārī deta nīca haricaṃdahū dadhīcihū ko,  
       āpane canā cabāi hātha cāṭiyatu hai //  
āpu mahāpātakī, hãsata hari-harahū ko,  
       āpu hai abhāgī, bharibhāgī ḍāṭiyatu hai /  
kaliko kaluṣa mana malina kie mahata,  
        masakakī pā̃surī payodhi pāṭiyatu hai //  
  
  
          114  
  
sunie karāla kalikāla bhūmipāla! tumha,  
      jāhi ghālo cāhie, kahau dhauṃ rākhai tāhi ko /  
hau tau dīna dūbaro, bigāro-ḍhārī rāvaro na,  
      maiṃhū taiṃhū tāhiko, sakala jagu jāhiko //  
kāma,kohū lāi kai dekhāiyata ā̃khi mohi,  
       ete māna akasu kībeko āpu āhi ko //  
sāhebu sujāna, jinha svānahū̃ ko pacchu kiyo,  
       rāmabolā nāmu, hauṃ gulāmu rāmasāhiko //  
  
         115  
  
sā̃cī kahau,kalikāla karāla !maiṃ ḍhāro-bigāro tihāro kahā hai /  
kāmako, kohako,lobhako, mohako mohisoṃ āni prapaṃcu rahā hai //  
hau jaganāyaku lāyaka āju, pai meriau ṭeva kuṭeva mahā hai /  
jānakīnātha binā 'tulasī' jaga dūsaresoṃ karihauṃ na hahā hai //  
bhāgīrathī-jalu pānakarauṃ,aru nāma kai rāmake leta nitai hauṃ /  
moko na leno, na deno kachū, kali ! bhūlī na rāvarī ora citehau //  
jāni kai joru karau, parināma tumhai pachitaihau, pai maiṃ na bhitehauṃ /  
brāhmana jyoṃ ugilyo uragāri, hauṃ tyauṃ hīṃ tihāreṃ hiẽ na hitaihauṃ //  
rājamarālake bālaka peli kai pālata-lālata khūsarako /  
suci suṃdara sāli sakeli, so bāri kai bīju baṭorata ūsarako //  
guna-gyāna-gumānu, bhãbheri baḷī, kalapadrumu kāṭata mūsarako /  
kalikāla bicāru acāru haro, nahiṃ sūjhai kachū dhamadhūsarako //  
  
            116  
  
kībe kahā,paḷhibeko kahā phalu, būjhi na bedako bhedu bicāraiṃ /  
svārathako paramārathako kali kāmada rāmako nāmu bisāraiṃ //  
bāda-bibāda biṣādu baḷhāi kai chātī parāī au āpanī jāraiṃ /  
cārihuko, chahuko, navako, dasa-āṭhako pāṭhu kukāṭhu jyoṃ phāraiṃ //  
āgama beda, purāna bakhānata māraga koṭina, jāhiṃ na jāne /  
je muni te puni āpuhi āpuko īsu kahāvata sidhda sayāne //  
dharma sabai kalikāla grase, japa,joga birāgu lai jīva parāne /  
ko kari socu marai 'tulasī' hama jānakīnāthake hātha bikāne //  
dhūta kahau, avadhūta kahau, rajapūtu kahau, jolahā kahau koū /  
kāhūkī beṭīsoṃ beṭā na byāhaba, kāhūkī jāti bigāra na soū //  
  
               117  
  
tulasī saranāma gulāmu hai rāmako,jāko rucai so kahai kachu oū /  
mā̃gi kai khaibau, masītako soibo, laiboko eku na daibeko doū //  
mereṃ jāti-pā̃ti na cahauṃ kāhūkī jāti-pā̃ti,  
      mere koū kāmako na hauṃ kāhūke kāmako  
loku paraloku raghunāthahī ke hātha saba,  
       bhārī hai bharoso tulasīke eka nāmako //  
atihī ayāne upakhāno nahi būjhaiṃ loga,  
       'sāha hī ko gotu gotu hota hai gulāmako //  
sādhu kai asādhu, kai bhalo kai poca,socu kahā,  
        kākāhūke dvāra parauṃ, jo hauṃ so hauṃ rāmako //  
koū kahai, karata kusāja, dagābāja baḷo,  
      koū kahai rāmako gulāmu kharo khūba hai /  
sādhu jānaiṃ mahāsādhu, khala jānaiṃ mahākhala,  
      bānī jhū̃ṭhī-sā̃cī koṭi uṭhata habūba hai //  
cahata na kāhūsoṃ na kahata kāhūkī kachū,  
       sabakī sahata , ura aṃtara na ūba hai /  
tulasīko bhalo poca hātha raghunāthahī ke  
       rāmakī bhagati-bhūmi merī mati dūba hai //  
  
  
         118  
  
jāgaiṃ jogī-jaṃgama, jatī-jamātī dhyāna dharaiṃ  
  
      ḍaraiṃ ura bhārī lobha, moha, koha,kāmake /  
jāgaiṃ rājā rājakāja, sevaka-samāja,sāja,  
       socaiṃ suni samācāra baḷe bairī bāmake //  
jāgaiṃ budha bidyā hita paṃḍita cakita cita,  
       jāgaiṃ lobhī lālaca dharani ,dhana dhāmake /  
jāgaiṃ bhogī bhoga hīṃ, biyogī, rogī sogabasa,  
       sovaiṃ sukha tulasī bharose eka rāmake //  
rāmu mātu,pitu, baṃdhu, sujana, guru, pūjya, paramahita /  
sāhebu, sakhā,sahāya,neha-nāte, punīta cita //  
desu,kosu, kulu,karma,darma, dhanu, dhāma,dharani, gati /  
jāti-pā̃ti saba bhā̃ti lāgi rāmahi hamāri pati //  
  
           119  
  
mahārāja, bali jāũ, rāma ! sevaka-sukhadāyaka  /  
mahārāja, bali jāũ, rāma !sundara saba lāyaka  //  
mahārāja, bali jāũ, rāma ! rājīvabilocana  //  
bali jāũ,rāma ! karunāyatana, pranatapāla, pātakaharana /  
bali jāũ, rāma ! kali-bhaya-bikala tulasidāsu rākhia sarana //  
jaya tāḷakā-subāhu-mathana mārīca-mānahara!  
munimakha-racchana-daccha, silātārana, karunākara !  
nr̥pagana-bala-mada sahita saṃbhu-kodaṃḍa-bihaṃḍana !  
jaya kuṭhāradharadarpadalana dinakarakulamaṃḍana //  
jaya janakanagara-ānaṃdaprada, sukhasāgara, suṣamābhavana /  
kaha tulasidāsu suramukumani, jaya jaya jaya jānakiramana //  
  
             120  
  
jaya jayaṃta-jayakara, anaṃta, sajjanajanaraṃjana!  
jaya birādha-badha-biduṣa, bibudha-munigana-bhaya-bhaṃjana  
jaya nisicarī-birūpa-karana raghubaṃsabibhūṣana!  
subhaṭa caturdasa-sahasa dalana trisirā-khara-dūṣana //  
jaya daṃḍakabana-pāvana-karana,tulasidāsa-saṃsaya-samana!  
jagabidita jagatamani, jayati jaya jaya jaya jaya jānakiramana!  
jaya māyāmr̥gamathana, gīdha-sabarī-udhdārana !  
jaya kabaṃdhasūdana bisāla taru tāla bidārana !  
davana bāli balasāli, thapana sugrīva, saṃtahita !  
kapi karāla bhaṭa bhālu kaṭaka pālana,kr̥pālacita!  
jaya siya-biyoga-dukha hetu kr̥ta-setubaṃdha bāridhidamana !  
dasasīsa bibhīṣana abhayaprada, jaya jaya jaya jānakiramana !  
  
            121  
  
          rāmapremakī pradhānatā  
kanakakudharu kedāru, bīju suṃdara suramani bara /  
sīṃci kāmadhuka dhenu sudhāmaya paya bisudhdatara //  
tīrathapati aṃkurasarūpa jacchesa raccha tehi /  
marakatamaya sākhā-suputra, maṃjaraya lacchi jehi //  
kaivalya sakala phala, kalapataru,subha subhāva saba sukha barisa /  
jāya so subhaṭu samartha pāi rana rāri na maṃḍai /  
jāya so jatī kahāya biṣaya-bāsanā na chaṃḍai //  
jāya dhaniku binu dāna, jāya nirdhana binu dharmahi /  
jāya so paṃḍita paḷhi purāna jo rata na sukarmahi //  
suta jāya mātu-pitu-bhakti binu, tiya so jāya jehi pati na hita /  
saba jāya dāsu tulasī kahai, jauṃ na rāmapada nehu nita //  
  
  
           122  
  
ko na krodha niradahyo, kāma basa kehi nahi kīnho?  
ko na lobha dr̥ḷha phaṃda bā̃dhi trāsana kari dīnho ?  
kauna hr̥dayã nahi lāga kaṭhīna ati nāri-nayana-sara?  
locanajuta nahi aṃdha bhayo śrī pāi kauna nara ?  
sura-nāga-loka mahimaṃḍalahũ ko ju moha kīnho jaya na ?  
kaha tusidāsu so ūbarai, jehi rākha rāmu rājivanayana //  
bhauṃha-kamāna sãdhāna suṭhāna je nāri-bilokani-bānateṃ bā̃ce /  
kopa-kr̥sānu gumāna-avā̃ ghaṭa-jyoṃ jinake mana āva na ā̃ce /  
lobha sabai naṭake basa hvai kapi-jyoṃ jagameṃ bahu nāca na nāce  
nīke haiṃ sādhu sabai tulasī, pai teī raghubīrake sevaka sā̃ce //  
beṣa subanāi suci bacana kahaiṃ cuvāi  
      jāi tau na jarani dharani-dhana-dhāmakī /  
  
           123  
  
koṭika upāya kari lāli pāliata deha,  
      mukha kahiata gati rāmahīke nāmakī //  
pragaṭaiṃ upāsanā, durāvaiṃ durabāsanāhi,  
       mānasa nivāsabhūmi lobha-moha-kāmakī /  
rāga-roṣa-iriṣā-kapaṭa-kuṭilāī bhare  
       tulasī-se bhagata bhagati cahaiṃ rāmakī //  
kālihīṃ taruna tana, kālihīṃ dharani-dhara,  
      kālihīṃ jitauṃgo rana, kahata kucāli hai /  
kālihīṃ sādhauṃgo kāja, kālihīṃ rājā-samāja,  
      masaka hvai kahai, ' bhāra mere meru hālihai' //  
tulasī yahī kubhā̃ti ghane ghara ghāli āī,  
       ghane ghara ghālati hai, ghane ghara ghālihai /  
dekhata- sunata-samujhatahū na sūjhai soī,  
        kabahū̃ kahyo na kālahū ko  kālu kāli hai //  
  
           124  
  
         rāmabhaktikī yācanā  
  
bhayo na tikāla tihū̃ loka tulasī-so maṃda,  
      niṃdaiṃ saba sādhu,suni mānauṃ na sakocu hauṃ /  
jānata na jogu hiyã hāni mānaiṃ jānakīsu,  
       kāheko parekho,pāpī prapaṃcī pocu hauṃ //  
peṭa bharibeke kāja mahārājako kahāyoṃ  
        mahārājahū̃ kahyo hai pranata-bimocu hauṃ /  
nija aghajāla, kalikālakī karālatā  
        biloki hota byākula, karata soī socu hauṃ //  
dharma keṃ setu jagamaṃgalake hetu bhūmi-  
        bhāru haribeko avatāru liyo narako /  
nīti au pratīti-prītipāla cāli prabhu mānu  
        loka-beda rākhibeko panu raghubarako //  
bānara-bibhīṣanakī ora ke kanāvaḷe haiṃ,  
         so prasaṃgu suneṃ aṃgu jare anucarako /  
rākhe rīti āpanī jo hoi soī kījai, bali,  
         tulasī tihāro ghara jāyaū hai gharako //  
  
           125  
  
nāma mahārājake nibāha nīko kījai ura  
      sabahī sohāta, maiṃ na logani sohāta hauṃ /  
kījai rāma! bāra yahi merī ora caṣa-kora  
       tāhi lagi raṃka jyoṃ saneha ko lalāta hauṃ //  
tulasī biloki kalikālakī karālatā  
       kr̥pālako subhāu samujhata sakucāta hauṃ  
loka eka bhā̃tiko, trilokanātha lokabasa  
        āpano na socu, svāmī-socahīṃ sukhāta hauṃ //  
         prabhukī mahattā aura dayālutā  
taulauṃ lobha lolupa lalāta lālacī labāra,  
      bāra-bāra lālacu dharani-dhana-dhāmako /  
  
           126  
  
tabalauṃ biyoga-roga-soga, bhoga jātanāko  
       juga sama lāgata jīvanu jāma-jāmako /  
taulauṃ dukha-dārida dahata ati nita tanu  
       tulasī hai kiṃkaru bimoha-koha-kāmako /  
saba dukha āpane, nirāpane sakala sukha,  
        jaulauṃ janu bhayo na bajāi rājā rāmako //  
taulauṃ malīna , hīna dīna, sukha sapaneṃ na,  
      jahā̃-tahā̃ dukhī janu bhājanu kalesako /  
taulauṃ ubene pāya phirata peṭau khalāya  
       bāya muha sahata parābhau desa-desako /  
tabalauṃ dayāvano dusaha dukha dāridako,  
        sātharīko soibo, oḷhibo jhūne khesako //  
jabalauṃ na bhajai jīhã jānakī-jīvana rāmu,  
        rājanako rājā so tau sāhebu mahesako //  
īsanake īsa, mahārājanake mahārāja,  
      devanake deva, deva! prānahuke prāna hau /  
  
          127  
  
kālahūke kāla, mahābhūtanake mahābhūta,  
       karmahūke karama, nidānake nidāna hau /  
nigama ko agama, sugama tulasīhū-seko  
       ete māna sīlasiṃdhu, karunānidhāna hau /  
mahimā apāra, kāhū bolako na vārāpāra,  
        baḷī sāhabīmeṃ nātha ! baḷe sāvadhāna hau //  
āratapāla kr̥pāla jo rāmu jehīṃ sumire tehiko tahã ṭhāḍheṃ /  
nāma-pratāpa-mahāmahimā ãkare kiye khoṭeu choṭeu bāḷhe //  
sevaka ekateṃ eka aneka bhae tulasī tihũ tāpa na ḍāḷhe /  
prema badauṃ prahalādahiko, jina pāhanateṃ paramesvaru kāḷhe //  
  
kāḷhi kr̥pāna, kr̥pā na kahū̃, pitu kāla karāla biloki na bhāge /  
'rāma kahā̃? saba ṭhāū̃haiṃ,' khaṃbhameṃ? 'hā̃'suni hā̃ka nr̥kehari jāge //  
bairi bidāri bhae bikarāla, kaheṃ pralādahikeṃ anurāge /  
prīti-pratīti baḷī tulasī, tabateṃ saba pāhana pūjana lāge //  
  
            128  
  
aṃtarajāmihuteṃ baḷe bāherajāmi haiṃ rāma, je nāma liyeteṃ /  
dhāvata dhenu penhāi lavāī jyoṃ bālaka-bolani kāna kiyeteṃ //  
āpani būjhi kahai tulasī, kahibekī na bāvari bāta biyeteṃ /  
paija pareṃ prahalādahuko pragaṭe prabhu pāhanateṃ, na hiyeteṃ //  
bālaku boli diyo bali kālako kāyara koṭi kucāli calāī /  
pāpī hai bāpa, baḷe paratāpateṃ āpani orateṃ khori na lāī //  
bhūri daīṃ biṣamūri, bhaī prahalāda-sudhāīṃ sudhākī malāī /  
rāmakr̥pā̃ tulasī janako kaga hota bhaleko bhalāī bhalāī //  
kaṃsa karī br̥jabāsina pai karatūti kubhā̃ti, calī na calāī /  
paṃḍūke pūta sapūta, kapūta sujodhana bho kali choṭo chalāī //  
  
           129  
  
kānha kr̥pāla baḷe natapāla, gae khala khecara khīsa khalāī /  
ṭhīka pratīti kahai tulasī, jaga hoī bhale ko bhalāī bhalāī //  
avanīsa aneka bhae avanīṃ, jinake ḍarateṃ sura soca sukhāhīṃ /  
mānava-dānava-deva satāvana rāvana ghāṭi racyo jaga māhīṃ //  
te miliye dhari dhūri sujodhanu, je calate bahu chatrakī chā̃hīṃ /  
beda purāna kahaiṃ ,jagu jāna, gumāna, gobiṃdahi bhāvata nāhīṃ //  
  
         gopiyoṃkā ananya prema  
  
jaba nainana prīti ṭhaī ṭhaga syāma soṃ, syānī sakhī haṭhi hauṃ barajī /  
nahi jāno biyogu-so rogu hai āgeṃ, jhukī taba hauṃ tehi soṃ tarajī //  
aba deha bhaī paṭa nehake ghāle soṃ, byauṃta karai birahā-darajī /  
brajarājakumāra binā sunu bhr̥ṃga ! anaṃgu bhayo jiyako garajī //  
  
  
           130  
  
joga-kathā paṭhaī brajako,saba so saṭha cerīkī cāla calākī /  
ūdhau jū! kyauṃ na kahai kubarī, jo barī naṭanāgara heri halākī //  
jāhi lagai pari jāne soī, tulasī so sohāgini naṃdalalākī /  
jānī hai jānapanī harikī, aba bā̃dhiyaigī kachu moṭi kalākī //  
paṭhayo hai chapadu chabīleṃ kānha kaihū̃ kahū̃  
      khaujikai khavāsu khāso kubarī-sī bālako /  
gyānako gaḷhaiyā,binu girāko paḷhaiyā,bāra-  
      khālako kaḷhaiyā, so baḷhaiyā ura-sālako //  
prītiko badhīka,rasa rītiko adhika,nīti-  
      nipuna, bibeku hai, nidesu desa-kālako /  
tulasī kaheṃ na banai, saheṃ hī banaigī saba  
       jogu bhayo jogako biyogu naṃdalālako //  
  
           131  
  
           vinaya  
hanumāna vhe kr̥pāla, lāḍile lakhanalāla!  
      bhāvate bharata! kījai sevaka-sahāya jū /  
binatī karata dīna dūbaro dayāvano so  
       bigareteṃ āpu hī sudhāri līje bhāya jū //  
merī sāhibinī sadā sīsapara bilasati  
        debi kyoṃ na dāsako dekhāiyata pāya jū /  
khījhahūmeṃ rījhibekī bāni sadā rījhata haiṃ,  
        rījhe hvaihaiṃ, rāmakī dohāī, raghurāya jū //  
beṣa birāgako, rāga bharo manu māya! kahauṃ satibhāva hauṃ tosoṃ /  
tere hī nāthako nāmu lai beci hauṃ pātakī pāvãra prānani posoṃ //  
ete baḷe aparādhī aghī kahũ, taiṃ kahu, aṃba! ki mero tū̃ mosoṃ /  
  
svārathako paramārathako paripurana bho, phiri ghāṭi na hosoṃ //  
  
  
            132  
  
           sītāvaṭa-varṇana  
jahā̃ bālamīki bhae byādhateṃ muniṃdu sādhu  
  
      'marā marā' japeṃ sikha suni riṣi sātakī /  
sīyako nivāsa, lava-kusako janamathala  
       tulasī chuvata chā̃ha tāpa garai gātakī //  
biṭapamahīpa surasarita samīpa sohai,  
        sītābaṭu pekhata punīta hota pātakī /  
bāripura digapura bīca bilasati bhūmi,  
        aṃkita jo jānakī-carana-jalajātakī //  
marakatabarana parana ,phala mānika-se  
      lasai jaṭājūṭa janu rūkhabeṣa haru hai /  
suṣamāko ḍhairu kaidhauṃ sukr̥ta-sumeru kaidhauṃ,  
       saṃpadā sakala muda-maṃgalako gharu hai //  
deta abhimata jo sameta prīti seiye  
       pratīti māni tulasī, bicāri kāko tharu hai /  
 surasari nikaṭa suhāvanī avani sohai  
        rāmaravaniko baṭu kali kāmataru hai //  
  
           133  
  
devadhuni pāsa, munibāsu,śrīnivāsu jahā̃,  
  
      prākr̥tahū̃ baṭa-būṭa basata purāri haiṃ /  
joga-japa-jāgako, birāgako punīta pīṭhu  
       rāgini pai sīṭhi ḍīṭhi bāharī nihāri haiṃ //  
'āyasu', 'ādesa', 'bābū' bhalo-bhalo bhāvasidhda  
        tulasī bicāri jogī kahata pukāri haiṃ /  
rāma-bhagatanako tau kāmataruteṃ adhika,  
         siyabaṭu seyeṃ karatala phala cāri haiṃ //  
  
          citrakūṭa-varṇana  
  
jahā̃ banu pāvano suhāvane bihaṃga-mr̥ga,  
       dekhi ati lāgata anaṃdu kheta-khū̃ṭa-so /  
  
           134  
  
sītā-rāma-lakhana-nivāsu, bāsu muninako,  
      sidhda-sādhu-sādhaka sabai bibeka-būṭa-so //  
jharanā jharata jhāri sītala punīta bāri,  
       maṃdākini maṃjula mahesajaṭājūṭa-so /  
tulasī jauṃ rāmaso sanehu sā̃co cāhiye tau,  
        seiye sanehasoṃ bicitra citrakūṭa so //  
moha-bana-kalimala-pala-pīna jāni jiya  
       sādhu-gāi-bipranake bhayako nevārihai /  
dīnhīhai rajāi rāma, pāi so sahāi lāla  
       lakhana samattha bīra heri-heri mārihai //  
mādākinī maṃjula kamāna asi,bāna jahā̃  
        bāri-dhāra dhīra dhari sukara sudhārihai /  
citrakūṭa acala aheri baiṭhyo ghāta māno  
         pātakake brāta ghora sāvaja sãghārihai //  
lāgi davāri pahāra ṭhahī, lahakī kapi laṃka jathā kharakhaukī /  
cāru cuā cahũ ora calaiṃ, lapaṭaiṃ-jhapaṭaiṃ so tamīcara tauṃkī //  
  
            135  
  
kyauṃ kahi jāta mahāsuṣamā, upamā taki tākata hai kabi kauṃ kī /  
māno lasī tulasī hanumāna hiẽ jagajīti jarāyakī caukī //  
  
          tīrtharāja-suṣamā  
  
deva kahaiṃ apanī-apanā, avalokana tīratharāju calo re /  
dekhi miṭaiṃ aparādha agādha, nimajjata sādhu-samāju bhalo re //  
sohai sitāsitako milibo, tulasī hulasai hiya heri halore /  
māno hare tr̥na cāru caraiṃ bagare suradhenuke dhaula kalore //  
  
          śrīgaṅgā-mahātmya  
  
devanadī kahã jo jana jāna kie manasā, kula koṭi udhāre /  
dekhi cale jhagaraiṃ suranāri, suresa banāi bimāna sãvāre //  
pūjāko sāju biraṃci racaiṃ tulasī, je mahātama jānanihāre /  
okakī nīva parī hariloka bilokata gaṃga ! taraṃga tihāre //  
  
             136  
  
brahmu jo byāpaku beda kahaiṃ, gama nāhiṃ girā guna-gyāna-gunīko /  
jo karatā, bharatā, haratā,sura-sāhebu,sāhebu dīna-dunīko //  
soi bhayo dravarūpa sahī, jo hai nāthu biraṃci mahesa munīko /  
māni pratīti sadā tulasī jalu kāhe na sevata devadhunīko //  
bāri tihāro nihāri murāri bhaẽ paraseṃ pada pāpu lahaugo //  
īsa hvai sīsa dharauṃ pai ḍarauṃ , prabhukī samatā̃ baḷe doṣa dahauṃgo //  
baru bārahiṃ bāra sarīra dharauṃ,raghubīrako hvai tava tīra rahauṃgo /  
bhāgīrathī! binavauṃ kara jori, bahori na khori lagai so kahauṃgo //  
  
  
            137  
  
           annapūrṇā-mahātmya  
  
lālacī lalāta, bilalāta dvāra-dvāra dīna,  
        badana malīna, mana miṭai nā bisūranā /  
tākata sarādha, kai bibāha, kai uchāha kachū,  
        ḍolai lola būjhata sabada ḍhola-tūranā //  
pyāsehū̃ na pāvai bāri, bhūkheṃ na canaka cāri,  
         cāhata ahārana pahāra, dāri ghūra nā /  
sokako agāra, dukhabhāra bharo taulauṃ jana  
         jaulauṃ debī dravai na bhavānī annaparanā //  
  
          śaṃkara-stavana  
  
bhasma aṃga, mardana anaṃga, saṃtata asaṃga hara /  
sīsa gaṃga, girijā ardhaṃga, bhūṣana bhujaṃgabara //  
muṃḍamāla, bidhu bāla bhāla,ḍamaru kapālu kara /  
bibudhabr̥ṃda-navakumuda-caṃda, sukhakaṃda sūladhara //  
tripurāri trilocana, digbasana, biṣabhojana, bhavabhayaharana /  
kaha tulasidāsu sevata sulabha siva siva siva saṃkara sarana //  
  
            138  
  
garala-asana digabasana byasana bhaṃjana janaraṃjana /  
kuṃda-iṃdu-karpara-gaura saccidānaṃdaghana //  
bikaṭabeṣa, ura seṣa, sīsa surasarita sahaja suci /  
siva akāma abhirāmadhāma nita rāmanāma ruci //  
kaṃdarpadarpa durgama damana umāramana gunabhavana hara /  
tripurāri! trilocana! trigunapara! tripuramathana! jaya tridasabara //  
aradha aṃga aṃganā, nāmu jogīsu, jogapati /  
biṣama asana digabasana, nāma bisbesu bīsvagati //  
kara kapāla, sira māla byāla, biṣa-bhūti-bibhūṣana /  
nāma sudhda, abirudhda, amara anavadya, adūṣana //  
bikarāla-bhūta-betāla-priya bhīma nāma, bhavabhayadamana /  
saba `bidhi samartha, mahimā akatha, tulasidāsa-saṃsaya-samana //  
  
            139  
  
bhūtanātha bhayaharana bhīma bhayabhavana bhūmidhara /  
bhānumaṃta bhagavaṃta bhūtibhūṣana bhujaṃgabara //  
bhavya bhāvaballabha bhavesa bhava-bhāra-bibhaṃjana  
bhūribhoga bhairava kujogagaṃjana janaraṃjana //  
bhāratī-badana biṣa-adana siva sasi-pataṃga-pāvaka-nayana /  
kaha tulasidāsa kina bhajasi mana bhadrasadana mardanamaya //  
nāgo phirai kahai māgano dekhi 'na khā̃go kachū', jani māgiye thoro /  
rā̃kani nākapa rījhi karai tulasī jaga jo juraiṃ jācaka joro //  
nāka saṃvārata āyo hauṃ nākahi, nāhiṃ pinākihi neku nihoro /  
brahmā kahai, girijā! sikhavo pati rāvaro, dāni hai bāvaro bhoro //  
biṣu pāvaku byāla karāla gareṃ, saranāgata tau tihũ tāpa na ḍāḷhe //  
bhūta betāla sakhā, bhava nāmu dalai palameṃ bhavake bhaya gāḷhe //  
  
            140  
  
tulasīsu daridru-siromani, so sumireṃ dukha-dārida hohiṃ na ṭhāḷhe /  
bhaunameṃ bhā̃ga,dhaturoī ā̃gana, nāgeke āgeṃ haiṃ māgane bāḷhe //  
sīsa basai baradā, baradāni, caḍhyobaradā, dharanyo baradā hai /  
dhāma dhatūro, bibhūtiko kūro,nivāsu jahā̃ saba lai mare dāhaiṃ //  
byālī kapālī hai khyālī, cahū̃ disi bhā̃gakī ṭāṭinhake paradā haiṃ /  
rā̃kasiromani kākinibhāga bilokata lokapa ko karadā hai //  
dāni jo cāri padārathako, tripurāri, tihū̃ purameṃ sira ṭīko /  
bhoro bhalo, bhale bhāyako bhūkho, bhaloī kiyo sumireṃ tulasīko //  
tā binu āsako dāsa bhayo,kabahū̃ na miṭyo laghu lālacu jīko /  
sādho kahā kari sādhana taiṃ, jo pai rādho nahīṃ pati pārabatīko //  
  
             141  
  
jāta jare saba loka biloki tilocana so biṣu loki liyo hai /  
pāna kiyo biṣu, bhūṣana bho, karunābarunālaya sāĩ-hiyo hai /  
meroi phoribe jogu kapāru, kidhauṃ kachu kāhū̃ lakhāi diyo hai  
kāhe na kāna karauṃ binatī tulasī kalikāla behāla kiyo hai //  
khāyo kālakūṭu bhayo ajara amara tanu,  
       bhavanu masānu, gatha gāṭharī garadakī /  
ḍamaru kapālu kara,bhūṣana karāla byāla,  
        bāvare baḷekī rījha bāhana baradakī //  
tulasī bisāla gore gāta bilasati bhūti,  
        māno himagiri cāru cā̃danī saradakī /  
artha-dharma-kāma-moccha basata bilokanimeṃ,  
         kāsī karāmāti jogī jāgati maradakī //  
piṃgala jaṭākalāpu māthepai punīta āpu,  
  
pāvaka nainā pratāpa bhrūpara barata hai /  
  
          142  
  
loyana bisāla lāla, sohai bālacaṃdra bhāla,  
      khaṃṭha kālakūṭu, byāla-bhūṣana dharata hai //  
suṃdara digaṃbara, bibhūti gāta, bhā̃ga khāta,  
       rūre sr̥ṃgī pureṃ kāla-kaṃṭaka harata haiṃ /  
deta na aghāta rījhi, jāta pāta ākahīkeṃ  
        bhorānātha jogī jaba auḍhara ḍharata haiṃ //  
deta saṃpadāsameta śrīniketa jācakani,  
      bhavana bibhūti-bhā̃ga, br̥ṣabha bahanu hai /  
nāma bāmadeva dāhino sadā asaṃga raṃga  
       ardhda aṃga aṃganā, anaṃgako mahanu hai //  
tulasī mahesako prabhāva bhāvahīṃ sugama  
       nigama-agamahūko jānibo gahanu hai /  
bheṣa tau bhikhārako bhayaṃkararūpa saṃkara  
dayāla dīnabaṃdhu dāni dāridadahanu hai //  
  
          143  
  
cāhai na anaṃga- ari ekau aṃga māganeko  
      deboī pai jāniye,subhāvasidhda bāni so /  
bāri buṃda cāri tripurāri para ḍāriye tau  
       deta phala cāri, leta sevā sā̃cī māni so //  
tulasī bharoso na bhavesa bhorānāthako tau  
        koṭika kalesa karau, marau chāra chāni so /  
dārida damana dūkha-doṣa dāha dāvānala  
        dunī na dayāla dūjo dāni sūlapāni-so //  
kāheko aneka deva sevata jāgai masāna  
      khovata apāna, saṭha hota haṭhi preta re /  
kāheko upāya koṭi karata,marata dhāya,  
       jācata naresa desa- desake,aceta re  
tulasī pratīti binu tyāgai taiṃ prayāga tanu,  
        dhanahīke heta dāna deta kurukheta re /  
pāta dvai dhatūreke dai, bhoreṃ kai, bhavesasoṃ,  
        suresahūkī saṃpadā subhāyasoṃ na leta re //  
  
           144  
  
syaṃdana,gayaṃda, bājirāji,bhale bhale bhaṭa,  
      dhana-dhāma-nikara karanihū̃ na pūjai kvai /  
banitā binīta, pūta phāvana sohāvana,au  
      binaya bibeka, bidyā subhaga sarīra jvai //  
ihā̃ aiso sukha,paraloka sivaloka oka,  
       jāko phala tulasī so sunau sāvadhāna hvai /  
jāneṃ, binu jāneṃ, kai risāneṃ, keli kabahũka  
        sivahi caḷhāe hvaihaiṃ belake patauvā dvai //  
rati-sī ravani, siṃdhumekhalā avani pati  
      aunipa aneka ṭhāḷhe hātha jori hāri kai /  
saṃpadā-samāja dekhi lāja surarājahūkeṃ  
      sukha saba bidhi bidhi dīnhaiṃ, savā̃ri kai //  
  
ihā̃ aiso sukha, suraloka suranāthapada,  
       jāko phala tulasī so kahaigo bicāri kai /  
ākake patauā cāri phūla kai dhatūreke dvai  
        dīnheṃ hvaihaiṃ bāraka purāripara ḍārikai //  
  
            145  
  
devasari sevauṃ bāmadeva gāũ rāvarehīṃ  
      nāma rāmahīke māgi udara bharata hauṃ /  
dībe joga tulasī na leta kāhūko kachuka,  
       likhī na bhalāī bhāla, poca na karata hauṃ //  
ete para hū̃ jo koū rāvaro hvai jora karai,  
        tāko jora, deva! dīna dvāreṃ gudarata hauṃ /  
pāi kai urāhano urāhano na dījo mohi ,  
        kālakalā kāsīnātha kaheṃ nibarata hauṃ  
cero rāmarāiko, sujasa suni tero, hara!  
       pāi tara āi rahyauṃ surasaritīra hauṃ /  
  
          146  
  
bāmadeva! rāmako subhāva-sīla jāniyata  
       nāto neha jāniyata raghubīra bhīra hauṃ //  
adhibhūta bedana biṣama hota,bhūtanātha  
        tulasī bikala, pāhi!pacata kupīra hauṃ /  
māriye tau anāyāsa kāsībāsa khāsa phala,  
         jyāiye tau kr̥pā kari nirujasarīra hauṃ //  
 jībekī na lālasā, dayāla mahādeva! mohi,  
       māluma hai tohi, maribeīko rahatu hauṃ /  
kāmaripu ! rāmake gulāmaniko kāmataru!  
       avalaṃba jagadaṃba sahita cahatu hauṃ //  
roga bhayo bhūta-so, kusūta bhayo tulasīko,  
        bhūtanātha, pāhi! padapaṃkaja gahatu hauṃ /  
jyāiye tau jānakīramana-jana jāni jiyã  
         māriye tau māgī mīcū sūdhiyai kahatu hauṃ //  
  
             147  
  
bhūtabhava! bhavata pisāca -bhūta- preta -priya,  
       āpano samāja siva āpu nīkeṃ jāniye /  
nānā beṣa, bāhana, bibhūṣana,basana, bāsa,  
       khāna -pāna,bali-pūjā bidhiko bakhāniye //  
rāmake gulāmanikī rīti, prīti sūdhī saba,  
        sabasoṃ saneha, sabahīko sanamāniye /  
tulasīkī sudharai sudhāre bhūtanāthahīke  
        mere māya bāpa guru saṃkara-bhavāniye //  
          kāśīmeṃ mahāmārī  
  
gaurīnātha, bhorānātha, bhavata bhavānīnātha /  
      bisvanāthapura phirī āna kalikālakī /  
saṃkara-se nara, girijā-sī nārīṃ kāsībāsī,  
      beda kahī, sahī sasisekhara kr̥pālakī //  
chamukha-ganesa teṃ mahesake piyāre loga  
       bikala bilokiyata, nagarī bihālakī /  
  
           148  
  
purī-surabeli keli kāṭata kirāta kali  
        niṭhura nihāriye ughāri ḍīṭhi bhālakī //  
ṭhākura mahesa ṭhakurāini umā-sī jahā̃,  
      loka-bedahū̃ bidita mahimā ṭhaharakī /  
bhaṭa rudragana, pūta ganapati-senāpati,  
       kalikālakī kucāla kāhū tau na harakī //  
bīsīṃ bisvanāthakī biṣāda baḷo bārānasīṃ,  
        būjhie na aisī gati saṃkara-saharakī /  
kaise kahai tulasī br̥ṣāsurake baradāni  
         bāni jāni sudhā taji pīvani jaharakī //  
  
       2  
  
loka-bedahū̃ bidita bārānasīkī baḷāī  
      bāsī nara nāri īsa-aṃbikā-sarūpa haiṃ /  
  
          149  
  
kālanātha kotavāla daṃḍakāri daṃḍapāni,  
      sabhāsada ganapa-se amita anūpa haiṃ //  
tahāū̃ kucāli kalikālakī kurīti, kaidhauṃ  
      jānata na mūḷha ihā̃ bhūtanātha bhūpa haiṃ /  
phaleṃ phūlaiṃ phailaiṃ khalala, sīdai sādhu pala-pala  
       khātī dīpamālikā, ṭhaṭhāiyata sūpa haiṃ //  
paṃcakosa punyakosa svāratha-paramārathako  
  
      jāni āpu āpane supāsa bāsa diyo hai /  
nīca nara-nāri na sãbhāri sake ādara,  
       lahata phala kādara bicāri jo na kiyo hai //  
bārī bārānasī binu kahe cakrapāni cakra,  
       māni hitahāni so murāri mana bhiyo hai /  
rosameṃ bharoso eka āsutosa kahi jāta  
        bikala biloki loka kālakūṭa piyo hai //  
  
             150  
  
racata biraṃci, hari pālata, harata hara  
      tere hīṃ prasāda aga- jaga-pālike /  
tohimeṃ bikāsa bisva ,tohimeṃ bilāsa saba,  
       tohimeṃ samāta, mātu bhūmidharabālike  //  
 dīje avalaṃba jagadaṃba ! na bilaṃba kījai,  
  
       karunātaraṃgaginī kr̥pā-taraṃga-mālike /  
roṣa mahāmārī, paritoṣa mahatārī dunī  
        dekhiye dukhārī, muni-mānasa-marālike //  
nipaṭa basere agha auguna ghanere,nara-  
      nāriū anere jagadaṃba! cerī-cere haiṃ /  
dārida-dukhārī debi bhūsura bhikhārī-bhīru  
       loba moha kāma koha kalimala ghere haiṃ //  
lokarīti rākhī rāma, sākhi bāmadeva jāni  
       janakī binati māni mātu ! kahi mere haiṃ /  
mahāmārī mahesāni! mahimākī khāni, moda-  
        maṃgalakī rāsi, dāsa kāsībāsī tere haiṃ //  
  
           151  
  
loganikeṃ pāpa kaidhauṃ, sidhda-sura-sāpa kaidhauṃ,  
       kālakeṃ pratāpa kāsī tihū̃ tāpa taī hai /  
ū̃ce,nīce,bīcake,dhanika,raṃka, rājā,rāya  
       haṭhani bajāi kari ḍīṭhi pīṭhi daī hai //  
devatā nihore, mahāmārinha soṃ kara jore,  
       bhorānātha jāni bhore āpanī-sī ṭhaī hai /  
karunānidhāna hanumāna bīra balavāna !  
        jasarāsi jahā̃-tahā̃ taiṃhīṃ lūṭi laī hai //  
saṃkara-sahara sara, naranāri bāricara  
      bikala, sakala, mahāmārī mājā bhaī hai /  
ucharata utarāta haharāta mari jāta,  
      bhabhari bhagāta jala-thala mīcumaī hai //  
deva na dayāla, mahipāla na kr̥pālacita,  
       bārānasīṃ bāḍhati anīti nita naī hai  /  
  
          152  
  
pāhi raghurāja ! pāhi kapirāja rāmadūta !  
       rāmahūkī bigarī tuhīṃ sudhāri laī hai //  
eka tai karāla kalikāla sūla-mūla, tāmeṃ  
      koḷhameṃkī khāju-sī sanīcarī hai mīnakī /  
beda -dharma dūri gae,bhūmi cora bhūpa bhae,  
      sādhu sīdyamāna jāni rīti pāpa pīnakī //  
dūbareko dūsaro na dvāra, rāma dayādhāma!  
       rāvarīai gati bala-bibhava bihīna kī /  
lāgaigī pai lāja vā birājamāna birudahi,  
       mahārāja ! āju jauṃ na deta dādi dīnakī //  
          vividha  
rāmanāma mātu-pitu, svāmi samaratha, hitu,  
      āsa rāmanāmakī, bharoso rāmanāmako /  
  
           153  
  
prema rāmanāmahīsoṃ, nema rāmanāmahīko,  
      jānauṃ nāma marama pada dāhino na bāmako //  
svāratha sakala paramārathako rāmanāma,  
       rāmanāma hīna tulasī na kāhū kāmako /  
rāmakī sapatha, sarabasa mereṃ rāmanāma,  
       kāmadhenu-kāmataru mose chīna chāmako //  
māraga māri,mahīsura māri, kumāraga koṭikakai dhana līyo /  
saṃkarakopasoṃ pāpako dāma paricchita jāhigo jāri kai hīyo //  
kāsīmeṃ kaṃṭaka jete bhaye te ge pāi aghāi kai āpano kīyo /  
āju ki kāli paroṃ ki naroṃ jaḍa jāhiṃge cāṭi divārīko dīyo //  
kuṃkuma -raṃga suaṃga jito, mukhacaṃdaso caṃdasoṃ hoḷa parī hai /  
bolata bola samr̥dhdi cuvai, avalokata soca-biṣāda harī hai //  
gaurī ki gaṃga bihaṃginibeṣa, ki maṃjula mūrati modabharī hai /  
pekhi saprema payāna samai saba soca-bimocana chemakarī hai //  
  
          154  
  
maṃgalakī rāsi, paramārathakī khāni jāni  
      biraci banāī bidhi, kesava basāī hai /  
pralayahū̃ kāla rākhī sūlapāni sūlapara,  
      mīcubasa nīca soū cāhata khasāī hai //  
chāḍi chitipāla jo parīchita bhae kr̥pāla,  
       bhalo kiyo khalako, nikāī so nasāī hai /  
pāhi hanumāna! karunānidhāna rāma pāhi!  
       kāsī-kāmadhenu kali kuhata kasāī hai //  
biracī biraṃcakī, basati bīsvanātakī jo,  
      prānahū teṃ pyārī purī kesava kr̥pālakī /  
jotirūpa liṃgamaī aganita liṃgamayī  
       moccha bitarani, bidarani jagajālakī //  
debī-deva-devasari-sidhda-munibara-bāsa  
       lopati-bilokata kulipi bhoṃḍe bhālakī /  
hā hā kare tulasī, dayānidhāna rāma ! aisī  
        kāsīkī kadarthanā karāla kalikālakī //  
  
          155  
  
āśrama-barana kali bibasa bikala bhae  
      nija-nija marajāda moṭarī-sī ḍāra dī /  
saṃkara saroṣa mahāmārihīteṃ jāniyata,  
       sāhiba saroṣa dunī-dina-dina dāradī //  
nāri-nara ārata pukārata, sunai na koū,  
       kāhū̃ devatani mili moṭī mūṭhi māri dī /  
tulasī sabhītapāla sumireṃ kr̥pālarāma  
        samaya sukarunā sarāhi sanakāra dī //  
  
          (iti uttarakāṇḍa)  
  
  
  
  


## पाठः
