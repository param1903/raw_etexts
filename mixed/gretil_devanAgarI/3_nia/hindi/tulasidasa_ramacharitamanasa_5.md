+++
title = "Tulasidasa: Ramacaritamanasa 5"

+++


## Intro
  
  
  
  
Tulasidasa: Ramacaritamanasa 5  
  
  
  
  
Tulasidasa [Tulsidas]: Ramacaritamanasa [Ram Carit Manas]  
Sopana 5: Sundarakanda  
  
Input "by a group of volunteers at Ratlam"  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
  
set to UTF-8.)  
  
description: multibyte sequence:  
long a   ā     
long A   Ā     
long i   ī     
long I   Ī     
long u   ū     
long U   Ū     
vocalic r   ṛ    
vocalic R   Ṛ    
long vocalic r   ṝ    
vocalic l   ḷ    
long vocalic l   ḹ    
velar n   ṅ    
velar N   Ṅ    
palatal n   ñ     
palatal N   Ñ     
retroflex t   ṭ    
retroflex T   Ṭ    
retroflex d   ḍ    
retroflex D   Ḍ    
retroflex n   ṇ    
retroflex N   Ṇ    
palatal s   ś     
palatal S   Ś     
retroflex s   ṣ    
retroflex S   Ṣ    
anusvara   ṃ    
anunasika   m̐    
visarga   ḥ    
long e   ē     
long o   ō     
l underbar   ḻ    
r underbar   ṟ    
n underbar   ṉ    
k underbar   ḵ    
t underbar   ṯ    
nasalized a   ã     
nasalized long a   ā̃   
a breve   ă     
nasalized i   ĩ     
i dieresis   ï     
nasalized long i   ī̃   
nasalized u   ũ     
u dieresis   ü     
nasalized long u   ū̃   
nasalized e   ẽ    
e breve   ĕ    
nasalized o   õ     
o breve   ŏ     
intervocalic y   ẏ   
voiceless fricative   k‍h̲   
   (in Nagari: kh underdot)  
flapped r   ṛ     
  
Unless indicated otherwise, accents have been dropped in order  
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
  
  
  
  
  
              śrījānakīvallabho vijayate  
               śrīrāmacaritamānasa  
  
               paṅcama sopāna  
               sundarakāṇḍa  
                śloka  
          śāntaṃ śāśvatamaprameyamanaghaṃ nirvāṇaśāntipradaṃ  
          brahmāśambhuphaṇīndrasevyamaniśaṃ vedāntavedyaṃ vibhum  /  
          rāmākhyaṃ jagadīśvaraṃ suraguruṃ māyāmanuṣyaṃ hariṃ  
          vande 'haṃ karuṇākaraṃ raghuvaraṃ bhūpālacūḷāmaṇim // 1 //  
  
          nānyā spr̥hā raghupate hr̥daye 'smadīye  
          satyaṃ vadāmi ca bhavānakhilāntarātmā /  
          bhaktiṃ prayaccha raghupuṅgava nirbharāṃ me  
          kāmādidoṣarahitaṃ kuru mānasaṃ ca // 2 //  
  
          atulitabaladhāmaṃ   hemaśailābhadehaṃ  
          danujavanakr̥śānuṃ   jñānināmagragaṇyam /  
          sakalaguṇanidhānaṃ    vānarāṇāmadhīśaṃ  
          raghupatipriyabhaktaṃ  vātajātaṃ namāmi // 3 //  
  
jāmavaṃta ke bacana suhāe / suni hanumaṃta hr̥daya ati bhāe //  
taba lagi mohi parikhehu tumha bhāī / sahi dukha kaṃda mūla phala khāī //  
jaba lagi āvauṃ sītahi dekhī / hoihi kāju mohi haraṣa biseṣī //  
yaha kahi nāi sabanhi kahũ māthā / caleu haraṣi hiyã dhari raghunāthā //  
siṃdhu tīra eka bhūdhara suṃdara / kautuka kūdi caḷheu tā ūpara //  
bāra bāra raghubīra sãbhārī / tarakeu pavanatanaya bala bhārī //  
jehiṃ giri carana dei hanumaṃtā / caleu so gā pātāla turaṃtā //  
jimi amogha raghupati kara bānā / ehī bhā̃ti caleu hanumānā //  
jalanidhi raghupati dūta bicārī / taiṃ maināka hohi śramahārī //  
  
 do.   hanūmāna tehi parasā kara puni kīnha pranāma /  
      rāma kāju kīnheṃ binu mohi kahā̃ biśrāma // 1 //  
  
jāta pavanasuta devanha dekhā / jānaiṃ kahũ bala buddhi biseṣā //  
surasā nāma ahinha kai mātā / paṭha_inhi āi kahī tehiṃ bātā //  
āju suranha mohi dīnha ahārā / sunata bacana kaha pavanakumārā //  
rāma kāju kari phiri maiṃ āvauṃ / sītā ka_i sudhi prabhuhi sunāvauṃ //  
taba tava badana paiṭhiha_ũ āī / satya kaha_ũ mohi jāna de māī //  
kabanehũ jatana dei nahiṃ jānā / grasasi na mohi kaheu hanumānā //  
jojana bhari tehiṃ badanu pasārā / kapi tanu kīnha duguna bistārā //  
soraha jojana mukha tehiṃ ṭhayaū / turata pavanasuta battisa bhayaū //  
jasa jasa surasā badanu baḷhāvā / tāsu dūna kapi rūpa dekhāvā //  
sata jojana tehiṃ ānana kīnhā / ati laghu rūpa pavanasuta līnhā //  
badana pa_iṭhi puni bāhera āvā / māgā bidā tāhi siru nāvā //  
mohi suranha jehi lāgi paṭhāvā / budhi bala maramu tora mai pāvā //  
  
 do.  rāma kāju sabu karihahu tumha bala buddhi nidhāna /  
      āsiṣa deha gaī so haraṣi caleu hanumāna // 2 //  
  
nisicari eka siṃdhu mahũ rahaī / kari māyā nabhu ke khaga gahaī //  
jīva jaṃtu je gagana uḷāhīṃ / jala biloki tinha kai parichāhīṃ //  
gaha_i chāhã saka so na uḷāī / ehi bidhi sadā gaganacara khāī //  
soi chala hanūmāna kahã kīnhā / tāsu kapaṭu kapi turatahiṃ cīnhā //  
tāhi māri mārutasuta bīrā / bāridhi pāra gaya_u matidhīrā //  
tahā̃ jāi dekhī bana sobhā / guṃjata caṃcarīka madhu lobhā //  
nānā taru phala phūla suhāe / khaga mr̥ga br̥ṃda dekhi mana bhāe //  
saila bisāla dekhi eka āgeṃ / tā para dhāi caḍheu bhaya tyāgeṃ //  
umā na kachu kapi kai adhikāī / prabhu pratāpa jo kālahi khāī //  
giri para caḍhi laṃkā tehiṃ dekhī / kahi na jāi ati durga biseṣī //  
ati utaṃga jalanidhi cahu pāsā / kanaka koṭa kara parama prakāsā //  
chaṃ=kanaka koṭa bicitra mani kr̥ta suṃdarāyatanā ghanā /  
ca_uhaṭṭa haṭṭa subaṭṭa bīthīṃ cāru pura bahu bidhi banā //  
gaja bāji khaccara nikara padacara ratha barūthinha ko ganai //  
bahurūpa nisicara jūtha atibala sena baranata nahiṃ banai // 1 //  
  
bana bāga upabana bāṭikā sara kūpa bāpīṃ sohahīṃ /  
nara nāga sura gaṃdharba kanyā rūpa muni mana mohahīṃ //  
kahũ māla deha bisāla saila samāna atibala garjahīṃ /  
nānā akhārenha bhirahiṃ bahu bidhi eka ekanha tarjahīṃ // 2 //  
  
kari jatana bhaṭa koṭinha bikaṭa tana nagara cahũ disi racchahīṃ /  
kahũ mahiṣa mānaṣu dhenu khara aja khala nisācara bhacchahīṃ //  
ehi lāgi tulasīdāsa inha kī kathā kachu eka hai kahī /  
raghubīra sara tīratha sarīranhi tyāgi gati paihahiṃ sahī // 3 //  
  
  
 do.  pura rakhavāre dekhi bahu kapi mana kīnha bicāra /  
      ati laghu rūpa dharauṃ nisi nagara karauṃ pa_isāra // 3 //  
  
masaka samāna rūpa kapi dharī / laṃkahi caleu sumiri naraharī //  
nāma laṃkinī eka nisicarī / so kaha calesi mohi niṃdarī //  
jānehi nahīṃ maramu saṭha morā / mora ahāra jahā̃ lagi corā //  
muṭhikā eka mahā kapi hanī / rudhira bamata dharanīṃ ḍhanamanī //  
puni saṃbhāri uṭhi so laṃkā / jori pāni kara binaya saṃsakā //  
jaba rāvanahi brahma bara dīnhā / calata biraṃci kahā mohi cīnhā //  
bikala hosi taiṃ kapi keṃ māre / taba jānesu nisicara saṃghāre //  
tāta mora ati punya bahūtā / dekheũ nayana rāma kara dūtā //  
  
 do.  tāta svarga apabarga sukha dharia tulā eka aṃga /  
      tūla na tāhi sakala mili jo sukha lava satasaṃga // 4 //  
  
prabisi nagara kīje saba kājā / hr̥dayã rākhi kausalapura rājā //  
garala sudhā ripu karahiṃ mitāī / gopada siṃdhu anala sitalāī //  
garuḷa sumeru renū sama tāhī / rāma kr̥pā kari citavā jāhī //  
ati laghu rūpa dhareu hanumānā / paiṭhā nagara sumiri bhagavānā //  
maṃdira maṃdira prati kari sodhā / dekhe jahã tahã aganita jodhā //  
gaya_u dasānana maṃdira māhīṃ / ati bicitra kahi jāta so nāhīṃ //  
sayana kie dekhā kapi tehī / maṃdira mahũ na dīkhi baidehī //  
bhavana eka puni dīkha suhāvā / hari maṃdira tahã bhinna banāvā //  
  
 do.  rāmāyudha aṃkita gr̥ha sobhā barani na jāi /  
      nava tulasikā br̥ṃda tahã dekhi haraṣi kapirāi // 5 //  
  
laṃkā nisicara nikara nivāsā / ihā̃ kahā̃ sajjana kara bāsā //  
mana mahũ taraka karai kapi lāgā / tehīṃ samaya bibhīṣanu jāgā //  
rāma rāma tehiṃ sumirana kīnhā / hr̥dayã haraṣa kapi sajjana cīnhā //  
ehi sana haṭhi kariha_ũ pahicānī / sādhu te hoi na kāraja hānī //  
bipra rupa dhari bacana sunāe / sunata bibhīṣaṇa uṭhi tahã āe //  
kari pranāma pū̃chī kusalāī / bipra kahahu nija kathā bujhāī //  
kī tumha hari dāsanha mahã koī / moreṃ hr̥daya prīti ati hoī //  
kī tumha rāmu dīna anurāgī / āyahu mohi karana baḷabhāgī //  
  
 do.  taba hanumaṃta kahī saba rāma kathā nija nāma /  
      sunata jugala tana pulaka mana magana sumiri guna grāma // 6 //  
  
sunahu pavanasuta rahani hamārī / jimi dasananhi mahũ jībha bicārī //  
tāta kabahũ mohi jāni anāthā / karihahiṃ kr̥pā bhānukula nāthā //  
tāmasa tanu kachu sādhana nāhīṃ / prīti na pada saroja mana māhīṃ //  
aba mohi bhā bharosa hanumaṃtā / binu harikr̥pā milahiṃ nahiṃ saṃtā //  
jau raghubīra anugraha kīnhā / tau tumha mohi darasu haṭhi dīnhā //  
sunahu bibhīṣana prabhu kai rītī / karahiṃ sadā sevaka para prītī //  
kahahu kavana maiṃ parama kulīnā / kapi caṃcala sabahīṃ bidhi hīnā //  
prāta lei jo nāma hamārā / tehi dina tāhi na milai ahārā //  
  
 do.  asa maiṃ adhama sakhā sunu mohū para raghubīra /  
      kīnhī kr̥pā sumiri guna bhare bilocana nīra // 7 //  
  
jānatahū̃ asa svāmi bisārī / phirahiṃ te kāhe na hohiṃ dukhārī //  
ehi bidhi kahata rāma guna grāmā / pāvā anirbācya biśrāmā //  
puni saba kathā bibhīṣana kahī / jehi bidhi janakasutā tahã rahī //  
taba hanumaṃta kahā sunu bhrātā / dekhī caha_ũ jānakī mātā //  
juguti bibhīṣana sakala sunāī / caleu pavanasuta bidā karāī //  
kari soi rūpa gaya_u puni tahavā̃ / bana asoka sītā raha jahavā̃ //  
dekhi manahi mahũ kīnha pranāmā / baiṭhehiṃ bīti jāta nisi jāmā //  
kr̥sa tana sīsa jaṭā eka benī / japati hr̥dayã raghupati guna śrenī //  
  
 do.  nija pada nayana diẽ mana rāma pada kamala līna /  
      parama dukhī bhā pavanasuta dekhi jānakī dīna // 8 //  
  
taru pallava mahũ rahā lukāī / kara_i bicāra karauṃ kā bhāī //  
tehi avasara rāvanu tahã āvā / saṃga nāri bahu kiẽ banāvā //  
bahu bidhi khala sītahi samujhāvā / sāma dāna bhaya bheda dekhāvā //  
kaha rāvanu sunu sumukhi sayānī / maṃdodarī ādi saba rānī //  
tava anucarīṃ kara_ũ pana morā / eka bāra biloku mama orā //  
tr̥na dhari oṭa kahati baidehī / sumiri avadhapati parama sanehī //  
sunu dasamukha khadyota prakāsā / kabahũ ki nalinī kara_i bikāsā //  
asa mana samujhu kahati jānakī / khala sudhi nahiṃ raghubīra bāna kī //  
saṭha sūne hari ānehi mohi / adhama nilajja lāja nahiṃ tohī //  
  
 do.   āpuhi suni khadyota sama rāmahi bhānu samāna /  
       paruṣa bacana suni kāḷhi asi bolā ati khisiāna // 9 //  
  
sītā taiṃ mama kr̥ta apamānā / kaṭiha_ũ tava sira kaṭhina kr̥pānā //  
nāhiṃ ta sapadi mānu mama bānī / sumukhi hoti na ta jīvana hānī //  
syāma saroja dāma sama suṃdara / prabhu bhuja kari kara sama dasakaṃdhara //  
so bhuja kaṃṭha ki tava asi ghorā / sunu saṭha asa pravāna pana morā //  
caṃdrahāsa haru mama paritāpaṃ / raghupati biraha anala saṃjātaṃ //  
sītala nisita bahasi bara dhārā / kaha sītā haru mama dukha bhārā //  
sunata bacana puni mārana dhāvā / mayatanayā̃ kahi nīti bujhāvā //  
kahesi sakala nisicarinha bolāī / sītahi bahu bidhi trāsahu jāī //  
māsa divasa mahũ kahā na mānā / tau maiṃ mārabi kāḷhi kr̥pānā //  
  
 do.  bhavana gaya_u dasakaṃdhara ihā̃ pisācini br̥ṃda /  
      sītahi trāsa dekhāvahi dharahiṃ rūpa bahu maṃda // 10 //  
  
trijaṭā nāma rācchasī ekā / rāma carana rati nipuna bibekā //  
sabanhau boli sunāesi sapanā / sītahi sei karahu hita apanā //  
sapaneṃ bānara laṃkā jārī / jātudhāna senā saba mārī //  
khara ārūḷha nagana dasasīsā / muṃḍita sira khaṃḍita bhuja bīsā //  
ehi bidhi so dacchina disi jāī / laṃkā manahũ bibhīṣana pāī //  
nagara phirī raghubīra dohāī / taba prabhu sītā boli paṭhāī //  
yaha sapanā meṃ kaha_ũ pukārī / hoihi satya gaẽ dina cārī //  
tāsu bacana suni te saba ḍarīṃ / janakasutā ke carananhi parīṃ //  
  
 do.  jahã tahã gaīṃ sakala taba sītā kara mana soca /  
      māsa divasa bīteṃ mohi mārihi nisicara poca // 11 //  
  
trijaṭā sana bolī kara jorī / mātu bipati saṃgini taiṃ morī //  
tajauṃ deha karu begi upāī / dusahu birahu aba nahiṃ sahi jāī //  
āni kāṭha racu citā banāī / mātu anala puni dehi lagāī //  
satya karahi mama prīti sayānī / sunai ko śravana sūla sama bānī //  
sunata bacana pada gahi samujhāesi / prabhu pratāpa bala sujasu sunāesi //  
nisi na anala mila sunu sukumārī / asa kahi so nija bhavana sidhārī //  
kaha sītā bidhi bhā pratikūlā / milahi na pāvaka miṭihi na sūlā //  
dekhiata pragaṭa gagana aṃgārā / avani na āvata eka_u tārā //  
pāvakamaya sasi stravata na āgī / mānahũ mohi jāni hatabhāgī //  
sunahi binaya mama biṭapa asokā / satya nāma karu haru mama sokā //  
nūtana kisalaya anala samānā / dehi agini jani karahi nidānā //  
dekhi parama birahākula sītā / so chana kapihi kalapa sama bītā //  
  
 so.  kapi kari hr̥dayã bicāra dīnhi mudrikā ḍārī taba /  
      janu asoka aṃgāra dīnhi haraṣi uṭhi kara gaheu // 12 //  
  
taba dekhī mudrikā manohara / rāma nāma aṃkita ati suṃdara //  
cakita citava mudarī pahicānī / haraṣa biṣāda hr̥dayã akulānī //  
jīti ko saka_i ajaya raghurāī / māyā teṃ asi raci nahiṃ jāī //  
sītā mana bicāra kara nānā / madhura bacana boleu hanumānā //  
rāmacaṃdra guna baranaiṃ lāgā / sunatahiṃ sītā kara dukha bhāgā //  
lāgīṃ sunaiṃ śravana mana lāī / ādihu teṃ saba kathā sunāī //  
śravanāmr̥ta jehiṃ kathā suhāī / kahi so pragaṭa hoti kina bhāī //  
taba hanumaṃta nikaṭa cali gayaū / phiri baiṃṭhīṃ mana bisamaya bhayaū //  
rāma dūta maiṃ mātu jānakī / satya sapatha karunānidhāna kī //  
yaha mudrikā mātu maiṃ ānī / dīnhi rāma tumha kahã sahidānī //  
nara bānarahi saṃga kahu kaiseṃ / kahi kathā bha_i saṃgati jaiseṃ //  
  
 do.  kapi ke bacana saprema suni upajā mana bisvāsa //  
      jānā mana krama bacana yaha kr̥pāsiṃdhu kara dāsa // 13 //  
  
harijana jāni prīti ati gāḷhī / sajala nayana pulakāvali bāḷhī //  
būḷata biraha jaladhi hanumānā / bhaya_u tāta moṃ kahũ jalajānā //  
aba kahu kusala jāũ balihārī / anuja sahita sukha bhavana kharārī //  
komalacita kr̥pāla raghurāī / kapi kehi hetu dharī niṭhurāī //  
sahaja bāni sevaka sukha dāyaka / kabahũka surati karata raghunāyaka //  
kabahũ nayana mama sītala tātā / hoihahi nirakhi syāma mr̥du gātā //  
bacanu na āva nayana bhare bārī / ahaha nātha hauṃ nipaṭa bisārī //  
dekhi parama birahākula sītā / bolā kapi mr̥du bacana binītā //  
mātu kusala prabhu anuja sametā / tava dukha dukhī sukr̥pā niketā //  
jani jananī mānahu jiyã ūnā / tumha te premu rāma keṃ dūnā //  
  
 do.  raghupati kara saṃdesu aba sunu jananī dhari dhīra /  
      asa kahi kapi gada gada bhaya_u bhare bilocana nīra // 14 //  
  
kaheu rāma biyoga tava sītā / mo kahũ sakala bhae biparītā //  
nava taru kisalaya manahũ kr̥sānū / kālanisā sama nisi sasi bhānū //  
kubalaya bipina kuṃta bana sarisā / bārida tapata tela janu barisā //  
je hita rahe karata tei pīrā / uraga svāsa sama tribidha samīrā //  
kahehū teṃ kachu dukha ghaṭi hoī / kāhi kahauṃ yaha jāna na koī //  
tatva prema kara mama aru torā / jānata priyā eku manu morā //  
so manu sadā rahata tohi pāhīṃ / jānu prīti rasu etenahi māhīṃ //  
prabhu saṃdesu sunata baidehī / magana prema tana sudhi nahiṃ tehī //  
kaha kapi hr̥dayã dhīra dharu mātā / sumiru rāma sevaka sukhadātā //  
ura ānahu raghupati prabhutāī / suni mama bacana tajahu kadarāī //  
  
 do.  nisicara nikara pataṃga sama raghupati bāna kr̥sānu /  
      jananī hr̥dayã dhīra dharu jare nisācara jānu // 15 //  
  
jauṃ raghubīra hoti sudhi pāī / karate nahiṃ bilaṃbu raghurāī //  
rāmabāna rabi uẽ jānakī / tama barūtha kahã jātudhāna kī //  
abahiṃ mātu maiṃ jāũ lavāī / prabhu āyasu nahiṃ rāma dohāī //  
kachuka divasa jananī dharu dhīrā / kapinha sahita a_ihahiṃ raghubīrā //  
nisicara māri tohi lai jaihahiṃ / tihũ pura nāradādi jasu gaihahiṃ //  
haiṃ suta kapi saba tumhahi samānā / jātudhāna ati bhaṭa balavānā //  
moreṃ hr̥daya parama saṃdehā / suni kapi pragaṭa kīnha nija dehā //  
kanaka bhūdharākāra sarīrā / samara bhayaṃkara atibala bīrā //  
sītā mana bharosa taba bhayaū / puni laghu rūpa pavanasuta layaū //  
  
 do.  sunu mātā sākhāmr̥ga nahiṃ bala buddhi bisāla /  
      prabhu pratāpa teṃ garuḷahi khāi parama laghu byāla // 16 //  
  
mana saṃtoṣa sunata kapi bānī / bhagati pratāpa teja bala sānī //  
āsiṣa dīnhi rāmapriya jānā / hohu tāta bala sīla nidhānā //  
ajara amara gunanidhi suta hohū / karahũ bahuta raghunāyaka chohū //  
karahũ kr̥pā prabhu asa suni kānā / nirbhara prema magana hanumānā //  
bāra bāra nāesi pada sīsā / bolā bacana jori kara kīsā //  
aba kr̥takr̥tya bhaya_ũ maiṃ mātā / āsiṣa tava amogha bikhyātā //  
sunahu mātu mohi atisaya bhūkhā / lāgi dekhi suṃdara phala rūkhā //  
sunu suta karahiṃ bipina rakhavārī / parama subhaṭa rajanīcara bhārī //  
tinha kara bhaya mātā mohi nāhīṃ / jauṃ tumha sukha mānahu mana māhīṃ //  
  
 do.  dekhi buddhi bala nipuna kapi kaheu jānakīṃ jāhu /  
      raghupati carana hr̥dayã dhari tāta madhura phala khāhu // 17 //  
  
caleu nāi siru paiṭheu bāgā / phala khāesi taru toraiṃ lāgā //  
rahe tahā̃ bahu bhaṭa rakhavāre / kachu māresi kachu jāi pukāre //  
nātha eka āvā kapi bhārī / tehiṃ asoka bāṭikā ujārī //  
khāesi phala aru biṭapa upāre / racchaka mardi mardi mahi ḍāre //  
suni rāvana paṭhae bhaṭa nānā / tinhahi dekhi garjeu hanumānā //  
saba rajanīcara kapi saṃghāre / gae pukārata kachu adhamāre //  
puni paṭhaya_u tehiṃ acchakumārā / calā saṃga lai subhaṭa apārā //  
āvata dekhi biṭapa gahi tarjā / tāhi nipāti mahādhuni garjā //  
  
 do.  kachu māresi kachu mardesi kachu milaesi dhari dhūri /  
      kachu puni jāi pukāre prabhu markaṭa bala bhūri // 18 //  
  
suni suta badha laṃkesa risānā / paṭhaesi meghanāda balavānā //  
mārasi jani suta bāṃdhesu tāhī / dekhia kapihi kahā̃ kara āhī //  
calā iṃdrajita atulita jodhā / baṃdhu nidhana suni upajā krodhā //  
kapi dekhā dāruna bhaṭa āvā / kaṭakaṭāi garjā aru dhāvā //  
ati bisāla taru eka upārā / biratha kīnha laṃkesa kumārā //  
rahe mahābhaṭa tāke saṃgā / gahi gahi kapi marda_i nija aṃgā //  
tinhahi nipāti tāhi sana bājā / bhire jugala mānahũ gajarājā /  
muṭhikā māri caḷhā taru jāī / tāhi eka chana muruchā āī //  
uṭhi bahori kīnhisi bahu māyā / jīti na jāi prabhaṃjana jāyā //  
  
 do.  brahma astra tehiṃ sā̃dhā kapi mana kīnha bicāra /  
      jauṃ na brahmasara māna_ũ mahimā miṭa_i apāra // 19 //  
  
brahmabāna kapi kahũ tehi mārā / paratihũ bāra kaṭaku saṃghārā //  
tehi dekhā kapi muruchita bhayaū / nāgapāsa bā̃dhesi lai gayaū //  
jāsu nāma japi sunahu bhavānī / bhava baṃdhana kāṭahiṃ nara gyānī //  
tāsu dūta ki baṃdha taru āvā / prabhu kāraja lagi kapihiṃ bãdhāvā //  
kapi baṃdhana suni nisicara dhāe / kautuka lāgi sabhā̃ saba āe //  
dasamukha sabhā dīkhi kapi jāī / kahi na jāi kachu ati prabhutāī //  
kara joreṃ sura disipa binītā / bhr̥kuṭi bilokata sakala sabhītā //  
dekhi pratāpa na kapi mana saṃkā / jimi ahigana mahũ garuḷa asaṃkā //  
  
 do.  kapihi biloki dasānana bihasā kahi durbāda /  
      suta badha surati kīnhi puni upajā hr̥dayã biṣāda // 20 //  
  
kaha laṃkesa kavana taiṃ kīsā / kehiṃ ke bala ghālehi bana khīsā //  
kī dhauṃ śravana sunehi nahiṃ mohī / dekha_ũ ati asaṃka saṭha tohī //  
māre nisicara kehiṃ aparādhā / kahu saṭha tohi na prāna ka_i bādhā //  
suna rāvana brahmāṃḍa nikāyā / pāi jāsu bala biracita māyā //  
jākeṃ bala biraṃci hari īsā / pālata sr̥jata harata dasasīsā /  
jā bala sīsa dharata sahasānana / aṃḍakosa sameta giri kānana //  
dhara_i jo bibidha deha suratrātā / tumha te saṭhanha sikhāvanu dātā /  
hara kodaṃḍa kaṭhina jehi bhaṃjā / tehi sameta nr̥pa dala mada gaṃjā //  
khara dūṣana trisirā aru bālī / badhe sakala atulita balasālī //  
  
 do.  jāke bala lavalesa teṃ jitehu carācara jhāri /  
      tāsu dūta maiṃ jā kari hari ānehu priya nāri // 21 //  
  
jāna_ũ maiṃ tumhāri prabhutāī / sahasabāhu sana parī larāī //  
samara bāli sana kari jasu pāvā / suni kapi bacana bihasi biharāvā //  
khāya_ũ phala prabhu lāgī bhū̃khā / kapi subhāva teṃ toreũ rūkhā //  
saba keṃ deha parama priya svāmī / mārahiṃ mohi kumāraga gāmī //  
jinha mohi mārā te maiṃ māre / tehi para bā̃dheu tanayã tumhāre //  
mohi na kachu bā̃dhe ka_i lājā / kīnha caha_ũ nija prabhu kara kājā //  
binatī kara_ũ jori kara rāvana / sunahu māna taji mora sikhāvana //  
dekhahu tumha nija kulahi bicārī / bhrama taji bhajahu bhagata bhaya hārī //  
jākeṃ ḍara ati kāla ḍerāī / jo sura asura carācara khāī //  
tāsoṃ bayaru kabahũ nahiṃ kījai / more kaheṃ jānakī dījai //  
  
 do.  pranatapāla raghunāyaka karunā siṃdhu kharāri /  
      gaẽ sarana prabhu rākhihaiṃ tava aparādha bisāri // 22 //  
  
rāma carana paṃkaja ura dharahū / laṃkā acala rāja tumha karahū //  
riṣi pulista jasu bimala maṃyakā / tehi sasi mahũ jani hohu kalaṃkā //  
rāma nāma binu girā na sohā / dekhu bicāri tyāgi mada mohā //  
basana hīna nahiṃ soha surārī / saba bhūṣaṇa bhūṣita bara nārī //  
rāma bimukha saṃpati prabhutāī / jāi rahī pāī binu pāī //  
sajala mūla jinha saritanha nāhīṃ / baraṣi gae puni tabahiṃ sukhāhīṃ //  
sunu dasakaṃṭha kaha_ũ pana ropī / bimukha rāma trātā nahiṃ kopī //  
saṃkara sahasa biṣnu aja tohī / sakahiṃ na rākhi rāma kara drohī //  
  
 do.  mohamūla bahu sūla prada tyāgahu tama abhimāna /  
      bhajahu rāma raghunāyaka kr̥pā siṃdhu bhagavāna // 23 //  
  
jadapi kahi kapi ati hita bānī / bhagati bibeka birati naya sānī //  
bolā bihasi mahā abhimānī / milā hamahi kapi gura baḷa gyānī //  
mr̥tyu nikaṭa āī khala tohī / lāgesi adhama sikhāvana mohī //  
ulaṭā hoihi kaha hanumānā / matibhrama tora pragaṭa maiṃ jānā //  
suni kapi bacana bahuta khisiānā / begi na harahũ mūḷha kara prānā //  
sunata nisācara mārana dhāe / sacivanha sahita bibhīṣanu āe /  
nāi sīsa kari binaya bahūtā / nīti birodha na māria dūtā //  
āna daṃḍa kachu karia gosā̃ī / sabahīṃ kahā maṃtra bhala bhāī //  
sunata bihasi bolā dasakaṃdhara / aṃga bhaṃga kari paṭha_ia baṃdara //  
 do.  kapi keṃ mamatā pū̃cha para sabahi kaha_ũ samujhāi /  
 tela bori paṭa bā̃dhi puni pāvaka dehu lagāi // 24 //  
  
pū̃chahīna bānara tahã jāihi / taba saṭha nija nāthahi la_i āihi //  
jinha kai kīnhasi bahuta baḷāī / dekheũ”maiṃ tinha kai prabhutāī //  
bacana sunata kapi mana musukānā / bha_i sahāya sārada maiṃ jānā //  
jātudhāna suni rāvana bacanā / lāge racaiṃ mūḷha soi racanā //  
rahā na nagara basana ghr̥ta telā / bāḷhī pū̃cha kīnha kapi khelā //  
kautuka kahã āe purabāsī / mārahiṃ carana karahiṃ bahu hā̃sī //  
bājahiṃ ḍhola dehiṃ saba tārī / nagara pheri puni pū̃cha prajārī //  
pāvaka jarata dekhi hanumaṃtā / bhaya_u parama laghu rupa turaṃtā //  
nibuki caḷheu kapi kanaka aṭārīṃ / bhaī sabhīta nisācara nārīṃ //  
  
 do.  hari prerita tehi avasara cale maruta unacāsa /  
      aṭṭahāsa kari garzā kapi baḷhi lāga akāsa // 25 //  
  
deha bisāla parama haruāī / maṃdira teṃ maṃdira caḷha dhāī //  
jara_i nagara bhā loga bihālā / jhapaṭa lapaṭa bahu koṭi karālā //  
tāta mātu hā sunia pukārā / ehi avasara ko hamahi ubārā //  
hama jo kahā yaha kapi nahiṃ hoī / bānara rūpa dhareṃ sura koī //  
sādhu avagyā kara phalu aisā / jara_i nagara anātha kara jaisā //  
jārā nagaru nimiṣa eka māhīṃ / eka bibhīṣana kara gr̥ha nāhīṃ //  
tā kara dūta anala jehiṃ sirijā / jarā na so tehi kārana girijā //  
ulaṭi palaṭi laṃkā saba jārī / kūdi parā puni siṃdhu majhārī //  
  
 do.  pū̃cha bujhāi khoi śrama dhari laghu rūpa bahori /  
      janakasutā ke āgeṃ ṭhāḷha bhaya_u kara jori // 26 //  
  
mātu mohi dīje kachu cīnhā / jaiseṃ raghunāyaka mohi dīnhā //  
cūḷāmani utāri taba dayaū / haraṣa sameta pavanasuta layaū //  
kahehu tāta asa mora pranāmā / saba prakāra prabhu pūranakāmā //  
dīna dayāla biridu saṃbhārī / harahu nātha mama saṃkaṭa bhārī //  
tāta sakrasuta kathā sunāehu / bāna pratāpa prabhuhi samujhāehu //  
māsa divasa mahũ nāthu na āvā / tau puni mohi jiata nahiṃ pāvā //  
kahu kapi kehi bidhi rākhauṃ prānā / tumhahū tāta kahata aba jānā //  
tohi dekhi sītali bha_i chātī / puni mo kahũ soi dinu so rātī //  
  
 do.  janakasutahi samujhāi kari bahu bidhi dhīraju dīnha /  
      carana kamala siru nāi kapi gavanu rāma pahiṃ kīnha // 27 //  
  
calata mahādhuni garjesi bhārī / garbha stravahiṃ suni nisicara nārī //  
nāghi siṃdhu ehi pārahi āvā / sabada kilakilā kapinha sunāvā //  
haraṣe saba biloki hanumānā / nūtana janma kapinha taba jānā //  
mukha prasanna tana teja birājā / kīnhesi rāmacandra kara kājā //  
mile sakala ati bhae sukhārī / talaphata mīna pāva jimi bārī //  
cale haraṣi raghunāyaka pāsā / pū̃chata kahata navala itihāsā //  
taba madhubana bhītara saba āe / aṃgada saṃmata madhu phala khāe //  
rakhavāre jaba barajana lāge / muṣṭi prahāra hanata saba bhāge //  
  
 do.  jāi pukāre te saba bana ujāra jubarāja /  
      suni sugrīva haraṣa kapi kari āe prabhu kāja // 28 //  
  
jauṃ na hoti sītā sudhi pāī / madhubana ke phala sakahiṃ ki khāī //  
ehi bidhi mana bicāra kara rājā / āi gae kapi sahita samājā //  
āi sabanhi nāvā pada sīsā / mileu sabanhi ati prema kapīsā //  
pū̃chī kusala kusala pada dekhī / rāma kr̥pā̃ bhā kāju biseṣī //  
nātha kāju kīnheu hanumānā / rākhe sakala kapinha ke prānā //  
suni sugrīva bahuri tehi mileū / kapinha sahita raghupati pahiṃ caleū /  
rāma kapinha jaba āvata dekhā / kiẽ kāju mana haraṣa biseṣā //  
phaṭika silā baiṭhe dvau bhāī / pare sakala kapi carananhi jāī //  
  
 do.  prīti sahita saba bheṭe raghupati karunā puṃja /  
      pū̃chī kusala nātha aba kusala dekhi pada kaṃja // 29 //  
  
jāmavaṃta kaha sunu raghurāyā / jā para nātha karahu tumha dāyā //  
tāhi sadā subha kusala niraṃtara / sura nara muni prasanna tā ūpara //  
soi bijaī binaī guna sāgara / tāsu sujasu treloka ujāgara //  
prabhu kīṃ kr̥pā bhaya_u sabu kājū / janma hamāra suphala bhā ājū //  
nātha pavanasuta kīnhi jo karanī / sahasahũ mukha na jāi so baranī //  
pavanatanaya ke carita suhāe / jāmavaṃta raghupatihi sunāe //  
sunata kr̥pānidhi mana ati bhāe / puni hanumāna haraṣi hiyã lāe //  
kahahu tāta kehi bhā̃ti jānakī / rahati karati racchā svaprāna kī //  
  
 do.  nāma pāharu divasa nisi dhyāna tumhāra kapāṭa /  
      locana nija pada jaṃtrita jāhiṃ prāna kehiṃ bāṭa // 30 //  
  
calata mohi cūḷāmani dīnhī / raghupati hr̥dayã lāi soi līnhī //  
nātha jugala locana bhari bārī / bacana kahe kachu janakakumārī //  
anuja sameta gahehu prabhu caranā / dīna baṃdhu pranatārati haranā //  
mana krama bacana carana anurāgī / kehi aparādha nātha hauṃ tyāgī //  
avaguna eka mora maiṃ mānā / bichurata prāna na kīnha payānā //  
nātha so nayananhi ko aparādhā / nisarata prāna karihiṃ haṭhi bādhā //  
biraha agini tanu tūla samīrā / svāsa jara_i chana māhiṃ sarīrā //  
nayana stravahi jalu nija hita lāgī / jaraiṃ na pāva deha birahāgī /  
sītā ke ati bipati bisālā / binahiṃ kaheṃ bhali dīnadayālā //  
  
 do.  nimiṣa nimiṣa karunānidhi jāhiṃ kalapa sama bīti /  
      begi caliya prabhu ānia bhuja bala khala dala jīti // 31 //  
  
suni sītā dukha prabhu sukha ayanā / bhari āe jala rājiva nayanā //  
bacana kā̃ya mana mama gati jāhī / sapanehũ būjhia bipati ki tāhī //  
kaha hanumaṃta bipati prabhu soī / jaba tava sumirana bhajana na hoī //  
ketika bāta prabhu jātudhāna kī / ripuhi jīti ānibī jānakī //  
sunu kapi tohi samāna upakārī / nahiṃ kou sura nara muni tanudhārī //  
prati upakāra karauṃ kā torā / sanamukha hoi na sakata mana morā //  
sunu suta urina maiṃ nāhīṃ / dekheũ kari bicāra mana māhīṃ //  
puni puni kapihi citava suratrātā / locana nīra pulaka ati gātā //  
  
 do.  suni prabhu bacana biloki mukha gāta haraṣi hanumaṃta /  
      carana pareu premākula trāhi trāhi bhagavaṃta // 32 //  
  
bāra bāra prabhu caha_i uṭhāvā / prema magana tehi uṭhaba na bhāvā //  
prabhu kara paṃkaja kapi keṃ sīsā / sumiri so dasā magana gaurīsā //  
sāvadhāna mana kari puni saṃkara / lāge kahana kathā ati suṃdara //  
kapi uṭhāi prabhu hr̥dayã lagāvā / kara gahi parama nikaṭa baiṭhāvā //  
kahu kapi rāvana pālita laṃkā / kehi bidhi daheu durga ati baṃkā //  
prabhu prasanna jānā hanumānā / bolā bacana bigata abhimānā //  
sākhāmr̥ga ke baḷi manusāī / sākhā teṃ sākhā para jāī //  
nāghi siṃdhu hāṭakapura jārā / nisicara gana bidhi bipina ujārā /  
so saba tava pratāpa raghurāī / nātha na kachū mori prabhutāī //  
  
 do.   tā kahũ prabhu kachu agama nahiṃ jā para tumha anukula /  
      taba prabhāvã baḷavānalahiṃ jāri saka_i khalu tūla // 33 //  
  
nātha bhagati ati sukhadāyanī / dehu kr̥pā kari anapāyanī //  
suni prabhu parama sarala kapi bānī / evamastu taba kaheu bhavānī //  
umā rāma subhāu jehiṃ jānā / tāhi bhajanu taji bhāva na ānā //  
yaha saṃvāda jāsu ura āvā / raghupati carana bhagati soi pāvā //  
suni prabhu bacana kahahiṃ kapibr̥ṃdā / jaya jaya jaya kr̥pāla sukhakaṃdā //  
taba raghupati kapipatihi bolāvā / kahā calaiṃ kara karahu banāvā //  
aba bilaṃbu kehi kārana kīje / turata kapinha kahũ āyasu dīje //  
kautuka dekhi sumana bahu baraṣī / nabha teṃ bhavana cale sura haraṣī //  
  
 do.  kapipati begi bolāe āe jūthapa jūtha /  
      nānā barana atula bala bānara bhālu barūtha // 34 //  
  
prabhu pada paṃkaja nāvahiṃ sīsā / garajahiṃ bhālu mahābala kīsā //  
dekhī rāma sakala kapi senā / cita_i kr̥pā kari rājiva nainā //  
rāma kr̥pā bala pāi kapiṃdā / bhae pacchajuta manahũ giriṃdā //  
haraṣi rāma taba kīnha payānā / saguna bhae suṃdara subha nānā //  
jāsu sakala maṃgalamaya kītī / tāsu payāna saguna yaha nītī //  
prabhu payāna jānā baidehīṃ / pharaki bāma ãga janu kahi dehīṃ //  
joi joi saguna jānakihi hoī / asaguna bhaya_u rāvanahi soī //  
calā kaṭaku ko baranaiṃ pārā / garjahi bānara bhālu apārā //  
nakha āyudha giri pādapadhārī / cale gagana mahi icchācārī //  
keharināda bhālu kapi karahīṃ / ḍagamagāhiṃ diggaja cikkarahīṃ //  
  
 chaṃ.  cikkarahiṃ diggaja ḍola mahi giri lola sāgara kharabhare /  
      mana haraṣa sabha gaṃdharba sura muni nāga kinnara dukha ṭare //  
      kaṭakaṭahiṃ markaṭa bikaṭa bhaṭa bahu koṭi koṭinha dhāvahīṃ /  
      jaya rāma prabala pratāpa kosalanātha guna gana gāvahīṃ // 1 //  
  
      sahi saka na bhāra udāra ahipati bāra bārahiṃ mohaī /  
      gaha dasana puni puni kamaṭha pr̥ṣṭa kaṭhora so kimi sohaī //  
      raghubīra rucira prayāna prasthiti jāni parama suhāvanī /  
      janu kamaṭha kharpara sarparāja so likhata abicala pāvanī // 2 //  
  
  
 do.  ehi bidhi jāi kr̥pānidhi utare sāgara tīra /  
      jahã tahã lāge khāna phala bhālu bipula kapi bīra // 35 //  
  
uhā̃ nisācara rahahiṃ sasaṃkā / jaba te jāri gaya_u kapi laṃkā //  
nija nija gr̥hã saba karahiṃ bicārā / nahiṃ nisicara kula kera ubārā //  
jāsu dūta bala barani na jāī / tehi āẽ pura kavana bhalāī //  
dūtanhi sana suni purajana bānī / maṃdodarī adhika akulānī //  
rahasi jori kara pati paga lāgī / bolī bacana nīti rasa pāgī //  
kaṃta karaṣa hari sana pariharahū / mora kahā ati hita hiyã dharahu //  
samujhata jāsu dūta ka_i karanī / stravahīṃ garbha rajanīcara dharanī //  
tāsu nāri nija saciva bolāī / paṭhavahu kaṃta jo cahahu bhalāī //  
taba kula kamala bipina dukhadāī / sītā sīta nisā sama āī //  
sunahu nātha sītā binu dīnheṃ / hita na tumhāra saṃbhu aja kīnheṃ //  
  
 do.  \-rāma bāna ahi gana sarisa nikara nisācara bheka /  
      jaba lagi grasata na taba lagi jatanu karahu taji ṭeka // 36 //  
  
śravana sunī saṭha tā kari bānī / bihasā jagata bidita abhimānī //  
sabhaya subhāu nāri kara sācā / maṃgala mahũ bhaya mana ati kācā //  
jauṃ āva_i markaṭa kaṭakāī / jiahiṃ bicāre nisicara khāī //  
kaṃpahiṃ lokapa jākī trāsā / tāsu nāri sabhīta baḷi hāsā //  
asa kahi bihasi tāhi ura lāī / caleu sabhā̃ mamatā adhikāī //  
maṃdodarī hr̥dayã kara ciṃtā / bhaya_u kaṃta para bidhi biparītā //  
baiṭheu sabhā̃ khabari asi pāī / siṃdhu pāra senā saba āī //  
būjhesi saciva ucita mata kahahū / te saba hãse maṣṭa kari rahahū //  
jitehu surāsura taba śrama nāhīṃ / nara bānara kehi lekhe māhī //  
  
 do.  saciva baida gura tīni jauṃ priya bolahiṃ bhaya āsa /  
      rāja dharma tana tīni kara hoi begihīṃ nāsa // 37 //  
  
soi rāvana kahũ bani sahāī / astuti karahiṃ sunāi sunāī //  
avasara jāni bibhīṣanu āvā / bhrātā carana sīsu tehiṃ nāvā //  
puni siru nāi baiṭha nija āsana / bolā bacana pāi anusāsana //  
jau kr̥pāla pū̃chihu mohi bātā / mati anurupa kaha_ũ hita tātā //  
jo āpana cāhai kalyānā / sujasu sumati subha gati sukha nānā //  
so paranāri lilāra gosāīṃ / taja_u ca_uthi ke caṃda ki nāī //  
caudaha bhuvana eka pati hoī / bhūtadroha tiṣṭa_i nahiṃ soī //  
guna sāgara nāgara nara joū / alapa lobha bhala kaha_i na koū //  
  
 do.   kāma krodha mada lobha saba nātha naraka ke paṃtha /  
      saba parihari raghubīrahi bhajahu bhajahiṃ jehi saṃta // 38 //  
  
tāta rāma nahiṃ nara bhūpālā / bhuvanesvara kālahu kara kālā //  
brahma anāmaya aja bhagavaṃtā / byāpaka ajita anādi anaṃtā //  
go dvija dhenu deva hitakārī / kr̥pāsiṃdhu mānuṣa tanudhārī //  
jana raṃjana bhaṃjana khala brātā / beda dharma racchaka sunu bhrātā //  
tāhi bayaru taji nāia māthā / pranatārati bhaṃjana raghunāthā //  
dehu nātha prabhu kahũ baidehī / bhajahu rāma binu hetu sanehī //  
sarana gaẽ prabhu tāhu na tyāgā / bisva droha kr̥ta agha jehi lāgā //  
jāsu nāma traya tāpa nasāvana / soi prabhu pragaṭa samujhu jiyã rāvana //  
  
 do.  bāra bāra pada lāga_ũ binaya kara_ũ dasasīsa /  
      parihari māna moha mada bhajahu kosalādhīsa // 39(ka) //  
  
      muni pulasti nija siṣya sana kahi paṭhaī yaha bāta /  
      turata so maiṃ prabhu sana kahī pāi suavasaru tāta // 39(kha) //  
  
mālyavaṃta ati saciva sayānā / tāsu bacana suni ati sukha mānā //  
tāta anuja tava nīti bibhūṣana / so ura dharahu jo kahata bibhīṣana //  
ripu utakaraṣa kahata saṭha doū / dūri na karahu ihā̃ ha_i koū //  
mālyavaṃta gr̥ha gaya_u bahorī / kaha_i bibhīṣanu puni kara jorī //  
sumati kumati saba keṃ ura rahahīṃ / nātha purāna nigama asa kahahīṃ //  
jahā̃ sumati tahã saṃpati nānā / jahā̃ kumati tahã bipati nidānā //  
tava ura kumati basī biparītā / hita anahita mānahu ripu prītā //  
kālarāti nisicara kula kerī / tehi sītā para prīti ghanerī //  
  
 do.  tāta carana gahi māga_ũ rākhahu mora dulāra /  
      sīta dehu rāma kahũ ahita na hoi tumhāra // 40 //  
  
budha purāna śruti saṃmata bānī / kahī bibhīṣana nīti bakhānī //  
sunata dasānana uṭhā risāī / khala tohi nikaṭa mutyu aba āī //  
jiasi sadā saṭha mora jiāvā / ripu kara paccha mūḷha tohi bhāvā //  
kahasi na khala asa ko jaga māhīṃ / bhuja bala jāhi jitā maiṃ nāhī //  
mama pura basi tapasinha para prītī / saṭha milu jāi tinhahi kahu nītī //  
asa kahi kīnhesi carana prahārā / anuja gahe pada bārahiṃ bārā //  
umā saṃta ka_i iha_i baḷāī / maṃda karata jo kara_i bhalāī //  
tumha pitu sarisa bhalehiṃ mohi mārā / rāmu bhajeṃ hita nātha tumhārā //  
saciva saṃga lai nabha patha gayaū / sabahi sunāi kahata asa bhayaū //  
do0=rāmu satyasaṃkalpa prabhu sabhā kālabasa tori /  
  
      mai raghubīra sarana aba jāũ dehu jani khori // 41 //  
  
asa kahi calā bibhīṣanu jabahīṃ / āyūhīna bhae saba tabahīṃ //  
sādhu avagyā turata bhavānī / kara kalyāna akhila kai hānī //  
rāvana jabahiṃ bibhīṣana tyāgā / bhaya_u bibhava binu tabahiṃ abhāgā //  
caleu haraṣi raghunāyaka pāhīṃ / karata manoratha bahu mana māhīṃ //  
dekhiha_ũ jāi carana jalajātā / aruna mr̥dula sevaka sukhadātā //  
je pada parasi tarī riṣinārī / daṃḍaka kānana pāvanakārī //  
je pada janakasutā̃ ura lāe / kapaṭa kuraṃga saṃga dhara dhāe //  
hara ura sara saroja pada jeī / ahobhāgya mai dekhiha_ũ teī //  
do0= jinha pāyanha ke pādukanhi bharatu rahe mana lāi /  
  
      te pada āju bilokiha_ũ inha nayananhi aba jāi // 42 //  
  
ehi bidhi karata saprema bicārā / āya_u sapadi siṃdhu ehiṃ pārā //  
kapinha bibhīṣanu āvata dekhā / jānā kou ripu dūta biseṣā //  
tāhi rākhi kapīsa pahiṃ āe / samācāra saba tāhi sunāe //  
kaha sugrīva sunahu raghurāī / āvā milana dasānana bhāī //  
kaha prabhu sakhā būjhiai kāhā / kaha_i kapīsa sunahu naranāhā //  
jāni na jāi nisācara māyā / kāmarūpa kehi kārana āyā //  
bheda hamāra lena saṭha āvā / rākhia bā̃dhi mohi asa bhāvā //  
sakhā nīti tumha nīki bicārī / mama pana saranāgata bhayahārī //  
suni prabhu bacana haraṣa hanumānā / saranāgata bacchala bhagavānā //  
do0=saranāgata kahũ je tajahiṃ nija anahita anumāni /  
  
      te nara pāvãra pāpamaya tinhahi bilokata hāni // 43 //  
  
koṭi bipra badha lāgahiṃ jāhū / āẽ sarana taja_ũ nahiṃ tāhū //  
sanamukha hoi jīva mohi jabahīṃ / janma koṭi agha nāsahiṃ tabahīṃ //  
pāpavaṃta kara sahaja subhāū / bhajanu mora tehi bhāva na kāū //  
jauṃ pai duṣṭahadaya soi hoī / moreṃ sanamukha āva ki soī //  
nirmala mana jana so mohi pāvā / mohi kapaṭa chala chidra na bhāvā //  
bheda lena paṭhavā dasasīsā / tabahũ na kachu bhaya hāni kapīsā //  
jaga mahũ sakhā nisācara jete / lachimanu hana_i nimiṣa mahũ tete //  
jauṃ sabhīta āvā saranāī / rakhiha_ũ tāhi prāna kī nāī //  
do0=ubhaya bhā̃ti tehi ānahu hãsi kaha kr̥pāniketa /  
  
      jaya kr̥pāla kahi cale aṃgada hanū sameta // 44 //  
  
sādara tehi āgeṃ kari bānara / cale jahā̃ raghupati karunākara //  
dūrihi te dekhe dvau bhrātā / nayanānaṃda dāna ke dātā //  
bahuri rāma chabidhāma bilokī / raheu ṭhaṭuki ekaṭaka pala rokī //  
bhuja pralaṃba kaṃjāruna locana / syāmala gāta pranata bhaya mocana //  
siṃgha kaṃdha āyata ura sohā / ānana amita madana mana mohā //  
nayana nīra pulakita ati gātā / mana dhari dhīra kahī mr̥du bātā //  
nātha dasānana kara maiṃ bhrātā / nisicara baṃsa janama suratrātā //  
sahaja pāpapriya tāmasa dehā / jathā ulūkahi tama para nehā //  
  
 do.  śravana sujasu suni āya_ũ prabhu bhaṃjana bhava bhīra /  
      trāhi trāhi ārati harana sarana sukhada raghubīra // 45 //  
  
asa kahi karata daṃḍavata dekhā / turata uṭhe prabhu haraṣa biseṣā //  
dīna bacana suni prabhu mana bhāvā / bhuja bisāla gahi hr̥dayã lagāvā //  
anuja sahita mili ḍhiga baiṭhārī / bole bacana bhagata bhayahārī //  
kahu laṃkesa sahita parivārā / kusala kuṭhāhara bāsa tumhārā //  
khala maṃḍalīṃ basahu dinu rātī / sakhā dharama nibaha_i kehi bhā̃tī //  
maiṃ jāna_ũ tumhāri saba rītī / ati naya nipuna na bhāva anītī //  
baru bhala bāsa naraka kara tātā / duṣṭa saṃga jani dei bidhātā //  
aba pada dekhi kusala raghurāyā / jauṃ tumha kīnha jāni jana dāyā //  
  
 do.  taba lagi kusala na jīva kahũ sapanehũ mana biśrāma /  
      jaba lagi bhajata na rāma kahũ soka dhāma taji kāma // 46 //  
  
taba lagi hr̥dayã basata khala nānā / lobha moha macchara mada mānā //  
jaba lagi ura na basata raghunāthā / dhareṃ cāpa sāyaka kaṭi bhāthā //  
mamatā taruna tamī ãdhiārī / rāga dveṣa ulūka sukhakārī //  
taba lagi basati jīva mana māhīṃ / jaba lagi prabhu pratāpa rabi nāhīṃ //  
aba maiṃ kusala miṭe bhaya bhāre / dekhi rāma pada kamala tumhāre //  
tumha kr̥pāla jā para anukūlā / tāhi na byāpa tribidha bhava sūlā //  
maiṃ nisicara ati adhama subhāū / subha ācaranu kīnha nahiṃ kāū //  
jāsu rūpa muni dhyāna na āvā / tehiṃ prabhu haraṣi hr̥dayã mohi lāvā //  
  
 do.  \-ahobhāgya mama amita ati rāma kr̥pā sukha puṃja /  
      dekheũ nayana biraṃci siba sebya jugala pada kaṃja // 47 //  
  
sunahu sakhā nija kaha_ũ subhāū / jāna bhusuṃḍi saṃbhu girijāū //  
jauṃ nara hoi carācara drohī / āve sabhaya sarana taki mohī //  
taji mada moha kapaṭa chala nānā / kara_ũ sadya tehi sādhu samānā //  
jananī janaka baṃdhu suta dārā / tanu dhanu bhavana suhrada parivārā //  
saba kai mamatā tāga baṭorī / mama pada manahi bā̃dha bari ḍorī //  
samadarasī icchā kachu nāhīṃ / haraṣa soka bhaya nahiṃ mana māhīṃ //  
asa sajjana mama ura basa kaiseṃ / lobhī hr̥dayã basa_i dhanu jaiseṃ //  
tumha sārikhe saṃta priya moreṃ / dhara_ũ deha nahiṃ āna nihoreṃ //  
  
 do.   saguna upāsaka parahita nirata nīti dr̥ḷha nema /  
      te nara prāna samāna mama jinha keṃ dvija pada prema // 48 //  
  
sunu laṃkesa sakala guna toreṃ / tāteṃ tumha atisaya priya moreṃ //  
rāma bacana suni bānara jūthā / sakala kahahiṃ jaya kr̥pā barūthā //  
sunata bibhīṣanu prabhu kai bānī / nahiṃ aghāta śravanāmr̥ta jānī //  
pada aṃbuja gahi bārahiṃ bārā / hr̥dayã samāta na premu apārā //  
sunahu deva sacarācara svāmī / pranatapāla ura aṃtarajāmī //  
ura kachu prathama bāsanā rahī / prabhu pada prīti sarita so bahī //  
aba kr̥pāla nija bhagati pāvanī / dehu sadā siva mana bhāvanī //  
evamastu kahi prabhu ranadhīrā / māgā turata siṃdhu kara nīrā //  
jadapi sakhā tava icchā nāhīṃ / mora darasu amogha jaga māhīṃ //  
asa kahi rāma tilaka tehi sārā / sumana br̥ṣṭi nabha bhaī apārā //  
  
 do.  rāvana krodha anala nija svāsa samīra pracaṃḍa /  
      jarata bibhīṣanu rākheu dīnhehu rāju akhaṃḍa // 49(ka) //  
  
      jo saṃpati siva rāvanahi dīnhi diẽ dasa mātha /  
      soi saṃpadā bibhīṣanahi sakuci dīnha raghunātha // 49(kha) //  
  
asa prabhu chāḷi bhajahiṃ je ānā / te nara pasu binu pū̃cha biṣānā //  
nija jana jāni tāhi apanāvā / prabhu subhāva kapi kula mana bhāvā //  
puni sarbagya sarba ura bāsī / sarbarūpa saba rahita udāsī //  
bole bacana nīti pratipālaka / kārana manuja danuja kula ghālaka //  
sunu kapīsa laṃkāpati bīrā / kehi bidhi taria jaladhi gaṃbhīrā //  
saṃkula makara uraga jhaṣa jātī / ati agādha dustara saba bhā̃tī //  
kaha laṃkesa sunahu raghunāyaka / koṭi siṃdhu soṣaka tava sāyaka //  
jadyapi tadapi nīti asi gāī / binaya karia sāgara sana jāī //  
  
 do.  prabhu tumhāra kulagura jaladhi kahihi upāya bicāri /  
      binu prayāsa sāgara tarihi sakala bhālu kapi dhāri // 50 //  
  
sakhā kahī tumha nīki upāī / karia daiva jauṃ hoi sahāī //  
maṃtra na yaha lachimana mana bhāvā / rāma bacana suni ati dukha pāvā //  
nātha daiva kara kavana bharosā / soṣia siṃdhu karia mana rosā //  
kādara mana kahũ eka adhārā / daiva daiva ālasī pukārā //  
sunata bihasi bole raghubīrā / aisehiṃ karaba dharahu mana dhīrā //  
asa kahi prabhu anujahi samujhāī / siṃdhu samīpa gae raghurāī //  
prathama pranāma kīnha siru nāī / baiṭhe puni taṭa darbha ḍasāī //  
jabahiṃ bibhīṣana prabhu pahiṃ āe / pācheṃ rāvana dūta paṭhāe //  
  
 do.  sakala carita tinha dekhe dhareṃ kapaṭa kapi deha /  
      prabhu guna hr̥dayã sarāhahiṃ saranāgata para neha // 51 //  
  
pragaṭa bakhānahiṃ rāma subhāū / ati saprema gā bisari durāū //  
ripu ke dūta kapinha taba jāne / sakala bā̃dhi kapīsa pahiṃ āne //  
kaha sugrīva sunahu saba bānara / aṃga bhaṃga kari paṭhavahu nisicara //  
suni sugrīva bacana kapi dhāe / bā̃dhi kaṭaka cahu pāsa phirāe //  
bahu prakāra mārana kapi lāge / dīna pukārata tadapi na tyāge //  
jo hamāra hara nāsā kānā / tehi kosalādhīsa kai ānā //  
suni lachimana saba nikaṭa bolāe / dayā lāgi hãsi turata choḍāe //  
rāvana kara dījahu yaha pātī / lachimana bacana bācu kulaghātī //  
  
 do.  kahehu mukhāgara mūḷha sana mama saṃdesu udāra /  
      sītā dei milehu na ta āvā kāla tumhāra // 52 //  
  
turata nāi lachimana pada māthā / cale dūta baranata guna gāthā //  
kahata rāma jasu laṃkā̃ āe / rāvana carana sīsa tinha nāe //  
bihasi dasānana pū̃chī bātā / kahasi na suka āpani kusalātā //  
puni kahu khabari bibhīṣana kerī / jāhi mr̥tyu āī ati nerī //  
karata rāja laṃkā saṭha tyāgī / hoihi jaba kara kīṭa abhāgī //  
puni kahu bhālu kīsa kaṭakāī / kaṭhina kāla prerita cali āī //  
jinha ke jīvana kara rakhavārā / bhaya_u mr̥dula cita siṃdhu bicārā //  
kahu tapasinha kai bāta bahorī / jinha ke hr̥dayã trāsa ati morī //  
  
 do.  \-kī bha_i bheṃṭa ki phiri gae śravana sujasu suni mora /  
      kahasi na ripu dala teja bala bahuta cakita cita tora // 53 //  
  
nātha kr̥pā kari pū̃chehu jaiseṃ / mānahu kahā krodha taji taiseṃ //  
milā jāi jaba anuja tumhārā / jātahiṃ rāma tilaka tehi sārā //  
rāvana dūta hamahi suni kānā / kapinha bā̃dhi dīnhe dukha nānā //  
śravana nāsikā kāṭai lāge / rāma sapatha dīnhe hama tyāge //  
pū̃chihu nātha rāma kaṭakāī / badana koṭi sata barani na jāī //  
nānā barana bhālu kapi dhārī / bikaṭānana bisāla bhayakārī //  
jehiṃ pura daheu hateu suta torā / sakala kapinha mahã tehi balu thorā //  
amita nāma bhaṭa kaṭhina karālā / amita nāga bala bipula bisālā //  
  
 do.  dvibida mayaṃda nīla nala aṃgada gada bikaṭāsi /  
      dadhimukha kehari nisaṭha saṭha jāmavaṃta balarāsi // 54 //  
  
e kapi saba sugrīva samānā / inha sama koṭinha gana_i ko nānā //  
rāma kr̥pā̃ atulita bala tinhahīṃ / tr̥na samāna trelokahi ganahīṃ //  
asa maiṃ sunā śravana dasakaṃdhara / paduma aṭhāraha jūthapa baṃdara //  
nātha kaṭaka mahã so kapi nāhīṃ / jo na tumhahi jītai rana māhīṃ //  
parama krodha mījahiṃ saba hāthā / āyasu pai na dehiṃ raghunāthā //  
soṣahiṃ siṃdhu sahita jhaṣa byālā / pūrahīṃ na ta bhari kudhara bisālā //  
mardi garda milavahiṃ dasasīsā / aisei bacana kahahiṃ saba kīsā //  
garjahiṃ tarjahiṃ sahaja asaṃkā / mānahu grasana cahata hahiṃ laṃkā //  
  
 do.  \-sahaja sūra kapi bhālu saba puni sira para prabhu rāma /  
      rāvana kāla koṭi kahu jīti sakahiṃ saṃgrāma // 55 //  
  
rāma teja bala budhi bipulāī / taba bhrātahi pū̃cheu naya nāgara //  
tāsu bacana suni sāgara pāhīṃ / māgata paṃtha kr̥pā mana māhīṃ //  
sunata bacana bihasā dasasīsā / jauṃ asi mati sahāya kr̥ta kīsā //  
sahaja bhīru kara bacana dr̥ḷhāī / sāgara sana ṭhānī macalāī //  
mūḷha mr̥ṣā kā karasi baḷāī / ripu bala buddhi thāha maiṃ pāī //  
saciva sabhīta bibhīṣana jākeṃ / bijaya bibhūti kahā̃ jaga tākeṃ //  
suni khala bacana dūta risa bāḷhī / samaya bicāri patrikā kāḷhī //  
rāmānuja dīnhī yaha pātī / nātha bacāi juḷāvahu chātī //  
bihasi bāma kara līnhī rāvana / saciva boli saṭha lāga bacāvana //  
  
 do.  \-bātanha manahi rijhāi saṭha jani ghālasi kula khīsa /  
      rāma birodha na ubarasi sarana biṣnu aja īsa // 56(ka) //  
  
      kī taji māna anuja iva prabhu pada paṃkaja bhr̥ṃga /  
      hohi ki rāma sarānala khala kula sahita pataṃga // 56(kha) //  
  
sunata sabhaya mana mukha musukāī / kahata dasānana sabahi sunāī //  
bhūmi parā kara gahata akāsā / laghu tāpasa kara bāga bilāsā //  
kaha suka nātha satya saba bānī / samujhahu chāḷi prakr̥ti abhimānī //  
sunahu bacana mama parihari krodhā / nātha rāma sana tajahu birodhā //  
ati komala raghubīra subhāū / jadyapi akhila loka kara rāū //  
milata kr̥pā tumha para prabhu karihī / ura aparādha na eka_u dharihī //  
janakasutā raghunāthahi dīje / etanā kahā mora prabhu kīje /  
jaba tehiṃ kahā dena baidehī / carana prahāra kīnha saṭha tehī //  
nāi carana siru calā so tahā̃ / kr̥pāsiṃdhu raghunāyaka jahā̃ //  
kari pranāmu nija kathā sunāī / rāma kr̥pā̃ āpani gati pāī //  
riṣi agasti kīṃ sāpa bhavānī / rāchasa bhaya_u rahā muni gyānī //  
baṃdi rāma pada bārahiṃ bārā / muni nija āśrama kahũ pagu dhārā //  
  
 do.  binaya na mānata jaladhi jaḷa gae tīna dina bīti /  
      bole rāma sakopa taba bhaya binu hoi na prīti // 57 //  
  
lachimana bāna sarāsana ānū / soṣauṃ bāridhi bisikha kr̥sānū //  
saṭha sana binaya kuṭila sana prītī / sahaja kr̥pana sana suṃdara nītī //  
mamatā rata sana gyāna kahānī / ati lobhī sana birati bakhānī //  
krodhihi sama kāmihi hari kathā / ūsara bīja baẽ phala jathā //  
asa kahi raghupati cāpa caḷhāvā / yaha mata lachimana ke mana bhāvā //  
saṃghāneu prabhu bisikha karālā / uṭhī udadhi ura aṃtara jvālā //  
makara uraga jhaṣa gana akulāne / jarata jaṃtu jalanidhi jaba jāne //  
kanaka thāra bhari mani gana nānā / bipra rūpa āya_u taji mānā //  
  
 do.  kāṭehiṃ pa_i kadarī phara_i koṭi jatana kou sīṃca /  
      binaya na māna khagesa sunu ḍāṭehiṃ pa_i nava nīca // 58 //  
  
sabhaya siṃdhu gahi pada prabhu kere / chamahu nātha saba avaguna mere //  
gagana samīra anala jala dharanī / inha ka_i nātha sahaja jaḷa karanī //  
tava prerita māyā̃ upajāe / sr̥ṣṭi hetu saba graṃthani gāe //  
prabhu āyasu jehi kahã jasa ahaī / so tehi bhā̃ti rahe sukha lahaī //  
prabhu bhala kīnhī mohi sikha dīnhī / marajādā puni tumharī kīnhī //  
ḍhola gavā̃ra sūdra pasu nārī / sakala tāḷanā ke adhikārī //  
prabhu pratāpa maiṃ jāba sukhāī / utarihi kaṭaku na mori baḷāī //  
prabhu agyā apela śruti gāī / karauṃ so begi jau tumhahi sohāī //  
  
 do.  sunata binīta bacana ati kaha kr̥pāla musukāi /  
      jehi bidhi utarai kapi kaṭaku tāta so kahahu upāi // 59 //  
  
nātha nīla nala kapi dvau bhāī / larikāī riṣi āsiṣa pāī //  
tinha ke parasa kiẽ giri bhāre / tarihahiṃ jaladhi pratāpa tumhāre //  
maiṃ puni ura dhari prabhutāī / kariha_ũ bala anumāna sahāī //  
ehi bidhi nātha payodhi bãdhāia / jehiṃ yaha sujasu loka tihũ gāia //  
ehi sara mama uttara taṭa bāsī / hatahu nātha khala nara agha rāsī //  
suni kr̥pāla sāgara mana pīrā / turatahiṃ harī rāma ranadhīrā //  
dekhi rāma bala pauruṣa bhārī / haraṣi payonidhi bhaya_u sukhārī //  
sakala carita kahi prabhuhi sunāvā / carana baṃdi pāthodhi sidhāvā //  
  
 chaṃ.  nija bhavana gavaneu siṃdhu śrīraghupatihi yaha mata bhāyaū /  
      yaha carita kali malahara jathāmati dāsa tulasī gāyaū //  
      sukha bhavana saṃsaya samana davana biṣāda raghupati guna ganā //  
      taji sakala āsa bharosa gāvahi sunahi saṃtata saṭha manā //  
  
 do.  sakala sumaṃgala dāyaka raghunāyaka guna gāna /  
      sādara sunahiṃ te tarahiṃ bhava siṃdhu binā jalajāna // 60 //  
  
          māsapārāyaṇa, caubīsavā̃ viśrāma  
  
       iti śrīmadrāmacaritamānase sakalakalikaluṣavidhvaṃsane  
          paṅcamaḥ sopānaḥ samāptaḥ  /  
           (sundarakāṇḍa samāpta)  
  
  
  
  


## पाठः
