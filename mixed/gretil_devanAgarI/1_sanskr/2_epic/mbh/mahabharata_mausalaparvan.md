+++
title = "Mahabharata: Mausalaparvan"

+++


## Intro
  
  
  
  
Mahabharata: Mausalaparvan  
  
  
  
  
% Mahabharata: Mausalaparvan  
% Electronic text (C) Bhandarkar Oriental Research Institute,  
% Pune, India, 1999  
  
% On the basis of the text entered by Muneo Tokunaga et al.,   
% revised by John Smith, Cambridge, et al.  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


१६,०००।०००*०००१_०१ नारायणं नमस्कृत्य नरं चैव नरोत्तमम्  
१६,०००।०००*०००१_०२ देवीं सरस्वतीं चैव ततो जयम् उदीरयेत्  
१६,००१।००१ वैशम्पायन उवाच  
१६,००१।००१अ षट्त्रिंशे त्व् अथ सम्प्राप्ते वर्षे कौरवनन्दनः  
१६,००१।००१च् ददर्श विपरीतानि निमित्तानि युधिष्ठिरः  
१६,००१।००२अ ववुर् वाताः सनिर्घाता रूक्षाः शर्करवर्षिणः  
१६,००१।००२च् अपसव्यानि शकुना मण्डलानि प्रचक्रिरे  
१६,००१।००३अ प्रत्यगूहुर् महानद्यो दिशो नीहारसंवृताः  
१६,००१।००३च् उल्काश् चाङ्गारवर्षिण्यः प्रपेतुर् गगनाद् भुवि  
१६,००१।००४अ आदित्यो रजसा राजन् समवच्छन्नमण्डलः  
१६,००१।००४च् विरश्मिर् उदये नित्यं कबन्धैः समदृश्यत  
१६,००१।००५अ परिवेषाश् च दृश्यन्ते दारुणाः चन्द्रसूर्ययोः  
१६,००१।००५च् त्रिवर्णाः श्यामरूक्षान्तास् तथा भस्मारुणप्रभाः  
१६,००१।००६अ एते चान्ये च बहव उत्पाता भयशंसिनः  
१६,००१।००६च् दृश्यन्ते ऽहर् अहो राजन् हृदयोद्वेगकारकाः  
१६,००१।००६द्*०००२_०१ दृश्यन्ते जगतो नाथे दिवम् आरोढुम् इच्छति  
१६,००१।००६द्*०००३_०१ यस्य प्रसादाद् धर्मो ऽयं कृते यद्वत् कलाव् अपि  
१६,००१।००६द्*०००३_०२ पाण्डवास् तु महाभागा युक्तास् तु यशसानघाः  
१६,००१।००७अ कस्य चित् त्व् अथ कालस्य कुरुराजो युधिष्ठिरः  
१६,००१।००७च् शुश्राव वृष्णिचक्रस्य मौसले कदनं कृतम्  
१६,००१।००८अ विमुक्तं वासुदेवं च श्रुत्वा रामं च पाण्डवः  
१६,००१।००८च् समानीयाब्रवीद् भ्रातॄन् किं करिष्याम इत्य् उत  
१६,००१।००९अ परस्परं समासाद्य ब्रह्मदण्डबलात्कृतान्  
१६,००१।००९च् वृष्णीन् विनष्टांस् ते श्रुत्वा व्यथिताः पाण्डवाभवन्  
१६,००१।०१०अ निधनं वासुदेवस्य समुद्रस्येव शोषणम्  
१६,००१।०१०च् वीरा न श्रद्दधुस् तस्य विनाशं शार्ङ्गधन्वनः  
१६,००१।०११अ मौसलं ते परिश्रुत्य दुःखशोकसमन्विताः  
१६,००१।०११च् विषण्णा हतसङ्कल्पाः पाण्डवाः समुपाविशन्  
१६,००२।००१ जनमेजय उवाच  
१६,००२।००१अ कथं विनष्टा भगवन्न् अन्धका वृष्णिभिः सह  
१६,००२।००१च् पश्यतो वासुदेवस्य भोजाश् चैव महारथाः  
१६,००२।००१द्*०००४_०१ एतद् भवन्तं पृच्छामि सम्मान्याभिप्रणम्य च  
१६,००२।००२ वैशम्पायन उवाच  
१६,००२।००२अ षट्त्रिंशे ऽथ ततो वर्षे वृष्णीनाम् अनयो महान्  
१६,००२।००२च् अन्योन्यं मुसलैस् ते तु निजघ्नुः कालचोदिताः  
१६,००२।००३ जनमेजय उवाच  
१६,००२।००३अ केनानुशप्तास् ते वीराः क्षयं वृष्ण्यन्धका ययुः  
१६,००२।००३च् भोजाश् च द्विजवर्य त्वं विस्तरेण वदस्व मे  
१६,००२।००४ वैशम्पायन उवाच  
१६,००२।००४अ विश्वामित्रं च कण्वं च नारदं च तपोधनम्  
१६,००२।००४च् सारणप्रमुखा वीरा ददृशुर् द्वारकागतान्  
१६,००२।००५अ ते वै साम्बं पुरस्कृत्य भूषयित्वा स्त्रियं यथा  
१६,००२।००५च् अब्रुवन्न् उपसङ्गम्य दैवदण्डनिपीडिताः  
१६,००२।००६अ इयं स्त्री पुत्रकामस्य बभ्रोर् अमिततेजसः  
१६,००२।००६च् ऋषयः साधु जानीत किम् इयं जनयिष्यति  
१६,००२।००७अ इत्य् उक्तास् ते तदा राजन् विप्रलम्भप्रधर्षिताः  
१६,००२।००७च् प्रत्यब्रुवंस् तान् मुनयो यत् तच् छृणु नराधिप  
१६,००२।००८अ वृष्ण्यन्धकविनाशाय मुसलं घोरम् आयसम्  
१६,००२।००८च् वासुदेवस्य दायादः साम्बो ऽयं जनयिष्यति  
१६,००२।००९अ येन यूयं सुदुर्वृत्ता नृशंसा जातमन्यवः  
१६,००२।००९च् उच्छेत्तारः कुलं कृत्स्नम् ऋते रामजनार्दनौ  
१६,००२।०१०अ समुद्रं यास्यति श्रीमांस् त्यक्त्वा देहं हलायुधः  
१६,००२।०१०च् जरा कृष्णं महात्मानं शयानं भुवि भेत्स्यति  
१६,००२।०११अ इत्य् अब्रुवन्त ते राजन् प्रलब्धास् तैर् दुरात्मभिः  
१६,००२।०११च् मुनयः क्रोधरक्ताक्षाः समीक्ष्याथ परस्परम्  
१६,००२।०१२अ तथोक्त्वा मुनयस् ते तु ततः केशवम् अभ्ययुः  
१६,००२।०१३अ अथाब्रवीत् तदा वृष्णीञ् श्रुत्वैवं मधुसूदनः  
१६,००२।०१३च् अन्तज्ञो मतिमांस् तस्य भवितव्यं तथेति तान्  
१६,००२।०१४अ एवम् उक्त्वा हृषीकेशः प्रविवेश पुनर् गृहान्  
१६,००२।०१४च् कृतान्तम् अन्यथा नैच्छत् कर्तुं स जगतः प्रभुः  
१६,००२।०१५अ श्वोभूते ऽथ ततः साम्बो मुसलं तद् असूत वै  
१६,००२।०१५ब्*०००५_०१ येन वृष्ण्यन्धककुले पुरुषा भस्मसात् कृताः  
१६,००२।०१५च् वृष्ण्यन्धकविनाशाय किङ्करप्रतिमं महत्  
१६,००२।०१६अ प्रसूतं शापजं घोरं तच् च राज्ञे न्यवेदयन्  
१६,००२।०१६च् विषण्णरूपस् तद् राजा सूक्ष्मं चूर्णम् अकारयत्  
१६,००२।०१७अ प्राक्षिपन् सागरे तच् च पुरुषा राजशासनात्  
१६,००२।०१७ब्*०००६_०१ तच् चूर्णं सागरे चापि प्राक्षिपन् पुरुषा नृप  
१६,००२।०१७ब्*०००७_०१ जज्ञे सावे[व?]रकाश् चूर्णं प्रकॢप्तं तैर् महोदधौ  
१६,००२।०१७च् अघोषयंश् च नगरे वचनाद् आहुकस्य च  
१६,००२।०१७द्*०००८_०१ जनार्दनस्य रामस्य बभ्रोश् चैव महात्मनः  
१६,००२।०१८अ अद्य प्रभृति सर्वेषु वृष्ण्यन्धकगृहेष्व् इह  
१६,००२।०१८च् सुरासवो न कर्तव्यः सर्वैर् नगरवासिभिः  
१६,००२।०१९अ यश् च नो ऽविदितं कुर्यात् पेयं कश् चिन् नरः क्व चित्  
१६,००२।०१९च् जीवन् स शूलम् आरोहेत् स्वयं कृत्वा सबान्धवः  
१६,००२।०२०अ ततो राजभयात् सर्वे नियमं चक्रिरे तदा  
१६,००२।०२०च् नराः शासनम् आज्ञाय तस्य राज्ञो महात्मनः  
१६,००३।००१ वैशम्पायन उवाच  
१६,००३।००१अ एवं प्रयतमानानां वृष्णीनाम् अन्धकैः सह  
१६,००३।००१च् कालो गृहाणि सर्वेषां परिचक्राम नित्यशः  
१६,००३।००२अ करालो विकटो मुण्डः पुरुषः कृष्णपिङ्गलः  
१६,००३।००२ब्*०००९_०१ करटो मुण्डः पुरुषः कृष्णपिङ्गललोचनः  
१६,००३।००२ब्*००१०_०१ समूहिनि महाकेतुर् जपापुष्पावतंसकः  
१६,००३।००२ब्*००१०_०२ कृकलासवाहनगः काकपक्षविभूषणः  
१६,००३।००२च् गृहाण्य् अवेक्ष्य वृष्णीनां नादृश्यत पुनः क्व चित्  
१६,००३।००२द्*००११_०१ तम् अघ्नन्त महेष्वासाः शरैः शतसहस्रशः  
१६,००३।००२द्*००११_०२ न चाशक्यत वेद्धुं स सर्वभूतात्ययस् तदा  
१६,००३।००३अ उत्पेदिरे महावाता दारुणाश् चा दिने दिने  
१६,००३।००३च् वृष्ण्यन्धकविनाशाय बहवो रोमहर्षणाः  
१६,००३।००४अ विवृद्धमूषका रथ्या विभिन्नमणिकास् तथा  
१६,००३।००४ब्*००१२_०१ केशा नखाश् च सुप्तानाम् अद्यन्ते मूषकैर् निशि  
१६,००३।००४च् चीचीकूचीति वाश्यन्त्यः सारिका वृष्णिवेश्मसु  
१६,००३।००४ए नोपशाम्यति शब्दश् च स दिवारात्रम् एव हि  
१६,००३।००५अ अनुकुर्वन्न् उलूकानां सारसा विरुतं तथा  
१६,००३।००५च् अजाः शिवानां च रुतम् अन्वकुर्वत भारत  
१६,००३।००६अ पाण्डुरा रक्तपादाश् च विहगाः कालचोदिताः  
१६,००३।००६च् वृष्ण्यन्धकानां गेहेषु कपोता व्यचरंस् तदा  
१६,००३।००७अ व्यजायन्त खरा गोषु करभाश्वतरीषु च  
१६,००३।००७च् शुनीष्व् अपि बिडालाश् च मूषका नकुलीषु च  
१६,००३।००८अ नापत्रपन्त पापानि कुर्वन्तो वृष्णयस् तदा  
१६,००३।००८च् प्राद्विषन् ब्राह्मणांश् चापि पितॄन् देवांस् तथैव च  
१६,००३।००९अ गुरूंश् चाप्य् अवमन्यन्त न तु रामजनार्दनौ  
१६,००३।००९च् पत्न्यः पतीन् व्युच्चरन्त पत्नीश् च पतयस् तथा  
१६,००३।०१०अ विभावसुः प्रज्वलितो वामं विपरिवर्तते  
१६,००३।०१०च् नीललोहितमाञ्जिष्ठा विसृजन्न् अर्चिषः पृथक्  
१६,००३।०११अ उदयास्तमने नित्यं पुर्यां तस्यां दिवाकरः  
१६,००३।०११च् व्यदृश्यतासकृत् पुम्भिः कबन्धैः परिवारितः  
१६,००३।०१२अ महानसेषु सिद्धे ऽन्ने संस्कृते ऽतीव भारत  
१६,००३।०१२च् आहार्यमाणे कृमयो व्यदृश्यन्त नराधिप  
१६,००३।०१३अ पुण्याहे वाच्यमाने च जपत्सु च महात्मसु  
१६,००३।०१३ब्*००१३_०१ अश्रूयन्त शुनां शब्दाः सर्वतः कर्णवेधकाः  
१६,००३।०१३च् अभिधावन्तः श्रूयन्ते न चादृश्यत कश् चन  
१६,००३।०१४अ परस्परं च नक्षत्रं हन्यमानं पुनः पुनः  
१६,००३।०१४च् ग्रहैर् अपश्यन् सर्वे ते नात्मनस् तु कथं चन  
१६,००३।०१५अ नदन्तं पाञ्चजन्यं च वृष्ण्यन्धकनिवेशने  
१६,००३।०१५च् समन्तात् प्रत्यवाश्यन्त रासभा दारुणस्वराः  
१६,००३।०१६अ एवं पश्यन् हृषीकेशः सम्प्राप्तं कालपर्ययम्  
१६,००३।०१६च् त्रयोदश्याम् अमावास्यां तां दृष्ट्वा प्राब्रवीद् इदम्  
१६,००३।०१७अ चतुर्दशी पञ्चदशी कृतेयं राहुणा पुनः  
१६,००३।०१७च् तदा च भारते युद्धे प्राप्ता चाद्य क्षयाय नः  
१६,००३।०१८अ विमृशन्न् एव कालं तं परिचिन्त्य जनार्दनः  
१६,००३।०१८च् मेने प्राप्तं स षट्त्रिंशं वर्षं वै केशिसूदनः  
१६,००३।०१९अ पुत्रशोकाभिसन्तप्ता गान्धारी हतबान्धवा  
१६,००३।०१९च् यद् अनुव्याजहारार्ता तद् इदं समुपागतम्  
१६,००३।०२०अ इदं च तद् अनुप्राप्तम् अब्रवीद् यद् युधिष्ठिरः  
१६,००३।०२०च् पुरा व्यूढेष्व् अनीकेषु दृष्ट्वोत्पातान् सुदारुणान्  
१६,००३।०२०द्*००१४_०१ पुण्यदानप्रदाच् चापि शान्तिमोहाच् च केवलात्  
१६,००३।०२०द्*००१४_०२ पुण्यकर्मप्रयोगाच् च नान्यच् छ्रेयो भवेद् इति  
१६,००३।०२१अ इत्य् उक्त्वा वासुदेवस् तु चिकीर्षन् सत्यम् एव तत्  
१६,००३।०२१च् आज्ञापयाम् आस तदा तीर्थयात्राम् अरिन्दम  
१६,००३।०२२अ अघोषयन्त पुरुषास् तत्र केशवशासनात्  
१६,००३।०२२च् तीर्थयात्रा समुद्रे वः कार्येति पुरुषर्षभाः  
१६,००४।००१ वैशम्पायन उवाच  
१६,००४।००१अ काली स्त्री पाण्डुरैर् दन्तैः प्रविश्य हसती निशि  
१६,००४।००१च् स्त्रियः स्वप्नेषु मुष्णन्ती द्वारकां परिधावति  
१६,००४।००१द्*००१५_०१ अग्निहोत्रनिकेतेषु वास्तुमध्येषु वेश्मसु  
१६,००४।००१द्*००१५_०२ वृष्ण्यन्धकान् अखादन्त स्वप्ने गृध्रा भयानकाः  
१६,००४।००१द्*००१६_०१ कुर्वन्तो भीषणान् नादान् करालाश् चाप्य् असङ्गताः  
१६,००४।००१द्*००१६_०२ तथा द्विशिरसो रौद्राश् चतुर्बाहव एव च  
१६,००४।००१द्*००१६_०३ स्त्रीणां गर्भेषु जायन्ते राक्षसा गुह्यकास् तथा  
१६,००४।००२अ अलङ्काराश् च छत्रं च ध्वजाश् च कवचानि च  
१६,००४।००२च् ह्रियमाणान्य् अदृश्यन्त रक्षोभिः सुभयानकैः  
१६,००४।००३अ तच् चाग्निदत्तं कृष्णस्य वज्रनाभम् अयस्मयम्  
१६,००४।००३च् दिवम् आचक्रमे चक्रं वृष्णीनां पश्यतां तदा  
१६,००४।००४अ युक्तं रथं दिव्यम् आदित्यवर्णम्; हयाहरन् पश्यतो दारुकस्य  
१६,००४।००४च् ते सागरस्योपरिष्ठाद् अवर्तन्; मनोजवाश् चतुरो वाजिमुख्याः  
१६,००४।००५अ तालः सुपर्णश् च महाध्वजौ तौ; सुपूजितौ रामजनार्दनाभ्याम्  
१६,००४।००५च् उच्चैर् जह्रुर् अप्सरसो दिवानिशम्; वाचश् चोचुर् गम्यतां तीर्थयात्रा  
१६,००४।००५द्*००१७_०१ भगवद्दर्शनस्पर्शस्नेहैर् विततभोगिनाम्  
१६,००४।००५द्*००१७_०२ दिवः प्रवेशनार्थं ते विमानैर् दिवम् आययुः  
१६,००४।००६अ ततो जिगमिषन्तस् ते वृष्ण्यन्धकमहारथाः  
१६,००४।००६च् सान्तःपुरास् तदा तीर्थयात्राम् ऐच्छन् नरर्षभाः  
१६,००४।००७अ ततो भोज्यं च भक्ष्यं च पेयं चान्धकवृष्णयः  
१६,००४।००७च् बहु नानाविधं चक्रुर् मद्यं मांसम् अनेकशः  
१६,००४।००८अ ततः सीधुषु सक्ताश् च निर्ययुर् नगराद् बहिः  
१६,००४।००८च् यानैर् अश्वैर् गजैश् चैव श्रीमन्तस् तिग्मतेजसः  
१६,००४।००९अ ततः प्रभासे न्यवसन् यथोद्देशं यथागृहम्  
१६,००४।००९च् प्रभूतभक्ष्यपेयास् ते सदारा यादवास् तदा  
१६,००४।०१०अ निविष्टांस् तान् निशम्याथ समुद्रान्ते स योगवित्  
१६,००४।०१०च् जगामामन्त्र्य तान् वीरान् उद्धवो ऽर्थविशारदः  
१६,००४।०११अ तं प्रस्थितं महात्मानम् अभिवाद्य कृताञ्जलिम्  
१६,००४।०११च् जानन् विनाशं वृष्णीनां नैच्छद् वारयितुं हरिः  
१६,००४।०१२अ ततः कालपरीतास् ते वृष्ण्यन्धकमहारथाः  
१६,००४।०१२च् अपश्यन्न् उद्धवं यान्तं तेजसावृत्य रोदसी  
१६,००४।०१३अ ब्राह्मणार्थेषु यत् सिद्धम् अन्नं तेषां महात्मनाम्  
१६,००४।०१३च् तद् वानरेभ्यः प्रददुः सुरागन्धसमन्वितम्  
१६,००४।०१४अ ततस् तूर्यशताकीर्णं नटनर्तकसङ्कुलम्  
१६,००४।०१४च् प्रावर्तत महापानं प्रभासे तिग्मतेजसाम्  
१६,००४।०१५अ कृष्णस्य सन्निधौ रामः सहितः कृतवर्मणा  
१६,००४।०१५च् अपिबद् युयुधानश् च गदो बभ्रुस् तथैव च  
१६,००४।०१६अ ततः परिषदो मध्ये युयुधानो मदोत्कटः  
१६,००४।०१६च् अब्रवीत् कृतवर्माणम् अवहस्यावमन्य च  
१६,००४।०१७अ कः क्षत्रियो मन्यमानः सुप्तान् हन्यान् मृतान् इव  
१६,००४।०१७च् न तन् मृष्यन्ति हार्दिक्य यादवा यत् त्वया कृतम्  
१६,००४।०१७द्*००१८_०१ न तन् मृष्यति हार्दिक्यो यद् अवोचत् तदा रुषा  
१६,००४।०१८अ इत्य् उक्ते युयुधानेन पूजयाम् आस तद् वचः  
१६,००४।०१८च् प्रद्युम्नो रथिनां श्रेष्ठो हार्दिक्यम् अवमन्य च  
१६,००४।०१९अ ततः परमसङ्क्रुद्धः कृतवर्मा तम् अब्रवीत्  
१६,००४।०१९च् निर्दिशन्न् इव सावज्ञं तदा सव्येन पाणिना  
१६,००४।०२०अ भूरिश्रवाश् छिन्नबाहुर् युद्धे प्रायगतस् त्वया  
१६,००४।०२०च् वधेन सुनृशंसेन कथं वीरेण पातितः  
१६,००४।०२१अ इति तस्य वचः श्रुत्वा केशवः परवीरहा  
१६,००४।०२१च् तिर्यक् सरोषया दृष्ट्या वीक्षां चक्रे स मन्युमान्  
१६,००४।०२२अ मणिः स्यमन्तकश् चैव यः स सत्राजितो ऽभवत्  
१६,००४।०२२च् तां कथां स्मारयाम् आस सात्यकिर् मधुसूदनम्  
१६,००४।०२३अ तच् छ्रुत्वा केशवस्याङ्कम् अगमद् रुदती तदा  
१६,००४।०२३च् सत्यभामा प्रकुपिता कोपयन्ती जनार्दनम्  
१६,००४।०२४अ तत उत्थाय सक्रोधः सात्यकिर् वाक्यम् अब्रवीत्  
१६,००४।०२४च् पञ्चानां द्रौपदेयानां धृष्टद्युम्नशिखण्डिनोः  
१६,००४।०२५अ एष गच्छामि पदवीं सत्येन च तथा शपे  
१६,००४।०२५च् सौप्तिके ये च निहताः सुप्तानेन दुरात्मना  
१६,००४।०२६अ द्रोणपुत्रसहायेन पापेन कृतवर्मणा  
१६,००४।०२६च् समाप्तम् आयुर् अस्याद्य यशश् चापि सुमध्यमे  
१६,००४।०२७अ इतीदम् उक्त्वा खड्गेन केशवस्य समीपतः  
१६,००४।०२७च् अभिद्रुत्य शिरः क्रुद्धश् चिच्छेद कृतवर्मणः  
१६,००४।०२८अ तथान्यान् अपि निघ्नन्तं युयुधानं समन्ततः  
१६,००४।०२८च् अभ्यधावद् धृषीकेशो विनिवारयिषुस् तदा  
१६,००४।०२९अ एकीभूतास् ततः सर्वे कालपर्यायचोदिताः  
१६,००४।०२९च् भोजान्धका महाराज शैनेयं पर्यवारयन्  
१६,००४।०३०अ तान् दृष्ट्वा पततस् तूर्णम् अभिक्रुद्धाञ् जनार्दनः  
१६,००४।०३०च् न चुक्रोध महातेजा जानन् कालस्य पर्ययम्  
१६,००४।०३१अ ते तु पानमदाविष्टाश् चोदिताश् चैव मन्युना  
१६,००४।०३१च् युयुधानम् अथाभ्यघ्नन्न् उच्छिष्टैर् भाजनैस् तदा  
१६,००४।०३२अ हन्यमाने तु शैनेये क्रुद्धो रुक्मिणिनन्दनः  
१६,००४।०३२च् तदन्तरम् उपाधावन् मोक्षयिष्यञ् शिनेः सुतम्  
१६,००४।०३३अ स भोजैः सह संयुक्तः सात्यकिश् चान्धकैः सह  
१६,००४।०३३ब्*००१९_०१ व्यायच्छमानौ तौ वीरौ बाहुद्रविणशालिनौ  
१६,००४।०३३च् बहुत्वान् निहतौ तत्र उभौ कृष्णस्य पश्यतः  
१६,००४।०३४अ हतं दृष्ट्वा तु शैनेयं पुत्रं च यदुनन्दनः  
१६,००४।०३४च् एरकाणां तदा मुष्टिं कोपाज् जग्राह केशवः  
१६,००४।०३५अ तद् अभून् मुसलं घोरं वज्रकल्पम् अयोमयम्  
१६,००४।०३५च् जघान तेन कृष्णस् तान् ये ऽस्य प्रमुखतो ऽभवन्  
१६,००४।०३६अ ततो ऽन्धकाश् च भोजाश् च शैनेया वृष्णयस् तथा  
१६,००४।०३६च् जघ्नुर् अन्योन्यम् आक्रन्दे मुसलैः कालचोदिताः  
१६,००४।०३७अ यस् तेषाम् एरकां कश् चिज् जग्राह रुषितो नृप  
१६,००४।०३७च् वज्रभूतेव सा राजन्न् अदृश्यत तदा विभो  
१६,००४।०३८अ तृणं च मुसलीभूतम् अपि तत्र व्यदृश्यत  
१६,००४।०३८च् ब्रह्मदण्डकृतं सर्वम् इति तद् विद्धि पार्थिव  
१६,००४।०३९अ आविध्याविध्य ते राजन् प्रक्षिपन्ति स्म यत् तृणम्  
१६,००४।०३९च् तद् वज्रभूतं मुसलं व्यदृश्यत तदा दृढम्  
१६,००४।०४०अ अवधीत् पितरं पुत्रः पिता पुत्रं च भारत  
१६,००४।०४०च् मत्ताः परिपतन्ति स्म पोथयन्तः परस्परम्  
१६,००४।०४१अ पतङ्गा इव चाग्नौ ते न्यपतन् कुकुरान्धकाः  
१६,००४।०४१च् नासीत् पलायने बुद्धिर् वध्यमानस्य कस्य चित्  
१६,००४।०४२अ तं तु पश्यन् महाबाहुर् जानन् कालस्य पर्ययम्  
१६,००४।०४२च् मुसलं समवष्टभ्य तस्थौ स मधुसूदनः  
१६,००४।०४३अ साम्बं च निहतं दृष्ट्वा चारुदेष्णं च माधवः  
१६,००४।०४३च् प्रद्युम्नं चानिरुद्धं च ततश् चुक्रोध भारत  
१६,००४।०४४अ गदं वीक्ष्य शयानं च भृशं कोपसमन्वितः  
१६,००४।०४४च् स निःशेषं तदा चक्रे शार्ङ्गचक्रगदाधरः  
१६,००४।०४५अ तं निघ्नन्तं महातेजा बभ्रुः परपुरञ्जयः  
१६,००४।०४५च् दारुकश् चैव दाशार्हम् ऊचतुर् यन् निबोध तत्  
१६,००४।०४६अ भगवन् संहृतं सर्वं त्वया भूयिष्ठम् अच्युत  
१६,००४।०४६च् रामस्य पदम् अन्विच्छ तत्र गच्छाम यत्र सः  
१६,००५।००१ वैशम्पायन उवाच  
१६,००५।००१अ ततो ययुर् दारुकः केशवश् च; बभ्रुश् च रामस्य पदं पतन्तः  
१६,००५।००१च् अथापश्यन् रामम् अनन्तवीर्यम्; वृक्षे स्थितं चिन्तयानं विविक्ते  
१६,००५।००२अ ततः समासाद्य महानुभावः; कृष्णस् तदा दारुकम् अन्वशासत्  
१६,००५।००२च् गत्वा कुरूञ् शीघ्रम् इमं महान्तम्; पार्थाय शंसस्व वधं यदूनाम्  
१६,००५।००३अ ततो ऽर्जुनः क्षिप्रम् इहोपयातु; श्रुत्वा मृतान् यादवान् ब्रह्मशापात्  
१६,००५।००३च् इत्य् एवम् उक्तः स ययौ रथेन; कुरूंस् तदा दारुको नष्टचेताः  
१६,००५।००४अ ततो गते दारुके केशवो ऽथ; दृष्ट्वान्तिके बभ्रुम् उवाच वाक्यम्  
१६,००५।००४च् स्त्रियो भवान् रक्षतु यातु शीघ्रम्; नैता हिंस्युर् दस्यवो वित्तलोभात्  
१६,००५।००५अ स प्रस्थितः केशवेनानुशिष्टो; मदातुरो ज्ञातिवधार्दितश् च  
१६,००५।००५च् तं वै यान्तं सन्निधौ केशवस्य; त्वरन्तम् एकं सहसैव बभ्रुम्  
१६,००५।००५ए ब्रह्मानुशप्तम् अवधीन् महद् वै; कूटोन्मुक्तं मुसलं लुब्धकस्य  
१६,००५।००६अ ततो दृष्ट्वा निहतं बभ्रुम् आह; कृष्णो वाक्यं भ्रातरम् अग्रजं तु  
१६,००५।००६च् इहैव त्वं मां प्रतीक्षस्व राम; यावत् स्त्रियो ज्ञातिवशाः करोमि  
१६,००५।००७अ ततः पुरीं द्वारवतीं प्रविश्य; जनार्दनः पितरं प्राह वाक्यम्  
१६,००५।००७च् स्त्रियो भवान् रक्षतु नः समग्रा; धनञ्जयस्यागमनं प्रतीक्षन्  
१६,००५।००७ए रामो वनान्ते प्रतिपालयन् माम्; आस्ते ऽद्याहं तेन समागमिष्ये  
१६,००५।००८अ दृष्टं मयेदं निधनं यदूनाम्; राज्ञां च पूर्वं कुरुपुङ्गवानाम्  
१६,००५।००८च् नाहं विना यदुभिर् यादवानाम्; पुरीम् इमां द्रष्टुम् इहाद्य शक्तः  
१६,००५।००९अ तपश् चरिष्यामि निबोध तन् मे; रामेण सार्धं वनम् अभ्युपेत्य  
१६,००५।००९च् इतीदम् उक्त्वा शिरसास्य पादौ; संस्पृश्य कृष्णस् त्वरितो जगाम  
१६,००५।०१०अ ततो महान् निनदः प्रादुरासीत्; सस्त्रीकुमारस्य पुरस्य तस्य  
१६,००५।०१०च् अथाब्रवीत् केशवः सन्निवर्त्य; शब्दं श्रुत्वा योषितां क्रोशतीनाम्  
१६,००५।०११अ पुरीम् इमाम् एष्यति सव्यसाची; स वो दुःखान् मोचयिता नराग्र्यः  
१६,००५।०११च् ततो गत्वा केशवस् तं ददर्श; रामं वने स्थितम् एकं विविक्ते  
१६,००५।०१२अ अथापश्यद् योगयुक्तस्य तस्य; नागं मुखान् निःसरन्तं महान्तम्  
१६,००५।०१२च् श्वेतं ययौ स ततः प्रेक्ष्यमाणो; महार्णवो येन महानुभावः  
१६,००५।०१२द्*००२१_०१ श्वेतो ययौ चापि महानुभावो  
१६,००५।०१२द्*००२१_०२ महार्णवं येन तम् ईक्षमाणः  
१६,००५।०१३अ सहस्रशीर्षः पर्वताभोगवर्ष्मा; रक्ताननः स्वां तनुं तां विमुच्य  
१६,००५।०१३ब्*००२२_०१ सन्दृश्य तं सागरान्तं विशन्तं  
१६,००५।०१३च् सम्यक् च तं सागरः प्रत्यगृह्णान्; नागा दिव्याः सरितश् चैव पुण्याः  
१६,००५।०१४अ कर्कोटको वासुकिस् तक्षकश् च; पृथुश्रवा वरुणः कुञ्जरश् च  
१६,००५।०१४च् मिश्री शङ्खः कुमुदः पुण्डरीकस्; तथा नागो धृतराष्ट्रो महात्मा  
१६,००५।०१५अ ह्रादः क्राथः शितिकण्ठो ऽग्रतेजास्; तथा नागौ चक्रमन्दातिषण्डौ  
१६,००५।०१५च् नागश्रेष्ठो दुर्मुखश् चाम्बरीषः; स्वयं राजा वरुणश् चापि राजन्  
१६,००५।०१५ए प्रत्युद्गम्य स्वागतेनाभ्यनन्दंस्; ते ऽपूजयंश् चार्घ्यपाद्यक्रियाभिः  
१६,००५।०१५फ़्*००२३_०१ समागतास् ते नरदेवरूपैर्  
१६,००५।०१५फ़्*००२३_०२ अनन्दन्त पूजयंश् चाद्यदेवम्  
१६,००५।०१५फ़्*००२४_०१ सङ्कर्षणं भूधरं शुद्धबुद्धिम्  
१६,००५।०१६अ ततो गते भ्रातरि वासुदेवो; जानन् सर्वा गतयो दिव्यदृष्टिः  
१६,००५।०१६च् वने शून्ये विचरंश् चिन्तयानो; भूमौ ततः संविवेशाग्र्यतेजाः  
१६,००५।०१७अ सर्वं हि तेन प्राक् तदा वित्तम् आसीद्; गान्धार्या यद् वाक्यम् उक्तः स पूर्वम्  
१६,००५।०१७च् दुर्वाससा पायसोच्छिष्टलिप्ते; यच् चाप्य् उक्तं तच् च सस्मार कृष्णः  
१६,००५।०१७द्*००२५_०१ कुलस्त्रीणां सुव्रतानां गवां च  
१६,००५।०१७द्*००२५_०२ द्विजेन्द्राणां बलम् आदाय धर्मे  
१६,००५।०१७द्*००२५_०३ योनिर् देवानां वरदो ब्रह्मदेवो  
१६,००५।०१७द्*००२५_०४ गोविन्दाख्यो वासुदेवो ऽथ नित्यः  
१६,००५।०१८अ स चिन्तयानो ऽन्धकवृष्णिनाशम्; कुरुक्षयं चैव महानुभावः  
१६,००५।०१८च् मेने ततः सङ्क्रमणस्य कालम्; ततश् चकारेन्द्रियसन्निरोधम्  
१६,००५।०१८द्*००२६_०१ यथा च लोकस्थितिपालनार्थं  
१६,००५।०१८द्*००२६_०२ दुर्वासवाक्यप्रतिपालनार्थम्  
१६,००५।०१८द्*००२६_०३ देवो ऽपि सन्देहविमोक्षहेतोर्  
१६,००५।०१८द्*००२६_०४ निमित्तम् ऐच्छत् सकलार्थतत्त्ववित्  
१६,००५।०१९अ स सन्निरुद्धेन्द्रियवाङ्मनास् तु; शिश्ये महायोगम् उपेत्य कृष्णः  
१६,००५।०१९च् जराथ तं देशम् उपाजगाम; लुब्धस् तदानीं मृगलिप्सुर् उग्रः  
१६,००५।०२०अ स केशवं योगयुक्तं शयानम्; मृगाशङ्की लुब्धकः सायकेन  
१६,००५।०२०च् जराविध्यत् पादतले त्वरावांस्; तं चाभितस् तज् जिघृक्षुर् जगाम  
१६,००५।०२०द्*००२७_०१ कृष्णं शयानं स विकृष्य बाणं  
१६,००५।०२०द्*००२७_०२ विव्याध पादे मृगशङ्कया जरा  
१६,००५।०२०ए अथापश्यत् पुरुषं योगयुक्तम्; पीताम्बरं लुब्धको ऽनेकबाहुम्  
१६,००५।०२१अ मत्वात्मानम् अपराद्धं स तस्य; जग्राह पादौ शिरसा चार्तरूपः  
१६,००५।०२१च् आश्वासयत् तं महात्मा तदानीम्; गच्छन्न् ऊर्ध्वं रोदसी व्याप्य लक्ष्म्या  
१६,००५।०२१च्*००२८_०१ तथानुतापात् कर्मणो जन्मनश् च  
१६,००५।०२१च्*००२८_०२ दृष्ट्वा तथा देवम् अनन्तवीर्यं  
१६,००५।०२१च्*००२८_०३ देवैः स्वर्गं प्रापितस् त्यक्तदेहः  
१६,००५।०२१च्*००२८_०४ गणैर् मुनीनां पूजितस् तत्र कृष्णः  
१६,००५।०२१द्*००२९_०१ आश्वासयाम् आस ततश् च कृष्ण  
१६,००५।०२१द्*००२९_०२ ऊर्ध्वं गच्छन् व्याप्य लोकान् स्वलक्ष्म्या  
१६,००५।०२१द्*००३०_०१ तं योगयुक्त्या सहसा हि लक्ष्य  
१६,००५।०२२अ दिवं प्राप्तं वासवो ऽथाश्विनौ च; रुद्रादित्या वसवश् चाथ विश्वे  
१६,००५।०२२च् प्रत्युद्ययुर् मुनयश् चापि सिद्धा; गन्धर्वमुख्याश् च सहाप्सरोभिः  
१६,००५।०२२द्*००३१_०१ गन्धर्वमुख्या उरगाश् चैव सर्वे  
१६,००५।०२२द्*००३१_०२ प्रतुष्टुवुस् तत्र वराप्सरोभिः  
१६,००५।०२३अ ततो राजन् भगवान् उग्रतेजा; नारायणः प्रभवश् चाव्ययश् च  
१६,००५।०२३च् योगाचार्यो रोदसी व्याप्य लक्ष्म्या; स्थानं प्राप स्वं महात्माप्रमेयम्  
१६,००५।०२४अ ततो देवैर् ऋषिभिश् चापि कृष्णः; समागतश् चारणैश् चैव राजन्  
१६,००५।०२४ब्*००३२_०१ ततः समेतो मधुसूदनस् तैर्  
१६,००५।०२४ब्*००३२_०२ देवैः सर्वैर् ऋषिभिश् चारणैश् च  
१६,००५।०२४च् गन्धर्वाग्र्यैर् अप्सरोभिर् वराभिः; सिद्धैः साध्यैश् चानतैः पूज्यमानः  
१६,००५।०२५अ ते वै देवाः प्रत्यनन्दन्त राजन्; मुनिश्रेष्ठा वाग्भिर् आनर्चुर् ईशम्  
१६,००५।०२५ब्*००३३_०१ शिवब्रह्माद्यैर् लोकपालैः समेत्य  
१६,००५।०२५ब्*००३३_०२ संस्तूयमानः सुरसिद्धसङ्घैः  
१६,००५।०२५च् गन्धर्वाश् चाप्य् उपतस्थुः स्तुवन्तः; प्रीत्या चैनं पुरुहूतो ऽभ्यनन्दत्  
१६,००५।०२५द्@००१_०००१ नमो नमस् ते भगवञ् शार्ङ्गधन्वन्  
१६,००५।०२५द्@००१_०००२ धर्मस्थित्या प्रादुरासीर् धरायाम्  
१६,००५।०२५द्@००१_०००३ कंसाख्यादीन् देवशत्रूंश् च सर्वान्  
१६,००५।०२५द्@००१_०००४ हत्वा भूमिः स्थापिता भारतप्ता  
१६,००५।०२५द्@००१_०००५ दिव्यं स्थानम् अजरं चाप्रमेयं  
१६,००५।०२५द्@००१_०००६ दुर्विज्ञेयं चागमैर् गम्यम् अग्र्यम्  
१६,००५।०२५द्@००१_०००७ गच्छ प्रभो रक्ष चार्तिं प्रपन्नान्  
१६,००५।०२५द्@००१_०००८ कल्पे कल्पे जायमान स्वमूर्त्या  
१६,००५।०२५द्@००१_०००९ इत्य् एवम् उक्त्वा देवसङ्घो ऽनुगम्य  
१६,००५।०२५द्@००१_००१० श्रिया युक्तं पुष्पवृष्ट्या ववर्ष  
१६,००५।०२५द्@००१_००११ वाणी ह्य् आसीत् संश्रिता रूपिणी सा  
१६,००५।०२५द्@००१_००१२ भानोर् मध्ये प्रविश त्वं तु राजन्  
१६,००५।०२५द्@००१_००१३ भुजैश् चतुर्भिः समुपेतं ममेदं  
१६,००५।०२५द्@००१_००१४ रूपं विशिष्टं दिवि संस्थितं च  
१६,००५।०२५द्@००१_००१५ भूमौ गतं पूजयताप्रमेयं  
१६,००५।०२५द्@००१_००१६ सदा हि तस्मिन् निवसामि देवाः  
१६,००५।०२५द्@००१_००१७ देवा निवृत्तास् तत् पदं नाप्नुवन्तो  
१६,००५।०२५द्@००१_००१८ बुद्ध्या देवं संस्मरन्तः प्रतीताः  
१६,००५।०२५द्@००१_००१९ ब्रह्माद्यास् ते तद्गुणान् कीर्तयन्तः  
१६,००५।०२५द्@००१_००२० शुभांल् लोकान् स्वान् प्रपेदुः सुरेन्द्राः  
१६,००६।००१ वैशम्पायन उवाच  
१६,००६।००१अ दारुको ऽपि कुरून् गत्वा दृष्ट्वा पार्थान् महारथान्  
१६,००६।००१च् आचष्ट मौसले वृष्णीन् अन्योन्येनोपसंहृतान्  
१६,००६।००२अ श्रुत्वा विनष्टान् वार्ष्णेयान् सभोजकुकुरान्धकान्  
१६,००६।००२च् पाण्डवाः शोकसन्तप्ता वित्रस्तमनसो ऽभवन्  
१६,००६।००३अ ततो ऽर्जुनस् तान् आमन्त्र्य केशवस्य प्रियः सखा  
१६,००६।००३च् प्रययौ मातुलं द्रष्टुं नेदम् अस्तीति चाब्रवीत्  
१६,००६।००४अ स वृष्णिनिलयं गत्वा दारुकेण सह प्रभो  
१६,००६।००४च् ददर्श द्वारकां वीरो मृतनाथाम् इव स्त्रियम्  
१६,००६।००५अ याः स्म ता लोकनाथेन नाथवत्यः पुराभवन्  
१६,००६।००५च् तास् त्व् अनाथास् तदा नाथं पार्थं दृष्ट्वा विचुक्रुशुः  
१६,००६।००५द्*००३४_०१ अर्जुनं ताः स्म नाथं च दृष्ट्वानाथं विचुक्रुशुः  
१६,००६।००६अ षोडशस्त्रीसहस्राणि वासुदेवपरिग्रहः  
१६,००६।००६च् तासाम् आसीन् महान् नादो दृष्ट्वैवार्जुनम् आगतम्  
१६,००६।००७अ तास् तु दृष्ट्वैव कौरव्यो बाष्पेण पिहितो ऽर्जुनः  
१६,००६।००७च् हीनाः कृष्णेन पुत्रैश् च नाशकत् सो ऽभिवीक्षितुम्  
१६,००६।००८अ तां स वृष्ण्यन्धकजलां हयमीनां रथोडुपाम्  
१६,००६।००८च् वादित्ररथघोषौघां वेश्मतीर्थमहाग्रहाम्  
१६,००६।००९अ रत्नशैवलसङ्घाटां वज्रप्राकारमालिनीम्  
१६,००६।००९च् रथ्यास्रोतोजलावर्तां चत्वरस्तिमितह्रदाम्  
१६,००६।०१०अ रामकृष्णमहाग्राहां द्वारकासरितं तदा  
१६,००६।०१०च् कालपाशग्रहां घोरां नदीं वैतरणीम् इव  
१६,००६।०११अ तां ददर्शार्जुनो धीमान् विहीनां वृष्णिपुङ्गवैः  
१६,००६।०११च् गतश्रियं निरानन्दां पद्मिनीं शिशिरे यथा  
१६,००६।०१२अ तां दृष्ट्वा द्वारकां पार्थस् ताश् च कृष्णस्य योषितः  
१६,००६।०१२च् सस्वनं बाष्पम् उत्सृज्य निपपात महीतले  
१६,००६।०१३अ सात्राजिती ततः सत्या रुक्मिणी च विशां पते  
१६,००६।०१३च् अभिपत्य प्ररुरुदुः परिवार्य धनञ्जयम्  
१६,००६।०१४अ ततस् ताः काञ्चने पीठे समुत्थायोपवेश्य च  
१६,००६।०१४च् अब्रुवन्त्यो महात्मानं परिवार्योपतस्थिरे  
१६,००६।०१५अ ततः संस्तूय गोविन्दं कथयित्वा च पाण्डवः  
१६,००६।०१५च् आश्वास्य ताः स्त्रियश् चापि मातुलं द्रष्टुम् अभ्यगात्  
१६,००७।००१ वैशम्पायन उवाच  
१६,००७।००१अ तं शयानं महात्मानं वीरम् आनकदुन्दुभिम्  
१६,००७।००१च् पुत्रशोकाभिसन्तप्तं ददर्श कुरुपुङ्गवः  
१६,००७।००२अ तस्याश्रुपरिपूर्णाक्षो व्यूढोरस्को महाभुजः  
१६,००७।००२च् आर्तस्यार्ततरः पार्थः पादौ जग्राह भारत  
१६,००७।००२द्*००३५_०१ तस्य मूर्धानम् आघ्रातुम् इयेषानकदुन्दुभिः  
१६,००७।००२द्*००३५_०२ स्वस्रीयस्य महाबाहुर् न शशाक च शत्रुहन्  
१६,००७।००३अ समालिङ्ग्यार्जुनं वृद्धः स भुजाभ्यां महाभुजः  
१६,००७।००३च् रुदन् पुत्रान् स्मरन् सर्वान् विललाप सुविह्वलः  
१६,००७।००३ए भ्रातॄन् पुत्रांश् च पौत्रांश् च दौहित्रांश् च सखीन् अपि  
१६,००७।००४ वसुदेव उवाच  
१६,००७।००४अ यैर् जिता भूमिपालाश् च दैत्याश् च शतशो ऽर्जुन  
१६,००७।००४च् तान् दृष्ट्वा नेह पश्यामि जीवाम्य् अर्जुन दुर्मरः  
१६,००७।००५अ यौ ताव् अर्जुन शिष्यौ ते प्रियौ बहुमतौ सदा  
१६,००७।००५च् तयोर् अपनयात् पार्थ वृष्णयो निधनं गताः  
१६,००७।००६अ यौ तौ वृष्णिप्रवीराणां द्वाव् एवातिरथौ मतौ  
१६,००७।००६च् प्रद्युम्नो युयुधानश् च कथयन् कत्थसे च यौ  
१६,००७।००७अ नित्यं त्वं कुरुशार्दूल कृष्णश् च मम पुत्रकः  
१६,००७।००७च् ताव् उभौ वृष्णिनाशस्य मुखम् आस्तां धनञ्जय  
१६,००७।००८अ न तु गर्हामि शैनेयं हार्दिक्यं चाहम् अर्जुन  
१६,००७।००८च् अक्रूरं रौक्मिणेयं च शापो ह्य् एवात्र कारणम्  
१६,००७।००९अ केशिनं यस् तु कंसं च विक्रम्य जगतः प्रभुः  
१६,००७।००९च् विदेहाव् अकरोत् पार्थ चैद्यं च बलगर्वितम्  
१६,००७।०१०अ नैषादिम् एकलव्यं च चक्रे कालिङ्गमागधान्  
१६,००७।०१०च् गान्धारान् काशिराजं च मरुभूमौ च पार्थिवान्  
१६,००७।०११अ प्राच्यांश् च दाक्षिणात्यांश् च पार्वतीयांस् तथा नृपान्  
१६,००७।०११च् सो ऽभ्युपेक्षितवान् एतम् अनयं मधुसूदनः  
१६,००७।०११द्*००३६_०१ त्वं हि तं नारदश् चैव मुनयश् च सनातनम्  
१६,००७।०११द्*००३६_०२ गोविन्दं परमं देवम् अभिजानीध्वम् अच्युतम्  
१६,००७।०११द्*००३६_०३ प्रत्यपश्यच् च स विभुर् ज्ञातिक्षयम् अधोक्षजः  
१६,००७।०११द्*००३६_०४ उपप्रेक्षितवान् नित्यं स्वयं स मम पुत्रकः  
१६,००७।०११द्*००३६_०५ गान्धार्या वचनं यत् तद् ऋषीणां च परन्तप  
१६,००७।०११द्*००३६_०६ तन् नूनम् अन्यथा कर्तुं नैच्छत् स जगतः प्रभुः  
१६,००७।०११द्*००३६_०७ प्रत्यक्षं भवतश् चापि तव पौत्रः परन्तप  
१६,००७।०११द्*००३६_०८ अश्वत्थाम्ना हतश् चापि जीवितस् तस्य तेजसा  
१६,००७।०११द्*००३६_०९ इमांस् तु नैच्छत् स्वाञ् ज्ञातीन् रक्षितुं स सखा तव  
१६,००७।०१२अ ततः पुत्रांश् च पौत्रांश् च भ्रातॄन् अथ सखीन् अपि  
१६,००७।०१२च् शयानान् निहतान् दृष्ट्वा ततो माम् अब्रवीद् इदम्  
१६,००७।०१३अ सम्प्राप्तो ऽद्यायम् अस्यान्तः कुलस्य पुरुषर्षभ  
१६,००७।०१३च् आगमिष्यति बीभत्सुर् इमां द्वारवतीं पुरीम्  
१६,००७।०१४अ आख्येयं तस्य यद् वृत्तं वृष्णीनां वैशसं महत्  
१६,००७।०१४च् स तु श्रुत्वा महातेजा यदूनाम् अनयं प्रभो  
१६,००७।०१४ए आगन्ता क्षिप्रम् एवेह न मे ऽत्रास्ति विचारणा  
१६,००७।०१५अ यो ऽहं तम् अर्जुनं विद्धि यो ऽर्जुनः सो ऽहम् एव तु  
१६,००७।०१५ब्*००३७_०१ यथा जीवं परं ब्रह्म महावाक्यस्य निश्चयात्  
१६,००७।०१५च् यद् ब्रूयात् तत् तथा कार्यम् इति बुध्यस्व माधव  
१६,००७।०१६अ स स्त्रीषु प्राप्तकालं वः पाण्डवो बालकेषु च  
१६,००७।०१६च् प्रतिपत्स्यति बीभत्सुर् भवतश् चौर्ध्वदेहिकम्  
१६,००७।०१७अ इमां च नगरीं सद्यः प्रतियाते धनञ्जये  
१६,००७।०१७च् प्राकाराट्टालकोपेतां समुद्रः प्लावयिष्यति  
१६,००७।०१८अ अहं हि देशे कस्मिंश् चित् पुण्ये नियमम् आस्थितः  
१६,००७।०१८च् कालं कर्ता सद्य एव रामेण सह धीमता  
१६,००७।०१९अ एवम् उक्त्वा हृषीकेशो माम् अचिन्त्यपराक्रमः  
१६,००७।०१९च् हित्वा मां बालकैः सार्धं दिशं काम् अप्य् अगात् प्रभुः  
१६,००७।०२०अ सो ऽहं तौ च महात्मानौ चिन्तयन् भ्रातरौ तव  
१६,००७।०२०च् घोरं ज्ञातिवधं चैव न भुञ्जे शोककर्शितः  
१६,००७।०२१अ न च भोक्ष्ये न जीविष्ये दिष्ट्या प्राप्तो ऽसि पाण्डव  
१६,००७।०२१च् यद् उक्तं पार्थ कृष्णेन तत् सर्वम् अखिलं कुरु  
१६,००७।०२२अ एतत् ते पार्थ राज्यं च स्त्रियो रत्नानि चैव ह  
१६,००७।०२२ब्*००३८_०१ प्राप्य वृष्णिप्रवीरेण यदुभिश् चैव पालितः  
१६,००७।०२२ब्*००३८_०२ तैर् हीनां पृथिवीं द्रष्टुं न च शक्ष्यामि फल्गुन  
१६,००७।०२२च् इष्टान् प्राणान् अहं हीमांस् त्यक्ष्यामि रिपुसूदन  
१६,००८।००१ वैशम्पायन उवाच  
१६,००८।००१अ एवम् उक्तः स बीभत्सुर् मातुलेन परन्तपः  
१६,००८।००१च् दुर्मना दीनमनसं वसुदेवम् उवाच ह  
१६,००८।००२अ नाहं वृष्णिप्रवीरेण मधुभिश् चैव मातुल  
१६,००८।००२च् विहीनां पृथिवीं द्रष्टुं शक्तश् चिरम् इह प्रभो  
१६,००८।००३अ राजा च भीमसेनश् च सहदेवश् च पाण्डवः  
१६,००८।००३च् नकुलो याज्ञसेनी च षड् एकमनसो वयम्  
१६,००८।००४अ राज्ञः सङ्क्रमणे चापि कालो ऽयं वर्तते ध्रुवम्  
१६,००८।००४च् तम् इमं विद्धि सम्प्राप्तं कालं कालविदां वर  
१६,००८।००५अ सर्वथा वृष्णिदारांस् तु बालवृद्धांस् तथैव च  
१६,००८।००५च् नयिष्ये परिगृह्याहम् इन्द्रप्रस्थम् अरिन्दम  
१६,००८।००६अ इत्य् उक्त्वा दारुकम् इदं वाक्यम् आह धनञ्जयः  
१६,००८।००६च् अमात्यान् वृष्णिवीराणां द्रष्टुम् इच्छामि माचिरम्  
१६,००८।००७अ इत्य् एवम् उक्त्वा वचनं सुधर्मां यादवीं सभाम्  
१६,००८।००७च् प्रविवेशार्जुनः शूरः शोचमानो महारथान्  
१६,००८।००८अ तम् आसनगतं तत्र सर्वाः प्रकृतयस् तथा  
१६,००८।००८च् ब्राह्मणा नैगमाश् चैव परिवार्योपतस्थिरे  
१६,००८।००९अ तान् दीनमनसः सर्वान् निभृतान् गतचेतसः  
१६,००८।००९च् उवाचेदं वचः पार्थः स्वयं दीनतरस् तदा  
१६,००८।०१०अ शक्रप्रस्थम् अहं नेष्ये वृष्ण्यन्धकजनं स्वयम्  
१६,००८।०१०च् इदं तु नगरं सर्वं समुद्रः प्लावयिष्यति  
१६,००८।०११अ सज्जीकुरुत यानानि रत्नानि विविधानि च  
१६,००८।०११च् वज्रो ऽयं भवतां राजा शक्रप्रस्थे भविष्यति  
१६,००८।०१२अ सप्तमे दिवसे चैव रवौ विमल उद्गते  
१६,००८।०१२च् बहिर् वत्स्यामहे सर्वे सज्जीभवत माचिरम्  
१६,००८।०१३अ इत्य् उक्तास् तेन ते पौराः पार्थेनाक्लिष्टकर्मणा  
१६,००८।०१३च् सज्जम् आशु ततश् चक्रुः स्वसिद्ध्यर्थं समुत्सुकाः  
१६,००८।०१४अ तां रात्रिम् अवसत् पार्थः केशवस्य निवेशने  
१६,००८।०१४च् महता शोकमोहेन सहसाभिपरिप्लुतः  
१६,००८।०१५अ श्वोभूते ऽथ ततः शौरिर् वसुदेवः प्रतापवान्  
१६,००८।०१५च् युक्त्वात्मानं महातेजा जगाम गतिम् उत्तमाम्  
१६,००८।०१६अ ततः शब्दो महान् आसीद् वसुदेवस्य वेश्मनि  
१६,००८।०१६च् दारुणः क्रोशतीनां च रुदतीनां च योषिताम्  
१६,००८।०१७अ प्रकीर्णमूर्धजाः सर्वा विमुक्ताभरणस्रजः  
१६,००८।०१७च् उरांसि पाणिभिर् घ्नन्त्यो व्यलपन् करुणं स्त्रियः  
१६,००८।०१८अ तं देवकी च भद्रा च रोहिणी मदिरा तथा  
१६,००८।०१८च् अन्वारोढुं व्यवसिता भर्तारं योषितां वराः  
१६,००८।०१९अ ततः शौरिं नृयुक्तेन बहुमाल्येन भारत  
१६,००८।०१९च् यानेन महता पार्थो बहिर् निष्क्रामयत् तदा  
१६,००८।०२०अ तम् अन्वयुस् तत्र तत्र दुःखशोकसमाहताः  
१६,००८।०२०च् द्वारकावासिनः पौराः सर्व एव नरर्षभ  
१६,००८।०२१अ तस्याश्वमेधिकं छत्रं दीप्यमानाश् च पावकाः  
१६,००८।०२१च् पुरस्तात् तस्य यानस्य याजकाश् च ततो ययुः  
१६,००८।०२२अ अनुजग्मुश् च तं वीरं देव्यस् ता वै स्वलङ्कृताः  
१६,००८।०२२च् स्त्रीसहस्रैः परिवृता वधूभिश् च सहस्रशः  
१६,००८।०२३अ यस् तु देशः प्रियस् तस्य जीवतो ऽभून् महात्मनः  
१६,००८।०२३च् तत्रैनम् उपसङ्कल्प्य पितृमेधं प्रचक्रिरे  
१६,००८।०२४अ तं चिताग्निगतं वीरं शूरपुत्रं वराङ्गनाः  
१६,००८।०२४च् ततो ऽन्वारुरुहुः पत्न्यश् चतस्रः पतिलोकगाः  
१६,००८।०२५अ तं वै चतसृभिः स्त्रीभिर् अन्वितं पाण्डुनन्दनः  
१६,००८।०२५च् अदाहयच् चन्दनैश् च गन्धैर् उच्चावचैर् अपि  
१६,००८।०२६अ ततः प्रादुरभूच् छब्दः समिद्धस्य विभावसोः  
१६,००८।०२६च् सामगानां च निर्घोषो नराणां रुदताम् अपि  
१६,००८।०२७अ ततो वज्रप्रधानास् ते वृष्णिवीरकुमारकाः  
१६,००८।०२७च् सर्व एवोदकं चक्रुः स्त्रियश् चैव महात्मनः  
१६,००८।०२८अ अलुप्तधर्मस् तं धर्मं कारयित्वा स फल्गुनः  
१६,००८।०२८च् जगाम वृष्णयो यत्र विनष्टा भरतर्षभ  
१६,००८।०२९अ स तान् दृष्ट्वा निपतितान् कदने भृशदुःखितः  
१६,००८।०२९च् बभूवातीव कौरव्यः प्राप्तकालं चकार च  
१६,००८।०३०अ यथाप्रधानतश् चैव चक्रे सर्वाः क्रियास् तदा  
१६,००८।०३०च् ये हता ब्रह्मशापेन मुसलैर् एरकोद्भवैः  
१६,००८।०३०द्*००३९_०१ ततो भगवतो देहं दृष्ट्वा शिष्यः प्रलप्य च  
१६,००८।०३०द्*००३९_०२ स्मृत्वा तद् वचनं सर्वं मोहशोकोपबृंहितम्  
१६,००८।०३१अ ततः शरीरे रामस्य वासुदेवस्य चोभयोः  
१६,००८।०३१च् अन्विष्य दाहयाम् आस पुरुषैर् आप्तकारिभिः  
१६,००८।०३१द्*००४०_०१ अष्टौ महिष्यः कृष्णस्य रुक्मिणीप्रमुखा नृप  
१६,००८।०३१द्*००४०_०२ रेवती च महाभागा विविशुर् जातवेदसम्  
१६,००८।०३१द्*००४०_०३ तयोः शरीरे संश्लिष्य तत्सङ्गाह्लादशीतऌए  
१६,००८।०३२अ स तेषां विधिवत् कृत्वा प्रेतकार्याणि पाण्डवः  
१६,००८।०३२च् सप्तमे दिवसे प्रायाद् रथम् आरुह्य सत्वरः  
१६,००८।०३२ए अश्वयुक्तै रथैश् चापि गोखरोष्ट्रयुतैर् अपि  
१६,००८।०३३अ स्त्रियस् ता वृष्णिवीराणां रुदत्यः शोककर्शिताः  
१६,००८।०३३च् अनुजग्मुर् महात्मानं पाण्डुपुत्रं धनञ्जयम्  
१६,००८।०३४अ भृत्यास् त्व् अन्धकवृष्णीनां सादिनो रथिनश् च ये  
१६,००८।०३४च् वीरहीनं वृद्धबालं पौरजानपदास् तथा  
१६,००८।०३४ए ययुस् ते परिवार्याथ कलत्रं पार्थशासनात्  
१६,००८।०३५अ कुञ्जरैश् च गजारोहा ययुः शैलनिभैस् तथा  
१६,००८।०३५च् सपादरक्षैः संयुक्ताः सोत्तरायुधिका ययुः  
१६,००८।०३६अ पुत्राश् चान्धकवृष्णीनां सर्वे पार्थम् अनुव्रताः  
१६,००८।०३६च् ब्राह्मणाः क्षत्रिया वैश्याः शूद्राश् चैव महाधनाः  
१६,००८।०३७अ दश षट् च सहस्राणि वासुदेवावरोधनम्  
१६,००८।०३७च् पुरस्कृत्य ययुर् वज्रं पौत्रं कृष्णस्य धीमतः  
१६,००८।०३८अ बहूनि च सहस्राणि प्रयुतान्य् अर्बुदानि च  
१६,००८।०३८च् भोजवृष्ण्यन्धकस्त्रीणां हतनाथानि निर्ययुः  
१६,००८।०३९अ तत् सागरसमप्रख्यं वृष्णिचक्रं महर्द्धिमत्  
१६,००८।०३९च् उवाह रथिनां श्रेष्ठः पार्थः परपुरञ्जयः  
१६,००८।०४०अ निर्याते तु जने तस्मिन् सागरो मकरालयः  
१६,००८।०४०च् द्वारकां रत्नसम्पूर्णां जलेनाप्लावयत् तदा  
१६,००८।०४०द्*००४१_०१ यद् यद् धि पुरुषव्याघ्रो भूमेस् तस्या व्यमुञ्चत  
१६,००८।०४०द्*००४१_०२ तत् तत् सम्प्लावयाम् आस सलिलेन स सागरः  
१६,००८।०४०द्*००४२_०१ अब्रवीच् च तदा सर्वान् प्राणिनस् तत्र सागरः  
१६,००८।०४०द्*००४२_०२ त्यक्त्वा सुवर्णनिचयान् रत्नानि विविधानि च  
१६,००८।०४०द्*००४२_०३ भाजनानि च हैमानि रौप्याणि विविधानि च  
१६,००८।०४०द्*००४२_०४ परित्यज्येह संयातम् अभेद्यं द्रव्यसत्तमम्  
१६,००८।०४०द्*००४२_०५ सवेश्मका पुरी चेयं हरेः पाल्या मयाधुना  
१६,००८।०४०द्*००४२_०६ पुनर् यत्रावतारश् च भविष्यति कृते युगे  
१६,००८।०४०द्*००४२_०७ कोशाध्यक्षो ऽस्म्य् अहं तस्य तस्यैतान्य् अपि नो धनम्  
१६,००८।०४१अ तद् अद्भुतम् अभिप्रेक्ष्य द्वारकावासिनो जनाः  
१६,००८।०४१च् तूर्णात् तूर्णतरं जग्मुर् अहो दैवम् इति ब्रुवन्  
१६,००८।०४२अ काननेषु च रम्येषु पर्वतेषु नदीषु च  
१६,००८।०४२च् निवसन्न् आनयाम् आस वृष्णिदारान् धनञ्जयः  
१६,००८।०४३अ स पञ्चनदम् आसाद्य धीमान् अतिसमृद्धिमत्  
१६,००८।०४३च् देशे गोपशुधान्याढ्ये निवासम् अकरोत् प्रभुः  
१६,००८।०४४अ ततो लोभः समभवद् दस्यूनां निहतेश्वराः  
१६,००८।०४४च् दृष्ट्वा स्त्रियो नीयमानाः पार्थेनैकेन भारत  
१६,००८।०४५अ ततस् ते पापकर्माणो लोभोपहतचेतसः  
१६,००८।०४५च् आभीरा मन्त्रयाम् आसुः समेत्याशुभदर्शनाः  
१६,००८।०४६अ अयम् एको ऽर्जुनो योद्धा वृद्धबालं हतेश्वरम्  
१६,००८।०४६ब्*००४३_०१ हत्वा गर्वं समारूढो भीष्मकर्णजयद्रथान्  
१६,००८।०४६ब्*००४३_०२ यष्टिहस्तान् अवेक्ष्यास्मान् अवजानाति दुर्मतिः  
१६,००८।०४६च् नयत्य् अस्मान् अतिक्रम्य योधाश् चेमे हतौजसः  
१६,००८।०४६द्*००४४_०१ भीष्मद्रोणमुखान् हत्वा निवातकवचान् अपि  
१६,००८।०४६द्*००४४_०२ जित्वा शक्रं च रुद्रं च सो ऽस्मान् अद्यावमन्यते  
१६,००८।०४७अ ततो यष्टिप्रहरणा दस्यवस् ते सहस्रशः  
१६,००८।०४७च् अभ्यधावन्त वृष्णीनां तं जनं लोप्त्रहारिणः  
१६,००८।०४८अ महता सिंहनादेन द्रावयन्तः पृथग्जनम्  
१६,००८।०४८च् अभिपेतुर् धनार्थं ते कालपर्यायचोदिताः  
१६,००८।०४९अ ततो निवृत्तः कौन्तेयः सहसा सपदानुगः  
१६,००८।०४९च् उवाच तान् महाबाहुर् अर्जुनः प्रहसन्न् इव  
१६,००८।०५०अ निवर्तध्वम् अधर्मज्ञा यदि स्थ न मुमूर्षवः  
१६,००८।०५०च् नेदानीं शरनिर्भिन्नाः शोचध्वं निहता मया  
१६,००८।०५१अ तथोक्तास् तेन वीरेण कदर्थीकृत्य तद् वचः  
१६,००८।०५१च् अभिपेतुर् जनं मूढा वार्यमाणाः पुनः पुनः  
१६,००८।०५२अ ततो ऽर्जुनो धनुर् दिव्यं गाण्डीवम् अजरं महत्  
१६,००८।०५२ब्*००४५_०१ आक्रोष्टुं नाशकज् जिष्णुः सर्वप्राणैश् च भारत  
१६,००८।०५२च् आरोपयितुम् आरेभे यत्नाद् इव कथं चन  
१६,००८।०५३अ चकार सज्यं कृच्छ्रेण सम्भ्रमे तुमुले सति  
१६,००८।०५३अ*००४६_०१ **** **** तच् चाभूच् छिथिलं पुनः  
१६,००८।०५३अ*००४६_०२ त्वग्भेदं न शराश् चक्रुर् अस्ता गाण्डीवधन्वना  
१६,००८।०५३च् चिन्तयाम् आस चास्त्राणि न च सस्मार तान्य् अपि  
१६,००८।०५४अ वैकृत्यं तन् महद् दृष्ट्वा भुजवीर्ये तथा युधि  
१६,००८।०५४च् दिव्यानां च महास्त्राणां विनाशाद् व्रीडितो ऽभवत्  
१६,००८।०५५अ वृष्णियोधाश् च ते सर्वे गजाश्वरथयायिनः  
१६,००८।०५५च् न शेकुर् आवर्तयितुं ह्रियमाणं च तं जनम्  
१६,००८।०५६अ कलत्रस्य बहुत्वात् तु सम्पतत्सु ततस् ततः  
१६,००८।०५६च् प्रयत्नम् अकरोत् पार्थो जनस्य परिरक्षणे  
१६,००८।०५७अ मिषतां सर्वयोधानां ततस् ताः प्रमदोत्तमाः  
१६,००८।०५७च् समन्ततो ऽवकृष्यन्त कामाच् चान्याः प्रवव्रजुः  
१६,००८।०५८अ ततो गाण्डीवनिर्मुक्तैः शरैः पार्थो धनञ्जयः  
१६,००८।०५८च् जघान दस्यून् सोद्वेगो वृष्णिभृत्यैः सह प्रभुः  
१६,००८।०५९अ क्षणेन तस्य ते राजन् क्षयं जग्मुर् अजिह्मगाः  
१६,००८।०५९च् अक्षया हि पुरा भूत्वा क्षीणाः क्षतजभोजनाः  
१६,००८।०६०अ स शरक्षयम् आसाद्य दुःखशोकसमाहतः  
१६,००८।०६०च् धनुष्कोट्या तदा दस्यून् अवधीत् पाकशासनिः  
१६,००८।०६१अ प्रेक्षतस् त्व् एव पार्थस्य वृष्ण्यन्धकवरस्त्रियः  
१६,००८।०६१च् जग्मुर् आदाय ते म्लेच्छाः समन्ताज् जनमेजय  
१६,००८।०६२अ धनञ्जयस् तु दैवं तन् मनसाचिन्तयत् प्रभुः  
१६,००८।०६२च् दुःखशोकसमाविष्टो निःश्वासपरमो ऽभवत्  
१६,००८।०६३अ अस्त्राणां च प्रणाशेन बाहुवीर्यस्य सङ्क्षयात्  
१६,००८।०६३च् धनुषश् चाविधेयत्वाच् छराणां सङ्क्षयेण च  
१६,००८।०६४अ बभूव विमनाः पार्थो दैवम् इत्य् अनुचिन्तयन्  
१६,००८।०६४च् न्यवर्तत ततो राजन् नेदम् अस्तीति चाब्रवीत्  
१६,००८।०६५अ ततः स शेषम् आदाय कलत्रस्य महामतिः  
१६,००८।०६५च् हृतभूयिष्ठरत्नस्य कुरुक्षेत्रम् अवातरत्  
१६,००८।०६६अ एवं कलत्रम् आनीय वृष्णीनां हृतशेषितम्  
१६,००८।०६६ब्*००४७_०१ युधिष्ठिरस्यानुमते वंशकर्तृकुमारकान्  
१६,००८।०६६च् न्यवेशयत कौरव्यस् तत्र तत्र धनञ्जयः  
१६,००८।०६७अ हार्दिक्यतनयं पार्थो नगरं मार्तिकावतम्  
१६,००८।०६७ब्*००४८_०१ दग्धे ऽत्र खाण्डवारण्ये राज्ये तं सन्न्यवेशयत्  
१६,००८।०६७च् भोजराजकलत्रं च हृतशेषं नरोत्तमः  
१६,००८।०६८अ ततो वृद्धांश् च बालांश् च स्त्रियश् चादाय पाण्डवः  
१६,००८।०६८च् वीरैर् विहीनान् सर्वांस् ताञ् शक्रप्रस्थे न्यवेशयत्  
१६,००८।०६९अ यौयुधानिं सरस्वत्यां पुत्रं सात्यकिनः प्रियम्  
१६,००८।०६९च् न्यवेशयत धर्मात्मा वृद्धबालपुरस्कृतम्  
१६,००८।०७०अ इन्द्रप्रस्थे ददौ राज्यं वज्राय परवीरहा  
१६,००८।०७०च् वज्रेणाक्रूरदारास् तु वार्यमाणाः प्रवव्रजुः  
१६,००८।०७०द्*००४९_०१ सरस्वतीं प्रविविशुस् तथान्याः शुद्धचेतसः  
१६,००८।०७१अ रुक्मिणी त्व् अथ गान्धारी शैब्या हैमवतीत्य् अपि  
१६,००८।०७१च् देवी जाम्बवती चैव विविशुर् जातवेदसम्  
१६,००८।०७२अ सत्यभामा तथैवान्या देव्यः कृष्णस्य सम्मताः  
१६,००८।०७२च् वनं प्रविविशू राजंस् तापस्ये कृतनिश्चयाः  
१६,००८।०७२द्*००५०_०१ फलमूलादिभोजिन्यो हरिध्यानैकतत्पराः  
१६,००८।०७२द्*००५०_०२ हिमवन्तम् अतिक्रम्य कलापग्रामम् आविशन्  
१६,००८।०७३अ द्वारकावासिनो ये तु पुरुषाः पार्थम् अन्वयुः  
१६,००८।०७३च् यथार्हं संविभज्यैनान् वज्रे पर्यददज् जयः  
१६,००८।०७४अ स तत् कृत्वा प्राप्तकालं बाष्पेणापिहितो ऽर्जुनः  
१६,००८।०७४च् कृष्णद्वैपायनं राजन् ददर्शासीनम् आश्रमे  
१६,००९।००१ वैशम्पायन उवाच  
१६,००९।००१अ प्रविशन्न् अर्जुनो राजन्न् आश्रमं सत्यवादिनः  
१६,००९।००१च् ददर्शासीनम् एकान्ते मुनिं सत्यवतीसुतम्  
१६,००९।००२अ स तम् आसाद्य धर्मज्ञम् उपतस्थे महाव्रतम्  
१६,००९।००२च् अर्जुनो ऽस्मीति नामास्मै निवेद्याभ्यवदत् ततः  
१६,००९।००३अ स्वागतं ते ऽस्त्व् इति प्राह मुनिः सत्यवतीसुतः  
१६,००९।००३च् आस्यताम् इति चोवाच प्रसन्नात्मा महामुनिः  
१६,००९।००४अ तम् अप्रतीतमनसं निःश्वसन्तं पुनः पुनः  
१६,००९।००४च् निर्विण्णमनसं दृष्ट्वा पार्थं व्यासो ऽब्रवीद् इदम्  
१६,००९।००४द्*००५१_०१ नखकेशदशाकुम्भवारिणा किं समुक्षितः  
१६,००९।००४द्*००५२_०१ परिचारकेषु यः कश् चित् तिष्ठन्न् एव विनिद्रितः  
१६,००९।००४द्*००५२_०२ पतितस् तवोपरिषदाद् गत ॥॥॥॥॥॥॥॥॥॥॥  
१६,००९।००४द्*००५२_०३ सर्वोपनिषदाम् अर्थं यो ब्रूते स महागुरुः  
१६,००९।००४द्*००५२_०४ तेन सम्पूजितं लिङ्गम् उद्दिश्य प्रतिवासरम्  
१६,००९।००४द्*००५२_०५ निष्कदाने नमस्कारे नियमे केन विघ्नितः  
१६,००९।००४द्*००५२_०६ अहन्य् अहनि वेदान्तश्रवणं घटिकाद्वयम्  
१६,००९।००५अ अवीरजो ऽभिघातस् ते ब्राह्मणो वा हतस् त्वया  
१६,००९।००५च् युद्धे पराजितो वासि गतश्रीर् इव लक्ष्यसे  
१६,००९।००६अ न त्वा प्रत्यभिजानामि किम् इदं भरतर्षभ  
१६,००९।००६च् श्रोतव्यं चेन् मया पार्थ क्षिप्रम् आख्यातुम् अर्हसि  
१६,००९।००६द्*००५३_०० वैशम्पायनः  
१६,००९।००६द्*००५३_०१ ततः पार्थो विनिःश्वस्य श्रूयतां भगवन् इति  
१६,००९।००६द्*००५३_०२ प्रोक्त्वा यथावद् आचष्टे व्यासायात्मपराभवम्  
१६,००९।००७ अर्जुन उवाच  
१६,००९।००७अ यः स मेधवपुः श्रीमान् बृहत्पङ्कजलोचनः  
१६,००९।००७च् स कृष्णः सह रामेण त्यक्त्वा देहं दिवं गतः  
१६,००९।००७द्*००५४_०१ तद् अनुस्मृत्य सम्मोहं सदा शोकं महामते  
१६,००९।००७द्*००५४_०२ प्रयामि सर्वदा मह्यं मुमूर्षा चोपजायते  
१६,००९।००७द्*००५४_०३ त्वद्वाक्यस्पर्शनालोकसुखं चामृतसन्निभम्  
१६,००९।००७द्*००५४_०४ संस्मृत्य देवदेवस्य प्रमुह्यामि महात्मनः  
१६,००९।००७द्*००५५_०१ भीष्मद्रोणाङ्गराजाद्यास् तथा दुर्योधनादयः  
१६,००९।००७द्*००५५_०२ यत्प्रभावेण निर्दग्धाः स कृष्णस् त्यक्तवान् भुवम्  
१६,००९।००८अ मौसले वृष्णिवीराणां विनाशो ब्रह्मशापजः  
१६,००९।००८च् बभूव वीरान्तकरः प्रभासे रोमहर्षणः  
१६,००९।००९अ ये ते शूरा महात्मानः सिंहदर्पा महाबलाः  
१६,००९।००९च् भोजवृष्ण्यन्धका ब्रह्मन्न् अन्योन्यं तैर् हतं युधि  
१६,००९।०१०अ गदापरिघशक्तीनां सहाः परिघबाहवः  
१६,००९।०१०च् त एरकाभिर् निहताः पश्य कालस्य पर्ययम्  
१६,००९।०११अ हतं पञ्चशतं तेषां सहस्रं बाहुशालिनाम्  
१६,००९।०११च् निधनं समनुप्राप्तं समासाद्येतरेतरम्  
१६,००९।०१२अ पुनः पुनर् न मृश्यामि विनाशम् अमितौजसाम्  
१६,००९।०१२च् चिन्तयानो यदूनां च कृष्णस्य च यशस्विनः  
१६,००९।०१३अ शोषणं सागरस्येव पर्वतस्येव चालनम्  
१६,००९।०१३च् नभसः पतनं चैव शैत्यम् अग्नेस् तथैव च  
१६,००९।०१४अ अश्रद्धेयम् अहं मन्ये विनाशं शार्ङ्गधन्वनः  
१६,००९।०१४च् न चेह स्थातुम् इच्छामि लोके कृष्णविनाकृतः  
१६,००९।०१५अ इतः कष्टतरं चान्यच् छृणु तद् वै तपोधन  
१६,००९।०१५च् मनो मे दीर्यते येन चिन्तयानस्य वै मुहुः  
१६,००९।०१६अ पश्यतो वृष्णिदाराश् च मम ब्रह्मन् सहस्रशः  
१६,००९।०१६च् आभीरैर् अनुसृत्याजौ हृताः पञ्चनदालयैः  
१६,००९।०१७अ धनुर् आदाय तत्राहं नाशकं तस्य पूरणे  
१६,००९।०१७च् यथा पुरा च मे वीर्यं भुजयोर् न तथाभवत्  
१६,००९।०१८अ अस्त्राणि मे प्रनष्टानि विविधानि महामुने  
१६,००९।०१८च् शराश् च क्षयम् आपन्नाः क्षणेनैव समन्ततः  
१६,००९।०१८द्*००५६_०१ तद् धनुस् तानि चास्त्राणि स रथस् ते च वाजिनः  
१६,००९।०१८द्*००५६_०२ सर्वम् एकपदे भ्रष्टं दानम् अश्रोत्रिये यथा  
१६,००९।०१९अ पुरुषश् चाप्रमेयात्मा शङ्खचक्रगदाधरः  
१६,००९।०१९च् चतुर्भुजः पीतवासा श्यामः पद्मायतेक्षणः  
१६,००९।०२०अ यः स याति पुरस्तान् मे रथस्य सुमहाद्युतिः  
१६,००९।०२०च् प्रदहन् रिपुसैन्यानि न पश्याम्य् अहम् अद्य तम्  
१६,००९।०२१अ येन पूर्वं प्रदग्धानि शत्रुसैन्यानि तेजसा  
१६,००९।०२१च् शरैर् गाण्डीवनिर्मुक्तैर् अहं पश्चाद् व्यनाशयम्  
१६,००९।०२२अ तम् अपश्यन् विषीदामि घूर्णामीव च सत्तम  
१६,००९।०२२च् परिनिर्विण्णचेताश् च शान्तिं नोपलभे ऽपि च  
१६,००९।०२२द्*००५७_०१ देवकीनन्दनं देवं वासुदेवम् अजं प्रभुम्  
१६,००९।०२३अ विना जनार्दनं वीरं नाहं जीवितुम् उत्सहे  
१६,००९।०२३च् श्रुत्वैव हि गतं विष्णुं ममापि मुमुहुर् दिशः  
१६,००९।०२४अ प्रनष्टज्ञातिवीर्यस्य शून्यस्य परिधावतः  
१६,००९।०२४च् उपदेष्टुं मम श्रेयो भवान् अर्हति सत्तम  
१६,००९।०२५ व्यास उवाच  
१६,००९।०२५*००५८_०१ देवांशा देवदेवेन सम्भूतास् ते गताः सह  
१६,००९।०२५*००५८_०२ धर्मव्यवस्थारक्षार्थं देवेन समुपेक्षिताः  
१६,००९।०२५अ ब्रह्मशापविनिर्दग्धा वृष्ण्यन्धकमहारथाः  
१६,००९।०२५च् विनष्टाः कुरुशार्दूल न ताञ् शोचितुम् अर्हसि  
१६,००९।०२६अ भवितव्यं तथा तद् धि दिष्टम् एतन् महात्मनाम्  
१६,००९।०२६च् उपेक्षितं च कृष्णेन शक्तेनापि व्यपोहितुम्  
१६,००९।०२७अ त्रैलोक्यम् अपि कृष्णो हि कृत्स्नं स्थावरजङ्गमम्  
१६,००९।०२७च् प्रसहेद् अन्यथा कर्तुं किम् उ शापं मनीषिणाम्  
१६,००९।०२७द्*००५९_०१ स्त्रियश् च ताः पुरा शप्ताः प्रहासकुपितेन वै  
१६,००९।०२७द्*००५९_०२ अष्टावक्रेण मुनिना तदर्थं त्वद्बलक्षयः  
१६,००९।०२८अ रथस्य पुरतो याति यः स चक्रगदाधरः  
१६,००९।०२८च् तव स्नेहात् पुराणर्षिर् वासुदेवश् चतुर्भुजः  
१६,००९।०२९अ कृत्वा भारावतरणं पृथिव्याः पृथुलोचनः  
१६,००९।०२९च् मोक्षयित्वा जगत् सर्वं गतः स्वस्थानम् उत्तमम्  
१६,००९।०३०अ त्वया त्व् इह महत् कर्म देवानां पुरुषर्षभ  
१६,००९।०३०च् कृतं भीमसहायेन यमाभ्यां च महाभुज  
१६,००९।०३१अ कृतकृत्यांश् च वो मन्ये संसिद्धान् कुरुपुङ्गव  
१६,००९।०३१च् गमनं प्राप्तकालं च तद् धि श्रेयो मतं मम  
१६,००९।०३२अ बलं बुद्धिश् च तेजश् च प्रतिपत्तिश् च भारत  
१६,००९।०३२च् भवन्ति भवकालेषु विपद्यन्ते विपर्यये  
१६,००९।०३२द्*००६०_०१ त्वयैकेन हताः पूर्वं भीष्मकर्णादयो नृपाः  
१६,००९।०३२द्*००६०_०२ ते माम् अर्जुन कालोत्थकर्मणाभिभवो न सः  
१६,००९।०३२द्*००६०_०३ त्वया यत् कौरवा ध्वस्ता यदाभीरैर् भवाञ् जितः  
१६,००९।०३३अ कालमूलम् इदं सर्वं जगद्बीजं धनञ्जय  
१६,००९।०३३च् काल एव समादत्ते पुनर् एव यदृच्छया  
१६,००९।०३४अ स एव बलवान् भूत्वा पुनर् भवति दुर्बलः  
१६,००९।०३४च् स एवेशश् च भूत्वेह परैर् आज्ञाप्यते पुनः  
१६,००९।०३५अ कृतकृत्यानि चास्त्राणि गतान्य् अद्य यथागतम्  
१६,००९।०३५च् पुनर् एष्यन्ति ते हस्तं यदा कालो भविष्यति  
१६,००९।०३६अ कालो गन्तुं गतिं मुख्यां भवताम् अपि भारत  
१६,००९।०३६च् एतच् छ्रेयो हि वो मन्ये परमं भरतर्षभ  
१६,००९।०३७अ एतद् वचनम् आज्ञाय व्यासस्यामिततेजसः  
१६,००९।०३७च् अनुज्ञातो ययौ पार्थो नगरं नागसाह्वयम्  
१६,००९।०३८अ प्रविश्य च पुरीं वीरः समासाद्य युधिष्ठिरम्  
१६,००९।०३८च् आचष्ट तद् यथावृत्तं वृष्ण्यन्धकजनं प्रति

