+++
title = "Mahabharata: Mahaprasthanikaparvan"

+++


## Intro
  
  
  
  
Mahabharata: Mahaprasthanikaparvan  
  
  
  
  
% Mahabharata: Mahaprasthanikaparvan  
% Electronic text (C) Bhandarkar Oriental Research Institute,  
% Pune, India, 1999  
  
% On the basis of the text entered by Muneo Tokunaga et al.,   
% revised by John Smith, Cambridge, et al.  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


१७,०००।०००*०००१_०१ नारायणं नमस्कृत्य नरं चैव नरोत्तमम्  
१७,०००।०००*०००१_०२ देवीं सरस्वतीं चैव ततो जयम् उदीरयेत्  
१७,०००।०००*०००२_०१ * * * * * * * सत्यवतीहृदयनन्दनो व्यासः  
१७,०००।०००*०००२_०२ यस्यास्यकमलगलितं वाङ्मधुपुण्यं जगत् पिबति  
१७,००१।००१ जनमेजय उवाच  
१७,००१।००१अ एवं वृष्ण्यन्धककुले श्रुत्वा मौसलम् आहवम्  
१७,००१।००१च् पाण्डवाः किम् अकुर्वन्त तथा कृष्णे दिवं गते  
१७,००१।००२ वैशम्पायन उवाच  
१७,००१।००२अ श्रुत्वैव कौरवो राजा वृष्णीनां कदनं महत्  
१७,००१।००२च् प्रस्थाने मतिम् आधाय वाक्यम् अर्जुनम् अब्रवीत्  
१७,००१।००३अ कालः पचति भूतानि सर्वाण्य् एव महामते  
१७,००१।००३च् कर्मन्यासम् अहं मन्ये त्वम् अपि द्रष्टुम् अर्हसि  
१७,००१।००४अ इत्य् उक्तः स तु कौन्तेयः कालः काल इति ब्रुवन्  
१७,००१।००४च् अन्वपद्यत तद् वाक्यं भ्रातुर् ज्येष्ठस्य वीर्यवान्  
१७,००१।००५अ अर्जुनस्य मतं ज्ञात्वा भीमसेनो यमौ तथा  
१७,००१।००५च् अन्वपद्यन्त तद् वाक्यं यद् उक्तं सव्यसाचिना  
१७,००१।००६अ ततो युयुत्सुम् आनाय्य प्रव्रजन् धर्मकाम्यया  
१७,००१।००६च् राज्यं परिददौ सर्वं वैश्यापुत्रे युधिष्ठिरः  
१७,००१।००७अ अभिषिच्य स्वराज्ये तु तं राजानं परिक्षितम्  
१७,००१।००७च् दुःखार्तश् चाब्रवीद् राजा सुभद्रां पाण्डवाग्रजः  
१७,००१।००८अ एष पुत्रस्य ते पुत्रः कुरुराजो भविष्यति  
१७,००१।००८च् यदूनां परिशेषश् च वज्रो राजा कृतश् च ह  
१७,००१।००९अ परिक्षिद् धास्तिनपुरे शक्रप्रस्थे तु यादवः  
१७,००१।००९च् वज्रो राजा त्वया रक्ष्यो मा चाधर्मे मनः कृथाः  
१७,००१।०१०अ इत्य् उक्त्वा धर्मराजः स वासुदेवस्य धीमतः  
१७,००१।०१०च् मातुलस्य च वृद्धस्य रामादीनां तथैव च  
१७,००१।०११अ मातृभिः सह धर्मात्मा कृत्वोदकम् अतन्द्रितः  
१७,००१।०११च् श्राद्धान्य् उद्दिश्य सर्वेषां चकार विधिवत् तदा  
१७,००१।०११द्*०००३_०१ द्वैपायनं नारदं च मार्कण्डेयं तपोधनम्  
१७,००१।०११द्*०००३_०२ भारद्वाजं याज्ञवल्क्यं हरिम् उद्दिश्य यत्नवान्  
१७,००१।०११द्*०००३_०३ अभोजयत् स्वादु भोज्यं कीर्तयित्वा च शार्ङ्गिणम्  
१७,००१।०१२अ ददौ रत्नानि वासांसि ग्रामान् अश्वान् रथान् अपि  
१७,००१।०१२च् स्त्रियश् च द्विजमुख्येभ्यो गवां शतसहस्रशः  
१७,००१।०१३अ कृपम् अभ्यर्च्य च गुरुम् अर्थमानपुरस्कृतम्  
१७,००१।०१३ब्*०००४_०१ आहूय भरतश्रेष्ठ सन्निवेश्यासने तदा  
१७,००१।०१३च् शिष्यं परिक्षितं तस्मै ददौ भरतसत्तमः  
१७,००१।०१४अ ततस् तु प्रकृतीः सर्वाः समानाय्य युधिष्ठिरः  
१७,००१।०१४च् सर्वम् आचष्ट राजर्षिश् चिकीर्षितम् अथात्मनः  
१७,००१।०१५अ ते श्रुत्वैव वचस् तस्य पौरजानपदा जनाः  
१७,००१।०१५च् भृशम् उद्विग्नमनसो नाभ्यनन्दन्त तद् वचः  
१७,००१।०१६अ नैवं कर्तव्यम् इति ते तदोचुस् ते नराधिपम्  
१७,००१।०१६च् न च राजा तथाकार्षीत् कालपर्यायधर्मवित्  
१७,००१।०१७अ ततो ऽनुमान्य धर्मात्मा पौरजानपदं जनम्  
१७,००१।०१७च् गमनाय मतिं चक्रे भ्रातरश् चास्य ते तदा  
१७,००१।०१७द्*०००५_०१ वर्तमाने विवादे तु वास्तुविक्रयणं प्रति  
१७,००१।०१७द्*०००५_०२ धनेच्छा युगपत् प्राप्ता क्षेत्रतः स्वामिभूभृताम्  
१७,००१।०१७द्*०००५_०३ प्राप्तं कलियुगं ज्ञात्वा सहदेवो हसन्न् इव  
१७,००१।०१७द्*०००५_०४ राज्ञस् तु कथयाम् आस धर्मो नष्टस् तु भारत  
१७,००१।०१७द्*०००५_०५ राजा च दुर्मना राजन् पर्याप्तं जीवितं मम  
१७,००१।०१७द्*०००६_०१ इति चिन्त्य गते राजन् गोविन्दे धर्मधारणे  
१७,००१।०१८अ ततः स राजा कौरव्यो धर्मपुत्रो युधिष्ठिरः  
१७,००१।०१८च् उत्सृज्याभरणान्य् अङ्गाज् जगृहे वल्कलान्य् उत  
१७,००१।०१९अ भीमार्जुनौ यमौ चैव द्रौपदी च यशस्विनी  
१७,००१।०१९च् तथैव सर्वे जगृहुर् वल्कलानि जनाधिप  
१७,००१।०२०अ विधिवत् कारयित्वेष्टिं नैष्ठिकीं भरतर्षभ  
१७,००१।०२०च् समुत्सृज्याप्सु सर्वे ऽग्नीन् प्रतस्थुर् नरपुङ्गवाः  
१७,००१।०२१अ ततः प्ररुरुदुः सर्वाः स्त्रियो दृष्ट्वा नरर्षभान्  
१७,००१।०२१च् प्रस्थितान् द्रौपदीषष्ठान् पुरा द्यूतजितान् यथा  
१७,००१।०२२अ हर्षो ऽभवच् च सर्वेषां भ्रातॄणां गमनं प्रति  
१७,००१।०२२च् युधिष्ठिरमतं ज्ञात्वा वृष्णिक्षयम् अवेक्ष्य च  
१७,००१।०२३अ भ्रातरः पञ्च कृष्णा च षष्ठी श्वा चैव सप्तमः  
१७,००१।०२३च् आत्मना सप्तमो राजा निर्ययौ गजसाह्वयात्  
१७,००१।०२३ए पौरैर् अनुगतो दूरं सर्वैर् अन्तःपुरैस् तथा  
१७,००१।०२४अ न चैनम् अशकत् कश् चिन् निवर्तस्वेति भाषितुम्  
१७,००१।०२४च् न्यवर्तन्त ततः सर्वे नरा नगरवासिनः  
१७,००१।०२५अ कृपप्रभृतयश् चैव युयुत्सुं पर्यवारयन्  
१७,००१।०२५च् विवेश गङ्गां कौरव्य उलूपी भुजगात्मजा  
१७,००१।०२६अ चित्राङ्गदा ययौ चापि मणिपूरपुरं प्रति  
१७,००१।०२६च् शिष्टाः परिक्षितं त्व् अन्या मातरः पर्यवारयन्  
१७,००१।०२७अ पाण्डवाश् च महात्मानो द्रौपदी च यशस्विनी  
१७,००१।०२७च् कृतोपवासाः कौरव्य प्रययुः प्राङ्मुखास् ततः  
१७,००१।०२८अ योगयुक्ता महात्मानस् त्यागधर्मम् उपेयुषः  
१७,००१।०२८च् अभिजग्मुर् बहून् देशान् सरितः पर्वतांस् तथा  
१७,००१।०२९अ युधिष्ठिरो ययाव् अग्रे भीमस् तु तदनन्तरम्  
१७,००१।०२९च् अर्जुनस् तस्य चान्व् एव यमौ चैव यथाक्रमम्  
१७,००१।०३०अ पृष्ठतस् तु वरारोहा श्यामा पद्मदलेक्षणा  
१७,००१।०३०च् द्रौपदी योषितां श्रेष्ठा ययौ भरतसत्तम  
१७,००१।०३१अ श्वा चैवानुययाव् एकः पाण्डवान् प्रस्थितान् वने  
१७,००१।०३१च् क्रमेण ते ययुर् वीरा लौहित्यं सलिलार्णवम्  
१७,००१।०३२अ गाण्डीवं च धनुर् दिव्यं न मुमोच धनञ्जयः  
१७,००१।०३२च् रत्नलोभान् महाराज तौ चाक्षय्यौ महेषुधी  
१७,००१।०३३अ अग्निं ते ददृशुस् तत्र स्थितं शैलम् इवाग्रतः  
१७,००१।०३३च् मार्गम् आवृत्य तिष्ठन्तं साक्षात् पुरुषविग्रहम्  
१७,००१।०३४अ ततो देवः स सप्तार्चिः पाण्डवान् इदम् अब्रवीत्  
१७,००१।०३४च् भो भो पाण्डुसुता वीराः पावकं मां विबोधत  
१७,००१।०३५अ युधिष्ठिर महाबाहो भीमसेन परन्तप  
१७,००१।०३५च् अर्जुनाश्विसुतौ वीरौ निबोधत वचो मम  
१७,००१।०३६अ अहम् अग्निः कुरुश्रेष्ठा मया दग्धं च खाण्डवम्  
१७,००१।०३६च् अर्जुनस्य प्रभावेण तथा नारायणस्य च  
१७,००१।०३७अ अयं वः फल्गुनो भ्राता गाण्डीवं परमायुधम्  
१७,००१।०३७च् परित्यज्य वनं यातु नानेनार्थो ऽस्ति कश् चन  
१७,००१।०३८अ चक्ररत्नं तु यत् कृष्णे स्थितम् आसीन् महात्मनि  
१७,००१।०३८च् गतं तच् च पुनर् हस्ते कालेनैष्यति तस्य ह  
१७,००१।०३९अ वरुणाद् आहृतं पूर्वं मयैतत् पार्थकारणात्  
१७,००१।०३९च् गाण्डीवं कार्मुकश्रेष्ठं वरुणायैव दीयताम्  
१७,००१।०४०अ ततस् ते भ्रातरः सर्वे धनञ्जयम् अचोदयन्  
१७,००१।०४०च् स जले प्राक्षिपत् तत् तु तथाक्षय्यौ महेषुधी  
१७,००१।०४०द्*०००७_०१ यथा घनस्य गगने शब्दो भवति भारत  
१७,००१।०४०द्*०००७_०२ सलिले क्षिप्यमाणस्य गाण्डीवस्य तथा ह्य् अभूत्  
१७,००१।०४१अ ततो ऽग्निर् भरतश्रेष्ठ तत्रैवान्तरधीयत  
१७,००१।०४१च् ययुश् च पाण्डवा वीरास् ततस् ते दक्षिणामुखाः  
१७,००१।०४२अ ततस् ते तूत्तरेणैव तीरेण लवणाम्भसः  
१७,००१।०४२च् जग्मुर् भरतशार्दूल दिशं दक्षिणपश्चिमम्  
१७,००१।०४२द्*०००८_०१ जग्मुर् भरतशार्दूल तीरेण लवणाम्भसः  
१७,००१।०४२द्*०००८_०२ ततः पुनः समावृत्ता जग्मुर् दक्षिणपश्चिमाम्  
१७,००१।०४३अ ततः पुनः समावृत्ताः पश्चिमां दिशम् एव ते  
१७,००१।०४३च् ददृशुर् द्वारकां चापि सागरेण परिप्लुताम्  
१७,००१।०४३द्*०००९_०१ हरिपादाङ्कविन्यासतीर्थीकृतमहाभुवम्  
१७,००१।०४३द्*०००९_०२ मनोभिः पूजयन्तश् च जनार्दनम् अनिन्दिताः  
१७,००१।०४४अ उदीचीं पुनर् आवृत्त्य ययुर् भरतसत्तमाः  
१७,००१।०४४च् प्रादक्षिण्यं चिकीर्षन्तः पृथिव्या योगधर्मिणः  
१७,००२।००१ वैशम्पायन उवाच  
१७,००२।००१अ ततस् ते नियतात्मान उदीचीं दिशम् आस्थिताः  
१७,००२।००१ब्*००१०_०१ ततस् ते ब्राह्मणीं स्नात्वा दृष्ट्वा देवं जले स्थितम्  
१७,००२।००१ब्*००१०_०२ मध्यमांशं शिवं गत्वा दृष्ट्वा रुद्रं महाबलम्  
१७,००२।००१ब्*००१०_०३ प्रयागपञ्चके स्नात्वा गत्वा हिमगिरिं शुभम्  
१७,००२।००१ब्*००१०_०४ ईशानं तु नमस्कृत्य स्नात्वा हंसोदके शुभे  
१७,००२।००१ब्*००१०_०५ देवदेवं तु केदारं दृष्ट्वा स्पृष्ट्वा प्रयत्नतः  
१७,००२।००१ब्*००१०_०६ पिण्डं दत्त्वा विधानेन पितॄन् देवांश् च तर्प्य वै  
१७,००२।००१ब्*००१०_०७ उदकं विधिवत् पीत्वा ततो नन्दां जगाम वै  
१७,००२।००१ब्*००१०_०८ महापन्थानम् आवृत्य हिमवन्तं जगाम ह  
१७,००२।००१च् ददृशुर् योगयुक्ताश् च हिमवन्तं महागिरिम्  
१७,००२।००२अ तं चाप्य् अतिक्रमन्तस् ते ददृशुर् वालुकार्णवम्  
१७,००२।००२च् अवैक्षन्त महाशैलं मेरुं शिखरिणां वरम्  
१७,००२।००३अ तेषां तु गच्छतां शीघ्रं सर्वेषां योगधर्मिणाम्  
१७,००२।००३च् याज्ञसेनी भ्रष्टयोगा निपपात महीतले  
१७,००२।००४अ तां तु प्रपतितां दृष्ट्वा भीमसेनो महाबलः  
१७,००२।००४च् उवाच धर्मराजानं याज्ञसेनीम् अवेक्ष्य ह  
१७,००२।००५अ नाधर्मश् चरितः कश् चिद् राजपुत्र्या परन्तप  
१७,००२।००५च् कारणं किं नु तद् राजन् यत् कृष्णा पतिता भुवि  
१७,००२।००६ युधिष्ठिर उवाच  
१७,००२।००६अ पक्षपातो महान् अस्या विशेषेण धनञ्जये  
१७,००२।००६च् तस्यैतत् फलम् अद्यैषा भुङ्क्ते पुरुषसत्तम  
१७,००२।००७ वैशम्पायन उवाच  
१७,००२।००७अ एवम् उक्त्वानवेक्ष्यैनां ययौ धर्मसुतो नृपः  
१७,००२।००७च् समाधाय मनो धीमान् धर्मात्मा पुरुषर्षभः  
१७,००२।००८अ सहदेवस् ततो धीमान् निपपात महीतले  
१७,००२।००८च् तं चापि पतितं दृष्ट्वा भीमो राजानम् अब्रवीत्  
१७,००२।००९अ यो ऽयम् अस्मासु सर्वेषु शुश्रूषुर् अनहङ्कृतः  
१७,००२।००९च् सो ऽयं माद्रवतीपुत्रः कस्मान् निपतितो भुवि  
१७,००२।०१० युधिष्ठिर उवाच  
१७,००२।०१०*००११_०१ सहदेवो ऽपि धर्मात्मा सर्वबुद्धिमतां वरः  
१७,००२।०१०अ आत्मनः सदृशं प्राज्ञं नैषो ऽमन्यत कं चन  
१७,००२।०१०ब्*००१२_०१ कालत्रयविदश् चापि न मे गुह्यं प्रकाशितम्  
१७,००२।०१०ब्*००१२_०२ सम्प्रतिज्ञागतश् चाहं नाकरिष्यं जनक्षयम्  
१७,००२।०१०च् तेन दोषेण पतितस् तस्माद् एष नृपात्मजः  
१७,००२।०११ वैशम्पायन उवाच  
१७,००२।०११अ इत्य् उक्त्वा तु समुत्सृज्य सहदेवं ययौ तदा  
१७,००२।०११च् भ्रातृभिः सह कौन्तेयः शुना चैव युधिष्ठिरः  
१७,००२।०१२अ कृष्णां निपतितां दृष्ट्वा सहदेवं च पाण्डवम्  
१७,००२।०१२च् आर्तो बन्धुप्रियः शूरो नकुलो निपपात ह  
१७,००२।०१३अ तस्मिन् निपतिते वीरे नकुले चारुदर्शने  
१७,००२।०१३च् पुनर् एव तदा भीमो राजानम् इदम् अब्रवीत्  
१७,००२।०१४अ यो ऽयम् अक्षतधर्मात्मा भ्राता वचनकारकः  
१७,००२।०१४च् रूपेणाप्रतिमो लोके नकुलः पतितो भुवि  
१७,००२।०१५अ इत्य् उक्तो भीमसेनेन प्रत्युवाच युधिष्ठिरः  
१७,००२।०१५च् नकुलं प्रति धर्मात्मा सर्वबुद्धिमतां वरः  
१७,००२।०१६अ रूपेण मत्समो नास्ति कश् चिद् इत्य् अस्य दर्शनम्  
१७,००२।०१६च् अधिकश् चाहम् एवैक इत्य् अस्य मनसि स्थितम्  
१७,००२।०१७अ नकुलः पतितस् तस्माद् आगच्छ त्वं वृकोदर  
१७,००२।०१७च् यस्य यद् विहितं वीर सो ऽवश्यं तद् उपाश्नुते  
१७,००२।०१८अ तांस् तु प्रपतितान् दृष्ट्वा पाण्डवः श्वेतवाहनः  
१७,००२।०१८च् पपात शोकसन्तप्तस् ततो ऽनु परवीरहा  
१७,००२।०१९अ तस्मिंस् तु पुरुषव्याघ्रे पतिते शक्रतेजसि  
१७,००२।०१९च् म्रियमाणे दुराधर्षे भीमो राजानम् अब्रवीत्  
१७,००२।०२०अ अनृतं न स्मराम्य् अस्य स्वैरेष्व् अपि महात्मनः  
१७,००२।०२०च् अथ कस्य विकारो ऽयं येनायं पतितो भुवि  
१७,००२।०२१ युधिष्ठिर उवाच  
१७,००२।०२१अ एकाह्ना निर्दहेयं वै शत्रून् इत्य् अर्जुनो ऽब्रवीत्  
१७,००२।०२१च् न च तत् कृतवान् एष शूरमानी ततो ऽपतत्  
१७,००२।०२२अ अवमेने धनुर् ग्राहान् एष सर्वांश् च फल्गुनः  
१७,००२।०२२च् यथा चोक्तं तथा चैव कर्तव्यं भूतिम् इच्छता  
१७,००२।०२३ वैशम्पायन उवाच  
१७,००२।०२३अ इत्य् उक्त्वा प्रस्थितो राजा भीमो ऽथ निपपात ह  
१७,००२।०२३च् पतितश् चाब्रवीद् भीमो धर्मराजं युधिष्ठिरम्  
१७,००२।०२४अ भो भो राजन्न् अवेक्षस्व पतितो ऽहं प्रियस् तव  
१७,००२।०२४च् किन्निमित्तं च पतनं ब्रूहि मे यदि वेत्थ ह  
१७,००२।०२५ युधिष्ठिर उवाच  
१७,००२।०२५अ अतिभुक्तं च भवता प्राणेन च विकत्थसे  
१७,००२।०२५च् अनवेक्ष्य परं पार्थ तेनासि पतितः क्षितौ  
१७,००२।०२६ वैशम्पायन उवाच  
१७,००२।०२६अ इत्य् उक्त्वा तं महाबाहुर् जगामानवलोकयन्  
१७,००२।०२६च् श्वा त्व् एको ऽनुययौ यस् ते बहुशः कीर्तितो मया  
१७,००३।००१ वैशम्पायन उवाच  
१७,००३।००१अ ततः सन्नादयञ् शक्रो दिवं भूमिं च सर्वशः  
१७,००३।००१च् रथेनोपययौ पार्थम् आरोहेत्य् अब्रवीच् च तम्  
१७,००३।००२अ स भ्रातॄन् पतितान् दृष्ट्वा धर्मराजो युधिष्ठिरः  
१७,००३।००२च् अब्रवीच् छोकसन्तप्तः सहस्राक्षम् इदं वचः  
१७,००३।००३अ भ्रातरः पतिता मे ऽत्र आगच्छेयुर् मया सह  
१७,००३।००३च् न विना भ्रातृभिः स्वर्गम् इच्छे गन्तुं सुरेश्वर  
१७,००३।००४अ सुकुमारी सुखार्हा च राजपुत्री पुरन्दर  
१७,००३।००४च् सास्माभिः सह गच्छेत तद् भवान् अनुमन्यताम्  
१७,००३।००५ इन्द्र उवाच  
१७,००३।००५अ भ्रातॄन् द्रक्ष्यसि पुत्रांस् त्वम् अग्रतस् त्रिदिवं गतान्  
१७,००३।००५च् कृष्णया सहितान् सर्वान् मा शुचो भरतर्षभ  
१७,००३।००६अ निक्षिप्य मानुषं देहं गतास् ते भरतर्षभ  
१७,००३।००६च् अनेन त्वं शरीरेण स्वर्गं गन्ता न संशयः  
१७,००३।००७ युधिष्ठिर उवाच  
१७,००३।००७अ अयं श्वा भूतभव्येश भक्तो मां नित्यम् एव ह  
१७,००३।००७च् स गच्छेत मया सार्धम् आनृशंस्या हि मे मतिः  
१७,००३।००८ इन्द्र उवाच  
१७,००३।००८अ अमर्त्यत्वं मत्समत्वं च राजञ्; श्रियं कृत्स्नां महतीं चैव कीर्तिम्  
१७,००३।००८च् सम्प्राप्तो ऽद्य स्वर्गसुखानि च त्वम्; त्यज श्वानं नात्र नृशंसम् अस्ति  
१७,००३।००९ युधिष्ठिर उवाच  
१७,००३।००९अ अनार्यम् आर्येण सहस्रनेत्र; शक्यं कर्तुं दुष्करम् एतद् आर्य  
१७,००३।००९च् मा मे श्रिया सङ्गमनं तयास्तु; यस्याः कृते भक्तजनं त्यजेयम्  
१७,००३।०१० इन्द्र उवाच  
१७,००३।०१०अ स्वर्गे लोके श्ववतां नास्ति धिष्ण्यम्; इष्टापूर्तं क्रोधवशा हरन्ति  
१७,००३।०१०च् ततो विचार्य क्रियतां धर्मराज; त्यज श्वानं नात्र नृशंसम् अस्ति  
१७,००३।०११ युधिष्ठिर उवाच  
१७,००३।०११अ भक्तत्यागं प्राहुर् अत्यन्तपापम्; तुल्यं लोके ब्रह्मवध्याकृतेन  
१७,००३।०११च् तस्मान् नाहं जातु कथं चनाद्य; त्यक्ष्याम्य् एनं स्वसुखार्थी महेन्द्र  
१७,००३।०११द्*००१३_०१ भीतं भक्तं नान्यद् अस्तीति चार्तं  
१७,००३।०११द्*००१३_०२ प्राप्तं क्षीणं रक्षणे प्राणलिप्सुम्  
१७,००३।०११द्*००१३_०३ प्राणत्यागाद् अप्य् अहं नोत मोक्तुं  
१७,००३।०११द्*००१३_०४ यतेयं वै नित्यम् एतद् व्रतं मे  
१७,००३।०१२ इन्द्र उवाच  
१७,००३।०१२अ शुना दृष्टं क्रोधवशा हरन्ति; यद् दत्तम् इष्टं विवृतम् अथो हुतं च  
१७,००३।०१२च् तस्माच् छुनस् त्यागम् इमं कुरुष्व; शुनस् त्यागात् प्राप्स्यसे देवलोकम्  
१७,००३।०१३अ त्यक्त्वा भ्रातॄन् दयितां चापि कृष्णाम्; प्राप्तो लोकः कर्मणा स्वेन वीर  
१७,००३।०१३च् श्वानं चैनं न त्यजसे कथं नु; त्यागं कृत्स्नं चास्थितो मुह्यसे ऽद्य  
१७,००३।०१४ युधिष्ठिर उवाच  
१७,००३।०१४अ न विद्यते सन्धिर् अथापि विग्रहो; मृतैर् मर्त्यैर् इति लोकेषु निष्ठा  
१७,००३।०१४च् न ते मया जीवयितुं हि शक्या; तस्मात् त्यागस् तेषु कृतो न जीवताम्  
१७,००३।०१५अ प्रतिप्रदानं शरणागतस्य; स्त्रिया वधो ब्राह्मणस्वापहारः  
१७,००३।०१५च् मित्रद्रोहस् तानि चत्वारि शक्र; भक्तत्यागश् चैव समो मतो मे  
१७,००३।०१६ वैशम्पायन उवाच  
१७,००३।०१६अ तद् धर्मराजस्य वचो निशम्य; धर्मस्वरूपी भगवान् उवाच  
१७,००३।०१६च् युधिष्ठिरं प्रीतियुक्तो नरेन्द्रम्; श्लक्ष्णैर् वाक्यैः संस्तवसम्प्रयुक्तैः  
१७,००३।०१७अ अभिजातो ऽसि राजेन्द्र पितुर् वृत्तेन मेधया  
१७,००३।०१७च् अनुक्रोशेन चानेन सर्वभूतेषु भारत  
१७,००३।०१८अ पुरा द्वैतवने चासि मया पुत्र परीक्षितः  
१७,००३।०१८च् पानीयार्थे पराक्रान्ता यत्र ते भ्रातरो हताः  
१७,००३।०१९अ भीमार्जुनौ परित्यज्य यत्र त्वं भ्रातराव् उभौ  
१७,००३।०१९च् मात्रोः साम्यम् अभीप्सन् वै नकुलं जीवम् इच्छसि  
१७,००३।०२०अ अयं श्वा भक्त इत्य् एव त्यक्तो देवरथस् त्वया  
१७,००३।०२०च् तस्मात् स्वर्गे न ते तुल्यः कश् चिद् अस्ति नराधिप  
१७,००३।०२१अ अतस् तवाक्षया लोकाः स्वशरीरेण भारत  
१७,००३।०२१च् प्राप्तो ऽसि भरतश्रेष्ठ दिव्यां गतिम् अनुत्तमाम्  
१७,००३।०२२अ ततो धर्मश् च शक्रश् च मरुतश् चाश्विनाव् अपि  
१७,००३।०२२च् देवा देवर्षयश् चैव रथम् आरोप्य पाण्डवम्  
१७,००३।०२३अ प्रययुः स्वैर् विमानैस् ते सिद्धाः कामविहारिणः  
१७,००३।०२३च् सर्वे विरजसः पुण्याः पुण्यवाग्बुद्धिकर्मिणः  
१७,००३।०२४अ स तं रथं समास्थाय राजा कुरुकुलोद्वहः  
१७,००३।०२४च् ऊर्ध्वम् आचक्रमे शीघ्रं तेजसावृत्य रोदसी  
१७,००३।०२५अ ततो देवनिकायस्थो नारदः सर्वलोकवित्  
१७,००३।०२५च् उवाचोच्चैस् तदा वाक्यं बृहद्वादी बृहत्तपाः  
१७,००३।०२६अ ये ऽपि राजर्षयः सर्वे ते चापि समुपस्थिताः  
१७,००३।०२६च् कीर्तिं प्रच्छाद्य तेषां वै कुरुराजो ऽधितिष्ठति  
१७,००३।०२७अ लोकान् आवृत्य यशसा तेजसा वृत्तसम्पदा  
१७,००३।०२७च् स्वशरीरेण सम्प्राप्तं नान्यं शुश्रुम पाण्डवात्  
१७,००३।०२७द्*००१४_०१ तेजांसि यानि दृष्टानि भूमिष्ठेन त्वया विभो  
१७,००३।०२७द्*००१४_०२ वेश्मानि कर्मदेवानां पश्यामूनि सहस्रशः  
१७,००३।०२८अ नारदस्य वचः श्रुत्वा राजा वचनम् अब्रवीत्  
१७,००३।०२८च् देवान् आमन्त्र्य धर्मात्मा स्वपक्षांश् चैव पार्थिवान्  
१७,००३।०२९अ शुभं वा यदि वा पापं भ्रातॄणां स्थानम् अद्य मे  
१७,००३।०२९च् तद् एव प्राप्तुम् इच्छामि लोकान् अन्यान् न कामये  
१७,००३।०३०अ राज्ञस् तु वचनं श्रुत्वा देवराजः पुरन्दरः  
१७,००३।०३०च् आनृशंस्यसमायुक्तं प्रत्युवाच युधिष्ठिरम्  
१७,००३।०३१अ स्थाने ऽस्मिन् वस राजेन्द्र कर्मभिर् निर्जिते शुभैः  
१७,००३।०३१च् किं त्वं मानुष्यकं स्नेहम् अद्यापि परिकर्षसि  
१७,००३।०३२अ सिद्धिं प्राप्तो ऽसि परमां यथा नान्यः पुमान् क्व चित्  
१७,००३।०३२च् नैव ते भ्रातरः स्थानं सम्प्राप्ताः कुरुनन्दन  
१७,००३।०३३अ अद्यापि मानुषो भावः स्पृशते त्वां नराधिप  
१७,००३।०३३च् स्वर्गो ऽयं पश्य देवर्षीन् सिद्धांश् च त्रिदिवालयान्  
१७,००३।०३४अ युधिष्ठिरस् तु देवेन्द्रम् एवंवादिनम् ईश्वरम्  
१७,००३।०३४च् पुनर् एवाब्रवीद् धीमान् इदं वचनम् अर्थवत्  
१७,००३।०३५अ तैर् विना नोत्सहे वस्तुम् इह दैत्यनिबर्हण  
१७,००३।०३५च् गन्तुम् इच्छामि तत्राहं यत्र मे भ्रातरो गताः  
१७,००३।०३६अ यत्र सा बृहती श्यामा बुद्धिसत्त्वगुणान्विता  
१७,००३।०३६च् द्रौपदी योषितां श्रेष्ठा यत्र चैव प्रिया मम

