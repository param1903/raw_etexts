+++
title = "Mahabharata: Virataparvan"

+++


## Intro
  
  
  
  
Mahabharata: Virataparvan  
  
  
  
  
% Mahabharata: Virataparvan  
% Electronic text (C) Bhandarkar Oriental Research Institute,  
% Pune, India, 1999  
  
% On the basis of the text entered by Muneo Tokunaga et al.,   
% revised by John Smith, Cambridge, et al.  
  
  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


०४,००१।०००*०००१_००१ नारायणं नमस्कृत्य नरं चैव नरोत्तमम्  
०४,००१।०००*०००१_००२ देवीं सरस्वतीं चैव ततो जयम् उदीरयेत्  
०४,००१।०००*०००२_००१ द्वैपायनोष्ठपुटनिःसृतम् अप्रमेयं  
०४,००१।०००*०००२_००२ पुण्यं पवित्रम् अथ पापहरं शिवं च  
०४,००१।०००*०००२_००३ यो भारतं समधिगच्छति वाच्यमानं  
०४,००१।०००*०००२_००४ किं तस्य पुष्करजलैर् अभिषेचनेन  
०४,००१।०००*०००२_००५ तद् एव लग्नं सुदिनं तद् एव  
०४,००१।०००*०००२_००६ ताराबलं चन्द्रबलं तद् एव  
०४,००१।०००*०००२_००७ ग्रहाश् च सर्वे सुमुखास् तद् एव  
०४,००१।०००*०००२_००८ लक्ष्मीपतेर् अङ्घ्रियुगं स्मरेद् यदा  
०४,००१।०००*०००२_००९ भाति सर्वेषु शास्त्रेषु रतिः सर्वेषु जन्तुषु  
०४,००१।०००*०००२_०१० तारणं सर्वलोकेषु तेन भारत उच्यते  
०४,००१।०००*०००३_००१ भारतं भानुमा(मे)निन्दुर् यदि न स्युर् अमी त्र[यः]  
०४,००१।०००*०००३_००२ ततो ऽज्ञानतमोन्ध[स्य] कावस्था जगतो [भ]वेत्  
०४,००१।०००*०००४_००१ व्यासं वसिष्ठनप्तारं शक्तेः पौत्रम् अकल्मषम्  
०४,००१।०००*०००४_००२ पराशरात्मजं वन्दे शुकतातं तपोनिधिम्  
०४,००१।०००*०००४_००३ व्यासाय विष्णुरूपाय व्यासरूपाय विष्णवे  
०४,००१।०००*०००४_००४ नमो वै ब्रह्मनिधये वासिष्ठाय नमो नमः  
०४,००१।००१ जनमेजय उवाच  
०४,००१।००१अ कथं विराटनगरे मम पूर्वपितामहाः  
०४,००१।००१च् अज्ञातवासम् उषिता दुर्योधनभयार्दिताः  
०४,००१।००१द्@००१_०००० वैशम्पायनः  
०४,००१।००१द्*०००५_००१ पतिव्रता महाभागा सततं ब्रह्मवादिनी  
०४,००१।००१द्*०००५_००२ द्रौपदी च कथं ब्रह्मन्न् अज्ञाता दुःखितावसत्  
०४,००१।००१द्*०००६_००१ ते च ब्राह्मणमुख्याश् च सूताः पौरोगवैः सह  
०४,००१।००१द्*०००६_००२ अज्ञातवासम् अवसन् कथं च परिचारकाः  
०४,००१।००१द्@००१_०००१ धर्मेण ते ऽभ्यनुज्ञाताः पाण्डवाः सत्यविक्रमाः  
०४,००१।००१द्@००१_०००२ अज्ञातवासं वत्स्यन्तश् छन्ना वर्षं त्रयोदशम्  
०४,००१।००१द्@००१_०००३ उपोपविश्य विद्वांसः स्नातकाः संशितव्रताः  
०४,००१।००१द्@००१_०००४ ये तद्भक्ता वसन्ति स्म वनवासे तपस्विनः  
०४,००१।००१द्@००१_०००५ तान् अब्रुवन् महात्मानः शिष्टाः प्राञ्जलयस् तदा  
०४,००१।००१द्@००१_०००६ अभ्यनुज्ञापयिष्यन्तस् तद्विवासं धृतव्रताः  
०४,००१।००१द्@००१_०००७ विदितं भवतां सर्वं धार्तराष्ट्रैर् यथा वयम्  
०४,००१।००१द्@००१_०००८ छद्मना हृतराज्याश् च निःस्वाश् च बहुशः कृताः  
०४,००१।००१द्@००१_०००९ उषिताश् च वने वासं यथा द्वादश वत्सरान्  
०४,००१।००१द्@००१_००१० भवद्भिर् एव सहिता वन्याहारा द्विजोत्तमाः  
०४,००१।००१द्@००१_००११ अज्ञातवाससमयं शेषं वर्षं त्रयोदशम्  
०४,००१।००१द्@००१_००१२ तद् वत्स्यामो वयं छन्नास् तद् अनुज्ञातुम् अर्हथ  
०४,००१।००१द्@००१_००१३ दुर्योधनश् च दुष्टात्मा कर्णश् च सहसौबलः  
०४,००१।००१द्@००१_००१४ जानन्तो विषमं कुर्युर् अस्मास्व् अत्यन्तवैरिणः  
०४,००१।००१द्@००१_००१५ युक्ताचाराश् च युक्ताश् च क्षये स्वस्य जनस्य च  
०४,००१।००१द्@००१_००१६ दुरात्मनां हि कस् तेषां विश्वासं गन्तुम् अर्हति  
०४,००१।००१द्@००१_००१७ अपि नस् तद् भवेद् भूयो यद् वयं ब्राह्मणैः सह  
०४,००१।००१द्@००१_००१८ समस्तेष्व् एव राष्ट्रेषु स्वराज्यं स्थापयेमहि  
०४,००१।००१द्@००१_००१९ इत्य् उक्त्वा दुःखशोकार्तः शुचिर् धर्मसुतस् तदा  
०४,००१।००१द्@००१_००२० सम्मूर्छितो ऽभवद् राजा साश्रुकण्ठो युधिष्ठिरः  
०४,००१।००१द्@००१_००२१ तम् अथाश्वासयन् सर्वे ब्राह्मणा भ्रातृभिः सह  
०४,००१।००१द्@००१_००२२ अथ धौम्यो ऽब्रवीद् वाक्यं महार्थं नृपतिं तदा  
०४,००१।००१द्@००१_००२३ राजन् विद्वान् भवान् दान्तः सत्यसन्धो जितेन्द्रियः  
०४,००१।००१द्@००१_००२४ नैवंविधाः प्रमुह्यन्ति नराः कस्यां चिद् आपदि  
०४,००१।००१द्@००१_००२५ देवैर् अप्य् आपदः प्राप्ताश् छन्नैश् च बहुभिस् तदा  
०४,००१।००१द्@००१_००२६ तत्र तत्र सपत्नानां निग्रहार्थं महात्मभिः  
०४,००१।००१द्@००१_००२७ इन्द्रेण निषधं प्राप्य गिरिप्रस्थाश्रमे तदा  
०४,००१।००१द्@००१_००२८ छन्नेनोष्य कृतं कर्म द्विषतां बलनिग्रहे  
०४,००१।००१द्@००१_००२९ दितेः पुत्रैर् हृते राज्ये देवराजो ऽतिदुःखितः  
०४,००१।००१द्@००१_००३० ब्राह्मणं तोषयिष्यंश् च ब्रह्मरूपं निधाय च  
०४,००१।००१द्@००१_००३१ प्रसादाद् ब्रह्मणो राजन् दितेः पुत्रान् महाबलान्  
०४,००१।००१द्@००१_००३२ निर्जित्य तरसा शत्रून् पुनर् लोकाञ् जुगोप ह  
०४,००१।००१द्@००१_००३३ विष्णुनाश्मगिरिं प्राप्य तदादित्यां निवत्स्यता  
०४,००१।००१द्@००१_००३४ गर्भे वधार्थं दैत्यानाम् अज्ञातेनोषितं चिरम्  
०४,००१।००१द्@००१_००३५ प्रोष्य वामनरूपेण प्रच्छन्नं ब्रह्मचारिणा  
०४,००१।००१द्@००१_००३६ बलेर् यथा हृतं राज्यं विक्रमैस् तच् च ते श्रुतम्  
०४,००१।००१द्@००१_००३७ और्वेण वसता छन्नम् ऊरौ ब्रह्मर्षिणा तदा  
०४,००१।००१द्@००१_००३८ यत् कृतं तात लोकेषु तच् च सर्वं श्रुतं त्वया  
०४,००१।००१द्@००१_००३९ प्रच्छन्नं चापि धर्मज्ञ हरिणा वृत्रनिग्रहे  
०४,००१।००१द्@००१_००४० वज्रं प्रविश्य शक्रस्य यत् कृतं तच् च ते श्रुतम्  
०४,००१।००१द्@००१_००४१ हुताशनेन यच् चापः प्रविश्य छन्नम् आसता  
०४,००१।००१द्@००१_००४२ विबुधानां हितं कर्म कृतं तच् चापि ते श्रुतम्  
०४,००१।००१द्@००१_००४३ तथा विवस्वता तात छन्नेनोत्तमतेजसा  
०४,००१।००१द्@००१_००४४ निर्दग्धाः शत्रवः सर्वे वसता गवि वर्षशः  
०४,००१।००१द्@००१_००४५ विष्णुना वसता चापि गृहे दशरथस्य च  
०४,००१।००१द्@००१_००४६ दशग्रीवो हतश् छन्नं संयुगे भीमकर्मणा  
०४,००१।००१द्@००१_००४७ एवम् एते महात्मानः प्रच्छन्नास् तत्र तत्र ह  
०४,००१।००१द्@००१_००४८ अजयञ् छात्रवान् मुख्यांस् तथा त्वम् अपि जेष्यसि  
०४,००१।००१द्@००१_००४९ इति धौम्येन धर्मज्ञो वाक्यैः सम्परिहर्षितः  
०४,००१।००१द्@००१_००५० शास्त्रबुद्धिः पुनर् भूत्वा व्यष्टम्भत युधिष्ठिरः  
०४,००१।००१द्@००१_००५१ अथाब्रवीन् महाबाहुर् भीमसेनो महाबलः  
०४,००१।००१द्@००१_००५२ राजानं बलिनां श्रेष्ठो गिरा सम्परिहर्षयन्  
०४,००१।००१द्@००१_००५३ अवेक्षय महाराज तव गाण्डीवधन्वना  
०४,००१।००१द्@००१_००५४ धर्मानुगतया बुद्ध्या न किं चित् साहसं कृतम्  
०४,००१।००१द्@००१_००५५ सहदेवो मया नित्यं नकुलश् च निवारितः  
०४,००१।००१द्@००१_००५६ शक्तौ विध्वंसने तेषां शत्रुघ्नौ भीमविक्रमौ  
०४,००१।००१द्@००१_००५७ न वयं वर्त्म हास्यामो यस्मिन् योक्ष्यति नो भवान्  
०४,००१।००१द्@००१_००५८ तद् विधत्तां भवान् सर्वं क्षिप्रं जेष्यामहे परान्  
०४,००१।००१द्@००१_००५९ इत्य् उक्ते भीमसेनेन ब्राह्मणाः परमाशिषः  
०४,००१।००१द्@००१_००६० प्रयुज्यापृच्छ्य भरतान् यथास्वान् प्रययुर् गृहान्  
०४,००१।००१द्@००१_००६१ सर्वे वेदविदो मुख्या यतयो मुनयस् तदा  
०४,००१।००१द्@००१_००६२ आशीर् उक्त्वा यथान्यायं पुनर्दर्शनकाङ्क्षिणः  
०४,००१।००१द्@००१_००६३ ते तु भृत्याश् च दूताश् च शिल्पिनः परिचारकाः  
०४,००१।००१द्@००१_००६४ अनुज्ञाप्य यथान्यायं पुनर्दर्शनकाङ्क्षिणः  
०४,००१।००१द्@००१_००६५ सह धौम्येन विद्वांसस् तथा ते पञ्च पाण्डवाः  
०४,००१।००१द्@००१_००६६ उत्थाय प्रययुर् वीराः कृष्णाम् आदाय भारत  
०४,००१।००१द्@००१_००६७ क्रोशमात्रम् अतिक्रम्य तस्माद् वासान् निमित्ततः  
०४,००१।००१द्@००१_००६८ श्वोभूते मनुजव्याघ्राश् छन्नवासार्थम् उद्यताः  
०४,००१।००१द्@००१_००६९ पृथक् शास्त्रविदः सर्वे सर्वे मन्त्रविशारदाः  
०४,००१।००१द्@००१_००७० सन्धिविग्रहकालज्ञा मन्त्राय समुपाविशन्  
०४,००१।००२ वैशम्पायन उवाच  
०४,००१।००२*०००७_००१ यथा विराटनगरे तव पूर्वपितामहाः  
०४,००१।००२*०००७_००२ अज्ञातवासम् उषितास् तच् छृणुष्व नराधिप  
०४,००१।००२*०००८_००१ निवृत्तवनवासास् ते सत्यसन्धा यशस्विनः  
०४,००१।००२*०००८_००२ अकुर्वत पुनर् मन्त्रं सह धौम्येन पाण्डवाः  
०४,००१।००२*०००८_००३ अथाब्रवीद् धर्मराजः कुन्तीपुत्रो युधिष्ठिरः  
०४,००१।००२*०००८_००४ भ्रातॄन् कृष्णां च सम्प्रेक्ष्य धौम्यं च कुरुनन्दन  
०४,००१।००२अ तथा तु स वरांल् लब्ध्वा धर्माद् धर्मभृतां वरः  
०४,००१।००२च् गत्वाश्रमं ब्राह्मणेभ्य आचख्यौ सर्वम् एव तत्  
०४,००१।००३अ कथयित्वा तु तत् सर्वं ब्राह्मणेभ्यो युधिष्ठिरः  
०४,००१।००३च् अरणीसहितं तस्मै ब्राह्मणाय न्यवेदयत्  
०४,००१।००४अ ततो युधिष्ठिरो राजा धर्मपुत्रो महामनाः  
०४,००१।००४च् सन्निवर्त्यानुजान् सर्वान् इति होवाच भारत  
०४,००१।००५अ द्वादशेमानि वर्षाणि राष्ट्राद् विप्रोषिता वयम्  
०४,००१।००५ब्*०००९_००१ छद्मना हृतराज्याश् च निःस्वाश् च बहुशः कृताः  
०४,००१।००५ब्*०००९_००२ उषिताश् च वने कृच्छ्रं यथा द्वादश वत्सरान्  
०४,००१।००५ब्*०००९_००३ अज्ञातचर्यां वत्स्याम छन्ना वर्षं त्रयोदशम्  
०४,००१।००५च् त्रयोदशो ऽयं सम्प्राप्तः कृच्छ्रः परमदुर्वसः  
०४,००१।००५द्*००१०_००१ संवत्सरम् इमं यत्र विहरेम निरामयम्  
०४,००१।००६अ स साधु कौन्तेय इतो वासम् अर्जुन रोचय  
०४,००१।००६ब्*००११_००१ अबुद्धा धार्तराष्ट्राणां सहिताः सह कृष्णया  
०४,००१।००६ब्*००१२_००१ संवत्सरम् इदं यत्र विचराम यथासुखम्  
०४,००१।००६च् यत्रेमा वसतीः सर्वा वसेमाविदिताः परैः  
०४,००१।००७ अर्जुन उवाच  
०४,००१।००७अ तस्यैव वरदानेन धर्मस्य मनुजाधिप  
०४,००१।००७च् अज्ञाता विचरिष्यामो नराणां भरतर्षभ  
०४,००१।००८अ किं तु वासाय राष्ट्राणि कीर्तयिष्यामि कानि चित्  
०४,००१।००८च् रमणीयानि गुप्तानि तेषां किं चित् स्म रोचय  
०४,००१।००९अ सन्ति रम्या जनपदा बह्वन्नाः परितः कुरून्  
०४,००१।००९च् पाञ्चालाश् चेदिमत्स्याश् च शूरसेनाः पटच्चराः  
०४,००१।००९ए दशार्णा नवराष्ट्रं च मल्लाः शाल्वा युगन्धराः  
०४,००१।००९फ़्*००१३_००१ कुन्तिराष्ट्रं च विस्तीर्णं सुराष्ट्रावन्तयस् तथा  
०४,००१।००९फ़्*००१४_००१ विराटनगरं चापि श्रूयते शत्रुकर्शन  
०४,००१।००९फ़्*००१४_००२ रमणीयं जनाकीर्णं सुभिक्षं स्फीतम् एव च  
०४,००१।००९फ़्*००१४_००३ नानाराष्ट्राणि चान्यानि श्रूयन्ते सुबहून्य् अपि  
०४,००१।०१०अ एतेषां कतमो राजन् निवासस् तव रोचते  
०४,००१।०१०च् वत्स्यामो यत्र राजेन्द्र संवत्सरम् इमं वयम्  
०४,००१।०१०द्*००१५_००१ यत्र ते रोचते राजंस् तत्र गच्छामहे वयम्  
०४,००१।०१०द्*००१५_००२ कतमस्मिञ् जनपदे महाराज निवत्स्यसि  
०४,००१।०१०द्*००१६_००१ मा विषादे मनः कुर्याद् राज्यभ्रम्श इति क्व चित्  
०४,००१।०११ युधिष्ठिर उवाच  
०४,००१।०११अ एवम् एतन् महाबाहो यथा स भगवान् प्रभुः  
०४,००१।०११च् अब्रवीत् सर्वभूतेशस् तत् तथा न तद् अन्यथा  
०४,००१।०१२अ अवश्यं त्व् एव वासार्थं रमणीयं शिवं सुखम्  
०४,००१।०१२च् सम्मन्त्र्य सहितैः सर्वैर् द्रष्टव्यम् अकुतोभयम्  
०४,००१।०१२द्*००१७_००१ देशः पुण्यः समुद्दिष्टः सर्वबाधाविवर्जितः  
०४,००१।०१२द्*००१८_००१ यस्य यस्य वचो हीदं समहर्षत पाण्डवान्  
०४,००१।०१३अ मत्स्यो विराटो बलवान् अभिरक्षेत् स पाण्डवान्  
०४,००१।०१३च् धर्मशीलो वदान्यश् च वृद्धश् च सुमहाधनः  
०४,००१।०१३द्*००१९_००१ गुणवांल् लोकविख्यातो दृढभक्तिर् विशारदः  
०४,००१।०१३द्*००१९_००२ तत्र मे रोचते पार्थ मत्स्यराजान्तिके ऽनघ  
०४,००१।०१४अ विराटनगरे तात संवत्सरम् इमं वयम्  
०४,००१।०१४च् कुर्वन्तस् तस्य कर्माणि विहरिष्याम भारत  
०४,००१।०१५अ यानि यानि च कर्माणि तस्य शक्ष्यामहे वयम्  
०४,००१।०१५च् कर्तुं यो यत् स तत् कर्म ब्रवीतु कुरुनन्दनाः  
०४,००१।०१६ अर्जुन उवाच  
०४,००१।०१६अ नरदेव कथं कर्म राष्ट्रे तस्य करिष्यसि  
०४,००१।०१६च् विराटनृपतेः साधो रंस्यसे केन कर्मणा  
०४,००१।०१६द्*००२०_००१ अक्लिष्टवेषधारी च धार्मिको ह्य् अनसूयकः  
०४,००१।०१६द्*००२०_००२ न तवाभ्युचितं कर्म नृशंसं नापि कैतवम्  
०४,००१।०१६द्*००२०_००३ सत्यवाग् असि याज्ञीको लोभक्रोधविवर्जितः  
०४,००१।०१७अ मृदुर् वदान्यो ह्रीमांश् च धार्मिकः सत्यविक्रमः  
०४,००१।०१७च् राजंस् त्वम् आपदा क्लिष्टः किं करिष्यसि पाण्डव  
०४,००१।०१८अ न दुःखम् उचितं किं चिद् राजन् वेद यथा जनः  
०४,००१।०१८च् स इमाम् आपदं प्राप्य कथं घोरां तरिष्यसि  
०४,००१।०१८द्*००२१_००१ अर्जुनेनैवम् उक्तस् तु प्रत्युवाच युधिष्ठिरः  
०४,००१।०१९ युधिष्ठिर उवाच  
०४,००१।०१९अ शृणुध्वं यत् करिष्यामि कर्म वै कुरुनन्दनाः  
०४,००१।०१९च् विराटम् अनुसम्प्राप्य राजानं पुरुषर्षभम्  
०४,००१।०२०अ सभास्तारो भविष्यामि तस्य राज्ञो महात्मनः  
०४,००१।०२०च् कङ्को नाम द्विजो भूत्वा मताक्षः प्रियदेविता  
०४,००१।०२१अ वैडूर्यान् काञ्चनान् दान्तान् फलैर् ज्योतीरसैः सह  
०४,००१।०२१च् कृष्णाक्षांल् लोहिताक्षांश् च निर्वर्त्स्यामि मनोरमान्  
०४,००१।०२१द्*००२२_००१ अरिष्टान् राजगोलिङ्गान् दर्शनीयान् सुवर्चसः  
०४,००१।०२१द्*००२२_००२ लोहितांश् चाश्मगर्भांश् च सन्ति तात धनानि मे  
०४,००१।०२१द्*००२२_००३ दर्शनीयान् सभानन्दान् कुशलैः साधु निष्ठितान्  
०४,००१।०२१द्*००२२_००४ अप्य् एतान् पाणिना स्पृष्ट्वा सम्प्रहृष्यन्ति मानवाः  
०४,००१।०२१द्*००२२_००५ तान् विकीर्य समे देशे रमणीये विपांसुले  
०४,००१।०२१द्*००२२_००६ देविष्यामि यथाकामं स विहारो भविष्यति  
०४,००१।०२१द्*००२३_००१ कङ्को नाम्ना परिव्राट् च विराटस्य सभासदः  
०४,००१।०२१द्*००२३_००२ ज्योतिषे शकुनज्ञाने निमित्ते चाक्षकौशले  
०४,००१।०२१द्*००२३_००३ ब्राह्मो वेदो मयाधीतो वेदाङ्गानि च सर्वशः  
०४,००१।०२१द्*००२३_००४ धर्मकामार्थमोक्षेषु नीतिशास्त्रेषु पारगः  
०४,००१।०२१द्*००२३_००५ पृष्टो ऽहं कथयिष्यामि राज्ञः प्रियहितं वचः  
०४,००१।०२१द्*००२४_००१ विराटनगरे छन्न एवंयुक्तः सदा वसे  
०४,००१।०२१द्*००२५_००१ विराटराजं रमयन् सामात्यं सहबान्धवम्  
०४,००१।०२१द्*००२५_००२ न च मां वेत्स्यते कश् चित् तोषयिष्ये च तं नृपम्  
०४,००१।०२२अ आसं युधिष्ठिरस्याहं पुरा प्राणसमः सखा  
०४,००१।०२२च् इति वक्ष्यामि राजानं यदि माम् अनुयोक्ष्यते  
०४,००१।०२३अ इत्य् एतद् वो मयाख्यातं विहरिष्याम्य् अहं यथा  
०४,००१।०२३ब्*००२६_००० वैशम्पायनः  
०४,००१।०२३ब्*००२६_००१ एवं निर्दिश्य चात्मानं निःश्वसन्न् उष्णम् आर्तिजम्  
०४,००१।०२३ब्*००२६_००२ विमुञ्चन्न् अश्रु नेत्राभ्यां भीमसेनम् उवाच ह  
०४,००१।०२३ब्*००२७_००० युधिष्ठिरः  
०४,००१।०२३ब्*००२७_००१ भीमसेन कथं कर्म तस्य राष्ट्रे करिष्यसि  
०४,००१।०२३ब्*००२७_००२ हत्वा क्रोधवशांस् तात पर्वते गन्धमादने  
०४,००१।०२३ब्*००२७_००३ यक्षान् क्रोधाभिताम्राक्षान् राक्षसांश् चातिपौरुषान्  
०४,००१।०२३ब्*००२७_००४ प्रादाः पाञ्चालकन्यायै पद्मानि सुबहून्य् अपि  
०४,००१।०२३ब्*००२७_००५ बकं राक्षसराजानं भीषणं पुरुषादकम्  
०४,००१।०२३ब्*००२७_००६ जघ्निवान् असि कौन्तेय ब्राह्मणार्थम् अरिन्दम  
०४,००१।०२३ब्*००२७_००७ क्षेमा चाभयसंवीता सैकचक्रा त्वया कृता  
०४,००१।०२३ब्*००२७_००८ हिडिम्बं च महावीर्यं किम्मीरं चातिपौरुषम्  
०४,००१।०२३ब्*००२७_००९ त्वया हत्वा महाबाहो वनं निष्कण्टकं कृतम्  
०४,००१।०२३ब्*००२७_०१० आपदं चापि सम्प्राप्ता द्रौपदी चारुहासिनी  
०४,००१।०२३ब्*००२७_०११ जटासुरवधं कृत्वा वयं च परिमोक्षिताः  
०४,००१।०२३ब्*००२७_०१२ मत्स्यराजान्तिके तात वीर्यपूर्णो ऽत्य् अमर्षणः  
०४,००१।०२३ब्*००२७_०१३ वृकोदर विराटस्य बलवान् दुर्बलीयसः  
०४,००१।०२३ब्*००२७_०१४ समीपे नगरे तस्य  
०४,००१।०२३ब्*००२८_००१ मध्ये निवासं भीमस्य दुष्करं तस्य भूपतेः  
०४,००१।०२३च् वृकोदर विराटे त्वं रंस्यसे केन कर्मणा  
०४,००१।०२३द्*००२९_००१ श्रुत्वा स देवो नरदेवकर्म  
०४,००१।०२३द्*००२९_००२ प्रपूज्य वाक्यं तम् उवाच धीमान्  
०४,००१।०२३द्*००२९_००३ स्वकर्मयुक्तं च हितं च काले  
०४,००१।०२३द्*००२९_००४ विमृश्यवाग्मी प्रविहाय चिन्ताम्  
०४,००२।००१ भीम उवाच  
०४,००२।००१अ पौरोगवो ब्रुवाणो ऽहं बल्लवो नाम नामतः  
०४,००२।००१च् उपस्थास्यामि राजानं विराटम् इति मे मतिः  
०४,००२।००१द्*००३०_००१ रसान् नानाविधांश् चापि स्वादुवन् मधुरांस् तथा  
०४,००२।००२अ सूपान् अस्य करिष्यामि कुशलो ऽस्मि महानसे  
०४,००२।००२च् कृतपूर्वाणि यैर् अस्य व्यञ्जनानि सुशिक्षितैः  
०४,००२।००२ए तान् अप्य् अभिभविष्यामि प्रीतिं सञ्जनयन्न् अहम्  
०४,००२।००२फ़्*००३१_००१ पूर्वम् अप्राशितांस् तेन कर्तास्मि सगुणान्वितान्  
०४,००२।००२फ़्*००३१_००२ स्वादु व्यञ्जनम् आस्वाद्य मन्ये प्रीतो भविष्यति  
०४,००२।००२फ़्*००३२_००१ कृतकृत्या हि ये तस्य भविष्यन्ति सुशिक्षिताः  
०४,००२।००३अ आहरिष्यामि दारूणां निचयान् महतो ऽपि च  
०४,००२।००३च् तत् प्रेक्ष्य विपुलं कर्म राजा प्रीतो भविष्यति  
०४,००२।००३द्*००३३_००१ अमानुषाणि कुर्वाणं तानि कर्माणि भारत  
०४,००२।००३द्*००३३_००२ राज्ञस् तस्य परिप्रेष्या मंस्यन्ते मां यथा नृपम्  
०४,००२।००३द्*००३३_००३ भक्ष्यान्नरसपानानां भविष्यामि तथेश्वरः  
०४,००२।००३द्*००३४_००१ द्विपान् सिंहान् हनिष्यामि क्रीडार्थं तस्य पार्थिव  
०४,००२।००३द्*००३४_००२ योधान् अन्यान् हनिष्यामि प्रीतिं तस्य विवर्धयन्  
०४,००२।००४अ द्विपा वा बलिनो राजन् वृषभा वा महाबलाः  
०४,००२।००४च् विनिग्राह्या यदि मया निग्रहीष्यामि तान् अपि  
०४,००२।००४द्*००३५_००१ वृषो वा महिषो वापि नागो वा षाष्टिहायनः  
०४,००२।००४द्*००३५_००२ सिंहो व्याघ्रो यदा चास्य ग्रहीतव्यो भविष्यति  
०४,००२।००४द्*००३५_००३ तान् सर्वान् दुर्ग्रहान् अन्यैर् आशीविषविषोपमान्  
०४,००२।००४द्*००३५_००४ बलाद् अहं ग्रहीष्यामि मत्स्यराजस्य पश्यतः  
०४,००२।००५अ ये च के चिन् नियोत्स्यन्ति समाजेषु नियोधकाः  
०४,००२।००५ब्*००३६_००१ ये च तस्य महामल्लाः समरेष्व् अपराजिताः  
०४,००२।००५ब्*००३६_००२ कृतप्रतापा बहुशो राज्ञः प्रात्ययिका बले  
०४,००२।००५ब्*००३६_००३ रङ्गोपजीविनः साराः परेषां च भयावहाः  
०४,००२।००५च् तान् अहं निहनिष्यामि प्रीतिं तस्य विवर्धयन्  
०४,००२।००६अ न त्व् एतान् युध्यमानान् वै हनिष्यामि कथं चन  
०४,००२।००६ब्*००३७_००१ तथैतान् युध्यमानो ऽहं निहनिष्यामि सर्वशः  
०४,००२।००६च् तथैतान् पातयिष्यामि यथा यास्यन्ति न क्षयम्  
०४,००२।००६द्*००३८_००१ आरालिका वा सूदा वा ये ऽस्य युक्ता महानसे  
०४,००२।००६द्*००३८_००२ तान् अहं प्रीणयिष्यामि मनुष्यान् स्वेन कर्मणा  
०४,००२।००७अ आरालिको गोविकर्ता सूपकर्ता नियोधकः  
०४,००२।००७च् आसं युधिष्ठिरस्याहम् इति वक्ष्यामि पृच्छतः  
०४,००२।००८अ आत्मानम् आत्मना रक्षंश् चरिष्यामि विशां पते  
०४,००२।००८ब्*००३९_००१ विराटनगरे छन्नो मत्स्यराजसमीपतः  
०४,००२।००८च् इत्य् एतत् प्रतिजानामि विहरिष्याम्य् अहं यथा  
०४,००२।००९ युधिष्ठिर उवाच  
०४,००२।००९अ यम् अग्निर् ब्राह्मणो भूत्वा समागच्छन् नृणां वरम्  
०४,००२।००९च् दिधक्षुः खाण्डवं दावं दाशार्हसहितं पुरा  
०४,००२।०१०अ महाबलं महाबाहुम् अजितं कुरुनन्दनम्  
०४,००२।०१०च् सो ऽयं किं कर्म कौन्तेयः करिष्यति धनञ्जयः  
०४,००२।०११अ यो ऽयम् आसाद्य तं दावं तर्पयाम् आस पावकम्  
०४,००२।०११च् विजित्यैकरथेनेन्द्रं हत्वा पन्नगराक्षसान्  
०४,००२।०११द्*००४०_००१ वासुकेः सर्पराजस्य स्वसारं हृतवांश् च यः  
०४,००२।०११ए श्रेष्ठः प्रतियुधां नाम सो ऽर्जुनः किं करिष्यति  
०४,००२।०११फ़्*००४१_००१ पर्वतानां च हिमवान् कुरुक्षेत्रं च तीर्थतः  
०४,००२।०११फ़्*००४१_००२ ग्रहाणाम् अपि शीतांशुर् गरुडः पक्षिणाम् अपि  
०४,००२।०११फ़्*००४१_००३ वायुर् बलवतां श्रेष्ठस् तापसो भृगुसत्तमः  
०४,००२।०१२अ सूर्यः प्रतपतां श्रेष्ठो द्विपदां ब्राह्मणो वरः  
०४,००२।०१२च् आशीविषश् च सर्पाणाम् अग्निस् तेजस्विनां वरः  
०४,००२।०१३अ आयुधानां वरो वर्जः ककुद्मी च गवां वरः  
०४,००२।०१३च् ह्रदानाम् उदधिः श्रेष्ठः पर्जन्यो वर्षतां वरः  
०४,००२।०१४अ धृतराष्ट्रश् च नागानां हस्तिष्व् ऐरावतो वरः  
०४,००२।०१४च् पुत्रः प्रियाणाम् अधिको भार्या च सुहृदां वरा  
०४,००२।०१४द्*००४२_००१ माता गुरूणां प्रवरा वर्षतां जलदो वरः  
०४,००२।०१५अ यथैतानि विशिष्टानि जात्यां जात्यां वृकोदर  
०४,००२।०१५च् एवं युवा गुडाकेशः श्रेष्ठः सर्वधनुष्मताम्  
०४,००२।०१६अ सो ऽयम् इन्द्राद् अनवरो वासुदेवाच् च भारत  
०४,००२।०१६च् गाण्डीवधन्वा श्वेताश्वो बीभत्सुः किं करिष्यति  
०४,००२।०१७अ उषित्वा पञ्च वर्षाणि सहस्राक्षस्य वेश्मनि  
०४,००२।०१७ब्*००४३_००१ ब्रह्मचर्यव्रते युक्तः सर्वास्त्रेषूद्यतो ऽभवत्  
०४,००२।०१७ब्*००४४_००१ अस्त्रयोगं समाज्ञाय स्ववीर्यान् मानुषाद्भुतम्  
०४,००२।०१७च् दिव्यान्य् अस्त्राण्य् अवाप्तानि देवरूपेण भास्वता  
०४,००२।०१८अ यं मन्ये द्वादशं रुद्रम् आदित्यानां त्रयोदशम्  
०४,००२।०१८ब्*००४५_००१ वसूनां नवमं मन्ये ग्रहाणां दशमं तथा  
०४,००२।०१८च् यस्य बाहू समौ दीर्घौ ज्याघातकठिनत्वचौ  
०४,००२।०१८ए दक्षिणे चैव सव्ये च गवाम् इव वहः कृतः  
०४,००२।०१९अ हिमवान् इव शैलानां समुद्रः सरिताम् इव  
०४,००२।०१९च् त्रिदशानां यथा शक्रो वसूनाम् इव हव्यवाट्  
०४,००२।०१९द्*००४६_००१ ग्रहाणाम् इव वै सूर्यो नक्षत्राणां निशाकरः  
०४,००२।०१९द्*००४६_००२ मेरुः सर्वगिरीणां च सर्पाणाम् इव वासुकिः  
०४,००२।०२०अ मृगाणाम् इव शार्दूलो गरुडः पतताम् इव  
०४,००२।०२०च् वरः सन्नह्यमानानाम् अर्जुनः किं करिष्यति  
०४,००२।०२०द्*००४७_००० युधिष्ठिरः  
०४,००२।०२०द्*००४७_००१ (९अब्) अग्निर् ब्राह्मणरूपेण प्रच्छन्नो ऽन्नम् अयाचत  
०४,००२।०२०द्*००४७_००२ (९च्) महाशनं ब्राह्मणं मां प्रमुञ्चार्जुन खाण्डवे  
०४,००२।०२०द्*००४७_००३ संशुश्रुवे च धर्मात्मा यस् तम् अर्थं चकार ह  
०४,००२।०२०द्*००४७_००४ तस्मै ब्राह्मणरूपाय हुताशाय महायशाः  
०४,००२।०२०द्*००४७_००५ यस् तु देवान् मनुष्यांश् च सर्वाश् चैकरथो ऽजयत्  
०४,००२।०२०द्*००४७_००६ (१६च्द्) स भीमधन्वा श्वेताश्वः पाण्डवः किं करिष्यति  
०४,००२।०२०द्*००४७_००७ आशीविषसमस्पर्शो नागानाम् इव वासुकिः  
०४,००२।०२०द्*००४७_००८ (१२च्द्) दृष्टीविष इवाहीनाम् अग्निस् तेजस्विनाम् इव  
०४,००२।०२०द्*००४७_००९ (१९अब्) समुद्र इव सिन्धूनां शैलानां हिमवान् इव  
०४,००२।०२०द्*००४७_०१० (१९च्) महेन्द्र इव देवानां दानवानां बलिर् यथा  
०४,००२।०२०द्*००४७_०११ सुप्रतीको गजानां च युग्यानां तुरगो यथा  
०४,००२।०२०द्*००४७_०१२ (२०अ) कुबेर इव यक्षाणां मृगाणां केसरी यथा  
०४,००२।०२०द्*००४७_०१३ राक्षसानां दशग्रीवो दैत्यानाम् इव शम्बरः  
०४,००२।०२०द्*००४७_०१४ रुद्राणाम् इव कापाली विष्णुर् बलवताम् इव  
०४,००२।०२०द्*००४७_०१५ रोषामर्षसमायुक्तो भुजङ्गानां च तक्षकः  
०४,००२।०२०द्*००४७_०१६ (२०ब्) वायुवेगबलोद्धूतो गरुडः पतताम् इव  
०४,००२।०२०द्*००४७_०१७ (१२अब्) तपताम् इव चादित्यः प्रजानां ब्राह्मणो यथा  
०४,००२।०२०द्*००४७_०१८ (१३च्द्) ह्रदानाम् इव पातालं पर्जन्यो ददताम् इव  
०४,००२।०२०द्*००४७_०१९ (१३अब्) आयुधानां वरो वज्रः ककुद्मांश् च गवां वरः  
०४,००२।०२०द्*००४७_०२० (१४अब्) धृतराष्ट्रश् च नागानां हस्तिष्व् ऐरावतो वरः  
०४,००२।०२०द्*००४७_०२१ (१४च्द्) पुत्रः प्रियाणाम् अधिको भार्या च सुहृदां वरा  
०४,००२।०२०द्*००४७_०२२ गिरीणां प्रवरो मेरुर् देवानां मधुसूदनः  
०४,००२।०२०द्*००४७_०२३ ग्रहाणां प्रवरश् चन्द्रः सरसां मानसो वरः  
०४,००२।०२०द्*००४७_०२४ (१५अब्) यथैतानि विशिष्टानि स्वस्यां जात्यां वृकोदर  
०४,००२।०२०द्*००४७_०२५ (१५च्द्) एवं युवा गुडाकेशः श्रेष्ठः सर्वधनुष्मताम्  
०४,००२।०२०द्*००४७_०२६ (१६अब्) सो ऽयम् इन्द्राद् अनवमो वासुदेवाच् च भारत  
०४,००२।०२०द्*००४७_०२७ (१७अब्) उषित्वा पञ्च वर्षाणि सहस्राक्षस्य वेश्मनि  
०४,००२।०२०द्*००४७_०२८ ब्रह्मचारी व्रते युक्तः सर्वशस्त्रभृतां वरः  
०४,००२।०२०द्*००४७_०२९ (१७च्द्) अवाप चास्त्रम् अस्रज्ञः सर्वं सर्वज्ञसम्मतः  
०४,००२।०२०द्*००४७_०३० क्षिप्रं चाणुं च चित्रं च ध्रुवं च वदतां वरः  
०४,००२।०२०द्*००४७_०३१ अनुज्ञातः सुरेन्द्रेण पुनः प्रत्यागतो महीम्  
०४,००२।०२०द्*००४७_०३२ धार्तराष्ट्रविनाशाय पाण्डवानां जयाय च  
०४,००२।०२०द्*००४७_०३३ (१८अब्) यं मन्ये द्वादशं रुद्रम् आदित्यानां त्रयोदशम्  
०४,००२।०२०द्*००४७_०३४ (१८च्द्) यस्य दीर्घौ समौ बाहू ज्याघातेन किणीकृतौ  
०४,००२।०२०द्*००४७_०३५ (१८एफ़्) दक्षिणं चैव सव्यं च वाहाव् अनडुहो यथा  
०४,००२।०२०द्*००४७_०३६ तलाङ्गुलित्राभ्युचितौ नागराजकरोपमौ  
०४,००२।०२०द्*००४७_०३७ श्यामो युवा गुडाकेशो दर्शनीयश् च पाण्डवः  
०४,००२।०२०द्*००४७_०३८ (१६च्द्) गाण्डीवधन्वा श्वेताश्वः किरीटी वानरध्वजः  
०४,००२।०२०द्*००४७_०३९ किंरूपधारी किङ्कर्मा किञ्चेष्टः किम्पराक्रमः  
०४,००२।०२०द्*००४७_०४० (२०च्द्) बीभत्सुर् भीमधन्वा च किं करिष्यति चार्जुनः  
०४,००२।०२०द्*००४७_०४१ कुन्तीपुत्रो विराटस्य रंस्यते केन कर्मणा  
०४,००२।०२०द्*००४८_००१ गन्धर्वाणां चित्ररथः सिद्धानां कपिलो यथा  
०४,००२।०२०द्*००४९_००१ जनौ परिघसङ्काशौ सदा मृदुतरौ शुभौ  
०४,००२।०२०द्*००५०_००१ वासुदेवसमौ लोके यशसा विक्रमेण च  
०४,००२।०२०द्*००५१_००१ सो ऽयं राज्ञो विराटस्य भवने भरतर्षभ  
०४,००२।०२०द्*००५२_००१ अर्जुन त्वं कथं कर्म तस्य राष्ट्रे चरिष्यसि  
०४,००२।०२१ अर्जुन उवाच  
०४,००२।०२१अ प्रतिज्ञां षण्ढको ऽस्मीति करिष्यामि महीपते  
०४,००२।०२१च् ज्याघातौ हि महान्तौ मे संवर्तुं नृप दुष्करौ  
०४,००२।०२१द्*००५३_००१ शप्तो ऽहम् आसं पूर्वं वै उर्वश्या कारणान्तरे  
०४,००२।०२१द्*००५४_००१ तच् छापं प्रेरयन् राजन् विहरिष्यामि भारत  
०४,००२।०२१द्*००५५_००१ इमौ किणीकृतौ बाहू ज्याघाततलपीडनात्  
०४,००२।०२१द्*००५५_००२ नित्यं कञ्चुकसञ्छन्नौ नान्यथा गोप्तुम् उत्सहे  
०४,००२।०२१द्*००५६_००१ किं तु कार्यवशाद् एतद् आचरिष्यामि कुत्सितम्  
०४,००२।०२१द्*००५७_००१ बाहू मे भरतश्रेष्ठ महाव्यञ्जनलक्षितौ  
०४,००२।०२१द्*००५८_००१ वलयैश् छादयिष्यामि बाहू किणकृताविमौ  
०४,००२।०२१द्*००५९_००१ पिनद्धकम्बुः पाणिभ्यां तृतीयां प्रकृतिं गतः  
०४,००२।०२१द्*००६०_००१ सो ऽहं क्लैब्येन वेषेण षण्ढको ऽहम् इति ब्रुवन्  
०४,००२।०२२अ कर्णयोः प्रतिमुच्याहं कुण्डले ज्वलनोपमे  
०४,००२।०२२च् वेणीकृतशिरा राजन् नाम्ना चैव बृहन्नडा  
०४,००२।०२३अ पठन्न् आख्यायिकां नाम स्त्रीभावेन पुनः पुनः  
०४,००२।०२३च् रमयिष्ये महीपालम् अन्यांश् चान्तःपुरे जनान्  
०४,००२।०२४अ गीतं नृत्तं विचित्रं च वादित्रं विविधं तथा  
०४,००२।०२४च् शिक्षयिष्याम्य् अहं राजन् विराटभवने स्त्रियः  
०४,००२।०२४द्*००६१_००१ स्त्रीभावसमुदाचारो नृत्तगीतकथाश्रयैः  
०४,००२।०२५अ प्रजानां समुदाचारं बहु कर्मकृतं वदन्  
०४,००२।०२५च् छादयिष्यामि कौन्तेय माययात्मानम् आत्मना  
०४,००२।०२६अ युधिष्ठिरस्य गेहे ऽस्मि द्रौपद्याः परिचारिका  
०४,००२।०२६च् उषितास्मीति वक्ष्यामि पृष्टो राज्ञा च भारत  
०४,००२।०२६द्*००६२_००१ उर्वश्या अपि शापेन प्राप्तो ऽस्मि नृप षण्डताम्  
०४,००२।०२६द्*००६२_००२ शक्रप्रसादान् मुक्तो ऽहं वर्षाणां तु त्रयोदशम्  
०४,००२।०२७अ एतेन विधिना छन्नः कृतकेन यथा नलः  
०४,००२।०२७च् विहरिष्यामि राजेन्द्र विराटभवने सुखम्  
०४,००२।०२७द्*००६३_००१ इत्य् एवम् उक्त्वा पुरुषप्रवीरस्  
०४,००२।०२७द्*००६३_००२ तदार्जुनो धर्मभृतां वरिष्ठः  
०४,००२।०२७द्*००६३_००३ वाक्यं तदासौ विरराम भूयो  
०४,००२।०२७द्*००६३_००४ नृपो ऽपरं भ्रातरम् आबभाषे  
०४,००३।००१ युधिष्ठिर उवाच  
०४,००३।००१अ किं त्वं नकुल कुर्वाणस् तत्र तात चरिष्यसि  
०४,००३।००१ब्*००६४_००१ कर्म तत्त्वं समाचक्ष्व राष्ट्रे तस्य महीपतेः  
०४,००३।००१ब्*००६५_००१ त्वत्समो रूपसम्पन्नो न पश्यामि महीतले  
०४,००३।००१ब्*००६६_००१ ईदृशीम् आपदं प्राप्य कथं तत्र निवत्स्यसि  
०४,००३।००१ब्*००६७_००१ अदुःखार्हश् च बालश् च लालितश् चापि नित्यशः  
०४,००३।००१ब्*००६८_००१ सो ऽयम् आर्तश् च शान्तश् च किं नु रोचयिता त्व् इह  
०४,००३।००१ब्*००६९_००१ स त्वं मृदुश् च शूरश् च किं नु ते रोचते त्व् इह  
०४,००३।००१च् सुकुमारश् च शूरश् च दर्शनीयः सुखोचितः  
०४,००३।००२ नकुल उवाच  
०४,००३।००२अ अश्वबन्धो भविष्यामि विराटनृपतेर् अहम्  
०४,००३।००२ब्*००७०_००१ सर्वथा ज्ञानसम्पन्नः कुशलः परिरक्षणे  
०४,००३।००२च् ग्रन्थिको नाम नाम्नाहं कर्मैतत् सुप्रियं मम  
०४,००३।००२द्*००७१_००१ दामग्रन्थीति विख्यातः कुशलो दामकर्मणि  
०४,००३।००२द्*००७१_००२ न मा परिभविष्यन्ति जना जातु हि कर्हि चित्  
०४,००३।००३अ कुशलो ऽस्म्य् अश्वशिक्षायां तथैवाश्वचिकित्सिते  
०४,००३।००३च् प्रियाश् च सततं मे ऽश्वाः कुरुराज यथा तव  
०४,००३।००३द्*००७२_००१ नदुष्टाश् च भविष्यन्ति किशोरा वडवा अपि  
०४,००३।००३द्*००७२_००२ नदुष्टाश् च भविष्यन्ति पृष्ठेषु च रथेषु च  
०४,००३।००३द्*००७४_००१ न मां परिभविष्यन्ति किशोरा वडवास् तथा  
०४,००३।००३द्*००७४_००२ नदुष्टाश् च भविष्यन्ति पृष्ठे धुरि च मद्गताः  
०४,००३।००४अ ये माम् आमन्त्रयिष्यन्ति विराटनगरे जनाः  
०४,००३।००४च् तेभ्य एवं प्रवक्ष्यामि विहरिष्याम्य् अहं यथा  
०४,००३।००४द्*००७३_००१ पुरा युधिष्ठिरस्याहं हयङ्गो भरतर्षभ  
०४,००३।००४द्*००७५_००१ पाण्डवानां नरेन्द्राणाम् अश्वपालो ऽतिशोभनः  
०४,००३।००४द्*००७६_००१ पाण्डवेन पुरा तात अश्वेष्व् अधिकृतः पुरा  
०४,००३।००४द्*००७७_००१ युधिष्ठिरस्याश्वबन्धो वेद मां तेषु तेष्व् अहम्  
०४,००३।००४द्*००७७_००२ परिभ्रमन्न् इहायातस् तव मत्स्यपते पुरम्  
०४,००३।००४द्*००७८_००१ विराटनगरे छन्नश् चरिष्यामि महीपते  
०४,००३।००५ युधिष्ठिर उवाच  
०४,००३।००५*००८४_००१ बृहस्पतिसमो बुद्ध्या नये चोशनसा समः  
०४,००३।००५*००८४_००२ मन्त्रैर् नानाविधैर् नीतः पथ्यैः सुपरिनिष्ठितैः  
०४,००३।००५*००८४_००३ सुप्रणीतैः सुमार्गस्थो राजतन्त्रम् अपालयत्  
०४,००३।००५*००८४_००४ न चास्य चलितं किं चिद् ददृशुस् तद्विदो जनाः  
०४,००३।००५*००८४_००५ सुनीतनायी शूरश् च सर्वमन्त्रविशारदः  
०४,००३।००५*००८४_००६ अधिकं मातुर् अस्माकं कुन्त्याः प्रियतरः सदा  
०४,००३।००५अ सहदेव कथं तस्य समीपे विहरिष्यसि  
०४,००३।००५ब्*००८५_००१ माद्रीपुत्र विराटस्य रंस्यसे केन कर्मणा  
०४,००३।००५च् किं वा त्वं तात कुर्वाणः प्रच्छन्नो विचरिष्यसि  
०४,००३।००५द्*००८६_००१ वर्षं विराटनगरे बहुव्यालसमावृते  
०४,००३।००६ सहदेव उवाच  
०४,००३।००६अ गोसङ्ख्याता भविष्यामि विराटस्य महीपतेः  
०४,००३।००६च् प्रतिषेद्धा च दोग्धा च सङ्ख्याने कुशलो गवाम्  
०४,००३।००७अ तन्तिपाल इति ख्यातो नाम्ना विदितम् अस्तु ते  
०४,००३।००७ब्*००८७_००१ अभिमानात् तु मां राजन् प्रवदिष्यन्ति पाण्डवाः  
०४,००३।००७ब्*००८८_००१ अरोगा बहुला पुष्टाः क्षीरवत्यो बहुप्रजाः  
०४,००३।००७ब्*००८८_००२ निष्पन्नसत्त्वाः सुभृता व्यपेतज्वरकिल्बिषाः  
०४,००३।००७ब्*००८८_००३ नष्टचोरभया नित्यं व्याधिव्याघ्रविवर्जिताः  
०४,००३।००७ब्*००८८_००४ गावः सुसुखिता राजन् निरुद्विग्ना निरामयाः  
०४,००३।००७ब्*००८८_००५ भविष्यन्ति मया गुप्ता विराटपशवो नृप  
०४,००३।००७च् निपुणं च चरिष्यामि व्येतु ते मानसो ज्वरः  
०४,००३।००७द्*००७९_००१ न च मां वेत्स्यते कश् चित् तोषयिष्ये च तं नृपम्  
०४,००३।००७द्*००८०_००१ वैराटे भूप सञ्छन्नो विहरिष्याम्य् अहं यथा  
०४,००३।००७द्*००८१_००१ अहं परिचरिष्यामि विराटं राजसत्तमम्  
०४,००३।००७द्*००८२_००१ इत्य् एतन् मत्प्रतिज्ञातं विहरिष्याम्य् अहं यथा  
०४,००३।००७द्*००८३_००१ नकुलेनैवम् उक्तस् तु धर्मराजो ऽब्रवीद् वचः  
०४,००३।००८अ अहं हि भवता गोषु सततं प्रकृतः पुरा  
०४,००३।००८च् तत्र मे कौशलं कर्म अवबुद्धं विशां पते  
०४,००३।००९अ लक्षणं चरितं चापि गवां यच् चापि मङ्गलम्  
०४,००३।००९च् तत् सर्वं मे सुविदितम् अन्यच् चापि महीपते  
०४,००३।०१०अ वृषभान् अपि जानामि राजन् पूजितलक्षणान्  
०४,००३।०१०च् येषां मूत्रम् उपाघ्राय अपि वन्ध्या प्रसूयते  
०४,००३।०११अ सो ऽहम् एवं चरिष्यामि प्रीतिर् अत्र हि मे सदा  
०४,००३।०११ब्*००८९_००१ विराटनगरे गूढो रंस्ये ऽहं तेन कर्मणा  
०४,००३।०११ब्*००८९_००२ तोषयिष्ये ऽपि राजानं मा भूच् चिन्ता तवानघ  
०४,००३।०११च् न च मां वेत्स्यति परस् तत् ते रोचतु पार्थिव  
०४,००३।०११द्*००९०_००१ इत्य् एतद् वः प्रतिज्ञातं विचरिष्याम्य् अहं यथा  
०४,००३।०१२ युधिष्ठिर उवाच  
०४,००३।०१२अ इयं तु नः प्रिया भार्या प्राणेभ्यो ऽपि गरीयसी  
०४,००३।०१२ब्*००९१_००१ किं करिष्यति पाञ्चाली राजसूयाभिषेचिता  
०४,००३।०१२च् मातेव परिपाल्या च पूज्या ज्येष्ठेव च स्वसा  
०४,००३।०१३अ केन स्म कर्मणा कृष्णा द्रौपदी विचरिष्यति  
०४,००३।०१३च् न हि किं चिद् विजानाति कर्म कर्तुं यथा स्त्रियः  
०४,००३।०१४अ सुकुमारी च बाला च राजपुत्री यशस्विनी  
०४,००३।०१४च् पतिव्रता महाभागा कथं नु विचरिष्यति  
०४,००३।०१४द्*००९२_००० वैशम्।  
०४,००३।०१४द्*००९२_००१ इत्य् एवम् उक्त्वा भ्रातॄणां पाञ्चालीं द्रौपदीं प्रति  
०४,००३।०१४द्*००९३_००१ अथोवाच तदा कृष्णा युधिष्ठिरम् इदं वचः  
०४,००३।०१५अ माल्यगन्धान् अलङ्कारान् वस्त्राणि विविधानि च  
०४,००३।०१५च् एतान्य् एवाभिजानाति यतो जाता हि भामिनी  
०४,००३।०१६ द्रौपद्य् उवाच  
०४,००३।०१६अ सैरन्ध्र्यो ऽरक्षिता लोके भुजिष्याः सन्ति भारत  
०४,००३।०१६च् नैवम् अन्याः स्त्रियो यान्ति इति लोकस्य निश्चयः  
०४,००३।०१६द्*००९४_००१ अहं वत्स्यामि राजेन्द्र निर्वृतो भव पार्थिव  
०४,००३।०१६द्*००९४_००२ यथा ते मत्कृते शोको न भवेन् नृप तच् छृणु  
०४,००३।०१६द्*००९४_००३ यथा तु मां न जानन्ति तत् करिष्याम्य् अहं विभो  
०४,००३।०१६द्*००९४_००४ छन्ना वत्स्याम्य् अहं यन् मां न विज्ञास्यन्ति के चन  
०४,००३।०१६द्*००९४_००५ वृत्तं तच् च समाख्यास्ये शम् आप्नुहि विशां पते  
०४,००३।०१६द्*००९४_००६ सैरन्ध्री जातिसम्पन्ना नाम्नाहं व्रतचारिणी  
०४,००३।०१६द्*००९४_००७ भविष्यामि महाराज विराटस्येति मे मतिः  
०४,००३।०१६द्*००९५_००१ एकपत्नीव्रताश् चैता इति लोकस्य निश्चयः  
०४,००३।०१७अ साहं ब्रुवाणा सैरन्ध्री कुशला केशकर्मणि  
०४,००३।०१७ब्*००९६_००१ युधिष्ठिरस्य गेहे ऽस्मि द्रौपद्याः परिचारिका  
०४,००३।०१७ब्*००९६_००२ उषितास्मीति वक्ष्यामि पृष्टा राज्ञा च भारत  
०४,००३।०१७ब्*००९७_००१ प्रमदाहारिका लोके पुरुषाणां प्रवासिनाम्  
०४,००३।०१७ब्*००९७_००२ नाहं तत्र भविष्यामि दुर्भरा राजवेश्मनि  
०४,००३।०१७ब्*००९७_००३ कृता चैव सदा रक्षा व्रतेनैव नराधिप  
०४,००३।०१७च् आत्मगुप्ता चरिष्यामि यन् मां त्वम् अनुपृच्छसि  
०४,००३।०१८अ सुदेष्णां प्रत्युपस्थास्ये राजभार्यां यशस्विनीम्  
०४,००३।०१८च् सा रक्षिष्यति मां प्राप्तां मा ते भूद् दुःखम् ईदृशम्  
०४,००३।०१८द्*००९८_००१ इत्य् एवं मत्प्रतिज्ञातं विहरिष्याम्य् अहं यथा  
०४,००३।०१९ युधिष्ठिर उवाच  
०४,००३।०१९अ कल्याणं भाषसे कृष्णे कुले जाता यथा वदेत्  
०४,००३।०१९च् न पापम् अभिजानासि साधु साध्वीव्रते स्थिता  
०४,००३।०१९द्*००९९_००१ यथा न दुर्हृदः पापा भवन्ति सुखिनः पुनः  
०४,००३।०१९द्*००९९_००२ कुर्यास् तथा त्व कल्याणि लक्षयेयुर् न ते यथा  
०४,००३।०१९द्*०१००_००१ इति निगदितवृत्तां धर्मसूनुर् निशम्य  
०४,००३।०१९द्*०१००_००२ प्रथितगुणगणौघालङ्कृतां राजपुत्रीम्  
०४,००३।०१९द्*०१००_००३ व्यसनशतनिमग्ना विक्रियन्ते न साध्व्यो  
०४,००३।०१९द्*०१००_००४ मुदितहृदयवृत्तिर् वाक्यम् एतज् जगाद  
०४,००४।००१ युधिष्ठिर उवाच  
०४,००४।००१अ कर्माण्य् उक्तानि युष्माभिर् यानि तानि करिष्यथ  
०४,००४।००१च् मम चापि यथाबुद्धि रुचितानि विनिश्चयात्  
०४,००४।००२अ पुरोहितो ऽयम् अस्माकम् अग्निहोत्राणि रक्षतु  
०४,००४।००२च् सूदपौरोगवैः सार्धं द्रुपदस्य निवेशने  
०४,००४।००३अ इन्द्रसेनमुखाश् चेमे रथान् आदाय केवलान्  
०४,००४।००३च् यान्तु द्वारवतीं शीघ्रम् इति मे वर्तते मतिः  
०४,००४।००४अ इमाश् च नार्यो द्रौपद्याः सर्वशः परिचारिकाः  
०४,००४।००४च् पाञ्चालान् एव गच्छन्तु सूदपौरोगवैः सह  
०४,००४।००४द्*०१०१_००१ गत्वा द्वारवतीं चैव काम्पिल्यं च पुरोत्तमम्  
०४,००४।००५अ सर्वैर् अपि च वक्तव्यं न प्रज्ञायन्त पाण्डवाः  
०४,००४।००५ब्*०१०२_००१ अर्धरात्रे महात्मानो भिक्षादान् ब्राह्मणान् अपि  
०४,००४।००५च् गता ह्य् अस्मान् अपाकीर्य सर्वे द्वैतवनाद् इति  
०४,००४।००५द्*०१०३_००० वैशम्पायन उवाच  
०४,००४।००५द्*०१०३_००१ एवं ते ऽन्योन्यम् आमन्त्र्य कर्माण्य् उक्त्वा पृथक् पृथक्  
०४,००४।००५द्*०१०३_००२ धौम्यम् आमन्त्रयामासुः स च तान् मन्त्रम् अब्रवीत्  
०४,००४।००५द्*०१०४_००० वैशम्पायनः  
०४,००४।००५द्*०१०४_००१ तान् अन्वशात् स धर्मात्मा सर्वधर्मविशेषवित्  
०४,००४।००५द्*०१०४_००२ धौम्यः पुरोहितो राजन् पाण्डवान् पुरुषर्षभान्  
०४,००४।००६ धौम्य उवाच  
०४,००४।००६*०१०५_००१ विहितं पाण्डवाः सर्वं ब्राह्मणेषु सुहृत्सु च  
०४,००४।००६*०१०५_००२ याने प्रहरणे चैव तथैवाग्निषु भारत  
०४,००४।००६*०१०५_००३ त्वया रक्षा विधातव्या कृष्णायाः फाल्गुनेन च  
०४,००४।००६*०१०६_००१ विदितं वो यथा सर्वं लोकवृत्तम् इदं नृप  
०४,००४।००६अ विदिते चापि वक्तव्यं सुहृद्भिर् अनुरागतः  
०४,००४।००६ब्*०१०७_००१ एष धर्मश् च कामश् च अर्थश् चैव सनातनः  
०४,००४।००६च् अतो ऽहम् अपि वक्ष्यामि हेतुमात्रं निबोधत  
०४,००४।००७अ हन्तेमां राजवसतिं राजपुत्रा ब्रवीमि वः  
०४,००४।००७च् यथा राजकुलं प्राप्य चरन् प्रेष्यो न रिष्यति  
०४,००४।००८अ दुर्वसं त्व् एव कौरव्या जानता राजवेश्मनि  
०४,००४।००८च् अमानितैः सुमानार्हा अज्ञातैः परिवत्सरम्  
०४,००४।००८द्*०१०८_००१ ततश् चतुर्दशे वर्षे चरिष्यथ यथासुखम्  
०४,००४।००८द्*०१०९_००१ पाण्डवाग्निर् अयं लोके सर्वशस्त्रमयो महान्  
०४,००४।००८द्*०१०९_००२ भर्ता गोप्ता च भूतानां राजा पुरुषविग्रहः  
०४,००४।००८द्*०११०_००१ सर्वात्मना वर्तमानं यथा दोषो न संस्पृशेत्  
०४,००४।००८द्*०११०_००२ राजानम् उपजीवन्तं तस्य वृत्तं निबोधत  
०४,००४।००८द्*०१११_००१ क्षत्रियं चैव सर्पं च ब्राह्मणं च बहुश्रुतम्  
०४,००४।००८द्*०१११_००२ नावमन्येत मेधावी कृशान् अपि कदा चन  
०४,००४।००८द्*०१११_००३ एतत् त्रयं च पुरुषं निर्दहेद् अवमानितम्  
०४,००४।००८द्*०१११_००४ राजा तस्माद् बुधैर् नित्यं पूजनीयः प्रयत्नतः  
०४,००४।००८द्*०११२_००१ नातिवर्तेत मर्यादां पुरुषो राजसम्मतः  
०४,००४।००८द्*०११२_००२ व्यवहारं पुनर् लोके मर्यादां पण्डिता विदुः  
०४,००४।००८द्*०११३_००१ गच्छन्न् अपि परां भूमिम् अपृष्टो ह्य् अनियोजितः  
०४,००४।००८द्*०११३_००२ जात्यन्ध इव मन्येत मर्यादाम् अनुचिन्तयन्  
०४,००४।००८द्*०११३_००३ न हि पुत्रं न नप्तारं न भ्रातरम् अरिन्दमाः  
०४,००४।००८द्*०११३_००४ समतिक्रान्तमर्यादं पूजयन्ति नराधिपाः  
०४,००४।००९अ दिष्टद्वारो लभेद् द्वारं न च राजसु विश्वसेत्  
०४,००४।००९च् तद् एवासनम् अन्विच्छेद् यत्र नाभिषजेत् परः  
०४,००४।०१०अ नास्य यानं न पर्यङ्कं न पीठं न गजं रथम्  
०४,००४।०१०च् आरोहेत् सम्मतो ऽस्मीति स राजवसतिं वसेत्  
०४,००४।०११अ अथ यत्रैनम् आसीनं शङ्केरन् दुष्टचारिणः  
०४,००४।०११च् न तत्रोपविशेज् जातु स राजवसतिं वसेत्  
०४,००४।०१२अ न चानुशिष्येद् राजानम् अपृच्छन्तं कदा चन  
०४,००४।०१२च् तूष्णीं त्व् एनम् उपासीत काले समभिपूजयन्  
०४,००४।०१३अ असूयन्ति हि राजानो जनान् अनृतवादिनः  
०४,००४।०१३च् तथैव चावमन्यन्ते मन्त्रिणं वादिनं मृषा  
०४,००४।०१४अ नैषां दारेषु कुर्वीत मैत्रीं प्राज्ञः कथं चन  
०४,००४।०१४च् अन्तःपुरचरा ये च द्वेष्टि यानहिताश् च ये  
०४,००४।०१५अ विदिते चास्य कुर्वीत कार्याणि सुलघून्य् अपि  
०४,००४।०१५ब्*०११४_००१ न चापि चरणौ प्राज्ञौ धुनोज् जातु भुजौ क्व चित्  
०४,००४।०१५च् एवं विचरतो राज्ञो न क्षतिर् जायते क्व चित्  
०४,००४।०१६अ यत्नाच् चोपचरेद् एनम् अग्निवद् देववच् च ह  
०४,००४।०१६च् अनृतेनोपचीर्णो हि हिंस्याद् एनम् असंशयम्  
०४,००४।०१७अ यच् च भर्तानुयुञ्जीत तद् एवाभ्यनुवर्तयेत्  
०४,००४।०१७च् प्रमादम् अवहेलां च कोपं च परिवर्जयेत्  
०४,००४।०१८अ समर्थनासु सर्वासु हितं च प्रियम् एव च  
०४,००४।०१८च् संवर्णयेत् तद् एवास्य प्रियाद् अपि हितं वदेत्  
०४,००४।०१९अ अनुकूलो भवेच् चास्य सर्वार्थेषु कथासु च  
०४,००४।०१९च् अप्रियं चाहितं यत् स्यात् तद् अस्मै नानुवर्णयेत्  
०४,००४।०२०अ नाहम् अस्य प्रियो ऽस्मीति मत्वा सेवेत पण्डितः  
०४,००४।०२०च् अप्रमत्तश् च यत्तश् च हितं कुर्यात् प्रियं च यत्  
०४,००४।०२१अ नास्यानिष्टानि सेवेत नाहितैः सह संवसेत्  
०४,००४।०२१च् स्वस्थानान् न विकम्पेत स राजवसतिं वसेत्  
०४,००४।०२२अ दक्षिणं वाथ वामं वा पार्श्वम् आसीत पण्डितः  
०४,००४।०२२च् रक्षिणां ह्य् आत्तशस्त्राणां स्थानं पश्चाद् विधीयते  
०४,००४।०२२ए नित्यं विप्रतिषिद्धं तु पुरस्ताद् आसनं महत्  
०४,००४।०२२फ़्*०११५_००१ अप्रमत्तः सदा तिष्ठेद् एवं राज्ञः प्रियो भवेत्  
०४,००४।०२३अ न च सन्दर्शने किं चित् प्रवृद्धम् अपि सञ्जपेत्  
०४,००४।०२३च् अपि ह्य् एतद् दरिद्राणां व्यलीकस्थानम् उत्तमम्  
०४,००४।०२४अ न मृषाभिहितं राज्ञो मनुष्येषु प्रकाशयेत्  
०४,००४।०२४च् यं चासूयन्ति राजानः पुरुषं न वदेच् च तम्  
०४,००४।०२४द्*०११६_००१ तथैव चावमन्यन्ते नरान् पण्डितमानिनः  
०४,००४।०२५अ शूरो ऽस्मीति न दृप्तः स्याद् बुद्धिमान् इति वा पुनः  
०४,००४।०२५च् प्रियम् एवाचरन् राज्ञः प्रियो भवति भोगवान्  
०४,००४।०२६अ ऐश्वर्यं प्राप्य दुष्प्रापं प्रियं प्राप्य च राजतः  
०४,००४।०२६च् अप्रमत्तो भवेद् राज्ञः प्रियेषु च हितेषु च  
०४,००४।०२७अ यस्य कोपो महाबाधः प्रसादश् च महाफलः  
०४,००४।०२७च् कस् तस्य मनसापीच्छेद् अनर्थं प्राज्ञसम्मतः  
०४,००४।०२८अ न चोष्ठौ निर्भुजेज् जातु न च वाक्यं समाक्षिपेत्  
०४,००४।०२८च् सदा क्षुतं च वातं च ष्ठीवनं चाचरेच् छनैः  
०४,००४।०२९अ हास्यवस्तुषु चाप्य् अस्य वर्तमानेषु केषु चित्  
०४,००४।०२९च् नातिगाढं प्रहृष्येत न चाप्य् उन्मत्तवद् धसेत्  
०४,००४।०३०अ न चातिधैर्येण चरेद् गुरुतां हि व्रजेत् तथा  
०४,००४।०३०च् स्मितं तु मृदुपूर्वेण दर्शयेत प्रसादजम्  
०४,००४।०३१अ लाभे न हर्षयेद् यस् तु न व्यथेद् यो ऽवमानितः  
०४,००४।०३१च् असम्मूढश् च यो नित्यं स राजवसतिं वसेत्  
०४,००४।०३२अ राजानं राजपुत्रं वा संवर्तयति यः सदा  
०४,००४।०३२च् अमात्यः पण्डितो भूत्वा स चिरं तिष्ठति श्रियम्  
०४,००४।०३३अ प्रगृहीतश् च यो ऽमात्यो निगृहीतश् च कारणैः  
०४,००४।०३३च् न निर्बध्नाति राजानं लभते प्रग्रहं पुनः  
०४,००४।०३४अ प्रत्यक्षं च परोक्षं च गुणवादी विचक्षणः  
०४,००४।०३४च् उपजीवी भवेद् राज्ञो विषये चापि यो वसेत्  
०४,००४।०३५अ अमात्यो हि बलाद् भोक्तुं राजानं प्रार्थयेत् तु यः  
०४,००४।०३५च् न स तिष्ठेच् चिरं स्थानं गच्छेच् च प्राणसंशयम्  
०४,००४।०३६अ श्रेयः सदात्मनो दृष्ट्वा परं राज्ञा न संवदेत्  
०४,००४।०३६च् विशेषयेन् न राजानं योग्याभूमिषु सर्वदा  
०४,००४।०३७अ अम्लानो बलवाञ् शूरश् छायेवानपगः सदा  
०४,००४।०३७च् सत्यवादी मृदुर् दान्तः स राजवसतिं वसेत्  
०४,००४।०३८अ अन्यस्मिन् प्रेष्यमाणे तु पुरस्ताद् यः समुत्पतेत्  
०४,००४।०३८च् अहं किं करवाणीति स राजवसतिं वसेत्  
०४,००४।०३९अ उष्णे वा यदि वा शीते रात्रौ वा यदि वा दिवा  
०४,००४।०३९ब्*०११७_००१ अभावे चैव भावे च राज्ञा यश् चैव सर्वदा  
०४,००४।०३९च् आदिष्टो न विकल्पेत स राजवसतिं वसेत्  
०४,००४।०४०अ यो वै गृहेभ्यः प्रवसन् प्रियाणां नानुसंस्मरेत्  
०४,००४।०४०च् दुःखेन सुखम् अन्विच्छेत् स राजवसतिं वसेत्  
०४,००४।०४०द्*०११८_००१ समं यानं समं भोज्यं नात्युच्चैर् बहुधा हसेत्  
०४,००४।०४१अ समवेषं न कुर्वीत नात्युच्चैः सन्निधौ हसेत्  
०४,००४।०४१च् मन्त्रं न बहुधा कुर्याद् एवं राज्ञः प्रियो भवेत्  
०४,००४।०४२अ न कर्मणि नियुक्तः सन् धनं किं चिद् उपस्पृशेत्  
०४,००४।०४२च् प्राप्नोति हि हरन् द्रव्यं बन्धनं यदि वा वधम्  
०४,००४।०४३अ यानं वस्त्रम् अलङ्कारं यच् चान्यत् सम्प्रयच्छति  
०४,००४।०४३च् तद् एव धारयेन् नित्यम् एवं प्रियतरो भवेत्  
०४,००४।०४३द्*०११९_००१ एवं संयम्य चित्तानि यत्नतः पाण्डुनन्दनाः  
०४,००४।०४३द्*०१२०_००१ यत्रोपविष्टः सङ्कल्पं नोपहन्याद् बलीयसः  
०४,००४।०४३द्*०१२०_००२ तदासनं राजकुले ईप्सेत मनुजो वसन्  
०४,००४।०४३द्*०१२०_००३ (११अब्) यथैनम् अत्र चासीनं शङ्केरन् दुष्टचारिणः  
०४,००४।०४३द्*०१२०_००४ (११च्द्) न तत्रोपविशेज् जातु यो राजवसतिं वसेत्  
०४,००४।०४३द्*०१२०_००५ स्वभूमौ कामम् आसीत तिष्ठेद् वा राजसन्निधौ  
०४,००४।०४३द्*०१२०_००६ न त्व् एवासनम् अन्यस्य प्रार्थयेत कदा चन  
०४,००४।०४३द्*०१२०_००७ परासनगतं ह्य् एनं परस्य परिचारकाः  
०४,००४।०४३द्*०१२०_००८ परिषद्य् अपकर्षेयुः परिहास्येत शत्रुभिः  
०४,००४।०४३द्*०१२०_००९ (२२एफ़्) नित्यं विप्रतिषिद्धं तु पुरस्ताद् आसनं मतम्  
०४,००४।०४३द्*०१२०_०१० अर्थार्थं हि यदा भृत्यो राजानम् उपतिष्ठति  
०४,००४।०४३द्*०१२०_०११ (२२अब्) दक्षिणं वाथ वामं वा बाहुम् आश्रित्य पण्डितः  
०४,००४।०४३द्*०१२०_०१२ तिष्ठेद् विनीतवद् राजन् न पुरस्तान् न पृष्ठतः  
०४,००४।०४३द्*०१२०_०१३ (२२च्द्) रक्षिणाम् आत्तशस्त्राणां पश्चात् स्थानं विधीयते  
०४,००४।०४३द्*०१२०_०१४ मातृगोत्रे स्वगोत्रे वा नाम्ना शीलेन वा पुनः  
०४,००४।०४३द्*०१२०_०१५ सङ्ग्रहार्थं मनुष्याणां नित्यम् आभाषिता भवेत्  
०४,००४।०४३द्*०१२०_०१६ पूज्यमानो ऽपि यो राज्ञा नरो न प्रतिपूजयेत्  
०४,००४।०४३द्*०१२०_०१७ नैनम् आराधयिष्यन्ति शास्ता शिष्यान् इवालसान्  
०४,००४।०४३द्*०१२०_०१८ (१०अब्) नास्य युग्यं न पर्यङ्कं नासनं न रथं तथा  
०४,००४।०४३द्*०१२०_०१९ (१०च्द्) आरोहेत् सान्त्वितो ऽस्मीति यो राजवसतिं वसेत्  
०४,००४।०४३द्*०१२०_०२० (४०अब्) यो वै गृहेभ्यः प्रवसन् क्रियमाणम् अनुस्मरेत्  
०४,००४।०४३द्*०१२०_०२१ उत्थाने नित्यसङ्कल्पो निस्तन्द्री संयतात्मवान्  
०४,००४।०४३द्*०१२०_०२२ परीतः क्षुत्पिपासाभ्यां विहाय परिदेवनम्  
०४,००४।०४३द्*०१२०_०२३ (४०च्द्) दुःखेन सुखम् अन्विच्छेद् यो राजवसतिं वसेत्  
०४,००४।०४३द्*०१२०_०२४ (३८अब्) अन्येषु प्रेष्यमाणेषु पुरस्ताद् धीर उत्पतेत्  
०४,००४।०४३द्*०१२०_०२५ (३८च्द्) करिष्याम्य् अहम् इत्य् एव यः स राजसु सिध्यति  
०४,००४।०४३द्*०१२०_०२६ (३९अब्) उष्णे वा यदि वा शीते रात्रौ वा यदि वा दिवा  
०४,००४।०४३द्*०१२०_०२७ (३९च्द्) आदिष्टो न विकल्पेत यः स राजसु सिध्यति  
०४,००४।०४३द्*०१२०_०२८ नैवं प्राप्तो ऽवमन्येत सदा मर्त्यो विशारदः  
०४,००४।०४३द्*०१२०_०२९ (३७च्द्) ऋजुर् मृदुः सत्यवादी यः स राजसु सिध्यति  
०४,००४।०४३द्*०१२०_०३० (३१अब्) नैव लाभाद् धर्षम् इयान् न व्यथेच् च विमानितः  
०४,००४।०४३द्*०१२०_०३१ (३१च्द्) समः पूर्णतुलेव स्याद् यो राजवसतीं वसेत्  
०४,००४।०४३द्*०१२०_०३२ (३७अब्) अल्पेच्छो मतिमाञ् श्रीमाञ् छायेवानपगः सदा  
०४,००४।०४३द्*०१२०_०३३ दक्षः प्रदक्षिणो धीरः स राजवसतिं वसेत्  
०४,००४।०४३द्*०१२०_०३४ इतिहासपुराणज्ञः कुशलः सत्कथासु च  
०४,००४।०४३द्*०१२०_०३५ वदान्यः सत्यवाक् चापि स राजवसतिं वसेत्  
०४,००४।०४३द्*०१२०_०३६ (२४अब्) न मिथो भाषितं राज्ञो मनुष्येषु प्रकाशयेत्  
०४,००४।०४३द्*०१२०_०३७ (२४च्द्) यं चासूयन्ति राजानः पुरुषं न वदेच् च तम्  
०४,००४।०४३द्*०१२०_०३८ (४२अब्) नैषां कर्मसु संयुक्तो धनं किं चिद् अपि स्पृशेत्  
०४,००४।०४३द्*०१२०_०३९ (४२च्द्) प्राप्नुयाद् आददानो हि बन्धं वा वधम् एव वा  
०४,००४।०४३द्*०१२०_०४० तुल्योपस्थितयोः पश्यन् मम चान्यस्य चोभयोः  
०४,००४।०४३द्*०१२०_०४१ अन्यं पुष्णाति मद्धीनम् इति धीरो न मुह्यति  
०४,००४।०४३द्*०१२०_०४२ श्रेयांसं हि परित्यज्य वैद्यं कर्मणि कर्मणि  
०४,००४।०४३द्*०१२०_०४३ पापीयांसं प्रकुर्वीरञ् शीलम् एषां तथाविधम्  
०४,००४।०४३द्*०१२०_०४४ (१४अब्) नैषां दारेषु कुर्वीत प्राज्ञो मैत्रीं कथं चन  
०४,००४।०४३द्*०१२०_०४५ रक्षिणश् च न सेवेत यो राजवसतिं वसेत्  
०४,००४।०४३द्*०१२०_०४६ यदा ह्य् अभिसमीक्षेत प्रेष्यस्त्रीभिः समागतम्  
०४,००४।०४३द्*०१२०_०४७ बुद्धिं परिभवेत् तस्य राजा शङ्केत वा पुनः  
०४,००४।०४३द्*०१२०_०४८ शङ्कितस्य पुनः स्त्रीषु कस्य भृत्यस्य भूमिपः  
०४,००४।०४३द्*०१२०_०४९ जीवितं साधु मन्येत प्रकृतिस्थो बलात्कृतः  
०४,००४।०४३द्*०१२०_०५० (२९अब्) हर्षवस्तुषु चाप्य् अत्र वर्तमानेषु केषु चित्  
०४,००४।०४३द्*०१२०_०५१ (२९च्द्) नातिगाढं प्रहृष्टः स्यात् तान्य् एवास्यानुपूजयेत्  
०४,००४।०४३द्*०१२०_०५२ हर्षाद् धि मन्दः पुरुषः स्वैरं कुर्वीत वैकृतम्  
०४,००४।०४३द्*०१२०_०५३ तद् अस्यान्तःपुरे वृत्तम् ईक्षां कुर्वीत भूमिपः  
०४,००४।०४३द्*०१२०_०५४ अन्तःपुरगतं ह्य् एनं स्त्रियः क्लीबाश् च सर्वशः  
०४,००४।०४३द्*०१२०_०५५ वर्तमानं यथावच् च कुत्सयेयुर् असंशयम्  
०४,००४।०४३द्*०१२०_०५६ तस्माद् गम्भीरम् आत्मानं कृत्वा हर्षं नियम्य च  
०४,००४।०४३द्*०१२०_०५७ नित्यम् अन्तःपुरे राज्ञो न वृत्तिं कीर्तयेद् बहिः  
०४,००४।०४३द्*०१२०_०५८ यथा हि सुमहान् मन्त्रो भिद्यमानो हरेत् सुखम्  
०४,००४।०४३द्*०१२०_०५९ एवम् अन्तःपुरे वृत्तं श्रूयमाणं बहिर् भवेत्  
०४,००४।०४३द्*०१२०_०६० या तु वृत्तिर् अबाह्यानां बाह्यानाम् अपि केवलम्  
०४,००४।०४३द्*०१२०_०६१ उभयेषां समस्तानां शृणु राजोपजीविनाम्  
०४,००४।०४३द्*०१२०_०६२ न स्त्रियो जातु मन्येत बाह्यो वाभ्यन्तरो ऽपि वा  
०४,००४।०४३द्*०१२०_०६३ अनुजीविनां नरेन्द्रस् तु सृजेद् धि सुमहद् भयम्  
०४,००४।०४३द्*०१२०_०६४ मत्वास्य प्रियम् आत्मानं राजरत्नानि राजवत्  
०४,००४।०४३द्*०१२०_०६५ अराजा राजयोग्यानि नोपयुञ्जीत पण्डितः  
०४,००४।०४३द्*०१२०_०६६ अराजानं हि रत्नानि राजकान्तानि राजवत्  
०४,००४।०४३द्*०१२०_०६७ भुञ्जानं न नरं राजा तितिक्षेतानुजीविनम्  
०४,००४।०४३द्*०१२०_०६८ तस्माद् अव्यक्तभोगेन भोक्तव्यं भूतिम् इच्छता  
०४,००४।०४३द्*०१२०_०६९ तुल्यभोगं हि राजा तु भृत्यं कोपेन योजयेत्  
०४,००४।०४३द्*०१२०_०७० न चापत्येन सम्प्रीतिं राज्ञः कुर्वीत केन चित्  
०४,००४।०४३द्*०१२०_०७१ अधिक्षिप्तम् अनर्थं च द्वेष्यं च परिवर्जयेत्  
०४,००४।०४३द्*०१२०_०७२ एतां हि सेवमानस्य नरसीमां चतुर्विधाम्  
०४,००४।०४३द्*०१२०_०७३ द्विधा विच्छिद्यते मूलं राजमूलोपजीविनः  
०४,००४।०४३द्*०१२०_०७४ एतैस् तु विपरीताया नरसीमा नराधमैः  
०४,००४।०४३द्*०१२०_०७५ तया कुर्वीत संसर्गं न विरोधं कथं चन  
०४,००४।०४३द्*०१२०_०७६ बन्धुभिश् च नरेन्द्रस्य बलवद्भिश् च मानवैः  
०४,००४।०४३द्*०१२०_०७७ साधु मन्येत संसर्गं न विरोधं कथं चन  
०४,००४।०४३द्*०१२०_०७८ ताभ्यां तु नरसीमाभ्यां विरुद्धस्याल्पतेजसः  
०४,००४।०४३द्*०१२०_०७९ प्रथमं छिद्यते निद्रा द्वितीयं जायते भयम्  
०४,००४।०४३द्*०१२०_०८० उद्धृतानां च यो वेषः कुहकानां च यो भवेत्  
०४,००४।०४३द्*०१२०_०८१ राजवेषं च विस्पष्टं तान् सर्वान् परिवर्जयेत्  
०४,००४।०४३द्*०१२०_०८२ इतराभ्यां तु वेषाभ्यां परिहास्येत बान्धवैः  
०४,००४।०४३द्*०१२०_०८३ अपुम्भिश् चैव पुम्भिश् च स्त्रीभिः स्त्रीदर्शिभिर् नरैः  
०४,००४।०४३द्*०१२०_०८४ शक्ये सति न सम्भाषां जातु कुर्वीत कर्हि चित्  
०४,००४।०४३द्*०१२०_०८५ प्रतिसम्भाषमाणो हि त्रिभिर् एतैर् अचेतनः  
०४,००४।०४३द्*०१२०_०८६ श्येनः पेशीम् इवादत्ते पुरुषो भूतिम् आत्मनः  
०४,००४।०४३द्*०१२०_०८७ ये च राज्ञा च सत्कारं लभेरन् कारणाद् इव  
०४,००४।०४३द्*०१२०_०८८ तैश् च सामन्तदूतैश् च पूज्यमानो मुनिर् भवेत्  
०४,००४।०४३द्*०१२०_०८९ न चाप्य् अचरितां भूमिम् असन्दिष्टो महीपतेः  
०४,००४।०४३द्*०१२०_०९० उपसेवेत मेधावी यो राजवसतिं वसेत्  
०४,००४।०४३द्*०१२०_०९१ (२३अब्) न च सन्दर्शने राज्ञः प्रबन्धम् अपि सञ्जपेत्  
०४,००४।०४३द्*०१२०_०९२ (२३च्द्) अपि चैतद् दरिद्राणां व्यलीकस्थानम् उत्तमम्  
०४,००४।०४३द्*०१२०_०९३ अर्थकामा च या नारी राजानं स्याद् उपस्थिता  
०४,००४।०४३द्*०१२०_०९४ अनुजीवी तथायुक्तां निध्यायन् दूयते च सः  
०४,००४।०४३द्*०१२०_०९५ तस्मान् नारीं न निध्यायेत् तथायुक्तां विचक्षणः  
०४,००४।०४३द्*०१२०_०९६ (२८च्द्) तथा क्षुतं च वातं च निष्ठीवं चाचरेच् छनैः  
०४,००४।०४३द्*०१२०_०९७ न नर्मसु हसेज् जातु मूढवृत्तिर् हि सा स्मृता  
०४,००४।०४३द्*०१२०_०९८ (३०च्द्) स्मितं तु मृदुपूर्वेण दर्शयेत प्रसादजम्  
०४,००४।०४३द्*०१२०_०९९ (२८अब्) न चाक्षौ न भुजौ जातु न च वाक्यं समाक्षिपेत्  
०४,००४।०४३द्*०१२०_१०० न च तिर्यग् अवेक्षेत चक्षुर्भ्यां सम्यग् आचरेत्  
०४,००४।०४३द्*०१२०_१०१ भ्रुकुटीं न च कुर्वीत न चाङ्गुष्ठैर् लिखेन् महीम्  
०४,००४।०४३द्*०१२०_१०२ न च गाढं विजृम्भेत जातु राज्ञः समीपतः  
०४,००४।०४३द्*०१२०_१०३ न प्रशंसेन् न चासूयेत् प्रियेषु च हितेषु च  
०४,००४।०४३द्*०१२०_१०४ श्रूयमाणेषु वा तत्र दूष्यमाणेषु वा पुनः  
०४,००४।०४३द्*०१२०_१०५ अथ सन्दृश्यमानेषु प्रियेषु च हितेषु च  
०४,००४।०४३द्*०१२०_१०६ श्रूयमाणेषु वाक्येषु वर्णयेद् अमृतं यथा  
०४,००४।०४३द्*०१२०_१०७ न राज्ञः प्रतिकूलानि सेवमानः सुखी भवेत्  
०४,००४।०४३द्*०१२०_१०८ पुत्रो वा यदि वा भ्राता यद्य् अप्य् आत्मसमो भवेत्  
०४,००४।०४३द्*०१२०_१०९ अप्रमत्तो हि राजानं रञ्जयेच् छीलसम्पदा  
०४,००४।०४३द्*०१२०_११० उत्थानेन तु मेधावी शौचेन विविधेन च  
०४,००४।०४३द्*०१२०_१११ स्नानं हि वस्त्रशुद्धिश् च शारीरं शौचम् उच्यते  
०४,००४।०४३द्*०१२०_११२ असक्तिः प्रकृतार्थेषु द्वितीयं शौचम् उच्यते  
०४,००४।०४३द्*०१२०_११३ राजा भोजो विराट् सम्राट् क्षत्रियो भूपतिर् नृपः  
०४,००४।०४३द्*०१२०_११४ य एतैः स्तूयते शब्दैः कस् तं नार्चितुम् अर्हति  
०४,००४।०४३द्*०१२०_११५ तस्माद् भक्तो हि युक्तः सन् सत्यवादी जितेन्द्रियः  
०४,००४।०४३द्*०१२०_११६ मेधावी धृतिमान् प्राज्ञः संश्रयेत महीपतिम्  
०४,००४।०४३द्*०१२०_११७ कृतज्ञं प्राज्ञम् अक्षुद्रं दृढभक्तिं जितेन्द्रियम्  
०४,००४।०४३द्*०१२०_११८ वर्धमानं स्थितं स्थाने संश्रयेत महीपतिम्  
०४,००४।०४३द्*०१२०_११९ एष वः समुदाचारः समुद्दिष्टो यथाविधि  
०४,००४।०४३द्*०१२०_१२० यथार्थान् सम्प्रपत्स्यन्ते पार्थ राजोपजीविनः  
०४,००४।०४३द्*०१२१_००१ अर्थाः सिध्यन्ति कौरव्य न चार्थाः प्रतियान्ति च  
०४,००४।०४३द्*०१२२_००१ राजवेषं हि विस्पष्टं सेव्यमानो न वध्यते  
०४,००४।०४४अ संवत्सरम् इमं तात तथाशीला बुभूषवः  
०४,००४।०४४च् अथ स्वविषयं प्राप्य यथाकामं चरिष्यथ  
०४,००४।०४४द्*०१२३_००० वैशम्पायनः  
०४,००४।०४४द्*०१२३_००१ तं तथेत्य् अब्रुवन् पार्थाः पितृकल्पं यशस्विनम्  
०४,००४।०४४द्*०१२३_००२ प्रहृष्टाश् चाभिवाद्यैनम् उपातिष्ठन् परन्तपाः  
०४,००४।०४४द्*०१२३_००३ तेषां प्रतिष्ठमानानां मन्त्रांश् च ब्राह्मणो ऽजपत्  
०४,००४।०४४द्*०१२३_००४ भवाय राष्ट्रलाभाय पराय विजयाय च  
०४,००४।०४४द्*०१२४_००१ ततो ऽब्रवीद् असौ विप्रो वाचम् आशीः प्रयुज्य च  
०४,००४।०४४द्*०१२४_००२ स्वद्रव्यप्रतिलाभाय शत्रूणां मर्दनाय च  
०४,००४।०४४द्*०१२४_००३ स्वस्ति वो ऽस्तु शिवः पन्था द्रक्ष्यामि पुनर् आगतान्  
०४,००४।०४४द्*०१२४_००४ इत्य् उक्ता हृष्टमनसो गुरुणा तेन धीमता  
०४,००४।०४४द्*०१२४_००५ युधिष्ठिरमुखाः सर्वे गन्तुं समुपचक्रमुः  
०४,००४।०४५ युधिष्ठिर उवाच  
०४,००४।०४५अ अनुशिष्टाः स्म भद्रं ते नैतद् वक्तास्ति कश् चन  
०४,००४।०४५च् कुन्तीम् ऋते मातरं नो विदुरं च महामतिम्  
०४,००४।०४६अ यद् एवानन्तरं कार्यं तद् भवान् कर्तुम् अर्हति  
०४,००४।०४६च् तारणायास्य दुःखस्य प्रस्थानाय जयाय च  
०४,००४।०४७ वैशम्पायन उवाच  
०४,००४।०४७अ एवम् उक्तस् ततो राज्ञा धौम्यो ऽथ द्विजसत्तमः  
०४,००४।०४७च् अकरोद् विधिवत् सर्वं प्रस्थाने यद् विधीयते  
०४,००४।०४८अ तेषां समिध्य तान् अग्नीन् मन्त्रवच् च जुहाव सः  
०४,००४।०४८च् समृद्धिवृद्धिलाभाय पृथिवीविजयाय च  
०४,००४।०४८द्*०१२५_००१ तेषां प्रतिष्ठमानानां धौम्यो मन्त्रांस् तथाजपत्  
०४,००४।०४८द्*०१२५_००२ सर्वविघ्नप्रशमनान् अर्थसिद्धिकरांस् तथा  
०४,००४।०४८द्*०१२५_००३ ततः पावकम् उज्ज्वाल्य मन्त्रहव्यपुरस्कृतम्  
०४,००४।०४९अ अग्निं प्रदक्षिणं कृत्वा ब्राह्मणांश् च तपोधनान्  
०४,००४।०४९ब्*०१२६_००१ अभिवाद्य ततः सर्वे प्राद्रवन् सह कृष्णया  
०४,००४।०४९च् याज्ञसेनीं पुरस्कृत्य षड् एवाथ प्रवव्रजुः  
०४,००४।०४९द्*०१२७_००१ गतेषु तेषु वीरेषु धौम्यो ऽपि जपतां वरः  
०४,००४।०४९द्*०१२७_००२ अग्निहोत्राण्य् उपादाय पाञ्चालान् अभ्यगच्छत  
०४,००४।०४९द्*०१२७_००३ इन्द्रसेनादयश् चैव यथोक्ताः प्राप्य यादवान्  
०४,००४।०४९द्*०१२७_००४ रथान् अश्वांश् च रक्षन्तः सुखम् ऊषुः सुसंवृताः  
०४,००४।०४९द्*०१२८_००१ तेन व्यपुर् यदुदरे मुदिताः परिवारिताः  
०४,००४।०४९द्*०१२८_००२ इति युधिष्ठिरशासनम् अक्ष्यते  
०४,००४।०४९द्*०१२८_००३ नतिपरा रथसूतससादिनः  
०४,००४।०४९द्*०१२८_००४ द्रुततरं समुपेत्य तदा सुत  
०४,००४।०४९द्*०१२८_००५ प्रतिदिनं व्यदधुर् हृदि मङ्गलम्  
०४,००४।०४९द्*०१२९_००१ प्राद्रवन् सह धौम्येन बद्धशस्त्रा वनाद् वनम्  
०४,००५।००१ वैशम्पायन उवाच  
०४,००५।००१अ ते वीरा बद्धनिस्त्रिंशास् ततायुधकलापिनः  
०४,००५।००१च् बद्धगोधाङ्गुलित्राणाः कालिन्दीम् अभितो ययुः  
०४,००५।००२अ ततस् ते दक्षिणं तीरम् अन्वगच्छन् पदातयः  
०४,००५।००२ब्*०१३०_००१ सिंहान् व्याघ्रान् वराहांश् च मारयन्ति च सर्वशः  
०४,००५।००२ब्*०१३१_००१ निवृत्तवनवासा वै स्वराष्ट्रं प्रेप्सवस् तदा  
०४,००५।००२ब्*०१३२_००१ ततः प्रत्यक् प्रयातास् ते सङ्क्रामन्तो वनाद् वनम्  
०४,००५।००२च् वसन्तो गिरिदुर्गेषु वनदुर्गेषु धन्विनः  
०४,००५।००२द्*०१३३_००१ पल्वलेषु च रम्येषु नदीनां सङ्गमेषु च  
०४,००५।००२द्*०१३३_००२ द्रुमान् नानाविधाकारान् नानाविधलताकुलान्  
०४,००५।००२द्*०१३३_००३ कुसुमाढ्यान् मनःकान्ताञ् शुभगन्धमनोरमान्  
०४,००५।००२द्*०१३४_००१ चम्पकान् बकुलांश् चैव पुन्नागान् केतकीस् तथा  
०४,००५।००२द्*०१३४_००२ पारिभद्रान् करञ्जांश् च अन्यांश् च विविधान् द्रुमान्  
०४,००५।००२द्*०१३५_००१ पार्था निरीक्षमाणाश् च तान् द्रुमान् पुष्पमालिनः  
०४,००५।००२द्*०१३५_००२ जिघ्रन्तः पुष्पगन्धांश् च सुसुगन्धान् मनोरमान्  
०४,००५।००३अ विध्यन्तो मृगजातानि महेष्वासा महाबलाः  
०४,००५।००३च् उत्तरेण दशार्णांस् ते पाञ्चालान् दक्षिणेन तु  
०४,००५।००३द्*०१३६_००१ उषित्वा द्वादश समा वने परपुरञ्जयाः  
०४,००५।००४अ अन्तरेण यकृल्लोमाञ् शूरसेनांश् च पाण्डवाः  
०४,००५।००४च् लुब्धा ब्रुवाणा मत्स्यस्य विषयं प्राविशन् वनात्  
०४,००५।००४द्*०१३७_००१ धन्विनो बद्धनिस्त्रिंशा विवर्णाः श्मश्रुधारिणः  
०४,००५।००४द्*०१३८_००१ गवाढ्यम् अर्थसम्पन्नं हृष्टपुष्टजनावृतम्  
०४,००५।००४द्*०१३९_००१ तत्र धौम्यं महात्मानं पाण्डवेया व्यसर्जयन्  
०४,००५।००४द्*०१३९_००२ अग्निहोत्रं परिचरन् सो ऽबुद्धो ऽवसद् आश्रमे  
०४,००५।००४द्*०१४०_००१ ततस् तेषु प्रयातेषु पाण्डवेषु महात्मसु  
०४,००५।००४द्*०१४०_००२ इन्द्रसेनमुखाश् चैव यथोक्तं प्राप्य निर्वृताः  
०४,००५।००४द्*०१४०_००३ रथान् अश्वांश् च रक्षन्तः सुखम् ऊषुः सुसंवृताः  
०४,००५।००५अ ततो जनपदं प्राप्य कृष्णा राजानम् अब्रवीत्  
०४,००५।००५च् पश्यैकपद्यो दृश्यन्ते क्षेत्राणि विविधानि च  
०४,००५।००५द्*०१४१_००१ वृक्षांश् चोपवनोपेतान् ग्रामाणां नगरस्य च  
०४,००५।००६अ व्यक्तं दूरे विराटस्य राजधानी भविष्यति  
०४,००५।००६च् वसामेह परां रात्रिं बलवान् मे परिश्रमः  
०४,००५।००६द्*०१४२_००१ तच् छ्रुत्वा वचनं तस्याः प्राह राजा युधिष्ठिरः  
०४,००५।००६द्*०१४३_००० युधिष्ठिरः  
०४,००५।००६द्*०१४३_००१ इमां कमलपत्राक्षीं द्रौपदीं माद्रिनन्दन  
०४,००५।००६द्*०१४३_००२ बाहुभ्यां परिगृह्यैनां मुहूर्तं नकुल व्रज  
०४,००५।००६द्*०१४३_००३ नेतो दूरे विराटस्य नगरं भरतर्षभ  
०४,००५।००६द्*०१४३_००४ राजधान्यां निवत्स्यामः सुमुक्तम् इव नो वनम्  
०४,००५।००६द्*०१४३_००४ नकुलः  
०४,००५।००६द्*०१४३_००५ पूर्वाह्णे मृगयां गत्वा वने विद्धा महामृगाः  
०४,००५।००६द्*०१४३_००६ अटवी च मया दूरं सृता मृगवधेप्सुना  
०४,००५।००६द्*०१४३_००७ विषमा ह्य् अतिदुर्गा च वेगवत् परिधावता  
०४,००५।००६द्*०१४३_००८ सो ऽहं घर्माभितप्तो वै नैनाम् आदातुम् उत्सहे  
०४,००५।००६द्*०१४३_००८ युधिष्ठिरः  
०४,००५।००६द्*०१४३_००९ सहदेव त्वम् आदाय मुहूर्तं द्रौपदीं नय  
०४,००५।००६द्*०१४३_०१० सहदेवः  
०४,००५।००६द्*०१४३_०१० राजधान्यां निवत्स्यामः सुमुक्तम् इव नो वनम्  
०४,००५।००६द्*०१४३_०११ अहम् अप्य् अस्मि तृषितः क्षुधयाभिप्रपीडितः  
०४,००५।००६द्*०१४३_०१२ श्रान्तो घर्माभितप्तो वै नैनाम् आदातुम् उत्सहे  
०४,००५।००७ युधिष्ठिर उवाच  
०४,००५।००७अ धनञ्जय समुद्यम्य पाञ्चालीं वह भारत  
०४,००५।००७ब्*०१४४_००१ एहि वीर विशालाक्ष वीरसिम्ह इवार्जुन  
०४,००५।००७ब्*०१४४_००२ इमां कमलपत्राक्षीं द्रौपदीं द्रुपदात्मजाम्  
०४,००५।००७ब्*०१४४_००३ परिगृह्य मुहूर्तं त्वं बाहुभ्यां कुशलं व्रज  
०४,००५।००७च् राजधान्यां निवत्स्यामो विमुक्ताश् च वनादितः  
०४,००५।००८ वैशम्पायन उवाच  
०४,००५।००८*०१४५_००१ गुरोर् वचनम् आज्ञाय सम्प्रहृष्टो धनञ्जयः  
०४,००५।००८अ ताम् आदायार्जुनस् तूर्णं द्रौपदीं गजराड् इव  
०४,००५।००८ब्*०१४६_००१ प्रवव्राज महाबाहुर् अर्जुनः प्रियदर्शनः  
०४,००५।००८ब्*०१४६_००२ जटिलो वल्कलधरः शरतूणधनुर्धरः  
०४,००५।००८ब्*०१४६_००३ स्कन्धे कृत्वा वरारोहां बालाम् आयतलोचनाम्  
०४,००५।००८च् सम्प्राप्य नगराभ्याशम् अवतारयद् अर्जुनः  
०४,००५।००९अ स राजधानीं सम्प्राप्य कौन्तेयो ऽर्जुनम् अब्रवीत्  
०४,००५।००९च् क्वायुधानि समासज्य प्रवेक्ष्यामः पुरं वयम्  
०४,००५।००९द्*०१४७_००१ इमानि पुरुषव्याघ्र आयुधानि परन्तप  
०४,००५।००९द्*०१४७_००२ कस्मिन् न्यासयितव्यानि गुप्तिश् चैषां कथं भवेत्  
०४,००५।०१०अ सायुधाश् च वयं तात प्रवेक्ष्यामः पुरं यदि  
०४,००५।०१०च् समुद्वेगं जनस्यास्य करिष्यामो न संशयः  
०४,००५।०१०द्*०१४८_००१ गाण्डीवं च महद् गाढं लोके च विदितं नृणाम्  
०४,००५।०१०द्*०१४८_००२ तच् चेद् आयुधम् आदाय गच्छामो नगरं वयम्  
०४,००५।०१०द्*०१४८_००३ क्षिप्रम् अस्मान् विजानीयुर् मनुष्या नात्र संशयः  
०४,००५।०१०द्*०१४९_००१ कथं नाविष्कृताः स्यामो धार्तराष्ट्रस्य मारिष  
०४,००५।०१०द्*०१५०_००१ आशङ्कां च करिष्यामो जनस्यास्य न संशयः  
०४,००५।०११अ ततो द्वादश वर्षाणि प्रवेष्टव्यं वनं पुनः  
०४,००५।०११च् एकस्मिन्न् अपि विज्ञाते प्रतिज्ञातं हि नस् तथा  
०४,००५।०११द्*०१५१_००१ तस्माच् छस्त्राणि सर्वाणि प्रच्छाद्यान्यत्र यत्र वा  
०४,००५।०११द्*०१५१_००२ वैशम्पायनः  
०४,००५।०११द्*०१५१_००२ प्रविशेम पुरं श्रेष्ठं तथा सम्यक् कृतं भवेत्  
०४,००५।०११द्*०१५१_००३ अजातशत्रोर् वचनं श्रुत्वा चैव महायशाः  
०४,००५।०११द्*०१५१_००४ उवाच धर्मपुत्रं तम् अर्जुनः परवीरहा  
०४,००५।०१२ अर्जुन उवाच  
०४,००५।०१२अ इयं कूटे मनुष्येन्द्र गहना महती शमी  
०४,००५।०१२च् भीमशाखा दुरारोहा श्मशानस्य समीपतः  
०४,००५।०१३अ न चापि विद्यते कश् चिन् मनुष्य इह पार्थिव  
०४,००५।०१३ब्*०१५२_००१ यो ऽस्मान् निदधतो द्रष्टा भवेच् छस्त्राणि पार्थिव  
०४,००५।०१३ब्*०१५३_००१ धनुर्भिः पुरुषं कृत्वा चर्मकेशास्थिसंवृतम्  
०४,००५।०१३ब्*०१५३_००२ उद्बन्धनम् इव कृत्वा च धनुर् ज्यापाशसंवृतम्  
०४,००५।०१३ब्*०१५४_००१ एवं परिहरिष्यन्ति मनुष्या वनचारिणः  
०४,००५।०१३ब्*०१५५_००१ अत्रैवं नावबुध्यन्ते मनुष्याः के चिद् आयुधम्  
०४,००५।०१३च् उत्पथे हि वने जाता मृगव्यालनिषेविते  
०४,००५।०१३द्*०१५६_००१ विपुलाकीर्णशाखा च वायसैर् उपसेविता  
०४,००५।०१३द्*०१५६_००२ स्नेहानुबद्धां पश्यामि दुरारोहाम् इमां शमीम्  
०४,००५।०१३द्*०१५७_००१ समीपे च श्मशानस्य गहनस्य विशेषतः  
०४,००५।०१४अ समासज्यायुधान्य् अस्यां गच्छामो नगरं प्रति  
०४,००५।०१४च् एवम् अत्र यथाजोषं विहरिष्याम भारत  
०४,००५।०१४द्@००२_०००१ एषा शमी पापहरा सदैव  
०४,००५।०१४द्@००२_०००२ यात्रोत्सवानां विजयाय हेतुः  
०४,००५।०१४द्@००२_०००३ अत्रायुधानां कृतसन्निवेशे  
०४,००५।०१४द्@००२_०००४ कृतार्थकामा जयमङ्गलं च  
०४,००५।०१४द्@००२_०००५ प्रदक्षिणीकृत्य शमीलतां ते  
०४,००५।०१४द्@००२_०००६ प्रणम्य चानर्चुर् अथ प्रवीराः  
०४,००५।०१४द्@००२_०००७ मृत्पिण्डम् आदाय निजाञ्चलेन  
०४,००५।०१४द्@००२_०००८ सूतिं चकार प्रथमं किरीटी  
०४,००५।०१४द्@००२_०००९ शमी शमयते पापं शमी शमयते रिपून्  
०४,००५।०१४द्@००२_००१० शमी शमयते रोगाञ् छमी सर्वार्थसाधना  
०४,००५।०१४द्@००२_००११ रामः सीतां समादाय त्वत्प्रसादाच् छमीतले  
०४,००५।०१४द्@००२_००१२ कृतकृत्यः पुरे प्राप्तः प्रसादात् ते तथास्तु मे  
०४,००५।०१५ वैशम्पायन उवाच  
०४,००५।०१५अ एवम् उक्त्वा स राजानं धर्मात्मानं युधिष्ठिरम्  
०४,००५।०१५च् प्रचक्रमे निधानाय शस्त्राणां भरतर्षभ  
०४,००५।०१५द्*०१५८_००१ तानि सर्वाणि सन्नह्य पञ्च पञ्चाचलोपमाः  
०४,००५।०१५द्*०१५८_००२ आयुधानि कलापांश् च निस्त्रिंशांश् चातुलप्रभान्  
०४,००५।०१५द्*०१५९_००१ ततो युधिष्ठिरो राजा सहदेवम् उवाच ह  
०४,००५।०१५द्*०१५९_००२ आरुह्येमां शमीं वीर निधत्स्वेहायुधानि नः  
०४,००५।०१५द्*०१५९_००३ इति सन्दिश्य तं पार्थः पुनर् एव धनञ्जयम्  
०४,००५।०१५द्*०१५९_००४ अब्रवीद् आयुधानीह निधातुं भरतर्षभ  
०४,००५।०१६अ येन देवान् मनुष्यांश् च सर्पांश् चैकरथो ऽजयत्  
०४,००५।०१६अ*०१६०_००१ **** **** पिशाचोरगराक्षसान्  
०४,००५।०१६अ*०१६०_००२ निवातकवचांश् चापि पौलोमांश् च परन्तपः  
०४,००५।०१६अ*०१६०_००३ कालकेयांश् च दुर्धर्षान्  
०४,००५।०१६च् स्फीताञ्जनपदांश् चान्यान् अजयत् कुरुनन्दनः  
०४,००५।०१७अ तद् उदारं महाघोषं सपत्नगणसूदनम्  
०४,००५।०१७च् अपज्यम् अकरोत् पार्थो गाण्डीवम् अभयङ्करम्  
०४,००५।०१८अ येन वीरः कुरुक्षेत्रम् अभ्यरक्षत् परन्तपः  
०४,००५।०१८ब्*०१६१_००१ जृम्भिते च धनुष्यस्त्रं न्यासार्थं नृपसत्तमः  
०४,००५।०१८ब्*०१६१_००२ धर्मपुत्रो महातेजाः सर्वलोकवशीकरम्  
०४,००५।०१८ब्*०१६१_००३ भुजङ्गभोगसदृशं मणिकाञ्चनभूषितम्  
०४,००५।०१८ब्*०१६१_००४ वित्रासनं दानवानां राक्षसानां च नित्यशः  
०४,००५।०१८च् अमुञ्चद् धनुषस् तस्य ज्याम् अक्षय्यां युधिष्ठिरः  
०४,००५।०१९अ पाञ्चालान् येन सङ्ग्रामे भीमसेनो ऽजयत् प्रभुः  
०४,००५।०१९च् प्रत्यषेधद् बहून् एकः सपत्नांश् चैव दिग्जये  
०४,००५।०२०अ निशम्य यस्य विस्फारं व्यद्रवन्त रणे परे  
०४,००५।०२०च् पर्वतस्येव दीर्णस्य विस्फोटम् अशनेर् इव  
०४,००५।०२१अ सैन्धवं येन राजानं परामृषत चानघ  
०४,००५।०२१ब्*०१६२_००१ येन क्रोधवशाञ् जघ्ने पर्वते गन्धमादने  
०४,००५।०२१ब्*०१६२_००२ दिव्यं सौगन्धिकं पुष्पं येनाजैषीत् स पाण्डवः  
०४,००५।०२१ब्*०१६२_००३ त्रिगर्तान् येन सङ्ग्रामे जित्वा त्रैगर्तम् आनयत्  
०४,००५।०२१ब्*०१६२_००४ इन्द्रायुधसमस्पर्शं वज्रहाटकभूषितम्  
०४,००५।०२१च् ज्यापाशं धनुषस् तस्य भीमसेनो ऽवतारयत्  
०४,००५।०२१द्*०१६३_००१ नकुलं पुनर् आहूय धर्मराजो युधिष्ठिरः  
०४,००५।०२१द्*०१६३_००२ उवाच येन सङ्ग्रामे सर्वशत्रूञ् जिघांससि  
०४,००५।०२१द्*०१६३_००३ सुराष्ट्राञ् जितवान् येन शार्ङ्गगाण्डीवसन्निभम्  
०४,००५।०२१द्*०१६३_००४ सुवर्णविकृतं सारम् इन्द्रायुधनिभं वरम्  
०४,००५।०२१द्*०१६३_००५ तवानुरूपं सुदृढं चापम् एतद् अलङ्कृतम्  
०४,००५।०२१द्*०१६३_००६ तत् स्रंसयित्वा ज्यापाशं निधातुं धनुर् आहर  
०४,००५।०२१द्*०१६३_००७ सहदेवं च सम्प्रेक्ष्य पुनर् धर्मसुतो ऽब्रवीत्  
०४,००५।०२१द्*०१६३_००८ कलिङ्गान् दाक्षिणात्यांश् च मागधांश् चारिमर्दन  
०४,००५।०२१द्*०१६३_००९ येनैव शत्रून् समरे अधाक्षीर् अरिमर्दन  
०४,००५।०२१द्*०१६३_०१० तत् स्रंसयित्वा ज्यापाशं निधातुं धनुर् आहर  
०४,००५।०२१द्*०१६४_००१ अजयद् दक्षिणाम् आशां धनुषा येन पाण्डवः  
०४,००५।०२१द्*०१६५_००१ तद् असज्यं धनुश् चक्रे नकुलो धनुर् आत्मनः  
०४,००५।०२१द्*०१६५_००२ कलिङ्गान् दाक्षिणात्यांश् च येनाजयद् अरिन्दमः  
०४,००५।०२२अ अजयत् पश्चिमाम् आशां धनुषा येन पाण्डवः  
०४,००५।०२२ब्*०१६६_००१ माद्रीपुत्रो महाबाहुस् ताम्रास्यो मितभाषिता  
०४,००५।०२२च् तस्य मौर्वीम् अपाकर्षच् छूरः सङ्क्रन्दनो युधि  
०४,००५।०२२द्*०१६७_००१ कुले नास्ति समो रूपे यस्येति नकुलः स्मृतः  
०४,००५।०२२द्*०१६८_००१ तेन तस्याभवन् नाम नकुलेति धनञ्जय  
०४,००५।०२३अ दक्षिणां दक्षिणाचारो दिशं येनाजयत् प्रभुः  
०४,००५।०२३ब्*०१६९_००१ यस्माल् लघुतरो नास्ति किं चिद् योद्धासि चर्मणि  
०४,००५।०२३च् अपज्यम् अकरोद् वीरः सहदेवस् तदायुधम्  
०४,००५।०२४अ खड्गांश् च पीतान् दीर्घांश् च कलापांश् च महाधनान्  
०४,००५।०२४च् विपाठान् क्षुरधारांश् च धनुर्भिर् निदधुः सह  
०४,००५।०२४द्*०१७०_००० वैशम्पायन उवाच  
०४,००५।०२४द्*०१७०_००१ अथान्वशात् स नकुलं कुन्तीपुत्रो युधिष्ठिरः  
०४,००५।०२४द्*०१७०_००२ आरुह्येमां शमीं वीर धनूंष्य् एतानि निक्षिप  
०४,००५।०२४द्@००३_०००१ आयुधानि कलापांश् च गदाश् च विपुलास् तथा  
०४,००५।०२४द्@००३_०००२ तानि सर्वाणि सन्नह्य वासोभिः परिवेष्ट्य च  
०४,००५।०२४द्@००३_०००३ आरुह्य यावद् एतानि निधातुं विहगैर् वृताम्  
०४,००५।०२४द्@००३_०००४ वैशम्पायनः  
०४,००५।०२४द्@००३_०००४ शमीम् आरुह्य महतीं निक्षिपाम्य् आयुधानि नः  
०४,००५।०२४द्@००३_०००५ स हि धर्मेण धर्मात्मा तदा घोरतरे वने  
०४,००५।०२४द्@००३_०००६ अरणीपर्वणः काले वरदत्तः परन्तपः  
०४,००५।०२४द्@००३_०००७ तान्य् आयुधान्य् उपादाय कुन्तीपुत्रो युधिष्ठिरः  
०४,००५।०२४द्@००३_०००८ स वचः पुरुषव्याघ्रः प्रोवाच मधुराक्षरम्  
०४,००५।०२४द्@००३_०००९ युधिष्ठिरः  
०४,००५।०२४द्@००३_०००९ युधिष्ठिरः शुचिर् भूत्वा मनसाभिप्रणम्य च  
०४,००५।०२४द्@००३_००१० ब्रह्माणम् इन्द्रं वरदं कुबेरं वरुणानिलौ  
०४,००५।०२४द्@००३_००११ रुद्रं यमं च विष्णुं च सोमार्कौ धर्मम् एव च  
०४,००५।०२४द्@००३_००१२ पृथिवीम् अन्तरिक्षं च दिशश् चोपदिशस् तथा  
०४,००५।०२४द्@००३_००१३ वसूंश् च मरुतश् चैव ज्वलनं चातितेजसम्  
०४,००५।०२४द्@००३_००१४ दिवाचरा रात्रिचराणि चापि  
०४,००५।०२४द्@००३_००१५ यानीह भूतान्य् अनुकीर्तितानि  
०४,००५।०२४द्@००३_००१६ तेभ्यो नमस्कृत्य च सुव्रतेभ्यः  
०४,००५।०२४द्@००३_००१७ प्रणम्य तेषां शरणं गतो ऽहम्  
०४,००५।०२४द्@००३_००१८ सर्वायुधानीह महाबलानि  
०४,००५।०२४द्@००३_००१९ न्यासं महादेवसमीपतो वै  
०४,००५।०२४द्@००३_००२० न्यस्याम्य् अहं वायुसमीपतश् च  
०४,००५।०२४द्@००३_००२१ वनस्पतीनां च सपर्वतानाम्  
०४,००५।०२४द्@००३_००२२ एष न्यासो मया दत्तः सूर्यसोमानिलान्तिके  
०४,००५।०२४द्@००३_००२३ मह्यं पार्थाय वा देयं पूर्णे वर्षे त्रयोदशे  
०४,००५।०२४द्@००३_००२४ नेदं भीमे प्रदातव्यम् अयं क्रुद्धो वृकोदरः  
०४,००५।०२४द्@००३_००२५ अमर्षान् नित्यसंरब्धो धृतराष्ट्रसुतान् प्रति  
०४,००५।०२४द्@००३_००२६ अपूर्णकाले प्रहरेत् क्रोधसञ्जातमत्सरः  
०४,००५।०२४द्@००३_००२७ पुनः प्रवेशो नः स्यात् तु वनवासाय सर्वथा  
०४,००५।०२४द्@००३_००२८ समये परिपूर्णे तु धार्तराष्ट्रान् निहन्महे  
०४,००५।०२४द्@००३_००२९ एष चार्थश् च धर्मश् च कामः कीर्तिः कुलं यशः  
०४,००५।०२४द्@००३_००३० वैशम्पायनः  
०४,००५।०२४द्@००३_००३० ममायत्तम् इदं सर्वं जीवितं च न संशयः  
०४,००५।०२४द्@००३_००३१ सो ऽवतीर्य महाप्राज्ञः पाण्डवः सत्यविक्रमः  
०४,००५।०२४द्@००३_००३२ भीमं कण्ठे परिष्वज्य चानुनीय नराधिपः  
०४,००५।०२४द्@००३_००३३ दैवतेभ्यो नमस्कृत्वा शमीं कृत्वा प्रदक्षिणम्  
०४,००५।०२४द्@००३_००३४ नगरं गन्तुम् आयाताः सर्वे ते भ्रातरः सह  
०४,००५।०२५अ ताम् उपारुह्य नकुलो धनूंषि निदधत् स्वयम्  
०४,००५।०२५ब्*०१७१_००१ गाण्डीवं चापरं तत्र चतुर्भिर् निदधे सह  
०४,००५।०२५च् यानि तस्यावकाशानि दृढरूपाण्य् अमन्यत  
०४,००५।०२६अ यत्र चापश्यत स वै तिरो वर्षाणि वर्षति  
०४,००५।०२६च् तत्र तानि दृढैः पाशैः सुगाढं पर्यबन्धत  
०४,००५।०२७अ शरीरं च मृतस्यैकं समबध्नन्त पाण्डवाः  
०४,००५।०२७च् विवर्जयिष्यन्ति नरा दूराद् एव शमीम् इमाम्  
०४,००५।०२७ए आबद्धं शवम् अत्रेति गन्धम् आघ्राय पूतिकम्  
०४,००५।०२८अ अशीतिशतवर्षेयं माता न इति वादिनः  
०४,००५।०२८ब्*०१७२_००१ यया जाता स्म वृद्धा स्म इति वै व्याहरन्ति ते  
०४,००५।०२८च् कुलधर्मो ऽयम् अस्माकं पूर्वैर् आचरितो ऽपि च  
०४,००५।०२८ए समासजाना वृक्षे ऽस्मिन्न् इति वै व्याहरन्ति ते  
०४,००५।०२८फ़्*०१७३_००१ तस्माद् वृक्षाद् अपाक्रम्य व्याहरन्तस् ततस् ततः  
०४,००५।०२९अ आ गोपालाविपालेभ्य आचक्षाणाः परन्तपाः  
०४,००५।०२९च् आजग्मुर् नगराभ्याशं पार्थाः शत्रुनिबर्हणाः  
०४,००५।०२९द्@००४अ_०००१ तत्र ते वै महात्मानो दुर्गां भक्तिपुरस्कृताः  
०४,००५।०२९द्@००४अ_०००२ स्मरन्तः पूजयां चक्रुर् देवीं दुर्गविनाशिनीम्  
०४,००५।०२९द्@००४अ_०००३ सा पूजिता तदा सर्वैः पाण्डवैश् च समाहितैः  
०४,००५।०२९द्@००४अ_०००४ प्रसन्ना वाग् उवाचाथ स्मयन्ती वियति स्थिता  
०४,००५।०२९द्@००४अ_०००५ न भेतव्यं महाभागा दुर्गम् एतत् तरिष्यथ  
०४,००५।०२९द्@००४अ_०००६ कृतीष्णा * * * * * आयुधान्य् उपलप्स्यथ  
०४,००५।०२९द्@००४अ_०००७ तीर्णप्रतिज्ञाः सुधियः शत्रून् अपि विजेष्यथ  
०४,००५।०२९द्@००४अ_०००८ इत्य् उक्त्वान्तर्हिता सद्यः पाण्डवा विस्मयं ययुः  
०४,००५।०२९द्@००४ब्_०००० वैशम्पायन उवाच  
०४,००५।०२९द्@००४ब्_०००१ विराटनगरं रम्यं प्रविशन्न् एव भूपते  
०४,००५।०२९द्@००४ब्_०००२ स्तुनोति मनसा देवीं कुन्तीपुत्रो युधिष्ठिरः  
०४,००५।०२९द्@००४ब्_०००३ भ्रातृभिः सहितो राजंस् तवैव प्रपितामहः  
०४,००५।०२९द्@००४ब्_०००४ दुःखशोकेन सन्तप्तो द्रौपद्या सह भारत  
०४,००५।०२९द्@००४ब्_०००५ कृताञ्जलिपुटो भूत्वा वनवासाद् विनिर्गतः  
०४,००५।०२९द्@००४ब्_०००६ भक्त्या परमया युक्तो दुर्गां दुर्गतिनाशिनीम्  
०४,००५।०२९द्@००४ब्_०००७ महिषासुरदर्पघ्नीं सर्वलोकनमस्कृताम्  
०४,००५।०२९द्@००४ब्_०००८ शैलराजसुतां गौरीं वरदाम् अभयप्रदाम्  
०४,००५।०३०अ जयो जयन्तो विजयो जयत्सेनो जयद्बलः  
०४,००५।०३०च् इति गुह्यानि नामानि चक्रे तेषां युधिष्ठिरः  
०४,००५।०३०द्@००४च्_०००१ विराटनगरं रम्यं गच्छमानो युधिष्ठिरः  
०४,००५।०३०द्@००४च्_०००२ तुष्टाव मनसा देवीं दुर्गां त्रिभुवनेश्वरीम्  
०४,००५।०३०द्@००४च्_०००३ यशोदागर्भसम्भूतां देवस्य भगिनीं प्रियाम्  
०४,००५।०३०द्@००४च्_०००४ नन्दगोपकुले जातां मङ्गल्यां कुलवर्धिनीम्  
०४,००५।०३०द्@००४च्_०००५ कंसविद्रावणकरीम् असुराणां क्षयङ्करीम्  
०४,००५।०३०द्@००४च्_०००६ शिलातलसमुत्क्षिप्ताम् आकाशान्तरगामिनीम्  
०४,००५।०३०द्@००४च्_०००७ वासुदेवं स्मरन्तीं च दिव्यां मायाकरीं वराम्  
०४,००५।०३०द्@००४च्_०००८ भारावतरणे पुण्ये ये स्मरन्ति सदा शिवाम्  
०४,००५।०३०द्@००४च्_०००९ तान् वै तारयते पापात् पङ्के गाम् इव दुर्बलाम्  
०४,००५।०३०द्@००४च्_००१० ॐ नमो ऽस्तु वरदे देवि कुमारि प्रियदर्शने  
०४,००५।०३०द्@००४च्_००११ बालभावासुरेन्द्राणि घण्टाली विकटोत्कटे  
०४,००५।०३०द्@००४च्_००१२ चतुर्भुजे चतुर्वक्त्रे चतुर्दंष्ट्रे महासुरि  
०४,००५।०३०द्@००४च्_००१३ महादेवि महेष्वासे जयन्ति विजयप्रदे  
०४,००५।०३०द्@००४च्_००१४ भूतरात्रि महारौद्रे चाष्टमीनवमीप्रिये  
०४,००५।०३०द्@००४च्_००१५ कपिले पिङ्गले ज्वाले हिरण्यकनकप्रदे  
०४,००५।०३०द्@००४च्_००१६ शशिसूर्यमहाभागे विद्युज्ज्वलितकुण्डले  
०४,००५।०३०द्@००४च्_००१७ मेरुविन्ध्यान्तरगते अप्सरोगणसेविते  
०४,००५।०३०द्@००४च्_००१८ कालि कालि महाकालि खड्गखट्वाङ्गधारिणि  
०४,००५।०३०द्@००४च्_००१९ त्रिशूलवरदे देवि त्रिनेत्रे भुवनेश्वरि  
०४,००५।०३०द्@००४च्_००२० देवि देवाश् च पूजन्ति पूर्णमासीं चतुर्दशीम्  
०४,००५।०३०द्@००४च्_००२१ सो ऽहं राज्यपरिभ्रष्टस् त्व् अशक्तश् च विशेषतः  
०४,००५।०३०द्@००४च्_००२२ अहं शरणम् आपन्नस् तव देवि सुरेश्वरि  
०४,००५।०३०द्@००४च्_००२३ श्रीदेवी उवाच  
०४,००५।०३०द्@००४च्_००२३ त्राहि मां पद्मपत्राक्षि सत्येन स्वामिनी भव  
०४,००५।०३०द्@००४च्_००२४ शृणु वत्स महाबाहो सङ्ग्रामे विजयस् तव  
०४,००५।०३०द्@००४च्_००२५ मत्प्रसादाद् विनिर्मुक्तो हत्वा कौरववाहिनीम्  
०४,००५।०३०द्@००४च्_००२६ निष्कण्टकं कृतं राज्यं भोक्ष्यसे भ्रातृभिः सह  
०४,००५।०३०द्@००४च्_००२७ इति गुह्यतमं स्तोत्रं पवित्रं पापनाशनम्  
०४,००५।०३०द्@००४च्_००२८ कीर्तयिष्यन्ति ये लोका न तेषां विद्यते भयम्  
०४,००५।०३०द्@००४च्_००२९ सङ्ग्रामे शत्रुसम्बाधे विवादे चौरसङ्कटे  
०४,००५।०३०द्@००४च्_००३० प्रस्थाने वा प्रवेशे वा यः कश् चिन् मां स्मरिष्यति  
०४,००५।०३०द्@००४च्_००३१ वैशम्पायन उवाच  
०४,००५।०३०द्@००४च्_००३१ तस्याहं सर्वकार्याणि साधयिष्यामि पाण्डव  
०४,००५।०३०द्@००४च्_००३२ इत्य् उक्त्वा पाण्डवं देवी तत्रैवान्तरधीयत  
०४,००५।०३१अ ततो यथाप्रतिज्ञाभिः प्राविशन् नगरं महत्  
०४,००५।०३१च् अज्ञातचर्यां वत्स्यन्तो राष्ट्रे वर्षं त्रयोदशम्  
०४,००५।०३१द्@००४द्_०००० वैशम्पायन उवाच  
०४,००५।०३१द्@००४द्_०००१ विराटनगरं रम्यं गच्छमानो युधिष्ठिरः  
०४,००५।०३१द्@००४द्_०००२ अस्तुवन् मनसा देवीं दुर्गां त्रिभुवनेश्वरीम्  
०४,००५।०३१द्@००४द्_०००३ यशोदागर्भसम्भूतां नारायणवरप्रियाम्  
०४,००५।०३१द्@००४द्_०००४ नन्दगोपकुले जातां मङ्गल्यां कुलवर्धिनीम्  
०४,००५।०३१द्@००४द्_०००५ कंसविद्रावणकरीम् असुराणां क्षयङ्करीम्  
०४,००५।०३१द्@००४द्_०००६ शिलातटविनिक्षिप्ताम् आकाशं प्रति गामिनीम्  
०४,००५।०३१द्@००४द्_०००७ वासुदेवस्य भगिनीं दिव्यमाल्यविभूषिताम्  
०४,००५।०३१द्@००४द्_०००८ दिव्याम्बरधरां देवीं खड्गखेटकधारिणीम्  
०४,००५।०३१द्@००४द्_०००९ स्तोतुं प्रचक्रमे भूयो विविधैः स्तोत्रसम्भवैः  
०४,००५।०३१द्@००४द्_००१० आमन्त्र्य दर्शनाकाङ्क्षी राजा देवीं सहानुजः  
०४,००५।०३१द्@००४द्_००११ नमो ऽस्तु वरदे कृष्णे कुमारि ब्रह्मचारिणि  
०४,००५।०३१द्@००४द्_००१२ बालार्कसदृशाकारे पूर्णचन्द्रनिभानने  
०४,००५।०३१द्@००४द्_००१३ चतुर्भुजे चतुर्वक्त्रे पीनश्रोणिपयोधरे  
०४,००५।०३१द्@००४द्_००१४ मयूरपिच्छवलये केयूराङ्गदधारिणि  
०४,००५।०३१द्@००४द्_००१५ भासि देवि यथा पद्मा नारायणपरिग्रहः  
०४,००५।०३१द्@००४द्_००१६ स्वरूपं ब्रह्मचर्यं च विशदं तव खेचरि  
०४,००५।०३१द्@००४द्_००१७ कृष्णच्छविसमा कृष्णा सङ्कर्षणसमानना  
०४,००५।०३१द्@००४द्_००१८ बिभ्रती विपुलौ बाहू शक्रध्वजसमुच्छ्रयौ  
०४,००५।०३१द्@००४द्_००१९ पात्री च पङ्कजी घण्टी स्त्रीविशुद्धा च या भुवि  
०४,००५।०३१द्@००४द्_००२० पाशं धनुर् महाचक्रं विविधान्य् आयुधानि च  
०४,००५।०३१द्@००४द्_००२१ कुण्डलाभ्यां सुपूर्णाभ्यां कर्णाभ्यां च विभूषिता  
०४,००५।०३१द्@००४द्_००२२ चन्द्रविस्पर्धिना देवि मुखेन त्वं विराजसे  
०४,००५।०३१द्@००४द्_००२३ मुकुटेन विचित्रेण केशबन्धेन शोभिना  
०४,००५।०३१द्@००४द्_००२४ भुजङ्गाभोगवासेन श्रोणिसूत्रेण राजता  
०४,००५।०३१द्@००४द्_००२५ विभ्राजसे चाबद्धेन भोगेनेवेह मन्दरः  
०४,००५।०३१द्@००४द्_००२६ ध्वजेन शिखिपिच्छानाम् उच्छ्रितेन विराजसे  
०४,००५।०३१द्@००४द्_००२७ कौमारं व्रतम् आस्थाय त्रिदिवं पावितं त्वया  
०४,००५।०३१द्@००४द्_००२८ तेन त्वं स्तूयसे देवि त्रिदशैः पूज्यसे ऽपि च  
०४,००५।०३१द्@००४द्_००२९ त्रैलोक्यरक्षणार्थाय महिषासुरनाशिनि  
०४,००५।०३१द्@००४द्_००३० प्रसन्ना मे सुरश्रेष्ठे दयां कुरु शिवा भव  
०४,००५।०३१द्@००४द्_००३१ जया त्वं विजया चैव सङ्ग्रामे च जयप्रदा  
०४,००५।०३१द्@००४द्_००३२ ममापि विजयं देहि वरदा त्वं च साम्प्रतम्  
०४,००५।०३१द्@००४द्_००३३ विन्ध्ये चैव नगश्रेष्ठे तव स्थानं हि शाश्वतम्  
०४,००५।०३१द्@००४द्_००३४ कालि कालि महाकालि सीधुमांसपशुप्रिये  
०४,००५।०३१द्@००४द्_००३५ कृतानुयात्रा भूतैस् त्वं वरदा कामचारिणि  
०४,००५।०३१द्@००४द्_००३६ भारावतारे ये च त्वां संस्मरिष्यन्ति मानवाः  
०४,००५।०३१द्@००४द्_००३७ प्रणमन्ति च ये त्वां हि प्रभाते तु नरा भुवि  
०४,००५।०३१द्@००४द्_००३८ न तेषां दुर्लभं किं चित् पुत्रतो धनतो ऽपि वा  
०४,००५।०३१द्@००४द्_००३९ दुर्गात् तारयसे दुर्गे तत् त्वं दुर्गा स्मृता जनैः  
०४,००५।०३१द्@००४द्_००४० कान्तारेष्व् अवसन्नानां मग्नानां च महार्णवे  
०४,००५।०३१द्@००४द्_००४१ दस्युभिर् वा निरुद्धानां त्वं गतिः परमा नृणाम्  
०४,००५।०३१द्@००४द्_००४२ जलप्रतरणे चैव कान्तारेष्व् अटवीषु च  
०४,००५।०३१द्@००४द्_००४३ ये स्मरन्ति महादेवि न च सीदन्ति ते नराः  
०४,००५।०३१द्@००४द्_००४४ त्वं कीर्तिः श्रीर् धृतिः सिद्धिर् ह्रीर् विद्या सन्ततिर् मतिः  
०४,००५।०३१द्@००४द्_००४५ सन्ध्या रात्रिः प्रभा निद्रा ज्योत्स्ना कान्तिः क्षमा दया  
०४,००५।०३१द्@००४द्_००४६ नृणां च बन्धनं मोहं पुत्रनाशं धनक्षयम्  
०४,००५।०३१द्@००४द्_००४७ व्याधिं मृत्युं भयं चैव पूजिता नाशयिष्यसि  
०४,००५।०३१द्@००४द्_००४८ सो ऽहं राज्यात् परिभ्रष्टः शरणं त्वां प्रपन्नवान्  
०४,००५।०३१द्@००४द्_००४९ प्रणतश् च यथा मूर्ध्ना तव देवि सुरेश्वरि  
०४,००५।०३१द्@००४द्_००५० त्राहि मां पद्मपत्राक्षि सत्ये सत्या भवस्व नः  
०४,००५।०३१द्@००४द्_००५१ शरणं भव मे दुर्गे शरण्ये भक्तवत्सले  
०४,००५।०३१द्@००४द्_००५२ एवं स्तुता हि सा देवी दर्शयाम् आस पाण्डवम्  
०४,००५।०३१द्@००४द्_००५३ देव्य् उवाच  
०४,००५।०३१द्@००४द्_००५३ उपगम्य तु राजानम् इदं वचनम् अब्रवीत्  
०४,००५।०३१द्@००४द्_००५४ शृणु राजन् महाबाहो मदीयं वचनं प्रभो  
०४,००५।०३१द्@००४द्_००५५ भविष्यत्य् अचिराद् एव सङ्ग्रामे विजयस् तव  
०४,००५।०३१द्@००४द्_००५६ मम प्रसादान् निर्जित्य हत्वा कौरववाहिनीम्  
०४,००५।०३१द्@००४द्_००५७ राज्यं निष्कण्टकं कृत्वा भोक्ष्यसे मेदिनीं पुनः  
०४,००५।०३१द्@००४द्_००५८ भ्रातृभिः सहितो राजन् प्रीतिं प्राप्स्यसि पुष्कलाम्  
०४,००५।०३१द्@००४द्_००५९ मत्प्रसादाच् च ते सौख्यम् आरोग्यं च भविष्यति  
०४,००५।०३१द्@००४द्_००६० ये च सङ्कीर्तयिष्यन्ति लोके विगतकल्मषाः  
०४,००५।०३१द्@००४द्_००६१ तेषां तुष्टा प्रदास्यामि राज्यम् आयुर् वपुः सुतम्  
०४,००५।०३१द्@००४द्_००६२ प्रवासे नगरे चापि सङ्ग्रामे शत्रुसङ्कटे  
०४,००५।०३१द्@००४द्_००६३ अटव्यां दुर्गकान्तारे सागरे गहने गिरौ  
०४,००५।०३१द्@००४द्_००६४ ये स्मरिष्यन्ति मां राजन् यथाहं भवता स्मृता  
०४,००५।०३१द्@००४द्_००६५ न तेषां दुर्लभं किं चिद् अस्मिंल् लोके भविष्यति  
०४,००५।०३१द्@००४द्_००६६ इदं स्तोत्रवरं भक्त्या शृणुयाद् वा पठेत वा  
०४,००५।०३१द्@००४द्_००६७ तस्य सर्वाणि कार्याणि सिद्धिं यास्यन्ति पाण्डवाः  
०४,००५।०३१द्@००४द्_००६८ मत्प्रसादाच् च वः सर्वान् विराटनगरे स्थितान्  
०४,००५।०३१द्@००४द्_००६९ न प्रज्ञास्यन्ति कुरवो नरा वा तन्निवासिनः  
०४,००५।०३१द्@००४द्_००६९ वैशम्पायन उवाच  
०४,००५।०३१द्@००४द्_००७० इत्य् उक्त्वा वरदा देवी युधिष्ठिरम् अरिन्दमम्  
०४,००५।०३१द्@००४द्_००७१ रक्षां कृत्वा च पाण्डूनां तत्रैवान्तरधीयत  
०४,००५।०३१द्@००४ए_०००० वैशम्पायन उवाच  
०४,००५।०३१द्@००४ए_०००१ विराटनगरं रम्यं गच्छमानो युधिष्ठिरः  
०४,००५।०३१द्@००४ए_०००२ स्तूयमानस् तदा देवीं दुर्गां त्रिभुवनेश्वरीम्  
०४,००५।०३१द्@००४ए_०००३ यशोदागर्भसम्भूतां नारायणबलिप्रियाम्  
०४,००५।०३१द्@००४ए_०००४ नन्दगोपकुले जातां माङ्गल्यां कुलवर्धनीम्  
०४,००५।०३१द्@००४ए_०००५ कंसविद्रावणकरीम् असुराणां निबर्हणीम्  
०४,००५।०३१द्@००४ए_०००६ शिलातले समाक्षिप्ताम् आकाशान्तरगामिनीम्  
०४,००५।०३१द्@००४ए_०००७ वासुदेवं च स्मरतीं दिव्यां मायाधरां वराम्  
०४,००५।०३१द्@००४ए_०००८ भारावतरणे पुण्ये ये स्मरन्ति सदा शिवाम्  
०४,००५।०३१द्@००४ए_०००९ तान् वै तारयते पापात् पङ्के गाम् इव दुर्बलाम्  
०४,००५।०३१द्@००४ए_००१० स्तोत्रं प्रचक्रमे भूयो विविधैः स्तोत्रसम्भवैः  
०४,००५।०३१द्@००४ए_००११ आमन्त्र्य दर्शनाकाङ्क्षी देवीं राजा सहानुजः  
०४,००५।०३१द्@००४ए_००१२ नमो ऽस्तु वरदे देवि कुमारि प्रियदर्शने  
०४,००५।०३१द्@००४ए_००१३ बालबाला सुरेन्द्राणां घण्टालि विघटोत्कटे  
०४,००५।०३१द्@००४ए_००१४ चतुर्भुजे चतुर्वक्त्रे चतुर्दंष्ट्रे महासुरि  
०४,००५।०३१द्@००४ए_००१५ महादेवि महेष्वासे जयश्रीविजयप्रदे  
०४,००५।०३१द्@००४ए_००१६ भूतरात्रि महारौद्रे अष्टमीनवमीप्रिये  
०४,००५।०३१द्@००४ए_००१७ कपिले पिङ्गले ज्वाले हिरण्यकनकप्रदे  
०४,००५।०३१द्@००४ए_००१८ शशिसूर्यसमाभासे विद्युज्ज्वलितकुण्डले  
०४,००५।०३१द्@००४ए_००१९ मेरुविन्ध्यान्तरगते अप्सरोगणसेविते  
०४,००५।०३१द्@००४ए_००२० कालि कालि महाकालि खड्गखेटकधारिणि  
०४,००५।०३१द्@००४ए_००२१ त्रिशूलवरदे देवि त्रिनेत्रे भुवनेश्वरि  
०४,००५।०३१द्@००४ए_००२२ देवि त्वं पूज्यसे देवि पूर्णमासीं चतुर्दशीम्  
०४,००५।०३१द्@००४ए_००२३ सो ऽहं राज्यपरिभ्रष्टस् त्वद्भक्तश् च विशेषतः  
०४,००५।०३१द्@००४ए_००२४ अहं शरणम् आपन्नस् तव देवि सुरेश्वरि  
०४,००५।०३१द्@००४ए_००२५ श्रीदेव्य् उवाच  
०४,००५।०३१द्@००४ए_००२५ त्राहि मां पद्मपत्राक्षि सत्येन स्वामिनी भव  
०४,००५।०३१द्@००४ए_००२६ शृणु वत्स महाबाहो सङ्ग्रामे विजयस् तव  
०४,००५।०३१द्@००४ए_००२७ मत्प्रसादाद् विनिर्मुक्तो जित्वा कौरववाहिनीम्  
०४,००५।०३१द्@००४ए_००२८ निष्कण्टकं कृतं राज्यं भोक्ष्यसे भ्रातृभिः सह  
०४,००५।०३१द्@००४ए_००२९ इदं च मे गुह्यतमं पवित्रं पापनाशनम्  
०४,००५।०३१द्@००४ए_००३० कीर्तयिष्यन्ति ये भक्त्या न तेषां विद्यते भयम्  
०४,००५।०३१द्@००४ए_००३१ प्रस्थाने वा प्रवेशे वा यः कश् चिन् मां करिष्यति  
०४,००५।०३१द्@००४ए_००३२ तस्याहं सर्वकार्याणि साधयिष्यामि पाण्डव  
०४,००५।०३१द्@००४ए_००३३ इत्य् उक्त्वा पाण्डवं देवी तत्रैवान्तरधीयत  
०४,००५।०३१द्@००४फ़्_०००० वैशम्पायन उवाच  
०४,००५।०३१द्@००४फ़्_०००१ विराटनगरं रम्यं गच्छमानो युधिष्ठिरः  
०४,००५।०३१द्@००४फ़्_०००२ तुष्टाव स तदा देवीं दुर्गां त्रिभुवनेश्वरीम्  
०४,००५।०३१द्@००४फ़्_०००३ शिलातटविनिक्षिप्ताम् आकाशतलगामिनीम्  
०४,००५।०३१द्@००४फ़्_०००४ वासुदेवस्य भगिनीं दिव्यमालाविभूषिताम्  
०४,००५।०३१द्@००४फ़्_०००५ यशोदागर्भसम्भूतां देवस्य भगिनीं प्रियाम्  
०४,००५।०३१द्@००४फ़्_०००६ नन्दगोपकुले जातां दुर्गां त्रिभुवनेश्वरीम्  
०४,००५।०३१द्@००४फ़्_०००७ कंसविद्रावणकरीम् असुराणां क्षयङ्करीम्  
०४,००५।०३१द्@००४फ़्_०००८ दिव्याम्बरधरां देवीं खड्गखेटकधारिणीम्  
०४,००५।०३१द्@००४फ़्_०००९ स्तोतुं प्रचक्रमे भूयो विविधैः स्तोत्रसम्भवैः  
०४,००५।०३१द्@००४फ़्_००१० आमन्त्र्य दर्शनाकाङ्क्षी देवीं राजा सहानुजः  
०४,००५।०३१द्@००४फ़्_००११ नमो ऽस्तु वरदे कृष्णे कौमारव्रतचारिणि  
०४,००५।०३१द्@००४फ़्_००१२ बालार्कसदृशच्छाये पूर्णचन्द्रनिभानने  
०४,००५।०३१द्@००४फ़्_००१३ चतुर्भुजे तनुमध्ये पीनश्रोणिपयोधरे  
०४,००५।०३१द्@००४फ़्_००१४ मयूरपिच्छच्छत्रे च चक्रासिगदधारिणि  
०४,००५।०३१द्@००४फ़्_००१५ भासि देवि यथा पद्मा नारायणपरिग्रहः  
०४,००५।०३१द्@००४फ़्_००१६ सुरूपं ब्रह्मचर्यं ते अविरुद्धं च चेष्टितम्  
०४,००५।०३१द्@००४फ़्_००१७ भारावतारिणीं पुण्यां ये स्मरन्ति सदा शिवाम्  
०४,००५।०३१द्@००४फ़्_००१८ तान् वै तारयसे पापात् पङ्के गाम् इव दुर्बलाम्  
०४,००५।०३१द्@००४फ़्_००१९ कृष्णविस्मयविच्छाया सङ्कर्षणनिभानना  
०४,००५।०३१द्@००४फ़्_००२० बिभ्रती विपुलौ बाहू शक्रध्वजम् इवोच्छ्रितौ  
०४,००५।०३१द्@००४फ़्_००२१ त्रिशाखं शूलम् उद्यम्य दानवान् विनिकृन्तसि  
०४,००५।०३१द्@००४फ़्_००२२ पादौ नूपुरकेयूरैर् घण्टाभरणभूषितौ  
०४,००५।०३१द्@००४फ़्_००२३ वसामेदान्वितं वस्त्रं पीतेनोरसि वाससा  
०४,००५।०३१द्@००४फ़्_००२४ शशिरश्मिप्रकाशेन हारेणोरसि लम्बिना  
०४,००५।०३१द्@००४फ़्_००२५ तप्तकाञ्चनवर्णाभ्यां कुण्डलाभ्यां विराजता  
०४,००५।०३१द्@००४फ़्_००२६ चन्द्रबिम्बसमेन त्वं मुखेनेह विराजसे  
०४,००५।०३१द्@००४फ़्_००२७ मुकुटेन विचित्रेण केशबन्धेन शोभसे  
०४,००५।०३१द्@००४फ़्_००२८ भुजगाभोगकल्पेन श्रोणिसूत्रेण राजता  
०४,००५।०३१द्@००४फ़्_००२९ भ्राजसे चावबद्धेन नागेनेव हि मन्दरः  
०४,००५।०३१द्@००४फ़्_००३० कौमारव्रतम् आस्थाय त्रिदिवं पालितं त्वया  
०४,००५।०३१द्@००४फ़्_००३१ तेन त्वं पूज्यसे देवि ऋषिभिः पूज्यसे सदा  
०४,००५।०३१द्@००४फ़्_००३२ सुरेश्वरि महादेवि महिषासुरनाशिनि  
०४,००५।०३१द्@००४फ़्_००३३ प्रपन्नो ऽहं सुरश्रेष्ठे दयां कुरु शिवा भव  
०४,००५।०३१द्@००४फ़्_००३४ जया त्वं विजया चैव सङ्ग्रामे विजयप्रदा  
०४,००५।०३१द्@००४फ़्_००३५ भविष्यसि च सुप्रीता वर्तस्व मम साम्प्रतम्  
०४,००५।०३१द्@००४फ़्_००३६ विन्ध्ये चैव नगश्रेष्ठे तत्र स्थानं हि शाश्वतम्  
०४,००५।०३१द्@००४फ़्_००३७ कालि कालि महाकालि सीधुमांसवसाप्रिये  
०४,००५।०३१द्@००४फ़्_००३८ वदास्थिता त्वं भूतानां भक्तानां कामदायिनि  
०४,००५।०३१द्@००४फ़्_००३९ भयत्रस्ता * ये च त्वां संस्मरिष्यन्ति मानवाः  
०४,००५।०३१द्@००४फ़्_००४० प्रणमन्ति च ये नित्यं तेषां च वरदा भव  
०४,००५।०३१द्@००४फ़्_००४१ न तेषां दुर्लभं किं चित् पुत्रतो धनतो ऽपि च  
०४,००५।०३१द्@००४फ़्_००४२ दुर्गात् तारयसे नित्यं तेन दुर्गा स्मृता वरा  
०४,००५।०३१द्@००४फ़्_००४३ कान्तारेष्व् अपि मग्नानां मग्नानां च महार्णवे  
०४,००५।०३१द्@००४फ़्_००४४ दस्युभिः सन्निधानानां त्वं गतिः परमा भव  
०४,००५।०३१द्@००४फ़्_००४५ जलप्रतरणे चैव कान्तारेष्व् अटवीषु च  
०४,००५।०३१द्@००४फ़्_००४६ संस्मरिष्यन्ति ये देवीं नावसीदन्ति ते नराः  
०४,००५।०३१द्@००४फ़्_००४७ सन्ध्या रात्रिः प्रभा निद्रा ज्योत्स्ना क्षान्तिः क्षमा दया  
०४,००५।०३१द्@००४फ़्_००४८ येषां बन्धवधक्लेशं पुत्रदारधनक्षयम्  
०४,००५।०३१द्@००४फ़्_००४९ व्याधिमृत्युभयं चैव पूजिता नाशयिष्यसि  
०४,००५।०३१द्@००४फ़्_००५० सो ऽहं राज्यात् परिभ्रष्टः शरणं त्वाम् उपागतः  
०४,००५।०३१द्@००४फ़्_००५१ प्रणतश् च तथा मूर्ध्ना तव देवि सुरेश्वरि  
०४,००५।०३१द्@००४फ़्_००५२ त्राहि पद्मपलाशाक्षि सत्ये सत्या भवस्व नः  
०४,००५।०३१द्@००४फ़्_००५३ शरणं मे दुःखदुर्गे शरणागतवत्सले  
०४,००५।०३१द्@००४फ़्_००५४ परं स्तुता हि सा देवी दर्शयाम् आस पाण्डवम्  
०४,००५।०३१द्@००४फ़्_००५५ श्रीदेव्य् उवाच  
०४,००५।०३१द्@००४फ़्_००५५ उपगम्य च राजानं वचनं चेदम् अब्रवीत्  
०४,००५।०३१द्@००४फ़्_००५६ शृणु राजन् महाबाहो श्रद्दधस्व च मे वचः  
०४,००५।०३१द्@००४फ़्_००५७ भविष्यत्य् अचिराद् एव सङ्ग्रामे विजयस् तव  
०४,००५।०३१द्@००४फ़्_००५८ क्षोभयिष्यसि सम्प्राप्तां समेतां कुरुवाहिनीम्  
०४,००५।०३१द्@००४फ़्_००५९ राज्यं निष्कण्टकं कृत्वा भोक्ष्यसे मेदिनीं पुनः  
०४,००५।०३१द्@००४फ़्_००६० भ्रातृभिः सहितो राजन् धृतिं प्राप्स्यसि पुष्कलाम्  
०४,००५।०३१द्@००४फ़्_००६१ मत्प्रसादाच् च ते सौख्यम् आरोग्यं च भविष्यति  
०४,००५।०३१द्@००४फ़्_००६२ ये च मां कीर्तयिष्यन्ति लोके विगतमत्सराः  
०४,००५।०३१द्@००४फ़्_००६३ तेषां तुष्टिं प्रदास्यामि राज्यम् आयुर् बलं सुतान्  
०४,००५।०३१द्@००४फ़्_००६४ ग्रामे वा नगरे वाथ सङ्ग्रामे शत्रुसङ्कटे  
०४,००५।०३१द्@००४फ़्_००६५ अटव्यां दुर्गकान्तारे समुद्रे गिरिगह्वरे  
०४,००५।०३१द्@००४फ़्_००६६ ये स्मरिष्यन्ति मां राजन् यथाहं भवता स्मृता  
०४,००५।०३१द्@००४फ़्_००६७ तेषां न दुर्लभं किं चिद् अस्मिंल् लोके भविष्यति  
०४,००५।०३१द्@००४फ़्_००६८ इदं स्तोत्रवरं पुण्यं शृणुयाद् वा पठेत वा  
०४,००५।०३१द्@००४फ़्_००६९ तस्य सर्वाणि कार्याणि सिद्धिं यास्यन्ति पाण्डव  
०४,००५।०३१द्@००४फ़्_००७० मत्प्रसादाच् च ते सर्वे विराटवसतिं स्थिताः  
०४,००५।०३१द्@००४फ़्_००७१ न प्रज्ञास्यन्ति कुरवो नरा वा तत्र वासिनः  
०४,००५।०३१द्@००४फ़्_००७१ वैशम्पायन उवाच  
०४,००५।०३१द्@००४फ़्_००७२ इत्य् उक्त्वा सा तदा देवी युधिष्ठिरम् अरिन्दमम्  
०४,००५।०३१द्@००४फ़्_००७३ रक्षां कृत्वा च पाण्डूनां तत्रैवान्तरधीयत  
०४,००५।०३१द्@००४ग्_०००० वैशम्पायन उवाच  
०४,००५।०३१द्@००४ग्_०००१ विराटनगरं रम्यं गच्छमानो युधिष्ठिरः  
०४,००५।०३१द्@००४ग्_०००२ अस्तुवन् मनसा देवीं दुर्गां त्रिभुवनेश्वरीम्  
०४,००५।०३१द्@००४ग्_०००३ यशोदागर्भसम्भूतां नारायणवरप्रियाम्  
०४,००५।०३१द्@००४ग्_०००४ नन्दगोपकुले जातां मङ्गल्यां कुलवर्धनीम्  
०४,००५।०३१द्@००४ग्_०००५ कंसविद्रावणकरीम् असुराणां भयङ्करीम्  
०४,००५।०३१द्@००४ग्_०००६ शिलातटविनिक्षिप्ताम् आकाशान्तरगामिनीम्  
०४,००५।०३१द्@००४ग्_०००७ वासुदेवस्य भगिनीं दिव्यमाल्यविभूषिताम्  
०४,००५।०३१द्@००४ग्_०००८ दिव्याम्बरधरां देवीं खड्गखेटकधारिणीम्  
०४,००५।०३१द्@००४ग्_०००९ स्तोतुं प्रचक्रमे भूयो विविधैः स्तोत्रसम्भवैः  
०४,००५।०३१द्@००४ग्_००१० आमन्त्र्य दर्शनाकाङ्क्षी राजा देवीं सहानुजः  
०४,००५।०३१द्@००४ग्_००११ नमो ऽस्तु वरदे कृष्णे कौमारव्रतचारिणि  
०४,००५।०३१द्@००४ग्_००१२ बालार्कसदृशच्छाये पूर्णचन्द्रनिभानने  
०४,००५।०३१द्@००४ग्_००१३ चतुर्भुजे चतुर्वक्त्रे पीनश्रोणिपयोधरे  
०४,००५।०३१द्@००४ग्_००१४ मयूरपिच्छवलये गदाचक्रासिधारिणि  
०४,००५।०३१द्@००४ग्_००१५ नमस्ते ऽम्बुजपत्राक्षि नमस्ते त्रिदशार्चिते  
०४,००५।०३१द्@००४ग्_००१६ सुरारिणि नमस् तुभ्यं नमः पशुपतिप्रिये  
०४,००५।०३१द्@००४ग्_००१७ दैत्यदानवदर्पघ्नी दैत्यदानवपूजिते  
०४,००५।०३१द्@००४ग्_००१८ शैलराजसुते देवि नमस् ते विन्ध्यवासिनि  
०४,००५।०३१द्@००४ग्_००१९ सर्वप्रहरणोपेते सर्वज्ञे सर्वगे ध्रुवे  
०४,००५।०३१द्@००४ग्_००२० अजिते विजये भद्रे भद्रकालि रणप्रिये  
०४,००५।०३१द्@००४ग्_००२१ कृष्णे देवि नमस् तुभ्यं नमः कैटभमर्दिनि  
०४,००५।०३१द्@००४ग्_००२२ नमो गायत्रि सावित्रि नमस् ते जातवेदसि  
०४,००५।०३१द्@००४ग्_००२३ वागीश्वरि नमस् तुभ्यं मेनकायाः सुते नमः  
०४,००५।०३१द्@००४ग्_००२४ शङ्करार्धशरीरस्थे नमस् ते विष्णुपूजिते  
०४,००५।०३१द्@००४ग्_००२५ नमो ब्रह्माणि रुद्राणि नमो नारायणप्रिये  
०४,००५।०३१द्@००४ग्_००२६ नमस् त्रैलोक्यविख्याते नमस् ते ऽमरपूजिते  
०४,००५।०३१द्@००४ग्_००२७ पद्मकिञ्जल्कवर्णाभे चारुपद्मनिभानने  
०४,००५।०३१द्@००४ग्_००२८ महासिंहरथारूढे महाशार्दूलवाहिनि  
०४,००५।०३१द्@००४ग्_००२९ महेन्द्राणि नमस् तुभ्यं नमस् ते भक्तवत्सले  
०४,००५।०३१द्@००४ग्_००३० महिषासुरदर्पघ्नि कंसासुरभयङ्करि  
०४,००५।०३१द्@००४ग्_००३१ कालरात्रि महारात्रि यशस्करि शुभानने  
०४,००५।०३१द्@००४ग्_००३२ कौमारं व्रतम् आस्थाय त्रिदिवं पालितं त्वया  
०४,००५।०३१द्@००४ग्_००३३ तेन त्वं स्तूयसे देवि त्रिदशैः पूज्यसे ऽपि च  
०४,००५।०३१द्@००४ग्_००३४ सुरेश्वरि महादेवि महिषासुरघातिनि  
०४,००५।०३१द्@००४ग्_००३५ प्रसन्ना मां सुरश्रेष्ठे दयां कुरु शिवा भव  
०४,००५।०३१द्@००४ग्_००३६ जया त्वं विजया त्वं च सङ्ग्रामे विजयप्रदा  
०४,००५।०३१द्@००४ग्_००३७ भविष्यसि सुसम्प्रीता वरदा भव साम्प्रतम्  
०४,००५।०३१द्@००४ग्_००३८ विन्ध्याचले नगश्रेष्ठे तव स्थानं हि शाश्वतम्  
०४,००५।०३१द्@००४ग्_००३९ कालि कालि महाकालि सीधुमांसवसाप्रिये  
०४,००५।०३१द्@००४ग्_००४० त्रैलोक्यमातर् जननि ममेह वरदा भव  
०४,००५।०३१द्@००४ग्_००४१ भारावतरणे ये त्वां संस्मरिष्यन्ति मानवाः  
०४,००५।०३१द्@००४ग्_००४२ प्रणमन्ति च ये नित्यं प्रभाते च नरा भुवि  
०४,००५।०३१द्@००४ग्_००४३ न तेषां दुर्लभं किं चित् पुत्रतो धनतो ऽपि च  
०४,००५।०३१द्@००४ग्_००४४ दुर्गात् तारयसे नित्यं तेन दुर्गा स्मृता पुरा  
०४,००५।०३१द्@००४ग्_००४५ कान्तारेष्व् अवसन्नानां मग्नानां च महार्णवे  
०४,००५।०३१द्@००४ग्_००४६ दस्युभिः सन्निरुद्धानां त्वं गतिः परमा नृणाम्  
०४,००५।०३१द्@००४ग्_००४७ जलप्रतरणे देवि कान्तारेष्व् अटवीषु च  
०४,००५।०३१द्@००४ग्_००४८ ये स्मरन्ति महादेवीं नैव सीदन्ति ते नराः  
०४,००५।०३१द्@००४ग्_००४९ त्वं कीर्तिः श्रीर् धृतिः सिद्धिर् ह्रीर् विद्या सन्ततिर् मतिः  
०४,००५।०३१द्@००४ग्_००५० सन्ध्या रात्रिः प्रभा निद्रा ज्योत्स्ना कान्तिः क्षमा दया  
०४,००५।०३१द्@००४ग्_००५१ नृणां बन्धवधक्लेशं पुत्रदारधनक्षयम्  
०४,००५।०३१द्@००४ग्_००५२ व्याधिमृत्युभयं घोरं पूजिता नाशयिष्यसि  
०४,००५।०३१द्@००४ग्_००५३ सो ऽहं राज्यपरिभ्रष्टः शरणं त्वाम् उपागतः  
०४,००५।०३१द्@००४ग्_००५४ प्रणतश् च तथा मूर्ध्ना चरणौ ते सुरेश्वरि  
०४,००५।०३१द्@००४ग्_००५५ त्राहि मां पद्मपत्राक्षि सत्ये सत्या भवस्व नः  
०४,००५।०३१द्@००४ग्_००५६ शरणं भव मे दुर्गे शरण्ये भक्तवत्सले  
०४,००५।०३१द्@००४ग्_००५७ आपन्महार्णवे घोरे अस्मिन् विषमदुर्गमे  
०४,००५।०३१द्@००४ग्_००५८ दुस्तरे त्राहि मां भद्रे परकीयनिवेशने  
०४,००५।०३१द्@००४ग्_००५९ यथा न जानाति नरो ऽत्र कश् चिद्  
०४,००५।०३१द्@००४ग्_००६० युधिष्ठिरो ऽत्रावसतीति दुर्गे  
०४,००५।०३१द्@००४ग्_००६१ तथा कुरु स्वर्गसदां वरिष्ठे  
०४,००५।०३१द्@००४ग्_००६२ त्वच्चारुपादाब्जपुरः स्थितो ऽहम्  
०४,००५।०३१द्@००४ग्_००६३ दुःखान्वितो ऽहं प्रलपामि दुर्गे  
०४,००५।०३१द्@००४ग्_००६४ उन्मत्तवद् दीनमना निराशः  
०४,००५।०३१द्@००४ग्_००६५ प्रसीद दुर्गे मम सानुजस्य  
०४,००५।०३१द्@००४ग्_००६६ समीहितं तत् कुरुते नमो ऽस्तु  
०४,००५।०३१द्@००४ग्_००६७ एवं स्तुता तदा देवी दर्शयाम् आस पाण्डवम्  
०४,००५।०३१द्@००४ग्_००६८ देव्य् उवाच  
०४,००५।०३१द्@००४ग्_००६८ उपसङ्गम्य राजानं वचनं चेदम् अब्रवीत्  
०४,००५।०३१द्@००४ग्_००६९ **** **** **** ****  
०४,००५।०३१द्@००४ग्_००७० शृणु राजन् महाबाहो मदीयं वचनं प्रभो  
०४,००५।०३१द्@००४ग्_००७१ भविष्यत्य् अचिराद् एव सङ्ग्रामे विजयस् तव  
०४,००५।०३१द्@००४ग्_००७२ क्षोभयिष्यसि सम्प्राप्तां समस्तां कुरुवाहिनीम्  
०४,००५।०३१द्@००४ग्_००७३ राज्यं निष्कण्टकं कृत्वा भोक्ष्यसे पृथिवीं पुनः  
०४,००५।०३१द्@००४ग्_००७४ भ्रातृभिः सहितो वीर वृद्धिं प्राप्स्यसि पुष्कलाम्  
०४,००५।०३१द्@००४ग्_००७५ मत्प्रसादाच् च ते सौख्यम् आरोग्यं च भविष्यति  
०४,००५।०३१द्@००४ग्_००७६ ये च मां कीर्तयिष्यन्ति लोके विगतमत्सराः  
०४,००५।०३१द्@००४ग्_००७७ तेषां तुष्टिं प्रदास्यामि राज्यम् आयुर् बलं सुतान्  
०४,००५।०३१द्@००४ग्_००७८ प्रवासे नगरे वापि सङ्ग्रामे शत्रुसङ्कटे  
०४,००५।०३१द्@००४ग्_००७९ अटव्यां दुर्गकान्तारे सागरे गिरिगह्वरे  
०४,००५।०३१द्@००४ग्_००८० ये स्मरिष्यन्ति मां राजन् यथाहं भवता स्मृता  
०४,००५।०३१द्@००४ग्_००८१ न तेषां दुर्लभं किं चिद् अस्मिंल् लोके भविष्यति  
०४,००५।०३१द्@००४ग्_००८२ इदं स्तोत्रवरं भक्त्या शृणुयाद् वा पठेत वा  
०४,००५।०३१द्@००४ग्_००८३ तस्य सर्वाणि कार्याणि सिद्धिं यास्यन्ति पाण्डव  
०४,००५।०३१द्@००४ग्_००८४ मत्प्रसादाच् च वः सर्वान् विराटनगरे स्थितान्  
०४,००५।०३१द्@००४ग्_००८५ वैशम्पायन उवाच  
०४,००५।०३१द्@००४ग्_००८५ नैव ज्ञास्यन्ति कुरवो नरा वा तन्निवासिनः  
०४,००५।०३१द्@००४ग्_००८६ इत्य् उक्त्वा सा तदा देवी युधिष्ठिरम् अरिन्दमम्  
०४,००५।०३१द्@००४ग्_००८७ रक्षां कृत्वा च पाण्डूनां तत्रैवान्तरधीयत  
०४,००५।०३१द्*०१७४_००१ रामाभिरामसुरपादपतुल्यगन्धैः  
०४,००५।०३१द्*०१७४_००२ पुष्पैर् अलङ्कृतधरं सुनिविष्टवप्रम्  
०४,००५।०३१द्*०१७४_००३ प्राकारतोरणगृहैर् इव मन्दराद्रि  
०४,००५।०३१द्*०१७४_००४ * * * कूटम् अथ ते ददृशुः पुरं[हि] तत्  
०४,००५।०३१द्*०१७५_००१ (२९) { आगोपालाविपालेभ्यः कर्षकेभ्यः परन्तपाः  
०४,००५।०३१द्*०१७५_००२ { आजग्मुर् नगराभ्याशं श्रावयन्तः पुनः पुनः  
०४,००५।०३१द्*०१७५_००३ (२८अब्) अशीतिशतवर्षेयं मातास्माकम् इहेति च  
०४,००५।०३१द्*०१७५_००४ बहुकालपरीणामान् मृत्योस् तु वशम् एयुषी  
०४,००५।०३१द्*०१७५_००५ (२८च्) न चाग्निसंस्कारम् इयं प्रापिता कुलधर्मतः  
०४,००५।०३१द्*०१७५_००६ यः समासाद्यते कश् चित् तस्मिन् देशे यदृच्छया  
०४,००५।०३१द्*०१७५_००७ (२८च्) तम् एवम् ऊचुर् धर्मज्ञाः कुलधर्मो न ईदृशः  
०४,००५।०३१द्*०१७५_००८ अथाब्रवीद् धर्मराजः सहदेवं परन्तपः  
०४,००५।०३१द्*०१७५_००९ इदं गोमृगम् अभ्याशे गतसत्त्वम् अचेतनम्  
०४,००५।०३१द्*०१७५_०१० एतद् उत्कृत्य वै वीर धनूंषि परिवेष्टय  
०४,००५।०३१द्*०१७५_०११ एवम् उक्तो महाबाहुः सहदेवो यथोक्तवत्  
०४,००५।०३१द्*०१७५_०१२ (२५अब्) शमीम् आरुह्य त्वरितो धनूंषि परिवेष्टयत्  
०४,००५।०३१द्*०१७५_०१३ शीतवातातपभयाद् वर्षत्राणाय दुर्जयः  
०४,००५।०३१द्*०१७५_०१४ तानि वीरो यदाजानान् निराबाधानि सर्वशः  
०४,००५।०३१द्*०१७५_०१५ पुनः पुनः सुसंवेष्ट्य कृत्वा सुकृतकारिणः  
०४,००५।०३१द्*०१७५_०१६ अथापरम् अदूरस्थम् उञ्छवृत्तिकलेवरम्  
०४,००५।०३१द्*०१७५_०१७ प्रायोपवेशनाच् छुष्कं स्नायुचर्मास्थिसंवृतम्  
०४,००५।०३१द्*०१७५_०१८ तच् चानीय धनुर् मध्ये विनिबध्य च पाण्डवाः  
०४,००५।०३१द्*०१७५_०१९ उपायकुशलाः सर्वे प्रहसन्तः समब्रुवन्  
०४,००५।०३१द्*०१७५_०२० (२७फ़्) अस्य गन्धस्य दौर्गन्ध्यान् मनुष्या वनचारिणः  
०४,००५।०३१द्*०१७५_०२१ (२७च्दे) दूरात् परिहरिष्यन्ति सशवेयं शमी इति  
०४,००५।०३१द्*०१७५_०२२ अथाब्रवीन् महाराजो धर्मात्मा स युधिष्ठिरः  
०४,००५।०३१द्*०१७५_०२३ रज्जुभिः सुदृढं प्राज्ञ विनिबध्नीहि पाण्डव  
०४,००५।०३१द्*०१७५_०२४ (२५च्द्) यानि चात्र विशालानि रूढमूलानि मन्यसे  
०४,००५।०३१द्*०१७५_०२५ तेषाम् उपरि बध्नीहि इदं विप्रकलेवरम्  
०४,००५।०३१द्*०१७५_०२६ विश्रावयन्तस् ते हृष्टा दिशः सर्वा व्यनादयन्  
०४,००५।०३१द्*०१७५_०२७ स्वर्गतेयम् इहास्माकं जननी शोकविह्वला  
०४,००५।०३१द्*०१७५_०२८ वने विचरमाणानां लुब्धानां वनचारिणाम्  
०४,००५।०३१द्*०१७५_०२९ (२८च्द्) कुलधर्मो ऽयम् अस्माकं पूर्वैर् आचरितः पुरा  
०४,००५।०३१द्*०१७५_०३० एवं ते सुकृतं कृत्वा समन्ताद् अवघुष्य च  
०४,००५।०३१द्*०१७५_०३१ भीमसेनो ऽर्जुनश् चैव माद्रीपुत्राव् उभाव् अपि  
०४,००५।०३१द्*०१७५_०३२ युधिष्ठिरश् च कृष्णा च राजपुत्री सुमध्यमा  
०४,००५।०३१द्*०१७५_०३३ (३१अब्) ततो यथासमाज्ञप्तं नगरं प्राविशंस् तदा  
०४,००५।०३१द्*०१७५_०३४ मत्स्यराज्ञो विराटस्य समीपे वस्तुम् अञ्जसा  
०४,००५।०३१द्*०१७५_०३५ (३१च्द्) अज्ञातचर्यां चरितुं वर्षं राष्ट्रे त्रयोदशम्  
०४,००५।०३१द्*०१७५_०३६ (३०च्द्) अथ छन्नानि नामानि चकारैषां युधिष्ठिरः  
०४,००५।०३१द्*०१७५_०३७ (३०अब्) जयो जयेशो विजयो जयत्सेनो जयद्बलः  
०४,००५।०३१द्*०१७५_०३८ आपत्सु नामभिस् त्व् एतैः समाह्वामः परस्परम्  
०४,००५।०३१द्*०१७६_००१ तथा तत् सर्वम् अकरोत् सहदेवो यथोक्तवान्  
०४,००६।००१ वैशम्पायन उवाच  
०४,००६।००१अ ततो विराटं प्रथमं युधिष्ठिरो; राजा सभायाम् उपविष्टम् आव्रजत्  
०४,००६।००१च् वैडूर्यरूपान् प्रतिमुच्य काञ्चनान्; अक्षान् स कक्षे परिगृह्य वाससा  
०४,००६।००१द्@००५_०००१ ततस् तु ते पुण्यतमां शिवां शुभां  
०४,००६।००१द्@००५_०००२ महर्षिगन्धर्वनिषेवितोदकाम्  
०४,००६।००१द्@००५_०००३ त्रिलोककान्ताम् अवतीर्य जाह्नवीम्  
०४,००६।००१द्@००५_०००४ ऋषींश् च देवांश् च पितॄन् अतर्पयन्  
०४,००६।००१द्@००५_०००५ वरप्रदानं ह्य् अनुचिन्त्य पार्थिवो  
०४,००६।००१द्@००५_०००६ हुताग्निहोत्रः कृतजप्यमङ्गलः  
०४,००६।००१द्@००५_०००७ दिशं तथैन्द्रीम् अभितः प्रपेदिवान्  
०४,००६।००१द्@००५_०००८ युधिष्ठिरः  
०४,००६।००१द्@००५_०००८ कृताञ्जलिर् धर्मम् उपाह्वयच् छनैः  
०४,००६।००१द्@००५_०००९ वरप्रदानं मम दत्तवान् पिता  
०४,००६।००१द्@००५_००१० प्रसन्नचेता वरदः प्रजापतिः  
०४,००६।००१द्@००५_००११ जलार्थिनो मे तृषितस्य सोदरा  
०४,००६।००१द्@००५_००१२ मया प्रयुक्ता विविशुर् जलाशयम्  
०४,००६।००१द्@००५_००१३ निपातिता यक्षवरेण ते वने  
०४,००६।००१द्@००५_००१४ महाहवे वज्रभृतेव दानवाः  
०४,००६।००१द्@००५_००१५ मया च गत्वा वरदो ऽभितोषितो  
०४,००६।००१द्@००५_००१६ विवक्षता प्रश्नसमुच्चयं गुरुः  
०४,००६।००१द्@००५_००१७ स मे प्रसन्नो भगवान् वरं ददौ  
०४,००६।००१द्@००५_००१८ परिष्वजंश् चाह तथैव सौहृदात्  
०४,००६।००१द्@००५_००१९ वृणीष्व यद् वाञ्छसि पाण्डुनन्दन  
०४,००६।००१द्@००५_००२० स्थितो ऽन्तरिक्षे वरदो ऽस्मि पश्य माम्  
०४,००६।००१द्@००५_००२१ स वै मयोक्तो वरदः पिता प्रभुः  
०४,००६।००१द्@००५_००२२ सदैव मे धर्मरता मतिर् भवेत्  
०४,००६।००१द्@००५_००२३ इमे च जीवन्तु ममानुजाः प्रभो  
०४,००६।००१द्@००५_००२४ वयश् च रूपं च बलं तथाप्नुयुः  
०४,००६।००१द्@००५_००२५ क्षमा च कीर्तिश् च यथेष्टतो भवेद्  
०४,००६।००१द्@००५_००२६ व्रतं च सत्यं च समाप्तिर् एव च  
०४,००६।००१द्@००५_००२७ वरो ममैषो ऽस्तु यथानुकीर्तितो  
०४,००६।००१द्@००५_००२८ न तन् मृषा देववरो यद् अब्रवीत्  
०४,००६।००१द्@००५_००२८ वैशम्पायनः  
०४,००६।००१द्@००५_००२९ स वै द्विजातिस् तरुणस् त्रिदण्डभृत्  
०४,००६।००१द्@००५_००३० कमण्डलूष्णीषधरो ऽन्वजायत  
०४,००६।००१द्@००५_००३१ सुरक्तमाञ्जिष्ठवराम्बरः शिखी  
०४,००६।००१द्@००५_००३२ पवित्रपाणिर् ददृशे तद् अद्भुतम्  
०४,००६।००१द्@००५_००३३ तथैव तेषाम् अपि धर्मचारिणां  
०४,००६।००१द्@००५_००३४ यथेप्सिता ह्य् आभरणाम्बरस्रजः  
०४,००६।००१द्@००५_००३५ क्षणेन राजन्न् अभवन् महात्मनां  
०४,००६।००१द्@००५_००३६ प्रशस्तधर्माग्र्यफलाभिकाङ्क्षिणाम्  
०४,००६।००१द्@००५_००३७ नवेन रूपेण विशां पतिर् वृतः  
०४,००६।००१द्@००५_००३८ स्वधर्मरूपेण तथा प्रतापवान्  
०४,००६।००२अ नराधिपो राष्ट्रपतिं यशस्विनम्; महायशाः कौरववंशवर्धनः  
०४,००६।००२च् महानुभावो नरराजसत्कृतो; दुरासदस् तीक्ष्णविषो यथोरगः  
०४,००६।००३अ बालेन रूपेण नरर्षभो महान्; अथार्चिरूपेण यथामरस् तथा  
०४,००६।००३च् महाभ्रजालैर् इव संवृतो रविर्; यथानलो भस्मवृतश् च वीर्यवान्  
०४,००६।००४अ तम् आपतन्तं प्रसमीक्ष्य पाण्डवम्; विराटराड् इन्दुम् इवाभ्रसंवृतम्  
०४,००६।००४ब्*०१७७_००१ समागतं पूर्णशशिप्रभाननं  
०४,००६।००४ब्*०१७७_००२ महानुभावं नचिरेण दृष्टवान्  
०४,००६।००४च् मन्त्रिद्विजान् सूतमुखान् विशस् तथा; ये चापि के चित् परिषत्समासते  
०४,००६।००४ए पप्रच्छ को ऽयं प्रथमं समेयिवान्; अनेन यो ऽयं प्रसमीक्षते सभाम्  
०४,००६।००५अ न तु द्विजो ऽयं भविता नरोत्तमः; पतिः पृथिव्या इति मे मनोगतम्  
०४,००६।००५च् न चास्य दासो न रथो न कुण्डले; समीपतो भ्राजति चायम् इन्द्रवत्  
०४,००६।००६अ शरीरलिङ्गैर् उपसूचितो ह्य् अयम्; मूर्धाभिषिक्तो ऽयम् इतीव मानसम्  
०४,००६।००६च् समीपम् आयाति च मे गतव्यथो; यथा गजस् तामरसीं मदोत्कटः  
०४,००६।००७अ वितर्कयन्तं तु नरर्षभस् तदा; युधिष्ठिरो ऽभ्येत्य विराटम् अब्रवीत्  
०४,००६।००७च् सम्राड् विजानात्व् इह जीवितार्थिनम्; विनष्टसर्वस्वम् उपागतं द्विजम्  
०४,००६।००७द्*०१७८_००१ विद्धि प्रभो मत्स्यपते कुलोत्तमं  
०४,००६।००७द्*०१७८_००२ सेवार्थिनं सेवकमानवर्धनम्  
०४,००६।००८अ इहाहम् इच्छामि तवानघान्तिके; वस्तुं यथा कामचरस् तथा विभो  
०४,००६।००८च् तम् अब्रवीत् स्वागतम् इत्य् अनन्तरम्; राजा प्रहृष्टः प्रतिसङ्गृहाण च  
०४,००६।००८द्*०१७९_००१ तं राजसिंहं प्रतिगृह्य राजा  
०४,००६।००८द्*०१७९_००२ प्रीतात्मना चैवम् इदं बभाषे  
०४,००६।००९अ कामेन ताताभिवदाम्य् अहं त्वाम्; कस्यासि राज्ञो विषयाद् इहागतः  
०४,००६।००९च् गोत्रं च नामापि च शम्स तत्त्वतः; किं चापि शिल्पं तव विद्यते कृतम्  
०४,००६।०१० युधिष्ठिर उवाच  
०४,००६।०१०अ युधिष्ठिरस्यासम् अहं पुरा सखा; वैयाघ्रपद्यः पुनर् अस्मि ब्राह्मणः  
०४,००६।०१०च् अक्षान् प्रवप्तुं कुशलो ऽस्मि देविता; कङ्केति नाम्नास्मि विराट विश्रुतः  
०४,००६।०११ विराट उवाच  
०४,००६।०११अ ददामि ते हन्त वरं यम् इच्छसि; प्रशाधि मत्स्यान् वशगो ह्य् अहं तव  
०४,००६।०११च् प्रिया हि धूर्ता मम देविनः सदा; भवांश् च देवोपम राज्यम् अर्हति  
०४,००६।०१२ युधिष्ठिर उवाच  
०४,००६।०१२अ आप्तो विवादः परमो विशां पते; न विद्यते किं चन मत्स्य हीनतः  
०४,००६।०१२च् न मे जितः कश् चन धारयेद् धनम्; वरो ममैषो ऽस्तु तव प्रसादतः  
०४,००६।०१३ विराट उवाच  
०४,००६।०१३अ हन्याम् अवध्यं यदि ते ऽप्रियं चरेत्; प्रव्राजयेयं विषयाद् द्विजांस् तथा  
०४,००६।०१३च् शृण्वन्तु मे जानपदाः समागताः; कङ्को यथाहं विषये प्रभुस् तथा  
०४,००६।०१४अ समानयानो भवितासि मे सखा; प्रभूतवस्त्रो बहुपानभोजनः  
०४,००६।०१४च् पश्येस् त्वम् अन्तश् च बहिश् च सर्वदा; कृतं च ते द्वारम् अपावृतं मया  
०४,००६।०१५अ ये त्वानुवादेयुर् अवृत्तिकर्शिता; ब्रूयाश् च तेषां वचनेन मे सदा  
०४,००६।०१५च् दास्यामि सर्वं तद् अहं न संशयो; न ते भयं विद्यति सन्निधौ मम  
०४,००६।०१५द्*०१८०_००१ अनन्ततेजोज्वलितं यथानलं  
०४,००६।०१५द्*०१८०_००२ (२द्) दुरासदं तीक्ष्णविषं यथोरगम्  
०४,००६।०१५द्*०१८०_००३ सभागतं प्राञ्जलिभिर् जनैर् वृतं  
०४,००६।०१५द्*०१८०_००४ विचित्रनानायुधशस्त्रपाणिभिः  
०४,००६।०१५द्*०१८०_००५ उपायनौघैः प्रविशद्भिर् आचितं  
०४,००६।०१५द्*०१८०_००६ द्विजैश् च शीक्षाक्षरमन्त्रधारिभिः  
०४,००६।०१५द्*०१८०_००७ गजैर् उदीर्णं तुरगैश् च सङ्कुलं  
०४,००६।०१५द्*०१८०_००८ मृगद्विजैः कुब्जगणैश् च संवृतम्  
०४,००६।०१५द्*०१८०_००९ सितोच् छ्रितोष्णीषनिरुद्धमूर्धजं  
०४,००६।०१५द्*०१८०_०१० विचित्रवैडूर्यविकारकुण्डलम्  
०४,००६।०१५द्*०१८०_०११ विराटम् आराच् च युधिष्ठिरस् तदा  
०४,००६।०१५द्*०१८०_०१२ बृहस्पतिः शक्रम् इव त्रिविष्टपे  
०४,००६।०१५द्*०१८०_०१३ (४अ) तम् आव्रजन्तं प्रसमीक्ष्य पाण्डवं  
०४,००६।०१५द्*०१८०_०१४ (४ब्) विराटराजो मुदितेन चक्षुषा  
०४,००६।०१५द्*०१८०_०१५ (४ए) पप्रच्छ चैनं स नराधिपो मुहुर्  
०४,००६।०१५द्*०१८०_०१६ (४च्) द्विजांश् च ये चास्य सभासदस् तदा  
०४,००६।०१५द्*०१८०_०१७ (४ए) को वा विजानाति पुरास्य दर्शनं  
०४,००६।०१५द्*०१८०_०१८ (४फ़्) युवा सभां यो ऽयम् उपैति मामिकाम्  
०४,००६।०१५द्*०१८०_०१९ (३अ) रूपेण सारेण विदारयन् महीं  
०४,००६।०१५द्*०१८०_०२० (३ब्) श्रिया ह्य् अयं वैश्रवणो द्विजो यथा  
०४,००६।०१५द्*०१८०_०२१ मृगेन्द्रराड् वारणयूथपोपमः  
०४,००६।०१५द्*०१८०_०२२ प्रभात्य् अयं काञ्चनपर्वतो यथा  
०४,००६।०१५द्*०१८०_०२३ विरोचते पावकसूर्यसन्निभः  
०४,००६।०१५द्*०१८०_०२४ सचन्द्रनक्षत्र इवांशुमान् ग्रहः  
०४,००६।०१५द्*०१८०_०२५ (५च्) न दृश्यते ऽस्यानुचरो न कुञ्जरो  
०४,००६।०१५द्*०१८०_०२६ न चोष्णरश्म्य् आवरणं समुच्छ्रितम्  
०४,००६।०१५द्*०१८०_०२७ (५ए) न कुण्डले नाङ्गदमस्य न स्रजो  
०४,००६।०१५द्*०१८०_०२८ विचित्रिताङ्गश् च रथश् चतुर्युजः  
०४,००६।०१५द्*०१८०_०२९ (५अब्) क्षात्रं च रूपं हि बिभर्त्य् अयं भृशं  
०४,००६।०१५द्*०१८०_०३० गजेन्द्रशार्दूलमहर्षभोपमः  
०४,००६।०१५द्*०१८०_०३१ अभ्यागतो ऽस्मान् अनलङ्कृतो ऽपि सन्  
०४,००६।०१५द्*०१८०_०३२ विरोचते भानुर् इवाचिरोदितः  
०४,००६।०१५द्*०१८०_०३३ विभात्य् अयं क्षत्रिय एव सर्वथा  
०४,००६।०१५द्*०१८०_०३४ विराट इत्य् एवम् उवाच तं प्रति  
०४,००६।०१५द्*०१८०_०३५ ससागरान्ताम् अयम् अद्य मेदिनीं  
०४,००६।०१५द्*०१८०_०३६ प्रशासितुं चार्हति वासवोपमः  
०४,००६।०१५द्*०१८०_०३७ नाक्षत्रियो नूनम् अयं भविष्यति  
०४,००६।०१५द्*०१८०_०३८ (६ब्) मूर्धाभिषिक्तः प्रतिभाति मां प्रति  
०४,००६।०१५द्*०१८०_०३९ तुल्यं हि रूपं प्रतिदृश्यते ऽस्य  
०४,००६।०१५द्*०१८०_०४० व्याघ्रस्य सिंहस्य महर्षभस्य  
०४,००६।०१५द्*०१८०_०४१ यद् एष कामं परिमार्गते द्विजस्  
०४,००६।०१५द्*०१८०_०४२ तद् अस्य सर्वं क्रियताम् असंशयम्  
०४,००६।०१५द्*०१८०_०४३ प्रियं च मे दर्शनम् ईदृशे जने  
०४,००६।०१५द्*०१८०_०४४ द्विजेषु मुख्येषु तथातिथिष्व् अपि  
०४,००६।०१५द्*०१८०_०४५ धनेषु रत्नेष्व् अथ गोषु वेश्मसु  
०४,००६।०१५द्*०१८०_०४६ प्रकामतो मे विचरत्व् अवारितः  
०४,००६।०१५द्*०१८०_०४७ एवं ब्रुवाणस् तम् अनन्ततेजसं  
०४,००६।०१५द्*०१८०_०४८ विराजमानं सहसोत्थितो नृपः  
०४,००६।०१५द्*०१८०_०४९ अनेन रूपेण समीपम् आगतं  
०४,००६।०१५द्*०१८०_०५० त्रिदण्डकुण्ड्यङ्कुशशिक्यधारिणम्  
०४,००६।०१५द्*०१८०_०५१ समुत्थिता सा च सभा सपार्थिवा  
०४,००६।०१५द्*०१८०_०५२ सविप्रराजन्यविशा सशूद्रका  
०४,००६।०१५द्*०१८०_०५३ सभागतं प्रेक्ष्य तपन्तम् अर्चिषा  
०४,००६।०१५द्*०१८०_०५४ विनिःसृत राहुमुखाद् यथा रविम्  
०४,००६।०१५द्*०१८०_०५५ स तेन पूर्वं जयतां भवान् इति  
०४,००६।०१५द्*०१८०_०५६ द्विजातिनोक्तो ऽभिमुखः कृताञ्जलिः  
०४,००६।०१५द्*०१८०_०५७ जयं जयार्हेण समेत्य वर्धितो  
०४,००६।०१५द्*०१८०_०५८ विराटराजो ह्य् अभिवादयच् च तम्  
०४,००६।०१५द्*०१८०_०५९ (८च्) तम् अब्रवीत् प्राञ्जलिर् एव पार्थिवो  
०४,००६।०१५द्*०१८०_०६० (८द्) विराटराजो मधुराक्षरं वचः  
०४,००६।०१५द्*०१८०_०६१ प्राप्तः कुतस् त्वं भगवन् किम् इच्छसि  
०४,००६।०१५द्*०१८०_०६२ क्व यास्यसे किं करवाणि ते द्विज  
०४,००६।०१५द्*०१८०_०६३ श्रुतं च शीलं च कुलं च शम्स मे  
०४,००६।०१५द्*०१८०_०६४ (९च्) गोत्रं तथा नाम च देशम् एव च  
०४,००६।०१५द्*०१८०_०६५ सत्यप्रतिज्ञा हि भवन्ति साधवो  
०४,००६।०१५द्*०१८०_०६६ विशेषतः प्रव्रजिता द्विजातयः  
०४,००६।०१५द्*०१८०_०६७ तवानुरूपं प्रचरामि ते ह्य् अहं  
०४,००६।०१५द्*०१८०_०६८ न चावमन्ता न श्रुताभिभाषिता  
०४,००६।०१५द्*०१८०_०६९ अपूजिता ह्य् अग्निसमा द्विजातयः  
०४,००६।०१५द्*०१८०_०७० कुलं दहेयुः सविषा इवोरगाः  
०४,००६।०१५द्*०१८०_०७१ सर्वां च भूमिं तव दातुम् उत्सहे  
०४,००६।०१५द्*०१८०_०७२ सदण्डकोशं विसृजामि ते पुरम्  
०४,००६।०१५द्*०१८०_०७३ (९ब्) कस्यासि राज्ञो विषयाद् इहागतः  
०४,००६।०१५द्*०१८०_०७४ (९द्) किं कर्म चात्राचरसि द्विजोत्तम  
०४,००६।०१५द्*०१८०_०७५ एवं ब्रुवाणं तम् उवाच पार्थिवो  
०४,००६।०१५द्*०१८०_०७६ युधिष्ठिरो धर्मम् अवेक्ष्य चासकृत्  
०४,००६।०१५द्*०१८०_०७७ सत्यं वचः को न्व् इह वक्तुम् उत्सहेद्  
०४,००६।०१५द्*०१८०_०७८ यथाप्रतिज्ञं तु शृणुष्व पार्थिव  
०४,००६।०१५द्*०१८०_०७९ श्रुतं च शीलं च कुलं च कर्म च  
०४,००६।०१५द्*०१८०_०८० शृणुष्व मे जन्म च देशम् एव च  
०४,००६।०१५द्*०१८०_०८१ गुरूपदेशान् नियमाच् च मे व्रतं  
०४,००६।०१५द्*०१८०_०८२ कुलक्षमार्थं पितॄभिर् नियोजितम्  
०४,००६।०१५द्*०१८०_०८३ द्विजो व्रतेनास्मि न च द्विजः प्रभो  
०४,००६।०१५द्*०१८०_०८४ समुण्डितः प्रव्रजितस् त्रिदण्डभृत्  
०४,००६।०१५द्*०१८०_०८५ इदं शरीरं मम पश्य मानुषं  
०४,००६।०१५द्*०१८०_०८६ समावृतं पञ्चभिर् एव धातुभिः  
०४,००६।०१५द्*०१८०_०८७ ममेह पञ्चेन्द्रियगात्रदर्शिनो  
०४,००६।०१५द्*०१८०_०८८ वदन्ति पञ्चैव पितॄन् यथाश्रुति  
०४,००६।०१५द्*०१८०_०८९ मनुष्यजातित्वम् अचिन्तयन्न् अहं  
०४,००६।०१५द्*०१८०_०९० न चास्मि तुल्यः पितृभिः स्वभावतः  
०४,००६।०१५द्*०१८०_०९१ (१०द्) कङ्को हि नाम्ना विषयं तवागतो  
०४,००६।०१५द्*०१८०_०९२ व्रती द्विजातिः स्वकृतेन कर्मणा  
०४,००६।०१५द्*०१८०_०९३ द्यूतप्रसङ्गाद् अधनो ऽस्मि राजन्  
०४,००६।०१५द्*०१८०_०९४ सत्यप्रतिज्ञा व्रतिनश् चरामहे  
०४,००६।०१५द्*०१८०_०९५ (१०अ) युधिष्ठिरस्यास्मि सखाभवं पुरा  
०४,००६।०१५द्*०१८०_०९६ गृहप्रवेशी च शरण्यम् एव च  
०४,००६।०१५द्*०१८०_०९७ गृहे च तस्योषितवाहनं सुखं  
०४,००६।०१५द्*०१८०_०९८ राजास्मि तस्य स्वपुरे ऽभवं पुरा  
०४,००६।०१५द्*०१८०_०९९ ममाज्ञया तत्र विचेरुर् अङ्गना  
०४,००६।०१५द्*०१८०_१०० मम प्रियार्थं दमयन्ति वाजिनः  
०४,००६।०१५द्*०१८०_१०१ मया कृतं तस्य पुरे तु यत् पुरा  
०४,००६।०१५द्*०१८०_१०२ न तत् कदाचित् कृतवाञ् जनो ऽन्यथा  
०४,००६।०१५द्*०१८०_१०३ सो ऽहं पुरा तस्य वयःसमः सखा  
०४,००६।०१५द्*०१८०_१०४ चरामि सर्वां वसुधां सुदुःखितः  
०४,००६।०१५द्*०१८०_१०५ न मे प्रशान्तिं क्व चिद् आश्रयामि वै  
०४,००६।०१५द्*०१८०_१०६ व्रतोपदेशान् नियमेन हारितः  
०४,००६।०१५द्*०१८०_१०७ (१०ब्) वैयाघ्रपद्यो ऽस्मि नरेन्द्र गोत्रतस्  
०४,००६।०१५द्*०१८०_१०८ तद् एव सौख्यं मृगयामहे वयम्  
०४,००६।०१५द्*०१८०_१०९ कृतज्ञभावेन मयानुकीर्तितं  
०४,००६।०१५द्*०१८०_११० युधिष्ठिरस्यात्मसमस्य चेष्टितम्  
०४,००६।०१५द्*०१८०_१११ इमं हि मोक्षाश्रमम् आश्रितस्य मे  
०४,००६।०१५द्*०१८०_११२ युधिष्ठिरस् तुल्यगुणो भवान् अपि  
०४,००६।०१५द्*०१८०_११३ न मे ऽद्य माता न पिता न बान्धवा  
०४,००६।०१५द्*०१८०_११४ न मे स्वरूपं न रतिर् न सन्ततिः  
०४,००६।०१५द्*०१८०_११५ सुखं च दुःखं च हि तुल्यम् अद्य मे  
०४,००६।०१५द्*०१८०_११६ प्रियाप्रिये तुल्यगतिर् गतागते  
०४,००६।०१५द्*०१८०_११७ मुक्तो ऽस्मि कामाच् च धनाच् च साम्प्रतं  
०४,००६।०१५द्*०१८०_११८ त्वद् आश्रयो वस्तुम् इहाभ्युपागतः  
०४,००६।०१५द्*०१८०_११९ संवत्सरेणेह समाप्यते त्व् इदं  
०४,००६।०१५द्*०१८०_१२० मम व्रतं दुष्कृतकर्मकारिणः  
०४,००६।०१५द्*०१८०_१२१ ततो भवन्तं परितोष्य कर्मभिः  
०४,००६।०१५द्*०१८०_१२२ पुनर् व्रजिष्यामि कुतूहलं यतः  
०४,००६।०१५द्*०१८०_१२३ (१०ए) अक्षान् निवप्तुं कुशलो ह्य् अहं सदा  
०४,००६।०१५द्*०१८०_१२४ पराजितः शकुनिरुतानि चिन्तयन्  
०४,००६।०१५द्*०१८०_१२५ मृगद्विजानां च रुतानि चिन्तयन्  
०४,००६।०१५द्*०१८०_१२६ निराश्रयः प्रव्रजितो ऽस्मि भिक्षुकः  
०४,००६।०१५द्*०१८०_१२७ तम् एवम् उक्ते वचने नराधिपः  
०४,००६।०१५द्*०१८०_१२८ कृताञ्जलिः प्रव्रजितं विलोक्य च  
०४,००६।०१५द्*०१८०_१२९ अथाब्रवीद् धृष्टमनाः शुभाक्षरं  
०४,००६।०१५द्*०१८०_१३० मनोनुगं सर्वसभागतं वचः  
०४,००६।०१५द्*०१८०_१३१ (११अ) ददामि ते हन्त वरं यद् ईप्सितं  
०४,००६।०१५द्*०१८०_१३२ (११ब्) प्रशाधि मत्स्यान् यदि मन्यते भवान्  
०४,००६।०१५द्*०१८०_१३३ (११च्) प्रिया हि धूर्ता मम चाक्षकोविदास्  
०४,००६।०१५द्*०१८०_१३४ (११द्) त्वं चापि देवो मम राज्यम् अर्हसि  
०४,००६।०१५द्*०१८०_१३५ (१४अब्) समानयानासनवस्त्रभोजनं  
०४,००६।०१५द्*०१८०_१३६ प्रभूतमाल्याभरणानुलेपनम्  
०४,००६।०१५द्*०१८०_१३७ स सार्वभौमोपम सर्वदार्हसि  
०४,००६।०१५द्*०१८०_१३८ प्रियं हि मन्ये तव नित्यदर्शनम्  
०४,००६।०१५द्*०१८०_१३९ (१५अ) ये त्वाभिधावेयुर् अनर्थपीडिता  
०४,००६।०१५द्*०१८०_१४० द्विजातिमुख्या यदि वेतरे जनाः  
०४,००६।०१५द्*०१८०_१४१ (१५ब्) सर्वाणि कार्याण्य् अहम् अर्थितस् त्वया  
०४,००६।०१५द्*०१८०_१४२ (१५च्द्) तेषां करिष्यामि न मे ऽत्र संशयः  
०४,००६।०१५द्*०१८०_१४३ (१३अ) ममान्तिके यश् च तवाप्रियं चरेत्  
०४,००६।०१५द्*०१८०_१४४ (१३ब्) प्रवासये तं प्रविचिन्त्य मानवम्  
०४,००६।०१५द्*०१८०_१४५ यच् चापि किं चिद् वसु विद्यते मम  
०४,००६।०१५द्*०१८०_१४६ युधिष्ठिरः  
०४,००६।०१५द्*०१८०_१४६ प्रभुर् भवांस् तस्य वशी वसेह च  
०४,००६।०१५द्*०१८०_१४७ (१२अब्) अतो ऽभिलाषः परमो न विद्यते  
०४,००६।०१५द्*०१८०_१४८ (१२च्) न मे जितं किं चन धारये धनम्  
०४,००६।०१५द्*०१८०_१४९ न भोजनं किं चन संस्पृशे त्व् इह  
०४,००६।०१५द्*०१८०_१५० हविष्यभोजी निशि च क्षितीशयः  
०४,००६।०१५द्*०१८०_१५१ व्रतोपदेशात् समयो हि नैष्ठिको  
०४,००६।०१५द्*०१८०_१५२ न क्रोधितव्यं नरदेव कस्य चित्  
०४,००६।०१५द्*०१८०_१५३ एवम्प्रतिज्ञस्य ममेह भूपते  
०४,००६।०१५द्*०१८०_१५४ निवासबुद्धिर् भविता तु नान्यथा  
०४,००६।०१५द्*०१८०_१५५ (१२द्) एवं वरं मात्स्य वृणे प्रवारितः  
०४,००६।०१५द्*०१८०_१५६ वैशम्पायनः  
०४,००६।०१५द्*०१८०_१५६ कृती भविष्यामि वरेण ते ऽनघ  
०४,००६।०१५द्*०१८०_१५७ एवं तु राज्ञः प्रथमः समागमो  
०४,००६।०१५द्*०१८०_१५८ बभूव मात्स्यस्य युधिष्ठिरस्य च  
०४,००६।०१५द्*०१८०_१५९ विराटराजस्य हि तेन सङ्गमो  
०४,००६।०१५द्*०१८०_१६० बभूव विष्णोर् इव वज्रपाणिना  
०४,००६।०१५द्*०१८०_१६१ तम् आसनस्थं प्रियरूपदर्शनं  
०४,००६।०१५द्*०१८०_१६२ निरीक्षमाणो न ततर्प भूमिपः  
०४,००६।०१५द्*०१८०_१६३ सभां च तां प्राज्वलयद् युधिष्ठिरः  
०४,००६।०१५द्*०१८०_१६४ श्रिया यथा शक्र इव त्रिविष्टपम्  
०४,००६।०१६ वैशम्पायन उवाच  
०४,००६।०१६अ एवं स लब्ध्वा तु वरं समागमम्; विराटराजेन नरर्षभस् तदा  
०४,००६।०१६च् उवास वीरः परमार्चितः सुखी; न चापि कश् चिच् चरितं बुबोध तत्  
०४,००७।००१ वैशम्पायन उवाच  
०४,००७।००१अ अथापरो भीमबलः श्रिया ज्वलन्न्; उपाययौ सिंहविलासविक्रमः  
०४,००७।००१ब्*०१८१_००१ असिं प्रवेके प्रतिमुच्य शाणके  
०४,००७।००१च् खजं च दर्वीं च करेण धारयन्न्; असिं च कालाङ्गम् अकोशम् अव्रणम्  
०४,००७।००१च्*०१८२_००१ त्वचं च गोचर्ममयीं सुमर्दितां  
०४,००७।००१च्*०१८२_००२ समुक्षितां पानकरागषाडवैः  
०४,००७।००१च्*०१८२_००३ कीलासमालम्ब्य करेण चायसं  
०४,००७।००१च्*०१८२_००४ सशृङ्गिबेरार्द्रकभूस्तृणाङ्कुरम्  
०४,००७।००२अ स सूदरूपः परमेण वर्चसा; रविर् यथा लोकम् इमं प्रभासयन्  
०४,००७।००२च् सुकृष्णवासा गिरिराजसारवान्; स मत्स्यराजं समुपेत्य तस्थिवान्  
०४,००७।००२द्*०१८३_००१ सभां हि तां वारणयूथपोपमस्  
०४,००७।००२द्*०१८३_००२ तमिस्रहा रात्रिम् इवावभासयन्  
०४,००७।००२द्*०१८३_००३ सहस्रनेत्रावरजान्तकोपमस्  
०४,००७।००२द्*०१८३_००४ त्रिलोकपालाधिपतिर् यथा हरिः  
०४,००७।००२द्*०१८३_००५ तम् आव्रजन्तं गजयूथपोपमं  
०४,००७।००२द्*०१८३_००६ निरीक्षमाणो नवसूर्यवर्चसम्  
०४,००७।००२द्*०१८३_००७ भयात् समुद्विग्नविषण्णचेतनो  
०४,००७।००२द्*०१८३_००८ दिशश् च सर्वाः प्रसमीक्ष्य चासकृत्  
०४,००७।००२द्*०१८३_००९ तम् एकवस्त्रं परसैन्यवारणं  
०४,००७।००२द्*०१८३_०१० सभाविदूरान् नृपतिर् नृपात्मजम्  
०४,००७।००२द्*०१८३_०११ समीक्ष्य वैक्लव्यम् उपेयिवाञ् शनैर्  
०४,००७।००२द्*०१८३_०१२ जनाश् च भीताः परिसर्पिरे भृशम्  
०४,००७।००३अ तं प्रेक्ष्य राजा वरयन्न् उपागतम्; ततो ऽब्रवीज् जानपदान् समागतान्  
०४,००७।००३च् सिंहोन्नतांसो ऽयम् अतीव रूपवान्; प्रदृश्यते को नु नरर्षभो युवा  
०४,००७।००३द्*०१८४_००१ अथाब्रवीन् मत्स्यपतिः सभागतान्  
०४,००७।००३द्*०१८४_००२ भृशातुरोष्णं परिनिःश्वसन्न् इव  
०४,००७।००३द्*०१८४_००३ यो ऽयं युवा वारणराजसन्निभः  
०४,००७।००३द्*०१८४_००४ सभाम् अभिप्रैति हि मामिकाम् इमाम्  
०४,००७।००३द्*०१८५_००१ को वा विजानाति पुरास्य दर्शनं  
०४,००७।००३द्*०१८५_००२ मृगेन्द्रशार्दूलगतेर् हि मामकः  
०४,००७।००३द्*०१८५_००३ व्यूढान्तरांसो मृगराड् इवोत्कटो  
०४,००७।००३द्*०१८५_००४ य एष दिव्यः पुरुषः प्रकाशते  
०४,००७।००३द्*०१८५_००५ राजश्रिया ह्य् एष विभाति राजवद्  
०४,००७।००३द्*०१८५_००६ विरोचते रुक्मगिरिप्रभोपमः  
०४,००७।००३द्*०१८५_००७ नाक्षत्रियो नूनम् अयं भविष्यति  
०४,००७।००३द्*०१८५_००८ सहस्रनेत्रप्रतिमस् तथा ह्य् असौ  
०४,००७।००३द्*०१८५_००९ रूपेण यश् चाप्रतिमो ह्य् अयं महान्  
०४,००७।००३द्*०१८५_०१० महीम् इमां शक्र इवाभिपालयेत्  
०४,००७।००३द्*०१८५_०११ नाभूमिपो ऽयं हि मतिर् ममेति च  
०४,००७।००३द्*०१८५_०१२ वैशम्पायनः  
०४,००७।००३द्*०१८५_०१२ च्युतः समृद्ध्या नभसीव नाहुषः  
०४,००७।००३द्*०१८५_०१३ वितर्कमाणस्य च तस्य पाण्डवः  
०४,००७।००३द्*०१८५_०१४ सभाम् अतिक्रम्य वृकोदरो ऽब्रवीत्  
०४,००७।००३द्*०१८५_०१५ जयेति राजानम् अभिप्रमोदयन्  
०४,००७।००३द्*०१८५_०१६ सुखेन सभ्यं च समागतं जनम्  
०४,००७।००४अ अदृष्टपूर्वः पुरुषो रविर् यथा; वितर्कयन् नास्य लभामि सम्पदम्  
०४,००७।००४च् तथास्य चित्तं ह्य् अपि संवितर्कयन्; नरर्षभस्याद्य न यामि तत्त्वतः  
०४,००७।००४द्*०१८६_००१ दृष्ट्वैव चैनं तु विचारयाम्य् अहं  
०४,००७।००४द्*०१८६_००२ गन्धर्वराजं यदि वा पुरन्दरम्  
०४,००७।००४द्*०१८६_००३ जानीत को ऽयं मम दर्शने स्थितो  
०४,००७।००४द्*०१८६_००४ यदीप्सितं तल् लभतां च माचिरम्  
०४,००७।००४द्*०१८६_००५ विराटवाक्येन तु तेन चोदिता  
०४,००७।००४द्*०१८६_००६ नरा विराटस्य सुशीघ्रगामिनः  
०४,००७।००४द्*०१८६_००७ उपेत्य कौन्तेयम् अथाब्रुवंस् तदा  
०४,००७।००४द्*०१८६_००८ यथा स राजावदताच्युतानुजम्  
०४,००७।००५अ ततो विराटं समुपेत्य पाण्डवः; सुदीनरूपो वचनं महामनाः  
०४,००७।००५च् उवाच सूदो ऽस्मि नरेन्द्र बल्लवो; भजस्व मां व्यञ्जनकारम् उत्तमम्  
०४,००७।००५द्*०१८७_००१ त्वां जीवितुं शत्रुदमागतो ऽस्म्य् अहं  
०४,००७।००५द्*०१८७_००२ त्वम् एव लोके परमो हि संश्रयः  
०४,००७।००६ विराट उवाच  
०४,००७।००६अ न सूदतां मानद श्रद्दधामि ते; सहस्रनेत्रप्रतिमो हि दृश्यसे  
०४,००७।००६च् श्रिया च रूपेण च विक्रमेण च; प्रभासि तातानवरो नरेष्व् इह  
०४,००७।००७ भीम उवाच  
०४,००७।००७अ नरेन्द्र सूदः परिचारको ऽस्मि ते; जानामि सूपान् प्रथमेन केवलान्  
०४,००७।००७अ*०१८८_००१ नरेन्द्र शूद्रो ऽस्मि चतुर्थवर्णभाग्  
०४,००७।००७अ*०१८८_००२ गुरूपदेशात् परिचारकर्मकृत्  
०४,००७।००७ब्*०१८९_००१ जानामि सूपांश् च रसांश् च संस्कृतान्  
०४,००७।००७ब्*०१८९_००२ मांसान्य् अपूपांश् च पचामि शोभनान्  
०४,००७।००७ब्*०१९०_००१ रागप्रकारांश् च बहून् फलाश्रयान्  
०४,००७।००७ब्*०१९०_००२ वैशम्पायनः  
०४,००७।००७ब्*०१९०_००२ महानसे मे न समो ऽस्ति सूपकृत्  
०४,००७।००७ब्*०१९०_००३ तम् अब्रवीन् मत्स्यपतिः प्रहृष्टवत्  
०४,००७।००७ब्*०१९०_००४ प्रियं प्रगल्भं मधुरं विनीतवत्  
०४,००७।००७ब्*०१९१_००१ हुताशनाशीविषतुल्यतेजसो  
०४,००७।००७ब्*०१९१_००२ न कर्म ते योग्यम् इदं महानसे  
०४,००७।००७ब्*०१९१_००३ न सूपकारी भवितुं त्वम् अर्हसि  
०४,००७।००७ब्*०१९१_००४ सुपर्णगन्धर्वमहोरगोपमः  
०४,००७।००७ब्*०१९१_००५ अनीककर्णाग्रधरो ध्वजी रथी  
०४,००७।००७ब्*०१९१_००६ भवाद्य मे वारणवाहिनीपतिः  
०४,००७।००७ब्*०१९१_००७ न नीचकर्मा भवितुं त्वम् अर्हसि  
०४,००७।००७ब्*०१९१_००८ प्रशासितुं भूमिम् इमां त्वम् अर्हसि  
०४,००७।००७ब्*०१९१_००८ भीमः  
०४,००७।००७ब्*०१९१_००९ चतुर्थवर्णो ऽस्म्य् अहम् इत्य् उवाच तं  
०४,००७।००७ब्*०१९१_०१० न वै वृणे त्वाम् अहम् ईदृशं पदम्  
०४,००७।००७ब्*०१९१_०११ जात्यास्मि शूद्रो वललेति नाम्ना  
०४,००७।००७ब्*०१९१_०१२ जिजीविषुस् त्वद्विषयं समागतः  
०४,००७।००७ब्*०१९१_०१३ युधिष्ठिरस्यास्मि महानसे पुरा  
०४,००७।००७ब्*०१९१_०१४ बभूव सर्वप्रभुर् अन्नपानदः  
०४,००७।००७ब्*०१९१_०१५ अथापि माम् उत्सृजसे महीपते  
०४,००७।००७ब्*०१९१_०१६ व्रजाम्य् अहं यावद् इतो यथागतम्  
०४,००७।००७ब्*०१९१_०१७ त्वम् अन्नसंस्कारविधौ प्रशाधि मां  
०४,००७।००७ब्*०१९१_०१८ भवामि ते ऽहं नरदेव सूपकृत्  
०४,००७।००७च् आस्वादिता ये नृपते पुराभवन्; युधिष्ठिरेणापि नृपेण सर्वशः  
०४,००७।००८अ बलेन तुल्यश् च न विद्यते मया; नियुद्धशीलश् च सदैव पार्थिव  
०४,००७।००८च् गजैश् च सिंहैश् च समेयिवान् अहम्; सदा करिष्यामि तवानघ प्रियम्  
०४,००७।००८द्*०१९२_००१ न नीचकर्मा तव मादृशः प्रभो  
०४,००७।००८द्*०१९२_००२ बलस्य नेता त्व् अबलो भवेद् इति  
०४,००७।००८द्*०१९२_००३ स्वकर्मतुष्टाश् च वयं नराधिप  
०४,००७।००८द्*०१९२_००४ प्रशाधि मां सूदपते यद् ईच्छसि  
०४,००७।००८द्*०१९२_००५ ये सन्ति मल्ला बलवीर्यसम्मतास्  
०४,००७।००८द्*०१९२_००६ वैशम्पायनः  
०४,००७।००८द्*०१९२_००६ तान् एव योत्स्यामि तवाभिहर्षयन्  
०४,००७।००८द्*०१९२_००७ तम् एवम् उक्ते वचने नराधिपः  
०४,००७।००८द्*०१९२_००८ प्रत्यब्रवीन् मत्स्यपतिः प्रहृष्टवत्  
०४,००७।००९ विराट उवाच  
०४,००७।००९अ ददामि ते हन्त वरं महानसे; तथा च कुर्याः कुशलं हि भाषसे  
०४,००७।००९च् न चैव मन्ये तव कर्म तत् समम्; समुद्रनेमिं पृथिवीं त्वम् अर्हसि  
०४,००७।००९द्*०१९३_००१ त्रिलोकपालो हि यथा विरोचते  
०४,००७।००९द्*०१९३_००२ तथाद्य मे विष्णुर् इवाभिरोचसे  
०४,००७।०१०अ यथा हि कामस् तव तत् तथा कृतम्; महानसे त्वं भव मे पुरस्कृतः  
०४,००७।०१०च् नराश् च ये तत्र ममोचिताः पुरा; भवस्व तेषाम् अधिपो मया कृतः  
०४,००७।०११ वैशम्पायन उवाच  
०४,००७।०११अ तथा स भीमो विहितो महानसे; विराटराज्ञो दयितो ऽभवद् दृढम्  
०४,००७।०११च् उवास राजन् न च तं पृथग्जनो; बुबोध तत्रानुचरश् च कश् चन  
०४,००८।००१ वैशम्पायन उवाच  
०४,००८।००१*०१९४_००१ ततः कृष्णा सुकेशी सा दर्शनीया शुचिस्मिता  
०४,००८।००१अ ततः केशान् समुत्क्षिप्य वेल्लिताग्रान् अनिन्दितान्  
०४,००८।००१ब्*०१९५_००१ कृष्णान् सूक्ष्मान् मृदून् दीर्घान् समुद्ग्रथ्य शुचिस्मिता  
०४,००८।००१च् जुगूह दक्षिणे पार्श्वे मृदून् असितलोचना  
०४,००८।००२अ वासश् च परिधायैकं कृष्णं सुमलिनं महत्  
०४,००८।००२ब्*०१९६_००१ नरनार्यश् च सम्प्रेक्ष्य विस्मयं परमं गताः  
०४,००८।००२च् कृत्वा वेषं च सैरन्ध्र्याः कृष्णा व्यचरद् आर्तवत्  
०४,००८।००२द्*०१९७_००१ प्रविष्टा नगरं भीरुः सैरन्ध्रीवेषसंयुता  
०४,००८।००३अ तां नराः परिधावन्तीं स्त्रियश् च समुपाद्रवन्  
०४,००८।००३च् अपृच्छंश् चैव तां दृष्ट्वा का त्वं किं च चिकीर्षसि  
०४,००८।००३द्*०१९८_००१ अथ सा छिन्नपट्टाभ्यां वल्कलाजिनसंवृताम्  
०४,००८।००४अ सा तान् उवाच राजेन्द्र सैरन्ध्र्य् अहम् उपागता  
०४,००८।००४च् कर्म चेच्छामि वै कर्तुं तस्य यो मां पुपुक्षति  
०४,००८।००५अ तस्या रूपेण वेषेण श्लक्ष्णया च तथा गिरा  
०४,००८।००५च् नाश्रद्दधत तां दासीम् अन्नहेतोर् उपस्थिताम्  
०४,००८।००६अ विराटस्य तु कैकेयी भार्या परमसम्मता  
०४,००८।००६च् अवलोकयन्ती ददृशे प्रासादाद् द्रुपदात्मजाम्  
०४,००८।००७अ सा समीक्ष्य तथारूपाम् अनाथाम् एकवाससम्  
०४,००८।००७ब्@००६_०००१ स्त्रीभिश् च पुरुषैश् चापि सर्वतः परिवारिताम्  
०४,००८।००७ब्@००६_०००२ विराटभार्या तां देवीं कारुण्याज् जातसम्भ्रमा  
०४,००८।००७ब्@००६_०००३ अप्रेषयत् समीपस्थाः स्त्रियो वृद्धाश् च तत्पराः  
०४,००८।००७ब्@००६_०००४ अपनीय ततः सर्वा आनयध्वम् इहैव ताम्  
०४,००८।००७ब्@००६_०००५ यदा दृष्टा मया साध्वी कम्पते मे मनस् तदा  
०४,००८।००७ब्@००६_०००६ तस्माच् छीघ्रम् इहानाय्य दर्शयध्वं यदीच्छथ  
०४,००८।००७ब्@००६_०००७ तास् तथोक्ता उपागम्य द्रौपदीं परिसङ्गताम्  
०४,००८।००७ब्@००६_०००८ आनीय सर्वथा त्व् एनाम् अब्रुवन् मधुरां गिरम्  
०४,००८।००७ब्@००६_०००९ भद्रे त्वां द्रष्टुम् इच्छन्ती सुदेष्णा हर्म्यभूतले  
०४,००८।००७ब्@००६_००१० स्थिता तदर्थं हि वयं त्वत्समीपम् इहागताः  
०४,००८।००७ब्@००६_००११ अथ सा छिन्नपट्टाभ्यां वल्कलाजिनसंवृता  
०४,००८।००७ब्@००६_००१२ राजवेश्म उपागम्य यत्राग्रमहिषी स्थिता  
०४,००८।००७ब्@००६_००१३ सुदेष्णाम् अगमत् कृष्णा राजभार्यां यशस्विनीम्  
०४,००८।००७ब्@००६_००१४ कृष्णान् केशान् मृदून् दीर्घान् समुद्ग्रथ्यायतेक्षणा  
०४,००८।००७ब्@००६_००१५ कुञ्चिताग्रान् सुसूक्ष्मांस् तान् दर्शनीयान् निबध्य च  
०४,००८।००७ब्@००६_००१६ जुगूह दक्षिणे पार्श्वे मृदून् असितलोचना  
०४,००८।००७ब्@००६_००१७ सा प्रविश्य विराटस्य द्रौपद्य् अन्तःपुरां शुभा  
०४,००८।००७ब्@००६_००१८ ह्रीनिषेधान्विता बाला कम्पमाना लतेव सा  
०४,००८।००७ब्@००६_००१९ अभिगम्य च सुश्रोणी सर्वलक्षणसंयुता  
०४,००८।००७ब्@००६_००२० ददर्शावस्थितां हैमे पीठे रत्नपरिच्छदे  
०४,००८।००७ब्@००६_००२१ रक्तसूक्ष्मांशुकधरां मेघे सौदामिनीम् इव  
०४,००८।००७ब्@००६_००२२ नानावर्णविचित्रां च सर्वाभरणभूषिताम्  
०४,००८।००७ब्@००६_००२३ सुभ्रूं सुकेशीं सुश्रोणीं कुब्जवामनमध्यगाम्  
०४,००८।००७ब्@००६_००२४ बहुपुष्पोपकीर्णायां भूम्यां वेदिम् इवाध्वरे  
०४,००८।००७ब्@००६_००२५ सुदेष्णां राजमहिषीं सर्वालङ्कारभूषिताम्  
०४,००८।००७ब्@००६_००२६ श्रीमतीं राजपुत्रीणां शतेन परिवारिताम्  
०४,००८।००७ब्@००६_००२७ ताः सर्वा द्रौपदीं दृष्ट्वा सन्तप्ताः परमाङ्गनाः  
०४,००८।००७ब्@००६_००२८ त्वरिताश् चोपतस्थुस् ताः सहसोत्थाय चासनात्  
०४,००८।००७ब्@००६_००२९ निरीक्षमाणास् ताः सर्वाः शचीं देवीम् इवागताम्  
०४,००८।००७ब्@००६_००३० गूढगुल्फां वरारोहां कृष्णां ताम्रायतेक्षणाम्  
०४,००८।००७ब्@००६_००३१ अतिसर्वानवद्याङ्गीं नतगात्रीं सुमध्यमाम्  
०४,००८।००७ब्@००६_००३२ नह्रस्वां नातिमहतीं जातां बहुतृणे वने  
०४,००८।००७ब्@००६_००३३ ऋश्यरोहीम् इवानिन्द्यां सुकेशीं मृगलोचनाम्  
०४,००८।००७ब्@००६_००३४ तां मृगीम् इव वित्रस्तां यूथभ्रष्टाम् इव द्विपाम्  
०४,००८।००७ब्@००६_००३५ लक्ष्मीम् इव विशालाक्षीं विद्याम् इव यशस्विनीम्  
०४,००८।००७ब्@००६_००३६ रोहिणीम् इव ताराणां दीप्ताम् अग्निशिखाम् इव  
०४,००८।००७ब्@००६_००३७ पार्वतीम् इव रुद्राणीं वेलाम् इव महोदधेः  
०४,००८।००७ब्@००६_००३८ सुलभाम् इव नागीनां मृगीणाम् इव किन्नरीम्  
०४,००८।००७ब्@००६_००३९ गङ्गाम् इव विशुद्धाङ्गीं शारदीम् इव शर्वरीम्  
०४,००८।००७ब्@००६_००४० ताम् अचिन्त्यतमां लोके इलाम् इव यशस्विनीम्  
०४,००८।००७ब्@००६_००४१ सावित्रीम् इव दुर्धर्षां ब्राह्म्या लक्ष्म्या समन्विताम्  
०४,००८।००७ब्@००६_००४२ सुदेष्णा पर्यपृच्छत् तां विस्मयोत्फुल्ललोचना  
०४,००८।००७ब्@००६_००४३ का त्वं सर्वानवद्याङ्गी कुतो ऽसि त्वम् इहागता  
०४,००८।००७ब्@००६_००४४ कस्य वा त्वं विशालाक्षि किं वा ते करवाण्य् अहम्  
०४,००८।००७च् समाहूयाब्रवीद् भद्रे का त्वं किं च चिकीर्षसि  
०४,००८।००८अ सा ताम् उवाच राजेन्द्र सैरन्ध्र्य् अहम् उपागता  
०४,००८।००८च् कर्म चेच्छाम्य् अहं कर्तुं तस्य यो मां पुपुक्षति  
०४,००८।००९ सुदेष्णोवाच  
०४,००८।००९अ नैवंरूपा भवन्त्य् एवं यथा वदसि भामिनि  
०४,००८।००९च् प्रेषयन्ति च वै दासीर् दासांश् चैवंविधान् बहून्  
०४,००८।०१०अ गूढगुल्फा संहतोरुस् त्रिगम्भीरा षडुन्नता  
०४,००८।०१०च् रक्ता पञ्चसु रक्तेषु हंसगद्गदभाषिणी  
०४,००८।०११अ सुकेशी सुस्तनी श्यामा पीनश्रोणिपयोधरा  
०४,००८।०११च् तेन तेनैव सम्पन्ना काश्मीरीव तुरङ्गमा  
०४,००८।०११द्*०१९९_००१ सार्वभौमस्य महिषी रक्तैः पञ्चभिर् अङ्गना  
०४,००८।०१२अ स्वरालपक्ष्मनयना बिम्बोष्ठी तनुमध्यमा  
०४,००८।०१२च् कम्बुग्रीवा गूढसिरा पूर्णचन्द्रनिभानना  
०४,००८।०१२द्*०२००_००१ शारदोत्पलपत्राक्ष्या शारदोत्पलगन्धया  
०४,००८।०१२द्*०२००_००२ शारदोत्पलसेविन्या रूपेण सदृशी श्रिया  
०४,००८।०१२द्*०२०१_००१ सर्वलक्षणयुक्ता च भार्या त्वं पृथिवीपतेः  
०४,००८।०१३अ का त्वं ब्रूहि यथा भद्रे नासि दासी कथं चन  
०४,००८।०१३च् यक्षी वा यदि वा देवी गन्धर्वी यदि वाप्सराः  
०४,००८।०१३द्*०२०२_००१ देवकन्या भुजङ्गी वा नगरस्याथ देवता  
०४,००८।०१३द्*०२०२_००२ विद्याधरी किन्नरी वा यदि वा रोहिणी स्वयम्  
०४,००८।०१३द्*०२०३_००१ अप्सरा वापि नागी वा तारा वा त्वं विलासिनि  
०४,००८।०१४अ अलम्बुसा मिश्रकेशी पुण्डरीकाथ मालिनी  
०४,००८।०१४ब्*०२०४_००१ मेनका वा अहल्या वा रम्भा वापि तिलोत्तमा  
०४,००८।०१४च् इन्द्राणी वारुणी वा त्वं त्वष्टुर् धातुः प्रजापतेः  
०४,००८।०१४ए देव्यो देवेषु विख्यातास् तासां त्वं कतमा शुभे  
०४,००८।०१४फ़्*०२०५_००१ तव ह्य् अनुपमं रूपं भूषणैर् अपि वर्जितम्  
०४,००८।०१४फ़्*०२०५_००२ त्वां सृष्ट्वोपरतं मन्ये लोककर्तारम् ईश्वरम्  
०४,००८।०१४फ़्*०२०५_००३ न तृप्यन्ति स्त्रियो दृष्ट्वा का नु पुंसां रतिर् भवेत्  
०४,००८।०१४फ़्*०२०६_००१ प्रवालपुष्पस्तबकैर् आचिता वनदेवता  
०४,००८।०१४फ़्*०२०६_००२ त्वाम् एव हि निरीक्षन्ते विस्मिता रूपसम्पदा  
०४,००८।०१४फ़्*०२०६_००३ अन्तःपुरगता नार्यो मृगपक्षिगणाश् च ये  
०४,००८।०१४फ़्*०२०६_००४ सर्वे त्वाम् एव कल्याणि निरीक्षन्ते सुविस्मिताः  
०४,००८।०१४फ़्*०२०६_००५ न त्वादृशी का चन मे त्रिषु लोकेषु सुन्दरी  
०४,००८।०१४फ़्*०२०६_००६ दृष्टपूर्वा श्रुता वापि वपुषा विद्यते शुभे  
०४,००८।०१४फ़्*०२०७_००१ एवम् उक्ता सुदेष्णां तां कृताञ्जलिपुटा स्थिता  
०४,००८।०१४फ़्*०२०७_००२ अब्रवीद् विस्मयाविष्टा द्रौपदी योषितां वरा  
०४,००८।०१५ द्रौपद्य् उवाच  
०४,००८।०१५अ नास्मि देवी न गन्धर्वी नासुरी न च राक्षसी  
०४,००८।०१५च् सैरन्ध्री तु भुजिष्यास्मि सत्यम् एतद् ब्रवीमि ते  
०४,००८।०१५द्*०२०८_००१ पतीनां प्रेक्षमाणानां कस्मिंश् चित् कारणान्तरे  
०४,००८।०१५द्*०२०८_००२ केशपक्षे परामृष्टा साहं त्रस्ता वनं गता  
०४,००८।०१५द्*०२०८_००३ तत्र द्वादश वर्षाणि वन्यमूलफलाशना  
०४,००८।०१५द्*०२०८_००४ चराम्य् अनिलया सुभ्रु सा तवान्तिकम् आगता  
०४,००८।०१६अ केशाञ् जानाम्य् अहं कर्तुं पिंषे साधु विलेपनम्  
०४,००८।०१६ब्*०२०९_००१ मल्लिकोत्पलपद्मानां चम्पकानां तथा शुभे  
०४,००८।०१६ब्*०२१०_००१ सिन्दुवारकजातीनां रचयाम्य् अवतंसकान्  
०४,००८।०१६ब्*०२१०_००२ पत्रं मृणालम् अगरुं पिङ्क्ष्ये च हरिचन्दनम्  
०४,००८।०१६च् ग्रथयिष्ये विचित्राश् च स्रजः परमशोभनाः  
०४,००८।०१७अ आराधयं सत्यभामां कृष्णस्य महिषीं प्रियाम्  
०४,००८।०१७च् कृष्णां च भार्यां पाण्डूनां कुरूणाम् एकसुन्दरीम्  
०४,००८।०१७द्*०२११_००१ तयास्मि सुभृता चाहम् इष्टलाभेन तोषिता  
०४,००८।०१८अ तत्र तत्र चराम्य् एवं लभमाना सुशोभनम्  
०४,००८।०१८च् वासांसि यावच् च लभे तावत् तावद् रमे तथा  
०४,००८।०१९अ मालिनीत्य् एव मे नाम स्वयं देवी चकार सा  
०४,००८।०१९ब्@००७_०००१ कृष्णा कमलपत्राक्षी सा मे प्राणसमा सखी  
०४,००८।०१९ब्@००७_०००२ न चाहं चिरम् इच्छामि क्व चिद् वस्तुं शुभानने  
०४,००८।०१९ब्@००७_०००३ व्रतं किलैतद् अस्माकं कुलधर्मो ऽयम् ईदृशः  
०४,००८।०१९ब्@००७_०००४ यो ह्य् अस्माकं हरेद् द्रव्यं देशं वसनम् एव वा  
०४,००८।०१९ब्@००७_०००५ न क्रोद्धव्यं किलास्माभिर् अस्मद् गुरुर् अरोषणः  
०४,००८।०१९ब्@००७_०००६ साहं वनानि दुर्गाणि तीर्थानि च सरांसि च  
०४,००८।०१९ब्@००७_०००७ शैलांश् च विविधान् रम्यान् सरितश् च समुद्रगाः  
०४,००८।०१९ब्@००७_०००८ भर्तृशोकपरीताङ्गी भर्तृसब्रह्मचारिणी  
०४,००८।०१९ब्@००७_०००९ विचरामि महीं दुर्गां यत्र सायन्निवेशना  
०४,००८।०१९ब्@००७_००१० वीरपत्नी यदा देवी चरमाणेषु भर्तृषु  
०४,००८।०१९ब्@००७_००११ साहं विवत्सा विधिना गन्धमादनपर्वतात्  
०४,००८।०१९ब्@००७_००१२ शृणोमि तव सौशील्यं भर्तुर् मधुरभाषिणि  
०४,००८।०१९ब्@००७_००१३ माहात्म्यं च ततः श्रुत्वा ब्राह्मणानां समीपतः  
०४,००८।०१९ब्@००७_००१४ त्वाम् उपस्थातुम् इच्छामि ततश् चाहम् इहागता  
०४,००८।०१९ब्@००७_००१५ गुरवो मम धर्मश् च वायुः शक्रस् तथाश्विनौ  
०४,००८।०१९ब्@००७_००१६ तेषां प्रसादाच् च न मां कश् चिद् धर्षयते पुमान्  
०४,००८।०१९च् साहम् अभ्यागता देवि सुदेष्णे त्वन्निवेशनम्  
०४,००८।०२० सुदेष्णोवाच  
०४,००८।०२०अ मूर्ध्नि त्वां वासयेयं वै संशयो मे न विद्यते  
०४,००८।०२०च् नो चेद् इह तु राजा त्वां गच्छेत् सर्वेण चेतसा  
०४,००८।०२०द्*०२१२_००१ साहं त्वां न क्षमां मन्ये वसन्तीम् इह वेश्मनि  
०४,००८।०२०द्*०२१२_००२ एष दोषो ऽत्र सुश्रोणि कथं वा भीरु मन्यसे  
०४,००८।०२१अ स्त्रियो राजकुले पश्य याश् चेमा मम वेश्मनि  
०४,००८।०२१च् प्रसक्तास् त्वां निरीक्षन्ते पुमांसं कं न मोहयेः  
०४,००८।०२१द्*०२१३_००१ त्वाम् एवैता निरीक्षन्ते विस्मयाद् वरवर्णिनि  
०४,००८।०२२अ वृक्षांश् चावस्थितान् पश्य य इमे मम वेश्मनि  
०४,००८।०२२च् ते ऽपि त्वां सन्नमन्तीव पुमांसं कं न मोहयेः  
०४,००८।०२२द्*०२१४_००१ बिभर्षि परमं रूपम् अतिमानुषम् अद्भुतम्  
०४,००८।०२२द्*०२१४_००२ तिर्यग्योनिगताश् चापि निरीक्षन्ते सविस्मयाः  
०४,००८।०२२द्*०२१४_००३ तव रूपम् अनिन्द्याङ्गि किं पुनर् मानवा भुवि  
०४,००८।०२३अ राजा विराटः सुश्रोणि दृष्ट्वा वपुर् अमानुषम्  
०४,००८।०२३च् विहाय मां वरारोहे त्वां गच्छेत् सर्वचेतसा  
०४,००८।०२४अ यं हि त्वम् अनवद्याङ्गि नरम् आयतलोचने  
०४,००८।०२४च् प्रसक्तम् अभिवीक्षेथाः स कामवशगो भवेत्  
०४,००८।०२४द्*०२१५_००१ सुस्नातालङ्कृता च त्वं यम् ईक्षेथा हि मानवम्  
०४,००८।०२४द्*०२१५_००२ ग्लानिर् न तस्य दुःखं वा न तन्द्री न पराजयः  
०४,००८।०२४द्*०२१५_००३ न शोचेन् न च सन्तप्येन् न क्रुध्येन् नानृतं वदेत्  
०४,००८।०२४द्*०२१५_००४ यं त्वं सर्वानवद्याङ्गि भजेथाः समलङ्कृता  
०४,००८।०२४द्*०२१५_००५ न व्याधिर् न जरा तस्य न तृष्णा न क्षुधा भवेत्  
०४,००८।०२४द्*०२१५_००६ यस्य त्वं वशगा सुभ्रु भवेर् अङ्कगता सती  
०४,००८।०२४द्*०२१५_००७ पञ्चत्वम् अपि सम्प्राप्तं यदि त्वं परिषस्वजेः  
०४,००८।०२४द्*०२१५_००८ बाहुभ्याम् अनुरूपाभ्यां स जीवेद् इति मे मतिः  
०४,००८।०२४द्*०२१५_००९ यस्य हि त्वं भवेर् भार्या यं च हृष्टा परिष्वजेः  
०४,००८।०२४द्*०२१५_०१० अतिजीवेत् स सर्वेषु देवेष्व् इव पुरन्दरः  
०४,००८।०२४द्*०२१६_००१ अध्यारोहेद् यथा वृक्षान् वधायैवात्मनो नरः  
०४,००८।०२४द्*०२१६_००२ राजवेश्मनि ते सुभ्रु गृहे तु स्यात् तथा मम  
०४,००८।०२५अ यश् च त्वां सततं पश्येत् पुरुषश् चारुहासिनि  
०४,००८।०२५च् एवं सर्वानवद्याङ्गि स चानङ्गवशो भवेत्  
०४,००८।०२६अ यथा कर्कटकी गर्भम् आधत्ते मृत्युम् आत्मनः  
०४,००८।०२६च् तथाविधम् अहं मन्ये वासं तव शुचिस्मिते  
०४,००८।०२६द्*०२१७_००१ अनुमानये त्वां सैरन्ध्रि नावमन्ये कथं चन  
०४,००८।०२६द्*०२१७_००२ भर्तृशीलभयाद् भद्रे तव वासं न रोचये  
०४,००८।०२७ द्रौपद्य् उवाच  
०४,००८।०२७अ नास्मि लभ्या विराटेन न चान्येन कथं चन  
०४,००८।०२७ब्*०२१८_००१ देवगन्धर्वयक्षैश् च द्रष्टुं दुष्टेन चेतसा  
०४,००८।०२७च् गन्धर्वाः पतयो मह्यं युवानः पञ्च भामिनि  
०४,००८।०२८अ पुत्रा गन्धर्वराजस्य महासत्त्वस्य कस्य चित्  
०४,००८।०२८च् रक्षन्ति ते च मां नित्यं दुःखाचारा तथा न्व् अहम्  
०४,००८।०२८द्*०२१९_००१ यश् च दुःशीलवान् मर्त्यो मां स्पृशेद् दुष्टचेतसा  
०४,००८।०२८द्*०२१९_००२ स ताम् एव निशां शीघ्रं शयीत मुसलैर् हतः  
०४,००८।०२८द्*०२१९_००३ यस्यापि हि शतं पूर्णं बान्धवानां भवेद् इह  
०४,००८।०२८द्*०२१९_००४ सहस्रं वा विशालाक्षि कोटिर् वापि सहस्रिका  
०४,००८।०२८द्*०२१९_००५ दुष्टचित्तश् च मां ब्रूयान् न स जीवेत् तवाग्रतः  
०४,००८।०२८द्*०२१९_००६ न तस्य त्रिदशा देवा नासुरा न च पन्नगाः  
०४,००८।०२८द्*०२१९_००७ तेभ्यो गन्धर्वराजेभ्यस् त्राणं कुर्युर् असंशयम्  
०४,००८।०२८द्*०२१९_००८ सुदेष्णे विश्वस त्वं मे स्वजने बान्धवेषु वा  
०४,००८।०२८द्*०२१९_००९ नाहं शक्या नरैः स्प्रष्टुं न च मे वृत्तम् ईदृशम्  
०४,००८।०२९अ यो मे न दद्याद् उच्छिष्टं न च पादौ प्रधावयेत्  
०४,००८।०२९च् प्रीयेयुस् तेन वासेन गन्धर्वाः पतयो मम  
०४,००८।०३०अ यो हि मां पुरुषो गृध्येद् यथान्याः प्राकृतस्त्रियः  
०४,००८।०३०च् ताम् एव स ततो रात्रिं प्रविशेद् अपरां तनुम्  
०४,००८।०३१अ न चाप्य् अहं चालयितुं शक्या केन चिद् अङ्गने  
०४,००८।०३१च् दुःखशीला हि गन्धर्वास् ते च मे बलवत्तराः  
०४,००८।०३१द्*०२२०_००१ प्रच्छन्नाश् चापि रक्षन्ति ते मां नित्यं शुचिस्मिते  
०४,००८।०३१द्*०२२१_००१ वैशम्पायनः  
०४,००८।०३१द्*०२२१_००१ एवं निवसमानायां मयि मा ते भयं ह्य् अभूत्  
०४,००८।०३१द्*०२२१_००२ एवम् उक्ता तु सैरन्ध्र्या सुदेष्णा वाक्यम् अब्रवीत्  
०४,००८।०३२ सुदेष्णोवाच  
०४,००८।०३२अ एवं त्वां वासयिष्यामि यथा त्वं नन्दिनीच्छसि  
०४,००८।०३२च् न च पादौ न चोच्छिष्टं स्प्रक्ष्यसि त्वं कथं चन  
०४,००८।०३२द्*०२२२_००१ वसेह मयि कल्याणि यदि ते वृत्तम् ईदृशम्  
०४,००८।०३२द्*०२२२_००२ कश् च ते दातुम् उच्छिष्टं पुमान् अर्हति शोभने  
०४,००८।०३२द्*०२२२_००३ प्रधावयेच् च कः पादौ लक्ष्मीं दृष्ट्वैव बुद्धिमान्  
०४,००८।०३२द्*०२२३_००१ एवम् आचारसम्पन्ना एवं दैवपरायणा  
०४,००८।०३२द्*०२२३_००२ रक्ष्या त्वम् असि भूतानां सावित्रीव द्विजन्मनाम्  
०४,००८।०३२द्*०२२३_००३ देवता इव कल्याणि पूजिता वरवर्णिनि  
०४,००८।०३२द्*०२२३_००४ वस भद्रे मयि प्रीता प्रीतिर् हि मम वर्तते  
०४,००८।०३२द्*०२२३_००५ सर्वकामैः समुदिता निरुद्विग्नमनाः सुखम्  
०४,००८।०३३ वैशम्पायन उवाच  
०४,००८।०३३अ एवं कृष्णा विराटस्य भार्यया परिसान्त्विता  
०४,००८।०३३ब्*०२२४_००१ उवास नगरे तस्मिन् पतिधर्मवती सती  
०४,००८।०३३ब्*०२२५_००१ निर्विशङ्का विराटस्य विवेशान्तःपुरं तदा  
०४,००८।०३३ब्*०२२५_००२ याज्ञसेनी सुदेष्णां तु शुश्रूषन्ती विशां पते  
०४,००८।०३३च् न चैनां वेद तत्रान्यस् तत्त्वेन जनमेजय  
०४,००८।०३३द्*०२२६_००१ एवं विराटे न्यवसन्त पाण्डवाः  
०४,००८।०३३द्*०२२६_००२ कृष्णा तथान्तःपुरम् एत्य शोभना  
०४,००८।०३३द्*०२२६_००३ अज्ञातचर्यां प्रतिरुद्धमानसा  
०४,००८।०३३द्*०२२६_००४ यथाग्नयो भस्मनिगूढतेजसः  
०४,००९।००१ वैशम्पायन उवाच  
०४,००९।००१अ सहदेवो ऽपि गोपानां कृत्वा वेषम् अनुत्तमम्  
०४,००९।००१च् भाषां चैषां समास्थाय विराटम् उपयाद् अथ  
०४,००९।००१द्*०२२७_००१ गोष्ठम् आसाद्य तिष्ठन्तं भवनस्य समीपतः  
०४,००९।००१द्*०२२७_००२ राजाथ दृष्ट्वा पुरुषान् प्राहिणोज् जातविस्मयः  
०४,००९।००२अ तम् आयान्तम् अभिप्रेक्ष्य भ्राजमानं नरर्षभम्  
०४,००९।००२च् समुपस्थाय वै राजा पप्रच्छ कुरुनन्दनम्  
०४,००९।००३अ कस्य वा त्वं कुतो वा त्वं किं वा तात चिकीर्षसि  
०४,००९।००३च् न हि मे दृष्टपूर्वस् त्वं तत्त्वं ब्रूहि नरर्षभ  
०४,००९।००४अ स प्राप्य राजानम् अमित्रतापनस्; ततो ऽब्रवीन् मेघमहौघनिःस्वनः  
०४,००९।००४ब्@००८_०००० वैशम्पायनः  
०४,००९।००४ब्@००८_०००१ अथापरो ऽदृश्यत वै शशी यथा  
०४,००९।००४ब्@००८_०००२ हुतो हविर्भिर् हि यथाध्वरे शिखी  
०४,००९।००४ब्@००८_०००३ तथा समालक्ष्यत चारुदर्शनः  
०४,००९।००४ब्@००८_०००४ प्रकाशवान् सूर्य इवाचिरोदितः  
०४,००९।००४ब्@००८_०००५ तम् आव्रजन्तं सहदेवम् अग्रणीर्  
०४,००९।००४ब्@००८_०००६ नृपो विराटो नचिरात् समैक्षत  
०४,००९।००४ब्@००८_०००७ प्रैक्षन्त तं तत्र पृथक् समागताः  
०४,००९।००४ब्@००८_०००८ सभासदः सर्वमनोहरप्रभम्  
०४,००९।००४ब्@००८_०००९ युवानम् आयान्तम् अमित्रकर्शनं  
०४,००९।००४ब्@००८_००१० प्रमुक्तम् अभ्राद् इव चन्द्रमण्डलम्  
०४,००९।००४ब्@००८_००११ यष्ट्या प्रमाणान्वितया सुदर्शनं  
०४,००९।००४ब्@००८_००१२ दामानि पाशं च निबद्ध्य पृष्ठतः  
०४,००९।००४ब्@००८_००१३ मौञ्जीं च तन्त्रीं महतीं सुसंहितां  
०४,००९।००४ब्@००८_००१४ बालैश् च दामैर् बहुभिः समावृताम्  
०४,००९।००४ब्@००८_००१५ स चापि राजानम् उवाच वीर्यवान्  
०४,००९।००४ब्@००८_००१६ कुरुष्व मां पार्थिव गोष्व् अवस्थितम्  
०४,००९।००४ब्@००८_००१७ मया हि गुप्ताः पशवो भवन्तु ते  
०४,००९।००४ब्@००८_००१८ प्रनष्टनिद्राः प्रभवो ऽस्मि बल्लवः  
०४,००९।००४ब्@००८_००१९ न श्वापदेभ्यो न च रोगतो भयं  
०४,००९।००४ब्@००८_००२० न चापि तासाम् उत तस्कराद् भयम्  
०४,००९।००४ब्@००८_००२१ पयःप्रभूता बहुला निरामया  
०४,००९।००४ब्@००८_००२२ भवन्ति गावः सुभृता नराधिप  
०४,००९।००४ब्@००८_००२३ निशम्य राजा सहदेवभाषितं  
०४,००९।००४ब्@००८_००२४ निरीक्ष्य माद्रीसुतम् अभ्यनन्दत  
०४,००९।००४ब्@००८_००२५ उवाच तुष्टो मुदितेन चेतसा  
०४,००९।००४ब्@००८_००२६ न बल्लवत्वं त्वयि वीर लक्षये  
०४,००९।००४ब्@००८_००२७ धैर्याद् वपुः क्षात्रम् इवेह ते दृढं  
०४,००९।००४ब्@००८_००२८ प्रकाशते कौरववंशजस्य वा  
०४,००९।००४ब्@००८_००२९ नापण्डितेयं तव दृश्यते तनुर्  
०४,००९।००४ब्@००८_००३० भवेह राज्ये मम मन्त्रधर्मभृत्  
०४,००९।००४ब्@००८_००३१ प्रशाधि मत्स्यान् सहराजकान् इमान्  
०४,००९।००४ब्@००८_००३२ बृहस्पतिः शक्रयुतान् इवामरान्  
०४,००९।००४ब्@००८_००३३ बलं च मे रक्ष सुवेष सर्वशो  
०४,००९।००४ब्@००८_००३४ गृहाण खड्गं प्रतिरूपम् आत्मनः  
०४,००९।००४ब्@००८_००३५ अनीककर्णाग्रधरो बलस्य मे  
०४,००९।००४ब्@००८_००३६ प्रभुर् भवान् अस्तु गृहाण कार्मुकम्  
०४,००९।००४ब्@००८_००३७ विराटराज्ञाभिहितः कुरूत्तमः  
०४,००९।००४ब्@००८_००३८ प्रशस्य राजानम् अभिप्रणम्य च  
०४,००९।००४ब्@००८_००३९ उवाच मत्स्यप्रवरं महामतिः  
०४,००९।००४ब्@००८_००४० शृणुष्व राजन् मम वाक्यम् उत्तमम्  
०४,००९।००४ब्@००८_००४१ बालो ह्य् अहं जातिविशेषदूषितः  
०४,००९।००४ब्@००८_००४२ कुतो ऽद्य मे नीतिषु युक्तमन्त्रिता  
०४,००९।००४ब्@००८_००४३ स्वकर्मतुष्टाश् च वयं नराधिप  
०४,००९।००४ब्@००८_००४४ प्रशाधि मां गाः परिरक्षणे ऽनघ  
०४,००९।००४च् वैश्यो ऽस्मि नाम्नाहम् अरिष्टनेमिर्; गोसङ्ख्य आसं कुरुपुङ्गवानाम्  
०४,००९।००५अ वस्तुं त्वयीच्छामि विशां वरिष्ठ; तान् राजसिंहान् न हि वेद्मि पार्थान्  
०४,००९।००५च् न शक्यते जीवितुम् अन्यकर्मणा; न च त्वद् अन्यो मम रोचते नृपः  
०४,००९।००६ विराट उवाच  
०४,००९।००६अ त्वं ब्राह्मणो यदि वा क्षत्रियो ऽसि; समुद्रनेमीश्वररूपवान् असि  
०४,००९।००६च् आचक्ष्व मे तत्त्वम् अमित्रकर्शन; न वैश्यकर्म त्वयि विद्यते समम्  
०४,००९।००७अ कस्यासि राज्ञो विषयाद् इहागतः; किं चापि शिल्पं तव विद्यते कृतम्  
०४,००९।००७च् कथं त्वम् अस्मासु निवत्स्यसे सदा; वदस्व किं चापि तवेह वेतनम्  
०४,००९।००८ सहदेव उवाच  
०४,००९।००८अ पञ्चानां पाण्डुपुत्राणां ज्येष्ठो राजा युधिष्ठिरः  
०४,००९।००८च् तस्याष्टशतसाहस्रा गवां वर्गाः शतं शताः  
०४,००९।००९अ अपरे दशसाहस्रा द्विस् तावन्तस् तथापरे  
०४,००९।००९च् तेषां गोसङ्ख्य आसं वै तन्तिपालेति मां विदुः  
०४,००९।०१०अ भूतं भव्यं भविष्यच् च यच् च सङ्ख्यागतं क्व चित्  
०४,००९।०१०च् न मे ऽस्त्य् अविदितं किं चित् समन्ताद् दशयोजनम्  
०४,००९।०११अ गुणाः सुविदिता ह्य् आसन् मम तस्य महात्मनः  
०४,००९।०११च् आसीच् च स मया तुष्टः कुरुराजो युधिष्ठिरः  
०४,००९।०११द्*०२२८_००१ अनेकगुणिता गावो दुर्विज्ञेया महत्तराः  
०४,००९।०११द्*०२२८_००२ बहुक्षीरतरा गावो बह्व्यः सद्यः सपुत्रकाः  
०४,००९।०१२अ क्षिप्रं हि गावो बहुला भवन्ति; न तासु रोगो भवतीह कश् चित्  
०४,००९।०१२च् तैस् तैर् उपायैर् विदितं मयैतद्; एतानि शिल्पानि मयि स्थितानि  
०४,००९।०१३अ वृषभांश् चापि जानामि राजन् पूजितलक्षणान्  
०४,००९।०१३च् येषां मूत्रम् उपाघ्राय अपि वन्ध्या प्रसूयते  
०४,००९।०१३द्*०२२९_००० वैशम्पायनः  
०४,००९।०१३द्*०२२९_००१ मत्स्याधिपो हर्षकलेन चेतसा  
०४,००९।०१३द्*०२२९_००२ माद्रीसुतं पाण्डवम् अभ्यभाषत  
०४,००९।०१३द्*०२२९_००३ नैवानुमन्ये तव कर्म कुत्सितं  
०४,००९।०१३द्*०२२९_००४ महीं समग्राम् अभिपातुम् अर्हसि  
०४,००९।०१३द्*०२२९_००५ अथ त्व् इदानीं तव रोचितं विभो  
०४,००९।०१३द्*०२२९_००६ यथेष्टतो गव्यम् अवेक्ष मामकम्  
०४,००९।०१३द्*०२२९_००७ त्वदर्पणा मे पशवो भवन्तु वै  
०४,००९।०१३द्*०२२९_००८ नृपो विराटस् तम् उवाच सत्तमम्  
०४,००९।०१४ विराट उवाच  
०४,००९।०१४अ शतं सहस्राणि समाहितानि; वर्णस्य वर्णस्य विनिश्चिता गुणैः  
०४,००९।०१४च् पशून् सपालान् भवते ददाम्य् अहम्; त्वदाश्रया मे पशवो भवन्त्व् इह  
०४,००९।०१५ वैशम्पायन उवाच  
०४,००९।०१५अ तथा स राज्ञो ऽविदितो विशां पते; उवास तत्रैव सुखं नरेश्वरः  
०४,००९।०१५च् न चैनम् अन्ये ऽपि विदुः कथं चन; प्रादाच् च तस्मै भरणं यथेप्सितम्  
०४,००९।०१५द्*०२३०_००१ एवं विराटेन समेत्य पाण्डवो  
०४,००९।०१५द्*०२३०_००२ लब्ध्वा च गोवल्लवतां यथेष्टतः  
०४,००९।०१५द्*०२३०_००३ अज्ञातचर्याम् अवसन् महात्मा  
०४,००९।०१५द्*०२३०_००४ यथा रविश् चास्तगिरिं निविष्टः  
०४,०१०।००१ वैशम्पायन उवाच  
०४,०१०।००१अ अथापरो ऽदृश्यत रूपसम्पदा; स्त्रीणाम् अलङ्कारधरो बृहत् पुमान्  
०४,०१०।००१च् प्राकारवप्रे प्रतिमुच्य कुण्डले; दीर्घे च कम्बू परिहाटके शुभे  
०४,०१०।००१द्*०२३१_००१ कृष्णे च दीर्घे च निबध्य वाससी  
०४,०१०।००१द्*०२३१_००२ शरीरवाञ् शक्रबृहस्पतिप्रभः  
०४,०१०।००२अ बहूंश् च दीर्घांश् च विकीर्य मूर्धजान्; महाभुजो वारणमत्तविक्रमः  
०४,०१०।००२ब्*०२३२_००१ क्लैब्येन वेषेण न भाति भाति च  
०४,०१०।००२ब्*०२३२_००२ ग्रहाभिपन्नो नभसीव चन्द्रमाः  
०४,०१०।००२च् गतेन भूमिम् अभिकम्पयंस् तदा; विराटम् आसाद्य सभासमीपतः  
०४,०१०।००३अ तं प्रेक्ष्य राजोपगतं सभातले; सत्रप्रतिच्छन्नम् अरिप्रमाथिनम्  
०४,०१०।००३च् विराजमानं परमेण वर्चसा; सुतं महेन्द्रस्य गजेन्द्रविक्रमम्  
०४,०१०।००४अ सर्वान् अपृच्छच् च समीपचारिणः; कुतो ऽयम् आयाति न मे पुरा श्रुतः  
०४,०१०।००४च् न चैनम् ऊचुर् विदितं तदा नराः; सविस्मितं वाक्यम् इदं नृपो ऽब्रवीत्  
०४,०१०।००४द्@००९_०००० विराटः  
०४,०१०।००४द्@००९_०००१ गजेन्द्रलीलो मृगराजगामी  
०४,०१०।००४द्@००९_०००२ वृषेक्षणो देवसुतोग्रतेजाः  
०४,०१०।००४द्@००९_०००३ पीनांसबाहुः कनकावदातः  
०४,०१०।००४द्@००९_०००४ को ऽयं नरो मे नगरं प्रविष्टः  
०४,०१०।००४द्@००९_०००५ किम् एष देवेन्द्रसुतः किम् एष  
०४,०१०।००४द्@००९_०००६ ब्रह्मात्मजो वा किम् अयं स्वयम्भूः  
०४,०१०।००४द्@००९_०००७ उमासुतो वैश्रवणात्मजो वा  
०४,०१०।००४द्@००९_०००८ प्रेक्ष्यैनम् आसीद् इति मे प्रतर्कः  
०४,०१०।००४द्@००९_०००८ वैशम्पायनः  
०४,०१०।००४द्@००९_०००९ सभाम् अतिक्रम्य च वासवोपमो  
०४,०१०।००४द्@००९_००१० निरीक्ष्यमाणो बहुभिः समागतैः  
०४,०१०।००४द्@००९_००११ स तत्र राजानम् अमित्रहाब्रवीद्  
०४,०१०।००४द्@००९_००१२ बृहन्नलाहं नरदेव नर्तना  
०४,०१०।००४द्@००९_००१३ वेणीं प्रकुर्यां रुचिरे च कुण्डले  
०४,०१०।००४द्@००९_००१४ ग्रथे स्रजः प्रावरणानि संहरे  
०४,०१०।००४द्@००९_००१५ स्नानं रचेयं विमृजे च दर्पणं  
०४,०१०।००४द्@००९_००१६ विशेषकेष्व् एव च कौशलं मम  
०४,०१०।००४द्@००९_००१७ क्लीबेषु बालेषु जलेषु नर्तने  
०४,०१०।००४द्@००९_००१८ शिक्षाप्रदानेषु च योग्यता मम  
०४,०१०।००४द्@००९_००१९ करोमि वेणीषु च पुष्पपूरकान्  
०४,०१०।००४द्@००९_००२० न मे स्त्रियः कर्मणि कौशलाधिकाः  
०४,०१०।००४द्@००९_००२१ तम् अब्रवीत् प्रांशुम् उदीक्ष्य विस्मितो  
०४,०१०।००४द्@००९_००२२ विराटराजोपसृतं महायशाः  
०४,०१०।००५अ सर्वोपपन्नः पुरुषो मनोरमः; श्यामो युवा वारणयूथपोपमः  
०४,०१०।००५ब्*०२३३_००१ जानीत को ऽयं मम दर्शने स्थितो  
०४,०१०।००५ब्*०२३३_००२ यत् काङ्क्षते तल् लभतां ममाचिरम्  
०४,०१०।००५ब्*०२३३_००३ एवं वितर्कन्तम् अमित्रघातिनं  
०४,०१०।००५ब्*०२३३_००४ सम्प्राप्य राजानम् अमित्रहाब्रवीत्  
०४,०१०।००५ब्*०२३३_००५ बृहन्नडाहं नरदेव नर्तकी  
०४,०१०।००५ब्*०२३३_००६ त्वां सेवितुं शत्रुदमोपयामि  
०४,०१०।००५ब्*०२३३_००७ त्वं मां भजस्वाद्य यथा त्वदागतां  
०४,०१०।००५ब्*०२३३_००८ भवामि ते पार्थिव नर्तकी ह्य् अहम्  
०४,०१०।००५च् विमुच्य कम्बू परिहाटके शुभे; विमुच्य वेणीम् अपिनह्य कुण्डले  
०४,०१०।००६अ शिखी सुकेशः परिधाय चान्यथा; भवस्व धन्वी कवची शरी तथा  
०४,०१०।००६च् आरुह्य यानं परिधावतां भवान्; सुतैः समो मे भव वा मया समः  
०४,०१०।००७अ वृद्धो ह्य् अहं वै परिहारकामः; सर्वान् मत्स्यांस् तरसा पालयस्व  
०४,०१०।००७च् नैवंविधाः क्लीबरूपा भवन्ति; कथं चनेति प्रतिभाति मे मनः  
०४,०१०।००७द्*०२३४_००१ नार्हस् तु वेषो ऽयम् अनूर्जितस् ते  
०४,०१०।००७द्*०२३४_००२ नापुंस् त्वम् अर्हो नरदेवसिम्ह  
०४,०१०।००७द्*०२३४_००३ तवैष वेषः शुभवेषभूषणैर्  
०४,०१०।००७द्*०२३४_००४ विभूषितो भूतपतेर् इव प्रभो  
०४,०१०।००७द्*०२३४_००५ विभाति भानोर् इव रश्मिमालिनो  
०४,०१०।००७द्*०२३४_००६ घनावरुद्धे गगने रवेर् इव  
०४,०१०।००७द्*०२३४_००७ धनुर् हि मन्ये तव शोभयेद् भुजौ  
०४,०१०।००७द्*०२३४_००८ तथा हि पीनावतिमात्रम् आयतौ  
०४,०१०।००७द्*०२३४_००९ प्रगृह्य चापं प्रतिरूपम् आत्मनो  
०४,०१०।००७द्*०२३४_०१० रक्षस्व देशं पुरम् अद्य सुस्थितः  
०४,०१०।००७द्*०२३४_०११ पुत्रेण तुल्यो भव मे बृहन्नले  
०४,०१०।००७द्*०२३४_०१२ वृद्धो ऽस्मि वित्तं प्रतिपादयामि ते  
०४,०१०।००७द्*०२३४_०१३ त्वं रक्ष मे सर्वम् इदं पुरं प्रभो  
०४,०१०।००७द्*०२३४_०१४ न षण्डतां काञ्चन लक्षयामि ते  
०४,०१०।००७द्*०२३४_०१५ प्रशाधि मत्स्यांस् तरसाभिवर्धयन्  
०४,०१०।००७द्*०२३४_०१६ वैशम्पायनः  
०४,०१०।००७द्*०२३४_०१६ ददामि राज्यं तव सत्यवाग् अहम्  
०४,०१०।००७द्*०२३४_०१७ तस्याग्रतः स्वानि धनूंषि पार्थिवो  
०४,०१०।००७द्*०२३४_०१८ बहूनि दीर्घाणि च वर्णवन्ति च  
०४,०१०।००७द्*०२३४_०१९ दधौ स सज्यानि बलान्वितानि  
०४,०१०।००७द्*०२३४_०२० जिज्ञासमानः किम् अयं करिष्यति  
०४,०१०।००७द्*०२३४_०२१ ततो ऽर्जुनः क्लीबतरं वचो ऽब्रवीन्  
०४,०१०।००७द्*०२३४_०२२ न मे धनुर् धारितम् ईदृशं प्रभो  
०४,०१०।००७द्*०२३४_०२३ न चापि दृष्टं धनुर् ईदृशं क्व चिन्  
०४,०१०।००७द्*०२३४_०२४ न मादृशाः सन्ति धनुर्धरा भुवि  
०४,०१०।००८ अर्जुन उवाच  
०४,०१०।००८अ गायामि नृत्याम्य् अथ वादयामि; भद्रो ऽस्मि नृत्ते कुशलो ऽस्मि गीते  
०४,०१०।००८च् त्वम् उत्तरायाः परिदत्स्व मां स्वयम्; भवामि देव्या नरदेव नर्तकः  
०४,०१०।००९अ इदं तु रूपं मम येन किं नु तत्; प्रकीर्तयित्वा भृशशोकवर्धनम्  
०४,०१०।००९च् बृहन्नडां वै नरदेव विद्धि माम्; सुतं सुतां वा पितृमातृवर्जिताम्  
०४,०१०।०१० विराट उवाच  
०४,०१०।०१०अ ददामि ते हन्त वरं बृहन्नडे; सुतां च मे नर्तय याश् च तादृशीः  
०४,०१०।०१०ब्*०२३५_००१ न मद्गृहे चास्ति भवान्यकिं चनः (?)  
०४,०१०।०१०ब्*०२३५_००२ प्रतीपकर्ता पुरुषः स्त्रियो ऽपि वा  
०४,०१०।०१०च् इदं तु ते कर्म समं न मे मतम्; समुद्रनेमिं पृथिवीं त्वम् अर्हसि  
०४,०१०।०१०द्*०२३६_००१ ततो विराटः स्वयम् आह्वयत् सुतां  
०४,०१०।०१०द्*०२३६_००२ नृपाधिपस् तां च सुमध्यसुन्दरीम्  
०४,०१०।०१०द्*०२३६_००३ उवाच चैनां मुदितेन चेतसा  
०४,०१०।०१०द्*०२३६_००४ बृहन्नऌआ नाम सखी भवत्व् इयम्  
०४,०१०।०१०द्*०२३६_००५ सुगात्रि सम्प्रीतिसुबद्धसौहृदा  
०४,०१०।०१०द्*०२३६_००६ तवाङ्गने प्राणसमा च नित्यदा  
०४,०१०।०१०द्*०२३६_००७ प्रकामभक्षाभरणाम्बरा शुभा  
०४,०१०।०१०द्*०२३६_००८ चरत्व् इयं सर्वजनेष्व् अवारिता  
०४,०१०।०१०द्*०२३६_००९ न दुष्कुलीना त्व् इयम् आकृतिर् भवेन्  
०४,०१०।०१०द्*०२३६_०१० न वृत्तभेदी भवतीदृशो जनः  
०४,०१०।०१०द्*०२३७_००१ इतीदम् उक्त्वा पुरुषैर् यथाक्रमं  
०४,०१०।०१०द्*०२३७_००२ परीक्ष्य राजा प्रमदाभिर् आगताम्  
०४,०१०।०१०द्*०२३७_००३ सुतां च तां नर्तयितुं शशास वै  
०४,०१०।०१०द्*०२३७_००४ बृहन्नलां क्लीबम् अवेक्ष्य वेश्मनि  
०४,०१०।०१०द्*०२३८_००१ तथा समादिश्य सुतां नराधिपः  
०४,०१०।०१०द्*०२३८_००२ प्रवेश्यतां साधु गृहं तवेति च  
०४,०१०।०११ वैशम्पायन उवाच  
०४,०१०।०११अ बृहन्नडां ताम् अभिवीक्ष्य मत्स्यराट्; कलासु नृत्ते च तथैव वादिते  
०४,०१०।०११ब्*०२३९_००१ सम्मन्त्र्य राजा विविधैः स्वमन्त्रिभिः  
०४,०१०।०११ब्*०२३९_००२ परीक्ष्य चैनं प्रमदाभिर् आशु वै  
०४,०१०।०११च् अपुंस्त्वम् अप्य् अस्य निशम्य च स्थिरम्; ततः कुमारीपुरम् उत्ससर्ज तम्  
०४,०१०।०१२अ स शिक्षयाम् आस च गीतवादितम्; सुतां विराटस्य धनञ्जयः प्रभुः  
०४,०१०।०१२च् सखीश् च तस्याः परिचारिकास् तथा; प्रियश् च तासां स बभूव पाण्डवः  
०४,०१०।०१३अ तथा स सत्रेण धनञ्जयो ऽवसत्; प्रियाणि कुर्वन् सह ताभिर् आत्मवान्  
०४,०१०।०१३च् तथागतं तत्र न जज्ञिरे जना; बहिश्चरा वाप्य् अथवान्तरेचराः  
०४,०११।००१ वैशम्पायन उवाच  
०४,०११।००१अ अथापरो ऽदृश्यत पाण्डवः प्रभुर्; विराटराज्ञस् तुरगान् समीक्षतः  
०४,०११।००१च् तम् आपतन्तं ददृशे पृथग्जनो; विमुक्तम् अभ्राद् इव सूर्यमण्डलम्  
०४,०११।००२अ स वै हयान् ऐक्षत तांस् ततस् ततः; समीक्षमाणं च ददर्श मत्स्यराट्  
०४,०११।००२च् ततो ऽब्रवीत् तान् अनुगान् अमित्रहा; कुतो ऽयम् आयाति नरो ऽमरप्रभः  
०४,०११।००२द्*०२४०_००१ दृष्ट्वा तथैनं स कुरूत्तमं ततः  
०४,०११।००२द्*०२४०_००२ पप्रच्छ तान् सर्वसभासदस् तदा  
०४,०११।००२द्*०२४०_००३ को वा विजानाति पुरास्य दर्शनं  
०४,०११।००२द्*०२४०_००४ यो ऽयं युवाभ्येति हि मामिकां सभाम्  
०४,०११।००२द्*०२४०_००५ प्रियो हि मे दर्शनतो ऽपि सम्मतो  
०४,०११।००२द्*०२४०_००६ ब्रवीतु कश् चिद् यदि दृष्टवान् इमम्  
०४,०११।००३अ अयं हयान् वीक्षति मामकान् दृढम्; ध्रुवं हयज्ञो भविता विचक्षणः  
०४,०११।००३च् प्रवेश्यताम् एष समीपम् आशु मे; विभाति वीरो हि यथामरस् तथा  
०४,०११।००४अ अभ्येत्य राजानम् अमित्रहाब्रवीज्; जयो ऽस्तु ते पार्थिव भद्रम् अस्तु च  
०४,०११।००४च् हयेषु युक्तो नृप सम्मतः सदा; तवाश्वसूतो निपुणो भवाम्य् अहम्  
०४,०११।००४द्*०२४१_००१ वितर्कत्य् एव हि मत्स्यराजनि  
०४,०११।००४द्*०२४१_००२ त्वरन् कुरूणाम् ऋषभः समागमत्  
०४,०११।००४द्*०२४१_००३ ततः प्रणम्योपनतः कुरूत्तमो  
०४,०११।००४द्*०२४१_००४ विराटराजानम् उवाच पार्थिवम्  
०४,०११।००४द्*०२४१_००५ तवागतो ऽहं पुरम् अद्य भूपते  
०४,०११।००४द्*०२४१_००६ जिजीविषुर् वेतनभोजनार्थिकः  
०४,०११।००४द्*०२४१_००७ तवाश्वबन्धः सुभृतो भवाम्य् अहं  
०४,०११।००४द्*०२४१_००८ कुरुष्व माम् अश्वपतिं यदीच्छसि  
०४,०११।००५ विराट उवाच  
०४,०११।००५अ ददामि यानानि धनं निवेशनम्; ममाश्वसूतो भवितुं त्वम् अर्हसि  
०४,०११।००५च् कुतो ऽसि कस्यासि कथं त्वम् आगतः; प्रब्रूहि शिल्पं तव विद्यते च यत्  
०४,०११।००६ नकुल उवाच  
०४,०११।००६अ पञ्चानां पाण्डुपुत्राणां ज्येष्ठो राजा युधिष्ठिरः  
०४,०११।००६च् तेनाहम् अश्वेषु पुरा प्रकृतः शत्रुकर्शन  
०४,०११।००७अ अश्वानां प्रकृतिं वेद्मि विनयं चापि सर्वशः  
०४,०११।००७च् दुष्टानां प्रतिपत्तिं च कृत्स्नं चैव चिकित्सितम्  
०४,०११।००८अ न कातरं स्यान् मम जातु वाहनम्; न मे ऽस्ति दुष्टा वडवा कुतो हयाः  
०४,०११।००८च् जनस् तु माम् आह स चापि पाण्डवो; युधिष्ठिरो ग्रन्थिकम् एव नामतः  
०४,०११।००८द्*०२४२_००१ मातलिर् इव देवपतेर् दशरथनृपतेः सुमन्त्र इव यन्ता  
०४,०११।००८द्*०२४२_००२ सहसाहो जामदग्नेस् तथैव तव शिक्षयाम्य् अश्वान्  
०४,०११।००८द्*०२४२_००३ युधिष्ठिरस्य राजेन्द्र नरराजस्य शासनात्  
०४,०११।००८द्*०२४२_००४ शतसाहस्रकोटीनाम् अश्वानाम् अस्मि रक्षिता  
०४,०११।००९ विराट उवाच  
०४,०११।००९अ यद् अस्ति किं चिन् मम वाजिवाहनम्; तद् अस्तु सर्वं त्वदधीनम् अद्य वै  
०४,०११।००९च् ये चापि के चिन् मम वाजियोजकास्; त्वदाश्रयाः सारथयश् च सन्तु मे  
०४,०११।०१०अ इदं तवेष्टं यदि वै सुरोपम; ब्रवीहि यत् ते प्रसमीक्षितं वसु  
०४,०११।०१०च् न ते ऽनुरूपं हयकर्म विद्यते; प्रभासि राजेव हि सम्मतो मम  
०४,०११।०११अ युधिष्ठिरस्येव हि दर्शनेन मे; समं तवेदं प्रियदर्श दर्शनम्  
०४,०११।०११च् कथं तु भृत्यैः स विनाकृतो वने; वसत्य् अनिन्द्यो रमते च पाण्डवः  
०४,०११।०१२ वैशम्पायन उवाच  
०४,०११।०१२अ तथा स गन्धर्ववरोपमो युवा; विराटराज्ञा मुदितेन पूजितः  
०४,०११।०१२च् न चैनम् अन्ये ऽपि विदुः कथं चन; प्रियाभिरामं विचरन्तम् अन्तरा  
०४,०११।०१३अ एवं हि मत्स्ये न्यवसन्त पाण्डवा; यथाप्रतिज्ञाभिर् अमोघदर्शनाः  
०४,०११।०१३च् अज्ञातचर्यां व्यचरन् समाहिताः; समुद्रनेमीपतयो ऽतिदुःखिताः  
०४,०१२।००१ जनमेजय उवाच  
०४,०१२।००१अ एवं मत्स्यस्य नगरे वसन्तस् तत्र पाण्डवाः  
०४,०१२।००१च् अत ऊर्ध्वं महावीर्याः किम् अकुर्वन्त वै द्विज  
०४,०१२।००२ वैशम्पायन उवाच  
०४,०१२।००२अ एवं ते न्यवसंस् तत्र प्रच्छन्नाः कुरुनन्दनाः  
०४,०१२।००२च् आराधयन्तो राजानं यद् अकुर्वन्त तच् छृणु  
०४,०१२।००२द्*०२४३_००१ तृणबिन्दुप्रसादाच् च धर्मस्य च महात्मनः  
०४,०१२।००२द्*०२४३_००२ अज्ञातवासम् एवं तु विराटनगरे ऽवसन्  
०४,०१२।००३अ युधिष्ठिरः सभास्तारः सभ्यानाम् अभवत् प्रियः  
०४,०१२।००३च् तथैव च विराटस्य सपुत्रस्य विशां पते  
०४,०१२।००४अ स ह्य् अक्षहृदयज्ञस् तान् क्रीडयाम् आस पाण्डवः  
०४,०१२।००४च् अक्षवत्यां यथाकामं सूत्रबद्धान् इव द्विजान्  
०४,०१२।००५अ अज्ञातं च विराटस्य विजित्य वसु धर्मराट्  
०४,०१२।००५च् भ्रातृभ्यः पुरुषव्याघ्रो यथार्हं स्म प्रयच्छति  
०४,०१२।००६अ भीमसेनो ऽपि मांसानि भक्ष्याणि विविधानि च  
०४,०१२।००६च् अतिसृष्टानि मत्स्येन विक्रीणाति युधिष्ठिरे  
०४,०१२।००७अ वासांसि परिजीर्णानि लब्धान्य् अन्तःपुरे ऽर्जुनः  
०४,०१२।००७च् विक्रीणानश् च सर्वेभ्यः पाण्डवेभ्यः प्रयच्छति  
०४,०१२।००८अ सहदेवो ऽपि गोपानां वेषम् आस्थाय पाण्डवः  
०४,०१२।००८ब्*०२४४_००१ अध्यक्षत्वाच् च यल् लेभे राज्ञः कल्याणकार्यवान्  
०४,०१२।००८च् दधि क्षीरं घृतं चैव पाण्डवेभ्यः प्रयच्छति  
०४,०१२।००९अ नकुलो ऽपि धनं लब्ध्वा कृते कर्मणि वाजिनाम्  
०४,०१२।००९च् तुष्टे तस्मिन् नरपतौ पाण्डवेभ्यः प्रयच्छति  
०४,०१२।००९द्*०२४५_००१ विनीतान् ऋषभान् दृष्ट्वा सहदेवेन भावितान्  
०४,०१२।००९द्*०२४५_००२ स तु हृष्टश् च सम्प्रादात् तदा राजा धनं बहु  
०४,०१२।०१०अ कृष्णापि सर्वान् भ्रातॄंस् तान् निरीक्षन्ती तपस्विनी  
०४,०१२।०१०च् यथा पुनर् अविज्ञाता तथा चरति भामिनी  
०४,०१२।०११अ एवं सम्पादयन्तस् ते तथान्योन्यं महारथाः  
०४,०१२।०११ब्*०२४६_००१ विराटनगरे चेरुः पुनर् गर्भधृता इव  
०४,०१२।०११ब्*०२४६_००२ साशङ्का धार्तराष्ट्रस्य भयात् पाण्डुसुतास् तदा  
०४,०१२।०११च् प्रेक्षमाणास् तदा कृष्णाम् ऊषुश् छन्ना नराधिप  
०४,०१२।०१२अ अथ मासे चतुर्थे तु ब्रह्मणः सुमहोत्सवः  
०४,०१२।०१२च् आसीत् समृद्धो मत्स्येषु पुरुषाणां सुसम्मतः  
०४,०१२।०१३अ तत्र मल्लाः समापेतुर् दिग्भ्यो राजन् सहस्रशः  
०४,०१२।०१३ब्*०२४७_००१ समाजे ब्रह्मणो राजंस् तथा पशुपतेर् अपि  
०४,०१२।०१३च् महाकाया महावीर्याः कालखञ्जा इवासुराः  
०४,०१२।०१४अ वीर्योन्नद्धा बलोदग्रा राज्ञा समभिपूजिताः  
०४,०१२।०१४च् सिंहस्कन्धकटिग्रीवाः स्ववदाता मनस्विनः  
०४,०१२।०१४ए असकृल्लब्धलक्षास् ते रङ्गे पार्थिवसन्निधौ  
०४,०१२।०१५अ तेषाम् एको महान् आसीत् सर्वमल्लान् समाह्वयत्  
०४,०१२।०१५च् आवल्गमानं तं रङ्गे नोपतिष्ठति कश् चन  
०४,०१२।०१५द्*०२४८_००१ कीचको ऽपि तदा मल्लं व्यशेषयत नो बलात्  
०४,०१२।०१६अ यदा सर्वे विमनसस् ते मल्ला हतचेतसः  
०४,०१२।०१६ब्@०१०_०००१ अवाङ्मुखाश् च भीताश् च मल्लाश् चान्ये विचेतसः  
०४,०१२।०१६ब्@०१०_०००२ व्यसुत्वम् अपरे चैव वाञ्छन्तीव प्रविह्वलाः  
०४,०१२।०१६ब्@०१०_०००३ गां प्रवेष्टुम् इवेच्छन्ति खं गन्तुम् इव चोत्थिताः  
०४,०१२।०१६ब्@०१०_०००४ त्रस्ताः शान्ता विषण्णाङ्गा निःशब्दा विह्वलेक्षणाः  
०४,०१२।०१६ब्@०१०_०००५ विराटराजमल्लास् ते भग्नचित्ता हतप्रभाः  
०४,०१२।०१६ब्@०१०_०००६ मल्लेन्द्रनिहताः सर्वे न किं चित् प्रवदन्ति ते  
०४,०१२।०१६ब्@०१०_०००७ मल्ल उद्वीक्ष्य तान् मल्लांस् त्रस्तान् वाक्यम् उवाच ह  
०४,०१२।०१६ब्@०१०_०००८ आगतं मल्लराजं मां कृत्स्ने पृथिविमण्डले  
०४,०१२।०१६ब्@०१०_०००९ सिंहव्याघ्रगजैः सार्धं क्रीडन्तं विद्धि भूपते  
०४,०१२।०१६ब्@०१०_००१० मल्लेन्द्रस्य वचः श्रुत्वा बलदर्पसमन्वितम्  
०४,०१२।०१६ब्@०१०_००११ विराटो वीक्ष्य तान् मल्लांस् त्रस्तान् वाक्यम् उवाच ह  
०४,०१२।०१६ब्@०१०_००१२ अनेन सह मल्लेन को योद्धुं शक्तिमान् नरः  
०४,०१२।०१६ब्@०१०_००१३ ततो युधिष्ठिरो ऽवादीच् छ्रुत्वा मत्स्यपतेर् वचः  
०४,०१२।०१६ब्@०१०_००१४ अस्ति मल्लो महाराज मया दृष्टो युधिष्ठिरे  
०४,०१२।०१६ब्@०१०_००१५ अनेन सह मल्लेन योद्धुं शक्नोति भूपते  
०४,०१२।०१६ब्@०१०_००१६ यो ऽसौ मल्लो मया दृष्टः पूर्वं यौधिष्ठिरे पुरे  
०४,०१२।०१६ब्@०१०_००१७ सो ऽयं मल्लो वसत्य् एष राजंस् तव महानसे  
०४,०१२।०१६ब्@०१०_००१८ युधिष्ठिरवचः श्रुत्वा व्यक्तम् आहेति पार्थिवः  
०४,०१२।०१६ब्@०१०_००१९ सो ऽप्य् अथाहूयतां क्षिप्रं योद्धुं मल्लेन संसदि  
०४,०१२।०१६ब्@०१०_००२० भीमसेनो विराटेन आहूतश् चोदितस् तदा  
०४,०१२।०१६ब्@०१०_००२१ योद्धुं ततो ऽब्रवीद् वाक्यं योद्धुं शक्नोमि भूपते  
०४,०१२।०१६ब्@०१०_००२२ नरेन्द्र ते प्रभावेन श्रिया शक्त्या च शासनात्  
०४,०१२।०१६ब्@०१०_००२३ अनेन सह मल्लेन योद्धुं राजेन्द्र शक्नुयाम्  
०४,०१२।०१६ब्@०१०_००२४ युधिष्ठिरकृतं ज्ञात्वा श्रिया तव विशां पते  
०४,०१२।०१६ब्@०१०_००२५ महादेवस्य भक्त्या च तं मल्लं पातयाम्य् अहम्  
०४,०१२।०१६ब्@०१०_००२६ चोदितो भीमसेनस् तु मल्लम् आहूय मण्डले  
०४,०१२।०१६च् अथ सूदेन तं मल्लं योधयाम् आस मत्स्यराट्  
०४,०१२।०१६द्*०२४९_००१ उभाभ्याम् एव घर्षो ऽभूद् यथा शैलौ परस्परम्  
०४,०१२।०१६द्*०२५०_००१ कीचको ऽपि तदा मल्लं योधयाम् आस मत्स्यराट्  
०४,०१२।०१७अ चोद्यमानस् ततो भीमो दुःखेनैवाकरोन् मतिम्  
०४,०१२।०१७च् न हि शक्नोति विवृते प्रत्याख्यातुं नराधिपम्  
०४,०१२।०१८अ ततः स पुरुषव्याघ्रः शार्दूलशिथिलं चरन्  
०४,०१२।०१८च् प्रविवेश महारङ्गं विराटम् अभिहर्षयन्  
०४,०१२।०१९अ बबन्ध कक्ष्यां कौन्तेयस् ततस् तं हर्षयञ् जनम्  
०४,०१२।०१९च् ततस् तं वृत्रसङ्काशं भीमो मल्लं समाह्वयत्  
०४,०१२।०१९द्*०२५१_००१ जीमूतं नाम तं तत्र मल्लं प्रख्यातविक्रमम्  
०४,०१२।०१९द्*०२५२_००१ कक्षे मल्लं गृहीत्वा तु ननाद भुवि सिंहवत्  
०४,०१२।०२०अ ताव् उभौ सुमहोत्साहाव् उभौ तीव्रपराक्रमौ  
०४,०१२।०२०च् मत्ताव् इव महाकायौ वारणौ षष्टिहायनौ  
०४,०१२।०२०द्*०२५३_००१ वृषतुल्यबलौ वीरौ सिंहतुल्यपराक्रमौ  
०४,०१२।०२०द्*०२५३_००२ गजाव् इव मदोन्मत्तौ भीममल्लौ निपेततुः  
०४,०१२।०२०द्*०२५३_००३ उत्पपाताथ वेगेन मल्लं कक्षे गृहीतवान्  
०४,०१२।०२०द्*०२५३_००४ पार्श्वं निगृह्य हस्तेन पातयामास मल्लकम्  
०४,०१२।०२०द्@०११_०००१ ततस् तौ नरशार्दूलौ बाहुयुद्धे समीयतुः  
०४,०१२।०२०द्@०११_०००२ वीरौ परमसंहृष्टाव् अन्योन्यजयकाङ्क्षिणौ  
०४,०१२।०२०द्@०११_०००३ आसीत् सुभीमः सम्पातो वज्रपर्वतयोर् इव  
०४,०१२।०२०द्@०११_०००४ उभौ परमसंहृष्टौ बलेनातिबलाव् उभौ  
०४,०१२।०२०द्@०११_०००५ अन्योन्यस्यान्तरं प्रेप्सू परस्परजयैषिणौ  
०४,०१२।०२०द्@०११_०००६ उभौ परमसंहृष्टौ मत्ताव् इव महागजौ  
०४,०१२।०२०द्@०११_०००७ कृतप्रतिकृतैश् चित्रैर् बाहुभिश् च सुसङ्कटैः  
०४,०१२।०२०द्@०११_०००८ सन्निपातावधूतैश् च प्रमाथोन्मथनैस् तथा  
०४,०१२।०२०द्@०११_०००९ क्षेपणैर् मुष्टिभिश् चैव वराहोद्धूतनिस्वनैः  
०४,०१२।०२०द्@०११_००१० तलैर् वज्रनिपातैश् च प्रसृष्टाभिस् तथैव च  
०४,०१२।०२०द्@०११_००११ शलाकानखपातैश् च पादोद्धूतैश् च दारुणैः  
०४,०१२।०२०द्@०११_००१२ जानुभिश् चाश्मनिर्घोषैः शिरोभिश् चावघट्टितैः  
०४,०१२।०२०द्@०११_००१३ तद् युद्धम् अभवद् घोरम् अशस्त्रं बाहुतेजसा  
०४,०१२।०२०द्@०११_००१४ बलप्राणेन शूराणां समाजोत्सवसन्निधौ  
०४,०१२।०२०द्@०११_००१५ अरज्यत जनः सर्वः सोत्क्रुष्टनिनदोत्थितः  
०४,०१२।०२०द्@०११_००१६ बलिनोः संयुगे राजन् वृत्रवासवयोर् इव  
०४,०१२।०२०द्@०११_००१७ प्रकर्षणाकर्षणयोर् अभ्याकर्षविकर्षणैः  
०४,०१२।०२०द्@०११_००१८ आकर्षतुर् अथान्योन्यं जानुभिश् चाभिजघ्नतुः  
०४,०१२।०२०द्@०११_००१९ ततः शब्देन महता भर्त्सयन्तौ परस्परम्  
०४,०१२।०२०द्@०११_००२० व्यूढोरस्कौ दीर्घभुजौ नियुद्धकुशलाव् उभौ  
०४,०१२।०२०द्@०११_००२१ बाहुभिः समसज्जेताम् आयसैः परिघैर् इव  
०४,०१२।०२१अ चकर्ष दोर्भ्याम् उत्पाट्य भीमो मल्लम् अमित्रहा  
०४,०१२।०२१च् विनदन्तम् अभिक्रोशञ् शार्दूल इव वारणम्  
०४,०१२।०२२अ तम् उद्यम्य महाबाहुर् भ्रामयाम् आस वीर्यवान्  
०४,०१२।०२२च् ततो मल्लाश् च मत्स्याश् च विस्मयं चक्रिरे परम्  
०४,०१२।०२२द्*०२५४_००१ आकृष्टक्रोडीकरणं प्रकर्षणम् उदाहृतम्  
०४,०१२।०२२द्*०२५४_००२ आकर्षणं लीलयैव सम्मुखीकरणं स्मृतम्  
०४,०१२।०२३अ भ्रामयित्वा शतगुणं गतसत्त्वम् अचेतनम्  
०४,०१२।०२३च् प्रत्यपिंषन् महाबाहुर् मल्लं भुवि वृकोदरः  
०४,०१२।०२४अ तस्मिन् विनिहते मल्ले जीमूते लोकविश्रुते  
०४,०१२।०२४च् विराटः परमं हर्षम् अगच्छद् बान्धवैः सह  
०४,०१२।०२५अ संहर्षात् प्रददौ वित्तं बहु राजा महामनाः  
०४,०१२।०२५च् बल्लवाय महारङ्गे यथा वैश्रवणस् तथा  
०४,०१२।०२६अ एवं स सुबहून् मल्लान् पुरुषांश् च महाबलान्  
०४,०१२।०२६च् विनिघ्नन् मत्स्यराजस्य प्रीतिम् आवहद् उत्तमाम्  
०४,०१२।०२७अ यदास्य तुल्यः पुरुषो न कश् चित् तत्र विद्यते  
०४,०१२।०२७च् ततो व्याघ्रैश् च सिंहैश् च द्विरदैश् चाप्य् अयोधयत्  
०४,०१२।०२७द्*०२५५_००१ विराटेन प्रदत्तानि रत्नानि विविधानि च  
०४,०१२।०२७द्*०२५५_००२ स्थितेभ्यः पुरुषेभ्यश् च दत्त्वा द्रव्याणि जग्मिवान्  
०४,०१२।०२८अ पुनर् अन्तःपुरगतः स्त्रीणां मध्ये वृकोदरः  
०४,०१२।०२८च् योध्यते स्म विराटेन सिंहैर् मत्तैर् महाबलैः  
०४,०१२।०२९अ बीभत्सुर् अपि गीतेन सुनृत्तेन च पाण्डवः  
०४,०१२।०२९च् विराटं तोषयाम् आस सर्वाश् चान्तःपुरस्त्रियः  
०४,०१२।०३०अ अश्वैर् विनीतैर् जवनैस् तत्र तत्र समागतैः  
०४,०१२।०३०च् तोषयाम् आस नकुलो राजानं राजसत्तम  
०४,०१२।०३१अ तस्मै प्रदेयं प्रायच्छत् प्रीतो राजा धनं बहु  
०४,०१२।०३१ब्*०२५६_००१ अरोगा बहुलक्षीरा दृष्ट्वा गास् ता नराधिपः  
०४,०१२।०३१ब्*०२५६_००२ प्रीतः प्रादान् महावित्तं मत्स्यराजो बली महान्  
०४,०१२।०३१च् विनीतान् वृषभान् दृष्ट्वा सहदेवस्य चाभिभो  
०४,०१२।०३१द्*०२५७_००१ धनं ददौ बहुविधं विराटः पुरुषर्षभ  
०४,०१२।०३१द्*०२५८_००१ तथैव प्रददौ वित्तम् अनेकं मत्स्यराट् स्वयम्  
०४,०१२।०३१द्*०२५९_००१ धनं प्रादात् सुबहुलं तस्य तुष्टः स पार्थिवः  
०४,०१२।०३१द्*०२६०_००१ गावः प्रसूता वत्सैश् च विराटो विस्मितो ऽभवत्  
०४,०१२।०३१द्*०२६१_००१ तस्मिन् काले ददौ तस्मै धनं प्रीतो नृपो बहु  
०४,०१२।०३१द्*०२६२_००१ द्रौपदी प्रेक्ष्य तान् सर्वान् क्लिश्यमानान् महारथान्  
०४,०१२।०३१द्*०२६२_००२ नातिप्रीतमना राजन् निःश्वासपरमाभवत्  
०४,०१२।०३२अ एवं ते न्यवसंस् तत्र प्रच्छन्नाः पुरुषर्षभाः  
०४,०१२।०३२च् कर्माणि तस्य कुर्वाणा विराटनृपतेस् तदा  
०४,०१३।००१ वैशम्पायन उवाच  
०४,०१३।००१अ वसमानेषु पार्थेषु मत्स्यस्य नगरे तदा  
०४,०१३।००१च् महारथेषु छन्नेषु मासा दश समत्ययुः  
०४,०१३।००२अ याज्ञसेनी सुदेष्णां तु शुश्रूषन्ती विशां पते  
०४,०१३।००२च् अवसत् परिचारार्हा सुदुःखं जनमेजय  
०४,०१३।००३अ तथा चरन्तीं पाञ्चालीं सुदेष्णाया निवेशने  
०४,०१३।००३ब्*०२६३_००१ तां देवीं तोषयाम् आस तथा चान्तःपुरस्त्रियः  
०४,०१३।००३ब्*०२६३_००२ तस्मिन् वर्षे गतप्राये कीचकस् तु महाबलः  
०४,०१३।००३ब्*०२६४_००१ सेनापतिर् द्वारदेशं जित्वा सङ्ग्रामम् आगतः  
०४,०१३।००३च् सेनापतिर् विराटस्य ददर्श जलजाननाम्  
०४,०१३।००३द्*०२६५_००१ सारमेयो मन्त्रपूतं वेदिपार्श्वगतं हविः  
०४,०१३।००४अ तां दृष्ट्वा देवगर्भाभां चरन्तीं देवताम् इव  
०४,०१३।००४च् कीचकः कामयाम् आस कामबाणप्रपीडितः  
०४,०१३।००५अ स तु कामाग्निसन्तप्तः सुदेष्णाम् अभिगम्य वै  
०४,०१३।००५च् प्रहसन्न् इव सेनानीर् इदं वचनम् अब्रवीत्  
०४,०१३।००६अ नेयं पुरा जातु मयेह दृष्टा; राज्ञो विराटस्य निवेशने शुभा  
०४,०१३।००६च् रूपेण चोन्मादयतीव मां भृशम्; गन्धेन जाता मदिरेव भामिनी  
०४,०१३।००७अ का देवरूपा हृदयङ्गमा शुभे; आचक्ष्व मे का च कुतश् च शोभना  
०४,०१३।००७च् चित्तं हि निर्मथ्य करोति मां वशे; न चान्यद् अत्रौषधम् अद्य मे मतम्  
०४,०१३।००८अ अहो तवेयं परिचारिका शुभा; प्रत्यग्ररूपा प्रतिभाति माम् इयम्  
०४,०१३।००८च् अयुक्तरूपं हि करोति कर्म ते; प्रशास्तु मां यच् च ममास्ति किं चन  
०४,०१३।००९अ प्रभूतनागाश्वरथं महाधनम्; समृद्धियुक्तं बहुपानभोजनम्  
०४,०१३।००९च् मनोहरं काञ्चनचित्रभूषणम्; गृहं महच् छोभयताम् इयं मम  
०४,०१३।०१०अ ततः सुदेष्णाम् अनुमन्त्र्य कीचकस्; ततः समभ्येत्य नराधिपात्मजाम्  
०४,०१३।०१०च् उवाच कृष्णाम् अभिसान्त्वयंस् तदा; मृगेन्द्रकन्याम् इव जम्बुको वने  
०४,०१३।०१०द्@०१२_०००१ का त्वं कस्यासि कल्याणि कुतो वा त्वं वरानने  
०४,०१३।०१०द्@०१२_०००२ प्राप्ता विराटनगरं तत्त्वम् आचक्ष्व शोभने  
०४,०१३।०१०द्@०१२_०००३ रूपम् अग्र्यं तथा कान्तिः सौकुमार्यम् अनुत्तमम्  
०४,०१३।०१०द्@०१२_०००४ कान्त्या विभाति वक्त्रं ते शशाङ्क इव निर्मलम्  
०४,०१३।०१०द्@०१२_०००५ नेत्रे सुविपुले सुभ्रु पद्मपत्रनिभे शुभे  
०४,०१३।०१०द्@०१२_०००६ वाक्यं ते चारुसर्वाङ्गि परपुष्टरुतोपमम्  
०४,०१३।०१०द्@०१२_०००७ एवंरूपा मया नारी का चिद् अन्या महीतले  
०४,०१३।०१०द्@०१२_०००८ न दृष्टपूर्वा सुश्रोणि यादृशी त्वम् अनिन्दिते  
०४,०१३।०१०द्@०१२_०००९ लक्ष्मीः पद्मालया किं त्वम् अथ भूतिः सुमध्यमे  
०४,०१३।०१०द्@०१२_००१० ह्रीः श्रीः कीर्तिर् अथो कान्तिर् आसां का त्वं वरानने  
०४,०१३।०१०द्@०१२_००११ अतीव रूपिणी किं त्वम् अनङ्गाङ्गविहारिणी  
०४,०१३।०१०द्@०१२_००१२ अतीव भ्राजसे सुभ्रु प्रभेवेन्दोर् अनुत्तमा  
०४,०१३।०१०द्@०१२_००१३ अपि चेक्षणपक्ष्माणं स्मितज्योत्स्नोपमं शुभम्  
०४,०१३।०१०द्@०१२_००१४ दिव्यांशुरश्मिभिर् वृत्तं दिव्यकान्तिमनोरमम्  
०४,०१३।०१०द्@०१२_००१५ निरीक्ष्य वक्त्रचन्द्रं ते लक्ष्म्यानुपमया युतम्  
०४,०१३।०१०द्@०१२_००१६ कृत्स्ने जगति को नेह कामस्य वशगो भवेत्  
०४,०१३।०१०द्@०१२_००१७ हारालङ्कारयोग्यौ तु स्तनौ चोभौ सुशोभनौ  
०४,०१३।०१०द्@०१२_००१८ सुजातौ सहितौ लक्ष्म्या पीनौ वृत्तौ निरन्तरौ  
०४,०१३।०१०द्@०१२_००१९ कुड्मलाम्बुरुहाकारौ तव सुभ्रु पयोधरौ  
०४,०१३।०१०द्@०१२_००२० कामप्रतोदाव् इव मां तुदतश् चारुहासिनि  
०४,०१३।०१०द्@०१२_००२१ वलीविभङ्गचतुरं स्तनभारविनामितम्  
०४,०१३।०१०द्@०१२_००२२ कराग्रसम्मितं मध्यं तवेदं तनुमध्यमे  
०४,०१३।०१०द्@०१२_००२३ दृष्ट्वैव चारु जघनं सरित्पुलिनसन्निभम्  
०४,०१३।०१०द्@०१२_००२४ कामव्याधिर् असाध्यो माम् अप्य् आक्रामति भामिनि  
०४,०१३।०१०द्@०१२_००२५ जज्वाल चाग्निमदनो दावाग्निर् इव निर्दयः  
०४,०१३।०१०द्@०१२_००२६ त्वत्सङ्गमाभिसङ्कल्पविवृद्धो मे दहत्य् अयम्  
०४,०१३।०१०द्@०१२_००२७ आत्मप्रदानवर्षेण सङ्गमाम्भोधरेण च  
०४,०१३।०१०द्@०१२_००२८ शमयस्व वरारोहे ज्वलन्तं मन्मथानलम्  
०४,०१३।०१०द्@०१२_००२९ मच्चित्तोन्मादनकरा मन्मथस्य शरोत्कराः  
०४,०१३।०१०द्@०१२_००३० त्वत्सङ्गमाशानिशितास् तीव्राः शशिनिभानने  
०४,०१३।०१०द्@०१२_००३१ मह्यं विदार्य हृदयम् इदं निर्दयवेगिताः  
०४,०१३।०१०द्@०१२_००३२ प्रविष्टा ह्य् असितापाङ्गि प्रचण्डाश् चण्डदारुणाः  
०४,०१३।०१०द्@०१२_००३३ अत्युन्मादसमारम्भाः प्रीत्युन्मादकरा मम  
०४,०१३।०१०द्@०१२_००३४ आत्मप्रदानसम्भोगैर् माम् उद्धर्तुम् इहार्हसि  
०४,०१३।०१०द्@०१२_००३५ चित्रमाल्याम्बरधरा सर्वाभरणभूषिता  
०४,०१३।०१०द्@०१२_००३६ कामं प्रकामं सेव त्वं मया सह विलासिनि  
०४,०१३।०१०द्@०१२_००३७ नार्हसीहासुखं वस्तुं सुखार्हा सुखवर्जिता  
०४,०१३।०१०द्@०१२_००३८ प्राप्नुह्य् अनुत्तमं सौख्यं मत्तस् त्वं मत्तगामिनि  
०४,०१३।०१०द्@०१२_००३९ स्वादून्य् अमृतकल्पानि पेयानि विविधानि च  
०४,०१३।०१०द्@०१२_००४० पिबमाना मनोज्ञानि रममाणा यथासुखम्  
०४,०१३।०१०द्@०१२_००४१ भोगोपचारान् विविधान् सौभाग्यं चाप्य् अनुत्तमम्  
०४,०१३।०१०द्@०१२_००४२ पानं पिब महाभागे भोगैश् चानुत्तमैः शुभैः  
०४,०१३।०११अ इदं च रूपं प्रथमं च ते वयो; निरर्थकं केवलम् अद्य भामिनि  
०४,०१३।०११च् अधार्यमाणा स्रग् इवोत्तमा यथा; न शोभसे सुन्दरि शोभना सती  
०४,०१३।०१२अ त्यजामि दारान् मम ये पुरातना; भवन्तु दास्यस् तव चारुहासिनि  
०४,०१३।०१२च् अहं च ते सुन्दरि दासवत् स्थितः; सदा भविष्ये वशगो वरानने  
०४,०१३।०१२द्*०२६६_००१ त्वदीयसौन्दर्यगुणाकृतं मनो  
०४,०१३।०१२द्*०२६६_००२ निरर्थकं सुन्दरि जन्म यत् तव  
०४,०१३।०१२द्*०२६७_००१ (६अ) न त्वं पुरा जातु मयेह दृष्टा  
०४,०१३।०१२द्*०२६७_००२ (६ब्) राज्ञो विराटस्य निवेशने शुभे  
०४,०१३।०१२द्*०२६७_००३ (६च्) रूपेण मे नन्दयसे मनस् त्वं  
०४,०१३।०१२द्*०२६७_००४ (७ब्) सुगात्रि कस्यासि कुतो ऽसि का वा  
०४,०१३।०१२द्*०२६७_००५ (१२च्) दासस् तवाहं पृथुताम्रलोचने  
०४,०१३।०१२द्*०२६७_००६ (१२द्) वशानुगो वारणखेलगामिनि  
०४,०१३।०१२द्*०२६७_००७ कन्दर्पवेगाभिहतो ऽस्म्य् अनिन्दिते  
०४,०१३।०१२द्*०२६७_००८ खगो वसन्तेष्व् इव पुष्पमूर्च्छितः  
०४,०१३।०१२द्*०२६७_००९ त्वम् एवम् आचारपरीतदर्शना  
०४,०१३।०१२द्*०२६७_०१० (८अ) नान्याः स्त्रियः सम्परिचर्तुम् अर्हसि  
०४,०१३।०१२द्*०२६७_०११ किं राजवेश्मन्य् असितायतेक्षणे  
०४,०१३।०१२द्*०२६७_०१२ करोषि केशान् स्वयम् एव भामिनि  
०४,०१३।०१२द्*०२६७_०१३ अन्या हि नार्यस् तव कर्म कुर्युः  
०४,०१३।०१२द्*०२६७_०१४ प्रतीतरूपास् तव चारुनेत्रे  
०४,०१३।०१२द्*०२६७_०१५ (११च्) अधार्यमाणेव जनेन मञ्जरी  
०४,०१३।०१२द्*०२६७_०१६ सुगात्रि किं जीर्यसि चारुहासिनि  
०४,०१३।०१२द्*०२६७_०१७ (१२अ) त्यजामि दारान् मम ये पुरातनान्  
०४,०१३।०१२द्*०२६७_०१८ (१२च्द्) भवामि दासश् च वशानुगश् च ते  
०४,०१३।०१२द्*०२६७_०१९ सुगात्रि मह्यं सुकृतेन ते शपे  
०४,०१३।०१२द्*०२६७_०२० यथा मम त्वं हृदये प्रतिष्ठिता  
०४,०१३।०१२द्*०२६७_०२१ ममानुरूपा त्वम् अनिन्द्यलोचने  
०४,०१३।०१२द्*०२६७_०२२ स्वयं तथात्मानम् इहानुचिन्तय  
०४,०१३।०१२द्*०२६७_०२३ प्रत्यक्षम् एतत् तव चारुदर्शने  
०४,०१३।०१२द्*०२६७_०२४ यथा वयस् तुल्यवपुर् हि चावयोः  
०४,०१३।०१२द्*०२६७_०२५ (९अ) प्रभूतरत्नोपहितं सुभाजनं  
०४,०१३।०१२द्*०२६७_०२६ (९द्) परैर् हि चाद्यैव ममोत्तमं गृहम्  
०४,०१३।०१२द्*०२६७_०२७ प्रासादमालाग्रविशालतोरणं  
०४,०१३।०१२द्*०२६७_०२८ कुबेरपर्जन्यनिवेशनोपमम्  
०४,०१३।०१२द्*०२६७_०२९ यद् अस्ति तत्रावसथे मद् अर्पणं  
०४,०१३।०१२द्*०२६७_०३० वसुप्रभावोपगतं ममान्तिके  
०४,०१३।०१२द्*०२६७_०३१ ददामि तत् सर्वम् अधीरलोचने  
०४,०१३।०१२द्*०२६७_०३२ त्वम् अस्य सर्वस्य सुगात्रि भाजनम्  
०४,०१३।०१२द्*०२६८_००१ प्रभूतशय्यासनपानभोजनं  
०४,०१३।०१२द्*०२६८_००२ प्रविश्य तत्रैव सुखी चिरं वस  
०४,०१३।०१२द्@०१३_०००१ देवं प्रपद्ये शरणं वृषध्वजं  
०४,०१३।०१२द्@०१३_०००२ त्रिलोचनं दक्षमखप्रणाशनम्  
०४,०१३।०१२द्@०१३_०००३ हरं भवं स्थाणुम् उमापतिं प्रभुं  
०४,०१३।०१२द्@०१३_०००४ त्वयाद्य मे सुभ्रु ददातु सङ्गमम्  
०४,०१३।०१२द्@०१३_०००५ त्वया समागम्य तु चारुलोचने  
०४,०१३।०१२द्@०१३_०००६ षडाननं द्वादशदीप्तलोचने  
०४,०१३।०१२द्@०१३_०००७ वरं वरार्हं वरदं वरेश्वरं  
०४,०१३।०१२द्@०१३_०००८ वरेण तुष्टो वरगात्रि तोषये  
०४,०१३।०१२द्@०१३_०००९ अयं तु राजा परसैन्यवारणः  
०४,०१३।०१२द्@०१३_००१० स्यालप्रियत्वान् मम चाद्य भामिनि  
०४,०१३।०१२द्@०१३_००११ करिष्यते कामम् अयं यथेष्टतो  
०४,०१३।०१२द्@०१३_००१२ ह्य् अनीककर्णाग्रधरो ऽस्मि तस्य वै  
०४,०१३।०१२द्@०१३_००१३ अप्राप्य तु त्वाम् अहम् अद्य शोभने  
०४,०१३।०१२द्@०१३_००१४ श्रियं समृद्धाम् इव पापम् आचरन्  
०४,०१३।०१२द्@०१३_००१५ व्रजेयम् इन्द्रस्य निवेशनं शुभे  
०४,०१३।०१२द्@०१३_००१६ त्वया विसृष्टो ह्य् अपुनर्भवां गतिम्  
०४,०१३।०१२द्@०१३_००१७ प्रियांश् च दारान् ससुतान् कुलं धनं  
०४,०१३।०१२द्@०१३_००१८ यशश् च कीर्तिर् ह्य् अथ वापि जीवितम्  
०४,०१३।०१२द्@०१३_००१९ त्यजामि सर्वं सुकृतं च यत् कृतं  
०४,०१३।०१२द्@०१३_००२० प्रिये त्वदर्थं च जिजीविषाम्य् अहम्  
०४,०१३।०१२द्@०१३_००२१ अपारयन्तं बत शोकम् उद्यतं  
०४,०१३।०१२द्@०१३_००२२ समुद्रवेगोपमम् आतुरं भृशम्  
०४,०१३।०१२द्@०१३_००२३ भजस्व माम् अद्य शुभेन चेतसा  
०४,०१३।०१२द्@०१३_००२४ यथा न शुष्ये न पताम्य् अचेतनः  
०४,०१३।०१२द्@०१३_००२५ यथा न गच्छेयम् अहं यमक्षयं  
०४,०१३।०१२द्@०१३_००२६ तथा कुरुष्वाद्य विशाललोचने  
०४,०१३।०१२द्@०१३_००२७ अहं हि कान्ते त्वदधीनजीवितस्  
०४,०१३।०१२द्@०१३_००२८ वैशम्पायनः  
०४,०१३।०१२द्@०१३_००२८ त्वया वियुक्तो न चिरं जिजीविषे  
०४,०१३।०१२द्@०१३_००२९ एवम् उक्तानवद्याङ्गी कीचकेन दुरात्मना  
०४,०१३।०१२द्@०१३_००३० द्रौपदी तम् उवाचेदं सैरन्ध्रीवेषधारिणी  
०४,०१३।०१३ द्रौपद्य् उवाच  
०४,०१३।०१३अ अप्रार्थनीयाम् इह मां सूतपुत्राभिमन्यसे  
०४,०१३।०१३च् विहीनवर्णां सैरन्ध्रीं बीभत्सां केशकारिकाम्  
०४,०१३।०१३द्*०२६९_००१ एतेनैव च वित्तेन यत्नेन च मनोरमा  
०४,०१३।०१३द्*०२६९_००२ शक्या चान्या त्वया प्राप्तुं स्वजातिकुलवर्धिनी  
०४,०१३।०१३द्*०२६९_००३ स्वेषु दारेषु मेधावी कुरुते यत्नम् उत्तमम्  
०४,०१३।०१३द्*०२६९_००४ स्वदारनिरतो ह्य् आशु नरो भद्राणि पश्यति  
०४,०१३।०१३द्*०२६९_००५ परदाररतो मर्त्यो न च भद्राणि पश्यति  
०४,०१३।०१३द्*०२६९_००६ न चाधर्मेण लिप्येत न चाकीर्तिम् अवाप्नुयात्  
०४,०१३।०१३द्*०२६९_००७ स्वदारे ऽभिरतिर् धर्मो मृतस्यापि न संशयः  
०४,०१३।०१३द्*०२६९_००८ स्वजातिदारा मर्त्यस्य इह लोके परत्र च  
०४,०१३।०१३द्*०२६९_००९ प्रेतकार्याणि कुर्वन्ति निवापैस् तर्पयन्ति च  
०४,०१३।०१३द्*०२६९_०१० तद् अक्षयं च धर्म्यं च स्वर्ग्यम् आहुर् मनीषिणः  
०४,०१३।०१३द्*०२६९_०११ स्वजातिदारे ये पुत्रा जायन्ते कुलपूजिताः  
०४,०१३।०१३द्*०२६९_०१२ ते क्षेत्रजाश् च पुत्राश् च श्रूयन्ते कुलवर्धनाः  
०४,०१३।०१३द्*०२६९_०१३ तस्मात् स्वदारनिरता भवन्ति पुरुषाः शुभाः  
०४,०१३।०१४अ परदारास्मि भद्रं ते न युक्तं त्वयि साम्प्रतम्  
०४,०१३।०१४ब्*०२७०_००१ स्प्रष्टुं द्रष्टुं च वा सूत कामदग्धेन चेतसा  
०४,०१३।०१४ब्*०२७०_००२ मां हि त्वम् अभिमन्वानः सूतपुत्र नशिष्यसि  
०४,०१३।०१४ब्*०२७०_००३ आशु चाद्यैव न चिरात् सपुत्रपशुबान्धवः  
०४,०१३।०१४च् दयिताः प्राणिनां दारा धर्मं समनुचिन्तय  
०४,०१३।०१५अ परदारे न ते बुद्धिर् जातु कार्या कथं चन  
०४,०१३।०१५च् विवर्जनं ह्य् अकार्याणाम् एतत् सत्पुरुषव्रतम्  
०४,०१३।०१६अ मिथ्याभिगृध्नो हि नरः पापात्मा मोहम् आस्थितः  
०४,०१३।०१६च् अयशः प्राप्नुयाद् घोरं सुमहत् प्राप्नुयाद् भयम्  
०४,०१३।०१६द्*०२७१_००१ परदाररतेः पुंसः सन्ततिस् तस्य नश्यति  
०४,०१३।०१६द्*०२७१_००२ पतन्ति पितरश् चैव स्वयं पश्चात् पतत्य् अधः  
०४,०१३।०१६द्@०१४_०००० वैशम्पायन उवाच  
०४,०१३।०१६द्@०१४_०००१ एवम् उक्तस् तु सैरन्ध्र्या कीचकः काममोहितः  
०४,०१३।०१६द्@०१४_०००२ जानन्न् अपि सुदुर्बुद्धिः परदाराभिमर्षणे  
०४,०१३।०१६द्@०१४_०००३ दोषान् बहून् प्राणहरान् सर्वलोकविगर्हितान्  
०४,०१३।०१६द्@०१४_०००४ प्रोवाचेदं सुदुर्बुद्धिर् द्रौपदीम् अजितेन्द्रियः  
०४,०१३।०१६द्@०१४_०००५ नार्हस्य् एवं वरारोहे प्रत्याख्यातुं वरानने  
०४,०१३।०१६द्@०१४_०००६ मां मन्मथसमाविष्टं त्वत्कृते चारुहासिनि  
०४,०१३।०१६द्@०१४_०००७ प्रत्याख्याय हि मां भीरु वशगं प्रियवादिनम्  
०४,०१३।०१६द्@०१४_०००८ नूनं त्वम् असितापाङ्गि पश्चात्तापं करिष्यसि  
०४,०१३।०१६द्@०१४_०००९ अहं हि सुभ्रु राज्यस्य कृत्स्नस्यास्य सुमध्यमे  
०४,०१३।०१६द्@०१४_००१० प्रभुर् वासयिता चैव वीर्ये चाप्रतिमः क्षितौ  
०४,०१३।०१६द्@०१४_००११ पृथिव्यां मत्समो नास्ति कश् चिद् अन्यः पुमान् इह  
०४,०१३।०१६द्@०१४_००१२ रूपयौवनसौभाग्यैर् भोगैश् चानुत्तमैः शुभैः  
०४,०१३।०१६द्@०१४_००१३ सर्वकामसमृद्धेषु भोगेष्व् अनुपमेष्व् इह  
०४,०१३।०१६द्@०१४_००१४ भोक्तव्येषु च कल्याणि कस्माद् दास्ये रता ह्य् असि  
०४,०१३।०१६द्@०१४_००१५ मया दत्तम् इदं राज्यं स्वामिन्य् अस्मिञ् शुभानने  
०४,०१३।०१६द्@०१४_००१६ भजस्व मां वरारोहे भुङ्क्ष्व भोगान् अनुत्तमान्  
०४,०१३।०१६द्@०१४_००१७ एवम् उक्ता तु सा साध्वी कीचकेनाशुभं वचः  
०४,०१३।०१६द्@०१४_००१८ कीचकं प्रत्युवाचेदं गर्हयन्त्य् अस्य तद् वचः  
०४,०१३।०१७अ मा सूतपुत्र हृष्यस्व माद्य त्यक्ष्यसि जीवितम्  
०४,०१३।०१७च् दुर्लभाम् अभिमन्वानो मां वीरैर् अभिरक्षिताम्  
०४,०१३।०१७द्*०२७२_००१ पतिष्यस्य् अवशस् तूर्णं वृन्तात् तालफलं यथा  
०४,०१३।०१७द्*०२७३_००१ कामवेगोद्धताङ्गेन स्प्रष्टुं दुष्टेन चेतसा  
०४,०१३।०१८अ न चाप्य् अहं त्वया शक्या गन्धर्वाः पतयो मम  
०४,०१३।०१८अ*०२७४_००१ **** **** स्प्रष्टुं दुष्टेन चेतसा  
०४,०१३।०१८अ*०२७४_००२ कामवेगोद्धताङ्गेन  
०४,०१३।०१८च् ते त्वां निहन्युः कुपिताः साध्व् अलं मा व्यनीनशः  
०४,०१३।०१८द्*०२७५_००१ को ऽयं कण्ठे शिलां बद्ध्वा तर्तुम् इच्छति सागरम्  
०४,०१३।०१८द्*०२७५_००२ केन शक्यं विषं भोक्तुं चास्यते पुरुषाधम  
०४,०१३।०१८द्*०२७६_००१ सीतार्थं हि दशग्रीवं यथा रामः सबान्धवम्  
०४,०१३।०१८द्*०२७६_००२ पतिष्यसि तथा मूर्ख पाताले क्रूरदर्शने  
०४,०१३।०१८द्*०२७७_००१ रामो हत्वा तु मुदितस् तथा त्वां पतयो मम  
०४,०१३।०१९अ अशक्यरूपैः पुरुषैर् अध्वानं गन्तुम् इच्छसि  
०४,०१३।०१९च् यथा निश्चेतनो बालः कूलस्थः कूलम् उत्तरम्  
०४,०१३।०१९ए तर्तुम् इच्छति मन्दात्मा तथा त्वं कर्तुम् इच्छसि  
०४,०१३।०२०अ अन्तर्महीं वा यदि वोर्ध्वम् उत्पतेः; समुद्रपारं यदि वा प्रधावसि  
०४,०१३।०२०च् तथापि तेषां न विमोक्षम् अर्हसि; प्रमाथिनो देवसुता हि मे वराः  
०४,०१३।०२१अ त्वं कालरात्रीम् इव कश् चिद् आतुरः; किं मां दृढं प्रार्थयसे ऽद्य कीचक  
०४,०१३।०२१ब्*०२७८_००१ तेषां प्रियां प्रार्थयतो न ते भुवि  
०४,०१३।०२१ब्*०२७८_००२ गत्वा दिवं वा शरणं भविष्यति  
०४,०१३।०२१ब्*०२७८_००३ न वर्तते कीचक ते दृशा शुभं  
०४,०१३।०२१ब्*०२७८_००४ या तेन सञ्जीवनम् अर्थयेत सा  
०४,०१३।०२१ब्*०२७९_००१ पापं न वेत्सि न नयं दुरात्मन्  
०४,०१३।०२१ब्*०२७९_००२ दुर्वृत्तबुद्धे किल कीचकाधम  
०४,०१३।०२१च् किं मातुर् अङ्के शयितो यथा शिशुश्; चन्द्रं जिघृक्षुर् इव मन्यसे हि माम्  
०४,०१३।०२१द्*०२८०_००१ यो माम् अज्ञाय कामार्तः अबद्धानि प्रभाषते  
०४,०१३।०२१द्*०२८०_००२ अशक्तस् तु पुमाञ् शैलं न लङ्घयितुम् अर्हति  
०४,०१३।०२१द्*०२८०_००३ पतन् हि पातालमुखे महोदधौ  
०४,०१३।०२१द्*०२८०_००४ (२०अ) क्षितिं प्रविष्टो यदि चोर्ध्वम् उत्पतेत्  
०४,०१३।०२१द्*०२८०_००५ दिशः प्रपन्नो गिरिगह्वराणि वा  
०४,०१३।०२१द्*०२८०_००६ गुहां प्रविष्टो ऽन्तगतो ऽपि वा क्षितेः  
०४,०१३।०२१द्*०२८०_००७ जुह्वञ् जपन् वा प्रपतन् गिरेस् तटे  
०४,०१३।०२१द्*०२८०_००८ हुताशनादित्यगतिं गतो ऽपि वा  
०४,०१३।०२१द्*०२८०_००९ भार्यावमन्ता पुरुषो महात्मनां  
०४,०१३।०२१द्*०२८०_०१० (२०च्) न जातु मुच्येत कथं चनाहतः  
०४,०१३।०२१द्*०२८०_०११ मोघं तवेदं वचनं भविष्यति  
०४,०१३।०२१द्*०२८०_०१२ प्रतोलनं वा तुलया महागिरेः  
०४,०१३।०२१द्*०२८०_०१३ (२१च्द्) त्वं तारकाणाम् अधिपं यथा शिशुर्  
०४,०१३।०२१द्*०२८०_०१४ न मां बलात् प्राप्स्यसि दुर्लभां सतीम्  
०४,०१३।०२१द्*०२८०_०१५ दाराभिमर्शी पुरुषो महात्मनां  
०४,०१३।०२१द्*०२८०_०१६ गत्वापि देवाञ् शरणं न विन्दति  
०४,०१३।०२१द्*०२८०_०१७ इमां मतिं कीचक मुञ्च कामिनां  
०४,०१३।०२१द्*०२८०_०१८ मा नीनशो जीवितम् आत्मनः प्रियम्  
०४,०१३।०२१द्*०२८०_०१९ हुताशनं प्रज्वलितं महावने  
०४,०१३।०२१द्*०२८०_०२० निदाघमध्यान्ह इवातुरः स्वयम्  
०४,०१३।०२१द्*०२८०_०२१ प्रवेष्टुकामो ऽसि वधाय चात्मनः  
०४,०१३।०२१द्*०२८०_०२२ कुलस्य सर्वस्य विनाशनाय च  
०४,०१३।०२१द्*०२८०_०२३ न देवगन्धर्वमहर्षिसन्निधौ  
०४,०१३।०२१द्*०२८०_०२४ न नागलोके ऽसुरराक्षसालये  
०४,०१३।०२१द्*०२८०_०२५ इह स्थितां माम् अवमत्य चेतसा  
०४,०१३।०२१द्*०२८०_०२६ न जीवितार्थे शरणं त्वम् आप्स्यसि  
०४,०१३।०२१द्*०२८१_००१ त्वं कालरात्रीम् इव कश् चिद् आतुरः  
०४,०१३।०२१द्*०२८१_००२ किं मादृशीं प्रार्थयसे ऽद्य कीचक  
०४,०१३।०२१द्*०२८२_००१ त्वं कालपाशं प्रतिमुच्य कण्ठे  
०४,०१३।०२१द्*०२८२_००२ प्रवेष्टुम् इच्छस्य् अथ दुष्प्रवेशम्  
०४,०१४।००१ वैशम्पायन उवाच  
०४,०१४।००१अ प्रत्याख्यातो राजपुत्र्या सुदेष्णां कीचको ऽब्रवीत्  
०४,०१४।००१ब्*०२८३_००१ प्रविश्य राज्ञो भवनं भगिन्या अग्रतः स्थितः  
०४,०१४।००१ब्*०२८३_००२ सो ऽभिवीक्ष्य सुकेशान्तां सुदेष्णां भगिनीं प्रियाम्  
०४,०१४।००१च् अमर्यादेन कामेन घोरेणाभिपरिप्लुतः  
०४,०१४।००१द्*०२८४_००१ स तु मूर्ध्न्य् अञ्जलिं कृत्वा भगिन्याश् चरणाव् उभौ  
०४,०१४।००१द्*०२८४_००२ सम्मोहाभिहतस् तूर्णं वातोद्धूत इवार्णवः  
०४,०१४।००१द्*०२८४_००३ प्रोवाच हि सुदुःखार्तो भगिनीं निःश्वसन् मुहुः  
०४,०१४।००१द्*०२८४_००४ अव्यक्तमृदुना साम्ना शुष्यता च पुनः पुनः  
०४,०१४।००२अ यथा कैकेयि सैरन्ध्र्या समेयां तद् विधीयताम्  
०४,०१४।००२ब्*०२८५_००१ येनोपायेन सैरन्ध्री भजेन् मां गजगामिनी  
०४,०१४।००२च् तां सुदेष्णे परीप्सस्व माहं प्राणान् प्रहासिषम्  
०४,०१४।००२द्@०१५_०००१ यदीयम् अनवद्याङ्गि न माम् अद्याभिकाङ्क्षते  
०४,०१४।००२द्@०१५_०००२ वैशम्पायनः  
०४,०१४।००२द्@०१५_०००२ चेतसाभिप्रपन्नेन गतो ऽस्मि यमसादनम्  
०४,०१४।००२द्@०१५_०००३ तम् उवाच परिष्वज्य सुदेष्णा भ्रातरं प्रियम्  
०४,०१४।००२द्@०१५_०००४ शरणागतेयं सुश्रोणी मया दत्ताभया च सा  
०४,०१४।००२द्@०१५_०००५ शुभाचारा च भद्रं ते नैनां वक्तुम् इहोत्सहे  
०४,०१४।००२द्@०१५_०००६ नैषा शक्या हि चान्येन स्प्रष्टुं पापेन चेतसा  
०४,०१४।००२द्@०१५_०००७ गन्धर्वाः किल पञ्चैनां रक्षन्ति रमयन्ति च  
०४,०१४।००२द्@०१५_०००८ एवम् एषा ममाचष्ट तथा प्रथमसङ्गमे  
०४,०१४।००२द्@०१५_०००९ तथैव गजनासोरूः सत्यम् आह ममान्तिके  
०४,०१४।००२द्@०१५_००१० ते हि क्रुद्धा महात्मानो नाशयेयुर् हि जीवितम्  
०४,०१४।००२द्@०१५_००११ राजा चैव समीक्ष्यैनां सम्मोहं गतवान् इह  
०४,०१४।००२द्@०१५_००१२ मया च सत्यवचनैर् अनुनीतो महीपतिः  
०४,०१४।००२द्@०१५_००१३ सो ऽप्य् एनाम् अनिशं दृष्ट्वा मनसैवाभ्यनन्दत  
०४,०१४।००२द्@०१५_००१४ भयाद् गन्धर्वमुख्यानां जीवितस्योपघातिनाम्  
०४,०१४।००२द्@०१५_००१५ मनसापि ततस् त्व् एनां न चिन्तयति पार्थिवः  
०४,०१४।००२द्@०१५_००१६ ते हि क्रुद्धा महात्मानो गरुडानिलतेजसः  
०४,०१४।००२द्@०१५_००१७ दहेयुर् अपि लोकांस् त्रीन् युगान्तेष्व् इव भास्कराः  
०४,०१४।००२द्@०१५_००१८ सैरन्ध्र्या ह्य् एतद् आख्यातं मम तेषां महद् बलम्  
०४,०१४।००२द्@०१५_००१९ तव चाहम् इदं गुह्यं स्नेहाद् आख्यामि बन्धुवत्  
०४,०१४।००२द्@०१५_००२० मा गमिष्यसि वै कृच्छ्रां गतिं परमदुर्गमाम्  
०४,०१४।००२द्@०१५_००२१ बलिनस् ते रुजं कुर्युः कुलस्य च जनस्य च  
०४,०१४।००२द्@०१५_००२२ तस्मान् नास्यां मनः कर्तुं यदि प्राणाः प्रियास् तव  
०४,०१४।००२द्@०१५_००२३ मा चिन्तयेथा मा गास् त्वं मत्प्रियं च यदीच्छसि  
०४,०१४।००२द्@०१५_००२४ एवम् उक्तस् तु दुष्टात्मा भगिनीं कीचको ऽब्रवीत्  
०४,०१४।००२द्@०१५_००२५ गन्धर्वाणां शतं वापि सहस्रम् अयुतानि वा  
०४,०१४।००२द्@०१५_००२६ अहम् एको हनिष्यामि गन्धर्वान् पञ्च किं पुनः  
०४,०१४।००२द्@०१५_००२७ न च त्वम् अभिजानीषे स्त्रीणां गुह्यम् अनुत्तमम्  
०४,०१४।००२द्@०१५_००२८ पुत्रं वा किल पौत्रं वा भ्रातरं वा मनस्विनी  
०४,०१४।००२द्@०१५_००२९ रहसीह नरं दृष्ट्वा नानागन्धविभूषितम्  
०४,०१४।००२द्@०१५_००३० योनिर् उत्स्विद्यते स्त्रीणाम् असतीनां मया श्रुतम्  
०४,०१४।००२द्@०१५_००३१ सा त्वं ध्रुवं ब्रूहि चैनां मम चेच्छसि जीवितम्  
०४,०१४।००२द्@०१५_००३२ एवम् उक्ता सुदेष्णा तु शोकेनाभिप्रपीडिता  
०४,०१४।००२द्@०१५_००३३ अहो दुःखम् अहो कृच्छ्रम् अहो पापम् इति स्म ह  
०४,०१४।००२द्@०१५_००३४ प्रारुदद् भृशदुःखार्ता विपाकं तस्य वीक्ष्य सा  
०४,०१४।००२द्@०१५_००३५ पातालेषु पतत्य् एष विलपन् वडवामुखे  
०४,०१४।००२द्@०१५_००३६ त्वत्कृते विनशिष्यन्ति भ्रातरः सुहृदश् च मे  
०४,०१४।००२द्@०१५_००३७ किं नु शक्यं मया कर्तुं यत् त्वम् एवम् अभिप्लुतः  
०४,०१४।००२द्@०१५_००३८ न च श्रेयो ऽभिजानीषे कामम् एवानुवर्तसे  
०४,०१४।००२द्@०१५_००३९ ध्रुवं गतायुस् त्वं पाप यद् एवं काममोहितः  
०४,०१४।००२द्@०१५_००४० अकर्तव्ये हि मां पापे वियुनङ्क्षि नराधम  
०४,०१४।००२द्@०१५_००४१ अपि चैतत् पुरा प्रोक्तं निपुणैर् मनुजोत्तमैः  
०४,०१४।००२द्@०१५_००४२ एकस् तु कुरुते पापं स्वजातिस् तेन हन्यते  
०४,०१४।००२द्@०१५_००४३ गतस् त्वं धर्मराजस्य विषयं नात्र संशयः  
०४,०१४।००२द्@०१५_००४४ अदूषकम् इमं सर्वं स्वजनं घातयिष्यसि  
०४,०१४।००२द्@०१५_००४५ एतत् तु मे दुःखतरं येनाहं भ्रातृसौहृदात्  
०४,०१४।००२द्@०१५_००४६ विदितार्थो करिष्यामि तुष्टो भव कुलक्षयात्  
०४,०१४।००२द्@०१५_००४७ गच्छ शीघ्रम् इतस् त्वं हि स्वम् एव भवनं शुभम्  
०४,०१४।००३अ तस्य तां बहुशः श्रुत्वा वाचं विलपतस् तदा  
०४,०१४।००३च् विराटमहिषी देवी कृपां चक्रे मनस्विनी  
०४,०१४।००४अ स्वम् अर्थम् अभिसन्धाय तस्यार्थम् अनुचिन्त्य च  
०४,०१४।००४च् उद्वेगं चैव कृष्णायाः सुदेष्णा सूतम् अब्रवीत्  
०४,०१४।००५अ पर्विणीं त्वं समुद्दिष्य सुराम् अन्नं च कारय  
०४,०१४।००५ब्*०२८६_००१ कृते चान्ने सुरायां च प्रेषयिष्यसि मे पुनः  
०४,०१४।००५च् तत्रैनां प्रेषयिष्यामि सुराहारीं तवान्तिकम्  
०४,०१४।००६अ तत्र सम्प्रेषिताम् एनां विजने निरवग्रहाम्  
०४,०१४।००६च् सान्त्वयेथा यथाकामं सान्त्व्यमाना रमेद् यदि  
०४,०१४।००६द्*०२८७_००१ सद्यः कृतम् इदं सर्वं शेषम् अत्रानुचिन्तय  
०४,०१४।००७अ कीचकस् तु गृहं गत्वा भगिन्या वचनात् तदा  
०४,०१४।००७च् सुराम् आहारयाम् आस राजार्हां सुपरिस्रुताम्  
०४,०१४।००७द्*०२८८_००१ सुदेष्णयैवम् उक्तस् तु कीचकः कालचोदितः  
०४,०१४।००७द्*०२८८_००२ त्वरमाणः प्रचक्राम स्वगृहं राजवेश्मनः  
०४,०१४।००७द्*०२८८_००३ आगम्य च गृहं रम्यं सुराम् अन्नं चकार ह  
०४,०१४।००८अ आजौरभ्रं च सुभृशं बहूंश् चोच्चावचान् मृगान्  
०४,०१४।००८च् कारयाम् आस कुशलैर् अन्नपानं सुशोभनम्  
०४,०१४।००९अ तस्मिन् कृते तदा देवी कीचकेनोपमन्त्रिता  
०४,०१४।००९च् सुदेष्णा प्रेषयाम् आस सैरन्ध्रीं कीचकालयम्  
०४,०१४।००९द्*०२८९_००१ त्वरावान् कालपाशेन कण्ठे बद्धः पशुर् यथा  
०४,०१४।००९द्*०२८९_००२ नावबुध्यत मूढात्मा मरणं समुपस्थितम्  
०४,०१४।००९द्*०२८९_००३ आनीतायां सुरायां तु कृते चान्ने सुसंस्कृते  
०४,०१४।००९द्*०२८९_००४ कीचकः  
०४,०१४।००९द्*०२८९_००४ कीचकः पुनर् आगम्य सुदेष्णां वाक्यम् अब्रवीत्  
०४,०१४।००९द्*०२८९_००५ मधुमांसं बहुविधं भक्ष्याश् च विविधाः कृताः  
०४,०१४।००९द्*०२८९_००६ सुदेष्णे ब्रूहि सैरन्ध्रीं यथा सा मे गृहं व्रजेत्  
०४,०१४।००९द्*०२८९_००७ केन चित् त्व् अद्य कार्येण त्वर शीघ्रं मम प्रियम्  
०४,०१४।००९द्*०२८९_००८ अहं हि शरणं देवं प्रपद्ये वृषभध्वजम्  
०४,०१४।००९द्*०२८९_००९ समागमं मे सैरन्ध्र्या मरणं वा दिशेद् इति  
०४,०१४।००९द्*०२८९_००९ वैशम्पायनः  
०४,०१४।००९द्*०२८९_०१० सा तम् आह विनिःश्वस्य प्रतिगच्छ स्वकं गृहम्  
०४,०१४।००९द्*०२८९_०११ एषाहम् अपि सैरन्ध्रीं सुरार्थं तूर्णम् आदिशम्  
०४,०१४।००९द्*०२८९_०१२ एवम् उक्तस् तु पापात्मा कीचकस् त्वरितं पुनः  
०४,०१४।००९द्*०२८९_०१३ स्वगृहं प्राविशच् छीघ्रं सैरन्ध्रीगतमानसः  
०४,०१४।००९द्*०२८९_०१४ कीचकं तु गतं ज्ञात्वा त्वरमाणा गृहं स्वकम्  
०४,०१४।००९द्*०२८९_०१५ सैरन्ध्रीं तत आहूय सुदेष्णा वाक्यम् अब्रवीत्  
०४,०१४।०१० सुदेष्णोवाच  
०४,०१४।०१०अ उत्तिष्ठ गच्छ सैरन्ध्रि कीचकस्य निवेशनम्  
०४,०१४।०१०च् पानम् आनय कल्याणि पिपासा मां प्रबाधते  
०४,०१४।०१०द्*०२९०_००० वैशम्पायनः  
०४,०१४।०१०द्*०२९०_००१ सुदेष्णयैवम् उक्ता सा निःश्वसन्ती नृपात्मजा  
०४,०१४।०१०द्*०२९०_००२ अब्रवीच् छोकसन्तप्ता नाहं तत्र व्रजामि वै  
०४,०१४।०१०द्*०२९०_००३ सूतपुत्रो हि मां भद्रे कामात्मा चाभिमन्यते  
०४,०१४।०११ द्रौपद्य् उवाच  
०४,०१४।०११अ न गच्छेयम् अहं तस्य राजपुत्रि निवेशनम्  
०४,०१४।०११च् त्वम् एव राज्ञि जानासि यथा स निरपत्रपः  
०४,०१४।०१२अ न चाहम् अनवद्याङ्गि तव वेश्मनि भामिनि  
०४,०१४।०१२च् कामवृत्ता भविष्यामि पतीनां व्यभिचारिणी  
०४,०१४।०१३अ त्वं चैव देवि जानासि यथा स समयः कृतः  
०४,०१४।०१३च् प्रविशन्त्या मया पूर्वं तव वेश्मनि भामिनि  
०४,०१४।०१४अ कीचकश् च सुकेशान्ते मूढो मदनदर्पितः  
०४,०१४।०१४च् सो ऽवमंस्यति मां दृष्ट्वा न यास्ये तत्र शोभने  
०४,०१४।०१४द्*०२९१_००१ कथं नु वै तत्र गतां मर्षयेन् माम् अबान्धवाम्  
०४,०१४।०१५अ सन्ति बह्व्यस् तव प्रेष्या राजपुत्रि वशानुगाः  
०४,०१४।०१५च् अन्यां प्रेषय भद्रं ते स हि माम् अवमंस्यते  
०४,०१४।०१५द्*०२९२_००१ कीचकस्यालयं देवि न यामि भयकम्पिता  
०४,०१४।०१५द्*०२९२_००२ वैशम्पायनः  
०४,०१४।०१५द्*०२९२_००२ यद्य् अस्त्य् अन्यच् च ते कर्म करोम्य् अतिसुदुष्करम्  
०४,०१४।०१५द्*०२९२_००३ एवम् उक्ता तु पाञ्चाल्या दैवयोगेन कैकयी  
०४,०१४।०१५द्*०२९२_००४ तां विराटस्य महिषी क्रुद्धा भूयो ऽन्वशासत  
०४,०१४।०१६ सुदेष्णोवाच  
०४,०१४।०१६अ नैव त्वां जातु हिंस्यात् स इतः सम्प्रेषितां मया  
०४,०१४।०१६ब्*०२९३_००१ कीचकं त्व् एव गच्छ त्वं बलात्कारेण चोदिता  
०४,०१४।०१६ब्*०२९३_००२ नास्ति मे ऽन्या त्वया तुल्या सा त्वं शीघ्रतरं व्रज  
०४,०१४।०१६ब्*०२९३_००३ अवश्यं त्व् एव गन्तव्यं किमर्थं मां विलम्बसि  
०४,०१४।०१६ब्*०२९३_००४ शीघ्रं गच्छ त्वरस्वेति मत्प्रीतिवशम् आचर  
०४,०१४।०१६ब्*०२९३_००५ न हीदृशो मम भ्राता किं त्वं समभिशङ्कसे  
०४,०१४।०१७ वैशम्पायन उवाच  
०४,०१४।०१७*०२९४_००१ उक्त्वा चैनां बलाच् चैव विनियुज्य प्रभुत्वतः  
०४,०१४।०१७अ इत्य् अस्याः प्रददौ कांस्यं सपिधानं हिरण्मयम्  
०४,०१४।०१७ब्*०२९५_००१ या सुजाता सुगन्धा च ताम् आनय सुराम् इति  
०४,०१४।०१७च् सा शङ्कमाना रुदती दैवं शरणम् ईयुषी  
०४,०१४।०१७ए प्रातिष्ठत सुराहारी कीचकस्य निवेशनम्  
०४,०१४।०१८ द्रौपद्य् उवाच  
०४,०१४।०१८अ यथाहम् अन्यं पाण्डुभ्यो नाभिजानामि कं चन  
०४,०१४।०१८च् तेन सत्येन मां प्राप्तां कीचको मा वशे कृथाः  
०४,०१४।०१८द्*०२९६_००१ यथाहं पाण्डुपुत्रेभ्यः पञ्चभ्यो नान्यगामिनी  
०४,०१४।०१८द्*०२९६_००२ तेन सत्येन मां दृष्ट्वा कीचको मा वशं नयेत्  
०४,०१४।०१९ वैशम्पायन उवाच  
०४,०१४।०१९*०२९७_००१ अकीर्तयत सुश्रोणी धर्मं शक्रं दिवाकरम्  
०४,०१४।०१९*०२९७_००२ मारुतं चाश्विनौ देवौ कुबेरं वरुणं यमम्  
०४,०१४।०१९*०२९७_००३ रुद्रम् अग्निं भगं विष्णुं स्कन्दं पूषणम् एव च  
०४,०१४।०१९*०२९७_००४ सावित्रीसहितं चैव ब्रह्माणं पर्यकीर्तयत्  
०४,०१४।०१९*०२९७_००५ इत्य् एवं मृगशावाक्षी सुश्रोणी धर्मचारिणी  
०४,०१४।०१९अ उपातिष्ठत सा सूर्यं मुहूर्तम् अबला ततः  
०४,०१४।०१९च् स तस्यास् तनुमध्यायाः सर्वं सूर्यो ऽवबुद्धवान्  
०४,०१४।०२०अ अन्तर्हितं ततस् तस्या रक्षो रक्षार्थम् आदिशत्  
०४,०१४।०२०च् तच् चैनां नाजहात् तत्र सर्वावस्थास्व् अनिन्दिताम्  
०४,०१४।०२०द्*०२९८_००१ सा प्रतस्थे सुकेशान्ता त्वरमाणा पुनः पुनः  
०४,०१४।०२०द्*०२९८_००२ विलम्बमाना विवशा कीचकस्य निवेशनम्  
०४,०१४।०२१अ तां मृगीम् इव वित्रस्तां दृष्ट्वा कृष्णां समीपगाम्  
०४,०१४।०२१च् उदतिष्ठन् मुदा सूतो नावं लब्ध्वेव पारगः  
०४,०१४।०२१द्*०२९९_००१ श्लक्ष्णं चोवाच वाक्यं स कीचकः काममोहितः  
०४,०१५।००१ कीचक उवाच  
०४,०१५।००१अ स्वागतं ते सुकेशान्ते सुव्युष्टा रजनी मम  
०४,०१५।००१च् स्वामिनी त्वम् अनुप्राप्ता प्रकुरुष्व मम प्रियम्  
०४,०१५।००१द्*०३००_००१ कुरुष्व च मयि प्रीतिं वशं चोपानयस्व माम्  
०४,०१५।००१द्*०३००_००२ प्रतिगृह्णीष्व मे भोगान् त्वदर्थम् उपकल्पितान्  
०४,०१५।००२अ सुवर्णमालाः कम्बूश् च कुण्डले परिहाटके  
०४,०१५।००२ब्*०३०१_००१ नानापत्तनजे शुभ्रे मणिरत्नं च शोभनम्  
०४,०१५।००२च् आहरन्तु च वस्त्राणि कौशिकान्य् अजिनानि च  
०४,०१५।००२द्*०३०२_००१ प्रतिगृह्णीष्व भद्रं ते विहरस्व यथेच्छसि  
०४,०१५।००२द्*०३०२_००२ प्रीत्या मे कुरु पद्माक्षि प्रसादं प्रियदर्शने  
०४,०१५।००३अ अस्ति मे शयनं शुभ्रं त्वदर्थम् उपकल्पितम्  
०४,०१५।००३च् एहि तत्र मया सार्धं पिबस्व मधुमाधवीम्  
०४,०१५।००३द्*०३०३_००० वैशम्पायनः  
०४,०१५।००३द्*०३०३_००१ स मूढः कीचकस् तत्र प्राप्तां राजीवलोचनाम्  
०४,०१५।००३द्*०३०३_००२ अब्रवीद् द्रौपदीं दृष्ट्वा दुरात्मा ह्य् आत्मसम्मतः  
०४,०१५।००३द्*०३०३_००२ कीचकः  
०४,०१५।००३द्*०३०३_००३ भजस्व मां विशालाक्षि भर्ता ते सदृशो ह्य् अहम्  
०४,०१५।००३द्*०३०३_००४ वैशम्पायनः  
०४,०१५।००३द्*०३०३_००४ उपसर्प वरारोहे मेरुम् अर्कप्रभा यथा  
०४,०१५।००३द्*०३०३_००५ कीचकेनैवम् उक्ता तु पाञ्चाली वरभाषिणी  
०४,०१५।००३द्*०३०३_००६ अब्रवीन् न ममाचारम् ईदृशं वक्तुम् अर्हसि  
०४,०१५।००३द्*०३०३_००७ नाहं शक्या त्वया स्प्रष्टुं श्वपाकेनेव ब्राह्मणी  
०४,०१५।००३द्*०३०३_००८ मा गमिष्यसि दुर्बुद्धे गतिं दुर्गान्तरान्तराम्  
०४,०१५।००३द्*०३०३_००९ यत्र गच्छन्ति बहवः परदाराभिमर्शकाः  
०४,०१५।००३द्*०३०३_०१० नराः सम्भिन्नमर्यादाः कीटवच् च गुहाशयाः  
०४,०१५।००४ द्रौपद्य् उवाच  
०४,०१५।००४अ अप्रैषीद् राजपुत्री मां सुराहारीं तवान्तिकम्  
०४,०१५।००४ब्*०३०४_००१ तस्यै नयिष्ये मदिरां भगिनी तृषिता हि ते  
०४,०१५।००४च् पानम् आनय मे क्षिप्रं पिपासा मेति चाब्रवीत्  
०४,०१५।००४द्*०३०५_००१ दीयतां मे सुरा शीघ्रं सूतपुत्र व्रजाम्य् अहम्  
०४,०१५।००५ कीचक उवाच  
०४,०१५।००५अ अन्या भद्रे नयिष्यन्ति राजपुत्र्याः परिस्रुतम्  
०४,०१५।००५ब्*०३०६_००१ किं त्वं यास्यसि सुश्रोणि मदर्थं त्वम् इहागता  
०४,०१५।००६ वैशम्पायन उवाच  
०४,०१५।००६अ इत्य् एनां दक्षिणे पाणौ सूतपुत्रः परामृशत्  
०४,०१५।००६ब्*०३०७_००० द्रौपद्य् उवाच  
०४,०१५।००६ब्*०३०७_००१ यथैवाहं नाभिचरे कदा चित्  
०४,०१५।००६ब्*०३०७_००२ पतीन् मदाद् वै मनसापि जातु  
०४,०१५।००६ब्*०३०७_००३ तेनैव सत्येन वशीकृतं त्वां  
०४,०१५।००६ब्*०३०७_००४ द्रष्टास्मि पापं परिकृष्यमाणम्  
०४,०१५।००६ब्*०३०७_००४ वैशम्पायन उवाच  
०४,०१५।००६ब्*०३०७_००५ स ताम् अनुप्रेक्ष्य विशालनेत्रां  
०४,०१५।००६ब्*०३०७_००६ जिघृक्षमाणः परिभर्त्सयन्तीम्  
०४,०१५।००६ब्*०३०७_००७ जग्राह ताम् उत्तरवस्त्रदेशे  
०४,०१५।००६ब्*०३०७_००८ स कीचकस् तां सहसाक्षिपन्तीम्  
०४,०१५।००६ब्*०३०७_००९ प्रगृह्यमाणा तु महाजवेन  
०४,०१५।००६ब्*०३०७_०१० मुहुर् विनिःश्वस्य च राजपुत्री  
०४,०१५।००६ब्*०३०७_०११ तया समाक्षिप्ततनुः स पापः  
०४,०१५।००६ब्*०३०७_०१२ पपात शाखीव निकृत्तमूलः  
०४,०१५।००६ब्*०३०८_००१ चिक्षेप तं गाढम् अमृष्यमाणा  
०४,०१५।००६ब्*०३०८_००२ प्रवेपमानातिरुषा शुभाङ्गी  
०४,०१५।००६च् सा गृहीता विधुन्वाना भूमाव् आक्षिप्य कीचकम्  
०४,०१५।००६ए सभां शरणम् आधावद् यत्र राजा युधिष्ठिरः  
०४,०१५।००७अ तां कीचकः प्रधावन्तीं केशपक्षे परामृशत्  
०४,०१५।००७च् अथैनां पश्यतो राज्ञः पातयित्वा पदावधीत्  
०४,०१५।००७द्*०३०९_००१ सभायां पश्यतो राज्ञो विराटस्य महात्मनः  
०४,०१५।००७द्*०३०९_००२ ब्राह्मणानां च वृद्धानां क्षत्रियाणां च पश्यताम्  
०४,०१५।००७द्*०३०९_००३ तस्याः पादाभितप्ताया मुखाद् रुधिरम् आस्रवत्  
०४,०१५।००८अ ततो यो ऽसौ तदार्केण राक्षसः सन्नियोजितः  
०४,०१५।००८च् स कीचकम् अपोवाह वातवेगेन भारत  
०४,०१५।००९अ स पपात ततो भूमौ रक्षोबलसमाहतः  
०४,०१५।००९च् विघूर्णमानो निश्चेष्टश् छिन्नमूल इव द्रुमः  
०४,०१५।००९द्*०३१०_००१ तां दृष्ट्वा तत्र ते सभ्या हाहाभूताः समन्ततः  
०४,०१५।००९द्*०३१०_००२ न युक्तं सूतपुत्रेति कीचकेति च मानवाः  
०४,०१५।००९द्*०३१०_००३ किम् इयं वध्यते बाला कृपणा वाप्य् अबान्धवा  
०४,०१५।०१०अ तां चासीनौ ददृशतुर् भीमसेनयुधिष्ठिरौ  
०४,०१५।०१०च् अमृष्यमाणौ कृष्णायाः कीचकेन पदा वधम्  
०४,०१५।०१०द्*०३११_००१ तां दृष्ट्वा भीमसेनस्य क्रोधाद् अस्रम् अवर्तत  
०४,०१५।०१०द्*०३१२_००१ धूमोच्छ्वासः समभवन् नेत्रे चोच्छ्रितपक्ष्मणी  
०४,०१५।०१०द्*०३१२_००२ सस्वेदा भ्रुकुटी चोग्रा ललाटे समवर्तत  
०४,०१५।०११अ तस्य भीमो वधप्रेप्सुः कीचकस्य दुरात्मनः  
०४,०१५।०११च् दन्तैर् दन्तांस् तदा रोषान् निष्पिपेष महामनाः  
०४,०१५।०११द्*०३१३_००१ हस्तेन ममृदे चैव ललाटं परवीरहा  
०४,०१५।०११द्*०३१४_००१ भूयश् च त्वरितः क्रुद्धः सहसोत्थातुम् ऐच्छत  
०४,०१५।०११द्*०३१५_००१ निरैक्षत द्रुमं दीर्घं राजानं चान्ववैक्षत  
०४,०१५।०११द्*०३१५_००२ वधम् आकाङ्क्षमाणं तं कीचकस्य दुरात्मनः  
०४,०१५।०११द्*०३१५_००३ आकारेणैव भीमं स प्रत्यषेधद् युधिष्ठिरः  
०४,०१५।०११द्*०३१५_००४ तस्य राजा शनैः सञ्ज्ञां कुर्वन् कुन्तीसुतो ऽनघः  
०४,०१५।०११द्*०३१५_००५ चकार भीमसेनस्य रोषाविष्टस्य धीमतः  
०४,०१५।०११द्*०३१५_००६ कङ्कः  
०४,०१५।०११द्*०३१५_००६ उपाख्यानं तदा चाह कङ्कनामा युधिष्ठिरः  
०४,०१५।०११द्*०३१५_००७ सूद मा साहसं कार्षीः फलितो ऽयं वनस्पतिः  
०४,०१५।०११द्*०३१५_००८ नात्र शुष्काणि काष्ठानि साधनीयानि कानि चित्  
०४,०१५।०११द्*०३१५_००९ यदि ते दारुकृत्यं स्यान् निष्क्रम्य नगराद् बहिः  
०४,०१५।०११द्*०३१५_०१० समूलं शातयेर् वृक्षं श्रमस् ते न भविष्यति  
०४,०१५।०११द्*०३१५_०११ यस्य चार्द्रस्य वृक्षस्य शीतां छायां समाश्रयेत्  
०४,०१५।०११द्*०३१५_०१२ न तस्य पर्णं द्रुह्येत पूर्ववृत्तम् अनुस्मरन्  
०४,०१५।०११द्*०३१५_०१३ न क्रोधकालसमयः सूद मा चापलं कृथाः  
०४,०१५।०११द्*०३१५_०१४ अपूर्णो ऽयं द्विपक्षो नो नेदं बलवतां बहु  
०४,०१५।०१२अ अथाङ्गुष्ठेनावमृद्नाद् अङ्गुष्ठं तस्य धर्मराट्  
०४,०१५।०१२च् प्रबोधनभयाद् राजन् भीमस्य प्रत्यषेधयत्  
०४,०१५।०१२द्*०३१६_००१ त्रिशङ्कोर् द्वादशाङ्गस्य चतुर्विंशतिपर्वणः  
०४,०१५।०१२द्*०३१६_००२ यत् त्रिषष्टिशतारस्य एकांशं न क्षमी कथम्  
०४,०१५।०१२द्*०३१७_००१ तं मत्तम् इव मातङ्गं वीक्षमाणं वनस्पतिम्  
०४,०१५।०१२द्*०३१७_००२ स तम् आवारयाम् आस भीमसेनं युधिष्ठिरः  
०४,०१५।०१२द्*०३१७_००३ आलोकयसि किं वृक्षं सूद दारुकृतेन वै  
०४,०१५।०१२द्*०३१७_००४ यदि ते दारुभिः कृत्यं बहिर् वृक्षान् निगृह्यताम्  
०४,०१५।०१२द्*०३१८_००० वैशम्पायनः  
०४,०१५।०१२द्*०३१८_००१ भीमसेनस् तु तद् वाक्यं श्रुत्वा परपुरञ्जयः  
०४,०१५।०१२द्*०३१८_००२ सहसोत्पतितं क्रोधं न्ययच्छद् धृतिमान् बलात्  
०४,०१५।०१२द्*०३१८_००३ इङ्गितज्ञः स तु भ्रातुस् तूष्णीम् आसीद् वृकोदरः  
०४,०१५।०१२द्*०३१८_००४ भीमस्य च समारम्भं दृष्ट्वा राज्ञश् च चेष्टितम्  
०४,०१५।०१२द्*०३१८_००५ द्रौपद्य् अभ्यधिकं क्रुद्धा प्रारुदत् सा पुनः पुनः  
०४,०१५।०१२द्*०३१८_००६ कीचकेनानुगमनात् कृतताम्रायतेक्षणा  
०४,०१५।०१३अ सा सभाद्वारम् आसाद्य रुदती मत्स्यम् अब्रवीत्  
०४,०१५।०१३च् अवेक्षमाणा सुश्रोणी पतींस् तान् दीनचेतसः  
०४,०१५।०१४अ आकारम् अभिरक्षन्ती प्रतिज्ञां धर्मसंहिताम्  
०४,०१५।०१४च् दह्यमानेव रौद्रेण चक्षुषा द्रुपदात्मजा  
०४,०१५।०१४द्*०३१९_००१ इदं ब्रुवन्ती सा देवी राजानं च वशं नयेत्  
०४,०१५।०१४द्@०१६_०००० द्रौपदी  
०४,०१५।०१४द्@०१६_०००१ प्रजारक्षणशीलानां राज्ञां ह्य् अमिततेजसाम्  
०४,०१५।०१४द्@०१६_०००२ कार्यानुपालनान् नित्यं धर्मे सत्ये च तिष्ठताम्  
०४,०१५।०१४द्@०१६_०००३ स्वप्रजायां प्रजायां च विशेषं नाधिगच्छताम्  
०४,०१५।०१४द्@०१६_०००४ प्रियेष्व् अपि च द्वेष्येषु समत्वं ये समाश्रिताः  
०४,०१५।०१४द्@०१६_०००५ विवादेषु प्रवृत्तेषु समकार्यानुदर्शिना  
०४,०१५।०१४द्@०१६_०००६ राज्ञा धर्मासनस्थेन जितौ लोकाव् उभाव् अपि  
०४,०१५।०१४द्@०१६_०००७ राजन् धर्मासनस्थो ऽसि रक्ष मां त्वम् अनागसीम्  
०४,०१५।०१४द्@०१६_०००८ अहं त्व् अनपराध्यन्ती कीचकेन दुरात्मना  
०४,०१५।०१४द्@०१६_०००९ पश्यतस् ते महाराज हता पादेन दासिवत्  
०४,०१५।०१४द्@०१६_००१० त्वत्समक्षं नरश्रेष्ठ निष्पिष्टा वसुधातले  
०४,०१५।०१४द्@०१६_००११ अनागसीं कृपार्हां मां स्त्रियं त्वं परिपालय  
०४,०१५।०१४द्@०१६_००१२ रक्ष मां कीचकाद् भीतां धर्मं रक्ष नरेश्वर  
०४,०१५।०१४द्@०१६_००१३ मत्स्याधिप प्रजा रक्ष पिता पुत्रान् इवौरसान्  
०४,०१५।०१४द्@०१६_००१४ यस् त्व् अधर्मेण कार्याणि मोहाद् वा कुरुते नृपः  
०४,०१५।०१४द्@०१६_००१५ अचिरात् तं दुरात्मानं वशे कुर्वन्ति शत्रवः  
०४,०१५।०१४द्@०१६_००१६ मत्स्यानां कुलजस् त्वं हि तेषां सत्यं परायणम्  
०४,०१५।०१४द्@०१६_००१७ त्वं किलैवंविधो जातः कुले धर्मपरायणे  
०४,०१५।०१४द्@०१६_००१८ अतस् त्वाहम् अभिक्रन्दे शरणार्थं नराधिप  
०४,०१५।०१४द्@०१६_००१९ त्राहि माम् अद्य राजेन्द्र कीचकात् पापपूरुषात्  
०४,०१५।०१४द्@०१६_००२० अनाथाम् इति मां ज्ञात्वा कीचकः पुरुषाधमः  
०४,०१५।०१४द्@०१६_००२१ प्रहरत्य् एव नीचात्मा न च धर्मम् अवेक्षते  
०४,०१५।०१४द्@०१६_००२२ अकार्याणाम् अनारम्भात् कार्याणाम् अनुपालनात्  
०४,०१५।०१४द्@०१६_००२३ प्रजासु ये सुवृत्तास् ते स्वर्गम् आयान्ति भूमिपाः  
०४,०१५।०१४द्@०१६_००२४ कार्याकार्यविशेषज्ञाः कामकारेण पार्थिवाः  
०४,०१५।०१४द्@०१६_००२५ प्रजासु किल्बिषं कृत्वा नरकं यान्त्य् अधोमुखाः  
०४,०१५।०१४द्@०१६_००२६ नैव यज्ञैर् न वा दानैर् न गुरोर् उपसेवनात्  
०४,०१५।०१४द्@०१६_००२७ प्राप्नुवन्ति तथा धर्मं यथा कार्यानुपालनात्  
०४,०१५।०१४द्@०१६_००२८ अपि चेदं पुरा ब्रह्मा प्रोवाचेन्द्राय पृच्छते  
०४,०१५।०१४द्@०१६_००२९ द्वन्द्वं कार्यम् अकार्यं च लोकेष्व् आसीत् परं यथा  
०४,०१५।०१४द्@०१६_००३० धर्माधर्मौ पुनर् द्वन्द्वं विनियुक्तम् अथापि वा  
०४,०१५।०१४द्@०१६_००३१ क्रियायाम् अक्रियायां च प्रापणे पुण्यपापयोः  
०४,०१५।०१४द्@०१६_००३२ प्रजायां सृज्यमानायां पुरा ह्य् एतद् उदाहृतम्  
०४,०१५।०१४द्@०१६_००३३ एतद् वो मानुषाः सम्यक् कार्यं द्वन्द्वत्रयं भुवि  
०४,०१५।०१४द्@०१६_००३४ अस्मिन् सुनीते दुर्नीते लभते कर्मजं फलम्  
०४,०१५।०१४द्@०१६_००३५ कल्याणकारी कल्याणं पापकारी तु पापकम्  
०४,०१५।०१४द्@०१६_००३६ तेन गच्छन्ति संसर्गं स्वर्गाय नरकाय वा  
०४,०१५।०१४द्@०१६_००३७ एवम् उक्त्वा परं वाक्यं विससर्ज शतक्रतुम्  
०४,०१५।०१४द्@०१६_००३८ शक्रो ऽप्य् आपृच्छ्य ब्रह्माणं देवराज्यम् अपालयत्  
०४,०१५।०१४द्@०१६_००३९ यथोक्तं देवदेवेन ब्रह्मणा परमेष्ठिना  
०४,०१५।०१४द्@०१६_००४० वैशम्पायनः  
०४,०१५।०१४द्@०१६_००४० तथा त्वम् अपि राजेन्द्र कार्याकार्ये स्थिरो भव  
०४,०१५।०१४द्@०१६_००४१ एवं विलपमानायां पाञ्चाल्यां मत्स्यपुङ्गवः  
०४,०१५।०१४द्@०१६_००४२ अशक्तः कीचकं तत्र शासितुं बलदर्पितम्  
०४,०१५।०१४द्@०१६_००४३ विराटराजः सूतं तु सान्त्वेनैव न्यवारयत्  
०४,०१५।०१४द्@०१६_००४४ कीचकं मत्स्यराजेन कृतागसम् अनिन्दिता  
०४,०१५।०१४द्@०१६_००४५ नापराधानुरूपेण दण्डेन प्रतिपादितम्  
०४,०१५।०१४द्@०१६_००४६ पाञ्चालराजस्य सुता दृष्ट्वा सुरसुतोपमा  
०४,०१५।०१४द्@०१६_००४७ धर्मज्ञा व्यवहाराणां कीचकं कृतकिल्बिषम्  
०४,०१५।०१४द्@०१६_००४८ पुनः प्रोवाच राजानं स्मरन्ती धर्मम् उत्तमम्  
०४,०१५।०१४द्@०१६_००४९ सम्प्रेक्ष्य च वरारोहा सर्वांस् तत्र सभासदः  
०४,०१५।०१४द्@०१६_००५० विराटं चाह पाञ्चाली दुःखेनाविष्टचेतना  
०४,०१५।०१५ द्रौपद्य् उवाच  
०४,०१५।०१५अ येषां वैरी न स्वपिति पदा भूमिम् उपस्पृशन्  
०४,०१५।०१५च् तेषां मां मानिनीं भार्यां सूतपुत्रः पदावधीत्  
०४,०१५।०१६अ ये दद्युर् न च याचेयुर् ब्रह्मण्याः सत्यवादिनः  
०४,०१५।०१६च् तेषां मां मानिनीं भार्यां सूतपुत्रः पदावधीत्  
०४,०१५।०१७अ येषां दुन्दुभिनिर्घोषो ज्याघोषः श्रूयते ऽनिशम्  
०४,०१५।०१७ब्*०३२०_००१ येषां ज्यातलनिर्घोषात् समकम्पत मेदिनी  
०४,०१५।०१७च् तेषां मां मानिनीं भार्यां सूतपुत्रः पदावधीत्  
०४,०१५।०१८अ ये ते तेजस्विनो दान्ता बलवन्तो ऽभिमानिनः  
०४,०१५।०१८च् तेषां मां मानिनीं भार्यां सूतपुत्रः पदावधीत्  
०४,०१५।०१८द्*०३२१_००१ महेष्वासा रणे शूरा गर्विता मानतत्पराः  
०४,०१५।०१८द्*०३२२_००१ येषां नास्ति समः कश् चिद् वीर्ये सत्ये बले दमे  
०४,०१५।०१८द्*०३२२_००२ तेषां मां दयितां भार्यां सूतपुत्रः पदावधीत्  
०४,०१५।०१८द्*०३२२_००३ येषां न सदृशः कश् चिद् धनौघैर् भुवि मानवः  
०४,०१५।०१८द्*०३२२_००४ तेषां मां दयितां भार्यां सूतपुत्रः पदावधीत्  
०४,०१५।०१८द्*०३२२_००५ तवाग्रतो विशेषेण प्रजानां च हितैषिणः  
०४,०१५।०१८द्*०३२२_००६ पश्यतो निहता राजंस् तेनेह जगतीपते  
०४,०१५।०१९अ सर्वलोकम् इमं हन्युर् धर्मपाशसितास् तु ये  
०४,०१५।०१९च् तेषां मां मानिनीं भार्यां सूतपुत्रः पदावधीत्  
०४,०१५।०२०अ शरणं ये प्रपन्नानां भवन्ति शरणार्थिनाम्  
०४,०१५।०२०च् चरन्ति लोके प्रच्छन्नाः क्व नु ते ऽद्य महारथाः  
०४,०१५।०२१अ कथं ते सूतपुत्रेण वध्यमानां प्रियां सतीम्  
०४,०१५।०२१ब्*०३२३_००१ धर्मवैतंसिको नूनं न धर्मम् अपि पूजयेत्  
०४,०१५।०२१ब्*०३२३_००२ पश्यन् मां मर्षयति यो वध्यमानां दुरात्मना  
०४,०१५।०२१च् मर्षयन्ति यथा क्लीबा बलवन्तो ऽमितौजसः  
०४,०१५।०२२अ क्व नु तेषाम् अमर्षश् च वीर्यं तेजश् च वर्तते  
०४,०१५।०२२च् न परीप्सन्ति ये भार्यां वध्यमानां दुरात्मना  
०४,०१५।०२३अ मयात्र शक्यं किं कर्तुं विराटे धर्मदूषणम्  
०४,०१५।०२३च् यः पश्यन् मां मर्षयति वध्यमानाम् अनागसम्  
०४,०१५।०२३द्*०३२४_००१ धर्मो विद्धो ह्य् अधर्मेण सभां यत्रोपतिष्ठति  
०४,०१५।०२३द्*०३२४_००२ न चेद् विशल्यः क्रियते सर्वे विद्धाः सभासदः  
०४,०१५।०२३द्*०३२४_००३ यत्र धर्मो ह्य् अधर्मेण सत्यं यत्रानृतेन च  
०४,०१५।०२३द्*०३२४_००४ हन्यते प्रेक्षमाणानां हतास् तत्र सभासदः  
०४,०१५।०२४अ न राजन् राजवत् किं चित् समाचरसि कीचके  
०४,०१५।०२४च् दस्यूनाम् इव धर्मस् ते न हि संसदि शोभते  
०४,०१५।०२५अ न कीचकः स्वधर्मस्थो न च मत्स्यः कथं चन  
०४,०१५।०२५च् सभासदो ऽप्य् अधर्मज्ञा य इमं पर्युपासते  
०४,०१५।०२५द्*०३२५_००१ न धर्मं कीचको वेत्ति राजभृत्यास् तथैव च  
०४,०१५।०२५द्*०३२५_००२ न राजा विनयं ब्रूते अमात्याश् च न जानते  
०४,०१५।०२६अ नोपालभे त्वां नृपते विराट जनसंसदि  
०४,०१५।०२६ब्*०३२६_००० वैशम्पायन उवाच  
०४,०१५।०२६ब्*०३२६_००१ एवंविधैर् वचोभिः सा तदा कृष्णाश्रुलोचना  
०४,०१५।०२६ब्*०३२६_००२ उपालभत राजानं मत्स्यानां वरवर्णिनी  
०४,०१५।०२६च् नाहम् एतेन युक्ता वै हन्तुं मत्स्य तवान्तिके  
०४,०१५।०२६ए सभासदस् तु पश्यन्तु कीचकस्य व्यतिक्रमम्  
०४,०१५।०२६फ़्*०३२७_००१ यत् पार्थिवस् तु भयकृद् विषयस्य लोके  
०४,०१५।०२६फ़्*०३२७_००२ यद् वै पितापि जननी नु विषं ददाति  
०४,०१५।०२६फ़्*०३२७_००३ ते ते शरीरवरुणो ज्वलते महान्तं  
०४,०१५।०२६फ़्*०३२७_००४ तत् कस्य यातु शरणं भयवत् स लोकः  
०४,०१५।०२६फ़्*०३२८_००१ विराट नृपते पश्य माम् अनाथाम् अनागसीम्  
०४,०१५।०२६फ़्*०३२९_००१ न साम फलते दुष्टे दुष्टे दण्डः प्रयुज्यते  
०४,०१५।०२६फ़्*०३२९_००२ अदण्ड्यान् दण्डयन् राजा दण्ड्यांश् चैवाप्य् अदण्डयन्  
०४,०१५।०२६फ़्*०३२९_००३ स राजा न भवेल् लोके राजशब्दस्य भाजनम्  
०४,०१५।०२६फ़्*०३२९_००४ दीनान्धकृपणानाथपङ्गुकुब्जजडादिकान्  
०४,०१५।०२६फ़्*०३२९_००५ अनाथबालवृद्धांश् च पुरुषान् वा स्त्रियो ऽपि वा  
०४,०१५।०२६फ़्*०३२९_००६ दुष्टचोराभिभूतांश् च पालयेद् अवनीपतिः  
०४,०१५।०२६फ़्*०३२९_००७ अनाथानां च नाथः स्याद् अपितॄणां पिता नृपः  
०४,०१५।०२६फ़्*०३२९_००८ माता भवेद् अमातॄणाम् अगुरूणां गुरुर् भवेत्  
०४,०१५।०२६फ़्*०३२९_००९ अगतीनां गती राजा नृणां राजा परायणम्  
०४,०१५।०२६फ़्*०३२९_०१० विशेषतः परैर् दुष्टैः परामृष्टां नरोत्तम  
०४,०१५।०२६फ़्*०३२९_०११ स्त्रियं साध्वीम् अनाथां च पालयेत् स्वसुताम् इव  
०४,०१५।०२६फ़्*०३२९_०१२ त्वद्गृहे वसतिं राजन्न् एतावत्कालपर्ययम्  
०४,०१५।०२६फ़्*०३२९_०१३ अधिकां त्वत्सुतायाश् च पश्य मां कीचकाहताम्  
०४,०१५।०२७ विराट उवाच  
०४,०१५।०२७अ परोक्षं नाभिजानामि विग्रहं युवयोर् अहम्  
०४,०१५।०२७च् अर्थतत्त्वम् अविज्ञाय किं नु स्यात् कुशलं मम  
०४,०१५।०२८ वैशम्पायन उवाच  
०४,०१५।०२८*०३३०_००१ तस्यास् तत् कृपणं श्रुत्वा सैरन्ध्र्याः परिदेवितम्  
०४,०१५।०२८अ ततस् तु सभ्या विज्ञाय कृष्णां भूयो ऽभ्यपूजयन्  
०४,०१५।०२८च् साधु साध्व् इति चाप्य् आहुः कीचकं च व्यगर्हयन्  
०४,०१५।०२८द्*०३३१_००१ के चित् कृष्णां प्रशंसन्ति के चिन् निन्दन्ति कीचकम्  
०४,०१५।०२८द्*०३३१_००२ के चिन् निन्दन्ति राजानं के चिद् देवीं च ते नराः  
०४,०१५।०२९ सभ्या ऊचुः  
०४,०१५।०२९अ यस्येयं चारुसर्वाङ्गी भार्या स्याद् आयतेक्षणा  
०४,०१५।०२९च् परो लाभश् च तस्य स्यान् न स शोचेत् कदा चन  
०४,०१५।०२९द्*०३३२_००१ न हीदृशी मनुष्येषु सुलभा वरवर्णिनी  
०४,०१५।०२९द्*०३३२_००२ नारी सर्वानवद्याङ्गी देवीं मन्यामहे वयम्  
०४,०१५।०२९द्*०३३३_००१ यस्या गात्रं शुभं पीनं मुखं जयति पङ्कजम्  
०४,०१५।०२९द्*०३३३_००२ गतिर् हंसं स्मितं कुन्दं सैषा नार्हति पद्वधम्  
०४,०१५।०२९द्*०३३३_००३ द्वात्रिंशद् दशना यस्याः श्वेता मांसनिबन्धनाः  
०४,०१५।०२९द्*०३३३_००४ स्निग्धाश् च मृदवः केशाः सैषा नार्हति पद्वधम्  
०४,०१५।०२९द्*०३३३_००५ पद्मं चक्रं ध्वजं शङ्खं प्रासादो मकरस् तथा  
०४,०१५।०२९द्*०३३३_००६ यस्याः पाणितले सन्ति सैषा नार्हति पद्वधम्  
०४,०१५।०२९द्*०३३३_००७ आवर्ताः खलु चत्वारः सर्वे चैव प्रदक्षिणाः  
०४,०१५।०२९द्*०३३३_००८ समं गात्रं शुभं स्निग्धं यस्या नार्हति पद्वधम्  
०४,०१५।०२९द्*०३३३_००९ अच्छिद्रहस्तपादा च अच्छिद्रदशना च या  
०४,०१५।०२९द्*०३३३_०१० कन्या कमलपत्राक्षी कथम् अर्हति पद्वधम्  
०४,०१५।०२९द्*०३३३_०११ सेयं लक्षणसम्पन्ना पूर्णचन्द्रनिभानना  
०४,०१५।०२९द्*०३३३_०१२ सुरूपिणी सुवदना नेयं योग्या पदा वधम्  
०४,०१५।०२९द्*०३३३_०१३ देवदेवीव सुभगा शक्रदेवीव शोभना  
०४,०१५।०२९द्*०३३३_०१४ अप्सरा इव सौरूप्यान् नेयं योग्या पदा वधम्  
०४,०१५।०३० वैशम्पायन उवाच  
०४,०१५।०३०अ एवं सम्पूजयंस् तत्र कृष्णां प्रेक्ष्य सभासदः  
०४,०१५।०३०च् युधिष्ठिरस्य कोपात् तु ललाटे स्वेद आसजत्  
०४,०१५।०३१अ अथाब्रवीद् राजपुत्रीं कौरव्यो महिषीं प्रियाम्  
०४,०१५।०३१ब्*०३३४_००१ कृष्णां तत्र नृपाभ्याशे परिव्राजकरूपधृक्  
०४,०१५।०३१च् गच्छ सैरन्ध्रि मात्र स्थाः सुदेष्णाया निवेशनम्  
०४,०१५।०३१द्*०३३५_००१ राजा ह्य् अयं धर्मशीलो विराटः परलोकभीः  
०४,०१५।०३१द्*०३३५_००२ यतस् त्वां न परित्राति सत्ये धर्मव्रते स्थितः  
०४,०१५।०३२अ भर्तारम् अनुरुध्यन्त्यः क्लिश्यन्ते वीरपत्नयः  
०४,०१५।०३२च् शुश्रूषया क्लिश्यमानाः पतिलोकं जयन्त्य् उत  
०४,०१५।०३३अ मन्ये न कालं क्रोधस्य पश्यन्ति पतयस् तव  
०४,०१५।०३३च् तेन त्वां नाभिधावन्ति गन्धर्वाः सूर्यवर्चसः  
०४,०१५।०३३द्@०१७_०००१ श्रूयतां ते सुकेशान्ते मोक्षधर्माश्रयाः कथाः  
०४,०१५।०३३द्@०१७_०००२ यथा धर्मः कुलस्त्रीणां दृष्टो धर्मानुरोधनात्  
०४,०१५।०३३द्@०१७_०००३ नास्ति यज्ञः स्त्रियः कश् चिन् न श्राद्धं नाप्य् उपोषणम्  
०४,०१५।०३३द्@०१७_०००४ या तु भर्तरि शुश्रूषा सा स्वर्गायाभिजायते  
०४,०१५।०३३द्@०१७_०००५ पिता रक्षति कौमारे भर्ता रक्षति यौवने  
०४,०१५।०३३द्@०१७_०००६ पुत्रस् तु स्थविरीभावे न स्त्री स्वातन्त्र्यम् अर्हति  
०४,०१५।०३३द्@०१७_०००७ अनुरुध्यमाना भर्तारं दृश्यन्ते वीरपत्नयः  
०४,०१५।०३३द्@०१७_०००८ शुश्रूषया क्लिश्यमानाः पतिलोकं जयन्त्य् उत  
०४,०१५।०३३द्@०१७_०००९ भर्तॄन् प्रति तथा पत्न्यो न क्रुध्यन्ति कदा चन  
०४,०१५।०३३द्@०१७_००१० बहुभिश् च परिक्लेशैर् अविज्ञाताश् च शत्रुभिः  
०४,०१५।०३३द्@०१७_००११ अनन्यभावशुश्रूषाः पतिलोकं जयन्त्य् उत  
०४,०१५।०३३द्@०१७_००१२ न क्रोधकालं नियतं पश्यन्ति पतयस् तव  
०४,०१५।०३३द्@०१७_००१३ न क्रुद्धान् प्रतियायाद् वै पतींस् ते वृत्रहा अपि  
०४,०१५।०३३द्@०१७_००१४ तेन त्वां नाभिधावन्ति गन्धर्वाः कामरूपिणः  
०४,०१५।०३३द्@०१७_००१५ यदि ते समयः कश् चित् कृतो ह्य् आयतलोचने  
०४,०१५।०३३द्@०१७_००१६ तं स्मरस्व क्षमाशीले क्षमा धर्मो ह्य् अनुत्तमः  
०४,०१५।०३३द्@०१७_००१७ क्षमा धर्मः क्षमा सत्यं क्षमा दानं क्षमा तपः  
०४,०१५।०३३द्@०१७_००१८ द्व्यंशिनो द्वादशाङ्गस्य चतुर्विंशतिपर्वणः  
०४,०१५।०३३द्@०१७_००१९ वैशम्पायनः  
०४,०१५।०३३द्@०१७_००१९ कस् त्रिषष्टिशतारस्य मासोनस्याक्षमी भवेत्  
०४,०१५।०३३द्@०१७_००२० इत्य् एवम् उक्ते तिष्ठन्तीं पुनर् एवाह धर्मराट्  
०४,०१५।०३४अ अकालज्ञासि सैरन्ध्रि शैलूषीव विधावसि  
०४,०१५।०३४ब्*०३३६_००० वैशम्पायनः  
०४,०१५।०३४ब्*०३३६_००१ एवम् उक्ता तु सा भद्रा समुद्वीक्ष्याब्रवीद् इदम्  
०४,०१५।०३४च् विघ्नं करोषि मत्स्यानां दीव्यतां राजसंसदि  
०४,०१५।०३४ए गच्छ सैरन्ध्रि गन्धर्वाः करिष्यन्ति तव प्रियम्  
०४,०१५।०३४फ़्*०३३७_००१ व्यपनेष्यन्ति ते दुःखं येन ते विप्रियं कृतम्  
०४,०१५।०३५ द्रौपद्य् उवाच  
०४,०१५।०३५अ अतीव तेषां घृणिनाम् अर्थे ऽहं धर्मचारिणी  
०४,०१५।०३५च् तस्य तस्येह ते वध्या येषां ज्येष्ठो ऽक्षदेविता  
०४,०१५।०३६ वैशम्पायन उवाच  
०४,०१५।०३६अ इत्य् उक्त्वा प्राद्रवत् कृष्णा सुदेष्णाया निवेशनम्  
०४,०१५।०३६च् केशान् मुक्त्वा तु सुश्रोणी संरम्भाल् लोहितेक्षणा  
०४,०१५।०३७अ शुशुभे वदनं तस्या रुदन्त्या विरतं तदा  
०४,०१५।०३७च् मेघलेखाविनिर्मुक्तं दिवीव शशिमण्डलम्  
०४,०१५।०३७द्*०३३८_००० वैशम्पायनः  
०४,०१५।०३७द्*०३३८_००१ एवम् उक्त्वा वरारोहा परिमृज्याननं शुभम्  
०४,०१५।०३७द्*०३३८_००२ केशान् प्रमुक्तान् संयम्य रुधिरेण समुक्षितान्  
०४,०१५।०३७द्*०३३८_००३ पांसुकुण्ठितसर्वाङ्गी गजराजवधूर् इव  
०४,०१५।०३७द्*०३३८_००४ प्रतस्थे नागनासोरूर् भर्तुर् आज्ञाय शासनम्  
०४,०१५।०३७द्*०३३८_००५ विमुक्ता मृगशावाक्षी निरन्तरपयोधरा  
०४,०१५।०३७द्*०३३८_००६ प्रभा नक्षत्रराजस्य कालमेघैर् इवावृता  
०४,०१५।०३७द्*०३३८_००७ यस्या ह्य् अर्थे पाण्डवेयास् त्यजेयुर् अपि जीवितम्  
०४,०१५।०३७द्*०३३८_००८ तां ते दृष्ट्वा तथा कृष्णां क्षमिणो धर्मचारिणः  
०४,०१५।०३७द्*०३३८_००९ समयं नातिवर्तन्ते वेलाम् इव महोदधिः  
०४,०१५।०३७द्*०३३८_०१० सा प्रविश्य प्रवेपन्ती सुदेष्णाया निवेशनम्  
०४,०१५।०३७द्*०३३८_०११ रुदन्ती चारुसर्वाङ्गी तस्यास् तस्थाव् अथाग्रतः  
०४,०१५।०३७द्*०३३८_०१२ ताम् उवाच विराटस्य महिषी शाठ्यम् आस्थिता  
०४,०१५।०३८ सुदेष्णोवाच  
०४,०१५।०३८*०३३९_००१ किम् इदं पद्मसङ्काशं सुदन्तोष्ठाक्षिनासिकम्  
०४,०१५।०३८*०३३९_००२ रुदन्त्या अवसृष्टास्रं पूर्णेन्दुसमवर्चसम्  
०४,०१५।०३८*०३३९_००३ बाष्पोष्णं कृष्णताराभ्याम् अत्यर्थं रुचिरप्रभम्  
०४,०१५।०३८*०३३९_००४ नयनाभ्याम् अजिह्माभ्यां मुखं ते मुञ्चते जलम्  
०४,०१५।०३८अ कस् त्वावधीद् वरारोहे कस्माद् रोदिषि शोभने  
०४,०१५।०३८ब्*०३४०_००१ को विप्रयुज्यते दारैः सपुत्रपशुबान्धवैः  
०४,०१५।०३८च् कस्याद्य न सुखं भद्रे केन ते विप्रियं कृतम्  
०४,०१५।०३८द्*०३४१_००१ वैशम्पायनः  
०४,०१५।०३८द्*०३४१_००१ ब्रूहि किं ते प्रियं कुर्मि कं त्यजे घातयामि वा  
०४,०१५।०३८द्*०३४१_००२ तां निःश्वस्याब्रवीत् कृष्णा जानन्ती नाम पृच्छसि  
०४,०१५।०३८द्*०३४१_००३ भ्रात्रे त्वं माम् अनुप्रेष्य किम् एवं त्वं विकत्थसे  
०४,०१५।०३९ द्रौपद्य् उवाच  
०४,०१५।०३९अ कीचको मावधीत् तत्र सुराहारीं गतां तव  
०४,०१५।०३९च् सभायां पश्यतो राज्ञो यथैव विजने तथा  
०४,०१५।०४० सुदेष्णोवाच  
०४,०१५।०४०अ घातयामि सुकेशान्ते कीचकं यदि मन्यसे  
०४,०१५।०४०ब्*०३४२_००१ भ्राता यद्य् एष मे व्यक्तं योनितो धर्मचारिणीम्  
०४,०१५।०४०च् यो ऽसौ त्वां कामसम्मत्तो दुर्लभाम् अभिमन्यते  
०४,०१५।०४१ द्रौपद्य् उवाच  
०४,०१५।०४१अ अन्ये वै तं वधिष्यन्ति येषाम् आगः करोति सः  
०४,०१५।०४१च् मन्ये चाद्यैव सुव्यक्तं परलोकं गमिष्यति  
०४,०१५।०४१द्@०१९_०००० जनमेजयः  
०४,०१५।०४१द्@०१९_०००१ अहो दुःखतरं प्राप्ता कीचकेन समाहता  
०४,०१५।०४१द्@०१९_०००२ पतिव्रता महाभागा द्रौपदी योषितां वरा  
०४,०१५।०४१द्@०१९_०००३ दुःशलां मानयन्ती या भर्तॄणां भगिनीं शुभाम्  
०४,०१५।०४१द्@०१९_०००४ नाशपत् सिन्धुराजं सा बलात्कारेण वाहिता  
०४,०१५।०४१द्@०१९_०००५ किमर्थम् इह सम्प्राप्ता कीचकेन दुरात्मना  
०४,०१५।०४१द्@०१९_०००६ नाशपत् तं महाभागा कृष्णा पादेन ताडिता  
०४,०१५।०४१द्@०१९_०००७ तेजोराशिर् इयं देवी धर्मज्ञा सत्यवादिनी  
०४,०१५।०४१द्@०१९_०००८ केशपक्षे परामृष्टा मर्षयिष्यत्य् अशक्तवत्  
०४,०१५।०४१द्@०१९_०००९ नैतत् कारणम् अल्पं हि श्रोतुकामो ऽस्मि सत्तम  
०४,०१५।०४१द्@०१९_००१० कृष्णायास् तु परिक्लेशान् मनो मे दूयते भृशम्  
०४,०१५।०४१द्@०१९_००११ कस्य वंशे समुद्भूतः स च दुर्ललितो मुने  
०४,०१५।०४१द्@०१९_००१२ बलोन्मत्तः कथं चासीत् स्यालो मात्स्यस्य कीचकः  
०४,०१५।०४१द्@०१९_००१३ दृष्ट्वापि तां प्रियां भार्यां सूतपुत्रेण ताडिताम्  
०४,०१५।०४१द्@०१९_००१४ वैशम्पायनः  
०४,०१५।०४१द्@०१९_००१४ नैव चुक्षुभिरे वीराः किम् अकुर्वन्त तं प्रति  
०४,०१५।०४१द्@०१९_००१५ त्वदुक्तो ऽयम् अनुप्रश्नः कुरूणां कीर्तिवर्धन  
०४,०१५।०४१द्@०१९_००१६ एतत् सर्वं यथा वक्ष्ये विस्तरेणेह पार्थिव  
०४,०१५।०४१द्@०१९_००१७ ब्राह्मण्यां क्षत्रियाज् जातः सूतो भवति पार्थिव  
०४,०१५।०४१द्@०१९_००१८ प्रातिलोम्येन जातानां स ह्य् एको द्विज एव तु  
०४,०१५।०४१द्@०१९_००१९ रथकारम् इतीमं हि क्रियायुक्तं द्विजन्मनाम्  
०४,०१५।०४१द्@०१९_००२० क्षत्रियाद् अवरो वैश्याद् विशिष्टम् इति चक्षते  
०४,०१५।०४१द्@०१९_००२१ सह सूतेन सम्बन्धः कृतः पूर्वं नराधिपैः  
०४,०१५।०४१द्@०१९_००२२ तेन तु प्रातिलोम्येन राजशब्दो न लभ्यते  
०४,०१५।०४१द्@०१९_००२३ तेषां तु सूतविषयः सूतानां नामतः कृतः  
०४,०१५।०४१द्@०१९_००२४ उपजीव्यं च यत् क्षत्रं लब्धं सूतेन यत् पुरा  
०४,०१५।०४१द्@०१९_००२५ सूतानाम् अधिपो राजा केकयो नाम विश्रुतः  
०४,०१५।०४१द्@०१९_००२६ राजकन्यासमुद्भूतः सारथ्ये ऽनुपमो ऽभवत्  
०४,०१५।०४१द्@०१९_००२७ पुत्रास् तस्य कुरुश्रेष्ठ मालव्यां जज्ञिरे तदा  
०४,०१५।०४१द्@०१९_००२८ कीचका इति विख्याता शतं षट् चैव भारत  
०४,०१५।०४१द्@०१९_००२९ तेषाम् आसीद् बलश्रेष्ठः कीचकः सर्वजित् प्रभो  
०४,०१५।०४१द्@०१९_००३० अग्रजो बलसम्मत्तस् तेनासीत् सूतषट्शतम्  
०४,०१५।०४१द्@०१९_००३१ मालव्या एव कौरव्य तत्र ह्य् अवरजाभवत्  
०४,०१५।०४१द्@०१९_००३२ तस्यां केकयराज्ञस् तु सुदेष्णा दुहिताभवत्  
०४,०१५।०४१द्@०१९_००३३ तां विराटस्य मात्स्यस्य केकयः प्रददौ मुदा  
०४,०१५।०४१द्@०१९_००३४ सुरथायां मृतायां तु कौसल्यां श्वेतमातरि  
०४,०१५।०४१द्@०१९_००३५ श्वेते विनष्टे शङ्खे च गते मातुलवेश्मनि  
०४,०१५।०४१द्@०१९_००३६ सुदेष्णां महिषीं लब्ध्वा राजा दुःखम् अपानुदत्  
०४,०१५।०४१द्@०१९_००३७ उत्तरां चोत्तरां चैव विराटात् पृथिवीपते  
०४,०१५।०४१द्@०१९_००३८ सुदेष्णा सुषुवे देवी कैकेयी कुलवृद्धये  
०४,०१५।०४१द्@०१९_००३९ मातृष्वसृसुतां राजन् कीचकस् ताम् अनिन्दिताम्  
०४,०१५।०४१द्@०१९_००४० सदा परिचरन् प्रीत्या विराटे न्यवसत् सुखी  
०४,०१५।०४१द्@०१९_००४१ भ्रातरश् चास्य विक्रान्ताः सर्वे च तम् अनुव्रताः  
०४,०१५।०४१द्@०१९_००४२ विराटस्यैव संहृष्टा बलं कोशं च वर्धयन्  
०४,०१५।०४१द्@०१९_००४३ कालेया नाम दैतेयाः प्रायशो भुवि विश्रुताः  
०४,०१५।०४१द्@०१९_००४४ जज्ञिरे कीचका राजन् बाणो ज्येष्ठस् ततो ऽभवत्  
०४,०१५।०४१द्@०१९_००४५ स हि सर्वास्त्रसम्पन्नो बलवान् भीमविक्रमः  
०४,०१५।०४१द्@०१९_००४६ कीचको नष्टमर्यादो बभूव भयदो नृणाम्  
०४,०१५।०४१द्@०१९_००४७ तं प्राप्य बलसम्मत्तं विराटः पृथिवीपतिः  
०४,०१५।०४१द्@०१९_००४८ जिगाय सर्वांश् च रिपून् यथेन्द्रो दानवान् पुरा  
०४,०१५।०४१द्@०१९_००४९ मेखलांश् च त्रिगर्तांश् च दशार्णांश् च कशेरुकान्  
०४,०१५।०४१द्@०१९_००५० मालवान् यवनांश् चैव पुलिन्दान् काशिकोसलान्  
०४,०१५।०४१द्@०१९_००५१ अङ्गान् वङ्गान् कलिङ्गांश् च तङ्गणान् परतङ्गणान्  
०४,०१५।०४१द्@०१९_००५२ करदांश् च निषिद्धांश् च शिवान् मच्छिल्लिकांस् तथा  
०४,०१५।०४१द्@०१९_००५३ अन्ये च बहवः शूरा नानाजनपदेश्वराः  
०४,०१५।०४१द्@०१९_००५४ कीचकेन रणे भग्ना व्यद्रवन्त दिशो दश  
०४,०१५।०४१द्@०१९_००५५ तम् एवं वीर्यसम्पन्नं नानायुतसमं बले  
०४,०१५।०४१द्@०१९_००५६ विराटस् तत्र सेनायाश् चकार पतिम् आत्मनः  
०४,०१५।०४१द्@०१९_००५७ विराटभ्रातरश् चैव दश दाशरथोपमाः  
०४,०१५।०४१द्@०१९_००५८ ते चैनान् अन्ववर्तन्त कीचकान् बलवत्तरान्  
०४,०१५।०४१द्@०१९_००५९ एवंविधबलो भीमः कीचकास् ते च तद्विधाः  
०४,०१५।०४१द्@०१९_००६० राज्ञः स्याला महात्मानो विराटस्य हितैषिणः  
०४,०१५।०४१द्@०१९_००६१ एतत् ते कथितं सर्वं कीचकस्य पराक्रमम्  
०४,०१५।०४१द्@०१९_००६२ द्रौपदी न शशापैनं यस्मात् तद् गदतः शृणु  
०४,०१५।०४१द्@०१९_००६३ विक्षरन्ति तपः क्रोधाद् ऋषयो न शपन्ति च  
०४,०१५।०४१द्@०१९_००६४ जानन्ती तद् यथातत्त्वं द्रौपदी न शशाप तम्  
०४,०१५।०४१द्@०१९_००६५ क्षमा धर्मः क्षमा दानं क्षमा यज्ञः क्षमा यशः  
०४,०१५।०४१द्@०१९_००६६ क्षमा सत्यं क्षमा शीलं क्षमा कीर्तिः क्षमा परम्  
०४,०१५।०४१द्@०१९_००६७ क्षमा पुण्यं क्षमा तीर्थं क्षमा सर्वम् इति श्रुतिः  
०४,०१५।०४१द्@०१९_००६८ क्षमावताम् अयं लोकः परश् चैव क्षमावताम्  
०४,०१५।०४१द्@०१९_००६९ एतत् सर्वं विजानन्ती सा क्षमाम् अन्वपद्यत  
०४,०१५।०४१द्@०१९_००७० भर्तॄणां मतम् आज्ञाय क्षमिणां धर्मचारिणाम्  
०४,०१५।०४१द्@०१९_००७१ नाशपत् तं विशालाक्षी सती शक्तापि भारत  
०४,०१५।०४१द्@०१९_००७२ पाण्डवाश् चापि ते सर्वे द्रौपदीं प्रेक्ष्य दुःखिताम्  
०४,०१५।०४१द्@०१९_००७३ क्रोधाग्निना व्यदह्यन्त तदा लज्जाव्यपेक्षया  
०४,०१५।०४१द्@०१९_००७४ अथ भीमो महाबाहुः सूदयिष्यंस् तु कीचकम्  
०४,०१५।०४१द्@०१९_००७५ वारितो धर्मपुत्रेण वेलयेव महोदधिः  
०४,०१५।०४१द्@०१९_००७६ सन्धार्य मनसा रोषं दिवारात्रं विनिःश्वसन्  
०४,०१५।०४१द्@०१९_००७७ महानसे तदा कृच्छ्रात् सुष्वाप रजनीं च ताम्  
०४,०१५।०४१द्@०१८_०००१ भ्रातुः प्रयच्छ त्वरिता जीवश्राद्धं तम् अद्य वै  
०४,०१५।०४१द्@०१८_०००२ सुदृष्टं कुरु चैवेनं नासून् मन्ये धरिष्यति  
०४,०१५।०४१द्@०१८_०००३ तेषां हि मम भर्तॄणां पञ्चानां धर्मचारिणाम्  
०४,०१५।०४१द्@०१८_०००४ एको दुर्मर्षणो ऽत्यर्थं बले चाप्रतिमो भुवि  
०४,०१५।०४१द्@०१८_०००५ निर्मनुष्यम् इमं लोकं कुर्यात् क्रुद्धो निशाम् इमाम्  
०४,०१५।०४१द्@०१८_०००६ न च सङ्क्रुध्यते तावद् गन्धर्वः कामरूपधृक्  
०४,०१५।०४१द्@०१८_०००७ नूनं ज्ञास्यति यावद् वै ममैतत् पादघातनम्  
०४,०१५।०४१द्@०१८_०००८ तत्क्षणात् कीचकः पापः सपुत्रभ्रातृबान्धवः  
०४,०१५।०४१द्@०१८_०००९ विनशिष्यति दुष्टात्मा यथा दुष्कृतकर्मकृत्  
०४,०१५।०४१द्@०१८_००१० अपि चैतत् पुरा प्रोक्तं निपुणैर् मनुजोत्तमैः  
०४,०१५।०४१द्@०१८_००११ एकस् तु कुरुते पापं कालपाशवशं गतः  
०४,०१५।०४१द्@०१८_००१२ नीचो ह्य् आत्मापराधेन कुलं येन विनश्यति  
०४,०१५।०४१द्@०१८_००१३ सुदेष्णाम् एवम् उक्त्वा तु सैरन्ध्री दुःखमोहिता  
०४,०१५।०४१द्@०१८_००१४ कीचकस्य वधार्थाय व्रतदीक्षाम् उपागमत्  
०४,०१५।०४१द्@०१८_००१५ अभ्यर्थिता च नारीभिर् मानिता च सुदेष्णया  
०४,०१५।०४१द्@०१८_००१६ न च स्नाति न चाश्नाति पांसून् न परिमार्जति  
०४,०१५।०४१द्@०१८_००१७ रुधिरक्लिन्नवसना बभूव मृदितेक्षणा  
०४,०१५।०४१द्@०१८_००१८ तां तथा शोकसन्तप्तां दृष्ट्वा प्ररुरुदुः स्त्रियः  
०४,०१५।०४१द्@०१८_००१९ कीचकस्य वधं सर्वा मनोभिश् चाशशंसिरे  
०४,०१६।००१ वैशम्पायन उवाच  
०४,०१६।००१अ सा हता सूतपुत्रेण राजपुत्री समज्वलत्  
०४,०१६।००१च् वधं कृष्णा परीप्सन्ती सेनावाहस्य भामिनी  
०४,०१६।००१ए जगामावासम् एवाथ तदा सा द्रुपदात्मजा  
०४,०१६।००२अ कृत्वा शौचं यथान्यायं कृष्णा वै तनुमध्यमा  
०४,०१६।००२च् गात्राणि वाससी चैव प्रक्षाल्य सलिलेन सा  
०४,०१६।००३अ चिन्तयाम् आस रुदती तस्य दुःखस्य निर्णयम्  
०४,०१६।००३च् किं करोमि क्व गच्छामि कथं कार्यं भवेन् मम  
०४,०१६।००४अ इत्य् एवं चिन्तयित्वा सा भीमं वै मनसागमत्  
०४,०१६।००४च् नान्यः कर्ता ऋते भीमान् ममाद्य मनसः प्रियम्  
०४,०१६।००५अ तत उत्थाय रात्रौ सा विहाय शयनं स्वकम्  
०४,०१६।००५च् प्राद्रवन् नाथम् इच्छन्ती कृष्णा नाथवती सती  
०४,०१६।००५द्*०३४३_००१ भवनं भीमसेनस्य क्षिप्रम् आयतलोचना  
०४,०१६।००५ए दुःखेन महता युक्ता मानसेन मनस्विनी  
०४,०१६।००६अ सा वै महानसे प्राप्य भीमसेनं शुचिस्मिता  
०४,०१६।००६च् सर्वश्वेतेव माहेयी वने जाता त्रिहायनी  
०४,०१६।००६द्*०३४४_००१ उपातिष्ठत पाञ्चाली भीमं कौरव्यम् अच्युतम्  
०४,०१६।००६द्*०३४४_००२ मृगर्षभं यथा दृप्तं गन्धिनी वननिर्झरे  
०४,०१६।००६ए उपातिष्ठत पाञ्चाली वाशितेव महागजम्  
०४,०१६।००७अ सा लतेव महाशालं फुल्लं गोमतितीरजम्  
०४,०१६।००७ब्*०३४५_००१ परिष्वजत पाञ्चाली मध्यमं पाण्डुनन्दनम्  
०४,०१६।००७च् बाहुभ्यां परिरभ्यैनं प्राबोधयद् अनिन्दिता  
०४,०१६।००७ए सिंहं सुप्तं वने दुर्गे मृगराजवधूर् इव  
०४,०१६।००७फ़्*०३४६_००१ भीमसेनम् उपाश्लिष्यद् धस्तिनीव महागजम्  
०४,०१६।००७फ़्*०३४७_००१ परिस्पृश्य च पाणिभ्यां पतिं सुप्तम् अबोधयत्  
०४,०१६।००७फ़्*०३४७_००२ श्रीर् इवान्या महोत्साहं सुप्तं विष्णुम् इवार्णवे  
०४,०१६।००७फ़्*०३४७_००३ क्षौमावदाते शयने शयानम् ऋषभेक्षणम्  
०४,०१६।००७फ़्*०३४७_००४ यथा शची देवराजं रुद्राणी शङ्करं यथा  
०४,०१६।००७फ़्*०३४७_००५ ब्रह्माणम् इव सावित्री यथा षष्ठी गुहं यथा  
०४,०१६।००७फ़्*०३४७_००६ दिशागजसमाकारं गजं गजवधूर् इव  
०४,०१६।००७फ़्*०३४७_००७ भीमं प्राबोधयत् कान्ता लक्ष्मीर् दामोदरं यथा  
०४,०१६।००७फ़्*०३४८_००१ देवगर्भसमाभासं प्रियं प्रियमुदा प्रिया  
०४,०१६।००८अ वीणेव मधुराभाषा गान्धारं साधु मूर्च्छिता  
०४,०१६।००८च् अभ्यभाषत पाञ्चाली भीमसेनम् अनिन्दिता  
०४,०१६।००९अ उत्तिष्ठोत्तिष्ठ किं शेषे भीमसेन यथा मृतः  
०४,०१६।००९च् नामृतस्य हि पापीयान् भार्याम् आलभ्य जीवति  
०४,०१६।०१०अ तस्मिञ् जीवति पापिष्ठे सेनावाहे मम द्विषि  
०४,०१६।०१०च् तत् कर्म कृतवत्य् अद्य कथं निद्रां निषेवसे  
०४,०१६।०१०द्*०३४९_००० वैशम्पायन उवाच  
०४,०१६।०१०द्*०३४९_००१ एवम् उक्त्वाथ तां शालां प्रविवेश मनस्विनी  
०४,०१६।०१०द्*०३४९_००२ यस्यां भीमस् तदा शेते मृगराज इव श्वसन्  
०४,०१६।०१०द्*०३४९_००३ तस्या रूपेण सा शाला भीमस्य च महात्मनः  
०४,०१६।०१०द्*०३४९_००४ सम्मूर्छितेव कौरव्य प्रजज्वाल च तेजसा  
०४,०१६।०१०द्*०३५०_००० वैशम्पायनः  
०४,०१६।०१०द्*०३५०_००१ सुखसुप्तश् च तं शब्दं निशम्य स वृकोदरः  
०४,०१६।०१०द्*०३५०_००२ संवेदितः कुरुश्रेष्ठस् तोत्रैर् इव महागजः  
०४,०१६।०११अ स सम्प्रहाय शयनं राजपुत्र्या प्रबोधितः  
०४,०१६।०११च् उपातिष्ठत मेघाभः पर्यङ्के सोपसङ्ग्रहे  
०४,०१६।०११द्*०३५१_००१ उपविश्य च दुर्धर्षः पाञ्चालकुलवर्धिनीम्  
०४,०१६।०१२अ अथाब्रवीद् राजपुत्रीं कौरव्यो महिषीं प्रियाम्  
०४,०१६।०१२च् केनास्य् अर्थेन सम्प्राप्ता त्वरितेव ममान्तिकम्  
०४,०१६।०१३अ न ते प्रकृतिमान् वर्णः कृशा पाण्डुश् च लक्ष्यसे  
०४,०१६।०१३ब्*०३५२_००१ प्रकाशं यदि वा गुह्यं सर्वम् आख्यातुम् अर्हसि  
०४,०१६।०१३च् आचक्ष्व परिशेषेण सर्वं विद्याम् अहं यथा  
०४,०१६।०१४अ सुखं वा यदि वा दुःखं द्वेष्यं वा यदि वा प्रियम्  
०४,०१६।०१४च् यथावत् सर्वम् आचक्ष्व श्रुत्वा ज्ञास्यामि यत् परम्  
०४,०१६।०१५अ अहम् एव हि ते कृष्णे विश्वास्यः सर्वकर्मसु  
०४,०१६।०१५च् अहम् आपत्सु चापि त्वां मोक्षयामि पुनः पुनः  
०४,०१६।०१६अ शीघ्रम् उक्त्वा यथाकामं यत् ते कार्यं विवक्षितम्  
०४,०१६।०१६च् गच्छ वै शयनायैव पुरा नान्यो ऽवबुध्यते  
०४,०१६।०१६द्*०३५३_००० वैशम्पायनः  
०४,०१६।०१६द्*०३५३_००१ सा लज्जमाना भीता च अधोमुखमुखी ततः  
०४,०१६।०१६द्*०३५३_००२ नोवाच किं चिद् वचनं बाष्पदूषितलोचना  
०४,०१६।०१६द्*०३५३_००३ अथाब्रवीद् भीमपराक्रमो बली  
०४,०१६।०१६द्*०३५३_००४ वृकोदरः पाण्डवमुख्यसम्मतः  
०४,०१६।०१६द्*०३५३_००५ प्रब्रूहि किं ते करवाणि सुन्दरि  
०४,०१६।०१६द्*०३५३_००६ प्रियं प्रिये वारणखेलगामिनि  
०४,०१७।००१ द्रौपद्य् उवाच  
०४,०१७।००१अ अशोच्यं नु कुतस् तस्या यस्या भर्ता युधिष्ठिरः  
०४,०१७।००१च् जानन् सर्वाणि दुःखानि किं मां त्वं परिपृच्छसि  
०४,०१७।००२अ यन् मां दासीप्रवादेन प्रातिकामी तदानयत्  
०४,०१७।००२च् सभायां पार्षदो मध्ये तन् मां दहति भारत  
०४,०१७।००२द्*०३५४_००१ विकृष्टा हास्तिनपुरे सभायां राजसंसदि  
०४,०१७।००२द्*०३५४_००२ दुःशासनेन केशान्ते परामृष्टा रजस्वला  
०४,०१७।००२द्*०३५४_००३ क्षत्रियैस् तत्र कर्णाद्यैर् दृष्टा दुर्योधनेन च  
०४,०१७।००२द्*०३५४_००४ श्वशुराभ्यां च भीष्मेण विदुरेण च धीमता  
०४,०१७।००२द्*०३५४_००५ द्रोणेन च महाबाहो कृपेण च परन्तप  
०४,०१७।००२द्*०३५४_००६ साहं श्वशुरयोर् मध्ये भर्तृमध्ये च पाण्डव  
०४,०१७।००२द्*०३५४_००७ केशे गृहीत्वैव सभां नीता जीवति वै त्वयि  
०४,०१७।००२द्*०३५५_००१ विप्रमुक्ता ततश् चाहं नवे राज्याद् वनं गता  
०४,०१७।००२द्*०३५५_००२ साहं वने दुर्वसतिं वसन्ती चाध्वकर्शिता  
०४,०१७।००२द्*०३५५_००३ जटासुरपरिक्लेशात् प्राप्तापि सुमहद् भयम्  
०४,०१७।००३अ पार्थिवस्य सुता नाम का नु जीवेत मादृशी  
०४,०१७।००३च् अनुभूय भृशं दुःखम् अन्यत्र द्रौपदीं प्रभो  
०४,०१७।००४अ वनवासगतायाश् च सैन्धवेन दुरात्मना  
०४,०१७।००४च् परामर्शं द्वितीयं च सोढुम् उत्सहते नु का  
०४,०१७।००४द्*०३५६_००१ पद्भ्यां पर्यचरं चाहं देशान् विषमसंस्थितान्  
०४,०१७।००४द्*०३५६_००२ दुर्गाञ् श्वापदसङ्कीर्णांस् त्वयि जीवति पाण्डव  
०४,०१७।००४द्*०३५६_००३ ततो ऽहं द्वादशे वर्षे वन्यमूलफलाशना  
०४,०१७।००४द्*०३५६_००४ इदं पुरम् अनुप्राप्ता सुदेष्णापरिचारिका  
०४,०१७।००४द्*०३५६_००५ परस्त्रियम् उपातिष्ठे सत्यधर्मपथे स्थिता  
०४,०१७।००४द्*०३५६_००६ गोशीर्षकं पद्मकं च हरिश्यामं च चन्दनम्  
०४,०१७।००४द्*०३५६_००७ नित्यं पिंषे विराटस्य त्वयि जीवति पाण्डव  
०४,०१७।००४द्*०३५६_००८ साहं बहूनि दुःखानि गणयामि न ते कृते  
०४,०१७।००५अ मत्स्यराज्ञः समक्षं च तस्य धूर्तस्य पश्यतः  
०४,०१७।००५च् कीचकेन पदा स्पृष्टा का नु जीवेत मादृशी  
०४,०१७।००६अ एवं बहुविधैः क्लेशैः क्लिश्यमानां च भारत  
०४,०१७।००६च् न मां जानासि कौन्तेय किं फलं जीवितेन मे  
०४,०१७।००६द्*०३५७_००१ द्रुपदस्य सुता चाहं धृष्टद्युम्नस्य चानुजा  
०४,०१७।००६द्*०३५७_००२ अग्निकुण्डात् समुद्भूता नोर्व्यां जातु चरामि भोः  
०४,०१७।००६द्*०३५७_००३ कीचकं चेन् न हन्यास् त्वं शिलां बद्ध्वा जले म्रिये  
०४,०१७।००६द्*०३५७_००४ विषम् आलोड्य पास्यामि प्रवेक्ष्याम्य् अथवानलम्  
०४,०१७।००६द्*०३५७_००५ आत्मानं नाशयिष्यामि वृक्षम् आरुह्य वा पते  
०४,०१७।००६द्*०३५७_००६ शस्त्रेणाङ्गं च भेत्स्यामि किं फलं जीवितेन मे  
०४,०१७।००७अ यो ऽयं राज्ञो विराटस्य कीचको नाम भारत  
०४,०१७।००७च् सेनानीः पुरुषव्याघ्र स्यालः परमदुर्मतिः  
०४,०१७।००८अ स मां सैरन्ध्रिवेषेण वसन्तीं राजवेश्मनि  
०४,०१७।००८च् नित्यम् एवाह दुष्टात्मा भार्या मम भवेति वै  
०४,०१७।००९अ तेनोपमन्त्र्यमाणाया वधार्हेण सपत्नहन्  
०४,०१७।००९च् कालेनेव फलं पक्वं हृदयं मे विदीर्यते  
०४,०१७।००९द्*०३५८_००१ शरणं भव कौन्तेय मा सङ्गच्छ युधिष्ठिरम्  
०४,०१७।००९द्*०३५८_००२ निरुद्योगं निरामर्षं निर्वीर्यम् अरिमर्दन  
०४,०१७।००९द्*०३५८_००३ मा स्म सीमन्तिनी का चिज् जनयेत् पुत्रम् ईदृशम्  
०४,०१७।००९द्*०३५८_००४ विजानामि तवामर्षं बलं वीर्यं च पाण्डव  
०४,०१७।००९द्*०३५८_००५ ततो ऽहं परिदेवामि चाग्रतस् ते महाबल  
०४,०१७।००९द्*०३५८_००६ यथा यूथपतिर् मत्तः कुञ्जरः षाष्टिहायनः  
०४,०१७।००९द्*०३५८_००७ भूमौ निपतितं बिल्वं पद्भ्याम् आक्रम्य पीडयेत्  
०४,०१७।००९द्*०३५८_००८ तथैव च शिरस् तस्य निपात्य धरणीतले  
०४,०१७।००९द्*०३५८_००९ वामेन पुरुषव्याघ्र मर्द पादेन पाण्डव  
०४,०१७।००९द्*०३५८_०१० स चेद् उद्यन्तम् आदित्यं प्रातर् उत्थाय पश्यति  
०४,०१७।००९द्*०३५८_०११ कीचकः शर्वरीं व्युष्टां नाहं जीवितुम् उत्सहे  
०४,०१७।००९द्*०३५८_०१२ शापितो ऽसि मम प्राणैः सुकृतेनार्जुनेन च  
०४,०१७।००९द्*०३५८_०१३ युधिष्ठिरस्य पादाभ्यां यमयोर् जीवितेन च  
०४,०१७।००९द्*०३५८_०१४ यत् कीचकवधं नाद्य प्रतिज्ञास्यसि भारत  
०४,०१७।०१०अ भ्रातरं च विगर्हस्व ज्येष्ठं दुर्द्यूतदेविनम्  
०४,०१७।०१०च् यस्यास्मि कर्मणा प्राप्ता दुःखम् एतद् अनन्तकम्  
०४,०१७।०१०द्*०३५९_००१ एषां मुख्यतमो ज्येष्ठो भवेत् तु कुलपांसनः  
०४,०१७।०१०द्*०३५९_००२ भ्रातरं त्वरम् अन्वीयुस् ते ऽपि शालीनबुद्धयः  
०४,०१७।०११अ को हि राज्यं परित्यज्य सर्वस्वं चात्मना सह  
०४,०१७।०११च् प्रव्रज्यायैव दीव्येत विना दुर्द्यूतदेविनम्  
०४,०१७।०१२अ यदि निष्कसहस्रेण यच् चान्यत् सारवद् धनम्  
०४,०१७।०१२च् सायम्प्रातर् अदेविष्यद् अपि संवत्सरान् बहून्  
०४,०१७।०१३अ रुक्मं हिरण्यं वासांसि यानं युग्यम् अजाविकम्  
०४,०१७।०१३च् अश्वाश्वतरसङ्घांश् च न जातु क्षयम् आवहेत्  
०४,०१७।०१४अ सो ऽयं द्यूतप्रवादेन श्रिया प्रत्यवरोपितः  
०४,०१७।०१४च् तूष्णीम् आस्ते यथा मूढः स्वानि कर्माणि चिन्तयन्  
०४,०१७।०१५अ दश नागसहस्राणि पद्मिनां हेममालिनाम्  
०४,०१७।०१५च् यं यान्तम् अनुयान्तीह सो ऽयं द्यूतेन जीवति  
०४,०१७।०१६अ तथा शतसहस्राणि नृणाम् अमिततेजसाम्  
०४,०१७।०१६च् उपासते महाराजम् इन्द्रप्रस्थे युधिष्ठिरम्  
०४,०१७।०१७अ शतं दासीसहस्राणि यस्य नित्यं महानसे  
०४,०१७।०१७च् पात्रीहस्तं दिवारात्रम् अतिथीन् भोजयन्त्य् उत  
०४,०१७।०१८अ एष निष्कसहस्राणि प्रदाय ददतां वरः  
०४,०१७।०१८च् द्यूतजेन ह्य् अनर्थेन महता समुपावृतः  
०४,०१७।०१९अ एनं हि स्वरसम्पन्ना बहवः सूतमागधाः  
०४,०१७।०१९च् सायम्प्रातर् उपातिष्ठन् सुमृष्टमणिकुण्डलाः  
०४,०१७।०१९द्@०२०_०००१ सहस्रं वालखिल्यानां सहस्रम् उदवासिनाम्  
०४,०१७।०१९द्@०२०_०००२ सहस्रम् अश्मकुट्टानां सहस्रं वायुभोजिनाम्  
०४,०१७।०१९द्@०२०_०००३ सहस्रं भुवि पत्नीनां सहस्रं ब्रह्मचारिणाम्  
०४,०१७।०१९द्@०२०_०००४ सहस्रं वानप्रस्थानां सहस्रं गृहमेधिनाम्  
०४,०१७।०१९द्@०२०_०००५ हंसाः परमहंसाश् च योगिनश् च द्विजातयः  
०४,०१७।०१९द्@०२०_०००६ कुटीचकाः परिव्राजो ये चान्ये वनचारिणः  
०४,०१७।०१९द्@०२०_०००७ नित्यं भक्तात्मकाश् चैव बहवश् चोर्ध्वरेतसः  
०४,०१७।०१९द्@०२०_०००८ चतुर्वेदविदो विप्राः शिक्षामीमांसयोः स्थिराः  
०४,०१७।०१९द्@०२०_०००९ पदक्रमपरा विप्राः सामाध्ययनिकाश् च ये  
०४,०१७।०२०अ सहस्रम् ऋषयो यस्य नित्यम् आसन् सभासदः  
०४,०१७।०२०च् तपःश्रुतोपसम्पन्नाः सर्वकामैर् उपस्थिताः  
०४,०१७।०२०द्*०३६०_००१ अष्टाशीतिसहस्राणि स्नातका गृहमेधिनः  
०४,०१७।०२०द्*०३६०_००२ त्रिंशद्द् आसीक एकैको यान् बिभर्ति युधिष्ठिरः  
०४,०१७।०२०द्*०३६०_००३ अप्रतिग्राहिणां चैव यतीनाम् ऊर्ध्वरेतसाम्  
०४,०१७।०२०द्*०३६०_००४ दश चापि सहस्राणि सो ऽयम् आस्ते नरेश्वरः  
०४,०१७।०२०द्*०३६०_००५ आनृशंस्यम् अनुक्रोशं संविभागस् तथैव च  
०४,०१७।०२०द्*०३६०_००६ यस्मिन्न् एतानि सर्वाणि सो ऽयम् आस्ते नरेश्वरः  
०४,०१७।०२१अ अन्धान् वृद्धांस् तथानाथान् सर्वान् राष्ट्रेषु दुर्गतान्  
०४,०१७।०२१च् बिभर्त्य् अविमना नित्यम् आनृशंस्याद् युधिष्ठिरः  
०४,०१७।०२१द्*०३६१_००१ धृतिमान् सत्यविक्रमः  
०४,०१७।०२१द्*०३६१_००२ संविभागमना नित्यं  
०४,०१७।०२२अ स एष निरयं प्राप्तो मत्स्यस्य परिचारकः  
०४,०१७।०२२च् सभायां देविता राज्ञः कङ्को ब्रूते युधिष्ठिरः  
०४,०१७।०२३अ इन्द्रप्रस्थे निवसतः समये यस्य पार्थिवाः  
०४,०१७।०२३च् आसन् बलिभृतः सर्वे सो ऽद्यान्यैर् भृतिम् इच्छति  
०४,०१७।०२४अ पार्थिवाः पृथिवीपाला यस्यासन् वशवर्तिनः  
०४,०१७।०२४च् स वशे विवशो राजा परेषाम् अद्य वर्तते  
०४,०१७।०२५अ प्रताप्य पृथिवीं सर्वां रश्मिवान् इव तेजसा  
०४,०१७।०२५च् सो ऽयं राज्ञो विराटस्य सभास्तारो युधिष्ठिरः  
०४,०१७।०२६अ यम् उपासन्त राजानः सभायाम् ऋषिभिः सह  
०४,०१७।०२६च् तम् उपासीनम् अद्यान्यं पश्य पाण्डव पाण्डवम्  
०४,०१७।०२६द्*०३६२_००१ सदस्यं समुपासीनं परस्य प्रियवादिनम्  
०४,०१७।०२६द्*०३६२_००२ दृष्ट्वा युधिष्ठिरं शोको न विशेत् कम् असंशयम्  
०४,०१७।०२७अ अतदर्हं महाप्राज्ञं जीवितार्थे ऽभिसंश्रितम्  
०४,०१७।०२७च् दृष्ट्वा कस्य न दुःखं स्याद् धर्मात्मानं युधिष्ठिरम्  
०४,०१७।०२८अ उपास्ते स्म सभायां यं कृत्स्ना वीर वसुन्धरा  
०४,०१७।०२८च् तम् उपासीनम् अद्यान्यं पश्य भारत भारतम्  
०४,०१७।०२९अ एवं बहुविधैर् दुःखैः पीड्यमानाम् अनाथवत्  
०४,०१७।०२९च् शोकसागरमध्यस्थां किं मां भीम न पश्यसि  
०४,०१८।००१ द्रौपद्य् उवाच  
०४,०१८।००१अ इदं तु मे महद् दुःखं यत् प्रवक्ष्यामि भारत  
०४,०१८।००१च् न मे ऽभ्यसूया कर्तव्या दुःखाद् एतद् ब्रवीम्य् अहम्  
०४,०१८।००१द्*०३६३_००१ सूदकर्मणि भीम त्वम् असमे भरतर्षभ  
०४,०१८।००१द्*०३६३_००२ ब्रुवन् बल्लवजातीयः कस्य शोकं न वर्धयेः  
०४,०१८।००१द्*०३६३_००३ सूपकारं विराटस्य बल्लवं त्वां विदुर् जनाः  
०४,०१८।००१द्*०३६३_००४ प्रेष्यत्वं समनुप्राप्तं ततो दुःखतरं नु किम्  
०४,०१८।००१द्*०३६३_००५ यदा महानसे सिद्धे विराटम् उपतिष्ठसि  
०४,०१८।००१द्*०३६३_००६ ब्रुवाणो बल्लवः सूदस् तदा सीदति मे मनः  
०४,०१८।००१द्*०३६३_००७ यदा प्रहृष्टः सम्राट् त्वां संयोधयति कुञ्जरैः  
०४,०१८।००१द्*०३६३_००८ हसन्त्य् अन्तःपुरे नार्यो मम तूद्विजते मनः  
०४,०१८।००१द्*०३६३अ_००१ सर्वेषां बलिनां श्रेष्ठस् त्वं च भीम महाबलः  
०४,०१८।००२अ शार्दूलैर् महिषैः सिंहैर् आगारे युध्यसे यदा  
०४,०१८।००२च् कैकेय्याः प्रेक्षमाणायास् तदा मे कश्मलो भवेत्  
०४,०१८।००२द्*०३६४_००१ तत उत्थाय कैकेयी सर्वास् ताः प्रत्यभाषत  
०४,०१८।००३अ प्रेक्षासमुत्थिता चापि कैकेयी ताः स्त्रियो वदेत्  
०४,०१८।००३च् प्रेक्ष्य माम् अनवद्याङ्गी कश्मलोपहताम् इव  
०४,०१८।००४अ स्नेहात् संवासजान् मन्ये सूदम् एषा शुचिस्मिता  
०४,०१८।००४ब्*०३६५_००१ एकान्तार्पितभावेन बल्लवं चारुहासिनी  
०४,०१८।००४ब्*०३६६_००१ तस्माच् छोचति भावेन दुष्करं चारुहासिनी  
०४,०१८।००४ब्*०३६६_००२ युध्यमानं मृगैर् व्याघ्रैर् नूनं च समबुध्य तम्  
०४,०१८।००४ब्*०३६६_००३ सौहार्दाद् अगतत्रासाद् यस्मात् समनुशोचति  
०४,०१८।००४च् योध्यमानं महावीर्यैर् इमं समनुशोचति  
०४,०१८।००५अ कल्याणरूपा सैरन्ध्री बल्लवश् चातिसुन्दरः  
०४,०१८।००५च् स्त्रीणां च चित्तं दुर्ज्ञेयं युक्तरूपौ च मे मतौ  
०४,०१८।००६अ सैरन्ध्री प्रियसंवासान् नित्यं करुणवेदिनी  
०४,०१८।००६च् अस्मिन् राजकुले चेमौ तुल्यकालनिवासिनौ  
०४,०१८।००७अ इति ब्रुवाणा वाक्यानि सा मां नित्यम् अवेदयत्  
०४,०१८।००७च् क्रुध्यन्तीं मां च सम्प्रेक्ष्य समशङ्कत मां त्वयि  
०४,०१८।००८अ तस्यां तथा ब्रुवत्यां तु दुःखं मां महद् आविशत्  
०४,०१८।००८ब्*०३६७_००१ त्वय्य् एवं निरयं प्राप्ते भीमे भीमपराक्रमे  
०४,०१८।००८ब्*०३६८_००१ नोवाच किं चिद् वचनं संरम्भाद् रक्तलोचनः  
०४,०१८।००८ब्*०३६८_००२ ज्ञात्वा तु रुषितं भीमं द्रौपदी पुनर् अब्रवीत्  
०४,०१८।००८च् शोके यौधिष्ठिरे मग्ना नाहं जीवितुम् उत्सहे  
०४,०१८।००९अ यः सदेवान् मनुष्यांश् च सर्पांश् चैकरथो ऽजयत्  
०४,०१८।००९च् सो ऽयं राज्ञो विराटस्य कन्यानां नर्तको युवा  
०४,०१८।००९द्*०३६९_००१ यस्य ज्यातलनिर्घोषात् समकम्पत मेदिनी  
०४,०१८।००९द्*०३६९_००२ सो ऽद्य पार्थो विराटस्य कन्यानां नर्तको युवा  
०४,०१८।०१०अ यो ऽतर्पयद् अमेयात्मा खाण्डवे जातवेदसम्  
०४,०१८।०१०च् सो ऽन्तःपुरगतः पार्थः कूपे ऽग्निर् इव संवृतः  
०४,०१८।०११अ यस्माद् भयम् अमित्राणां सदैव पुरुषर्षभात्  
०४,०१८।०११च् स लोकपरिभूतेन वेषेणास्ते धनञ्जयः  
०४,०१८।०११द्*०३७०_००१ यस्य ज्याक्षेपकठिनौ बाहू परिघसन्निभौ  
०४,०१८।०११द्*०३७०_००२ स शङ्खपरिपूर्णाभ्यां शोचन्न् आस्ते धनञ्जयः  
०४,०१८।०१२अ यस्य ज्यातलनिर्घोषात् समकम्पन्त शत्रवः  
०४,०१८।०१२ब्*०३७१_००१ षण्डरूपं वहन्तं तं गीतं नृत्तं च लम्बनम्  
०४,०१८।०१२ब्*०३७१_००२ कुर्वन्तम् अर्जुनं दृष्ट्वा न मे स्वास्थ्यं मनो व्रजेत्  
०४,०१८।०१२च् स्त्रियो गीतस्वनं तस्य मुदिताः पर्युपासते  
०४,०१८।०१३अ किरीटं सूर्यसङ्काशं यस्य मूर्धनि शोभते  
०४,०१८।०१३च् वेणीविकृतकेशान्तः सो ऽयम् अद्य धनञ्जयः  
०४,०१८।०१४अ यस्मिन्न् अस्त्राणि दिव्यानि समस्तानि महात्मनि  
०४,०१८।०१४च् आधारः सर्वविद्यानां स धारयति कुण्डले  
०४,०१८।०१५अ यं स्म राजसहस्राणि तेजसाप्रतिमानि वै  
०४,०१८।०१५च् समरे नातिवर्तन्ते वेलाम् इव महार्णवः  
०४,०१८।०१६अ सो ऽयं राज्ञो विराटस्य कन्यानां नर्तको युवा  
०४,०१८।०१६च् आस्ते वेषप्रतिच्छन्नः कन्यानां परिचारकः  
०४,०१८।०१७अ यस्य स्म रथघोषेण समकम्पत मेदिनी  
०४,०१८।०१७ब्*०३७२_००१ आपतन्तं रणे दृष्ट्वा शात्रवा यान्ति सम्भ्रमम्  
०४,०१८।०१७ब्*०३७३_००१ एवंविधम् इमं श्रुत्वा कुन्त्याः शोको भविष्यति  
०४,०१८।०१७च् सपर्वतवना भीम सहस्थावरजङ्गमा  
०४,०१८।०१८अ यस्मिञ् जाते महाभागे कुन्त्याः शोको व्यनश्यत  
०४,०१८।०१८च् स शोचयति माम् अद्य भीमसेन तवानुजः  
०४,०१८।०१९अ भूषितं तम् अलङ्कारैः कुण्डलैः परिहाटकैः  
०४,०१८।०१९च् कम्बुपाणिनम् आयान्तं दृष्ट्वा सीदति मे मनः  
०४,०१८।०२०अ तं वेणीकृतकेशान्तं भीमधन्वानम् अर्जुनम्  
०४,०१८।०२०च् कन्यापरिवृतं दृष्ट्वा भीम सीदति मे मनः  
०४,०१८।०२०द्*०३७४_००१ यस्य नास्ति समो वीर्ये कश् चिद् उर्व्यां धनुर्धरः  
०४,०१८।०२०द्*०३७४_००२ सो ऽद्य कन्यापरिवृतो गायन्न् आस्ते धनञ्जयः  
०४,०१८।०२०द्*०३७४_००३ धर्मे शौर्ये च सत्ये च जीवलोकस्य सम्मतम्  
०४,०१८।०२०द्*०३७४_००४ स्त्रीवेषविकृतं पार्थं दृष्ट्वा सीदति मे मनः  
०४,०१८।०२०द्*०३७५_००१ यः स्वराष्ट्रं समासाद्य सादितोग्रारिर् अस्त्रवित्  
०४,०१८।०२०द्*०३७५_००२ बिभ्रच् छौर्यं परं तिष्ठेत् स्वसेनाम् अभिहर्षयन्  
०४,०१८।०२१अ यदा ह्य् एनं परिवृतं कन्याभिर् देवरूपिणम्  
०४,०१८।०२१च् प्रभिन्नम् इव मातङ्गं परिकीर्णं करेणुभिः  
०४,०१८।०२२अ मत्स्यम् अर्थपतिं पार्थं विराटं समुपस्थितम्  
०४,०१८।०२२ब्*०३७६_००१ सन्दृश्येमं मनस् त्व् आसीद् दुःखे परमके तदा  
०४,०१८।०२२च् पश्यामि तूर्यमध्यस्थं दिशो नश्यन्ति मे तदा  
०४,०१८।०२३अ नूनम् आर्या न जानाति कृच्छ्रं प्राप्तं धनञ्जयम्  
०४,०१८।०२३ब्*०३७७_००१ अनर्हवेषप्रच्छन्नं भस्मच्छन्नम् इवानलम्  
०४,०१८।०२३च् अजातशत्रुं कौरव्यं मग्नं दुर्द्यूतदेविनम्  
०४,०१८।०२३द्*०३७८_००१ ऐन्द्रवारुणवायव्यब्राह्माग्नेयैश् च वैष्णवैः  
०४,०१८।०२३द्*०३७८_००२ अग्नीन् सन्तर्पयन् पार्थः सर्वांश् चैकरथो ऽजयत्  
०४,०१८।०२३द्*०३७८_००३ दिव्यैर् अस्त्रैर् अचिन्त्यात्मा सर्वशत्रुनिबर्हणः  
०४,०१८।०२३द्*०३७८_००४ दिव्यं गान्धर्वम् अस्त्रं च वायव्यम् अथ वैष्णवम्  
०४,०१८।०२३द्*०३७८_००५ ब्राह्मं पाशुपतं चैव स्थाणुकर्णं च दर्शयन्  
०४,०१८।०२३द्*०३७८_००६ पौलोमान् कालकेयांश् च इन्द्रशत्रून् महासुरान्  
०४,०१८।०२३द्*०३७८_००७ निवातकवचैः सार्धं घोरान् एकरथो ऽजयत्  
०४,०१८।०२३द्*०३७८_००८ सो ऽन्तःपुरगतः पार्थः कूपे ऽग्निर् इव संवृतः  
०४,०१८।०२३द्*०३७८_००९ कन्यापुरगतं दृष्ट्वा गोष्ठेष्व् इव महर्षभम्  
०४,०१८।०२३द्*०३७८_०१० स्त्रीवेषविकृतं पार्थं कुन्तीं गच्छति मे मनः  
०४,०१८।०२४अ तथा दृष्ट्वा यवीयांसं सहदेवं युधां पतिम्  
०४,०१८।०२४च् गोषु गोवेषम् आयान्तं पाण्डुभूतास्मि भारत  
०४,०१८।०२५अ सहदेवस्य वृत्तानि चिन्तयन्ती पुनः पुनः  
०४,०१८।०२५ब्*०३७९_००१ न निद्राम् अभिगच्छामि भीमसेन कुतो रतिम्  
०४,०१८।०२५ब्*०३८०_००१ युवानम् ऋषभं राज्ञां सर्वशास्त्रविशारदम्  
०४,०१८।०२५ब्*०३८०_००२ दृष्ट्वा गोपालवेषं तं भृशं मुह्यति मे मनः  
०४,०१८।०२५च् न विन्दामि महाबाहो सहदेवस्य दुष्कृतम्  
०४,०१८।०२५ए यस्मिन्न् एवंविधं दुःखं प्राप्नुयात् सत्यविक्रमः  
०४,०१८।०२६अ दूयामि भरतश्रेष्ठ दृष्ट्वा ते भ्रातरं प्रियम्  
०४,०१८।०२६च् गोषु गोवृषसङ्काशं मत्स्येनाभिनिवेशितम्  
०४,०१८।०२७अ संरब्धं रक्तनेपथ्यं गोपालानां पुरोगमम्  
०४,०१८।०२७च् विराटम् अभिनन्दन्तम् अथ मे भवति ज्वरः  
०४,०१८।०२८अ सहदेवं हि मे वीरं नित्यम् आर्या प्रशंसति  
०४,०१८।०२८ब्*०३८१_००१ त्वया सदैव रक्ष्यो ऽयं कृष्णे मद्वाक्यगौरवात्  
०४,०१८।०२८ब्*०३८१_००२ कथं मया विहीनो हि वने दुःखं निवत्स्यति  
०४,०१८।०२८च् महाभिजनसम्पन्नो वृत्तवाञ् शीलवान् इति  
०४,०१८।०२९अ ह्रीनिषेधो मधुरवाग् धार्मिकश् च प्रियश् च मे  
०४,०१८।०२९च् स ते ऽरण्येषु बोद्धव्यो याज्ञसेनि क्षपास्व् अपि  
०४,०१८।०२९द्*०३८२_००१ सुकुमारश् च शूरश् च राजानं चाप्य् अनुव्रतः  
०४,०१८।०२९द्*०३८२_००२ ज्येष्ठापचायिनम् इमं स्वयं पाञ्चालि भोजयेः  
०४,०१८।०२९द्*०३८२_००३ इत्य् उवाच हि मां कुन्ती रुदती पुत्रगृद्धिनी  
०४,०१८।०२९द्*०३८२_००४ प्रव्रजन्तं महारण्यं तं परिष्वज्य तिष्ठती  
०४,०१८।०३०अ तं दृष्ट्वा व्यापृतं गोषु वत्सचर्मक्षपाशयम्  
०४,०१८।०३०ब्*०३८३_००१ तं दृष्ट्वा गोषु गोपालवेषम् आस्थाय विष्ठितम्  
०४,०१८।०३०च् सहदेवं युधां श्रेष्ठं किं नु जीवामि पाण्डव  
०४,०१८।०३१अ यस् त्रिभिर् नित्यसम्पन्नो रूपेणास्त्रेण मेधया  
०४,०१८।०३१च् सो ऽश्वबन्धो विराटस्य पश्य कालस्य पर्ययम्  
०४,०१८।०३१द्*०३८४_००१ राजकन्याश् च वेश्याश् च विशां दुहितरश् च याः  
०४,०१८।०३१द्*०३८४_००२ सर्वाः सारयुता नार्यो दामग्रन्थिवशं गताः  
०४,०१८।०३२अ अभ्यकीर्यन्त वृन्दानि दामग्रन्थिम् उदीक्षताम्  
०४,०१८।०३२च् विनयन्तं जवेनाश्वान् महाराजस्य पश्यतः  
०४,०१८।०३३अ अपश्यम् एनं श्रीमन्तं मत्स्यं भ्राजिष्णुम् उत्तमम्  
०४,०१८।०३३च् विराटम् उपतिष्ठन्तं दर्शयन्तं च वाजिनः  
०४,०१८।०३४अ किं नु मां मन्यसे पार्थ सुखितेति परन्तप  
०४,०१८।०३४च् एवं दुःखशताविष्टा युधिष्ठिरनिमित्ततः  
०४,०१८।०३४द्*०३८५_००१ अपश्यम् एव श्रीमन्तं विराटस्य पुरःसरम्  
०४,०१८।०३५अ अतः प्रतिविशिष्टानि दुःखान्य् अन्यानि भारत  
०४,०१८।०३५च् वर्तन्ते मयि कौन्तेय वक्ष्यामि शृणु तान्य् अपि  
०४,०१८।०३६अ युष्मासु ध्रियमाणेषु दुःखानि विविधान्य् उत  
०४,०१८।०३६च् शोषयन्ति शरीरं मे किं नु दुःखम् अतः परम्  
०४,०१८।०३६द्*०३८६_००१ एकभर्ता तु या नारी सा दुःखेनैव वर्तते  
०४,०१८।०३६द्*०३८६_००२ पञ्च मे पतयः सन्ति मम दुःखम् अनन्तकम्  
०४,०१९।००१ द्रौपद्य् उवाच  
०४,०१९।००१अ अहं सैरन्ध्रिवेषेण चरन्ती राजवेश्मनि  
०४,०१९।००१च् शौचदास्मि सुदेष्णाया अक्षधूर्तस्य कारणात्  
०४,०१९।००२अ विक्रियां पश्य मे तीव्रां राजपुत्र्याः परन्तप  
०४,०१९।००२च् आसे कालम् उपासीना सर्वं दुःखं किलार्तवत्  
०४,०१९।००३अ अनित्या किल मर्त्यानाम् अर्थसिद्धिर् जयाजयौ  
०४,०१९।००३च् इति कृत्वा प्रतीक्षामि भर्तॄणाम् उदयं पुनः  
०४,०१९।००३द्*०३८७_००१ चक्रवत् किल मर्त्यानाम् अर्थाश् च व्यसनानि च  
०४,०१९।००४अ य एव हेतुर् भवति पुरुषस्य जयावहः  
०४,०१९।००४च् पराजये च हेतुः स इति च प्रतिपालये  
०४,०१९।००४द्*०३८८_००१ किं मां न प्रतिजानीषे भीमसेन मृताम् इव  
०४,०१९।००४द्*०३८९_००१ पराभवनिमित्तानि तथैवाचरते नरः  
०४,०१९।००५अ दत्त्वा याचन्ति पुरुषा हत्वा वध्यन्ति चापरे  
०४,०१९।००५च् पातयित्वा च पात्यन्ते परैर् इति च मे श्रुतम्  
०४,०१९।००६अ न दैवस्यातिभारो ऽस्ति न दैवस्यातिवर्तनम्  
०४,०१९।००६च् इति चाप्य् आगमं भूयो दैवस्य प्रतिपालये  
०४,०१९।००७अ स्थितं पूर्वं जलं यत्र पुनस् तत्रैव तिष्ठति  
०४,०१९।००७च् इति पर्यायम् इच्छन्ती प्रतीक्षाम्य् उदयं पुनः  
०४,०१९।००८अ दैवेन किल यस्यार्थः सुनीतो ऽपि विपद्यते  
०४,०१९।००८च् दैवस्य चागमे यत्नस् तेन कार्यो विजानता  
०४,०१९।००९अ यत् तु मे वचनस्यास्य कथितस्य प्रयोजनम्  
०४,०१९।००९च् पृच्छ मां दुःखितां तत् त्वम् अपृष्टा वा ब्रवीमि ते  
०४,०१९।०१०अ महिषी पाण्डुपुत्राणां दुहिता द्रुपदस्य च  
०४,०१९।०१०च् इमाम् अवस्थां सम्प्राप्ता का मद् अन्या जिजीविषेत्  
०४,०१९।०११अ कुरून् परिभवन् सर्वान् पाञ्चालान् अपि भारत  
०४,०१९।०११च् पाण्डवेयांश् च सम्प्राप्तो मम क्लेशो ह्य् अरिन्दम  
०४,०१९।०१२अ भ्रातृभिः श्वशुरैः पुत्रैर् बहुभिः परवीरहन्  
०४,०१९।०१२च् एवं समुदिता नारी का न्व् अन्या दुःखिता भवेत्  
०४,०१९।०१३अ नूनं हि बालया धातुर् मया वै विप्रियं कृतम्  
०४,०१९।०१३च् यस्य प्रसादाद् दुर्नीतं प्राप्तास्मि भरतर्षभ  
०४,०१९।०१४अ वर्णावकाशम् अपि मे पश्य पाण्डव यादृशम्  
०४,०१९।०१४च् यादृशो मे न तत्रासीद् दुःखे परमके तदा  
०४,०१९।०१५अ त्वम् एव भीम जानीषे यन् मे पार्थ सुखं पुरा  
०४,०१९।०१५च् साहं दासत्वम् आपन्ना न शान्तिम् अवशा लभे  
०४,०१९।०१५द्*०३९०_००१ का प्रीतिर् जीवितेनाद्य ममानेन वृकोदर  
०४,०१९।०१६अ नादैविकम् इदं मन्ये यत्र पार्थो धनञ्जयः  
०४,०१९।०१६च् भीमधन्वा महाबाहुर् आस्ते शान्त इवानलः  
०४,०१९।०१७अ अशक्या वेदितुं पार्थ प्राणिनां वै गतिर् नरैः  
०४,०१९।०१७च् विनिपातम् इमं मन्ये युष्माकम् अविचिन्तितम्  
०४,०१९।०१८अ यस्या मम मुखप्रेक्षा यूयम् इन्द्रसमाः सदा  
०४,०१९।०१८च् सा प्रेक्षे मुखम् अन्यासाम् अवराणां वरा सती  
०४,०१९।०१९अ पश्य पाण्डव मे ऽवस्थां यथा नार्हामि वै तथा  
०४,०१९।०१९च् युष्मासु ध्रियमाणेषु पश्य कालस्य पर्ययम्  
०४,०१९।०२०अ यस्याः सागरपर्यन्ता पृथिवी वशवर्तिनी  
०४,०१९।०२०च् आसीत् साद्य सुदेष्णाया भीताहं वशवर्तिनी  
०४,०१९।०२१अ यस्याः पुरःसरा आसन् पृष्ठतश् चानुगामिनः  
०४,०१९।०२१च् साहम् अद्य सुदेष्णायाः पुरः पश्चाच् च गामिनी  
०४,०१९।०२१ए इदं तु दुःखं कौन्तेय ममासह्यं निबोध तत्  
०४,०१९।०२२अ या न जातु स्वयं पिंषे गात्रोद्वर्तनम् आत्मनः  
०४,०१९।०२२च् अन्यत्र कुन्त्या भद्रं ते साद्य पिंषामि चन्दनम्  
०४,०१९।०२२ए पश्य कौन्तेय पाणी मे नैवं यौ भवतः पुरा  
०४,०१९।०२३ वैशम्पायन उवाच  
०४,०१९।०२३अ इत्य् अस्य दर्शयाम् आस किणबद्धौ कराव् उभौ  
०४,०१९।०२४ द्रौपद्य् उवाच  
०४,०१९।०२४अ बिभेमि कुन्त्या या नाहं युष्माकं वा कदा चन  
०४,०१९।०२४च् साद्याग्रतो विराटस्य भीता तिष्ठामि किङ्करी  
०४,०१९।०२४द्*०३९१_००१ तदाग्रतो विराटस्य किङ्करीव स्थिता ह्य् अहम्  
०४,०१९।०२५अ किं नु वक्ष्यति सम्राण् मां वर्णकः सुकृतो न वा  
०४,०१९।०२५च् नान्यपिष्टं हि मत्स्यस्य चन्दनं किल रोचते  
०४,०१९।०२६ वैशम्पायन उवाच  
०४,०१९।०२६अ सा कीर्तयन्ती दुःखानि भीमसेनस्य भामिनी  
०४,०१९।०२६च् रुरोद शनकैः कृष्णा भीमसेनम् उदीक्षती  
०४,०१९।०२७अ सा बाष्पकलया वाचा निःश्वसन्ती पुनः पुनः  
०४,०१९।०२७च् हृदयं भीमसेनस्य घट्टयन्तीदम् अब्रवीत्  
०४,०१९।०२७द्*०३९२_००१ इदं तु समुपालम्भं त्वत्तो राजा युधिष्ठिरः  
०४,०१९।०२७द्*०३९२_००२ शृणुयाद् यदि कल्याणि कृत्स्नं जह्यात् स जीवितम्  
०४,०१९।०२७द्*०३९२_००३ धनञ्जयो ऽपि सुश्रोणि यमौ चापि शुचिस्मिते  
०४,०१९।०२७द्*०३९२_००४ रुरोद शनकैः कृष्णा पुनर् वाक्यम् अभाषत  
०४,०१९।०२८अ नाल्पं कृतं मया भीम देवानां किल्बिषं पुरा  
०४,०१९।०२८च् अभाग्या यत् तु जीवामि मर्तव्ये सति पाण्डव  
०४,०१९।०२८द्*०३९३_००१ कीचकं चेन् न हन्यास् त्वं स्वात्मानं नाशयाम्य् अहम्  
०४,०१९।०२८द्*०३९३_००२ विषम् आलोड्य पास्यामि प्रवेक्ष्याम्य् अथवानलम्  
०४,०१९।०२८द्*०३९३_००३ अभाग्याहम् अपुण्याहं नित्यदुःखा च विक्लवा  
०४,०१९।०२८द्*०३९३_००४ पापेन पातितायाश् च किं फलं जीवितेन मे  
०४,०१९।०२९अ ततस् तस्याः करौ शूनौ किणबद्धौ वृकोदरः  
०४,०१९।०२९च् मुखम् आनीय वेपन्त्या रुरोद परवीरहा  
०४,०१९।०३०अ तौ गृहीत्वा च कौन्तेयो बाष्पम् उत्सृज्य वीर्यवान्  
०४,०१९।०३०च् ततः परमदुःखार्त इदं वचनम् अब्रवीत्  
०४,०२०।००१ भीमसेन उवाच  
०४,०२०।००१*०३९४_००१ शृणु भद्रे वरारोहे क्रोधात् तत्र तु चिन्तितम्  
०४,०२०।००१*०३९४_००२ त्वां वै सभागतां दृष्ट्वा मात्स्यानां कदनं महत्  
०४,०२०।००१*०३९४_००३ कर्तुकामेन भद्रं ते वृक्षश् चावेक्षितो मया  
०४,०२०।००१*०३९४_००४ तत्र मां धर्मराजस् तु कटाक्षेण न्यवारयत्  
०४,०२०।००१*०३९४_००५ तद् ध्यात्वावाङ्मुखस् तूष्णीम् आस्थितो ऽस्मि महानसम्  
०४,०२०।००१*०३९४_००६ शृणुष्वान्यत् प्रतिज्ञातं यद् वदामीह भामिनि  
०४,०२०।००१*०३९४_००६ वैशम्पायनः  
०४,०२०।००१*०३९४_००७ आश्वासयन् हि पाञ्चालीं भीमसेन उवाच ह  
०४,०२०।००१अ धिग् अस्तु मे बाहुबलं गाण्डीवं फल्गुनस्य च  
०४,०२०।००१च् यत् ते रक्तौ पुरा भूत्वा पाणी कृतकिणाव् उभौ  
०४,०२०।००१द्*०३९५_००१ तद् अद्य मानुतपति यत्कृतं न मया पुरा  
०४,०२०।००१द्*०३९६_००१ द्यूते न निधनं भीरु कुरूणां पापकारिणाम्  
०४,०२०।००२अ सभायां स्म विराटस्य करोमि कदनं महत्  
०४,०२०।००२ब्*०३९७_००१ तत्र मे कारणं भाति कौन्तेयो यत् प्रतीक्षते  
०४,०२०।००२ब्*०३९७_००२ अथवा कीचकस्याहं पोथयामि पदा शिरः  
०४,०२०।००२ब्*०३९७_००३ ऐश्वर्यमदमत्तस्य क्रीडन्न् इव महाद्विपः  
०४,०२०।००२ब्*०३९७_००४ अपश्यं त्वां यदा कृष्णे कीचकेन पदा हताम्  
०४,०२०।००२ब्*०३९७_००५ तदैवाहं चिकीर्षामि मत्स्यानां कदनं महत्  
०४,०२०।००२च् तत्र मां धर्मराजस् तु कटाक्षेण न्यवारयत्  
०४,०२०।००२ए तद् अहं तस्य विज्ञाय स्थित एवास्मि भामिनि  
०४,०२०।००३अ यच् च राष्ट्रात् प्रच्यवनं कुरूणाम् अवधश् च यः  
०४,०२०।००३च् सुयोधनस्य कर्णस्य शकुनेः सौबलस्य च  
०४,०२०।००४अ दुःशासनस्य पापस्य यन् मया न हृतं शिरः  
०४,०२०।००४च् तन् मे दहति कल्याणि हृदि शल्यम् इवार्पितम्  
०४,०२०।००४द्*०३९८_००१ अपि चान्यद् वरारोहे स्मरिष्यसि वचो मम  
०४,०२०।००४द्*०३९८_००२ पुण्ये तीरे सरस्वत्या यत् प्रतिष्ठाम सङ्गताः  
०४,०२०।००४द्*०३९८_००३ तत्राहम् अब्रुवं कृष्णे पूर्वक्लेशान् अनुस्मरन्  
०४,०२०।००४द्*०३९८_००४ न चाहम् अनुगच्छेयं धर्मराजं युधिष्ठिरम्  
०४,०२०।००४द्*०३९८_००५ धनञ्जयं च पाञ्चालि माद्रीपुत्रौ च भ्रातरौ  
०४,०२०।००४द्*०३९८_००६ कृत्वैतां च मतिं कृष्णे युधिष्ठिरम् अगर्हयम्  
०४,०२०।००४द्*०३९८_००७ परुषं वचनं श्रुत्वा मम धर्मात्मजस् तदा  
०४,०२०।००४द्*०३९८_००८ ह्रीमान् वाक्यम् अहीनार्थं ब्रुवन् राजा युधिष्ठिरः  
०४,०२०।००४द्*०३९८_००९ सर्वान् अन्वनयद् भ्रातॄन् मुनेर् धौम्यस्य पश्यतः  
०४,०२०।००४द्*०३९८_०१० मा रोदी राज्ञि लोकानां सर्वागमगुणान्विते  
०४,०२०।००४द्*०३९८_०११ रक्षितव्यं सदास्माभिः सत्यम् अप्रतिमं भुवि  
०४,०२०।००४द्*०३९८_०१२ अनुनीतेषु चास्मासु अनुनीता त्वम् अप्य् उत  
०४,०२०।००४ए मा धर्मं जहि सुश्रोणि क्रोधं जहि महामते  
०४,०२०।००५अ इमं च समुपालम्भं त्वत्तो राजा युधिष्ठिरः  
०४,०२०।००५च् शृणुयाद् यदि कल्याणि कृत्स्नं जह्यात् स जीवितम्  
०४,०२०।००६अ धनञ्जयो वा सुश्रोणि यमौ वा तनुमध्यमे  
०४,०२०।००६च् लोकान्तरगतेष्व् एषु नाहं शक्ष्यामि जीवितुम्  
०४,०२०।००६द्*०३९९_००१ धर्मं शृणुष्व पाञ्चालि यत् ते वक्ष्यामि भामिनि  
०४,०२०।००७अ सुकन्या नाम शार्याती भार्गवं च्यवनं वने  
०४,०२०।००७च् वल्मीकभूतं शाम्यन्तम् अन्वपद्यत भामिनी  
०४,०२०।००८अ नाडायनी चेन्द्रसेना रूपेण यदि ते श्रुता  
०४,०२०।००८च् पतिम् अन्वचरद् वृद्धं पुरा वर्षसहस्रिणम्  
०४,०२०।००९अ दुहिता जनकस्यापि वैदेही यदि ते श्रुता  
०४,०२०।००९च् पतिम् अन्वचरत् सीता महारण्यनिवासिनम्  
०४,०२०।०१०अ रक्षसा निग्रहं प्राप्य रामस्य महिषी प्रिया  
०४,०२०।०१०ब्*०४००_००१ रावणेन हृता सीता राक्षसीभिश् च तर्जिता  
०४,०२०।०१०च् क्लिश्यमानापि सुश्रोणी रामम् एवान्वपद्यत  
०४,०२०।०११अ लोपामुद्रा तथा भीरु वयोरूपसमन्विता  
०४,०२०।०११च् अगस्त्यम् अन्वयाद् धित्वा कामान् सर्वान् अमानुषान्  
०४,०२०।०११द्*०४०१_००१ द्युमत्सेनसुतं वीरं सत्यवन्तम् अनिन्दिता  
०४,०२०।०११द्*०४०१_००२ सावित्र्य् अनुचचारैका यमलोकं मनस्विनी  
०४,०२०।०१२अ यथैताः कीर्तिता नार्यो रूपवत्यः पतिव्रताः  
०४,०२०।०१२ब्*०४०२_००१ नलं राजानम् एवाथ दमयन्ती वनान्तरे  
०४,०२०।०१२ब्*०४०२_००२ अन्वगच्छत् पुरा कृष्णे तथा भर्तॄंस् त्वम् अन्वगाः  
०४,०२०।०१२च् तथा त्वम् अपि कल्याणि सर्वैः समुदिता गुणैः  
०४,०२०।०१३अ मादीर्घं क्षम कालं त्वं मासम् अध्यर्धसम्मितम्  
०४,०२०।०१३च् पूर्णे त्रयोदशे वर्षे राज्ञो राज्ञी भविष्यसि  
०४,०२०।०१३द्*०४०३_००१ सत्येन ते शपे चाहं भविता नान्यथेति ह  
०४,०२०।०१३द्*०४०३_००२ सर्वासां परमस्त्रीणां प्रामाण्यं कर्तुम् अर्हसि  
०४,०२०।०१३द्*०४०३_००३ सर्वेषां च नरेन्द्राणां मूर्ध्नि स्थास्यसि भामिनि  
०४,०२०।०१३द्*०४०३_००४ भर्तृभक्त्या च वृत्तेन भोगान् प्राप्स्यसि दुर्लभान्  
०४,०२०।०१३द्*०४०३_००५ पूर्णायां तु प्रतिज्ञायां महान्तं भोगम् आप्नुयाः  
०४,०२०।०१३द्*०४०३_००६ कुरु भर्तृगतं ज्ञात्वा राज्ञां मूर्ध्नि स्थिता भवेः  
०४,०२०।०१४ द्रौपद्य् उवाच  
०४,०२०।०१४अ आर्तयैतन् मया भीम कृतं बाष्पविमोक्षणम्  
०४,०२०।०१४च् अपारयन्त्या दुःखानि न राजानम् उपालभे  
०४,०२०।०१४द्*०४०४_००१ व्यतीतं कथयित्वा किं भीमसेन महाबल  
०४,०२०।०१४द्*०४०४_००२ इदं तु दुःखं कौन्तेय ममासह्यं निबोध तत्  
०४,०२०।०१४द्*०४०४_००३ यो ऽयं राज्ञो विराटस्य सूतपुत्रस् तु कीचकः  
०४,०२०।०१४द्*०४०४_००४ स्यालो नाम प्रवादेन भोजस् त्रैगर्तदेशजः  
०४,०२०।०१४द्*०४०४_००५ त्यक्तधर्मो नृशंसश् च सर्वार्थेषु च वल्लभः  
०४,०२०।०१४द्*०४०४_००६ नित्यम् एवाह दुष्टात्मा भार्या मे भव शोभने  
०४,०२०।०१४द्*०४०४_००७ अविनीतः सुदुष्टात्मा माम् अनाथेति चिन्त्य सः  
०४,०२०।०१५अ विमुक्तेन व्यतीतेन भीमसेन महाबल  
०४,०२०।०१५च् प्रत्युपस्थितकालस्य कार्यस्यानन्तरो भव  
०४,०२०।०१६अ ममेह भीम कैकेयी रूपाभिभवशङ्कया  
०४,०२०।०१६च् नित्यम् उद्विजते राजा कथं नेयाद् इमाम् इति  
०४,०२०।०१७अ तस्या विदित्वा तं भावं स्वयं चानृतदर्शनः  
०४,०२०।०१७च् कीचको ऽयं सुदुष्टात्मा सदा प्रार्थयते हि माम्  
०४,०२०।०१८अ तम् अहं कुपिता भीम पुनः कोपं नियम्य च  
०४,०२०।०१८च् अब्रुवं कामसम्मूढम् आत्मानं रक्ष कीचक  
०४,०२०।०१९अ गन्धर्वाणाम् अहं भार्या पञ्चानां महिषी प्रिया  
०४,०२०।०१९च् ते त्वां निहन्युर् दुर्धर्षाः शूराः साहसकारिणः  
०४,०२०।०२०अ एवम् उक्तः स दुष्टात्मा कीचकः प्रत्युवाच ह  
०४,०२०।०२०च् नाहं बिभेमि सैरन्ध्रि गन्धर्वाणां शुचिस्मिते  
०४,०२०।०२१अ शतं सहस्रम् अपि वा गन्धर्वाणाम् अहं रणे  
०४,०२०।०२१च् समागतं हनिष्यामि त्वं भीरु कुरु मे क्षणम्  
०४,०२०।०२२अ इत्य् उक्ते चाब्रुवं सूतं कामातुरम् अहं पुनः  
०४,०२०।०२२च् न त्वं प्रतिबलस् तेषां गन्धर्वाणां यशस्विनाम्  
०४,०२०।०२३अ धर्मे स्थितास्मि सततं कुलशीलसमन्विता  
०४,०२०।०२३च् नेच्छामि कं चिद् वध्यन्तं तेन जीवसि कीचक  
०४,०२०।०२४अ एवम् उक्तः स दुष्टात्मा प्रहस्य स्वनवत् तदा  
०४,०२०।०२४ब्@०२१_०००१ अथ मां तत्र कैकेयी प्रेषयत् प्रेषणेन तु  
०४,०२०।०२४ब्@०२१_०००२ तेनैव चोदिता पूर्वं भ्रातृप्रियचिकीर्षया  
०४,०२०।०२४ब्@०२१_०००३ सुराम् आनय सैरन्ध्रि कीचकस्य निवेशनात्  
०४,०२०।०२४ब्@०२१_०००४ सूतपुत्रस् तु मां दृष्ट्वा महत् सान्त्वम् अवर्तयत्  
०४,०२०।०२४ब्@०२१_०००५ सान्त्वे प्रतिहते क्रुद्धः परामर्शमनाभवत्  
०४,०२०।०२४ब्@०२१_०००६ विदित्वा तस्य सङ्कल्पं कीचकस्य दुरात्मनः  
०४,०२०।०२४ब्@०२१_०००७ तथाहं राजशरणं जवेनैव प्रधाविता  
०४,०२०।०२४ब्@०२१_०००८ सन्दर्शने तु मां राज्ञः सूतपुत्रः परामृशत्  
०४,०२०।०२४ब्@०२१_०००९ पातयित्वा तु दुष्टात्मा पदाहं तेन ताडिता  
०४,०२०।०२४ब्@०२१_००१० प्रेक्षते स्म विराटस् तु कङ्कश् च बहवो जनाः  
०४,०२०।०२४ब्@०२१_००११ रथिनः पीठमर्दाश् च हस्त्यारोहाश् च नैगमाः  
०४,०२०।०२४ब्@०२१_००१२ उपालब्धो मया राजा कङ्कश् चापि पुनः पुनः  
०४,०२०।०२४ब्@०२१_००१३ ततो न वारितो राज्ञा न तस्याविनयः कृतः  
०४,०२०।०२४ब्@०२१_००१४ यो ऽयं राज्ञो विराटस्य कीचको नाम सारथिः  
०४,०२०।०२४ब्@०२१_००१५ त्यक्तधर्मा नृशंसश् च तरस्वी सम्मतः प्रियः  
०४,०२०।०२४ब्@०२१_००१६ शूरो ऽभिमानी पापात्मा सर्वार्थेषु च मुग्धवान्  
०४,०२०।०२४ब्@०२१_००१७ दारामर्शी महाभाग लभते ऽर्थान् बहून् अपि  
०४,०२०।०२४ब्@०२१_००१८ हरेद् अपि च वित्तानि परेषां क्रोशताम् अपि  
०४,०२०।०२४च् न तिष्ठति स्म सन्मार्गे न च धर्मं बुभूषति  
०४,०२०।०२५अ पापात्मा पापभावश् च कामरागवशानुगः  
०४,०२०।०२५च् अविनीतश् च दुष्टात्मा प्रत्याख्यातः पुनः पुनः  
०४,०२०।०२५ए दर्शने दर्शने हन्यात् तथा जह्यां च जीवितम्  
०४,०२०।०२६अ तद् धर्मे यतमानानां महान् धर्मो नशिष्यति  
०४,०२०।०२६च् समयं रक्षमाणानां भार्या वो न भविष्यति  
०४,०२०।०२७अ भार्यायां रक्ष्यमाणायां प्रजा भवति रक्षिता  
०४,०२०।०२७च् प्रजायां रक्ष्यमाणायाम् आत्मा भवति रक्षितः  
०४,०२०।०२७द्*०४०५_००१ आत्मा हि जायते तस्यां तेन जायां विदुर् बुधाः  
०४,०२०।०२७द्*०४०५_००२ भर्ता तु भार्यया रक्ष्यः कथं जायान् ममोदरे  
०४,०२०।०२८अ वदतां वर्णधर्मांश् च ब्राह्मणानां हि मे श्रुतम्  
०४,०२०।०२८च् क्षत्रियस्य सदा धर्मो नान्यः शत्रुनिबर्हणात्  
०४,०२०।०२९अ पश्यतो धर्मराजस्य कीचको मां पदावधीत्  
०४,०२०।०२९ब्*०४०६_००१ येषां मतिर् न स्वपिति षष्ठे ऽपि विषये वसन्  
०४,०२०।०२९ब्*०४०६_००२ तेषां मां मानिनीं भार्यां सूतपुत्रः पदावधीत्  
०४,०२०।०२९च् तव चैव समक्षं वै भीमसेन महाबल  
०४,०२०।०३०अ त्वया ह्य् अहं परित्राता तस्माद् घोराज् जटासुरात्  
०४,०२०।०३०च् जयद्रथं तथैव त्वम् अजैषीर् भ्रातृभिः सह  
०४,०२०।०३१अ जहीमम् अपि पापं त्वं यो ऽयं माम् अवमन्यते  
०४,०२०।०३१च् कीचको राजवाल्लभ्याच् छोककृन् मम भारत  
०४,०२०।०३२अ तम् एवं कामसम्मत्तं भिन्धि कुम्भम् इवाश्मनि  
०४,०२०।०३२च् यो निमित्तम् अनर्थानां बहूनां मम भारत  
०४,०२०।०३३अ तं चेज् जीवन्तम् आदित्यः प्रातर् अभ्युदयिष्यति  
०४,०२०।०३३च् विषम् आलोड्य पास्यामि मा कीचकवशं गमम्  
०४,०२०।०३३ए श्रेयो हि मरणं मह्यं भीमसेन तवाग्रतः  
०४,०२०।०३४ वैशम्पायन उवाच  
०४,०२०।०३४अ इत्य् उक्त्वा प्रारुदत् कृष्णा भीमस्योरः समाश्रिता  
०४,०२०।०३४च् भीमश् च तां परिष्वज्य महत् सान्त्वं प्रयुज्य च  
०४,०२०।०३४द्*०४०७_००१ आश्वासयित्वा बहुशो भृशम् आर्तां सुमध्यमाम्  
०४,०२०।०३४द्*०४०७_००२ हेतुतत्त्वार्थसंयुक्तैर् वचोभिर् द्रुपदात्मजाम्  
०४,०२०।०३४द्*०४०७_००३ प्रमृज्य वदनं तस्याः पाणिनाश्रुसमाकुलम्  
०४,०२०।०३४द्*०४०८_००१ उवाच चैनां दुःखार्तां भीमः क्रोधवशं गतः  
०४,०२०।०३४ए कीचकं मनसागच्छत् सृक्किणी परिसंलिहन्  
०४,०२१।००१ भीमसेन उवाच  
०४,०२१।००१अ तथा भद्रे करिष्यामि यथा त्वं भीरु भाषसे  
०४,०२१।००१च् अद्य तं सूदयिष्यामि कीचकं सहबान्धवम्  
०४,०२१।००२अ अस्याः प्रदोषे शर्वर्याः कुरुष्वानेन सङ्गमम्  
०४,०२१।००२च् दुःखं शोकं च निर्धूय याज्ञसेनि शुचिस्मिते  
०४,०२१।००३अ यैषा नर्तनशाला वै मत्स्यराजेन कारिता  
०४,०२१।००३च् दिवात्र कन्या नृत्यन्ति रात्रौ यान्ति यथागृहम्  
०४,०२१।००४अ तत्रास्ति शयनं भीरु दृढाङ्गं सुप्रतिष्ठितम्  
०४,०२१।००४च् तत्रास्य दर्शयिष्यामि पूर्वप्रेतान् पितामहान्  
०४,०२१।००४द्*०४०९_००१ त्वद्दर्शनसमुत्थेन कामरागेण मोहितम्  
०४,०२१।००४द्*०४०९_००२ सङ्केतं सूतपुत्रस्य कारयस्व शुभानने  
०४,०२१।००५अ यथा च त्वां न पश्येयुः कुर्वाणां तेन संविदम्  
०४,०२१।००५च् कुर्यास् तथा त्वं कल्याणि यथा सन्निहितो भवेत्  
०४,०२१।००५द्*०४१०_००१ आवयोः सङ्गमं भीरु यथा मर्त्यो न बुध्यति  
०४,०२१।००५द्*०४१०_००२ कीचकस्य विनाशस्य तथा कुरु नृपात्मजे  
०४,०२१।००६ वैशम्पायन उवाच  
०४,०२१।००६*०४११_००१ एवं सा भीरु तन्वङ्गी आमन्त्र्यैनं महानसे  
०४,०२१।००६*०४११_००२ वधं तस्य परीप्सन्ती आजगाम स्ववेश्मनि  
०४,०२१।००६अ तथा तौ कथयित्वा तु बाष्पम् उत्सृज्य दुःखितौ  
०४,०२१।००६ब्*०४१२_००१ भीमेन च प्रतिज्ञाते कीचकस्य वधे तदा  
०४,०२१।००६ब्*०४१२_००२ द्रौपदी च सुदेष्णायाः प्रविवेश पुनर् गृहम्  
०४,०२१।००६च् रात्रिशेषं तद् अत्युग्रं धारयाम् आसतुर् हृदा  
०४,०२१।००६द्@०२२_०००१ अथ ज्ञात्वा विराटो ऽपि कृष्णासख्यं तु कीचकम्  
०४,०२१।००६द्@०२२_०००२ अब्रवीत् स प्रतीहारं द्वाःस्थ आनय कीचकम्  
०४,०२१।००६द्@०२२_०००३ प्रहितः स विराटेन द्वाःस्थः कीचकमन्दिरम्  
०४,०२१।००६द्@०२२_०००४ गत्वा तम् अब्रवीत् सूतं मत्स्यस् त्वां द्रष्टुम् इच्छति  
०४,०२१।००६द्@०२२_०००५ कीचको ऽपि नृपादेशान् मत्स्यस्य भवनं ययौ  
०४,०२१।००६द्@०२२_०००६ उवाच मत्स्यराजस्य प्रणिपत्य प्रविश्य च  
०४,०२१।००६द्@०२२_०००७ आगतो ऽहं महाराज विराट वचनात् तव  
०४,०२१।००६द्@०२२_०००८ विराट उवाच  
०४,०२१।००६द्@०२२_०००८ वदस्व यदि वक्तव्यं श्रुत्वा यास्यामि वै गृहम्  
०४,०२१।००६द्@०२२_०००९ कलत्रे वाथ वा मित्रे भृत्ये राज्ञि यथापि वा  
०४,०२१।००६द्@०२२_००१० निवेदिते सुखे दुःखे सुखं भवति कीचक  
०४,०२१।००६द्@०२२_००११ त्वम् एव शरणं मह्यं राज्यं च त्वत्प्रसादतः  
०४,०२१।००६द्@०२२_००१२ सखा वापि ममैव त्वं तेन त्वां प्रतिपेदिरे  
०४,०२१।००६द्@०२२_००१३ पश्याम्य् अहर्निशं दुःखं विपरीतं तु मण्डलम्  
०४,०२१।००६द्@०२२_००१४ सधूमं ज्वलनं मन्ये वैमनस्यं च वाजिनाम्  
०४,०२१।००६द्@०२२_००१५ शृणोमि च शिवां घोराम् अशिवां प्रतिभाषिणीम्  
०४,०२१।००६द्@०२२_००१६ रात्रौ बलिभुजः सङ्घाञ् छन्नं सूर्यस्य मण्डलम्  
०४,०२१।००६द्@०२२_००१७ अन्यच् च सम्प्रभाषन्ते दैवज्ञा मम कीचक  
०४,०२१।००६द्@०२२_००१८ मम द्वादशगः सौरिर् जन्मर्क्षे तव कीचक  
०४,०२१।००६द्@०२२_००१९ पश्यामि हर्म्यपतनं कीचक प्रावृषं विना  
०४,०२१।००६द्@०२२_००२० जानाम्य् एतैर् महोत्पातैर् युगान्तप्रतिमैर् अलम्  
०४,०२१।००६द्@०२२_००२१ मृत्युस् ते भविता तथ्यम् अथ वा मम कीचक  
०४,०२१।००६द्@०२२_००२२ शृणोमि वीर सैरन्ध्र्याः शूराः साहसकारिणः  
०४,०२१।००६द्@०२२_००२३ गन्धर्वाः पतयः पञ्च सन्ति देवेन्द्रवल्लभाः  
०४,०२१।००६द्@०२२_००२४ मुनिना केन चिच् छप्ताश् चरन्तीमां वसुन्धराम्  
०४,०२१।००६द्@०२२_००२५ रक्षमाणाश् च सैरन्ध्रीं भार्यां स्वीयां पतिव्रताम्  
०४,०२१।००६द्@०२२_००२६ तेषां नु भार्या त्वं वत्स सैरन्ध्रीं कर्तुम् इच्छसि  
०४,०२१।००६द्@०२२_००२७ न च शक्ता त्वया भोक्तुम् एषा गन्धर्वरक्षिता  
०४,०२१।००६द्@०२२_००२८ त्वं वातीव कामार्तः कार्यम् एतन् न बुध्यसे  
०४,०२१।००६द्@०२२_००२९ विद्युत्पातैर् इमैः सौम्य मर्तव्यं भवता ध्रुवम्  
०४,०२१।००६द्@०२२_००३० कान्या चैवंविधा नारी चरेद् वै क्षितिमण्डले  
०४,०२१।००६द्@०२२_००३१ विना सैरन्ध्रीं भद्रं ते स्वयं गन्धर्वरक्षिताम्  
०४,०२१।००६द्@०२२_००३२ वृद्धो वा यदि वा स्वामी यदि वा भगिनीपतिः  
०४,०२१।००६द्@०२२_००३३ राजा पूज्यः सदा मान्यः कर्तव्यं वचनं मम  
०४,०२१।००६द्@०२२_००३४ कैकेयपुत्र तन्मात्रां त्यज सैरन्ध्रिजां कथाम्  
०४,०२१।००६द्@०२२_००३५ कृत्यैषा महती भाति रूपेणातीव कीचक  
०४,०२१।००६द्@०२२_००३६ त्यक्त्वा कामं सैरन्ध्र्यां त्वं मदीयां ध्वजिनीं भवान्  
०४,०२१।००६द्@०२२_००३७ कीचक उवाच  
०४,०२१।००६द्@०२२_००३७ सम्पालयस्व विश्रब्धो मद्वाक्यात् कैकयात्मज  
०४,०२१।००६द्@०२२_००३८ सर्वथा भवदीयं मे कर्तव्यं वचनं तथा  
०४,०२१।००६द्@०२२_००३९ तथाप्य् एषा मयावश्यं भोक्तव्या तनुमध्यमा  
०४,०२१।००६द्@०२२_००४० सैरन्ध्री यदि मे पार्श्वे श्लिष्टा स्नेहेन भामिनी  
०४,०२१।००६द्@०२२_००४१ शेते न शयने मत्स्य तदा मन्ये मृतं स्वयम्  
०४,०२१।००६द्@०२२_००४२ बाधते मां भृशं कामः सैरन्ध्र्यर्थं नराधिप  
०४,०२१।००६द्@०२२_००४३ जीवितं तृणवत् त्यक्त्वा भोक्तव्या हि मया शुभा  
०४,०२१।००६द्@०२२_००४४ वैशम्पायनः  
०४,०२१।००६द्@०२२_००४४ न स्तोकम् अपि गन्धर्वा मयि शक्ता विशां पते  
०४,०२१।००६द्@०२२_००४५ स मन्मथार्तो नृपतिं गतस् तु  
०४,०२१।००६द्@०२२_००४६ त्यक्त्वा तु वाक्यं नृपतेर् नरेन्द्र  
०४,०२१।००६द्@०२२_००४७ संयोगम् इच्छन् द्रुपदात्मजायाः  
०४,०२१।००६द्@०२२_००४८ सन्धायमानो विदितं स मृत्युम्  
०४,०२१।००७अ तस्यां रात्र्यां व्यतीतायां प्रातर् उत्थाय कीचकः  
०४,०२१।००७च् गत्वा राजकुलायैव द्रौपदीम् इदम् अब्रवीत्  
०४,०२१।००८अ सभायां पश्यतो राज्ञः पातयित्वा पदाहनम्  
०४,०२१।००८च् न चैवालभथास् त्राणम् अभिपन्ना बलीयसा  
०४,०२१।००९अ प्रवादेन हि मत्स्यानां राजा नाम्नायम् उच्यते  
०४,०२१।००९च् अहम् एव हि मत्स्यानां राजा वै वाहिनीपतिः  
०४,०२१।०१०अ सा सुखं प्रतिपद्यस्व दासो भीरु भवामि ते  
०४,०२१।०१०ब्*०४१३_००१ न ह्य् अहं त्वाम् ऋते भीरु चिरं जीवितुम् उत्सहे  
०४,०२१।०१०च् अह्नाय तव सुश्रोणि शतं निष्कान् ददाम्य् अहम्  
०४,०२१।०११अ दासीशतं च ते दद्यां दासानाम् अपि चापरम्  
०४,०२१।०११च् रथं चाश्वतरीयुक्तम् अस्तु नौ भीरु सङ्गमः  
०४,०२१।०११द्*०४१४_००१ तुभ्यं दास्यामि सर्वाणि राजार्हाण्य् अपराणि च  
०४,०२१।०१२ द्रौपद्य् उवाच  
०४,०२१।०१२अ एकं मे समयं त्व् अद्य प्रतिपद्यस्व कीचक  
०४,०२१।०१२ब्*०४१५_००१ यदि त्वं खलु संयोगम् इच्छस्य् अद्य मया सह  
०४,०२१।०१२च् न त्वां सखा वा भ्राता वा जानीयात् सङ्गतं मया  
०४,०२१।०१२द्*०४१६_००१ अनुबोधाद् अनर्थः स्याद् अयशश् च महद् भवेत्  
०४,०२१।०१३अ अवबोधाद् धि भीतास्मि गन्धर्वाणां यशस्विनाम्  
०४,०२१।०१३च् एवं मे प्रतिजानीहि ततो ऽहं वशगा तव  
०४,०२१।०१४ कीचक उवाच  
०४,०२१।०१४अ एवम् एतत् करिष्यामि यथा सुश्रोणि भाषसे  
०४,०२१।०१४च् एको भद्रे गमिष्यामि शून्यम् आवसथं तव  
०४,०२१।०१५अ समागमार्थं रम्भोरु त्वया मदनमोहितः  
०४,०२१।०१५च् यथा त्वां नावभोत्स्यन्ति गन्धर्वाः सूर्यवर्चसः  
०४,०२१।०१६ द्रौपद्य् उवाच  
०४,०२१।०१६अ यद् इदं नर्तनागारं मत्स्यराजेन कारितम्  
०४,०२१।०१६च् दिवात्र कन्या नृत्यन्ति रात्रौ यान्ति यथागृहम्  
०४,०२१।०१७अ तमिस्रे तत्र गच्छेथा गन्धर्वास् तन् न जानते  
०४,०२१।०१७च् तत्र दोषः परिहृतो भविष्यति न संशयः  
०४,०२१।०१७द्*०४१७_००१ एकः सन् नर्तनागारं रात्रौ सङ्केतम् आव्रज  
०४,०२१।०१७द्*०४१७_००२ कीचकः  
०४,०२१।०१७द्*०४१७_००२ तत्राहं वशगा तुभ्यं भविता नात्र संशयः  
०४,०२१।०१७द्*०४१७_००३ तथा भद्रे करिष्यामि यथा त्वं भीरु मन्यसे  
०४,०२१।०१७द्*०४१७_००४ एकः सन् नर्तनागारम् आगमिष्यामि शोभने  
०४,०२१।०१७द्*०४१७_००५ समागमार्थं सुश्रोणि शपे च सुकृतेन मे  
०४,०२१।०१७द्*०४१७_००६ यथा त्वां नावबुध्यन्ते गन्धर्वा वरवर्णिनि  
०४,०२१।०१७द्*०४१७_००७ सत्यं ते प्रतिजानामि गन्धर्वेभ्यो न ते भयम्  
०४,०२१।०१७द्*०४१७_००८ अलङ्करिष्याम्य् अद्याहं त्वत्समागमनाय वै  
०४,०२१।०१७द्*०४१८_००१ वासांसि च विचित्राणि मनोज्ञानि तवापि च  
०४,०२१।०१७द्*०४१८_००२ द्रौपदी  
०४,०२१।०१७द्*०४१८_००२ यथाहं न त्यजेथास् त्वं तथा रंस्ये त्वया सह  
०४,०२१।०१७द्*०४१८_००३ तथा चेद् अप्य् अहं सूत दर्शयिष्यामि ते सुखम्  
०४,०२१।०१७द्*०४१८_००४ यन् नानुभूतं भवता जन्मप्रभृति कीचक  
०४,०२१।०१८ वैशम्पायन उवाच  
०४,०२१।०१८अ तम् अर्थं प्रतिजल्पन्त्याः कृष्णायाः कीचकेन ह  
०४,०२१।०१८च् दिवसार्धं समभवन् मासेनैव समं नृप  
०४,०२१।०१८द्*०४१९_००१ तत्र सा भीमसेनस्य तम् अर्थं समवेदयत्  
०४,०२१।०१९अ कीचको ऽथ गृहं गत्वा भृशं हर्षपरिप्लुतः  
०४,०२१।०१९च् सैरन्ध्रीरूपिणं मूढो मृत्युं तं नावबुद्धवान्  
०४,०२१।०२०अ गन्धाभरणमाल्येषु व्यासक्तः स विशेषतः  
०४,०२१।०२०च् अलञ्चकार सो ऽऽत्मानं सत्वरः काममोहितः  
०४,०२१।०२१अ तस्य तत् कुर्वतः कर्म कालो दीर्घ इवाभवत्  
०४,०२१।०२१च् अनुचिन्तयतश् चापि ताम् एवायतलोचनाम्  
०४,०२१।०२२अ आसीद् अभ्यधिका चास्य श्रीः श्रियं प्रमुमुक्षतः  
०४,०२१।०२२च् निर्वाणकाले दीपस्य वर्तीम् इव दिधक्षतः  
०४,०२१।०२३अ कृतसम्प्रत्ययस् तत्र कीचकः काममोहितः  
०४,०२१।०२३च् नाजानाद् दिवसं यान्तं चिन्तयानः समागमम्  
०४,०२१।०२४अ ततस् तु द्रौपदी गत्वा तदा भीमं महानसे  
०४,०२१।०२४च् उपातिष्ठत कल्याणी कौरव्यं पतिम् अन्तिकात्  
०४,०२१।०२५अ तम् उवाच सुकेशान्ता कीचकस्य मया कृतः  
०४,०२१।०२५च् सङ्गमो नर्तनागारे यथावोचः परन्तप  
०४,०२१।०२५द्*०४२०_००१ कालेन नियतं बद्धः कामेन च बलात्कृतः  
०४,०२१।०२६अ शून्यं स नर्तनागारम् आगमिष्यति कीचकः  
०४,०२१।०२६च् एको निशि महाबाहो कीचकं तं निषूदय  
०४,०२१।०२७अ तं सूतपुत्रं कौन्तेय कीचकं मददर्पितम्  
०४,०२१।०२७च् गत्वा त्वं नर्तनागारं निर्जीवं कुरु पाण्डव  
०४,०२१।०२८अ दर्पाच् च सूतपुत्रो ऽसौ गन्धर्वान् अवमन्यते  
०४,०२१।०२८च् तं त्वं प्रहरतां श्रेष्ठ नडं नाग इवोद्धर  
०४,०२१।०२९अ अश्रु दुःखाभिभूताया मम मार्जस्व भारत  
०४,०२१।०२९ब्*०४२१_००१ बाहुवीर्यानुरूपं च दर्शयाद्य पराक्रमम्  
०४,०२१।०२९च् आत्मनश् चैव भद्रं ते कुरु मानं कुलस्य च  
०४,०२१।०३० भीमसेन उवाच  
०४,०२१।०३०अ स्वागतं ते वरारोहे यन् मा वेदयसे प्रियम्  
०४,०२१।०३०च् न ह्य् अस्य कं चिद् इच्छामि सहायं वरवर्णिनि  
०४,०२१।०३१अ या मे प्रीतिस् त्वयाख्याता कीचकस्य समागमे  
०४,०२१।०३१च् हत्वा हिडिम्बं सा प्रीतिर् ममासीद् वरवर्णिनि  
०४,०२१।०३२अ सत्यं भ्रातॄंश् च धर्मं च पुरस्कृत्य ब्रवीमि ते  
०४,०२१।०३२च् कीचकं निहनिष्यामि वृत्रं देवपतिर् यथा  
०४,०२१।०३२द्*०४२२_००१ प्रसह्य सूदयिष्यामि केशवः केशिनं यथा  
०४,०२१।०३३अ तं गह्वरे प्रकाशे वा पोथयिष्यामि कीचकम्  
०४,०२१।०३३ब्*०४२३_००१ अहं भद्रे हनिष्यामि कीचकं मदनान्वितम्  
०४,०२१।०३३ब्*०४२३_००२ यस् त्वां कामाभिभूतात्मा दुर्लभाम् अभिमन्यते  
०४,०२१।०३३च् अथ चेद् अवभोत्स्यन्ति हंस्ये मत्स्यान् अपि ध्रुवम्  
०४,०२१।०३३द्*०४२४_००१ अथ चेद् अनुबुध्यन्ति सूतपुत्रं मया हतम्  
०४,०२१।०३३द्*०४२४_००२ निर्मनुष्यं करिष्यामि मत्स्यानाम् इमम् आलयम्  
०४,०२१।०३४अ ततो दुर्योधनं हत्वा प्रतिपत्स्ये वसुन्धराम्  
०४,०२१।०३४ब्*०४२५_००१ मया हतांश् चेन् मात्स्यांस् तु धार्तराष्ट्रो ऽनुबुध्यति  
०४,०२१।०३४ब्*०४२५_००२ दुर्योधनं ततो हत्वा सानुबन्धं सबान्धवम्  
०४,०२१।०३४ब्*०४२५_००३ कुरूणाम् अखिलं राज्यं प्रतिपत्स्यामि भामिनि  
०४,०२१।०३४ब्*०४२६_००१ नाहं शक्ष्ये ऽनुनयितुं कुन्तीपुत्रं युधिष्ठिरम्  
०४,०२१।०३४च् कामं मत्स्यम् उपास्तां हि कुन्तीपुत्रो युधिष्ठिरः  
०४,०२१।०३४द्*०४२७_००१ कामम् अन्ये ह्य् उपासन्तु विनीता धर्मचारिणः  
०४,०२१।०३४द्*०४२७_००२ त्वां तु दुःखम् इदं प्राप्तां नाहं शक्नोम्य् उपेक्षितुम्  
०४,०२१।०३४द्*०४२७_००३ निर्वृता भव पाञ्चालि कीचकस्य वधात् पुनः  
०४,०२१।०३५ द्रौपद्य् उवाच  
०४,०२१।०३५*०४२८_००१ कीचकस्य वधं भीम यदि जानन्ति नागराः  
०४,०२१।०३५*०४२८_००२ त्वया कृतं महाबाहो यदि जीवितुम् अत्सहे  
०४,०२१।०३५अ यथा न सन्त्यजेथास् त्वं सत्यं वै मत्कृते विभो  
०४,०२१।०३५च् निगूढस् त्वं तथा वीर कीचकं विनिपातय  
०४,०२१।०३५द्*०४२९_००१ अनुबुद्धेद् धि कौन्तेयो धर्मराजो युधिष्ठिरः  
०४,०२१।०३५द्*०४२९_००२ पुनर् वनं व्रजेद् धीमान् अनुजैः परिवारितः  
०४,०२१।०३५द्*०४२९_००३ कश् च धर्मपरं श्रेष्ठम् अतिवर्तेत भारत  
०४,०२१।०३५द्*०४२९_००४ भीम भीतास्मि सम्बोधात् साधु मा चापलं कृथाः  
०४,०२१।०३५द्*०४३०_००१ यथा न कश् चिज् जानीते सूतपुत्रं त्वया हतम्  
०४,०२१।०३५द्*०४३०_००२ तथा कुरुष्व कौरव्य बलवन्न् अरिमर्दन  
०४,०२१।०३५द्*०४३०_००३ अदृश्यमानस् त्वं तस्य भिन्धि प्राणान् अरिन्दम  
०४,०२१।०३६ भीमसेन उवाच  
०४,०२१।०३६अ एवम् एतत् करिष्यामि यथा त्वं भीरु भाषसे  
०४,०२१।०३६ब्*०४३१_००१ अद्य तं सूदयिष्यामि कीचकं सहबान्धवम्  
०४,०२१।०३६च् अदृश्यमानस् तस्याद्य तमस्विन्याम् अनिन्दिते  
०४,०२१।०३७अ नागो बिल्वम् इवाक्रम्य पोथयिष्याम्य् अहं शिरः  
०४,०२१।०३७च् अलभ्याम् इच्छतस् तस्य कीचकस्य दुरात्मनः  
०४,०२१।०३७द्*०४३२_००१ मया यद् उक्तं पाञ्चालि धर्मराजसुतं प्रति  
०४,०२१।०३७द्*०४३२_००२ कोपाद् ऋते किम् अन्यत् तु नानुवर्तेत को नृपम्  
०४,०२१।०३८ वैशम्पायन उवाच  
०४,०२१।०३८*०४३३_००१ धर्मप्रसादात् पवनात्मजस् तु  
०४,०२१।०३८*०४३३_००२ चकार रूपं परिवर्त्य बल्लवम्  
०४,०२१।०३८*०४३३_००३ भीमो महोग्रो बलकालदुर्मदः  
०४,०२१।०३८*०४३३_००४ स्थितो यथा हस्तिवधाय केसरी  
०४,०२१।०३८*०४३४_००१ एवम् उक्त्वा महाबाहुस् तत्र पाण्डवनन्दनः  
०४,०२१।०३८*०४३५_००१ अर्धरात्रे तदोत्थाय सत्त्ववान् भीमविक्रमः  
०४,०२१।०३८*०४३६_००१ अवदातेन मृदुना पटेनाच्छादितस् तदा  
०४,०२१।०३८*०४३६_००२ द्रौपदीं पृष्ठतः कृत्वा यत्रासीन् नर्तनालयः  
०४,०२१।०३८अ भीमो ऽथ प्रथमं गत्वा रात्रौ छन्न उपाविशत्  
०४,०२१।०३८च् मृगं हरिर् इवादृश्यः प्रत्याकाङ्क्षत् स कीचकम्  
०४,०२१।०३८द्*०४३७_००१ काङ्क्षमाणो वधं तस्य कीचकस्य दुरात्मनः  
०४,०२१।०३८द्*०४३७_००२ एतस्मिन्न् अन्तरे सूतस् तदा चास्तं गते रवौ  
०४,०२१।०३९अ कीचकश् चाप्य् अलङ्कृत्य यथाकामम् उपाव्रजत्  
०४,०२१।०३९ब्*०४३८_००१ सङ्केतम् अगमत् तूर्णं शून्यागारम् अपावृतम्  
०४,०२१।०३९च् तां वेलां नर्तनागारे पाञ्चालीसङ्गमाशया  
०४,०२१।०४०अ मन्यमानः स सङ्केतम् आगारं प्राविशच् च तम्  
०४,०२१।०४०च् प्रविश्य च स तद् वेश्म तमसा संवृतं महत्  
०४,०२१।०४१अ पूर्वागतं ततस् तत्र भीमम् अप्रतिमौजसम्  
०४,०२१।०४१च् एकान्तम् आस्थितं चैनम् आससाद सुदुर्मतिः  
०४,०२१।०४१द्*०४३९_००१ भीमं समुपसङ्गम्य अभ्यभाषत दुर्मतिः  
०४,०२१।०४२अ शयानं शयने तत्र मृत्युं सूतः परामृशत्  
०४,०२१।०४२ब्*०४४०_००१ पतङ्गं पावकं दीप्तं सिंहं क्षुद्रपशुर् यथा  
०४,०२१।०४२च् जाज्वल्यमानं कोपेन कृष्णाधर्षणजेन ह  
०४,०२१।०४३अ उपसङ्गम्य चैवैनं कीचकः काममोहितः  
०४,०२१।०४३च् हर्षोन्मथितचित्तात्मा स्मयमानो ऽभ्यभाषत  
०४,०२१।०४४अ प्रापितं ते मया वित्तं बहुरूपम् अनन्तकम्  
०४,०२१।०४४ब्*०४४१_००१ यत्कृतं धनरत्नाढ्यं दासीशतपरिच्छदम्  
०४,०२१।०४४ब्*०४४१_००२ रूपलावण्ययुक्ताभिर् युवतीभिर् अलङ्कृतम्  
०४,०२१।०४४ब्*०४४१_००३ गृहं चान्तःपुरं सुभ्रु क्रीडारतिविराजितम्  
०४,०२१।०४४च् तत् सर्वं त्वां समुद्दिश्य सहसा समुपागतः  
०४,०२१।०४५अ नाकस्मान् मां प्रशंसन्ति सदा गृहगताः स्त्रियः  
०४,०२१।०४५च् सुवासा दर्शनीयश् च नान्यो ऽस्ति त्वादृशः पुमान्  
०४,०२१।०४५द्*०४४२_००१ अहं रूपेण सम्पन्नः स्नानागरुविभूषितः  
०४,०२१।०४५द्*०४४२_००२ नित्यम् एव प्रियः स्त्रीणां सौभाग्यात् प्रियदर्शनः  
०४,०२१।०४५द्*०४४२_००३ रूपस्य तन्मया प्राप्तं फलं कमललोचने  
०४,०२१।०४६ भीमसेन उवाच  
०४,०२१।०४६अ दिष्ट्या त्वं दर्शनीयो ऽसि दिष्ट्यात्मानं प्रशंससि  
०४,०२१।०४६ब्*०४४३_००१ त्वयापीदृग्गुणां नारीं रूपशीलगुणान्विताम्  
०४,०२१।०४६ब्*०४४३_००२ अदृष्टपूर्वां पश्यस्व यतो जातो ऽसि सूतज  
०४,०२१।०४६ब्*०४४३_००३ द्रक्ष्यसि त्वं मुहूर्तेन यथेयं स्त्री गुणान्विता  
०४,०२१।०४६ब्*०४४३_००४ उपरंस्यसि कामाच् च शीघ्रं त्वं द्रष्टुम् अर्हसि  
०४,०२१।०४६च् ईदृशस् तु त्वया स्पर्शः स्पृष्टपूर्वो न कर्हि चित्  
०४,०२१।०४६द्*०४४४_००१ स्पर्शं वेत्सि विदग्धस् त्वं कामधर्मविचक्षणः  
०४,०२१।०४६द्*०४४४_००२ स्त्रीणां प्रीतिकरो नान्यस् त्वत्समः पुरुषस् त्व् इह  
०४,०२१।०४७ वैशम्पायन उवाच  
०४,०२१।०४७अ इत्य् उक्त्वा तं महाबाहुर् भीमो भीमपराक्रमः  
०४,०२१।०४७च् समुत्पत्य च कौन्तेयः प्रहस्य च नराधमम्  
०४,०२१।०४७द्*०४४५_००१ अद्य त्वां भगिनी पापं कृष्यमाणं मया भुवि  
०४,०२१।०४७द्*०४४५_००२ द्रक्ष्यत्य् अद्रिप्रतीकाशं सिंहेनेव महाद्विपम्  
०४,०२१।०४७द्*०४४५_००३ निराबाधा त्वयि हते सैरन्ध्री विचरिष्यति  
०४,०२१।०४७द्*०४४५_००४ सुखम् एव चरिष्यन्ति सैरन्ध्र्याः पतयस् तदा  
०४,०२१।०४७द्*०४४६_००१ तच् छ्रुत्वा वचनं तस्य भीमस्य स महाबलः  
०४,०२१।०४७द्*०४४६_००२ स्वरात्रक्रोधं तं तदा इदं वचनम् अब्रवीन्  
०४,०२१।०४७द्*०४४६_००३ * * * त्वां महावीर गन्धर्वो ऽसि न संशयः  
०४,०२१।०४७द्*०४४६_००४ अद्य त्वां निहनिष्यामि सहायैः सह बान्धवैः  
०४,०२१।०४७द्*०४४६_००५ एवम् उक्तस् तथा तेन कीचकेन दुरात्मना  
०४,०२१।०४७द्*०४४६_००६ तौ द्वाव् अपि महावीर्यौ सहसाभिनिपेततुः  
०४,०२१।०४७ए भीमो जग्राह केशेषु माल्यवत्सु सुगन्धिषु  
०४,०२१।०४८अ स केशेषु परामृष्टो बलेन बलिनां वरः  
०४,०२१।०४८च् आक्षिप्य केशान् वेगेन बाह्वोर् जग्राह पाण्डवम्  
०४,०२१।०४९अ बाहुयुद्धं तयोर् आसीत् क्रुद्धयोर् नरसिंहयोः  
०४,०२१।०४९च् वसन्ते वाशिताहेतोर् बलवद्गजयोर् इव  
०४,०२१।०४९द्*०४४७_००१ शार्दूलाव् इव गर्जन्तौ तार्क्ष्यनागाव् इवोद्धतौ  
०४,०२१।०४९द्*०४४७_००२ समयत्नौ समक्रोधौ पतितौ भीमकीचकौ  
०४,०२१।०४९द्*०४४७_००३ गजाव् इव मदोन्मत्तौ गर्जन्तौ पतितौ क्षितौ  
०४,०२१।०४९द्*०४४७_००४ वृषभाव् इव वल्मीकं मृद्नन्तौ समविक्रमौ  
०४,०२१।०४९द्@०२३_०००१ कीचकानां तु मुख्यस्य नराणाम् उत्तमस्य च  
०४,०२१।०४९द्@०२३_०००२ अन्योन्यम् अभिसंरब्धौ परस्परवधैषिणौ  
०४,०२१।०४९द्@०२३_०००३ वालिसुग्रीवयोर् भ्रात्रोः पुरेव कपिसिंहयोः  
०४,०२१।०४९द्@०२३_०००४ ततः समुद्यम्य भुजौ पञ्चशीर्षाव् इवोरगौ  
०४,०२१।०४९द्@०२३_०००५ नखदंष्ट्राभिर् अन्योन्यं घ्नतः क्रोधविषोद्धतौ  
०४,०२१।०४९द्@०२३_०००६ वेगेनाभिहतो भीमः कीचकेन बलीयसा  
०४,०२१।०४९द्@०२३_०००७ स्थिरप्रतिज्ञः स रणे पदान् न चलितः पदम्  
०४,०२१।०४९द्@०२३_०००८ ताव् अन्योन्यं समाश्लिष्य प्रकर्षन्तौ परस्परम्  
०४,०२१।०४९द्@०२३_०००९ उभाव् अपि प्रकाशेते प्रवृद्धौ वृषभाव् इव  
०४,०२१।०४९द्@०२३_००१० तयोर् ह्य् आसीत् सुतुमुलः सम्प्रहारः सुदारुणः  
०४,०२१।०४९द्@०२३_००११ नखदन्तायुधवतोर् व्याघ्रयोर् इव दृप्तयोः  
०४,०२१।०४९द्@०२३_००१२ अभिपत्याथ बाहुभ्यां प्रत्यगृह्णाद् अमर्षितः  
०४,०२१।०४९द्@०२३_००१३ मातङ्ग इव मातङ्गं प्रभिन्नकरटामुखम्  
०४,०२१।०४९द्@०२३_००१४ स चाप्य् एनं तदा भीमः प्रतिजग्राह वीर्यवान्  
०४,०२१।०४९द्@०२३_००१५ तम् आक्षिपत् कीचको ऽथ बलेन बलिनां वरः  
०४,०२१।०४९द्@०२३_००१६ तयोर् भुजविनिष्पेषाद् उभयोर् बलिनोस् तदा  
०४,०२१।०४९द्@०२३_००१७ शब्दः समभवद् घोरो वेणुस्फोटसमो युधि  
०४,०२१।०४९द्@०२३_००१८ अथैनम् आक्षिप्य बलाद् गृहमध्ये वृकोदरः  
०४,०२१।०४९द्@०२३_००१९ धूनयाम् आस वेगेन वायुश् चण्ड इव द्रुमम्  
०४,०२१।०४९द्@०२३_००२० भीमेन च परामृष्टो दुर्बलो बलिना रणे  
०४,०२१।०४९द्@०२३_००२१ व्यस्पन्दत यथाप्राणं विचकर्ष च पाण्डवम्  
०४,०२१।०५०अ ईषद् आगलितं चापि क्रोधाच् चलपदं स्थितम्  
०४,०२१।०५०च् कीचको बलवान् भीमं जानुभ्याम् आक्षिपद् भुवि  
०४,०२१।०५१अ पातितो भुवि भीमस् तु कीचकेन बलीयसा  
०४,०२१।०५१च् उत्पपाताथ वेगेन दण्डाहत इवोरगः  
०४,०२१।०५२अ स्पर्धया च बलोन्मत्तौ ताव् उभौ सूतपाण्डवौ  
०४,०२१।०५२च् निशीथे पर्यकर्षेतां बलिनौ निशि निर्जने  
०४,०२१।०५३अ ततस् तद् भवनश्रेष्ठं प्राकम्पत मुहुर् मुहुः  
०४,०२१।०५३च् बलवच् चापि सङ्क्रुद्धाव् अन्योन्यं ताव् अगर्जताम्  
०४,०२१।०५४अ तलाभ्यां तु स भीमेन वक्षस्य् अभिहतो बली  
०४,०२१।०५४च् कीचको रोषसन्तप्तः पदान् न चलितः पदम्  
०४,०२१।०५५अ मुहूर्तं तु स तं वेगं सहित्वा भुवि दुःसहम्  
०४,०२१।०५५च् बलाद् अहीयत तदा सूतो भीमबलार्दितः  
०४,०२१।०५६अ तं हीयमानं विज्ञाय भीमसेनो महाबलः  
०४,०२१।०५६च् वक्षस्य् आनीय वेगेन ममन्थैनं विचेतसम्  
०४,०२१।०५७अ क्रोधाविष्टो विनिःश्वस्य पुनश् चैनं वृकोदरः  
०४,०२१।०५७च् जग्राह जयतां श्रेष्ठः केशेष्व् एव तदा भृशम्  
०४,०२१।०५८अ गृहीत्वा कीचकं भीमो विरुराव महाबलः  
०४,०२१।०५८च् शार्दूलः पिशिताकाङ्क्षी गृहीत्वेव महामृगम्  
०४,०२१।०५८द्*०४४८_००१ पुनश् चातिबलस् तत्र कीचको बलदर्पितः  
०४,०२१।०५८द्*०४४८_००२ व्यायच्छन्न् एव दुर्धर्षः पाण्डवेन तरस्विना  
०४,०२१।०५८द्*०४४८_००३ मुष्टिना भीमसेनेन शिरस्य् अभिहतो भृशम्  
०४,०२१।०५८द्*०४४८_००४ कीचको वृत्तरक्ताक्षो गतासुर् अपतद् भुवि  
०४,०२१।०५८द्@०२४_०००१ तत एनं परिश्रान्तम् उपलभ्य वृकोदरः  
०४,०२१।०५८द्@०२४_०००२ योक्त्रयाम् आस बाहुभ्यां पशुं रशनया यथा  
०४,०२१।०५८द्@०२४_०००३ नदन्तं च महानादं भिन्नभेरीसमस्वनम्  
०४,०२१।०५८द्@०२४_०००४ भ्रामयाम् आस सुचिरं विस्फुरन्तम् अचेतसम्  
०४,०२१।०५८द्@०२४_०००५ प्रगृह्य तरसा दोर्भ्यां कण्ठं तस्य वृकोदरः  
०४,०२१।०५८द्@०२४_०००६ अपीडयत कृष्णायास् तदा कोपोपशान्तये  
०४,०२१।०५८द्@०२४_०००७ अथ तं भग्नसर्वाङ्गं व्याविद्धनयनाम्बरम्  
०४,०२१।०५८द्@०२४_०००८ आक्रम्य च कटीदेशे जानुना कीचकाधमम्  
०४,०२१।०५८द्@०२४_०००९ अपीडयत बाहुभ्यां पशुमारम् अमारयत्  
०४,०२१।०५८द्@०२४_००१० तं विषीदन्तम् आज्ञाय कीचकं पाण्डुनन्दनः  
०४,०२१।०५८द्@०२४_००११ भूतले भ्रामयाम् आस वाक्यं चेदम् उवाच ह  
०४,०२१।०५८द्@०२४_००१२ अद्याहम् अनृणो भूत्वा भ्रातुर् भार्यापहारिणम्  
०४,०२१।०५८द्@०२४_००१३ शान्तिं लब्धास्मि परमां हत्वा सैरन्ध्रिकण्टकम्  
०४,०२१।०५८द्@०२४_००१४ इत्य् एवम् उक्त्वा पुरुषप्रवीरस्  
०४,०२१।०५८द्@०२४_००१५ तं कीचकं क्रोधसरागनेत्रः  
०४,०२१।०५८द्@०२४_००१६ आस्रस्तवस्त्राभरणं स्फुरन्तम्  
०४,०२१।०५८द्@०२४_००१७ उद्भ्रान्तचित्तं व्यसुम् उत्ससर्ज  
०४,०२१।०५८द्@०२४_००१८ निष्पिष्य पाणिना पाणिं सन्दष्टौष्ठपुटो बली  
०४,०२१।०५८द्@०२४_००१९ समाक्रम्य च सङ्क्रुद्धो बलेन बलिनां वरः  
०४,०२१।०५८द्@०२५_०००१ महतोत्प्लुत्य वेगेन कीचकोरसि वीर्यवान्  
०४,०२१।०५८द्@०२५_०००२ जानुभ्यां ताडयाम् आस सो ऽपि पादौ प्रगृह्य च  
०४,०२१।०५८द्@०२५_०००३ भ्रामयाम् आस वेगेन ताडयाम् आस च क्षितौ  
०४,०२१।०५८द्@०२५_०००४ भीमो ऽपि लाघवात् पादौ मोचयित्वोरुविक्रमः  
०४,०२१।०५८द्@०२५_०००५ उत्प्लुत्य सोर्ध्वम् अपतत् कीचकस्य शिरोपरि  
०४,०२१।०५८द्@०२५_०००६ केशे गृहीत्वा चाकृष्य विचकर्ष स सर्वतः  
०४,०२१।०५८द्@०२५_०००७ हस्तौ गृहीत्वा भीमस्य कीचको बलगर्वितः  
०४,०२१।०५८द्@०२५_०००८ मोचयित्वा केशपक्षं गले जग्राह पाण्डवम्  
०४,०२१।०५८द्@०२५_०००९ गृहीतकण्ठाव् अन्योन्यं पातयाम् आसतू रणे  
०४,०२१।०५८द्@०२५_००१० हुङ्कारफूत्कृतोच्छ्वासौ मार्जाराव् इव कोपितौ  
०४,०२१।०५८द्@०२५_००११ कीचकोपरि कौन्तेयः कौन्तेयोपरि कीचकः  
०४,०२१।०५८द्@०२५_००१२ अन्योन्यं पातयित्वैवं मुहूर्तं सूतपाण्डवौ  
०४,०२१।०५८द्@०२५_००१३ पुनर् उत्थाय तौ वीराव् अन्योन्यं बाहुशालिनौ  
०४,०२१।०५८द्@०२५_००१४ बाहुयुद्धम् अयुध्येताम् उपतापप्रकोपितौ  
०४,०२१।०५८द्@०२५_००१५ पादाभ्यां चैव जानुभ्यां मुष्टिभ्यां च परस्परम्  
०४,०२१।०५८द्@०२५_००१६ एवं तयोः प्रहरतोर् भीमकीचकयोस् तदा  
०४,०२१।०५८द्@०२५_००१७ स्वनः समभवद् रात्रौ विस्फूर्जितम् इवाशनेः  
०४,०२१।०५८द्@०२५_००१८ लब्ध्वान्तरम् अथो भीमः पाणिभ्यां कीचकं बली  
०४,०२१।०५८द्@०२५_००१९ हीयमानं समुद्वीक्ष्य बभञ्जालिङ्ग्य मध्यतः  
०४,०२१।०५८द्@०२५_००२० उत्तानं पातयित्वैनं पादाभ्याम् उरसि स्थितः  
०४,०२१।०५८द्@०२५_००२१ सम्मृज्य पाणिना पांसुं दक्षिणेन दृढाकृतिः  
०४,०२१।०५८द्@०२५_००२२ मुष्टिं गृहीत्वा वेगेन शिरस्य् अभिजघान ह  
०४,०२१।०५८द्@०२५_००२३ मुष्टिघातेन तेनासौ निर्यज्जिह्वाक्षितारकः  
०४,०२१।०५८द्@०२५_००२४ विसृजन् मलमूत्रे च क्रोशन् महिषवत् खरम्  
०४,०२१।०५९अ तस्य पादौ च पाणी च शिरो ग्रीवां च सर्वशः  
०४,०२१।०५९च् काये प्रवेशयाम् आस पशोर् इव पिनाकधृक्  
०४,०२१।०६०अ तं सम्मथितसर्वाङ्गं मांसपिण्डोपमं कृतम्  
०४,०२१।०६०ब्*०४४९_००१ तत्राग्निं स्वयम् उज्ज्वाल्य दर्शयाम् आस कीचकम्  
०४,०२१।०६०च् कृष्णायै दर्शयाम् आस भीमसेनो महाबलः  
०४,०२१।०६१अ उवाच च महातेजा द्रौपदीं पाण्डुनन्दनः  
०४,०२१।०६१च् पश्यैनम् एहि पाञ्चालि कामुको ऽयं यथा कृतः  
०४,०२१।०६१द्*०४५०_००१ एवम् उक्त्वा महाराज भीमो भीमपराक्रमः  
०४,०२१।०६१द्*०४५०_००२ पादेन पीडयाम् आस तस्य कायं दुरात्मनः  
०४,०२१।०६१द्*०४५०_००३ ततो ऽग्निं तत्र प्रज्वाल्य दर्शयित्वा तु कीचकम्  
०४,०२१।०६१द्*०४५०_००४ पाञ्चालीं स तदा वीर इदं प्रोवाच तां पुनः  
०४,०२१।०६१द्*०४५०_००५ प्रार्थयन्ति सुकेशान्ते ये त्वां शीलगुणान्विताम्  
०४,०२१।०६१द्*०४५०_००६ एवं ते भीरु वध्यन्ते कीचकः शोभते यथा  
०४,०२१।०६१द्*०४५०_००७ तत् कृत्वा दुष्करं कर्म कृष्णायाः प्रियम् उत्तमम्  
०४,०२१।०६१द्*०४५१_००१ यस् त्वाम् अभ्यहनद् भद्रे पदा भूमौ निपात्य च  
०४,०२१।०६१द्*०४५१_००२ एवम् उक्त्वा महाबाहुर् गन्धर्वेण हतं तदा  
०४,०२१।०६१द्*०४५१_००३ विज्ञापनार्थम् अन्येषां विरराम महाहवात्  
०४,०२१।०६२अ तथा स कीचकं हत्वा गत्वा रोषस्य वै शमम्  
०४,०२१।०६२च् आमन्त्र्य द्रौपदीं कृष्णां क्षिप्रम् आयान् महानसम्  
०४,०२१।०६२द्*०४५२_००१ स्नात्वानुलेपनं कृत्वा ह्य् आपूर्य च मनोरथम्  
०४,०२१।०६२द्*०४५२_००२ सुखोपविष्टः शयने भीमो भीमपराक्रमः  
०४,०२१।०६२द्*०४५२_००३ ततः कृष्णा यदा मेने गतं भीमं महानसम्  
०४,०२१।०६३अ कीचकं घातयित्वा तु द्रौपदी योषितां वरा  
०४,०२१।०६३च् प्रहृष्टा गतसन्तापा सभापालान् उवाच ह  
०४,०२१।०६४अ कीचको ऽयं हतः शेते गन्धर्वैः पतिभिर् मम  
०४,०२१।०६४च् परस्त्रीकामसम्मत्तः समागच्छत पश्यत  
०४,०२१।०६५अ तच् छ्रुत्वा भाषितं तस्या नर्तनागाररक्षिणः  
०४,०२१।०६५च् सहसैव समाजग्मुर् आदायोल्काः सहस्रशः  
०४,०२१।०६५द्*०४५३_००१ तस्यास् तं निनदं श्रुत्वा कीचकस्य सहोदराः  
०४,०२१।०६६अ ततो गत्वाथ तद् वेश्म कीचकं विनिपातितम्  
०४,०२१।०६६च् गतासुं ददृशुर् भूमौ रुधिरेण समुक्षितम्  
०४,०२१।०६६द्*०४५४_००१ नास्य ग्रीवा न चरणौ न पाणी न शिरस् तथा  
०४,०२१।०६६द्*०४५५_००१ पाणिपादविहीनं तु दृष्ट्वा ते व्यथिताभवन्  
०४,०२१।०६६द्*०४५५_००२ निरीक्षन्ति ततः सर्वे परं विस्मयम् आगताः  
०४,०२१।०६६द्*०४५५_००३ अमानुषं कृतं कर्म तं दृष्ट्वा विनिपातितम्  
०४,०२१।०६६द्*०४५६_००१ ततो भयं ययुः शीघ्रं सायुधा भरतर्षभ  
०४,०२१।०६६द्*०४५६_००२ अथैनं हृष्टरोमाणो विस्मिताः प्रेक्ष्य कीचकम्  
०४,०२१।०६७अ क्वास्य ग्रीवा क्व चरणौ क्व पाणी क्व शिरस् तथा  
०४,०२१।०६७च् इति स्म तं परीक्षन्ते गन्धर्वेण हतं तदा  
०४,०२१।०६७द्*०४५७-०४ तं मेनिरे दत्तम् उषाधिदेव्याः  
०४,०२१।०६७द्*०४५७_००१ हतं हि दृष्ट्वा निशि सैन्यनाथं  
०४,०२१।०६७द्*०४५७_००२ राज्ञो विराटस्य बलाभिमुख्याः  
०४,०२१।०६७द्*०४५७_००३ कीलालमिश्रं पिशितस्य पिण्डं  
०४,०२२।००१ वैशम्पायन उवाच  
०४,०२२।००१अ तस्मिन् काले समागम्य सर्वे तत्रास्य बान्धवाः  
०४,०२२।००१च् रुरुदुः कीचकं दृष्ट्वा परिवार्य समन्ततः  
०४,०२२।००२अ सर्वे संहृष्टरोमाणः सन्त्रस्ताः प्रेक्ष्य कीचकम्  
०४,०२२।००२च् तथा सर्वाङ्गसम्भुग्नं कूर्मं स्थल इवोद्धृतम्  
०४,०२२।००३अ पोथितं भीमसेनेन तम् इन्द्रेणेव दानवम्  
०४,०२२।००३ब्*०४५८_००१ कीचकं बलसम्मत्तं दुर्धर्षं येन केन चित्  
०४,०२२।००३ब्*०४५८_००२ गन्धर्वेण हतं श्रुत्वा कीचकं पुरुषर्षभम्  
०४,०२२।००३च् संस्कारयितुम् इच्छन्तो बहिर् नेतुं प्रचक्रमुः  
०४,०२२।००४अ ददृशुस् ते ततः कृष्णां सूतपुत्राः समागताः  
०४,०२२।००४च् अदूराद् अनवद्याङ्गीं स्तम्भम् आलिङ्ग्य तिष्ठतीम्  
०४,०२२।००५अ समवेतेषु सूतेषु तान् उवाचोपकीचकः  
०४,०२२।००५ब्*०४५९_००१ हसन्न् इव तदामर्षान् निर्दहन्न् इव चक्षुषा  
०४,०२२।००५च् हन्यतां शीघ्रम् असती यत्कृते कीचको हतः  
०४,०२२।००६अ अथ वा नेह हन्तव्या दह्यतां कामिना सह  
०४,०२२।००६च् मृतस्यापि प्रियं कार्यं सूतपुत्रस्य सर्वथा  
०४,०२२।००६द्*०४६०_००१ इयं हि दुष्टचारित्रा मम भ्रातुर् अमित्रिणी  
०४,०२२।००६द्*०४६०_००२ यत्कृते मरणं प्राप्तो नेयं जीवितुम् अर्हति  
०४,०२२।००६द्*०४६०_००३ सहेयं दह्यतां सूता आपृच्छ्य च जनाधिपम्  
०४,०२२।००६द्*०४६०_००४ हतस्यापि हि गन्धर्वैः कीचकस्य प्रियं भवेत्  
०४,०२२।००७अ ततो विराटम् ऊचुस् ते कीचको ऽस्याः कृते हतः  
०४,०२२।००७च् सहाद्यानेन दह्येत तदनुज्ञातुम् अर्हसि  
०४,०२२।००७द्*०४६१_००० वैशम्पायनः  
०४,०२२।००७द्*०४६१_००१ सूताः  
०४,०२२।००७द्*०४६१_००१ ततो विराटम् आगम्य सूताः प्राञ्जलयो ऽब्रुवन्  
०४,०२२।००७द्*०४६१_००२ कीचको ऽयं हतः शेते गन्धर्वैः कामरूपिभिः  
०४,०२२।००७द्*०४६१_००३ सैरन्ध्र्या घातितो रात्रौ तं दहेम सहानया  
०४,०२२।००७द्*०४६१_००४ मानिता हि त्वया राजंस् तद् अनुज्ञातुम् अर्हसि  
०४,०२२।००८अ पराक्रमं तु सूतानां मत्वा राजान्वमोदत  
०४,०२२।००८च् सैरन्ध्र्याः सूतपुत्रेण सह दाहं विशां पते  
०४,०२२।००९अ तां समासाद्य वित्रस्तां कृष्णां कमललोचनाम्  
०४,०२२।००९च् मोमुह्यमानां ते तत्र जगृहुः कीचका भृशम्  
०४,०२२।०१०अ ततस् तु तां समारोप्य निबध्य च सुमध्यमाम्  
०४,०२२।०१०च् जग्मुर् उद्यम्य ते सर्वे श्मशानम् अभितस् तदा  
०४,०२२।०१०द्*०४६२_००१ ततस् ते समनुज्ञाताः सर्वे तत्रास्य बान्धवाः  
०४,०२२।०१०द्*०४६२_००२ रुरुदुः कीचकं दृष्ट्वा परिचार्याभितः स्थिताः  
०४,०२२।०१०द्*०४६२_००३ आरोप्य कृष्णाम् अथ कीचकेन  
०४,०२२।०१०द्*०४६२_००४ निबध्य केशेषु च पादयोश् च  
०४,०२२।०१०द्*०४६२_००५ ते चापि सूता वचनैर् अवोचन्न्  
०४,०२२।०१०द्*०४६२_००६ उद्दिश्य कृष्णाम् अभिवीक्ष्य चैनाम्  
०४,०२२।०१०द्*०४६२_००७ यस्याः कृते ऽयं निहतो महात्मा  
०४,०२२।०१०द्*०४६२_००८ तस्माद् धि सा कीचकमार्गगास् तु  
०४,०२२।०१०द्*०४६२_००९ अनार्यसत्त्वेन च कीचकेन  
०४,०२२।०१०द्*०४६२_०१० वैशम्पायनः  
०४,०२२।०१०द्*०४६२_०१० गतासुना सुन्दरी स्वर्गलोकम्  
०४,०२२।०१०द्*०४६२_०११ साशेत कृष्णा शयने निबद्धा  
०४,०२२।०१०द्*०४६२_०१२ मनस्विनी चैव यशस्विनी च  
०४,०२२।०१०द्*०४६२_०१३ विलम्बमाना विवशा हि दुष्टैस्  
०४,०२२।०१०द्*०४६२_०१४ तत्रैव पर्यङ्कवरे शुभाङ्गी  
०४,०२२।०११अ ह्रियमाणा तु सा राजन् सूतपुत्रैर् अनिन्दिता  
०४,०२२।०११च् प्राक्रोशन् नाथम् इच्छन्ती कृष्णा नाथवती सती  
०४,०२२।०११द्*०४६३_००१ मृतेन सह बद्धाङ्गी निराशा जीविते तदा  
०४,०२२।०११द्*०४६३_००२ श्मशानाभिमुखं नीता करेणुर् इव रौति सा  
०४,०२२।०१२ द्रौपद्य् उवाच  
०४,०२२।०१२अ जयो जयन्तो विजयो जयत्सेनो जयद्बलः  
०४,०२२।०१२च् ते मे वाचं विजानन्तु सूतपुत्रा नयन्ति माम्  
०४,०२२।०१२द्*०४६४_००१ येषां दुन्दुभिनिर्घोषो ज्याघोषः श्रूयते महान्  
०४,०२२।०१३अ येषां ज्यातलनिर्घोषो विस्फूर्जितम् इवाशनेः  
०४,०२२।०१३च् व्यश्रूयत महायुद्धे भीमघोषस् तरस्विनाम्  
०४,०२२।०१४अ रथघोषश् च बलवान् गन्धर्वाणां यशस्विनाम्  
०४,०२२।०१४च् ते मे वाचं विजानन्तु सूतपुत्रा नयन्ति माम्  
०४,०२२।०१४द्*०४६५_००१ येषां वीर्यम् अतुल्यं तु शक्रस्येव बलं यशः  
०४,०२२।०१४द्*०४६५_००२ राजसिंहा इवाग्र्यास् ते मां जानन्तु सुदुःखिताम्  
०४,०२२।०१५ वैशम्पायन उवाच  
०४,०२२।०१५अ तस्यास् ताः कृपणा वाचः कृष्णायाः परिदेविताः  
०४,०२२।०१५च् श्रुत्वैवाभ्यपतद् भीमः शयनाद् अविचारयन्  
०४,०२२।०१६ भीमसेन उवाच  
०४,०२२।०१६अ अहं शृणोमि ते वाचं त्वया सैरन्ध्रि भाषिताम्  
०४,०२२।०१६च् तस्मात् ते सूतपुत्रेभ्यो न भयं भीरु विद्यते  
०४,०२२।०१७ वैशम्पायन उवाच  
०४,०२२।०१७अ इत्य् उक्त्वा स महाबाहुर् विजजृम्भे जिघांसया  
०४,०२२।०१७च् ततः स व्यायतं कृत्वा वेषं विपरिवर्त्य च  
०४,०२२।०१७ए अद्वारेणाभ्यवस्कन्द्य निर्जगाम बहिस् तदा  
०४,०२२।०१८अ स भीमसेनः प्राकाराद् आरुज्य तरसा द्रुमम्  
०४,०२२।०१८च् श्मशानाभिमुखः प्रायाद् यत्र ते कीचका गताः  
०४,०२२।०१८द्*०४६६_००१ स लङ्घयित्वा प्राकारं निःसृत्य च पुरोत्तमात्  
०४,०२२।०१८द्*०४६६_००२ जवेनोत्पतितो भीमः सूतानाम् अग्रतस् तदा  
०४,०२२।०१८द्*०४६६_००३ चितासमीपे गत्वा स तत्रापश्यद् वनस्पतिम्  
०४,०२२।०१८द्*०४६६_००४ तालमात्रं महास्कन्धम् ऊर्ध्वशुष्कं विशां पते  
०४,०२२।०१८द्*०४६६_००५ तं नागवद् उपक्रम्य बाहुभ्यां परिरभ्य च  
०४,०२२।०१८द्*०४६६_००६ स्कन्धम् आरोपयाम् आस दशव्यामं परन्तपः  
०४,०२२।०१९अ स तं वृक्षं दशव्यामं सस्कन्धविटपं बली  
०४,०२२।०१९ब्*०४६७_००१ तं महाकायम् उद्यम्य भ्रामयित्वा च वेगितः  
०४,०२२।०१९च् प्रगृह्याभ्यद्रवत् सूतान् दण्डपाणिर् इवान्तकः  
०४,०२२।०२०अ ऊरुवेगेन तस्याथ न्यग्रोधाश्वत्थकिंशुकाः  
०४,०२२।०२०च् भूमौ निपतिता वृक्षाः सङ्घशस् तत्र शेरते  
०४,०२२।०२१अ तं सिंहम् इव सङ्क्रुद्धं दृष्ट्वा गन्धर्वम् आगतम्  
०४,०२२।०२१च् वित्रेसुः सर्वतः सूता विषादभयकम्पिताः  
०४,०२२।०२२अ तम् अन्तकम् इवायान्तं गन्धर्वं प्रेक्ष्य ते तदा  
०४,०२२।०२२च् दिधक्षन्तस् तदा ज्येष्ठं भ्रातरं ह्य् उपकीचकाः  
०४,०२२।०२२ए परस्परम् अथोचुस् ते विषादभयकम्पिताः  
०४,०२२।०२३अ गन्धर्वो बलवान् एति क्रुद्ध उद्यम्य पादपम्  
०४,०२२।०२३ब्*०४६८_००१ प्रबुद्धाः सुमहाभागा गन्धर्वाः सूर्यवर्चसः  
०४,०२२।०२३च् सैरन्ध्री मुच्यतां शीघ्रं महन् नो भयम् आगतम्  
०४,०२२।०२४अ ते तु दृष्ट्वा तम् आविद्धं भीमसेनेन पादपम्  
०४,०२२।०२४च् विमुच्य द्रौपदीं तत्र प्राद्रवन् नगरं प्रति  
०४,०२२।०२४द्*०४६९_००१ अथ भीमः समुत्पत्य द्रवतां पुरतो ऽपतत्  
०४,०२२।०२४द्*०४६९_००२ ते तं दृष्ट्वा भयोद्विग्ना निश्चेष्टाः समवस्थिताः  
०४,०२२।०२४द्*०४६९_००३ दृष्ट्वा ताञ् शतसङ्ख्यानान् स वज्री दानवान् इव  
०४,०२२।०२४द्*०४६९_००४ एकेनैव प्रहारेण दश सप्त च विंशतिः  
०४,०२२।०२४द्*०४६९_००५ त्रिंशच् चत्वारिपञ्चाशाञ् जघान स वृकोदरः  
०४,०२२।०२५अ द्रवतस् तांस् तु सम्प्रेक्ष्य स वज्री दानवान् इव  
०४,०२२।०२५च् शतं पञ्चाधिकं भीमः प्राहिणोद् यमसादनम्  
०४,०२२।०२५द्*०४७०_००१ वृक्षेणैतेन राजेन्द्र प्रभञ्जनसुतो बली  
०४,०२२।०२५द्*०४७१_००१ वायुवेगसमः श्रीमान् सर्वान् सूतान् अशेषतः  
०४,०२२।०२५द्*०४७१_००२ तान् निहत्य महाबाहुर् भीमसेनो महाबलः  
०४,०२२।०२६अ तत आश्वासयत् कृष्णां प्रविमुच्य विशां पते  
०४,०२२।०२६च् उवाच च महाबाहुः पाञ्चालीं तत्र द्रौपदीम्  
०४,०२२।०२६ए अश्रुपूर्णमुखीं दीनां दुर्धर्षः स वृकोदरः  
०४,०२२।०२६फ़्@०२६_०००१ मा खिदस् त्वं याज्ञसेनि पातिव्रत्यव्रते स्थिता  
०४,०२२।०२६फ़्@०२६_०००२ पातिव्रत्यस्थिता नारी व्रतं रक्षेत् सदात्मनः  
०४,०२२।०२६फ़्@०२६_०००३ पुरा स्त्री देवरातस्य पतिप्रीता शिरोमणिः  
०४,०२२।०२६फ़्@०२६_०००४ कदा चिद् भर्तृरूपेण रक्षसापहृता सती  
०४,०२२।०२६फ़्@०२६_०००५ कस्य चित् सरसस् तीरे तां निवेश्य स राक्षसः  
०४,०२२।०२६फ़्@०२६_०००६ तद्भर्तृरूपं सन्त्यज्य रक्षो भूत्वा सुदारुणम्  
०४,०२२।०२६फ़्@०२६_०००७ साम्ना दानेन भेदेन सा यदा नान्वमन्यत  
०४,०२२।०२६फ़्@०२६_०००८ तदा तां पातयित्वा स मैथुनायोपचक्रमे  
०४,०२२।०२६फ़्@०२६_०००९ ततः सा धैर्यम् आस्थाय विवरं न ददौ तदा  
०४,०२२।०२६फ़्@०२६_००१० ततः स खड्गम् उत्कृष्य भीषयाम् आस तां सतीम्  
०४,०२२।०२६फ़्@०२६_००११ साभित्यक्तभया साध्वी प्राणत्यागे सुनिश्चिता  
०४,०२२।०२६फ़्@०२६_००१२ प्रतिज्ञाम् अकरोत् कृष्णे पतिव्रतपरायणा  
०४,०२२।०२६फ़्@०२६_००१३ आराधितो यदि मया भर्ता मे दैवतं महत्  
०४,०२२।०२६फ़्@०२६_००१४ कर्मणा मनसा वाचा गुरवस् तोषिता मया  
०४,०२२।०२६फ़्@०२६_००१५ तेन सत्येन योनिर् मे भवत्व् अद्य शिला दृढा  
०४,०२२।०२६फ़्@०२६_००१६ एवं तया प्रतिज्ञाते तद्योनिः सा शिलाभवत्  
०४,०२२।०२६फ़्@०२६_००१७ अन्तरा नाभिजान्वोर् यत् तत् सर्वं च शिलाभवत्  
०४,०२२।०२६फ़्@०२६_००१८ ततः स खड्गम् उत्कृष्य वेगेनास्याः शिरो ऽहरत्  
०४,०२२।०२६फ़्@०२६_००१९ जया नाम सखी साभूत् पार्वत्या नखमांसवत्  
०४,०२२।०२६फ़्@०२६_००२० तस्मात् पतिव्रतायाश् च दुःखम् अल्पं सुखं बहु  
०४,०२२।०२७अ एवं ते भीरु वध्यन्ते ये त्वां क्लिश्यन्त्य् अनागसम्  
०४,०२२।०२७च् प्रैहि त्वं नगरं कृष्णे न भयं विद्यते तव  
०४,०२२।०२७द्*०४७२_००१ अन्येन त्वं पथा शीघ्रं सुदेष्णाया निवेशनम्  
०४,०२२।०२७द्*०४७३_००१ इत्य् उक्ता भीमसेनेन अदृश्या सा च तत्क्षणात्  
०४,०२२।०२७द्*०४७३_००२ अपसर्पत मा कश् चित् पश्येद् इत्य् अभिशङ्कया  
०४,०२२।०२७द्*०४७४_००१ वैशम्पायनः  
०४,०२२।०२७द्*०४७४_००१ यथा नौ नावबुध्येरन् रात्राव् एवं व्यवस्थितौ  
०४,०२२।०२७द्*०४७४_००२ सागच्छन् नगरं कृष्णा भीमसेनाश्वासिता सती  
०४,०२२।०२७द्*०४७४_००३ कृतकृत्या सुदेष्णाया भवनं शुभलक्षणा  
०४,०२२।०२७द्*०४७४_००४ शचीव नहुषे शप्ते प्रविवेश त्रिविष्टपम्  
०४,०२२।०२७द्*०४७४_००५ भीमो ऽप्य् अमितवीर्यस् तु बलवान् अरिमर्दनः  
०४,०२२।०२७द्*०४७४_००६ सर्वांस् तान् कीचकान् हत्वा तत्र धर्मात्मजानुजः  
०४,०२२।०२७द्*०४७४_००७ निःशेषान् कीचकान् हत्वा रामो रात्रिञ्चरान् इव  
०४,०२२।०२७द्*०४७४_००८ जितशत्रुर् अदीनात्मा प्रविवेश पुरं ततः  
०४,०२२।०२७ए अन्येनाहं गमिष्यामि विराटस्य महानसम्  
०४,०२२।०२८अ पञ्चाधिकं शतं तच् च निहतं तत्र भारत  
०४,०२२।०२८च् महावनम् इव छिन्नं शिश्ये विगलितद्रुमम्  
०४,०२२।०२९अ एवं ते निहता राजञ् शतं पञ्च च कीचकाः  
०४,०२२।०२९च् स च सेनापतिः पूर्वम् इत्य् एतत् सूतषट्शतम्  
०४,०२२।०२९द्*०४७५_००१ न गन्धर्वभयाच् छेकुर् वक्तुं कीचकबान्धवाः  
०४,०२२।०२९द्*०४७५_००२ अशक्नुवन्तस् तां तत्र भयाद् अप्य् अभिवीक्षितुम्  
०४,०२२।०२९द्*०४७६_००१ विराटनगरे चापि सर्वे मात्स्याः समागताः  
०४,०२२।०२९द्*०४७६_००२ काल्यं पञ्चशतं चैतान् अपश्यन् सारथीन् हतान्  
०४,०२२।०३०अ तद् दृष्ट्वा महद् आश्चर्यं नरा नार्यश् च सङ्गताः  
०४,०२२।०३०ब्*०४७७_००१ नागराश् च तथा राजन् विस्मयं परमं गताः  
०४,०२२।०३०च् विस्मयं परमं गत्वा नोचुः किं चन भारत  
०४,०२३।००१ वैशम्पायन उवाच  
०४,०२३।००१*०४७८_००१ ततो रजन्यां व्युष्टायाम् उत्थाय सगणो नृपः  
०४,०२३।००१*०४७८_००२ कल्ये शतं षडधिकं हताञ् शुश्राव कीचकान्  
०४,०२३।००१अ ते दृष्ट्वा निहतान् सूतान् राज्ञे गत्वा न्यवेदयन्  
०४,०२३।००१अ*०४७९_००१ **** **** भीमसेनेन भारत  
०४,०२३।००१अ*०४७९_००२ पौराश् च सहिताः सर्वे  
०४,०२३।००१च् गन्धर्वैर् निहता राजन् सूतपुत्राः परःशताः  
०४,०२३।००२अ यथा वज्रेण वै दीर्णं पर्वतस्य महच् छिरः  
०४,०२३।००२च् विनिकीर्णं प्रदृश्येत तथा सूता महीतले  
०४,०२३।००३अ सैरन्ध्री च विमुक्तासौ पुनर् आयाति ते गृहम्  
०४,०२३।००३च् सर्वं संशयितं राजन् नगरं ते भविष्यति  
०४,०२३।००४अ तथारूपा हि सैरन्ध्री गन्धर्वाश् च महाबलाः  
०४,०२३।००४च् पुंसाम् इष्टश् च विषयो मैथुनाय न संशयः  
०४,०२३।००५अ यथा सैरन्ध्रिवेषेण न ते राजन्न् इदं पुरम्  
०४,०२३।००५च् विनाशम् एति वै क्षिप्रं तथा नीतिर् विधीयताम्  
०४,०२३।००५द्*०४८०_००१ सर्वाङ्गसौष्ठवयुतां रूपलावण्यशालिनीम्  
०४,०२३।००५द्*०४८०_००२ पश्यताम् अनिमेषेण चक्षुषा वनितां शुभाम्  
०४,०२३।००५द्*०४८०_००३ मनसश् चक्षुषश् चैव प्रतिबन्धो न विद्यते  
०४,०२३।००५द्*०४८०_००४ तस्मात् तां यः पुमान् दृष्ट्वा रूपेणाप्रतिमां भुवि  
०४,०२३।००५द्*०४८०_००५ गच्छेत् कामवशं मूढः गन्धर्वैः स निहन्यते  
०४,०२३।००५द्*०४८०_००६ निष्कासयैनां भवनात् पुराच् चैव विशेषतः  
०४,०२३।००५द्*०४८०_००७ कामः प्रविश्य सैरन्ध्रीं पुरं नाशयते ध्रुवम्  
०४,०२३।००६अ तेषां तद् वचनं श्रुत्वा विराटो वाहिनीपतिः  
०४,०२३।००६च् अब्रवीत् क्रियताम् एषां सूतानां परमक्रिया  
०४,०२३।००७अ एकस्मिन्न् एव ते सर्वे सुसमिद्धे हुताशने  
०४,०२३।००७च् दह्यन्तां कीचकाः शीघ्रं रत्नैर् गन्धैश् च सर्वशः  
०४,०२३।००७द्*०४८१_००१ एकस्मिन्न् एव तान् सर्वे सुसमिद्धे हुताशने  
०४,०२३।००७द्*०४८१_००२ अदहन् कीचकान् सर्वान् संस्कारैश् चैव सर्वशः  
०४,०२३।००८अ सुदेष्णां चाब्रवीद् राजा महिषीं जातसाध्वसः  
०४,०२३।००८च् सैरन्ध्रीम् आगतां ब्रूया ममैव वचनाद् इदम्  
०४,०२३।००९अ गच्छ सैरन्ध्रि भद्रं ते यथाकामं चराबले  
०४,०२३।००९च् बिभेति राजा सुश्रोणि गन्धर्वेभ्यः पराभवात्  
०४,०२३।०१०अ न हि ताम् उत्सहे वक्तुं स्वयं गन्धर्वरक्षिताम्  
०४,०२३।०१०च् स्त्रियस् त्व् अदोषास् तां वक्तुम् अतस् त्वां प्रब्रवीम्य् अहम्  
०४,०२३।०११अ अथ मुक्ता भयात् कृष्णा सूतपुत्रान् निरस्य च  
०४,०२३।०११च् मोक्षिता भीमसेनेन जगाम नगरं प्रति  
०४,०२३।०१२अ त्रासितेव मृगी बाला शार्दूलेन मनस्विनी  
०४,०२३।०१२च् गात्राणि वाससी चैव प्रक्षाल्य सलिलेन सा  
०४,०२३।०१३अ तां दृष्ट्वा पुरुषा राजन् प्राद्रवन्त दिशो दश  
०४,०२३।०१३च् गन्धर्वाणां भयत्रस्ताः के चिद् दृष्टीर् न्यमीलयन्  
०४,०२३।०१३द्*०४८२_००१ प्रदुद्रुवुश् चाप्य् अपरे तथा जना  
०४,०२३।०१३द्*०४८२_००२ हस्तैश् च चक्षूंषि पिधाय मोहिताः  
०४,०२३।०१३द्*०४८२_००३ मा पश्यत स्मेति च तां ब्रुवन्तस्  
०४,०२३।०१३द्*०४८२_००४ तथा जनाश् चक्रुशुर् आर्तरूपाः  
०४,०२३।०१३द्*०४८२_००५ ताम् अद्य यः पश्यति रूपशालिनीं  
०४,०२३।०१३द्*०४८२_००६ शयीत भग्नो ऽत्र यथैव कीचकाः  
०४,०२३।०१३द्*०४८२_००७ इति ब्रुवन्तो भयवेगचेतना  
०४,०२३।०१३द्*०४८२_००८ भयेन गन्धर्वगतेन मोहिताः  
०४,०२३।०१४अ ततो महानसद्वारि भीमसेनम् अवस्थितम्  
०४,०२३।०१४च् ददर्श राजन् पाञ्चाली यथा मत्तं महाद्विपम्  
०४,०२३।०१५अ तं विस्मयन्ती शनकैः सञ्ज्ञाभिर् इदम् अब्रवीत्  
०४,०२३।०१५च् गन्धर्वराजाय नमो येनास्मि परिमोचिता  
०४,०२३।०१५द्*०४८३_००१ कीचकेभ्यो विनिर्दोषाम् अनाथां वसतीं गृहे  
०४,०२३।०१५द्*०४८३_००२ यो मां रक्षति सन्त्रस्तां गन्धर्वाय नमो ऽस्तु ते  
०४,०२३।०१६ भीमसेन उवाच  
०४,०२३।०१६अ ये यस्या विचरन्तीह पुरुषा वशवर्तिनः  
०४,०२३।०१६ब्*०४८४_००१ तेषां वशगता नित्यं विचर त्वं यथेष्टतः  
०४,०२३।०१६च् तस्यास् ते वचनं श्रुत्वा अनृणा विचरन्त्य् उत  
०४,०२३।०१७ वैशम्पायन उवाच  
०४,०२३।०१७*०४८५_००१ तयोस् तद् वचनं श्रुत्वा जज्ञिरे नेतरे जनाः  
०४,०२३।०१७*०४८५_००२ ततः पाञ्चालराजस्य सुता चापि जगाम ह  
०४,०२३।०१७अ ततः सा नर्तनागारे धनञ्जयम् अपश्यत  
०४,०२३।०१७च् राज्ञः कन्या विराटस्य नर्तयानं महाभुजम्  
०४,०२३।०१८अ ततस् ता नर्तनागाराद् विनिष्क्रम्य सहार्जुनाः  
०४,०२३।०१८च् कन्या ददृशुर् आयान्तीं कृष्णां क्लिष्टाम् अनागसम्  
०४,०२३।०१९ कन्या ऊचुः  
०४,०२३।०१९अ दिष्ट्या सैरन्ध्रि मुक्तासि दिष्ट्यासि पुनरागता  
०४,०२३।०१९च् दिष्ट्या विनिहताः सूता ये त्वां क्लिश्यन्त्य् अनागसम्  
०४,०२३।०२० बृहन्नडोवाच  
०४,०२३।०२०अ कथं सैरन्ध्रि मुक्तासि कथं पापाश् च ते हताः  
०४,०२३।०२०च् इच्छामि वै तव श्रोतुं सर्वम् एव यथातथम्  
०४,०२३।०२१ सैरन्ध्र्य् उवाच  
०४,०२३।०२१अ बृहन्नडे किं नु तव सैरन्ध्र्या कार्यम् अद्य वै  
०४,०२३।०२१च् या त्वं वससि कल्याणि सदा कन्यापुरे सुखम्  
०४,०२३।०२२अ न हि दुःखं समाप्नोषि सैरन्ध्री यद् उपाश्नुते  
०४,०२३।०२२ब्*०४८६_००१ सुखेन वर्तसे येह न तद् दुःखम् अवाप्यते  
०४,०२३।०२२च् तेन मां दुःखिताम् एवं पृच्छसे प्रहसन्न् इव  
०४,०२३।०२३ बृहन्नडोवाच  
०४,०२३।०२३अ बृहन्नडापि कल्याणि दुःखम् आप्नोत्य् अनुत्तमम्  
०४,०२३।०२३च् तिर्यग्योनिगता बाले न चैनाम् अवबुध्यसे  
०४,०२३।०२३द्*०४८७_००१ त्वया सहोषिता चास्मि त्वं च सर्वैः सहोषिता  
०४,०२३।०२३द्*०४८७_००२ क्लिश्यन्त्यां त्वयि सुश्रोणि को नु दुःखं न चिन्तयेत्  
०४,०२३।०२३द्*०४८७_००३ न तु केन चिद् अत्यन्तं कस्य चिद् धृदयं क्व चित्  
०४,०२३।०२३द्*०४८७_००४ वेदितुं शक्यते नूनं तेन मां नावबुध्यसे  
०४,०२३।०२३द्*०४८८_००१ त्वत्तः कृच्छ्रतरं वासं वसेयम् अहम् अङ्गने  
०४,०२३।०२३द्*०४८९_००१ कस्य वै हृदयं केन वेदितुं परिशक्यते  
०४,०२३।०२४ वैशम्पायन उवाच  
०४,०२३।०२४अ ततः सहैव कन्याभिर् द्रौपदी राजवेश्म तत्  
०४,०२३।०२४च् प्रविवेश सुदेष्णायाः समीपम् अपलायिनी  
०४,०२३।०२५अ ताम् अब्रवीद् राजपुत्री विराटवचनाद् इदम्  
०४,०२३।०२५च् सैरन्ध्रि गम्यतां शीघ्रं यत्र कामयसे गतिम्  
०४,०२३।०२६अ राजा बिभेति भद्रं ते गन्धर्वेभ्यः पराभवात्  
०४,०२३।०२६च् त्वं चापि तरुणी सुभ्रु रूपेणाप्रतिमा भुवि  
०४,०२३।०२६द्*०४९०_००१ पुंसाम् इष्टश् च विषयो गन्धर्वाश् चातिकोपनाः  
०४,०२३।०२६द्*०४९१_००१ चित्तानि च नृणां शुभ्रे रक्तानि स्पर्शजे सुखे  
०४,०२३।०२६द्*०४९१_००२ तस्मात् त्वत्तो भयं मह्यं राष्ट्रस्य नगरस्य च  
०४,०२३।०२६द्*०४९१_००३ गच्छाद्यैव यथेष्टं त्वं नगराद् यत्र रंस्यसे  
०४,०२३।०२६द्*०४९१_००४ त्वन्निमित्तं शुभे मह्यं सर्वे बन्धुजना हताः  
०४,०२३।०२६द्*०४९१_००५ नृशंसा खलु ते बुद्धिर् भ्रातॄणां मे कृतो वधः  
०४,०२३।०२६द्*०४९१_००६ तस्माद् गन्धर्वराजेभ्यो भयम् अद्य प्रवर्तते  
०४,०२३।०२६द्*०४९१_००७ यथेष्टं गच्छ सैरन्ध्रि इह स्वस्ति यथा भवेत्  
०४,०२३।०२६द्*०४९१_००७ वैशम्पायनः  
०४,०२३।०२६द्*०४९१_००८ सुदेष्णावचनं श्रुत्वा सैरन्ध्री चेदम् अब्रवीत्  
०४,०२३।०२७ सैरन्ध्र्य् उवाच  
०४,०२३।०२७अ त्रयोदशाहमात्रं मे राजा क्षमतु भामिनि  
०४,०२३।०२७च् कृतकृत्या भविष्यन्ति गन्धर्वास् ते न संशयः  
०४,०२३।०२८अ ततो मां ते ऽपनेष्यन्ति करिष्यन्ति च ते प्रियम्  
०४,०२३।०२८च् ध्रुवं च श्रेयसा राजा योक्ष्यते सह बान्धवैः  
०४,०२३।०२८द्*०४९२_००१ एवम् उक्ताथ कैकेयी नृपायोक्त्वा परामृशत्  
०४,०२३।०२८द्*०४९२_००२ पूर्णकामा कृता कृष्णा वायुपुत्रेण चावसत्  
०४,०२३।०२८द्*०४९३_००१ राज्ञा कृतोपकाराश् च कृतज्ञाश् च सदा शुभे  
०४,०२३।०२८द्*०४९३_००२ साधवश् च बलोत्सिक्ताः कृतप्रतिकृतेप्सवः  
०४,०२३।०२८द्*०४९३_००३ अर्थिनी प्रब्रवीम्य् एषा यद्वा तद्वेति चिन्तय  
०४,०२३।०२८द्*०४९३_००४ वैशम्पायनः  
०४,०२३।०२८द्*०४९३_००४ भरस्व तद् अहर्मात्रं तत् ते श्रेयो भविष्यति  
०४,०२३।०२८द्*०४९३_००५ तस्यास् तद् वचनं श्रुत्वा कैकेयी दुःखमोहिता  
०४,०२३।०२८द्*०४९३_००६ उवाच द्रौपदीम् आर्ता भ्रातृव्यसनकर्शिता  
०४,०२३।०२८द्*०४९३_००७ वस भद्रे यथेष्टं त्वं त्वाम् अहं शरणं गता  
०४,०२३।०२८द्*०४९३_००८ त्रायस्व मम भर्तारं पुत्रांश् चैव विशेषतः  
०४,०२४।०००*०४९४_००१ इति पाण्डवनिगूढवाससंवत्सरचरितम् अभिधाय पाराशर्यः  
०४,०२४।०००*०४९४_००२ कीचकवधान्तं यत्र त्रयोदशाहम् अज्ञा(न)तशेषवासनिवृत्तये  
०४,०२४।०००*०४९४_००३ कुरुपतिकार्यानुसन्धानाय दूरान्वेषितफलावाप्तये हि सुयोधनादीनां  
०४,०२४।०००*०४९४_००४ चारप्रत्याचारम् अभिधातुम् आह  
०४,०२४।००१ वैशम्पायन उवाच  
०४,०२४।००१*०४९५_००१ कीचके तु हते राजा विराटः परवीरहा  
०४,०२४।००१*०४९५_००२ शोकम् आहारयत् तीव्रं सामात्यः सपुरोहितः  
०४,०२४।००१अ कीचकस्य तु घातेन सानुजस्य विशां पते  
०४,०२४।००१च् अत्याहितं चिन्तयित्वा व्यस्मयन्त पृथग्जनाः  
०४,०२४।००२अ तस्मिन् पुरे जनपदे सञ्जल्पो ऽभूच् च सर्वशः  
०४,०२४।००२च् शौर्याद् धि वल्लभो राज्ञो महासत्त्वश् च कीचकः  
०४,०२४।००२द्*०४९६_००१ साम्पराये परिक्रुष्टो बलवान् दुर्जयो रणे  
०४,०२४।००३अ आसीत् प्रहर्ता च नृणां दारामर्शी च दुर्मतिः  
०४,०२४।००३च् स हतः खलु पापात्मा गन्धर्वैर् दुष्टपूरुषः  
०४,०२४।००४अ इत्य् अजल्पन् महाराज परानीकविशातनम्  
०४,०२४।००४च् देशे देशे मनुष्याश् च कीचकं दुष्प्रधर्षणम्  
०४,०२४।००५अ अथ वै धार्तराष्ट्रेण प्रयुक्ता ये बहिश्चराः  
०४,०२४।००५च् मृगयित्वा बहून् ग्रामान् राष्ट्राणि नगराणि च  
०४,०२४।००६अ संविधाय यथादिष्टं यथादेशप्रदर्शनम्  
०४,०२४।००६च् कृतचिन्ता न्यवर्तन्त ते च नागपुरं प्रति  
०४,०२४।००६द्*०४९७_००१ आगम्य हास्तिनपुरं धार्तराष्ट्रम् अरिन्दमम्  
०४,०२४।००७अ तत्र दृष्ट्वा तु राजानं कौरव्यं धृतराष्ट्रजम्  
०४,०२४।००७ब्*०४९८_००१ प्रणम्य शिरसा भूमौ वर्धयित्वा जयाशिषा  
०४,०२४।००७ब्*०४९८_००२ आसीनं सूर्यसङ्काशे काञ्चने परमासने  
०४,०२४।००७ब्*०४९८_००३ उपास्यमानं सचिवैर् मरुद्भिर् इव वासवम्  
०४,०२४।००७च् द्रोणकर्णकृपैः सार्धं भीष्मेण च महात्मना  
०४,०२४।००७द्*०४९९_००१ विद्वद्भिर् गायकैः सार्धं कविभिः स्तुतिपाठकैः  
०४,०२४।००७द्*०४९९_००२ अनेकैर् अपि राजन्यैः सेवितं सपरिच्छदैः  
०४,०२४।००८अ सङ्गतं भ्रातृभिश् चापि त्रिगर्तैश् च महारथैः  
०४,०२४।००८च् दुर्योधनं सभामध्ये आसीनम् इदम् अब्रुवन्  
०४,०२४।००९अ कृतो ऽस्माभिः परो यत्नस् तेषाम् अन्वेषणे सदा  
०४,०२४।००९च् पाण्डवानां मनुष्येन्द्र तस्मिन् महति कानने  
०४,०२४।०१०अ निर्जने मृगसङ्कीर्णे नानाद्रुमलतावृते  
०४,०२४।०१०च् लताप्रतानबहुले नानागुल्मसमावृते  
०४,०२४।०११अ न च विद्मो गता येन पार्थाः स्युर् दृढविक्रमाः  
०४,०२४।०११च् मार्गमाणाः पदन्यासं तेषु तेषु तथा तथा  
०४,०२४।०१२अ गिरिकूटेषु तुङ्गेषु नानाजनपदेषु च  
०४,०२४।०१२च् जनाकीर्णेषु देशेषु खर्वटेषु पुरेषु च  
०४,०२४।०१३अ नरेन्द्र बहुशो ऽन्विष्टा नैव विद्मश् च पाण्डवान्  
०४,०२४।०१३च् अत्यन्तभावं नष्टास् ते भद्रं तुभ्यं नरर्षभ  
०४,०२४।०१३द्*०५००_००१ गिरीणां कूटकुञ्जेषु कन्दरान्तरसानुषु  
०४,०२४।०१३द्*०५००_००२ नदीप्रस्रवणेष्व् एव ह्रदेषु च सरःसु च  
०४,०२४।०१३द्*०५००_००३ गह्वरेषु च दुर्गेषु ग्रामेषूपवनेषु च  
०४,०२४।०१३द्*०५००_००४ दुर्विज्ञेया गतिस् तेषां मृग्यन्ते ऽस्माभिर् एव हि  
०४,०२४।०१३द्*०५००_००५ गजव्यालसमीपेषु सिंहान्ते शरभान्तरे  
०४,०२४।०१४अ वर्त्मान्य् अन्विष्यमाणास् तु रथानां रथसत्तम  
०४,०२४।०१४ब्*०५०१_००१ न हि विद्मो गतिं तेषां वासं हि नरसत्तम  
०४,०२४।०१४च् कं चित् कालं मनुष्येन्द्र सूतानाम् अनुगा वयम्  
०४,०२४।०१५अ मृगयित्वा यथान्यायं विदितार्थाः स्म तत्त्वतः  
०४,०२४।०१५च् प्राप्ता द्वारवतीं सूता ऋते पार्थैः परन्तप  
०४,०२४।०१५द्*०५०२_००१ सन्तीतरे जनपदा ये पार्थान् वेषिभिर् नृप  
०४,०२४।०१५द्*०५०२_००२ प्रविचितास् ते ह्य् अस्माभिः पृथिवीमण्डले ऽखिले  
०४,०२४।०१६अ न तत्र पाण्डवा राजन् नापि कृष्णा पतिव्रता  
०४,०२४।०१६ब्*०५०३_००१ नरदेव यथोद्दिष्टं नैव विद्म च पाण्डवान्  
०४,०२४।०१६ब्*०५०३_००२ निर्वृतो भव नष्टास् ते स्वस्थो भव परन्तप  
०४,०२४।०१६च् सर्वथा विप्रनष्टास् ते नमस् ते भरतर्षभ  
०४,०२४।०१७अ न हि विद्मो गतिं तेषां वासं वापि महात्मनाम्  
०४,०२४।०१७च् पाण्डवानां प्रवृत्तिं वा विद्मः कर्मापि वा कृतम्  
०४,०२४।०१७द्*०५०४_००१ सर्वा च पृथिवी कृत्स्ना सशैलवनकानना  
०४,०२४।०१७द्*०५०४_००२ सराष्ट्रनगरग्रामा पत्तनैश् च समन्विता  
०४,०२४।०१७द्*०५०४_००३ अन्वेषिता च तत्सर्वं न च पश्याम पाण्डवान्  
०४,०२४।०१७ए स नः शाधि मनुष्येन्द्र अत ऊर्ध्वं विशां पते  
०४,०२४।०१८अ अन्वेषणे पाण्डवानां भूयः किं करवामहे  
०४,०२४।०१८च् इमां च नः प्रियाम् ईक्ष वाचं भद्रवतीं शुभाम्  
०४,०२४।०१९अ येन त्रिगर्ता निकृता बलेन महता नृप  
०४,०२४।०१९च् सूतेन राज्ञो मत्स्यस्य कीचकेन महात्मना  
०४,०२४।०२०अ स हतः पतितः शेते गन्धर्वैर् निशि भारत  
०४,०२४।०२०ब्*०५०५_००१ स्यालो राज्ञो विराटस्य सेनापतिर् उदारधीः  
०४,०२४।०२०ब्*०५०५_००२ सुदेष्णाया महाञ् ज्येष्ठः शूरो वीरो गतव्यथः  
०४,०२४।०२०ब्*०५०५_००३ उत्साहवान् महावीर्यो नीतिमान् बलवान् अपि  
०४,०२४।०२०ब्*०५०५_००४ युद्धज्ञो रिपुवीरघ्नः सिंहतुल्यपराक्रमः  
०४,०२४।०२०ब्*०५०५_००५ प्रजारक्षणदक्षश् च शत्रुग्रहणशक्तिमान्  
०४,०२४।०२०ब्*०५०५_००६ विजितारिर् महायुद्धे प्रचण्डो मानतत्परः  
०४,०२४।०२०ब्*०५०५_००७ नरनारीमनोह्लादी धीरो वाग्मी रणप्रियः  
०४,०२४।०२०ब्*०५०५_००८ पुण्यधर्मार्थकामानां भाजनं मनुजोत्तमः  
०४,०२४।०२०ब्*०५०६_००१ स हतो निशि गन्धर्वैः स्त्रीनिमित्तं नराधिप  
०४,०२४।०२०ब्*०५०७_००१ गन्धर्वाणां च महिषी का चिद् अस्ति नितम्बिनी  
०४,०२४।०२०ब्*०५०७_००२ सैरन्ध्री नाम तां दृप्तो दुष्टात्माकामयद् बली  
०४,०२४।०२०च् अदृश्यमानैर् दुष्टात्मा सह भ्रातृभिर् अच्युत  
०४,०२४।०२०द्*०५०८_००१ सुहृदाश् चात्र निहता योधाश् च प्रवरा हताः  
०४,०२४।०२०द्*०५०९_००१ इत्य् एवं श्रुतम् अस्माभिर् गन्धर्वैर् निहतो निशि  
०४,०२४।०२०द्*०५०९_००२ बान्धवैर् बहुभिः सार्धं कीचको निहतो ऽभवत्  
०४,०२४।०२०द्*०५०९_००३ अद्य प्रभृति राजेन्द्र पाण्डवान्वेषणं प्रति  
०४,०२४।०२०द्*०५०९_००४ चारांस् तान् सर्वतश् चर्तुं प्रेषयेति मतिर् हि नः  
०४,०२४।०२०द्*०५०९_००५ निहतो निशि गन्धर्वैर् दुष्टात्मा भ्रातृभिः सह  
०४,०२४।०२१अ प्रियम् एतद् उपश्रुत्य शत्रूणां तु पराभवम्  
०४,०२४।०२१ब्*०५१०_००१ एतावच् छ्रुतम् अस्माभिर् भद्रं ते ऽस्तु नराधिप  
०४,०२४।०२१च् कृतकृत्यश् च कौरव्य विधत्स्व यद् अनन्तरम्  
०४,०२५।००१ वैशम्पायन उवाच  
०४,०२५।००१अ ततो दुर्योधनो राजा श्रुत्वा तेषां वचस् तदा  
०४,०२५।००१च् चिरम् अन्तर्मना भूत्वा प्रत्युवाच सभासदः  
०४,०२५।००१द्*०५११_००१ जानन्न् अपि महाराज सशल्येनान्तरात्मना  
०४,०२५।००१द्*०५११_००२ कीचकस्य वधं श्रुत्वा न चाकारम् अदर्शयत्  
०४,०२५।००१द्*०५११_००३ केवलं शौर्यम् आलम्ब्य गतसत्त्व इव श्वसन्  
०४,०२५।००१द्*०५११_००४ भूयः प्रत्यागतप्राणो धृतराष्ट्रात्मजो बली  
०४,०२५।००१द्*०५१२_००१ श्रुत्वा तेषां वचस् तावच् चिन्तयाम् आस कौरवः  
०४,०२५।००२अ सुदुःखा खलु कार्याणां गतिर् विज्ञातुम् अन्ततः  
०४,०२५।००२च् तस्मात् सर्वे उदीक्षध्वं क्व नु स्युः पाण्डवा गताः  
०४,०२५।००३अ अल्पावशिष्टं कालस्य गतभूयिष्ठम् अन्ततः  
०४,०२५।००३च् तेषाम् अज्ञातचर्यायाम् अस्मिन् वर्षे त्रयोदशे  
०४,०२५।००४अ अस्य वर्षस्य शेषं चेद् व्यतीयुर् इह पाण्डवाः  
०४,०२५।००४च् निवृत्तसमयास् ते हि सत्यव्रतपरायणाः  
०४,०२५।००५अ क्षरन्त इव नागेन्द्राः सर्व आशीविषोपमाः  
०४,०२५।००५च् दुःखा भवेयुः संरब्धाः कौरवान् प्रति ते ध्रुवम्  
०४,०२५।००५द्*०५१३_००१ विज्ञातव्या मनुष्येन्द्रास् तर्कया सुप्रणीतया  
०४,०२५।००५द्*०५१३_००२ निपुणैश् चारपुरुषैः प्राज्ञैर् दक्षैः सुसंवृतैः  
०४,०२५।००६अ अर्वाक् कालस्य विज्ञाताः कृच्छ्ररूपधराः पुनः  
०४,०२५।००६च् प्रविशेयुर् जितक्रोधास् तावद् एव पुनर् वनम्  
०४,०२५।००७अ तस्मात् क्षिप्रं बुभुत्सध्वं यथा नो ऽत्यन्तम् अव्ययम्  
०४,०२५।००७च् राज्यं निर्द्वन्द्वम् अव्यग्रं निःसपत्नं चिरं भवेत्  
०४,०२५।००८अ अथाब्रवीत् ततः कर्णः क्षिप्रं गच्छन्तु भारत  
०४,०२५।००८अ*०५१५_००१ सत्यधर्मार्थसंयुतम्  
०४,०२५।००८अ*०५१५_००२ कर्णः  
०४,०२५।००८अ*०५१५_००३ एते पुनर् न गच्छन्तु  
०४,०२५।००८च् अन्ये धूर्ततरा दक्षा निभृताः साधुकारिणः  
०४,०२५।००८द्*०५१४_००१ दुर्योधनेनैवम् उक्ते वचने ऽतीव दुःखिना  
०४,०२५।००९अ चरन्तु देशान् संवीताः स्फीताञ् जनपदाकुलान्  
०४,०२५।००९च् तत्र गोष्ठीष्व् अथान्यासु सिद्धप्रव्रजितेषु च  
०४,०२५।००९द्*०५१६_००१ परिचारेषु तीर्थेषु ग्रामेषु नगरेषु च  
०४,०२५।०१०अ परिचारेषु तीर्थेषु विविधेष्व् आकरेषु च  
०४,०२५।०१०च् विज्ञातव्या मनुष्यैस् तैस् तर्कया सुविनीतया  
०४,०२५।०११अ विविधैस् तत्परैः सम्यक् तज्ज्ञैर् निपुणसंवृतैः  
०४,०२५।०११च् अन्वेष्टव्याश् च निपुणं पाण्डवाश् छन्नवासिनः  
०४,०२५।०१२अ नदीकुञ्जेषु तीर्थेषु ग्रामेषु नगरेषु च  
०४,०२५।०१२च् आश्रमेषु च रम्येषु पर्वतेषु गुहासु च  
०४,०२५।०१३अ अथाग्रजानन्तरजः पापभावानुरागिणम्  
०४,०२५।०१३च् ज्येष्ठं दुःशासनस् तत्र भ्राता भ्रातरम् अब्रवीत्  
०४,०२५।०१३द्*०५१७_००१ येषु नः प्रत्ययो राजंश् चारेषु मनुजाधिप  
०४,०२५।०१३द्*०५१८_००१ ते यान्तु दत्तदेया वै भूयस् तान् परिमार्गितुम्  
०४,०२५।०१३द्*०५१९_००१ तान् अहं प्रेषयिष्यामि यतन्तो दृढभक्तयः  
०४,०२५।०१३द्*०५२०_००१ एतन् मतं महाराज मदीयं प्रियदर्शन  
०४,०२५।०१३द्*०५२१_००१ अपरे तत्र गच्छन्तु चराः प्रच्छन्नचारिणः  
०४,०२५।०१४अ एतच् च कर्णो यत् प्राह सर्वम् ईक्षामहे तथा  
०४,०२५।०१४ब्*०५२२_००१ घ्राणैः पश्यन्ति पशवो वेदैः पश्यन्ति ब्राह्मणाः  
०४,०२५।०१४ब्*०५२२_००२ चारैः पश्यन्ति राजानश् चक्षुर्भ्याम् इतरे जनाः  
०४,०२५।०१४च् यथोद्दिष्टं चराः सर्वे मृगयन्तु ततस् ततः  
०४,०२५।०१४ए एते चान्ये च भूयांसो देशाद् देशं यथाविधि  
०४,०२५।०१५अ न तु तेषां गतिर् वासः प्रवृत्तिश् चोपलभ्यते  
०४,०२५।०१५च् अत्याहितं वा गूढास् ते पारं वोर्मिमतो गताः  
०४,०२५।०१५द्*०५२३_००१ प्रत्याहर्तुं च मूढास् ते पथि नाशम् अतो गताः  
०४,०२५।०१६अ व्यालैर् वापि महारण्ये भक्षिताः शूरमानिनः  
०४,०२५।०१६ब्*०५२४_००१ द्वीपं वा परमं प्राप्ता गिरिदुर्गं वनानि वा  
०४,०२५।०१६ब्*०५२४_००२ हीनदर्पा निराशास् ते भक्षिता वापि राक्षसैः  
०४,०२५।०१६च् अथ वा विषमं प्राप्य विनष्टाः शाश्वतीः समाः  
०४,०२५।०१७अ तस्मान् मानसम् अव्यग्रं कृत्वा त्वं कुरुनन्दन  
०४,०२५।०१७च् कुरु कार्यं यथोत्साहं मन्यसे यन् नराधिप  
०४,०२६।००१ वैशम्पायन उवाच  
०४,०२६।००१अ अथाब्रवीन् महावीर्यो द्रोणस् तत्त्वार्थदर्शिवान्  
०४,०२६।००१च् न तादृशा विनश्यन्ति नापि यान्ति पराभवम्  
०४,०२६।००२अ शूराश् च कृतविद्याश् च बुद्धिमन्तो जितेन्द्रियाः  
०४,०२६।००२च् धर्मज्ञाश् च कृतज्ञाश् च धर्मराजम् अनुव्रताः  
०४,०२६।००३अ नीतिधर्मार्थतत्त्वज्ञं पितृवच् च समाहितम्  
०४,०२६।००३च् धर्मे स्थितं सत्यधृतिं ज्येष्ठं ज्येष्ठापचायिनम्  
०४,०२६।००४अ अनुव्रता महात्मानं भ्रातरं भ्रातरो नृप  
०४,०२६।००४च् अजातशत्रुं ह्रीमन्तं तं च भ्रातॄन् अनुव्रतम्  
०४,०२६।००५अ तेषां तथा विधेयानां निभृतानां महात्मनाम्  
०४,०२६।००५च् किमर्थं नीतिमान् पार्थः श्रेयो नैषां करिष्यति  
०४,०२६।००६अ तस्माद् यत्नात् प्रतीक्षन्ते कालस्योदयम् आगतम्  
०४,०२६।००६च् न हि ते नाशम् ऋच्छेयुर् इति पश्याम्य् अहं धिया  
०४,०२६।००७अ साम्प्रतं चैव यत् कार्यं तच् च क्षिप्रम् अकालिकम्  
०४,०२६।००७च् क्रियतां साधु सञ्चिन्त्य वासश् चैषां प्रचिन्त्यताम्  
०४,०२६।००७द्*०५२५_००१ तथाभिवादिनं मत्स्यं कौरवेयाः पृथक् पृथक्  
०४,०२६।००७द्*०५२५_००२ ऊचुः प्राञ्जलयः सर्वे युधिष्ठिरपुरोगमाः  
०४,०२६।००७द्*०५२५_००३ प्रतिनन्दाम ते वाक्यं सर्व एव विशां पते  
०४,०२६।००८अ यथावत् पाण्डुपुत्राणां सर्वार्थेषु धृतात्मनाम्  
०४,०२६।००८ब्*०५२६_००१ प्रवृत्तिर् उपलभ्येत तथा नीतिर् विधीयताम्  
०४,०२६।००८ब्*०५२६_००२ सर्वोपायैर् यतस्व त्वं यथा पश्यसि पाण्डवान्  
०४,०२६।००८च् दुर्ज्ञेयाः खलु शूरास् ते अपापास् तपसा वृताः  
०४,०२६।००९अ शुद्धात्मा गुणवान् पार्थः सत्यवान् नीतिमाञ् शुचिः  
०४,०२६।००९च् तेजोराशिर् असङ्ख्येयो गृह्णीयाद् अपि चक्षुषी  
०४,०२६।०१०अ विज्ञाय क्रियतां तस्माद् भूयश् च मृगयामहे  
०४,०२६।०१०च् ब्राह्मणैश् चारकैः सिद्धैर् ये चान्ये तद्विदो जनाः  
०४,०२७।००१ वैशम्पायन उवाच  
०४,०२७।००१अ ततः शान्तनवो भीष्मो भरतानां पितामहः  
०४,०२७।००१च् श्रुतवान् देशकालज्ञस् तत्त्वज्ञः सर्वधर्मवित्  
०४,०२७।००२अ आचार्यवाक्योपरमे तद् वाक्यम् अभिसन्दधत्  
०४,०२७।००२च् हितार्थं स उवाचेमां भारतीं भारतान् प्रति  
०४,०२७।००३अ युधिष्ठिरे समासक्तां धर्मज्ञे धर्मसंश्रिताम्  
०४,०२७।००३ब्*०५२७_००१ पाण्डवे नित्यम् अव्यग्रां गिरं भीष्मः समाददे  
०४,०२७।००३च् असत्सु दुर्लभां नित्यं सतां चाभिमतां सदा  
०४,०२७।००३ए भीष्मः समवदत् तत्र गिरं साधुभिर् अर्चिताम्  
०४,०२७।००४अ यथैष ब्राह्मणः प्राह द्रोणः सर्वार्थतत्त्ववित्  
०४,०२७।००४ब्*०५२८_००१ तद् वाक्यम् अभिनन्दामि न मे ऽस्त्य् अत्र विचारणा  
०४,०२७।००४ब्*०५२९_००१ निःसंशयं तथैवैतद् भूयश् चैनां विबोधत  
०४,०२७।००४च् सर्वलक्षणसम्पन्ना नाशं नार्हन्ति पाण्डवाः  
०४,०२७।००५अ श्रुतवृत्तोपसम्पन्नाः साधुव्रतसमन्विताः  
०४,०२७।००५च् वृद्धानुशासने मग्नाः सत्यव्रतपरायणाः  
०४,०२७।००६अ समयं समयज्ञास् ते पालयन्तः शुचिव्रताः  
०४,०२७।००६च् नावसीदितुम् अर्हन्ति उद्वहन्तः सतां धुरम्  
०४,०२७।००६द्*०५३०_००१ क्षत्रधर्मरता नित्यं केशवानुगताः सदा  
०४,०२७।००६द्*०५३०_००२ प्रवीरपुरुषास् ते वै महात्मानो महाबलाः  
०४,०२७।००७अ धर्मतश् चैव गुप्तास् ते स्ववीर्येण च पाण्डवाः  
०४,०२७।००७च् न नाशम् अधिगच्छेयुर् इति मे धीयते मतिः  
०४,०२७।००८अ तत्र बुद्धिं प्रणेष्यामि पाण्डवान् प्रति भारत  
०४,०२७।००८च् न तु नीतिः सुनीतस्य शक्यते ऽन्वेषितुं परैः  
०४,०२७।००९अ यत् तु शक्यम् इहास्माभिस् तान् वै सञ्चिन्त्य पाण्डवान्  
०४,०२७।००९च् बुद्ध्या प्रवक्तुं न द्रोहात् प्रवक्ष्यामि निबोध तत्  
०४,०२७।००९द्*०५३१_००१ न त्व् इयं मादृशैर् नीतिस् तस्य वाच्या कथं चन  
०४,०२७।०१०अ सा त्व् इयं साधु वक्तव्या न त्व् अनीतिः कथं चन  
०४,०२७।०१०च् वृद्धानुशासने तात तिष्ठतः सत्यशीलिनः  
०४,०२७।०१०द्*०५३२_००१ अयुक्तं तु मया वक्तुं तुल्या मे कुरुपाण्डवाः  
०४,०२७।०१०द्*०५३२_००२ निवासं पाण्डुपुत्राणां सञ्चिन्त्य च वदाम्य् अहम्  
०४,०२७।०१०द्*०५३२_००३ बहुना किं प्रलापेन यतो धर्मस् ततो जयः  
०४,०२७।०११अ अवश्यं त्व् इह धीरेण सतां मध्ये विवक्षता  
०४,०२७।०११च् यथामति विवक्तव्यं सर्वशो धर्मलिप्सया  
०४,०२७।०१२अ तत्र नाहं तथा मन्ये यथायम् इतरो जनः  
०४,०२७।०१२ब्*०५३३_००१ निवासं धर्मराजस्य वर्षे ऽस्मिन् वै त्रयोदशे  
०४,०२७।०१२ब्*०५३३_००२ तत्र तात न तेषां हि राज्ञां भाव्यम् असाम्प्रतम्  
०४,०२७।०१२ब्*०५३४_००१ निवासं पाण्डुपुत्राणां शृणुष्व मनुजाधिप  
०४,०२७।०१२ब्*०५३५_००१ भ्रातृभिः सहितो वीरैः कृष्णया च महायशाः  
०४,०२७।०१२ब्*०५३५_००२ किमर्थं स महाराजो नात्मश्रेयो भविष्यति  
०४,०२७।०१२ब्*०५३५_००३ पाण्डवो निकृतः पूर्वं यथावद् विदितं तव  
०४,०२७।०१२ब्*०५३५_००४ क्लेशितश् च पुरे नित्यं राज्यकामैश् च साम्प्रतम्  
०४,०२७।०१२ब्*०५३५_००५ छन्नश् चरति तस्मात् स प्रकृत्या नीतिमान् नृपः  
०४,०२७।०१२ब्*०५३५_००६ वर्षम् एकं सुसञ्छन्नम् उष्य वासम् अनुत्तमम्  
०४,०२७।०१२ब्*०५३५_००७ आयाति चोदये काले क्षिप्रं द्रक्ष्यसि पाण्डवम्  
०४,०२७।०१२ब्*०५३५_००८ सोदरैः सहितं वीरं द्रौपद्या च परन्तप  
०४,०२७।०१२ब्*०५३५_००९ संविधत्स्व महाबाहो यथा न स्यात् सुखोदयः  
०४,०२७।०१२ब्*०५३५_०१० यस्मिन् स राजा वसतिश् छन्नः सत्त्वभृतां वरः  
०४,०२७।०१२ब्*०५३५_०११ भविष्यन्ति नरास् तत्र रागमोहविवर्जिताः  
०४,०२७।०१२ब्*०५३५_०१२ नाधयो हि महाराज न व्याधिः क्षत्रियर्षभ  
०४,०२७।०१२च् पुरे जनपदे वापि यत्र राजा युधिष्ठिरः  
०४,०२७।०१२द्*०५३६_००१ दानशीलो वदान्यश् च निभृतो ह्रीनिषेधकः  
०४,०२७।०१२द्*०५३६_००२ जनो जनपदे भाव्यो यत्र राजा युधिष्ठिरः  
०४,०२७।०१२द्*०५३६_००३ प्रियवादी सदा दान्तो भव्यः सत्यपरो जनः  
०४,०२७।०१२द्*०५३६_००४ हृष्टः पुष्टः शुचिर् दक्षो यत्र राजा युधिष्ठिरः  
०४,०२७।०१३अ नासूयको न चापीर्षुर् नातिवादी न मत्सरी  
०४,०२७।०१३च् भविष्यति जनस् तत्र स्वं स्वं धर्मम् अनुव्रतः  
०४,०२७।०१४अ ब्रह्मघोषाश् च भूयांसः पूर्णाहुत्यस् तथैव च  
०४,०२७।०१४च् क्रतवश् च भविष्यन्ति भूयांसो भूरिदक्षिणाः  
०४,०२७।०१५अ सदा च तत्र पर्जन्यः सम्यग् वर्षी न संशयः  
०४,०२७।०१५च् सम्पन्नसस्या च मही निरीतीका भविष्यति  
०४,०२७।०१६अ रसवन्ति च धान्यानि गुणवन्ति फलानि च  
०४,०२७।०१६च् गन्धवन्ति च माल्यानि शुभशब्दा च भारती  
०४,०२७।०१७अ वायुश् च सुखसंस्पर्शो निष्प्रतीपं च दर्शनम्  
०४,०२७।०१७ब्*०५३७_००१ न रोगास् तत्र विद्यन्ते वधबन्धा न सन्ति च  
०४,०२७।०१७ब्*०५३७_००२ न चोरा न हि दम्भाश् च न च बाधा भवन्ति च  
०४,०२७।०१७ब्*०५३७_००३ नाशक्ता न च दुष्टाश् च यत्र राजा युधिष्ठिरः  
०४,०२७।०१७च् भयं नाभ्याविशेत् तत्र यत्र राजा युधिष्ठिरः  
०४,०२७।०१८अ गावश् च बहुलास् तत्र न कृशा न च दुर्दुहाः  
०४,०२७।०१८च् पयांसि दधिसर्पींषि रसवन्ति हितानि च  
०४,०२७।०१८द्*०५३८_००१ सलिलानि प्रसन्नानि सर्वे भावाश् च शोभनाः  
०४,०२७।०१९अ गुणवन्ति च पानानि भोज्यानि रसवन्ति च  
०४,०२७।०१९च् तत्र देशे भविष्यन्ति यत्र राजा युधिष्ठिरः  
०४,०२७।०२०अ रसाः स्पर्शाश् च गन्धाश् च शब्दाश् चापि गुणान्विताः  
०४,०२७।०२०च् दृश्यानि च प्रसन्नानि यत्र राजा युधिष्ठिरः  
०४,०२७।०२०द्*०५३९_००१ धर्माश् च तत्र दृश्यन्ते सेविताश् च द्विजातिभिः  
०४,०२७।०२१अ स्वैः स्वैर् गुणैः सुसंयुक्तास् तस्मिन् वर्षे त्रयोदशे  
०४,०२७।०२१च् देशे तस्मिन् भविष्यन्ति तात पाण्डवसंयुते  
०४,०२७।०२२अ सम्प्रीतिमाञ् जनस् तत्र सन्तुष्टः शुचिर् अव्ययः  
०४,०२७।०२२च् देवतातिथिपूजासु सर्वभूतानुरागवान्  
०४,०२७।०२३अ इष्टदानो महोत्साहः शश्वद् धर्मपरायणः  
०४,०२७।०२३च् अशुभद्विट् शुभप्रेप्सुर् नित्ययज्ञः शुभव्रतः  
०४,०२७।०२३ए भविष्यति जनस् तत्र यत्र राजा युधिष्ठिरः  
०४,०२७।०२३फ़्*०५४०_००१ नित्योत्सवप्रमुदितो नित्यहृष्टः श्रिया वृतः  
०४,०२७।०२३फ़्*०५४०_००२ भविष्यति निवासो ऽयं यत्र राजा युधिष्ठिरः  
०४,०२७।०२४अ त्यक्तवाक्यानृतस् तात शुभकल्याणमङ्गलः  
०४,०२७।०२४च् शुभार्थेप्सुः शुभमतिर् यत्र राजा युधिष्ठिरः  
०४,०२७।०२४द्*०५४१_००१ सर्वभूतदयायुक्तः सदा निर्मलमानसः  
०४,०२७।०२४द्*०५४२_००१ अनिर्दिश्यः स धर्मात्मा द्विजैर् अपि हि भारत  
०४,०२७।०२४ए भविष्यति जनस् तत्र नित्यं चेष्टप्रियव्रतः  
०४,०२७।०२५अ धर्मात्मा स तदादृश्यः सो ऽपि तात द्विजातिभिः  
०४,०२७।०२५च् किं पुनः प्राकृतैः पार्थः शक्यो विज्ञातुम् अन्ततः  
०४,०२७।०२६अ यस्मिन् सत्यं धृतिर् दानं परा शान्तिर् ध्रुवा क्षमा  
०४,०२७।०२६च् ह्रीः श्रीः कीर्तिः परं तेज आनृशंस्यम् अथार्जवम्  
०४,०२७।०२७अ तस्मात् तत्र निवासं तु छन्नं सत्रेण धीमतः  
०४,०२७।०२७च् गतिं वा परमां तस्य नोत्सहे वक्तुम् अन्यथा  
०४,०२७।०२८अ एवम् एतत् तु सञ्चिन्त्य यत्कृतं मन्यसे हितम्  
०४,०२७।०२८च् तत् क्षिप्रं कुरु कौरव्य यद्य् एवं श्रद्दधासि मे  
०४,०२७।०२८द्*०५४३_००१ कुलस्य हि क्षमं तात यद् अहं तद् ब्रवीमि ते  
०४,०२८।००१ वैशम्पायन उवाच  
०४,०२८।००१अ ततः शारद्वतो वाक्यम् इत्य् उवाच कृपस् तदा  
०४,०२८।००१च् युक्तं प्राप्तं च वृद्धेन पाण्डवान् प्रति भाषितम्  
०४,०२८।००२अ धर्मार्थसहितं श्लक्ष्णं तत्त्वतश् च सहेतुमत्  
०४,०२८।००२च् तत्रानुरूपं भीष्मेण ममाप्य् अत्र गिरं शृणु  
०४,०२८।००३अ तेषां चैव गतिस् तीर्थैर् वासश् चैषां प्रचिन्त्यताम्  
०४,०२८।००३च् नीतिर् विधीयतां चापि साम्प्रतं या हिता भवेत्  
०४,०२८।००४अ नावज्ञेयो रिपुस् तात प्राकृतो ऽपि बुभूषता  
०४,०२८।००४च् किं पुनः पाण्डवास् तात सर्वास्त्रकुशला रणे  
०४,०२८।००५अ तस्मात् सत्रं प्रविष्टेषु पाण्डवेषु महात्मसु  
०४,०२८।००५च् गूढभावेषु छन्नेषु काले चोदयम् आगते  
०४,०२८।००६अ स्वराष्ट्रपरराष्ट्रेषु ज्ञातव्यं बलम् आत्मनः  
०४,०२८।००६च् उदये पाण्डवानां च प्राप्ते काले न संशयः  
०४,०२८।००६द्*०५४४_००१ निवासं पाण्डुपुत्राणां दर्शने मृगयामहे  
०४,०२८।००७अ निवृत्तसमयाः पार्था महात्मानो महाबलाः  
०४,०२८।००७च् महोत्साहा भविष्यन्ति पाण्डवा ह्य् अतितेजसः  
०४,०२८।००८अ तस्माद् बलं च कोशं च नीतिश् चापि विधीयताम्  
०४,०२८।००८च् यथा कालोदये प्राप्ते सम्यक् तैः सन्दधामहे  
०४,०२८।००९अ तात मन्यामि तत् सर्वं बुध्यस्व बलम् आत्मनः  
०४,०२८।००९च् नियतं सर्वमित्रेषु बलवत्स्व् अबलेषु च  
०४,०२८।०१०अ उच्चावचं बलं ज्ञात्वा मध्यस्थं चापि भारत  
०४,०२८।०१०च् प्रहृष्टम् अप्रहृष्टं च सन्दधाम तथा परैः  
०४,०२८।०११अ साम्ना भेदेन दानेन दण्डेन बलिकर्मणा  
०४,०२८।०११च् न्यायेनानम्य च परान् बलाच् चानम्य दुर्बलान्  
०४,०२८।०१२अ सान्त्वयित्वा च मित्राणि बलं चाभाष्यतां सुखम्  
०४,०२८।०१२च् सकोशबलसंवृद्धः सम्यक् सिद्धिम् अवाप्स्यसि  
०४,०२८।०१३अ योत्स्यसे चापि बलिभिर् अरिभिः प्रत्युपस्थितैः  
०४,०२८।०१३च् अन्यैस् त्वं पाण्डवैर् वापि हीनस्वबलवाहनैः  
०४,०२८।०१४अ एवं सर्वं विनिश्चित्य व्यवसायं स्वधर्मतः  
०४,०२८।०१४च् यथाकालं मनुष्येन्द्र चिरं सुखम् अवाप्स्यसि  
०४,०२८।०१४द्@०२७_०००० वैशम्पायनः  
०४,०२८।०१४द्@०२७_०००१ ततो दुर्योधनो वाक्यं श्रुत्वा तेषां महात्मनाम्  
०४,०२८।०१४द्@०२७_०००२ मुहूर्तम् इव सञ्चिन्त्य सचिवान् इदम् अब्रवीत्  
०४,०२८।०१४द्@०२७_०००३ श्रुतं ह्य् एतन् मया पूर्वं कथासु जनसंसदि  
०४,०२८।०१४द्@०२७_०००४ धीराणां शास्त्रविदुषां प्राज्ञानां मतिनिश्चये  
०४,०२८।०१४द्@०२७_०००५ कृतीनां सारफल्गुत्वे जानामि नयचक्षुषा  
०४,०२८।०१४द्@०२७_०००६ सत्त्वे बाहुबले धैर्ये प्राणे शारीरसम्भवे  
०४,०२८।०१४द्@०२७_०००७ साम्प्रतं मानुषे लोके सदैत्यनरराक्षसे  
०४,०२८।०१४द्@०२७_०००८ चत्वारस् तु नरव्याघ्रा बले शक्रोपमा भुवि  
०४,०२८।०१४द्@०२७_०००९ उत्तमाः प्राणिनां तेषां नास्ति कश् चिद् बले समः  
०४,०२८।०१४द्@०२७_००१० समप्राणबला नित्यं सम्पूर्णबलपौरुषाः  
०४,०२८।०१४द्@०२७_००११ बलदेवश् च भीमश् च मद्रराजश् च वीर्यवान्  
०४,०२८।०१४द्@०२७_००१२ चतुर्थः कीचकस् तेषां पञ्चमं नानुशुश्रुमः  
०४,०२८।०१४द्@०२७_००१३ अन्योन्यानन्तरबलाः परस्परजयैषिणः  
०४,०२८।०१४द्@०२७_००१४ बाहुयुद्धम् अभीप्सन्तो नित्यं संरब्धमानसाः  
०४,०२८।०१४द्@०२७_००१५ तेनाहम् अवगच्छामि प्रत्ययेन वृकोदरम्  
०४,०२८।०१४द्@०२७_००१६ मनस्य् अभिनिविष्टं मे व्यक्तं जीवन्ति पाण्डवाः  
०४,०२८।०१४द्@०२७_००१७ तत्राहं कीचकं मन्ये भीमसेनेन मारितम्  
०४,०२८।०१४द्@०२७_००१८ सैरन्ध्रीं द्रौपदीं मन्ये नात्र कार्या विचारणा  
०४,०२८।०१४द्@०२७_००१९ शङ्के कृष्णानिमित्तं तु भीमसेनेन कीचकः  
०४,०२८।०१४द्@०२७_००२० गन्धर्वव्यपदेशेन हतो निशि महाबलः  
०४,०२८।०१४द्@०२७_००२१ को हि शक्तो ऽपरो भीमात् कीचकं हन्तुम् ओजसा  
०४,०२८।०१४द्@०२७_००२२ शस्त्रं विना बाहुवीर्यात् तथा सर्वाङ्गचूर्णितम्  
०४,०२८।०१४द्@०२७_००२३ मर्दितुं वा तथा शीघ्रं चर्ममांसास्थिचूर्णितम्  
०४,०२८।०१४द्@०२७_००२४ रूपम् अन्यत् समास्थाय भीमस्यैतद् विचेष्टितम्  
०४,०२८।०१४द्@०२७_००२५ ध्रुवं कृष्णानिमित्तं तु भीमसेनेन सूतजः  
०४,०२८।०१४द्@०२७_००२६ गन्धर्वव्यपदेशेन हतो निशि न संशयः  
०४,०२८।०१४द्@०२७_००२७ पितामहेन ये चोक्ता देशस्य च जनस्य च  
०४,०२८।०१४द्@०२७_००२८ गुणास् ते मत्स्यराष्ट्रेषु बहुशो ऽपि मया श्रुताः  
०४,०२८।०१४द्@०२७_००२९ विराटनगरे मन्ये पाण्डवाश् छन्नचारिणः  
०४,०२८।०१४द्@०२७_००३० निवसन्ति पुरे रम्ये तत्र यात्रा विधीयताम्  
०४,०२८।०१४द्@०२७_००३१ मत्स्यराष्ट्रं गमिष्यामो ग्रहीष्यामश् च गोधनम्  
०४,०२८।०१४द्@०२७_००३२ गृहीते गोधने नूनं ते ऽपि योत्स्यन्ति पाण्डवाः  
०४,०२८।०१४द्@०२७_००३३ अपूर्णे समये चापि यदि पश्याम पाण्डवान्  
०४,०२८।०१४द्@०२७_००३४ द्वादशान्यानि वर्षाणि प्रवेक्ष्यन्ति पुनर् वनम्  
०४,०२८।०१४द्@०२७_००३५ तस्माद् अन्यतरेणापि लाभो ऽस्माकं भविष्यति  
०४,०२८।०१४द्@०२७_००३६ कोशवृद्धिर् इहास्माकं शत्रूणां निधनं भवेत्  
०४,०२८।०१४द्@०२७_००३७ कथं सुयोधनं गच्छेद् युधिष्ठिरभृतः पुरा  
०४,०२८।०१४द्@०२७_००३८ एतच् चापि वदत्य् एष मात्स्यः परिभवान् मयि  
०४,०२८।०१४द्@०२७_००३९ तस्मात् कर्तव्यम् एतद् वै तस्मिन् यात्रा विधीयताम्  
०४,०२८।०१४द्@०२७_००४० एतत् सुनीतं मन्ये ऽहं सर्वेषां यदि रोचते  
०४,०२९।००१ वैशम्पायन उवाच  
०४,०२९।००१अ अथ राजा त्रिगर्तानां सुशर्मा रथयूथपः  
०४,०२९।००१ब्*०५४५_००१ पूर्वम् आभाष्य कर्णेन तथा दुःशासनेन च  
०४,०२९।००१च् प्राप्तकालम् इदं वाक्यम् उवाच त्वरितो भृशम्  
०४,०२९।००२अ असकृन् निकृतः पूर्वं मत्स्यैः साल्वेयकैः सह  
०४,०२९।००२च् सूतेन चैव मत्स्यस्य कीचकेन पुनः पुनः  
०४,०२९।००३अ बाधितो बन्धुभिः सार्धं बलाद् बलवता विभो  
०४,०२९।००३च् स कर्णम् अभ्युदीक्ष्याथ दुर्योधनम् अभाषत  
०४,०२९।००४अ असकृन् मत्स्यराज्ञा मे राष्ट्रं बाधितम् ओजसा  
०४,०२९।००४च् प्रणेता कीचकश् चास्य बलवान् अभवत् पुरा  
०४,०२९।००५अ क्रूरो ऽमर्षी स दुष्टात्मा भुवि प्रख्यातविक्रमः  
०४,०२९।००५च् निहतस् तत्र गन्धर्वैः पापकर्मा नृशंसवान्  
०४,०२९।००६अ तस्मिंश् च निहते राजन् हीनदर्पो निराश्रयः  
०४,०२९।००६च् भविष्यति निरुत्साहो विराट इति मे मतिः  
०४,०२९।००७अ तत्र यात्रा मम मता यदि ते रोचते ऽनघ  
०४,०२९।००७च् कौरवाणां च सर्वेषां कर्णस्य च महात्मनः  
०४,०२९।००८अ एतत् प्राप्तम् अहं मन्ये कार्यम् आत्ययिकं हितम्  
०४,०२९।००८च् राष्ट्रं तस्याभियात्व् आशु बहुधान्यसमाकुलम्  
०४,०२९।००९अ आददामो ऽस्य रत्नानि विविधानि वसूनि च  
०४,०२९।००९च् ग्रामान् राष्ट्राणि वा तस्य हरिष्यामो विभागशः  
०४,०२९।०१०अ अथ वा गोसहस्राणि बहूनि च शुभानि च  
०४,०२९।०१०ब्*०५४६_००१ विधमित्वा हरिष्यामः प्रविश्य च पुराद् बलम्  
०४,०२९।०१०च् विविधानि हरिष्यामः प्रतिपीड्य पुरं बलात्  
०४,०२९।०११अ कौरवैः सह सङ्गम्य त्रिगर्तैश् च विशां पते  
०४,०२९।०११च् गास् तस्यापहरामाशु सह सर्वैः सुसंहताः  
०४,०२९।०१२अ सन्धिं वा तेन कृत्वा तु निबध्नीमो ऽस्य पौरुषम्  
०४,०२९।०१२च् हत्वा चास्य चमूं कृत्स्नां वशम् अन्वानयामहे  
०४,०२९।०१३अ तं वशे न्यायतः कृत्वा सुखं वत्स्यामहे वयम्  
०४,०२९।०१३च् भवतो बलवृद्धिश् च भविष्यति न संशयः  
०४,०२९।०१४अ तच् छ्रुत्वा वचनं तस्य कर्णो राजानम् अब्रवीत्  
०४,०२९।०१४च् सूक्तं सुशर्मणा वाक्यं प्राप्तकालं हितं च नः  
०४,०२९।०१५अ तस्मात् क्षिप्रं विनिर्यामो योजयित्वा वरूथिनीम्  
०४,०२९।०१५ब्*०५४७_००१ यद्य् एतत् ते ऽभिरुचितं मम चैतद् धि रोचते  
०४,०२९।०१५च् विभज्य चाप्य् अनीकानि यथा वा मन्यसे ऽनघ  
०४,०२९।०१६अ प्रज्ञावान् कुरुवृद्धो ऽयं सर्वेषां नः पितामहः  
०४,०२९।०१६च् आचार्यश् च तथा द्रोणः कृपः शारद्वतस् तथा  
०४,०२९।०१७अ मन्यन्ते ते यथा सर्वे तथा यात्रा विधीयताम्  
०४,०२९।०१७च् सम्मन्त्र्य चाशु गच्छामः साधनार्थं महीपतेः  
०४,०२९।०१८अ किं च नः पाण्डवैः कार्यं हीनार्थबलपौरुषैः  
०४,०२९।०१८च् अत्यर्थं वा प्रनष्टास् ते प्राप्ता वापि यमक्षयम्  
०४,०२९।०१८द्*०५४८_००१ तद् भवांश् चतुरङ्गेण बलेन महता वृतः  
०४,०२९।०१९अ यामो राजन्न् अनुद्विग्ना विराटविषयं वयम्  
०४,०२९।०१९च् आदास्यामो हि गास् तस्य विविधानि वसूनि च  
०४,०२९।०१९द्@०२८_०००० दुर्योधन उवाच  
०४,०२९।०१९द्@०२८_०००१ उक्तम् एतद् विधेयं वा वाक्यम् उक्तं त्वयानघ  
०४,०२९।०१९द्@०२८_०००२ यदैव चारैः प्रहितैर् इहागम्य निवेदितम्  
०४,०२९।०१९द्@०२८_०००३ निधनं सूतपुत्रस्य कीचकस्य बलीयसः  
०४,०२९।०१९द्@०२८_०००४ तदैव हि महाचिन्ता हृदि पाण्डुसुतान् प्रति  
०४,०२९।०१९द्@०२८_०००५ कीचकं बलसम्पन्नं नान्यो हन्ता वृकोदरात्  
०४,०२९।०१९द्@०२८_०००६ नित्यम् एव हि पार्थानां विराटः प्रियम् इच्छति  
०४,०२९।०१९द्@०२८_०००७ तस्मिंस् ते चापि विश्वस्ता निवासाय स्थिता ध्रुवम्  
०४,०२९।०१९द्@०२८_०००८ पितामहेन यच् चोक्तं चिह्नं पार्थाभिवेदने  
०४,०२९।०१९द्@०२८_०००९ तद् धि राज्ञो विराटस्य श्रूयते विषये किल  
०४,०२९।०१९द्@०२८_००१० तत् तत्र गत्वा कर्णाशु विराटं गोधनं वयम्  
०४,०२९।०१९द्@०२८_००११ गृह्णीमस् तस्य राष्ट्रं च प्रमथ्य स्वबलैर् युताः  
०४,०२९।०१९द्@०२८_००१२ अनुयास्यन्ति ते चास्मान् विराटस्य हितैषिणः  
०४,०२९।०१९द्@०२८_००१३ तत्र वेत्स्यामहे तान् वै बुद्ध्वा चैषां यथागतिम्  
०४,०२९।०१९द्@०२८_००१४ अपूर्णसमयान् भूयो वनाय गमयामहे  
०४,०२९।०१९द्@०२८_००१५ हत्वापि चैतांस् तत्रैव सुखं भोक्ष्याम मेदिनीम्  
०४,०२९।०१९द्@०२८_००१६ अल्पावशिष्टः कालो ऽयं समयश् च विभाति मे  
०४,०२९।०१९द्@०२८_००१७ उद्योजयाम सैन्यानि श्वोभूते गमनं प्रति  
०४,०२९।०१९द्@०२८_००१७ कर्ण उवाच  
०४,०२९।०१९द्@०२८_००१८ यदि तत्र स्म ते पार्था भवेयू राजसत्तम  
०४,०२९।०१९द्@०२८_००१९ सिद्धिं चोभयकीं तत् स्यात् तथापि खलु यास्यथ  
०४,०२९।०१९द्@०२८_००२० निग्रहाद् या विराटस्य पाण्डवानां प्रबोधनम्  
०४,०२९।०१९द्@०२८_००२१ दीनास् ते कोशहीनाश् च वनवासेन कर्शिताः  
०४,०२९।०१९द्@०२८_००२२ सुखेन हन्तुम् अर्हन्ति अथ प्रव्राजनाय वै  
०४,०२९।०२०अ ततो दुर्योधनो राजा वाक्यम् आदाय तस्य तत्  
०४,०२९।०२०च् वैकर्तनस्य कर्णस्य क्षिप्रम् आज्ञापयत् स्वयम्  
०४,०२९।०२१अ शासने नित्यसंयुक्तं दुःशासनम् अनन्तरम्  
०४,०२९।०२१च् सह वृद्धैस् तु सम्मन्त्र्य क्षिप्रं योजय वाहिनीम्  
०४,०२९।०२२अ यथोद्देशं च गच्छामः सहिताः सर्वकौरवैः  
०४,०२९।०२२च् सुशर्मा तु यथोद्दिष्टं देशं यातु महारथः  
०४,०२९।०२३अ त्रिगर्तैः सहितो राजा समग्रबलवाहनः  
०४,०२९।०२३च् प्राग् एव हि सुसंवीतो मत्स्यस्य विषयं प्रति  
०४,०२९।०२४अ जघन्यतो वयं तत्र यास्यामो दिवसान्तरम्  
०४,०२९।०२४च् विषयं मत्स्यराजस्य सुसमृद्धं सुसंहताः  
०४,०२९।०२४द्*०५४९_००१ सुशर्मणा गृहीते तु मत्स्यराजस्य गोधने  
०४,०२९।०२४द्*०५४९_००२ विराटः सैन्यम् आदाय त्रिगर्तैः सह योत्स्यते  
०४,०२९।०२४द्*०५४९_००३ अपरं दिवसं गास् तु तत्र गृह्णन्तु कौरवाः  
०४,०२९।०२४द्*०५४९_००४ गवार्थे पाण्डवास् तत्र योत्स्यन्ति कुरुभिः सह  
०४,०२९।०२५अ ते यात्वा सहसा तत्र विराटनगरं प्रति  
०४,०२९।०२५च् क्षिप्रं गोपान् समासाद्य गृह्णन्तु विपुलं धनम्  
०४,०२९।०२६अ गवां शतसहस्राणि श्रीमन्ति गुणवन्ति च  
०४,०२९।०२६च् वयम् अपि निगृह्णीमो द्विधा कृत्वा वरूथिनीम्  
०४,०२९।०२७*०५५०_००१ असतां सङ्गदोषेण साधवो यान्ति विक्रियाम्  
०४,०२९।०२७*०५५०_००२ दुर्योधनप्रसङ्गेन भीष्मो गोग्रहणे गतः  
०४,०२९।०२७*०५५१_००१ सन्नद्धा रथिनः सर्वे सपदातिबलोत्कटाः  
०४,०२९।०२७*०५५१_००२ प्रतिवैरं चिकीर्षन्तो गोषु सन्न्यपतन् परे  
०४,०२९।०२७अ स स्म गत्वा यथोद्दिष्टां दिशं वह्नेर् महीपतिः  
०४,०२९।०२७च् आदत्त गाः सुशर्माथ घर्मपक्षस्य सप्तमीम्  
०४,०२९।०२८अ अपरं दिवसं सर्वे राजन् सम्भूय कौरवाः  
०४,०२९।०२८च् अष्टम्यां तान्य् अगृह्णन्त गोकुलानि सहस्रशः  
०४,०२९।०२८द्*०५५२_००१ कौरवास् तु महावीर्या मत्स्यानां विषयान्तरे  
०४,०३०।००१ वैशम्पायन उवाच  
०४,०३०।००१अ ततस् तेषां महाराज तत्रैवामिततेजसाम्  
०४,०३०।००१च् छद्मलिङ्गप्रविष्टानां पाण्डवानां महात्मनाम्  
०४,०३०।००२अ व्यतीतः समयः सम्यग् वसतां वै पुरोत्तमे  
०४,०३०।००२च् कुर्वतां तस्य कर्माणि विराटस्य महीपतेः  
०४,०३०।००२द्*०५५३_००१ कीचके तु हते राजा विराटः परवीरहा  
०४,०३०।००२द्*०५५३_००२ आसां चक्रे सहामात्यः कुन्तीपुत्रश् च वीर्यवान्  
०४,०३०।००३अ ततस् त्रयोदशस्यान्ते तस्य वर्षस्य भारत  
०४,०३०।००३च् सुशर्मणा गृहीतं तु गोधनं तरसा बहु  
०४,०३०।००३द्@०२९_०००१ ततः शब्दो महान् आसीद् रेणुश् च दिवम् अस्पृशत्  
०४,०३०।००३द्@०२९_०००२ शङ्खदुन्दुभिनिर्घोषो भेरीणां च महास्वनः  
०४,०३०।००३द्@०२९_०००३ गवाश्वरथनागानां नराणां च पदातिनाम्  
०४,०३०।००३द्@०२९_०००४ एवं तैस् त्व् अभिनिर्याय मत्स्यराजस्य गोधने  
०४,०३०।००३द्@०२९_०००५ त्रिगर्तैर् गृह्यमाणे तु गोपालाः प्रत्यषेधयन्  
०४,०३०।००३द्@०२९_०००६ अथ त्रिगर्ता बहवः परिगृह्य धनं बहु  
०४,०३०।००३द्@०२९_०००७ परिक्षिप्य हयैः शीघ्रै रथव्रातैश् च भारत  
०४,०३०।००३द्@०२९_०००८ गोपालान् प्रत्ययुध्यन्त रणे कृत्वा जये धृतिम्  
०४,०३०।००३द्@०२९_०००९ ते हन्यमाना बहुभिः प्रासतोमरपाणिभिः  
०४,०३०।००३द्@०२९_००१० गोपाला गोकुले भक्ता वारयाम् आसुर् ओजसा  
०४,०३०।००३द्@०२९_००११ परश्वधैश् च मुसलैर् भिण्डिपालैश् च मुद्गरैः  
०४,०३०।००३द्@०२९_००१२ गोपालाः कर्पणैश् चित्रैर् जघ्नुर् अश्वान् समन्ततः  
०४,०३०।००३द्@०२९_००१३ ते हन्यमानाः सङ्क्रुद्धास् त्रिगर्ता रथयोधिनः  
०४,०३०।००३द्@०२९_००१४ विसृज्य शरवर्षाणि गोपान् व्यद्रावयन् रणे  
०४,०३०।००३द्@०२९_००१५ ततो युवानः सम्भीताः श्वसन्तो रेणुगुण्ठिताः  
०४,०३०।००४अ ततो जवेन महता गोपाः पुरम् अथाव्रजत्  
०४,०३०।००४च् अपश्यन् मत्स्यराजं च रथात् प्रस्कन्द्य कुण्डली  
०४,०३०।००४द्*०५५४_००१ विराटनगरं प्राप्य नरा राजानम् अब्रुवन्  
०४,०३०।००५अ शूरैः परिवृतं योधैः कुण्डलाङ्गदधारिभिः  
०४,०३०।००५च् सद्भिश् च मन्त्रिभिः सार्धं पाण्डवैश् च नरर्षभैः  
०४,०३०।००६अ तं सभायां महाराजम् आसीनं राष्ट्रवर्धनम्  
०४,०३०।००६च् सो ऽब्रवीद् उपसङ्गम्य विराटं प्रणतस् तदा  
०४,०३०।००७अ अस्मान् युधि विनिर्जित्य परिभूय सबान्धवान्  
०४,०३०।००७च् गवां शतसहस्राणि त्रिगर्ताः कालयन्ति ते  
०४,०३०।००७ए तान् परीप्स मनुष्येन्द्र मा नेशुः पशवस् तव  
०४,०३०।००७फ़्*०५५५_००० वैशम्पायनः  
०४,०३०।००७फ़्*०५५५_००१ श्रुत्वा तु वचनं तेषां गोपालानाम् अरिन्दमः  
०४,०३०।००८अ तच् छ्रुत्वा नृपतिः सेनां मत्स्यानां समयोजयत्  
०४,०३०।००८च् रथनागाश्वकलिलां पत्तिध्वजसमाकुलाम्  
०४,०३०।००८द्*०५५६_००१ समादिश्य तदा राजा मत्स्यानां परवीरहा  
०४,०३०।००९अ राजानो राजपुत्राश् च तनुत्राण्य् अत्र भेजिरे  
०४,०३०।००९च् भानुमन्ति विचित्राणि सूपसेव्यानि भागशः  
०४,०३०।००९द्*०५५७_००१ पृथक् काञ्चनसन्नाहान् रथेष्व् अश्वान् अयोजयन्  
०४,०३०।००९द्*०५५७_००२ उत्कृष्य पाशान् मौर्वीणां वीराश् चापेष्व् अयोजयन्  
०४,०३०।०१०अ सवज्रायसगर्भं तु कवचं तप्तकाञ्चनम्  
०४,०३०।०१०च् विराटस्य प्रियो भ्राता शतानीको ऽभ्यहारयत्  
०४,०३०।०११अ सर्वपारसवं वर्म कल्याणपटलं दृढम्  
०४,०३०।०११च् शतानीकाद् अवरजो मदिराश्वो ऽभ्यहारयत्  
०४,०३०।०१२अ शतसूर्यं शतावर्तं शतबिन्दु शताक्षिमत्  
०४,०३०।०१२च् अभेद्यकल्पं मत्स्यानां राजा कवचम् आहरत्  
०४,०३०।०१३अ उत्सेधे यस्य पद्मानि शतं सौगन्धिकानि च  
०४,०३०।०१३च् सुवर्णपृष्ठं सूर्याभं सूर्यदत्तो ऽभ्यहारयत्  
०४,०३०।०१४अ दृढम् आयसगर्भं तु श्वेतं वर्म शताक्षिमत्  
०४,०३०।०१४च् विराटस्य सुतो ज्येष्ठो वीरः शङ्खो ऽभ्यहारयत्  
०४,०३०।०१५अ शतशश् च तनुत्राणि यथास्वानि महारथाः  
०४,०३०।०१५च् योत्स्यमानाभ्यनह्यन्त देवरूपाः प्रहारिणः  
०४,०३०।०१६अ सूपस्करेषु शुभ्रेषु महत्सु च महारथाः  
०४,०३०।०१६च् पृथक् काञ्चनसन्नाहान् रथेष्व् अश्वान् अयोजयन्  
०४,०३०।०१७अ सूर्यचन्द्रप्रतीकाशो रथे दिव्ये हिरण्मयः  
०४,०३०।०१७च् महानुभावो मत्स्यस्य ध्वज उच्छिश्रिये तदा  
०४,०३०।०१८अ अथान्यान् विविधाकारान् ध्वजान् हेमविभूषितान्  
०४,०३०।०१८ब्*०५५८_००१ वाजिनो विविधांश् चैव तप्तकाञ्चनभूषणान्  
०४,०३०।०१८च् यथास्वं क्षत्रियाः शूरा रथेषु समयोजयन्  
०४,०३०।०१८द्*०५५९_००१ रथेषु युज्यमानेषु कङ्को राजानम् अब्रवीत्  
०४,०३०।०१८द्*०५५९_००२ मयाप्य् अस्त्रं चतुर्मार्गम् अवाप्तम् ऋषिसत्तमात्  
०४,०३०।०१८द्*०५५९_००३ दंशितो रथम् आस्थाय पदं निर्याम्य् अहं गवाम्  
०४,०३०।०१८द्*०५५९_००४ अयं च बलवाञ् छूरो वललो दृश्यते ऽनघ  
०४,०३०।०१८द्*०५५९_००५ गोसङ्ख्यम् अश्वबन्धं च रथेषु समयोजय  
०४,०३०।०१८द्*०५५९_००६ नैते न जातु युध्येयुर् गवार्थम् इति मे मतिः  
०४,०३०।०१९अ अथ मत्स्यो ऽब्रवीद् राजा शतानीकं जघन्यजम्  
०४,०३०।०१९च् कङ्कबल्लवगोपाला दामग्रन्थिश् च वीर्यवान्  
०४,०३०।०१९द्*०५६०_००१ तन्तिपालश् च गोसङ्ख्यो य एतत् पुरुषर्षभाः  
०४,०३०।०१९ए युध्येयुर् इति मे बुद्धिर् वर्तते नात्र संशयः  
०४,०३०।०२०अ एतेषाम् अपि दीयन्तां रथा ध्वजपताकिनः  
०४,०३०।०२०च् कवचानि विचित्राणि दृढानि च मृदूनि च  
०४,०३०।०२०ए प्रतिमुञ्चन्तु गात्रेषु दीयन्ताम् आयुधानि च  
०४,०३०।०२१अ वीराङ्गरूपाः पुरुषा नागराजकरोपमाः  
०४,०३०।०२१च् नेमे जातु न युध्येरन्न् इति मे धीयते मतिः  
०४,०३०।०२२अ एतच् छ्रुत्वा तु नृपतेर् वाक्यं त्वरितमानसः  
०४,०३०।०२२च् शतानीकस् तु पार्थेभ्यो रथान् राजन् समादिशत्  
०४,०३०।०२२ए सहदेवाय राज्ञे च भीमाय नकुलाय च  
०४,०३०।०२३अ तान् प्रहृष्टास् ततः सूता राजभक्तिपुरस्कृताः  
०४,०३०।०२३च् निर्दिष्टान् नरदेवेन रथाञ् शीघ्रम् अयोजयन्  
०४,०३०।०२४अ कवचानि विचित्राणि दृढानि च मृदूनि च  
०४,०३०।०२४च् विराटः प्रादिशद् यानि तेषाम् अक्लिष्टकर्मणाम्  
०४,०३०।०२४द्*०५६१_००१ तानि ते प्रतिगृह्याशु समनह्यन्त पाण्डवाः  
०४,०३०।०२४द्*०५६१_००२ वीराश् च सिंहविक्रान्ता बलवन्तो मनस्विनः  
०४,०३०।०२४ए तान्य् आमुच्य शरीरेषु दंशितास् ते परन्तपाः  
०४,०३०।०२४फ़्*०५६२_००१ रथान् हयैः सुसम्पन्नान् आस्थाय च नरोत्तमाः  
०४,०३०।०२४फ़्*०५६२_००२ निर्युयुर् मुदिताः पार्थाः शत्रुसङ्घावमर्दिनः  
०४,०३०।०२५अ तरस्विनश् छन्नरूपाः सर्वे युद्धविशारदाः  
०४,०३०।०२५ब्*०५६३_००१ रथान् हेमपरिच्छिन्नान् आस्थाय च महारथाः  
०४,०३०।०२५ब्*०५६४_००१ पाण्डवा निर्ययुर् हृष्टा दंशिता राजसत्तमाः  
०४,०३०।०२५च् विराटम् अन्वयुः पश्चात् सहिताः कुरुपुङ्गवाः  
०४,०३०।०२५ए चत्वारो भ्रातरः शूराः पाण्डवाः सत्यविक्रमाः  
०४,०३०।०२५फ़्*०५६५_००१ दीर्घाणां च दृढानां च धनुषां ते यथाबलम्  
०४,०३०।०२५फ़्*०५६५_००२ उत्कृष्य पाशान् मौर्वीणां वीराश् चापेष्व् अयोजयन्  
०४,०३०।०२५फ़्*०५६५_००३ ततः सुवाससः सर्वे ते वीराश् चन्दनोक्षिताः  
०४,०३०।०२५फ़्*०५६५_००४ चोदिता नरदेवेन क्षिप्रम् अश्वान् अचोदयन्  
०४,०३०।०२५फ़्*०५६५_००५ ते हया हेमसञ्छन्ना बृहन्तः साधुवाहिनः  
०४,०३०।०२५फ़्*०५६५_००६ चोदिताः प्रत्यदृश्यन्त पक्षिणाम् इव पङ्क्तयः  
०४,०३०।०२६अ भीमाश् च मत्तमातङ्गाः प्रभिन्नकरटामुखाः  
०४,०३०।०२६च् क्षरन्त इव जीमूताः सुदन्ताः षष्टिहायनाः  
०४,०३०।०२७अ स्वारूढा युद्धकुशलैः शिक्षितैर् हस्तिसादिभिः  
०४,०३०।०२७च् राजानम् अन्वयुः पश्चाच् चलन्त इव पर्वताः  
०४,०३०।०२८अ विशारदानां वश्यानां हृष्टानां चानुयायिनाम्  
०४,०३०।०२८ब्*०५६६_००१ विंशतिस् तु सहस्राणि नराणाम् अनुयायिनाम्  
०४,०३०।०२८च् अष्टौ रथसहस्राणि दश नागशतानि च  
०४,०३०।०२८ए षष्टिश् चाश्वसहस्राणि मत्स्यानाम् अभिनिर्ययुः  
०४,०३०।०२८फ़्*०५६७_००१ पूर्णे शतसहस्रे द्वे पदातीनां च भारत  
०४,०३०।०२८फ़्*०५६८_००१ एतद् बलम् अपर्यन्तं मत्स्यानाम् अभिनिर्ययौ  
०४,०३०।०२९अ तद् अनीकं विराटस्य शुशुभे भरतर्षभ  
०४,०३०।०२९ब्*०५६९_००१ वसन्ते बहुपुष्पाढ्यं काननं चित्रितं यथा  
०४,०३०।०२९च् सम्प्रयातं महाराज निनीषन्तं गवां पदम्  
०४,०३०।०३०अ तद् बलाग्र्यं विराटस्य सम्प्रस्थितम् अशोभत  
०४,०३०।०३०च् दृढायुधजनाकीर्णं गजाश्वरथसङ्कुलम्  
०४,०३१।००१ वैशम्पायन उवाच  
०४,०३१।००१अ निर्याय नगराच् छूरा व्यूढानीकाः प्रहारिणः  
०४,०३१।००१च् त्रिगर्तान् अस्पृशन् मत्स्याः सूर्ये परिणते सति  
०४,०३१।००१द्*०५६९अ_००१ त्रिगर्ता अस्पृशन् मात्स्यान् पूर्वम् एव महारथाः  
०४,०३१।००२अ ते त्रिगर्ताश् च मत्स्याश् च संरब्धा युद्धदुर्मदाः  
०४,०३१।००२च् अन्योन्यम् अभिगर्जन्तो गोषु गृद्धा महाबलाः  
०४,०३१।००३अ भीमाश् च मत्तमातङ्गास् तोमराङ्कुशचोदिताः  
०४,०३१।००३च् ग्रामणीयैः समारूढाः कुशलैर् हस्तिसादिभिः  
०४,०३१।००४अ तेषां समागमो घोरस् तुमुलो लोमहर्षणः  
०४,०३१।००४ब्*०५७०_००१ घ्नतां परस्परं घोरो यमराष्ट्रविवर्धनः  
०४,०३१।००४च् देवासुरसमो राजन्न् आसीत् सूर्ये विलम्बति  
०४,०३१।००४द्*०५७१_००१ पदातिरथनागेन्द्रहयारोहबलौघवान्  
०४,०३१।००४द्*०५७१_००२ अन्योन्यम् अभ्यापततां निघ्नतां चेतरेतरम्  
०४,०३१।००५अ उदतिष्ठद् रजो भौमं न प्रज्ञायत किं चन  
०४,०३१।००५च् पक्षिणश् चापतन् भूमौ सैन्येन रजसावृताः  
०४,०३१।००६अ इषुभिर् व्यतिसंयद्भिर् आदित्यो ऽन्तरधीयत  
०४,०३१।००६च् खद्योतैर् इव संयुक्तम् अन्तरिक्षं व्यराजत  
०४,०३१।००६द्*०५७२_००१ रुक्मपुङ्खैः सुतीक्ष्णाग्रैर् वज्राग्निसदृशप्रभैः  
०४,०३१।००७अ रुक्मपृष्ठानि चापानि व्यतिषक्तानि धन्विनाम्  
०४,०३१।००७च् पततां लोकवीराणां सव्यदक्षिणम् अस्यताम्  
०४,०३१।००८अ रथा रथैः समाजग्मुः पादातैश् च पदातयः  
०४,०३१।००८च् सादिभिः सादिनश् चैव गजैश् चापि महागजाः  
०४,०३१।००८द्*०५७३_००१ रथिनः सादिनश् चात्र सम्प्रहारम् अकुर्वत  
०४,०३१।००९अ असिभिः पट्टिशैः प्रासैः शक्तिभिस् तोमरैर् अपि  
०४,०३१।००९च् संरब्धाः समरे राजन् निजघ्नुर् इतरेतरम्  
०४,०३१।००९द्*०५७४_००१ अन्तरिक्षे गतिर् येषां ददृशुश् चापि वध्यताम्  
०४,०३१।०१०अ निघ्नन्तः समरे ऽन्योन्यं शूराः परिघबाहवः  
०४,०३१।०१०च् न शेकुर् अभिसंरब्धाः शूरान् कर्तुं पराङ्मुखान्  
०४,०३१।०११अ कॢप्तोत्तरोष्ठं सुनसं कॢप्तकेशम् अलङ्कृतम्  
०४,०३१।०११च् अदृश्यत शिरश् छिन्नं रजोध्वस्तं सकुण्डलम्  
०४,०३१।०१२अ अदृश्यंस् तत्र गात्राणि शरैश् छिन्नानि भागशः  
०४,०३१।०१२च् शालस्कन्धनिकाशानि क्षत्रियाणां महामृधे  
०४,०३१।०१३अ नागभोगनिकाशैश् च बाहुभिश् चन्दनोक्षितैः  
०४,०३१।०१३च् आकीर्णा वसुधा तत्र शिरोभिश् च सकुण्डलैः  
०४,०३१।०१३द्*०५७५_००१ रथिनां रथिभिश् चात्र सम्प्रहारो ऽभ्यवर्तत  
०४,०३१।०१३द्*०५७५_००२ सादिभिः सादिनां चात्र पादातानां पदातिभिः  
०४,०३१।०१३द्*०५७६_००१ यथा वा वाससी श्लक्ष्णे महारजतरञ्जिते  
०४,०३१।०१३द्*०५७६_००२ बिभ्रती युवती श्यामा भाति तद्वद् वसुन्धरा  
०४,०३१।०१४अ उपशाम्यद् रजो भौमं रुधिरेण प्रसर्पता  
०४,०३१।०१४च् कश्मलं प्राविशद् घोरं निर्मर्यादम् अवर्तत  
०४,०३१।०१४द्*०५७७_००१ उपाक्रोशंस् तदान्योन्यं शरैर् गाढं प्रवेजिताः  
०४,०३१।०१४द्*०५७७_००२ अन्तरिक्षे गतिर् येषां दर्शनं चाप्य् अरुध्यत  
०४,०३१।०१४द्*०५७८_००१ उपानिघ्नन्त सुभृशं गोषु गोवृषभा इव  
०४,०३१।०१४द्*०५७९_००१ युधिष्ठिरो ऽपि धर्मात्मा भ्रातृभिः सहितस् तदा  
०४,०३१।०१४द्*०५७९_००२ व्यूहं कृत्वा विराटस्य अन्वयुध्यत पाण्डवः  
०४,०३१।०१४द्*०५७९_००३ आत्मानं श्येनवत् कृत्वा तुण्डम् आसीद् युधिष्ठिरः  
०४,०३१।०१४द्*०५७९_००४ पक्षौ यमौ च भवतः पुच्छम् आसीद् वृकोदरः  
०४,०३१।०१४द्*०५७९_००५ सहस्रं न्यहनत् तत्र कुन्तीपुत्रो युधिष्ठिरः  
०४,०३१।०१४द्*०५७९_००६ भीमसेनः सुसङ्क्रुद्धः सर्वशस्त्रभृतां वरः  
०४,०३१।०१४द्*०५७९_००७ द्विसाहस्रं रथान् वीरः परलोकं प्रवेशयत्  
०४,०३१।०१४द्*०५७९_००८ नकुलस् त्रिशतं जघ्ने सहदेवश् चतुःशतम्  
०४,०३१।०१५अ शतानीकः शतं हत्वा विशालाक्षश् चतुःशतम्  
०४,०३१।०१५च् प्रविष्टौ महतीं सेनां त्रिगर्तानां महारथौ  
०४,०३१।०१५द्*०५८०_००१ तौ प्रविश्य महासेनां बलवन्तौ यशस्विनौ  
०४,०३१।०१५ए आर्च्छेतां बहुसंरब्धौ केशाकेशि नखानखि  
०४,०३१।०१६अ लक्षयित्वा त्रिगर्तानां तौ प्रविष्टौ रथव्रजम्  
०४,०३१।०१६च् जग्मतुः सूर्यदत्तश् च मदिराश्वश् च पृष्ठतः  
०४,०३१।०१६द्*०५८१_००१ शङ्खो विराटपुत्रस् तु महेष्वासो महाबलः  
०४,०३१।०१६द्*०५८१_००२ विनिघ्नन् समरे शत्रून् प्रविवेश महाचमूम्  
०४,०३१।०१७अ विराटस् तत्र सङ्ग्रामे हत्वा पञ्चशतान् रथान्  
०४,०३१।०१७च् हयानां च शतान्य् अत्र हत्वा पञ्च महारथान्  
०४,०३१।०१८अ चरन् स विविधान् मार्गान् रथेषु रथयूथपः  
०४,०३१।०१८च् त्रिगर्तानां सुशर्माणम् आर्च्छद् रुक्मरथं रणे  
०४,०३१।०१९अ तौ व्यावहरतां तत्र महात्मानौ महाबलौ  
०४,०३१।०१९च् अन्योन्यम् अभिगर्जन्तौ गोष्ठे गोवृषभाव् इव  
०४,०३१।०१९द्*०५८२_००१ ततो राजा त्रिगर्तानां सुशर्मा युद्धदुर्मदः  
०४,०३१।०१९द्*०५८२_००२ मत्स्यं समीयाद् यत्ताश्वं द्वैरथेन नरर्षभः  
०४,०३१।०१९द्*०५८३_००१ त्रिगर्तानां च मुख्यो ऽसौ मत्स्यानां च महाबलः  
०४,०३१।०१९द्*०५८३_००२ अभीयतुर् अथान्योन्यं द्वैरथेन नरर्षभ  
०४,०३१।०१९द्*०५८४_००१ राजसिंहौ सुसंरब्धौ विरेजतुर् अमर्षणौ  
०४,०३१।०१९द्@०३०_०००१ अयुध्यन्त रणे वीराः शूराः परिघबाहवः  
०४,०३१।०१९द्@०३०_०००२ कबन्धाः समरे हन्तुं महायोधाः प्रचक्रमुः  
०४,०३१।०१९द्@०३०_०००३ हन्यतां हन्यताम् एव शिरांसि पतितान्य् अपि  
०४,०३१।०१९द्@०३०_०००४ कबन्धान् प्रेरयाम् आसुर् हुङ्कारोच्चारणादिभिः  
०४,०३१।०१९द्@०३०_०००५ विराटश् च महाश्चर्यं दृष्ट्वा कौतुकम् आगतम्  
०४,०३१।०१९द्@०३०_०००६ हर्षं लेभे परं राजा ममाप्य् एवंविधा नराः  
०४,०३१।०१९द्@०३०_०००७ कबन्धेन शतं योधाः पातिता रणमूर्धनि  
०४,०३१।०१९द्@०३०_०००८ ततः कबन्धः पतितः पुष्पवर्षैः सहैव तु  
०४,०३१।०१९द्@०३०_०००९ विमानं प्रेरितं देवैर् अप्सरोभिः समावृतम्  
०४,०३१।०१९द्@०३०_००१० समक्षं सर्वयोधानां तत्रारूढो दिवं ययौ  
०४,०३१।०१९द्@०३०_००११ न शेकुर् इति सङ्क्रुद्धाः शूराः कर्तुं पराङ्मुखान्  
०४,०३१।०२०अ ततो रथाभ्यां रथिनौ व्यतियाय समन्ततः  
०४,०३१।०२०च् शरान् व्यसृजतां शीघ्रं तोयधारा घनाव् इव  
०४,०३१।०२१अ अन्योन्यं चातिसंरब्धौ विचेरतुर् अमर्षणौ  
०४,०३१।०२१च् कृतास्त्रौ निशितैर् बाणैर् असिशक्तिगदाभृतौ  
०४,०३१।०२२अ ततो राजा सुशर्माणं विव्याध दशभिः शरैः  
०४,०३१।०२२च् पञ्चभिः पञ्चभिश् चास्य विव्याध चतुरो हयान्  
०४,०३१।०२२द्*०५८५_००१ द्वाभ्यां सूतं तु विव्याध केतुं च त्रिभिर् आशुगैः  
०४,०३१।०२३अ तथैव मत्स्यराजानं सुशर्मा युद्धदुर्मदः  
०४,०३१।०२३च् पञ्चाशता शितैर् बाणैर् विव्याध परमास्त्रवित्  
०४,०३१।०२४अ ततः सैन्यं समावृत्य मत्स्यराजसुशर्मणोः  
०४,०३१।०२४च् नाभ्यजानंस् तदान्योन्यं प्रदोषे रजसावृते  
०४,०३२।००१ वैशम्पायन उवाच  
०४,०३२।००१अ तमसाभिप्लुते लोके रजसा चैव भारत  
०४,०३२।००१च् व्यतिष्ठन् वै मुहूर्तं तु व्यूढानीकाः प्रहारिणः  
०४,०३२।००२अ ततो ऽन्धकारं प्रणुदन्न् उदतिष्ठत चन्द्रमाः  
०४,०३२।००२च् कुर्वाणो विमलां रात्रिं नन्दयन् क्षत्रियान् युधि  
०४,०३२।००३अ ततः प्रकाशम् आसाद्य पुनर् युद्धम् अवर्तत  
०४,०३२।००३च् घोररूपं ततस् ते स्म नावेक्षन्त परस्परम्  
०४,०३२।००४अ ततः सुशर्मा त्रैगर्तः सह भ्रात्रा यवीयसा  
०४,०३२।००४च् अभ्यद्रवन् मत्स्यराजं रथव्रातेन सर्वशः  
०४,०३२।००५अ ततो रथाभ्यां प्रस्कन्द्य भ्रातरौ क्षत्रियर्षभौ  
०४,०३२।००५च् गदापाणी सुसंरब्धौ समभ्यद्रवतां हयान्  
०४,०३२।००६अ तथैव तेषां तु बलानि तानि; क्रुद्धान्य् अथान्योन्यम् अभिद्रवन्ति  
०४,०३२।००६च् गदासिखड्गैश् च परश्वधैश् च; प्रासैश् च तीक्ष्णाग्रसुपीतधारैः  
०४,०३२।००७अ बलं तु मत्स्यस्य बलेन राजा; सर्वं त्रिगर्ताधिपतिः सुशर्मा  
०४,०३२।००७च् प्रमथ्य जित्वा च प्रसह्य मत्स्यम्; विराटम् ओजस्विनम् अभ्यधावत्  
०४,०३२।००७द्*०५८६_००१ मत्ताव् इव वृषाव् एतौ गजाव् इव मदोद्धतौ  
०४,०३२।००७द्*०५८६_००२ सिंहाव् इव गजग्राहौ शक्रवृत्राव् इवोत्थितौ  
०४,०३२।००७द्*०५८६_००३ उभौ तुल्यबलोत्साहाव् उभौ तुल्यपराक्रमौ  
०४,०३२।००७द्*०५८६_००४ उभौ तुल्यास्त्रविक्षेपाव् उभौ युद्धविशारदौ  
०४,०३२।००८अ तौ निहत्य पृथग् धुर्याव् उभौ च पार्ष्णिसारथी  
०४,०३२।००८ब्*०५८७_००१ आस्तां तुल्यधनुर्ग्राहौ विष्णुकंसाव् इवोद्धतौ  
०४,०३२।००८ब्*०५८७_००२ सुशर्मा परवीरघ्नो बलवान् वीर्यवान् गदी  
०४,०३२।००८च् विरथं मत्स्यराजानं जीवग्राहम् अगृह्णताम्  
०४,०३२।००९अ तम् उन्मथ्य सुशर्मा तु रुदतीं वधुकाम् इव  
०४,०३२।००९च् स्यन्दनं स्वं समारोप्य प्रययौ शीघ्रवाहनः  
०४,०३२।०१०अ तस्मिन् गृहीते विरथे विराटे बलवत्तरे  
०४,०३२।०१०ब्*०५८८_००१ बलं सर्वं विभग्नं तन् निरुत्साहं निराशकम्  
०४,०३२।०१०च् प्राद्रवन्त भयान् मत्स्यास् त्रिगर्तैर् अर्दिता भृशम्  
०४,०३२।०१०द्*०५८९_००१ विदिक्षु दिक्षु सर्वासु पलायन्ति च यान्ति च  
०४,०३२।०११अ तेषु सन्त्रास्यमानेषु कुन्तीपुत्रो युधिष्ठिरः  
०४,०३२।०११च् अभ्यभाषन् महाबाहुं भीमसेनम् अरिन्दमम्  
०४,०३२।०१२अ मत्स्यराजः परामृष्टस् त्रिगर्तेन सुशर्मणा  
०४,०३२।०१२च् तं मोक्षय महाबाहो न गच्छेद् द्विषतां वशम्  
०४,०३२।०१३अ उषिताः स्मः सुखं सर्वे सर्वकामैः सुपूजिताः  
०४,०३२।०१३ब्*०५९०_००१ भीमसेन महाबाहो गृहीतं तं सुशर्मणा  
०४,०३२।०१३ब्*०५९०_००२ त्रायस्व मोक्षय क्षिप्रम् अस्मत्प्रीतिकरं नृपम्  
०४,०३२।०१३च् भीमसेन त्वया कार्या तस्य वासस्य निष्कृतिः  
०४,०३२।०१३द्*०५९१_००० वैशम्पायनः  
०४,०३२।०१३द्*०५९१_००१ तं तथावादिनं तत्र भीमसेनो महाबलः  
०४,०३२।०१३द्*०५९१_००२ अभ्यभाषत दुर्धर्षो रणमध्ये युधिष्ठिरम्  
०४,०३२।०१४ भीमसेन उवाच  
०४,०३२।०१४अ अहम् एनं परित्रास्ये शासनात् तव पार्थिव  
०४,०३२।०१४च् पश्य मे सुमहत् कर्म युध्यतः सह शत्रुभिः  
०४,०३२।०१५अ स्वबाहुबलम् आश्रित्य तिष्ठ त्वं भ्रातृभिः सह  
०४,०३२।०१५च् एकान्तम् आश्रितो राजन् पश्य मे ऽद्य पराक्रमम्  
०४,०३२।०१६अ सुस्कन्धो ऽयं महावृक्षो गदारूप इव स्थितः  
०४,०३२।०१६च् एनम् एव समारुज्य द्रावयिष्यामि शात्रवान्  
०४,०३२।०१७ वैशम्पायन उवाच  
०४,०३२।०१७अ तं मत्तम् इव मातङ्गं वीक्षमाणं वनस्पतिम्  
०४,०३२।०१७च् अब्रवीद् भ्रातरं वीरं धर्मराजो युधिष्ठिरः  
०४,०३२।०१८अ मा भीम साहसं कार्षीस् तिष्ठत्व् एष वनस्पतिः  
०४,०३२।०१८च् मा त्वा वृक्षेण कर्माणि कुर्वाणम् अतिमानुषम्  
०४,०३२।०१८ए जनाः समवबुध्येरन् भीमो ऽयम् इति भारत  
०४,०३२।०१८फ़्*०५९२_००१ मा ग्रहीस् त्वम् इमं वृक्षं सिंहनादं च मा नद  
०४,०३२।०१८फ़्*०५९२_००२ इमं वृक्षं गृहीत्वा त्वं नेमां सेनाम् अभिद्रव  
०४,०३२।०१८फ़्*०५९२_००३ वृक्षं चेत् त्वं नयेर् वीर विज्ञास्यति जनो ध्रुवम्  
०४,०३२।०१९अ अन्यद् एवायुधं किं चित् प्रतिपद्यस्व मानुषम्  
०४,०३२।०१९च् चापं वा यदि वा शक्तिं निस्त्रिंशं वा परश्वधम्  
०४,०३२।०२०अ यद् एव मानुषं भीम भवेद् अन्यैर् अलक्षितम्  
०४,०३२।०२०च् तद् एवायुधम् आदाय मोक्षयाशु महीपतिम्  
०४,०३२।०२१अ यमौ च चक्ररक्षौ ते भवितारौ महाबलौ  
०४,०३२।०२१च् व्यूहतः समरे तात मत्स्यराजं परीप्सतः  
०४,०३२।०२१द्*०५९३_००० वैशम्पायनः  
०४,०३२।०२१द्*०५९३_००१ भ्रातुर् वचनम् आज्ञाय भीमो वृक्षं विसृज्य च  
०४,०३२।०२१द्*०५९३_००२ चापम् आदाय सम्प्राप्तो रथम् आरुह्य पाण्डवः  
०४,०३२।०२१द्*०५९४_००१ इत्य् उक्त्वा भीमसेनं तं स्वयम् एव युधिष्ठिरः  
०४,०३२।०२१द्*०५९४_००२ अन्वयाज् जवनैर् अश्वैः परीप्सन् मात्स्यसत्तमम्  
०४,०३२।०२१द्@०३१_०००० वैशम्पायन उवाच  
०४,०३२।०२१द्@०३१_०००१ एवम् उक्तस् तु वेगेन भीमसेनो महाबलः  
०४,०३२।०२१द्@०३१_०००२ गृहीत्वा तु धनुःश्रेष्ठं जवेन सुमहाजवः  
०४,०३२।०२१द्@०३१_०००३ विमुञ्चच् छरवर्षाणि सतोय इव तोयदः  
०४,०३२।०२१द्@०३१_०००४ तं भीमो भीमकर्माणं सुशर्माणम् अथाद्रवत्  
०४,०३२।०२१द्@०३१_०००५ विराटं समवीक्ष्यैनं तिष्ठ तिष्ठेति चावदत्  
०४,०३२।०२१द्@०३१_०००६ सुशर्मा चिन्तयाम् आस कालान्तकयमोपमम्  
०४,०३२।०२१द्@०३१_०००७ तिष्ठ तिष्ठेति भाषन्तं पृष्ठतो रथपुङ्गवः  
०४,०३२।०२१द्@०३१_०००८ पश्यतां सुमहत् कर्म महद् युद्धम् उपस्थितम्  
०४,०३२।०२१द्@०३१_०००९ परावृत्तो धनुर् गृह्य सुशर्मा भ्रातृभिः सह  
०४,०३२।०२१द्@०३१_००१० निमेषान्तरमात्रेण भीमसेनेन ते रथाः  
०४,०३२।०२१द्@०३१_००११ पातिता भीमसेनेन विराटस्य समीपतः  
०४,०३२।०२१द्@०३१_००१२ रथानां च गजानां च वाजिनां च ससादिनाम्  
०४,०३२।०२१द्@०३१_००१३ सहस्रशतसङ्घाताः शूराणाम् उग्रधन्विनाम्  
०४,०३२।०२१द्@०३१_००१४ पत्तयो निहतास् तेषां गदां गृह्य महात्मना  
०४,०३२।०२१द्@०३१_००१५ तद् दृष्ट्वा तादृशं युद्धं सुशर्मा युद्धदुर्मदः  
०४,०३२।०२१द्@०३१_००१६ चिन्तयाम् आस मनसा किंशेषं हि बलस्य मे  
०४,०३२।०२१द्@०३१_००१७ अपरो दृश्यते सैन्ये पुरा मग्नो महाबले  
०४,०३२।०२१द्@०३१_००१८ आकर्णपूर्णेन तदा धनुषा प्रत्यदृश्यत  
०४,०३२।०२१द्@०३१_००१९ सुशर्मा सायकांस् तीक्ष्णान् क्षिपते च पुनः पुनः  
०४,०३२।०२२अ ततः समस्तास् ते सर्वे तुरगान् अभ्यचोदयन्  
०४,०३२।०२२च् दिव्यम् अस्त्रं विकुर्वाणास् त्रिगर्तान् प्रत्यमर्षणाः  
०४,०३२।०२३अ तान् निवृत्तरथान् दृष्ट्वा पाण्डवान् सा महाचमूः  
०४,०३२।०२३च् वैराटी परमक्रुद्धा युयुधे परमाद्भुतम्  
०४,०३२।०२३द्*०५९५_००१ त्रिगर्ताः समतिक्रम्य व्ययुध्यन्त जयैषिणः  
०४,०३२।०२३द्*०५९५_००२ तान् भीमसेनः सङ्क्रुद्धः सर्वशस्त्रभृतां वरः  
०४,०३२।०२४अ सहस्रं न्यवधीत् तत्र कुन्तीपुत्रो युधिष्ठिरः  
०४,०३२।०२४च् भीमः सप्तशतान् योधान् परलोकम् अदर्शयत्  
०४,०३२।०२४ए नकुलश् चापि सप्तैव शतानि प्राहिणोच् छरैः  
०४,०३२।०२५अ शतानि त्रीणि शूराणां सहदेवः प्रतापवान्  
०४,०३२।०२५च् युधिष्ठिरसमादिष्टो निजघ्ने पुरुषर्षभः  
०४,०३२।०२५द्*०५९६_००१ ततो ऽभ्यपतद् अत्युग्रः सुशर्माणम् उदायुधम्  
०४,०३२।०२५ए भित्त्वा तां महतीं सेनां त्रिगर्तानां नरर्षभ  
०४,०३२।०२५फ़्*०५९७_००१ क्षोभयन् सर्वसैन्यानि सिंहः क्षुद्रमृगान् इव  
०४,०३२।०२६अ ततो युधिष्ठिरो राजा त्वरमाणो महारथः  
०४,०३२।०२६च् अभिद्रुत्य सुशर्माणं शरैर् अभ्यतुदद् भृशम्  
०४,०३२।०२७अ सुशर्मापि सुसङ्क्रुद्धस् त्वरमाणो युधिष्ठिरम्  
०४,०३२।०२७च् अविध्यन् नवभिर् बाणैश् चतुर्भिश् चतुरो हयान्  
०४,०३२।०२८अ ततो राजन्न् आशुकारी कुन्तीपुत्रो वृकोदरः  
०४,०३२।०२८च् समासाद्य सुशर्माणम् अश्वान् अस्य व्यपोथयत्  
०४,०३२।०२९अ पृष्ठगोपौ च तस्याथ हत्वा परमसायकैः  
०४,०३२।०२९च् अथास्य सारथिं क्रुद्धो रथोपस्थाद् अपाहरत्  
०४,०३२।०३०अ चक्ररक्षश् च शूरश् च शोणाश्वो नाम विश्रुतः  
०४,०३२।०३०च् स भयाद् द्वैरथं दृष्ट्वा त्रैगर्तं प्राजहत् तदा  
०४,०३२।०३१अ ततो विराटः प्रस्कन्द्य रथाद् अथ सुशर्मणः  
०४,०३२।०३१च् गदाम् अस्य परामृश्य तम् एवाजघ्निवान् बली  
०४,०३२।०३१ए स चचार गदापाणिर् वृद्धो ऽपि तरुणो यथा  
०४,०३२।०३१फ़्*०५९८_००१ तयोः स दृष्ट्वा तत्कर्म मत्स्यपाण्डवयोर् मृधे  
०४,०३२।०३१फ़्*०५९८_००२ त्वरमाणो रथं त्यक्त्वा पदातिः प्राद्रवद् रणात्  
०४,०३२।०३१फ़्*०५९९_००१ पलायमानं त्रैगर्तं दृष्ट्वा भीमो ऽभ्यभाषत  
०४,०३२।०३१फ़्*०५९९_००२ अनेन वीर्येण कथं गास् त्वं प्रार्थयसे बलात्  
०४,०३२।०३१फ़्*०५९९_००३ राजपुत्र निवर्तस्व न ते युक्तं पलायनम्  
०४,०३२।०३१फ़्*०५९९_००४ कथं चानुचरांस् त्यक्त्वा शत्रुमध्ये विषीदसि  
०४,०३२।०३१फ़्*०५९९_००५ इत्य् उक्तः स तु पार्थेन सुशर्मा रथयूथपः  
०४,०३२।०३१फ़्*०५९९_००६ तिष्ठ तिष्ठेति भीमं स सहसाभ्यद्रवद् बली  
०४,०३२।०३१फ़्*०६००_००१ पञ्चभिस् त्वरितो भीमं जघान समरे बली  
०४,०३२।०३१फ़्*०६००_००२ तां * बाणान् त्रिणीकृत्य जीवितेप्सुस् ततो रणात्  
०४,०३२।०३१फ़्*०६०१_००१ प्राद्रवत् तूर्णम् अव्यग्रो जीवितेप्सुः सुशर्मणः  
०४,०३२।०३२अ भीमस् तु भीमसङ्काशो रथात् प्रस्कन्द्य कुण्डली  
०४,०३२।०३२च् त्रिगर्तराजम् आदत्त सिंहः क्षुद्रमृगं यथा  
०४,०३२।०३२द्*०६०२_००१ तं भीमसेनो धावन्तम् अभ्यधावत वीर्यवान्  
०४,०३२।०३२द्*०६०३_००१ उत्प्लुत्यागत्य वेगेन तद्रथे विनिपत्य च  
०४,०३२।०३२द्*०६०३_००२ सुशर्मणः शिरो ऽगृह्णात् पुनर् आश्वास्य युध्यतः  
०४,०३२।०३२द्*०६०४_००१ अभिद्रुत्य सुशर्माणं केशपक्षे परामृशत्  
०४,०३२।०३२द्*०६०४_००२ समुद्यम्य च रोषात् तं निष्पिपेष महीतले  
०४,०३२।०३२द्*०६०४_००३ पदा मूर्ध्नि महाबाहुः प्राहरद् विलपिष्यतः  
०४,०३२।०३२द्*०६०४_००४ तस्य जानुं ददौ भीमो जघ्ने चैनम् अरत्निना  
०४,०३२।०३२द्*०६०४_००५ स मोहम् अगमद् राजा प्रहारवरपीडितः  
०४,०३२।०३२द्*०६०५_००१ तं निषेधयतां भीमं यमौ त्रैगर्तम् आरणे  
०४,०३२।०३२द्*०६०५_००२ तदा भीमो ऽभिसङ्क्रुद्धस् तस्य दर्पं ननाश ह  
०४,०३२।०३२द्*०६०६_००१ ऊर्ध्वम् उत्प्लुत्य मार्जार आखोर् यद्वच् छिरो रुषा  
०४,०३२।०३३अ तस्मिन् गृहीते विरथे त्रिगर्तानां महारथे  
०४,०३२।०३३च् अभज्यत बलं सर्वं त्रैगर्तं तद्भयातुरम्  
०४,०३२।०३४अ निवर्त्य गास् ततः सर्वाः पाण्डुपुत्रा महाबलाः  
०४,०३२।०३४च् अवजित्य सुशर्माणं धनं चादाय सर्वशः  
०४,०३२।०३५अ स्वबाहुबलसम्पन्ना ह्रीनिषेधा यतव्रताः  
०४,०३२।०३५ब्*०६०७_००१ मोचयित्वा विराटं तं पाण्डवास् ते हतद्विषः  
०४,०३२।०३५ब्@०३२_०००१ विराटस्य महात्मानः परिक्लेशविनाशनाः  
०४,०३२।०३५ब्@०३२_०००२ स्थिताः समक्षं ते सर्वे त्व् अथ भीमो ऽभ्यभाषत  
०४,०३२।०३५ब्@०३२_०००३ नायं पापसमाचारो मत्तो जीवितुम् अर्हति  
०४,०३२।०३५ब्@०३२_०००४ किं नु शक्यं मया कर्तुं यद् राजा सततं घृणी  
०४,०३२।०३५ब्@०३२_०००५ गले गृहीत्वा राजानम् आनीय विवशं वशम्  
०४,०३२।०३५ब्@०३२_०००६ तत एनं विचेष्टन्तं बद्ध्वा पार्थो वृकोदरः  
०४,०३२।०३५ब्@०३२_०००७ रथम् आरोपयाम् आस विसञ्ज्ञं पांसुगुण्ठितम्  
०४,०३२।०३५ब्@०३२_०००८ अभ्येत्य रणमध्यस्थम् अभ्यगच्छद् युधिष्ठिरम्  
०४,०३२।०३५ब्@०३२_०००९ दर्शयाम् आस भीमस् तु ताम् अवस्थां सुशर्मणः  
०४,०३२।०३५ब्@०३२_००१० प्रोवाच पुरुषव्याघ्रो भीमम् आहवशोभिनम्  
०४,०३२।०३५ब्@०३२_००११ तं राजा प्राहसद् दृष्ट्वा मुच्यतां वै नराधमः  
०४,०३२।०३५ब्@०३२_००१२ एवम् उक्तो ऽब्रवीद् भीमः सुशर्माणं महाबलम्  
०४,०३२।०३५ब्@०३२_००१३ जीवितुं चेच्छसे मूढ हेतुं ते वदतः शृणु  
०४,०३२।०३५ब्@०३२_००१४ दासो ऽस्मीति त्वया वाच्यं संसत्सु च सभासु च  
०४,०३२।०३५ब्@०३२_००१५ एवं ते जीवितं दद्याम् एष युद्धजितो विधिः  
०४,०३२।०३५ब्@०३२_००१६ तम् उवाच ततो ज्येष्ठो भ्राता सप्रणयं वचः  
०४,०३२।०३५ब्@०३२_००१७ मुञ्चेमम् अधमाचारं प्रमाणं यदि ते वयम्  
०४,०३२।०३५ब्@०३२_००१८ दासभावं गतो ह्य् एष विराटस्य महीपतेः  
०४,०३२।०३५ब्@०३२_००१९ अदासो गच्छ मुक्तो ऽसि मैवं कार्षीः पुनः क्व चित्  
०४,०३२।०३५ब्@०३२_००२० एवम् उक्ते तु सव्रीडः सुशर्मासीद् अधोमुखः  
०४,०३२।०३५ब्@०३२_००२१ स मुक्तो ऽभ्येत्य राजानम् अभिवाद्य प्रतस्थिवान्  
०४,०३२।०३५ब्@०३२_००२२ प्रमुच्य च सुशर्माणं पाण्डवास् ते हतद्विषः  
०४,०३२।०३५ब्@०३२_००२३ स्वबाहुबलसम्पन्ना ह्रीनिषेवा यतव्रताः  
०४,०३२।०३५च् सङ्ग्रामशिरसो मध्ये तां रात्रिं सुखिनो ऽवसन्  
०४,०३२।०३५द्*०६०८_००१ स भीमसेनः समरे निहत्य  
०४,०३२।०३५द्*०६०८_००२ शत्रून् विराटस्य महानुभावः  
०४,०३२।०३५द्*०६०८_००३ ननाद हृष्टो बलवान् अमर्षी  
०४,०३२।०३५द्*०६०८_००४ सिंहो यथा क्षुद्रमृगं निहत्य  
०४,०३२।०३६अ ततो विराटः कौन्तेयान् अतिमानुषविक्रमान्  
०४,०३२।०३६च् अर्चयाम् आस वित्तेन मानेन च महारथान्  
०४,०३२।०३६द्*०६०९_००१ वचसा चैव सान्त्वेन स्नेहेन च मुदान्वितः  
०४,०३२।०३७ विराट उवाच  
०४,०३२।०३७अ यथैव मम रत्नानि युष्माकं तानि वै तथा  
०४,०३२।०३७च् कार्यं कुरुत तैः सर्वे यथाकामं यथासुखम्  
०४,०३२।०३८अ ददान्य् अलङ्कृताः कन्या वसूनि विविधानि च  
०४,०३२।०३८च् मनसश् चाप्य् अभिप्रेतं यद् वः शत्रुनिबर्हणाः  
०४,०३२।०३९अ युष्माकं विक्रमाद् अद्य मुक्तो ऽहं स्वस्तिमान् इह  
०४,०३२।०३९च् तस्माद् भवन्तो मत्स्यानाम् ईश्वराः सर्व एव हि  
०४,०३२।०४० वैशम्पायन उवाच  
०४,०३२।०४०अ तथाभिवादिनं मत्स्यं कौरवेयाः पृथक् पृथक्  
०४,०३२।०४०च् ऊचुः प्राञ्जलयः सर्वे युधिष्ठिरपुरोगमाः  
०४,०३२।०४१अ प्रतिनन्दाम ते वाक्यं सर्वं चैव विशां पते  
०४,०३२।०४१च् एतेनैव प्रतीताः स्मो यत् त्वं मुक्तो ऽद्य शत्रुभिः  
०४,०३२।०४१द्*०६१०_००१ यत् त्वं मुक्तो ऽसि शत्रुभ्य एतत् कार्यं हितं हि नः  
०४,०३२।०४१द्*०६१०_००२ न किं चित् कार्यम् अस्माकं न धनं मृगयामहे  
०४,०३२।०४२अ अथाब्रवीत् प्रीतमना मत्स्यराजो युधिष्ठिरम्  
०४,०३२।०४२ब्*०६११_००१ निर्भरः प्रीतिपूर्वेण हर्षगद्गदया गिरा  
०४,०३२।०४२च् पुनर् एव महाबाहुर् विराटो राजसत्तमः  
०४,०३२।०४२ए एहि त्वाम् अभिषेक्ष्यामि मत्स्यराजो ऽस्तु नो भवान्  
०४,०३२।०४३अ मनसश् चाप्य् अभिप्रेतं यत् ते शत्रुनिबर्हण  
०४,०३२।०४३च् तत् ते ऽहं सम्प्रदास्यामि सर्वम् अर्हति नो भवान्  
०४,०३२।०४४अ रत्नानि गाः सुवर्णं च मणिमुक्तम् अथापि वा  
०४,०३२।०४४च् वैयाघ्रपद्य विप्रेन्द्र सर्वथैव नमो ऽस्तु ते  
०४,०३२।०४५अ त्वत्कृते ह्य् अद्य पश्यामि राज्यम् आत्मानम् एव च  
०४,०३२।०४५ब्*०६१२_००१ एवम् उक्तस् तु मत्स्येन तम् अभाषत पाण्डवः  
०४,०३२।०४५च् यतश् च जातः संरम्भः स च शत्रुर् वशं गतः  
०४,०३२।०४५द्*०६१३_००१ विनयेनेति राजानं वदन्तं तत्र संसदि  
०४,०३२।०४५द्*०६१३_००२ धर्मराजो महाराज जगाद सदृशीं गिरम्  
०४,०३२।०४६अ ततो युधिष्ठिरो मत्स्यं पुनर् एवाभ्यभाषत  
०४,०३२।०४६च् प्रतिनन्दामि ते वाक्यं मनोज्ञं मत्स्य भाषसे  
०४,०३२।०४७अ आनृशंस्यपरो नित्यं सुसुखः सततं भव  
०४,०३२।०४७ब्@०३३_०००१ पुनर् एव विराटश् च राजा कङ्कम् अभाषत  
०४,०३२।०४७ब्@०३३_०००२ अहो शूद्रस्य कर्माणि वललस्य द्विजोत्तम  
०४,०३२।०४७ब्@०३३_०००३ सो ऽहं शूद्रेण सङ्ग्रामे वललेनाभिरक्षितः  
०४,०३२।०४७ब्@०३३_०००४ त्वत्कृते सर्वम् एवैतद् उपपन्नं ममानघ  
०४,०३२।०४७ब्@०३३_०००५ वरं वृणीष्व भद्रं ते ब्रूहि किं करवाणि ते  
०४,०३२।०४७ब्@०३३_०००६ ददानि ते महाप्रीत्या रत्नान्य् उच्चावचान्य् अपि  
०४,०३२।०४७ब्@०३३_०००७ शयनासनयानानि कन्याश् च समलङ्कृताः  
०४,०३२।०४७ब्@०३३_०००८ हस्त्यश्वरथसङ्घाश् च राष्ट्राणि विविधानि च  
०४,०३२।०४७ब्@०३३_०००९ वैशम्पायनः  
०४,०३२।०४७ब्@०३३_०००९ तथैव च मम प्रीत्या प्रतिगृह्ण ममान्तिके  
०४,०३२।०४७ब्@०३३_००१० तं तथा वादिनं तत्र कौरव्यः प्रत्यभाषत  
०४,०३२।०४७ब्@०३३_००११ एषैव तु मम प्रीतिर् यत् त्वं मुक्तो ऽसि शत्रुभिः  
०४,०३२।०४७ब्@०३३_००१२ प्रतीतश् चेत् पुनस् तुष्टः प्रवेक्ष्यसि तदानघ  
०४,०३२।०४७ब्@०३३_००१३ दारैः पुत्रैश् च संश्लिष्य सा हि प्रीतिर् ममातुला  
०४,०३२।०४७ब्@०३३_००१४ सुशर्माणं तु राजेन्द्र सभृत्यबलवाहनम्  
०४,०३२।०४७ब्@०३३_००१५ विसर्जय नरश्रेष्ठ वरम् एतद् अहं वृणे  
०४,०३२।०४७ब्@०३३_००१६ एवम् उक्तस् तु कङ्केन विराटो राजसत्तमः  
०४,०३२।०४७ब्@०३३_००१७ प्रत्युवाच ततः कङ्कं सुशर्मा यातु चेष्टतः  
०४,०३२।०४७च् गच्छन्तु दूतास् त्वरितं नगरं तव पार्थिव  
०४,०३२।०४७ए सुहृदां प्रियम् आख्यातुं घोषयन्तु च ते जयम्  
०४,०३२।०४८अ ततस् तद्वचनान् मत्स्यो दूतान् राजा समादिशत्  
०४,०३२।०४८च् आचक्षध्वं पुरं गत्वा सङ्ग्रामे विजयं मम  
०४,०३२।०४९अ कुमाराः समलङ्कृत्य पर्यागच्छन्तु मे पुरात्  
०४,०३२।०४९च् वादित्राणि च सर्वाणि गणिकाश् च स्वलङ्कृताः  
०४,०३२।०४९द्*०६१४_००१ एतद् आज्ञां ततः श्रुत्वा राज्ञा मत्स्येन नोदिताः  
०४,०३२।०४९द्*०६१४_००२ ताम् आज्ञां शिरसा कृत्वा प्रस्थिता हृष्टमानसाः  
०४,०३२।०४९द्*०६१५_००१ प्रत्यायान्तु च ते सर्वे नागराः सर्व एव हि  
०४,०३२।०५०अ ते गत्वा केवलां रात्रिम् अथ सूर्योदयं प्रति  
०४,०३२।०५०ब्*०६१६_००१ एवम् उक्तास् तथा दूता रात्रौ यात्वा तु केवलम्  
०४,०३२।०५०ब्*०६१६_००२ ततो ऽन्तरे वै उषिता दूताः शीघ्रानुयायिनः  
०४,०३२।०५०ब्*०६१६_००३ नगरं प्राविशंस् ते वै सूर्ये सम्यग् अथोदिते  
०४,०३२।०५०च् विराटस्य पुराभ्याशे दूता जयम् अघोषयन्  
०४,०३२।०५०द्*०६१७_००१ पताकोच्छ्रयमालाढ्यं पुरम् अप्रतिमं यथा  
०४,०३३।००१ वैशम्पायन उवाच  
०४,०३३।००१अ याते त्रिगर्तं मत्स्ये तु पशूंस् तान् स्वान् परीप्सति  
०४,०३३।००१च् दुर्योधनः सहामात्यो विराटम् उपयाद् अथ  
०४,०३३।००२अ भीष्मो द्रोणश् च कर्णश् च कृपश् च परमास्त्रवित्  
०४,०३३।००२च् द्रौणिश् च सौबलश् चैव तथा दुःशासनः प्रभुः  
०४,०३३।००३अ विविंशतिर् विकर्णश् च चित्रसेनश् च वीर्यवान्  
०४,०३३।००३च् दुर्मुखो दुःसहश् चैव ये चैवान्ये महारथाः  
०४,०३३।००४अ एते मत्स्यान् उपागम्य विराटस्य महीपतेः  
०४,०३३।००४च् घोषान् विद्राव्य तरसा गोधनं जह्रुर् ओजसा  
०४,०३३।००५अ षष्टिं गवां सहस्राणि कुरवः कालयन्ति ते  
०४,०३३।००५च् महता रथवंशेन परिवार्य समन्ततः  
०४,०३३।००६अ गोपालानां तु घोषेषु हन्यतां तैर् महारथैः  
०४,०३३।००६च् आरावः सुमहान् आसीत् सम्प्रहारे भयङ्करे  
०४,०३३।००७अ गवाध्यक्षस् तु सन्त्रस्तो रथम् आस्थाय सत्वरः  
०४,०३३।००७च् जगाम नगरायैव परिक्रोशंस् तदार्तवत्  
०४,०३३।००८अ स प्रविश्य पुरं राज्ञो नृपवेश्माभ्ययात् ततः  
०४,०३३।००८च् अवतीर्य रथात् तूर्णम् आख्यातुं प्रविवेश ह  
०४,०३३।००९अ दृष्ट्वा भूमिञ्जयं नाम पुत्रं मत्स्यस्य मानिनम्  
०४,०३३।००९च् तस्मै तत् सर्वम् आचष्ट राष्ट्रस्य पशुकर्षणम्  
०४,०३३।०१०अ षष्टिं गवां सहस्राणि कुरवः कालयन्ति ते  
०४,०३३।०१०च् तद् विजेतुं समुत्तिष्ठ गोधनं राष्ट्रवर्धनम्  
०४,०३३।०११अ राजपुत्र हितप्रेप्सुः क्षिप्रं निर्याहि वै स्वयम्  
०४,०३३।०११च् त्वां हि मत्स्यो महीपालः शून्यपालम् इहाकरोत्  
०४,०३३।०१२अ त्वया परिषदो मध्ये श्लाघते स नराधिपः  
०४,०३३।०१२च् पुत्रो ममानुरूपश् च शूरश् चेति कुलोद्वहः  
०४,०३३।०१३अ इष्वस्त्रे निपुणो योधः सदा वीरश् च मे सुतः  
०४,०३३।०१३ब्*०६१८_००१ समर्थः समरे योद्धुं कौरवैः सह तादृशैः  
०४,०३३।०१३च् तस्य तत् सत्यम् एवास्तु मनुष्येन्द्रस्य भाषितम्  
०४,०३३।०१३द्*०६१९_००१ जयश् च नियतो युद्धे कौरवाश् च ध्रुवं हताः  
०४,०३३।०१४अ आवर्तय कुरूञ् जित्वा पशून् पशुमतां वर  
०४,०३३।०१४च् निर्दहैषाम् अनीकानि भीमेन शरतेजसा  
०४,०३३।०१५अ धनुश्च्युतै रुक्मपुङ्खैः शरैः सन्नतपर्वभिः  
०४,०३३।०१५च् द्विषतां भिन्ध्य् अनीकानि गजानाम् इव यूथपः  
०४,०३३।०१६अ पाशोपधानां ज्यातन्त्रीं चापदण्डां महास्वनाम्  
०४,०३३।०१६च् शरवर्णां धनुर्वीणां शत्रुमध्ये प्रवादय  
०४,०३३।०१६द्*०६२०_००१ निर्याहि नगराच् छीघ्रं राजपुत्र किम् आस्यते  
०४,०३३।०१७अ श्वेता रजतसङ्काशा रथे युज्यन्तु ते हयाः  
०४,०३३।०१७च् ध्वजं च सिंहं सौवर्णम् उच्छ्रयन्तु तवाभिभोः  
०४,०३३।०१८अ रुक्मपुङ्खाः प्रसन्नाग्रा मुक्ता हस्तवता त्वया  
०४,०३३।०१८च् छादयन्तु शराः सूर्यं राज्ञाम् आयुर् निरोधिनः  
०४,०३३।०१९अ रणे जित्वा कुरून् सर्वान् वज्रपाणिर् इवासुरान्  
०४,०३३।०१९च् यशो महद् अवाप्य त्वं प्रविशेदं पुरं पुनः  
०४,०३३।०२०अ त्वं हि राष्ट्रस्य परमा गतिर् मत्स्यपतेः सुतः  
०४,०३३।०२०ब्*०६२१_००१ यथा हि पाण्डुपुत्राणाम् अर्जुनो जयतां वरः  
०४,०३३।०२०ब्*०६२१_००२ एवम् एव गतिर् नूनं भवान् विषयवासिनाम्  
०४,०३३।०२०च् गतिमन्तो भवन्त्व् अद्य सर्वे विषयवासिनः  
०४,०३३।०२०द्*०६२२_००० वैशम्पायनः  
०४,०३३।०२०द्*०६२२_००१ महाजनसमक्षं तु स्त्रीमध्ये तु विशेषतः  
०४,०३३।०२०द्*०६२२_००२ गवाध्यक्षेण सम्प्रोक्तं वाक्यं तेजःप्रवर्धनम्  
०४,०३३।०२१अ स्त्रीमध्य उक्तस् तेनासौ तद् वाक्यम् अभयङ्करम्  
०४,०३३।०२१च् अन्तःपुरे श्लाघमान इदं वचनम् अब्रवीत्  
०४,०३४।००१ उत्तर उवाच  
०४,०३४।००१अ अद्याहम् अनुगच्छेयं दृढधन्वा गवां पदम्  
०४,०३४।००१च् यदि मे सारथिः कश् चिद् भवेद् अश्वेषु कोविदः  
०४,०३४।००२अ तम् एव नाधिगच्छामि यो मे यन्ता भवेन् नरः  
०४,०३४।००२च् पश्यध्वं सारथिं क्षिप्रं मम युक्तं प्रयास्यतः  
०४,०३४।००३अ अष्टाविंशतिरात्रं वा मासं वा नूनम् अन्ततः  
०४,०३४।००३च् यत् तद् आसीन् महद् युद्धं तत्र मे सारथिर् हतः  
०४,०३४।००४अ स लभेयं यदि त्व् अन्यं हययानविदं नरम्  
०४,०३४।००४च् त्वरावान् अद्य यात्वाहं समुच्छ्रितमहाध्वजम्  
०४,०३४।००५अ विगाह्य तत्परानीकं गजवाजिरथाकुलम्  
०४,०३४।००५च् शस्त्रप्रतापनिर्वीर्यान् कुरूञ् जित्वानये पशून्  
०४,०३४।००६अ दुर्योधनं शान्तनवं कर्णं वैकर्तनं कृपम्  
०४,०३४।००६च् द्रोणं च सह पुत्रेण महेष्वासान् समागतान्  
०४,०३४।००७अ वित्रासयित्वा सङ्ग्रामे दानवान् इव वज्रभृत्  
०४,०३४।००७च् अनेनैव मुहूर्तेन पुनः प्रत्यानये पशून्  
०४,०३४।००८अ शून्यम् आसाद्य कुरवः प्रयान्त्य् आदाय गोधनम्  
०४,०३४।००८च् किं नु शक्यं मया कर्तुं यद् अहं तत्र नाभवम्  
०४,०३४।००९अ पश्येयुर् अद्य मे वीर्यं कुरवस् ते समागताः  
०४,०३४।००९च् किं नु पार्थो ऽर्जुनः साक्षाद् अयम् अस्मान् प्रबाधते  
०४,०३४।०१० वैशम्पायन उवाच  
०४,०३४।०१०अ तस्य तद् वचनं स्त्रीषु भाषतः स्म पुनः पुनः  
०४,०३४।०१०च् नामर्षयत पाञ्चाली बीभत्सोः परिकीर्तनम्  
०४,०३४।०११अ अथैनम् उपसङ्गम्य स्त्रीमध्यात् सा तपस्विनी  
०४,०३४।०११च् व्रीडमानेव शनकैर् इदं वचनम् अब्रवीत्  
०४,०३४।०११द्*०६२३_००१ श्रुत्वा तद् अर्जुनो वाक्यम् उत्तरेण प्रभाषितम्  
०४,०३४।०११द्*०६२३_००२ पाञ्चालीम् अर्जुनो वाक्यम् उपांशु तद् अनुस्मरन्  
०४,०३४।०११द्*०६२३_००३ अतीतसमये काले प्रियां भार्याम् अभाषत  
०४,०३४।०११द्*०६२३_००४ द्रुपदस्य सुतां राज्ञः पाञ्चालीं रूपसम्मताम्  
०४,०३४।०११द्*०६२३_००५ सत्यार्जवगुणोपेतां भर्तुः प्रियहितैषिणीम्  
०४,०३४।०११द्*०६२३_००६ उत्तरां ब्रूहि पाञ्चालि गत्वा क्षिप्रं शुचिस्मिते  
०४,०३४।०११द्*०६२३_००७ अयं किल पुरा युद्धे खाण्डवे सव्यसाचिनः  
०४,०३४।०११द्*०६२३_००८ सारथिः पाण्डुपुत्रस्य पार्थस्य तु बृहन्नला  
०४,०३४।०११द्*०६२३_००९ वैशम्पायनः  
०४,०३४।०११द्*०६२३_००९ महाञ् जयो भवेद् युद्धे सा चेद् यन्ता बृहन्नला  
०४,०३४।०११द्*०६२३_०१० सा चोदिता तदा तेन अर्जुनेन शुचिस्मिता  
०४,०३४।०११द्*०६२३_०११ पाञ्चाली च तदागम्य उत्तराया निवेशनम्  
०४,०३४।०११द्*०६२३_०१२ ज्ञात्वा तु समयान् मुक्तं चन्द्रं राहुमुखाद् इव  
०४,०३४।०११द्*०६२३_०१३ युधिष्ठिरं धर्मपरं सत्यार्जवपथे स्थितम्  
०४,०३४।०११द्*०६२३_०१४ अमर्षयन्ती तद् दुःखं कृष्णा कमललोचना  
०४,०३४।०११द्*०६२३_०१५ उत्तराम् आह वचनं सखिमध्ये विलासिनी  
०४,०३४।०१२अ यो ऽसौ बृहद्वारणाभो युवा सुप्रियदर्शनः  
०४,०३४।०१२ब्*०६२४_००० द्रौपदी  
०४,०३४।०१२ब्*०६२४_००१ यो ऽयं युवा वारणयूथपोपमो  
०४,०३४।०१२ब्*०६२४_००२ बृहन्नलास्मीति जने ऽभ्यभाषत  
०४,०३४।०१२ब्*०६२४_००३ पुरा हि पार्थस्य स सारथिस् तदा  
०४,०३४।०१२ब्*०६२४_००४ धनुर्धराणां प्रवरस्य मन्ये  
०४,०३४।०१२च् बृहन्नडेति विख्यातः पार्थस्यासीत् स सारथिः  
०४,०३४।०१२द्@०३४_०००१ एतेन वै सारथिना तदार्जुनः  
०४,०३४।०१२द्@०३४_०००२ स देवगन्धर्वमहोरगासुरान्  
०४,०३४।०१२द्@०३४_०००३ सर्वाणि भूतान्य् अजयत् स वीर्यवान्  
०४,०३४।०१२द्@०३४_०००४ अतर्पयच् चापि हिरण्यरेतसम्  
०४,०३४।०१२द्@०३४_०००५ यद् अस्य संस्थाम् अपि तस्य संयुगे  
०४,०३४।०१२द्@०३४_०००६ जानामि वीर्यं परवीर्यमध्यगः  
०४,०३४।०१२द्@०३४_०००७ सङ्गृह्य रश्मीन् अपि वार्य वीर्यवान्  
०४,०३४।०१२द्@०३४_०००८ आदाय चापं प्रययौ रथे स्थितः  
०४,०३४।०१२द्@०३४_०००९ न सर्वभूतानि न देवदानवाः  
०४,०३४।०१२द्@०३४_००१० न चापि सर्वे कुरवः समागताः  
०४,०३४।०१२द्@०३४_००११ धनं हरेयुस् तव जातु धन्विनो  
०४,०३४।०१२द्@०३४_००१२ बृहन्नला तूत्तरसारथिर् यदि  
०४,०३४।०१३अ धनुष्य् अनवरश् चासीत् तस्य शिष्यो महात्मनः  
०४,०३४।०१३च् दृष्टपूर्वो मया वीर चरन्त्या पाण्डवान् प्रति  
०४,०३४।०१४अ यदा तत् पावको दावम् अदहत् खाण्डवं महत्  
०४,०३४।०१४च् अर्जुनस्य तदानेन सङ्गृहीता हयोत्तमाः  
०४,०३४।०१५अ तेन सारथिना पार्थः सर्वभूतानि सर्वशः  
०४,०३४।०१५च् अजयत् खाण्डवप्रस्थे न हि यन्तास्ति तादृशः  
०४,०३४।०१५द्*०६२५_००० वैशम्पायनः  
०४,०३४।०१५द्*०६२५_००१ ततः सैरन्ध्रिसहिता उत्तरा भ्रातुर् अब्रवीत्  
०४,०३४।०१५द्*०६२५_००२ अभ्यर्थयेमां सारथ्ये वीर शीघ्रं बृहन्नलाम्  
०४,०३४।०१५द्*०६२५_००३ शिक्षितैषां हि सारथ्ये नर्तने गीतवादिते  
०४,०३४।०१५द्*०६२५_००४ सैरन्ध्र्य् आह महाप्राज्ञ स्तुवन्ती वै बृहन्नलाम्  
०४,०३४।०१५द्*०६२६_००१ श्रुत्वोत्तरोत्तरावाक्यं सैरन्ध्र्या समुदीरितम्  
०४,०३४।०१५द्*०६२६_००२ सन्धार्य मनसा सम्यक् सैरन्ध्रीं पुनर् अब्रवीत्  
०४,०३४।०१५द्*०६२७_००० उत्तरः  
०४,०३४।०१५द्*०६२७_००१ सैरन्ध्रि जानासि मम व्रतं हि  
०४,०३४।०१५द्*०६२७_००२ क्लीबो न एष पुरुषः स्वयं हि  
०४,०३४।०१५द्*०६२७_००३ नाहं प्रवक्ष्यामि बृहन्नलां शुभे  
०४,०३४।०१५द्*०६२७_००४ वक्तुं स्वयं यच्छ हयान् ममेति  
०४,०३४।०१५द्*०६२८_००० सैरन्ध्री  
०४,०३४।०१५द्*०६२८_००१ भयकाले तु सम्प्राप्ते न व्रतं नाव्रतं पुनः  
०४,०३४।०१५द्*०६२८_००२ यथा दुःखं प्रतरति कर्तुं युक्तं चरेद् बुधः  
०४,०३४।०१५द्*०६२८_००३ इति धर्मविदः प्राहुस् तस्माद् वाच्या बृहन्नला  
०४,०३४।०१६अ येयं कुमारी सुश्रोणी भगिनी ते यवीयसी  
०४,०३४।०१६च् अस्याः स वचनं वीर करिष्यति न संशयः  
०४,०३४।०१७अ यदि वै सारथिः स स्यात् कुरून् सर्वान् असंशयम्  
०४,०३४।०१७च् जित्वा गाश् च समादाय ध्रुवम् आगमनं भवेत्  
०४,०३४।०१८अ एवम् उक्तः स सैरन्ध्र्या भगिनीं प्रत्यभाषत  
०४,०३४।०१८च् गच्छ त्वम् अनवद्याङ्गि ताम् आनय बृहन्नडाम्  
०४,०३४।०१९अ सा भ्रात्रा प्रेषिता शीघ्रम् अगच्छन् नर्तनागृहम्  
०४,०३४।०१९च् यत्रास्ते स महाबाहुश् छन्नः सत्रेण पाण्डवः  
०४,०३५।०००*०६२९_००० वैशम्पायन उवाच  
०४,०३५।०००*०६२९_००१ सा प्राद्रवत् काञ्चनमाल्यधारिणी  
०४,०३५।०००*०६२९_००२ ज्येष्ठेन भ्रात्रा प्रहिता यशस्विनी  
०४,०३५।०००*०६२९_००३ सुदक्षिणा वेदिविलग्नमध्या  
०४,०३५।०००*०६२९_००४ सा पद्मपत्राभनिभा शिखण्डिनी  
०४,०३५।०००*०६२९_००५ तन्वी शुभाङ्गी मणिचित्रमेखला  
०४,०३५।०००*०६२९_००६ मत्स्यस्य राज्ञो दुहिता श्रिया वृता  
०४,०३५।०००*०६२९_००७ तन् नर्तनागारम् अरालपक्ष्मा  
०४,०३५।०००*०६२९_००८ शतह्रदा मेघम् इवान्वपद्यत  
०४,०३५।०००*०६२९_००९ सा हस्तिहस्तोपमसंहतोरूः  
०४,०३५।०००*०६२९_०१० स्वनिन्दिता चारुदती सुमध्यमा  
०४,०३५।०००*०६२९_०११ आसाद्य तं वै वरमाल्यधारिणी  
०४,०३५।०००*०६२९_०१२ पार्थं शुभा नागवधूर् इव द्विपम्  
०४,०३५।०००*०६२९_०१३ सा रत्नभूता मनसः प्रियार्चिता  
०४,०३५।०००*०६२९_०१४ सुता विराटस्य यथेन्द्रलक्ष्मीः  
०४,०३५।०००*०६२९_०१५ सुदर्शनीया प्रमुखे यशस्विनी  
०४,०३५।०००*०६२९_०१६ प्रीत्याब्रवीद् अर्जुनम् आयतेक्षणा  
०४,०३५।०००*०६२९_०१७ सुसंहतोरुं कनकोज्ज्वलत्वचं  
०४,०३५।०००*०६२९_०१८ पार्थः कुमारीं स तदाभ्यभाषत  
०४,०३५।०००*०६२९_०१९ किम् आगमः काञ्चनमाल्यधारिणि  
०४,०३५।०००*०६२९_०२० मृगाक्षि किं त्वं त्वरितेव भामिनि  
०४,०३५।०००*०६२९_०२१ किं ते मुखं सुन्दरि न प्रसन्नम्  
०४,०३५।०००*०६२९_०२२ आचक्ष्व तत्त्वं मम शीघ्रम् अङ्गने  
०४,०३५।०००*०६३०_००१ भ्रातुर् नियोगं तु निशम्य सुभ्रूः  
०४,०३५।०००*०६३०_००२ शुभानना हाटकरत्नभूषणा  
०४,०३५।०००*०६३०_००३ सवज्रमुक्तामणिहेमकुण्डला  
०४,०३५।०००*०६३०_००४ मृदुक्रमा भ्रातृनियोगचोदिता  
०४,०३५।०००*०६३०_००५ प्रदक्षिणावर्ततनुः शिखण्डिनी  
०४,०३५।०००*०६३०_००६ पद्मानना पद्मदलायताक्षी  
०४,०३५।००१ वैशम्पायन उवाच  
०४,०३५।००१अ स तां दृष्ट्वा विशालाक्षीं राजपुत्रीं सखीं सखा  
०४,०३५।००१च् प्रहसन्न् अब्रवीद् राजन् कुत्रागमनम् इत्य् उत  
०४,०३५।००२अ तम् अब्रवीद् राजपुत्री समुपेत्य नरर्षभम्  
०४,०३५।००२च् प्रणयं भावयन्ती स्म सखीमध्य इदं वचः  
०४,०३५।००२द्*०६३१_००१ उवाच त्वरया युक्ता चोत्तरा मधुराक्षरम्  
०४,०३५।००३अ गावो राष्ट्रस्य कुरुभिः काल्यन्ते नो बृहन्नडे  
०४,०३५।००३च् तान् विजेतुं मम भ्राता प्रयास्यति धनुर्धरः  
०४,०३५।००४अ नचिरं च हतस् तस्य सङ्ग्रामे रथसारथिः  
०४,०३५।००४च् तेन नास्ति समः सूतो यो ऽस्य सारथ्यम् आचरेत्  
०४,०३५।००५अ तस्मै प्रयतमानाय सारथ्यर्थं बृहन्नडे  
०४,०३५।००५च् आचचक्षे हयज्ञाने सैरन्ध्री कौशलं तव  
०४,०३५।००५द्*०६३२_००१ अर्जुनस्य किलासीस् त्वं सारथिर् दयितः पुरा  
०४,०३५।००५द्*०६३२_००२ त्वयाजयत् सहायेन पृथिवीं पाण्डवर्षभः  
०४,०३५।००६अ सा सारथ्यं मम भ्रातुः कुरु साधु बृहन्नडे  
०४,०३५।००६च् पुरा दूरतरं गावो ह्रियन्ते कुरुभिर् हि नः  
०४,०३५।००७अ अथैतद् वचनं मे ऽद्य नियुक्ता न करिष्यसि  
०४,०३५।००७च् प्रणयाद् उच्यमाना त्वं परित्यक्ष्यामि जीवितम्  
०४,०३५।००८अ एवम् उक्तस् तु सुश्रोण्या तया सख्या परन्तपः  
०४,०३५।००८च् जगाम राजपुत्रस्य सकाशम् अमितौजसः  
०४,०३५।००८द्*०६३३_००० वैशम्पायनः  
०४,०३५।००८द्*०६३३_००१ सा वज्रवैडूर्यविकारकुण्डला  
०४,०३५।००८द्*०६३३_००२ विनिद्रपद्मोत्पलपत्रगन्धिनी  
०४,०३५।००८द्*०६३३_००३ प्रसन्नताराधिपसन्निभानना  
०४,०३५।००८द्*०६३३_००४ पार्थं कुमारी वचनं बभाषे  
०४,०३५।००८द्*०६३३_००५ हरन्ति वित्तं कुरवः पितुर् मे  
०४,०३५।००८द्*०६३३_००६ शतं सहस्राणि गवां बृहन्नले  
०४,०३५।००८द्*०६३३_००७ सा भ्रातुर् अश्वान् मम संयमस्व  
०४,०३५।००८द्*०६३३_००८ पुरा परे दूरतरं हरन्ति गाः  
०४,०३५।००८द्*०६३३_००९ सैरन्ध्रिर् आख्याति बृहन्नले त्वां  
०४,०३५।००८द्*०६३३_०१० सुशिक्षितां सङ्ग्रहणे रथाश्वयोः  
०४,०३५।००८द्*०६३३_०११ अहं मरिष्यामि न मे ऽत्र संशयो  
०४,०३५।००८द्*०६३३_०१२ मया वृता तत्र न चेद् गमिष्यसि  
०४,०३५।००८द्*०६३३_०१३ तथा नियुक्तो नरदेवकन्यया  
०४,०३५।००८द्*०६३३_०१४ नरोत्तमः प्रीतमना धनञ्जयः  
०४,०३५।००८द्*०६३३_०१५ उवाच पार्थः शुभमन्दया गिरा  
०४,०३५।००८द्*०६३३_०१६ शुभाननां शुक्लदतीं शुचिस्मिताम्  
०४,०३५।००८द्*०६३३_०१७ गच्छामि यत्रेच्छसि चारुहासिनि  
०४,०३५।००८द्*०६३३_०१८ हुताशनं प्रज्वलितं व्रजामि वा  
०४,०३५।००८द्*०६३३_०१९ इच्छामि ते ऽहं वरगात्रि जीवितं  
०४,०३५।००८द्*०६३३_०२० करोमि किं ते प्रियम् अद्य सुन्दरि  
०४,०३५।००८द्*०६३३_०२१ न मत्कृते द्रक्ष्यसि तत् पुरं प्रिये  
०४,०३५।००८द्*०६३३_०२२ वैवस्वतं प्रेतपतेर् महाभयम्  
०४,०३५।००८द्*०६३३_०२३ स एवम् उक्त्वा कुरुवीरपुङ्गवो  
०४,०३५।००८द्*०६३३_०२४ विलासिनीं शुक्लदतीं शुचिस्मिताम्  
०४,०३५।००८द्*०६३३_०२५ बृहन्नलारूपविभूषिताननो  
०४,०३५।००८द्*०६३३_०२६ विराटपुत्रस्य समीपम् आव्रजत्  
०४,०३५।००८द्*०६३४_००१ तम् आव्रजन्तं वरभूषणैर् वृतं  
०४,०३५।००८द्*०६३४_००२ महाप्रभं वारणयूथपोपमम्  
०४,०३५।००८द्*०६३४_००३ गजेन्द्रबाहुं कमलायतेक्षणं  
०४,०३५।००८द्*०६३४_००४ कवाटवक्षःस्थलम् उन्नतांसम्  
०४,०३५।००८द्*०६३४_००५ तम् आगतं पार्थम् अमित्रकर्शनं  
०४,०३५।००८द्*०६३४_००६ महाबलं नागम् इव प्रमाथिनम्  
०४,०३५।००८द्*०६३४_००७ वैराटिर् आमन्त्र्य ततो बृहन्नलां  
०४,०३५।००८द्*०६३४_००८ गवां निनीषन् पदम् उत्तरो ऽब्रवीत्  
०४,०३५।००९अ तं सा व्रजन्तं त्वरितं प्रभिन्नम् इव कुञ्जरम्  
०४,०३५।००९च् अन्वगच्छद् विशालाक्षी शिशुर् गजवधूर् इव  
०४,०३५।०१०अ दूराद् एव तु तं प्रेक्ष्य राजपुत्रो ऽभ्यभाषत  
०४,०३५।०१०च् त्वया सारथिना पार्थः खाण्डवे ऽग्निम् अतर्पयत्  
०४,०३५।०११अ पृथिवीम् अजयत् कृत्स्नां कुन्तीपुत्रो धनञ्जयः  
०४,०३५।०११च् सैरन्ध्री त्वां समाचष्ट सा हि जानाति पाण्डवान्  
०४,०३५।०१२अ संयच्छ मामकान् अश्वांस् तथैव त्वं बृहन्नडे  
०४,०३५।०१२च् कुरुभिर् योत्स्यमानस्य गोधनानि परीप्सतः  
०४,०३५।०१३अ अर्जुनस्य किलासीस् त्वं सारथिर् दयितः पुरा  
०४,०३५।०१३च् त्वयाजयत् सहायेन पृथिवीं पाण्डवर्षभः  
०४,०३५।०१३द्*०६३५_००१ देवेन्द्रसारथिर् वीरो मातलिः ख्यातविक्रमः  
०४,०३५।०१३द्*०६३५_००२ सुहोत्रो जामदग्न्यस्य विष्णोर् यन्ता च दारुकः  
०४,०३५।०१३द्*०६३५_००३ अरुणः सूर्ययन्ता च सुमन्त्रो दशरथस्य च  
०४,०३५।०१३द्*०६३५_००४ सर्वे सारथयः ख्याता न बृहन्नलया समाः  
०४,०३५।०१३द्*०६३५_००५ इत्य् उक्तो ऽहं च सैरन्ध्र्या तेन त्वाम् आह्वयामि वै  
०४,०३५।०१३द्*०६३५_००६ आहूता त्वं मया सार्धं योद्धुं याहि बृहन्नले  
०४,०३५।०१३द्*०६३५_००७ दूराद् दूरतरं गावो भवन्ति कुरुभिर् हृताः  
०४,०३५।०१४अ एवम् उक्ता प्रत्युवाच राजपुत्रं बृहन्नडा  
०४,०३५।०१४च् का शक्तिर् मम सारथ्यं कर्तुं सङ्ग्राममूर्धनि  
०४,०३५।०१५अ गीतं वा यदि वा नृत्तं वादित्रं वा पृथग्विधम्  
०४,०३५।०१५च् तत् करिष्यामि भद्रं ते सारथ्यं तु कुतो मयि  
०४,०३५।०१६ उत्तर उवाच  
०४,०३५।०१६अ बृहन्नडे गायनो वा नर्तनो वा पुनर् भव  
०४,०३५।०१६च् क्षिप्रं मे रथम् आस्थाय निगृह्णीष्व हयोत्तमान्  
०४,०३५।०१६द्*०६३६_००१ त्वं नर्तको वा यदि वापि गायकः  
०४,०३५।०१६द्*०६३६_००२ क्षिप्रं तनुत्रं परिधत्स्व भानुमत्  
०४,०३५।०१६द्*०६३७_००१ अभीक्ष्णम् आहुस् तव कर्म पौरुषं  
०४,०३५।०१६द्*०६३७_००२ स्त्रियः प्रशंसन्ति ममाद्य चान्तिके  
०४,०३५।०१६द्*०६३७_००२ वैशम्पायनः  
०४,०३५।०१६द्*०६३७_००३ इत्य् एवम् उक्त्वा नृपसूनुसत्तमस्  
०४,०३५।०१६द्*०६३७_००४ तदा स्मयित्वार्जुनम् अभ्यनन्दयत्  
०४,०३५।०१६द्*०६३७_००५ अथोत्तरः पारशवं शताक्षिमत्  
०४,०३५।०१६द्*०६३७_००६ सुवर्णचित्रं परिगृह्य भानुमत्  
०४,०३५।०१६द्*०६३७_००७ बृहन्नलायै प्रददौ स्वयं तदा  
०४,०३५।०१६द्*०६३७_००८ विराटपुत्रः परवीरघातिने  
०४,०३५।०१६द्*०६३७_००९ तदाज्ञया मात्स्यसुतस्य वीर्यवान्  
०४,०३५।०१६द्*०६३७_०१० अकर्तुकामेव समाददे तदा  
०४,०३५।०१६द्*०६३७_०१० बृहन्नला  
०४,०३५।०१६द्*०६३७_०११ यद्य् अस्ति च रणे शौर्यं शक्तिः स्याद् द्विषतां वधे  
०४,०३५।०१६द्*०६३७_०१२ अहं त्वाम् अभिगच्छामि यत्र त्वं यासि तत्र भोः  
०४,०३५।०१७ वैशम्पायन उवाच  
०४,०३५।०१७अ स तत्र नर्मसंयुक्तम् अकरोत् पाण्डवो बहु  
०४,०३५।०१७च् उत्तरायाः प्रमुखतः सर्वं जानन्न् अरिन्दम  
०४,०३५।०१८अ ऊर्ध्वम् उत्क्षिप्य कवचं शरीरे प्रत्यमुञ्चत  
०४,०३५।०१८च् कुमार्यस् तत्र तं दृष्ट्वा प्राहसन् पृथुलोचनाः  
०४,०३५।०१८द्*०६३८_००१ तम् आददानं प्रमदा जहासिरे  
०४,०३५।०१८द्*०६३८_००२ ह्य् अधोमुखं वीरवरो ऽभ्यहारयत्  
०४,०३५।०१८द्*०६३८_००३ ततस् तिरश्चीनकृतं सपत्नहा  
०४,०३५।०१८द्*०६३८_००४ ह्य् अधोमुखं कवचम् अथाभ्यकर्षयत्  
०४,०३५।०१८द्*०६३८_००५ सम्यक् प्रजानन्न् अपि सत्यविक्रमो  
०४,०३५।०१८द्*०६३८_००६ ह्य् अज्ञातवत् सर्वकुरुप्रवीरः  
०४,०३५।०१८द्*०६३८_००७ ऊर्ध्वं क्षिपन् वीरवरो ऽभ्यहारयत्  
०४,०३५।०१८द्*०६३८_००८ पुनश् च यत्नात् कवचं धनञ्जयः  
०४,०३५।०१८द्*०६३८_००९ एवम्प्रकाराणि बहूनि कुर्वति  
०४,०३५।०१८द्*०६३८_०१० तस्मिन् कुमार्यः प्रमदा जहासिरे  
०४,०३५।०१९अ स तु दृष्ट्वा विमुह्यन्तं स्वयम् एवोत्तरस् ततः  
०४,०३५।०१९च् कवचेन महार्हेण समनह्यद् बृहन्नडाम्  
०४,०३५।०१९द्*०६३९_००१ तथा विकुर्वन्तम् अमित्रकर्शनं  
०४,०३५।०१९द्*०६३९_००२ नैवोत्तरः पर्यभवद् धनञ्जयम्  
०४,०३५।०१९द्*०६३९_००३ तं राजपुत्रः समनाहयत् स्वयं  
०४,०३५।०१९द्*०६३९_००४ जाम्बूनदान्तेन शुभेन वर्मणा  
०४,०३५।०१९द्*०६३९_००५ कृशानुतप्तप्रतिमेन भास्वता  
०४,०३५।०१९द्*०६३९_००६ जाज्वल्यमानेन सहस्ररश्मिना  
०४,०३५।०२०अ स बिभ्रत् कवचं चाग्र्यं स्वयम् अप्य् अंशुमत्प्रभम्  
०४,०३५।०२०च् ध्वजं च सिंहम् उच्छ्रित्य सारथ्ये समकल्पयत्  
०४,०३५।०२०द्*०६४०_००१ अथास्य शीघ्रं प्रसमीक्ष्य योजयद्  
०४,०३५।०२०द्*०६४०_००२ रथे हयान् काञ्चनजालसंवृतान्  
०४,०३५।०२०द्*०६४०_००३ सुवर्णजालान्तरयोक्तृभूषणान्  
०४,०३५।०२०द्*०६४०_००४ सिंहं च सौवर्णम् उपाश्रयद् रथे  
०४,०३५।०२१अ धनूंषि च महार्हाणि बाणांश् च रुचिरान् बहून्  
०४,०३५।०२१ब्*०६४१_००१ आयुधानि च वै तत्र रथोपस्थे च सन्न्यसत्  
०४,०३५।०२१च् आदाय प्रययौ वीरः स बृहन्नडसारथिः  
०४,०३५।०२२अ अथोत्तरा च कन्याश् च सख्यस् ताम् अब्रुवंस् तदा  
०४,०३५।०२२च् बृहन्नडे आनयेथा वासांसि रुचिराणि नः  
०४,०३५।०२३अ पाञ्चालिकार्थं सूक्ष्माणि चित्राणि विविधानि च  
०४,०३५।०२३च् विजित्य सङ्ग्रामगतान् भीष्मद्रोणमुखान् कुरून्  
०४,०३५।०२४अ अथ ता ब्रुवतीः कन्याः सहिताः पाण्डुनन्दनः  
०४,०३५।०२४च् प्रत्युवाच हसन् पार्थो मेघदुन्दुभिनिःस्वनः  
०४,०३५।०२५अ यद्य् उत्तरो ऽयं सङ्ग्रामे विजेष्यति महारथान्  
०४,०३५।०२५च् अथाहरिष्ये वासांसि दिव्यानि रुचिराणि च  
०४,०३५।०२६अ एवम् उक्त्वा तु बीभत्सुस् ततः प्राचोदयद् धयान्  
०४,०३५।०२६च् कुरून् अभिमुखाञ् शूरो नानाध्वजपताकिनः  
०४,०३५।०२६द्*०६४२_००१ अथोत्तरो वर्म महाप्रभावं  
०४,०३५।०२६द्*०६४२_००२ सुवर्णवैडूर्यपरिष्कृतं दृढम्  
०४,०३५।०२६द्*०६४२_००३ आमुच्य वीरः प्रययौ रथोत्तमं  
०४,०३५।०२६द्*०६४२_००४ धनञ्जयं सारथिनं प्रगृह्य  
०४,०३५।०२६द्*०६४३_००१ तम् उत्तरं वीक्ष्य रथोत्तमे स्थितं  
०४,०३५।०२६द्*०६४३_००२ बृहन्नडायाः सहितं महाभुजम्  
०४,०३५।०२६द्*०६४३_००३ स्त्रियश् च कन्याश् च द्विजाश् च सुव्रताः  
०४,०३५।०२६द्*०६४३_००४ प्रदक्षिणं चक्रुर् अथोचुरङ्गनाः  
०४,०३५।०२६द्*०६४३_००५ यद् अर्जुनस्यर्षभतुल्यगामिनः  
०४,०३५।०२६द्*०६४३_००६ पुराभवत् खाण्डवदाहमङ्गलम्  
०४,०३५।०२६द्*०६४३_००७ कुरून् समासाद्य रणे बृहन्नडे  
०४,०३५।०२६द्*०६४३_००८ सहोत्तरेणास्तु तद् अद्य मङ्गलम्  
०४,०३६।००१ वैशम्पायन उवाच  
०४,०३६।००१अ स राजधान्या निर्याय वैराटिः पृथिवीञ्जयः  
०४,०३६।००१च् प्रयाहीत्य् अब्रवीत् सूतं यत्र ते कुरवो गताः  
०४,०३६।००२अ समवेतान् कुरून् यावज् जिगीषून् अवजित्य वै  
०४,०३६।००२च् गाश् चैषां क्षिप्रम् आदाय पुनर् आयामि स्वं पुरम्  
०४,०३६।००३अ ततस् तांश् चोदयाम् आस सदश्वान् पाण्डुनन्दनः  
०४,०३६।००३च् ते हया नरसिंहेन चोदिता वातरंहसः  
०४,०३६।००३ए आलिखन्त इवाकाशम् ऊहुः काञ्चनमालिनः  
०४,०३६।००४अ नातिदूरम् अथो यात्वा मत्स्यपुत्रधनञ्जयौ  
०४,०३६।००४च् अवेक्षेताम् अमित्रघ्नौ कुरूणां बलिनां बलम्  
०४,०३६।००४ए श्मशानम् अभितो गत्वा आससाद कुरून् अथ  
०४,०३६।००४फ़्*०६४४_००१ तां शमीम् अन्ववीक्षेतां व्यूढानीकांश् च सर्वशः  
०४,०३६।००५अ तद् अनीकं महत् तेषां विबभौ सागरस्वनम्  
०४,०३६।००५च् सर्पमाणम् इवाकाशे वनं बहुलपादपम्  
०४,०३६।००६अ ददृशे पार्थिवो रेणुर् जनितस् तेन सर्पता  
०४,०३६।००६च् दृष्टिप्रणाशो भूतानां दिवस्पृङ् नरसत्तम  
०४,०३६।००७अ तद् अनीकं महद् दृष्ट्वा गजाश्वरथसङ्कुलम्  
०४,०३६।००७च् कर्णदुर्योधनकृपैर् गुप्तं शान्तनवेन च  
०४,०३६।००८अ द्रोणेन च सपुत्रेण महेष्वासेन धीमता  
०४,०३६।००८ब्*०६४५_००१ तेषां तत् सैन्यम् अतुलं दृष्ट्वा भयविवर्धनम्  
०४,०३६।००८च् हृष्टरोमा भयोद्विग्नः पार्थं वैराटिर् अब्रवीत्  
०४,०३६।००९अ नोत्सहे कुरुभिर् योद्धुं रोमहर्षं हि पश्य मे  
०४,०३६।००९च् बहुप्रवीरम् अत्युग्रं देवैर् अपि दुरासदम्  
०४,०३६।००९ए प्रतियोद्धुं न शक्ष्यामि कुरुसैन्यम् अनन्तकम्  
०४,०३६।०१०अ नाशंसे भारतीं सेनां प्रवेष्टुं भीमकार्मुकाम्  
०४,०३६।०१०ब्*०६४६_००१ देवैर् अपि सहेन्द्रेण न शक्यं किं पुनर् नरैः  
०४,०३६।०१०च् रथनागाश्वकलिलां पत्तिध्वजसमाकुलाम्  
०४,०३६।०१०ए दृष्ट्वैव हि परान् आजाव् आत्मा प्रव्यथतीव मे  
०४,०३६।०११अ यत्र द्रोणश् च भीष्मश् च कृपः कर्णो विविंशतिः  
०४,०३६।०११च् अश्वत्थामा विकर्णश् च सोमदत्तो ऽथ बाह्लिकः  
०४,०३६।०१२अ दुर्योधनस् तथा वीरो राजा च रथिनां वरः  
०४,०३६।०१२च् द्युतिमन्तो महेष्वासाः सर्वे युद्धविशारदाः  
०४,०३६।०१२द्*०६४७_००१ मत्ता इव महानागा युक्तध्वजपताकिनः  
०४,०३६।०१२द्*०६४७_००२ नीतिमन्तो महेष्वासाः सर्वास्त्रकृतनिश्चयाः  
०४,०३६।०१२द्*०६४७_००३ दुर्जयाः सर्वसैन्यानां देवैर् अपि सवासवैः  
०४,०३६।०१२द्*०६४७_००४ पताकिनश् च मातङ्गाः सध्वजाश् च महारथाः  
०४,०३६।०१२द्*०६४७_००५ विप्रकीर्णाः कृतोद्योगा वाजिनश् चित्रभूषिताः  
०४,०३६।०१२द्*०६४७_००६ ताञ् जेतुं समरे शूरान् दुर्बुद्धिर् अहम् आगतः  
०४,०३६।०१३अ दृष्ट्वैव हि कुरून् एतान् व्यूढानीकान् प्रहारिणः  
०४,०३६।०१३च् हृषितानि च रोमाणि कश्मलं चागतं मम  
०४,०३६।०१४ वैशम्पायन उवाच  
०४,०३६।०१४अ अवियातो वियातस्य मौर्ख्याद् धूर्तस्य पश्यतः  
०४,०३६।०१४ब्*०६४८_००१ दृष्ट्वा तु महतीं सेनां कुरूणां दृढधन्विनाम्  
०४,०३६।०१४च् परिदेवयते मन्दः सकाशे सव्यसाचिनः  
०४,०३६।०१५अ त्रिगर्तान् मे पिता यातः शून्ये सम्प्रणिधाय माम्  
०४,०३६।०१५च् सर्वां सेनाम् उपादाय न मे सन्तीह सैनिकाः  
०४,०३६।०१६अ सो ऽहम् एको बहून् बालः कृतास्त्रान् अकृतश्रमः  
०४,०३६।०१६च् प्रतियोद्धुं न शक्ष्यामि निवर्तस्व बृहन्नडे  
०४,०३६।०१६द्*०६४९_००० वैशम्पायनः  
०४,०३६।०१६द्*०६४९_००१ तं तथावादिनं तत्र बीभत्सुः प्रत्यभाषत  
०४,०३६।०१६द्*०६४९_००२ सम्प्रहस्य पुनस् तं वै सर्वलोकमहारथः  
०४,०३६।०१७ अर्जुन उवाच  
०४,०३६।०१७अ भयेन दीनरूपो ऽसि द्विषतां हर्षवर्धनः  
०४,०३६।०१७च् न च तावत् कृतं किं चित् परैः कर्म रणाजिरे  
०४,०३६।०१८अ स्वयम् एव च माम् आत्थ वह मां कौरवान् प्रति  
०४,०३६।०१८च् सो ऽहं त्वां तत्र नेष्यामि यत्रैते बहुला ध्वजाः  
०४,०३६।०१९अ मध्यम् आमिषगृध्राणां कुरूणाम् आततायिनाम्  
०४,०३६।०१९च् नेष्यामि त्वां महाबाहो पृथिव्याम् अपि युध्यताम्  
०४,०३६।०१९द्*०६५०_००१ समुद्रम् इव गम्भीरं कुरुसैन्यम् अरिन्दम  
०४,०३६।०१९द्*०६५०_००२ स्त्रीसकाशे प्रतिज्ञाय पुरुषाणां हि शृण्वताम्  
०४,०३६।०१९द्*०६५०_००३ विकत्थमानो निर्यात्वा ब्रूहि किं नात्र बुध्यसे  
०४,०३६।०२०अ तथा स्त्रीषु प्रतिश्रुत्य पौरुषं पुरुषेषु च  
०४,०३६।०२०च् कत्थमानो ऽभिनिर्याय किमर्थं न युयुत्ससे  
०४,०३६।०२१अ न चेद् विजित्य गास् तास् त्वं गृहान् वै प्रतियास्यसि  
०४,०३६।०२१च् प्रहसिष्यन्ति वीर त्वां नरा नार्यश् च सङ्गताः  
०४,०३६।०२२अ अहम् अप्य् अत्र सैरन्ध्र्या स्तुतः सारथ्यकर्मणि  
०४,०३६।०२२च् न हि शक्ष्याम्य् अनिर्जित्य गाः प्रयातुं पुरं प्रति  
०४,०३६।०२३अ स्तोत्रेण चैव सैरन्ध्र्यास् तव वाक्येन तेन च  
०४,०३६।०२३च् कथं न युध्येयम् अहं कुरून् सर्वान् स्थिरो भव  
०४,०३६।०२४ उत्तर उवाच  
०४,०३६।०२४अ कामं हरन्तु मत्स्यानां भूयांसं कुरवो धनम्  
०४,०३६।०२४ब्*०६५१_००१ अग्निदो गरदश् चैव शस्त्रपाणिर् धनापहः  
०४,०३६।०२४ब्*०६५१_००२ क्षेत्रदारहरश् चैव षडेते ह्य् आततायिनः  
०४,०३६।०२४ब्*०६५१_००३ आततायिनम् आयान्तम् अपि वेदाङ्गपारगम्  
०४,०३६।०२४ब्*०६५१_००४ जिघांसन्तं जिघांसीयान् न नरो ब्रह्महा भवेत्  
०४,०३६।०२४ब्*०६५२_००१ सङ्ग्रामेण न मे कार्यं गावो गच्छन्तु चापि मे  
०४,०३६।०२४ब्*०६५२_००२ शून्यं मे नगरं चापि पितुश् चैव बिभेम्य् अहम्  
०४,०३६।०२४ब्*०६५३_००१ क्षीरं वा दधि वाज्यं वा तक्रं वा न पिबाम्य् अहम्  
०४,०३६।०२४ब्*०६५३_००२ आरनालं हि पास्यामि न मे गोभिः प्रयोजनम्  
०४,०३६।०२४ब्*०६५४_००१ नगरं च प्रवेक्ष्यामि पश्यतस् ते बृहन्नले  
०४,०३६।०२४ब्*०६५५_००१ निवर्तय रथं तूर्णं हृदयं मे विदीर्यते  
०४,०३६।०२४ब्*०६५६_००१ वरं कालेन जीवक्षभुन् न मे गोभिः प्रयोजनम्  
०४,०३६।०२४ब्*०६५६_००२ यद्य् अहं जीवमानस् तु गच्छामि नगरं प्रति ]  
०४,०३६।०२४च् प्रहसन्तु च मां नार्यो नरा वापि बृहन्नडे  
०४,०३६।०२४द्*०६५७_००१ भोजनं गोरसैर् हीनं काञ्जिकेनाप्य् अतः परम्  
०४,०३६।०२४द्*०६५७_००२ भोक्ष्ये ऽहं बहुभिर् वापि यास्ये बालो मृतेर् भयात्  
०४,०३६।०२५ वैशम्पायन उवाच  
०४,०३६।०२५अ इत्य् उक्त्वा प्राद्रवद् भीतो रथात् प्रस्कन्द्य कुण्डली  
०४,०३६।०२५च् त्यक्त्वा मानं स मन्दात्मा विसृज्य सशरं धनुः  
०४,०३६।०२६ बृहन्नडोवाच  
०४,०३६।०२६अ नैष पूर्वैः स्मृतो धर्मः क्षत्रियस्य पलायनम्  
०४,०३६।०२६च् श्रेयस् ते मरणं युद्धे न भीतस्य पलायनम्  
०४,०३६।०२७ वैशम्पायन उवाच  
०४,०३६।०२७अ एवम् उक्त्वा तु कौन्तेयः सो ऽवप्लुत्य रथोत्तमात्  
०४,०३६।०२७च् तम् अन्वधावद् धावन्तं राजपुत्रं धनञ्जयः  
०४,०३६।०२७ए दीर्घां वेणीं विधुन्वानः साधु रक्ते च वाससी  
०४,०३६।०२७फ़्*०६५८_००१ विक्रमन्तं पदन्यासैर् नमयन्न् इव भूतलम्  
०४,०३६।०२८अ विधूय वेणीं धावन्तम् अजानन्तो ऽर्जुनं तदा  
०४,०३६।०२८च् सैनिकाः प्राहसन् के चित् तथारूपम् अवेक्ष्य तम्  
०४,०३६।०२९अ तं शीघ्रम् अभिधावन्तं सम्प्रेक्ष्य कुरवो ऽब्रुवन्  
०४,०३६।०२९ब्*०६५९_००० सैनिकाः  
०४,०३६।०२९ब्*०६५९_००१ को ऽयं धावत्य् असङ्गेन पूर्वं मुक्त्वा रथोत्तमम्  
०४,०३६।०२९च् क एष वेषप्रच्छन्नो भस्मनेव हुताशनः  
०४,०३६।०३०अ किं चिद् अस्य यथा पुंसः किं चिद् अस्य यथा स्त्रियः  
०४,०३६।०३०ब्*०६६०_००१ इत्य् एवं सैनिकाः प्राहुर् द्रोणस् तान् इदम् अब्रवीत्  
०४,०३६।०३०ब्*०६६०_००२ आचार्यः कुरुपाण्डूनां मतौ शुक्राङ्गिरोपमः  
०४,०३६।०३०ब्*०६६०_००३ किं विचारेण वः कार्यम् एतेनानुसृतेन वै  
०४,०३६।०३०ब्*०६६०_००४ धावन्तम् अनुधावंश् च निर्भयो भयविप्लुतम्  
०४,०३६।०३०ब्*०६६०_००५ वेणीकलापं निर्धूय प्रविभाति नरर्षभः  
०४,०३६।०३०च् सारूप्यम् अर्जुनस्येव क्लीबरूपं बिभर्ति च  
०४,०३६।०३०द्*०६६१_००१ रूपेण पार्थसदृशः स्त्रीवेषसमलङ्कृतः  
०४,०३६।०३१अ तद् एवैतच् छिरोग्रीवं तौ बाहू परिघोपमौ  
०४,०३६।०३१च् तद्वद् एवास्य विक्रान्तं नायम् अन्यो धनञ्जयात्  
०४,०३६।०३२अ अमरेष्व् इव देवेन्द्रो मानुषेषु धनञ्जयः  
०४,०३६।०३२च् एकः को ऽस्मान् उपायायाद् अन्यो लोके धनञ्जयात्  
०४,०३६।०३२द्*०६६२_००१ द्रोणेन चैवम् उक्ते तु कर्णः प्रोवाच बुद्धिमान्  
०४,०३६।०३३अ एकः पुत्रो विराटस्य शून्ये सन्निहितः पुरे  
०४,०३६।०३३च् स एष किल निर्यातो बालभावान् न पौरुषात्  
०४,०३६।०३३द्*०६६३_००१ क्लीबं वै सारथिं कृत्वा निर्यातो नगराद् बहिः  
०४,०३६।०३४अ सत्रेण नूनं छन्नं हि चरन्तं पार्थम् अर्जुनम्  
०४,०३६।०३४ब्*०६६४_००१ ते हि नः प्रतिसंयातुं सङ्ग्रामे न हि शक्नुयुः  
०४,०३६।०३४ब्*०६६४_००२ कथम् एकतरस् तेषां समस्तान् योधयेत् कुरून्  
०४,०३६।०३४च् उत्तरः सारथिं कृत्वा निर्यातो नगराद् बहिः  
०४,०३६।०३५अ स नो मन्ये ध्वजान् दृष्ट्वा भीत एष पलायति  
०४,०३६।०३५च् तं नूनम् एष धावन्तं जिघृक्षति धनञ्जयः  
०४,०३६।०३५द्*०६६५_००१ एको ऽस्मान् अनुयात्य् एष नान्यो लोके धनञ्जयात्  
०४,०३६।०३५द्*०६६५_००२ सारथिं ह्य् उत्तरं कृत्वा स्वयं योद्धुम् इहेच्छति  
०४,०३६।०३६अ इति स्म कुरवः सर्वे विमृशन्तः पृथक् पृथक्  
०४,०३६।०३६च् न च व्यवसितुं किं चिद् उत्तरं शक्नुवन्ति ते  
०४,०३६।०३६द्*०६६६_००१ दुर्योधन उवाचेदं सैनिकान् रथसत्तमान्  
०४,०३६।०३६द्*०६६६_००२ अर्जुनो वासुदेवो वा रामः प्रद्युम्न एव वा  
०४,०३६।०३६द्*०६६६_००३ ते हि नः प्रतिसंयोद्धुं सङ्ग्रामे न हि शक्नुयुः  
०४,०३६।०३६द्*०६६६_००४ कथम् एकतरस् तेषां समस्तान् योधयेत् कुरून्  
०४,०३६।०३६द्*०६६६_००५ अन्यो वै क्लीबवेषेण यद्य् आगच्छेद् गवां पदम्  
०४,०३६।०३६द्*०६६६_००६ शरैस् तीक्ष्णैर् अर्पयित्वा पातयिष्यामि भूतले  
०४,०३६।०३६ए छन्नं तथा तं सत्रेण पाण्डवं प्रेक्ष्य भारत  
०४,०३६।०३६फ़्*०६६७_००१ अर्जुनं नेति चेत्य् एनं न व्यवस्यन्ति ते पुनः  
०४,०३६।०३६फ़्*०६६७_००२ इति स्म कुरवः सर्वे मन्त्रयन्ति महारथाः  
०४,०३६।०३६फ़्*०६६७_००३ दृढवेधी महासत्त्वः शक्रतुल्यपराक्रमः  
०४,०३६।०३६फ़्*०६६७_००४ अभ्यागच्छति चेद् योद्धुं सर्वं संशयितं बलम्  
०४,०३६।०३६फ़्*०६६७_००५ न चाप्य् अन्यतरं तत्र व्यवस्यन्ति धनञ्जयात्  
०४,०३६।०३७अ उत्तरं तु प्रधावन्तम् अनुद्रुत्य धनञ्जयः  
०४,०३६।०३७च् गत्वा पदशतं तूर्णं केशपक्षे परामृशत्  
०४,०३६।०३७द्*०६६८_००१ मा मा गृहाण भद्रं ते दासो ऽहं ते बृहन्नले  
०४,०३६।०३७द्*०६६८_००२ इति वादिनम् एवाशु धावन्तं तरसाग्रहीत्  
०४,०३६।०३७द्*०६६९_००१ विराटपुत्रं बीभत्सुर् बलवान् अरिमर्दनः  
०४,०३६।०३८अ सो ऽर्जुनेन परामृष्टः पर्यदेवयद् आर्तवत्  
०४,०३६।०३८ब्*०६७०_००१ मा मा मारय भद्रं ते मुञ्च माम् एमि मे गृहम्  
०४,०३६।०३८ब्*०६७०_००२ मुञ्च मां मुञ्च मुञ्चेति तत्पादाव् अग्रहीद् ब्रुवन्  
०४,०३६।०३८ब्*०६७०_००३ दर्शयित्वा ततः सर्वान् अदशत् सो ऽङ्गुलिं नृप  
०४,०३६।०३८ब्*०६७०_००४ मा भैस् त्वम् इति पार्थेन प्रार्थितः पर्यदेवयत्  
०४,०३६।०३८च् बहुलं कृपणं चैव विराटस्य सुतस् तदा  
०४,०३६।०३८द्*०६७१_००० उत्तर उवाच  
०४,०३६।०३८द्*०६७१_००१ शृणुयास् त्वं हि कल्याणि बृहन्नडे सुमध्यमे  
०४,०३६।०३८द्*०६७१_००२ निवर्तय रथं शीघ्रं जीवन् भद्राणि पश्यति  
०४,०३६।०३८द्*०६७२_००१ ग्रामाश् चतुर्दश तथा पूर्णाश् च धनगोकुलैः  
०४,०३६।०३८द्*०६७२_००२ ददाम्य् एतद् धनं तुभ्यं मुञ्च मां त्वं बृहन्नडे  
०४,०३६।०३८द्*०६७२_००३ अश्वानां तु सहस्रे द्वे शुभ्राणां हेममालिनाम्  
०४,०३६।०३८द्*०६७२_००४ सर्वलक्षणयुक्तानां मुञ्च मां त्वं बृहन्नडे  
०४,०३६।०३८द्*०६७३_००० उत्तरः  
०४,०३६।०३८द्*०६७३_००१ सुवर्णमणिमुक्तानां यद् यद् इच्छसि दद्मि ते  
०४,०३६।०३८द्*०६७३_००२ हस्तिनो ऽश्वान् रथान् गावः स्त्रियश् च समलङ्कृताः  
०४,०३६।०३९अ शातकुम्भस्य शुद्धस्य शतं निष्कान् ददामि ते  
०४,०३६।०३९अ*०६७४_००१ **** **** श्रेष्ठस्य रजतस्य च  
०४,०३६।०३९अ*०६७४_००२ ददामि शतनिष्कं ते मुञ्च मां त्वं बृहन्नले  
०४,०३६।०३९च् मणीन् अष्टौ च वैडूर्यान् हेमबद्धान् महाप्रभान्  
०४,०३६।०४०अ हेमदण्डप्रतिच्छन्नं रथं युक्तं च सुव्रजैः  
०४,०३६।०४०च् मत्तांश् च दश मातङ्गान् मुञ्च मां त्वं बृहन्नडे  
०४,०३६।०४०द्*०६७५_००१ षष्टिं स्वलङ्कृताः कन्या ग्रामम् एकं ददामि ते  
०४,०३६।०४०द्*०६७५_००२ मुञ्च मां त्वं भृशं दीनं विह्वलं भयकम्पितम्  
०४,०३६।०४०द्*०६७५_००३ गमिष्यामि पुरं षण्ढ द्रष्टुं मातरम् अर्दिताम्  
०४,०३६।०४०द्*०६७६_००१ मात्स्यस्य पुत्रो बालो ऽहं तेन चास्मि सुखोषितः  
०४,०३६।०४०द्*०६७६_००२ मातृपार्श्वशयानो ऽहम् अस्पृष्टातपवायुमान्  
०४,०३६।०४०द्*०६७६_००३ अदृष्टबलयुद्धो ऽहं कुतस् ते कुरवः कुतः  
०४,०३६।०४०द्*०६७६_००४ मातृपार्श्वं गमिष्यामि मुञ्च मां त्वं बृहन्नले  
०४,०३६।०४०द्*०६७६_००५ प्रलयार्णवसङ्काशं दृश्यते कौरवं बलम्  
०४,०३६।०४०द्*०६७६_००६ स्त्रीणां मध्ये ऽहम् अज्ञानाद् वीर्यशौर्याङ्कितां गिरम्  
०४,०३६।०४०द्*०६७६_००७ उक्तवान् मदगर्वेण को जेतुं शक्नुयात् कुरून्  
०४,०३६।०४०द्*०६७६_००८ अमुक्त्वा वा यदि नयेर् मरिष्यामि तवाग्रतः  
०४,०३६।०४०द्@०३५_०००१ प्रगृह्यैतद् धनं सर्वं मुञ्च मां त्वं बृहन्नडे  
०४,०३६।०४०द्@०३५_०००२ आरनालेन जीविष्ये न मे गोभिः प्रयोजनम्  
०४,०३६।०४०द्@०३५_०००३ अर्जुन उवाच  
०४,०३६।०४०द्@०३५_०००३ जीवन् प्राप्स्यामि गा ह्य् अन्या निवर्तस्व बृहन्नडे  
०४,०३६।०४०द्@०३५_०००४ यशो हि कल्पान्तशतैकसाक्षि  
०४,०३६।०४०द्@०३५_०००५ न जीवितं कुञ्जरकर्णलोलम्  
०४,०३६।०४०द्@०३५_०००६ क्षितिपालसूनो भव रङ्गमध्ये  
०४,०३६।०४०द्@०३५_०००७ उत्तर उवाच  
०४,०३६।०४०द्@०३५_०००७ लज्जामहे सङ्गररङ्गभङ्गात्  
०४,०३६।०४०द्@०३५_०००८ या कीर्तिर् उत्सर्पति देहनाशे  
०४,०३६।०४०द्@०३५_०००९ धिग् दुःखदां मूलविनाशिनीं ताम्  
०४,०३६।०४०द्@०३५_००१० विक्रीय देहं द्रविणेन को नु  
०४,०३६।०४०द्@०३५_००११ यात्राकृतं देवकुले करोति  
०४,०३६।०४१ वैशम्पायन उवाच  
०४,०३६।०४१अ एवमादीनि वाक्यानि विलपन्तम् अचेतसम्  
०४,०३६।०४१च् प्रहस्य पुरुषव्याघ्रो रथस्यान्तिकम् आनयत्  
०४,०३६।०४२अ अथैनम् अब्रवीत् पार्थो भयार्तं नष्टचेतसम्  
०४,०३६।०४२ब्*०६७७_००० अर्जुनः  
०४,०३६।०४२ब्*०६७७_००१ अहं योत्स्यामि कौरव्यैर् हयान् संयच्छ चोत्तर  
०४,०३६।०४२ब्*०६७७_००२ आददानः किमर्थं त्वं पलायनपरोभवः  
०४,०३६।०४२ब्*०६७७_००३ युध्यस्व कौरवैः सार्धं विजयस् ते भविष्यति  
०४,०३६।०४२ब्*०६७७_००४ यस्य यन्तास्म्य् अहं युद्धे संयच्छामि हयोत्तमान्  
०४,०३६।०४२ब्*०६७७_००५ राज्ञो वा राजपुत्रस्य तस्य नित्यं जयो ध्रुवः  
०४,०३६।०४२ब्*०६७७_००६ सर्वथोत्तर युध्यस्व यन्त्रा साकं मया कुरून्  
०४,०३६।०४२ब्*०६७७_००७ जित्वा महीं यशः प्राप्य भोक्ष्यसे सकलाम् इमाम्  
०४,०३६।०४२ब्*०६७७_००८ हतो ऽपि प्राप्स्यसे स्वर्गं न श्रेयस् ते पलायनम्  
०४,०३६।०४२ब्*०६७७_००९ अद्य सर्वान् कुरूञ् जित्वा यथा जयम् अवाप्स्यसि  
०४,०३६।०४२ब्*०६७७_०१० तथाहं प्रयतिष्ये ऽत्र सहायो ऽत्र मतो ह्य् अहम्  
०४,०३६।०४२ब्*०६७८_००१ संयच्छामि हयान् यस्य न स भीतः पलायति  
०४,०३६।०४२च् यदि नोत्सहसे योद्धुं शत्रुभिः शत्रुकर्शन  
०४,०३६।०४२ए एहि मे त्वं हयान् यच्छ युध्यमानस्य शत्रुभिः  
०४,०३६।०४३अ प्रयाह्य् एतद् रथानीकं मद्बाहुबलरक्षितः  
०४,०३६।०४३च् अप्रधृष्यतमं घोरं गुप्तं वीरैर् महारथैः  
०४,०३६।०४४अ मा भैस् त्वं राजपुत्राग्र्य क्षत्रियो ऽसि परन्तप  
०४,०३६।०४४ब्*०६७९_००१ कथं पुरुषशार्दूल शत्रुमध्ये विषीदसि  
०४,०३६।०४४च् अहं वै कुरुभिर् योत्स्याम्य् अवजेष्यामि ते पशून्  
०४,०३६।०४५अ प्रविश्यैतद् रथानीकम् अप्रधृष्यं दुरासदम्  
०४,०३६।०४५च् यन्ता भूस् त्वं नरश्रेष्ठ योत्स्ये ऽहं कुरुभिः सह  
०४,०३६।०४५द्*०६८०_००१ शूरान् समरचण्डांश् च नयिष्ये यमसादनम्  
०४,०३६।०४६अ एवं ब्रुवाणो बीभत्सुर् वैराटिम् अपराजितः  
०४,०३६।०४६च् समाश्वास्य मुहूर्तं तम् उत्तरं भरतर्षभ  
०४,०३६।०४७अ तत एनं विचेष्टन्तम् अकामं भयपीडितम्  
०४,०३६।०४७च् रथम् आरोपयाम् आस पार्थः प्रहरतां वरः  
०४,०३६।०४७द्*०६८१_००१ कुरून् अभिमुखं पार्थः प्रययौ शीघ्रवाहनः  
०४,०३६।०४७द्*०६८१_००२ यथेन्द्रो दानवान् हन्तुं प्रयाति च समातलिः  
०४,०३६।०४७द्*०६८२_००१ तम् आरोप्य रथोपस्थे विलपन्तं धनञ्जयः  
०४,०३६।०४७द्*०६८२_००२ गाण्डीवं धनुर् आदातुम् उपायात् तां शमीं प्रति  
०४,०३६।०४७द्*०६८२_००३ उत्तरं स समाश्वास्य कृत्वा यन्तारम् अर्जुनः  
०४,०३७।००१ वैशम्पायन उवाच  
०४,०३७।००१अ तं दृष्ट्वा क्लीबवेषेण रथस्थं नरपुङ्गवम्  
०४,०३७।००१च् शमीम् अभिमुखं यान्तं रथम् आरोप्य चोत्तरम्  
०४,०३७।००२अ भीष्मद्रोणमुखास् तत्र कुरूणां रथसत्तमाः  
०४,०३७।००२च् वित्रस्तमनसः सर्वे धनञ्जयकृताद् भयात्  
०४,०३७।००३अ तान् अवेक्ष्य हतोत्साहान् उत्पातान् अपि चाद्भुतान्  
०४,०३७।००३च् गुरुः शस्त्रभृतां श्रेष्ठो भारद्वाजो ऽभ्यभाषत  
०४,०३७।००४अ चलाश् च वाताः संवान्ति रूक्षाः परुषनिःस्वनाः  
०४,०३७।००४च् भस्मवर्णप्रकाशेन तमसा संवृतं नभः  
०४,०३७।००५अ रूक्षवर्णाश् च जलदा दृश्यन्ते ऽद्भुतदर्शनाः  
०४,०३७।००५च् निःसरन्ति च कोशेभ्यः शस्त्राणि विविधानि च  
०४,०३७।००६अ शिवाश् च विनदन्त्य् एता दीप्तायां दिशि दारुणाः  
०४,०३७।००६च् हयाश् चाश्रूणि मुञ्चन्ति ध्वजाः कम्पन्त्य् अकम्पिताः  
०४,०३७।००७अ यादृशान्य् अत्र रूपाणि सन्दृश्यन्ते बहून्य् अपि  
०४,०३७।००७च् यत्ता भवन्तस् तिष्ठन्तु स्याद् युद्धं समुपस्थितम्  
०४,०३७।००८अ रक्षध्वम् अपि चात्मानं व्यूहध्वं वाहिनीम् अपि  
०४,०३७।००८च् वैशसं च प्रतीक्षध्वं रक्षध्वं चापि गोधनम्  
०४,०३७।००८द्*०६८३_००१ एतावद् उक्त्वा वचनं भीष्मम् आलोक्य चाब्रवीत्  
०४,०३७।००८द्*०६८३_००२ नदीज लङ्केशवनारिकेतुर्  
०४,०३७।००८द्*०६८३_००३ नगाह्वयो नाम नगारिसूनुः  
०४,०३७।००८द्*०६८३_००४ गत्या सुरेशः क्व चिद् अङ्गनेव  
०४,०३७।००८द्*०६८३_००५ गुरुर् बभाषे वचनं तद् एव  
०४,०३७।००८द्*०६८३_००६ इत्य् उक्त्वा सञ्ज्ञया द्रोणस् तूष्णीम् आसीद् विशां पते  
०४,०३७।००८द्*०६८३_००७ भारद्वाजवचः श्रुत्वा गाङ्गेयः सञ्ज्ञयाब्रवीत्  
०४,०३७।००८द्*०६८३_००८ अतीतं चक्रम् अस्माकं विषयान्तरम् आगताः  
०४,०३७।००८द्*०६८३_००९ अतीतः समयश् चोक्तो ह्य् अस्माभिर् यः सभातले  
०४,०३७।००८द्*०६८३_०१० न भयं शत्रुतः कार्यं शङ्कां त्यज नरर्षभ  
०४,०३७।००८द्*०६८३_०११ दुर्योधनम् अथालोक्य सञ्ज्ञया द्रोण अब्रवीत्  
०४,०३७।००८द्*०६८४_००१ देवव्रतेनैवम् उक्ते वचने हितकारिणा  
०४,०३७।००९अ एष वीरो महेष्वासः सर्वशस्त्रभृतां वरः  
०४,०३७।००९ब्*०६८५_००१ गवाम् अर्थे हि विक्रान्तः सव्यसाची परन्तपः  
०४,०३७।००९ब्*०६८६_००१ नदीज लङ्केशवनारिकेतुर्  
०४,०३७।००९ब्*०६८६_००२ नगाह्वयो नाम नगारिसूनुः  
०४,०३७।००९ब्*०६८६_००३ एषो ऽङ्गनावेषधरः किरीटी  
०४,०३७।००९ब्*०६८६_००४ जित्वाव यं नेष्यति चाद्य गा वः  
०४,०३७।००९च् आगतः क्लीबवेषेण पार्थो नास्त्य् अत्र संशयः  
०४,०३७।०१०अ स एष पार्थो विक्रान्तः सव्यसाची परन्तपः  
०४,०३७।०१०च् नायुद्धेन निवर्तेत सर्वैर् अपि मरुद्गणैः  
०४,०३७।०१०द्@०३६_०००१ ये जेतारो महीपानाम् अमुना बहवो हताः  
०४,०३७।०१०द्@०३६_०००२ यस्मिंस् तेजो महत् कृत्स्नं निर्भरोच्छ्वसितं भवेत्  
०४,०३७।०१०द्@०३६_०००३ येन मे दक्षिणा दत्ता बद्ध्वा द्रुपदम् ओजसा  
०४,०३७।०१०द्@०३६_०००४ विद्ध्वा वियद्गतं लक्ष्यं विनिर्जित्य च पार्थिवान्  
०४,०३७।०१०द्@०३६_०००५ निर्जितानेन पाञ्चाली पुरानेन स्वयंवरे  
०४,०३७।०१०द्@०३६_०००६ खाण्डवे येन सन्तृप्तो वह्निर् जित्वा सुरासुरान्  
०४,०३७।०१०द्@०३६_०००७ परिणीता सुभद्रा च येन निर्जित्य यादवान्  
०४,०३७।०१०द्@०३६_०००८ निर्जितो येन युद्धेन त्रिपुरारिः स्मरार्दनः  
०४,०३७।०१०द्@०३६_०००९ गत्वा त्रिविष्टपं येन जितेन्द्रा दानवा युधि  
०४,०३७।०१०द्@०३६_००१० निवातकवचा राजन् दानवानां त्रिकोटयः  
०४,०३७।०१०द्@०३६_००११ निर्जिताः कालकेयाश् च हिरण्यपुरवासिनः  
०४,०३७।०१०द्@०३६_००१२ येन त्वं मोचितो बद्धश् चित्रसेनेन तद्वने  
०४,०३७।०१०द्@०३६_००१३ येन गत्वोत्तरं मेरोर् आनिनाय महद् धनम्  
०४,०३७।०१०द्@०३६_००१४ याजितो धर्मसूनुश् च नृपान् सर्वान् विजित्य च  
०४,०३७।०१०द्@०३६_००१५ यस्मिञ् शौर्यं च वीर्यं च तेजो धैर्यं पराक्रमः  
०४,०३७।०१०द्@०३६_००१६ औदार्यं चैव गाम्भीर्यं ह्रीः श्रीर् धर्मो दयार्जवम्  
०४,०३७।०१०द्@०३६_००१७ एवमादिगुणोपेतः सो ऽयं पार्थो न संशयः  
०४,०३७।०११अ क्लेशितश् च वने शूरो वासवेन च शिक्षितः  
०४,०३७।०११च् अमर्षवशम् आपन्नो योत्स्यते नात्र संशयः  
०४,०३७।०१२अ नेहास्य प्रतियोद्धारम् अहं पश्यामि कौरवाः  
०४,०३७।०१२च् महादेवो ऽपि पार्थेन श्रूयते युधि तोषितः  
०४,०३७।०१२द्*०६८७_००१ किरातवेषप्रच्छन्नो गिरौ हिमवति प्रभुः  
०४,०३७।०१२द्*०६८८_००१ इत्य् एवं वादिनं द्रोणं कर्णः क्रुद्धो ऽब्रवीद् वचः  
०४,०३७।०१३ कर्ण उवाच  
०४,०३७।०१३अ सदा भवान् फल्गुनस्य गुणैर् अस्मान् विकत्थसे  
०४,०३७।०१३च् न चार्जुनः कला पूर्णा मम दुर्योधनस्य वा  
०४,०३७।०१४ दुर्योधन उवाच  
०४,०३७।०१४अ यद्य् एष पार्थो राधेय कृतं कार्यं भवेन् मम  
०४,०३७।०१४च् ज्ञाताः पुनश् चरिष्यन्ति द्वादशान्यान् हि वत्सरान्  
०४,०३७।०१५अ अथैष कश् चिद् एवान्यः क्लीबवेषेण मानवः  
०४,०३७।०१५च् शरैर् एनं सुनिशितैः पातयिष्यामि भूतले  
०४,०३७।०१६ वैशम्पायन उवाच  
०४,०३७।०१६अ तस्मिन् ब्रुवति तद् वाक्यं धार्तराष्ट्रे परन्तपे  
०४,०३७।०१६च् भीष्मो द्रोणः कृपो द्रौणिः पौरुषं तद् अपूजयन्  
०४,०३८।००१ वैशम्पायन उवाच  
०४,०३८।००१अ तां शमीम् उपसङ्गम्य पार्थो वैराटिम् अब्रवीत्  
०४,०३८।००१च् सुकुमारं समाज्ञातं सङ्ग्रामे नातिकोविदम्  
०४,०३८।००१द्*०६८९_००१ एहि भूमिञ्जयारुह्य वैराटे महतीं शमीम्  
०४,०३८।००२अ समादिष्टो मया क्षिप्रं धनूंष्य् अवहरोत्तर  
०४,०३८।००२च् नेमानि हि त्वदीयानि सोढुं शक्ष्यन्ति मे बलम्  
०४,०३८।००३अ भारं वापि गुरुं हर्तुं कुञ्जरं वा प्रमर्दितुम्  
०४,०३८।००३च् मम वा बाहुविक्षेपं शत्रून् इह विजेष्यतः  
०४,०३८।००३द्*०६९०_००१ नैभिः कामम् अहं कर्तुं कर्म वैजयिकं त्व् इह  
०४,०३८।००३द्*०६९०_००२ अतिसूक्ष्माणि ह्रस्वानि सर्वाणि च मृदूनि च  
०४,०३८।००३द्*०६९०_००३ आयुधानि महाबाहो तवैतानि परन्तप  
०४,०३८।००४अ तस्माद् भूमिञ्जयारोह शमीम् एतां पलाशिनीम्  
०४,०३८।००४च् अस्यां हि पाण्डुपुत्राणां धनूंषि निहितान्य् उत  
०४,०३८।००५अ युधिष्ठिरस्य भीमस्य बीभत्सोर् यमयोस् तथा  
०४,०३८।००५च् ध्वजाः शराश् च शूराणां दिव्यानि कवचानि च  
०४,०३८।००६अ अत्र चैतन् महावीर्यं धनुः पार्थस्य गाण्डिवम्  
०४,०३८।००६च् एकं शतसहस्रेण सम्मितं राष्ट्रवर्धनम्  
०४,०३८।००७अ व्यायामसहम् अत्यर्थं तृणराजसमं महत्  
०४,०३८।००७च् सर्वायुधमहामात्रं शत्रुसम्बाधकारकम्  
०४,०३८।००८अ सुवर्णविकृतं दिव्यं श्लक्ष्णम् आयतम् अव्रणम्  
०४,०३८।००८च् अलं भारं गुरुं वोढुं दारुणं चारुदर्शनम्  
०४,०३८।००८ए तादृशान्य् एव सर्वाणि बलवन्ति दृढानि च  
०४,०३८।००८फ़्*०६९१_००१ प्रधानानि विशिष्टानि दुर्दर्शानि भवन्त्य् उत  
०४,०३८।००८फ़्*०६९२_००१ अर्जुनेनैवम् उक्तस् तु वैराटिः प्रत्यभाषत  
०४,०३८।००९ उत्तर उवाच  
०४,०३८।००९अ अस्मिन् वृक्षे किलोद्बद्धं शरीरम् इति नः श्रुतम्  
०४,०३८।००९च् तद् अहं राजपुत्रः सन् स्पृशेयं पाणिना कथम्  
०४,०३८।०१०अ नैवंविधं मया युक्तम् आलब्धुं क्षत्रयोनिना  
०४,०३८।०१०च् महता राजपुत्रेण मन्त्रयज्ञविदा सता  
०४,०३८।०१०द्*०६९३_००१ स्पृशामीह शरीरं चेद् अप्य् अस्यां शोकवर्जितः  
०४,०३८।०११अ स्पृष्टवन्तं शरीरं मां शववाहम् इवाशुचिम्  
०४,०३८।०११च् कथं वा व्यवहार्यं वै कुर्वीथास् त्वं बृहन्नडे  
०४,०३८।०११द्*०६९४_००० वैशम्पायनः  
०४,०३८।०११द्*०६९४_००१ तम् उवाच ततः शूरः पार्थः परपुरञ्जयः  
०४,०३८।०११द्*०६९४_००२ दायादं सर्वमत्स्यानां कुले जातं विशारदम्  
०४,०३८।०११द्*०६९४_००३ जानामि त्वां महाप्राज्ञ शुभं जात्या कुलेन च  
०४,०३८।०११द्*०६९४_००४ कथं नु पापकं कर्म ब्रूयां त्वाहं परन्तप  
०४,०३८।०१२ बृहन्नडोवाच  
०४,०३८।०१२अ व्यवहार्यश् च राजेन्द्र शुचिश् चैव भविष्यसि  
०४,०३८।०१२च् धनूंष्य् एतानि मा भैस् त्वं शरीरं नात्र विद्यते  
०४,०३८।०१३अ दायादं मत्स्यराजस्य कुले जातं मनस्विनम्  
०४,०३८।०१३च् कथं त्वा निन्दितं कर्म कारयेयं नृपात्मज  
०४,०३८।०१४ वैशम्पायन उवाच  
०४,०३८।०१४अ एवम् उक्तः स पार्थेन रथात् प्रस्कन्द्य कुण्डली  
०४,०३८।०१४च् आरुरोह शमीवृक्षं वैराटिर् अवशस् तदा  
०४,०३८।०१५अ तम् अन्वशासच् छत्रुघ्नो रथे तिष्ठन् धनञ्जयः  
०४,०३८।०१५ब्*०६९५_००१ अवारोपय वृक्षाग्राद् धनूंष्य् एतानि मा बिभः  
०४,०३८।०१५च् परिवेष्टनम् एतेषां क्षिप्रं चैव व्यपानुद  
०४,०३८।०१५द्*०६९६_००१ सो ऽपहृत्य महार्हाणि धनूंषि पृथुवक्षसाम्  
०४,०३८।०१५द्*०६९६_००२ परिवेष्टनपत्राणि विमुच्य समुपानयत्  
०४,०३८।०१६अ तथा सन्नहनान्य् एषां परिमुच्य समन्ततः  
०४,०३८।०१६च् अपश्यद् गाण्डिवं तत्र चतुर्भिर् अपरैः सह  
०४,०३८।०१७अ तेषां विमुच्यमानानां धनुषाम् अर्कवर्चसाम्  
०४,०३८।०१७च् विनिश्चेरुः प्रभा दिव्या ग्रहाणाम् उदयेष्व् इव  
०४,०३८।०१८अ स तेषां रूपम् आलोक्य भोगिनाम् इव जृम्भताम्  
०४,०३८।०१८च् हृष्टरोमा भयोद्विग्नः क्षणेन समपद्यत  
०४,०३८।०१८च्*०६९७_००१ **** **** प्रवेपिततनुस् तदा  
०४,०३८।०१८च्*०६९७_००२ अर्जुनेन समाश्वस्तः  
०४,०३८।०१८च्*०६९८_००१ **** **** किं चिद् धृष्टो नृपात्मजः  
०४,०३८।०१८च्*०६९८_००२ तेषां सन्दर्शनाभ्यासं स्पर्शाभ्यासं पुनः पुनः  
०४,०३८।०१८च्*०६९८_००३ आमील्य पुनर् उन्मील्य स्पृष्ट्वा स्पृष्ट्वा चकार सः  
०४,०३८।०१८च्*०६९८_००४ सम्यग् दृष्ट्वा तदाश्वस्तः  
०४,०३८।०१८द्*०६९९_००१ तद् उपश्रुत्य शत्रुघ्नः स तदार्जुनम् अब्रवीत्  
०४,०३८।०१८द्*०६९९_००२ सारथे किम् इदं शेते नागेन्द्रो वापि वा धनुः  
०४,०३८।०१९अ संस्पृश्य तानि चापानि भानुमन्ति बृहन्ति च  
०४,०३८।०१९च् वैराटिर् अर्जुनं राजन्न् इदं वचनम् अब्रवीत्  
०४,०३८।०२० उत्तर उवाच  
०४,०३८।०२०*०७००_००१ न दृष्टं न श्रुतं चित्रं धनुषो रूपम् ईदृशम्  
०४,०३८।०२०अ बिन्दवो जातरूपस्य शतं यस्मिन् निपातिताः  
०४,०३८।०२०च् सहस्रकोटि सौवर्णाः कस्यैतद् धनुर् उत्तमम्  
०४,०३८।०२१अ वारणा यस्य सौवर्णाः पृष्ठे भासन्ति दंशिताः  
०४,०३८।०२१च् सुपार्श्वं सुग्रहं चैव कस्यैतद् धनुरुत्तमम्  
०४,०३८।०२२अ तपनीयस्य शुद्धस्य षष्टिर् यस्येन्द्रगोपकाः  
०४,०३८।०२२च् पृष्ठे विभक्ताः शोभन्ते कस्यैतद् धनुर् उत्तमम्  
०४,०३८।०२३अ सूर्या यत्र च सौवर्णास् त्रयो भासन्ति दंशिताः  
०४,०३८।०२३च् तेजसा प्रज्वलन्तो हि कस्यैतद् धनुर् उत्तमम्  
०४,०३८।०२४अ शालभा यत्र सौवर्णास् तपनीयविचित्रिताः  
०४,०३८।०२४च् सुवर्णमणिचित्रं च कस्यैतद् धनुर् उत्तमम्  
०४,०३८।०२५अ इमे च कस्य नाराचाः सहस्रा लोमवाहिनः  
०४,०३८।०२५च् समन्तात् कलधौताग्रा उपासङ्गे हिरण्मये  
०४,०३८।०२६अ विपाठाः पृथवः कस्य गार्ध्रपत्राः शिलाशिताः  
०४,०३८।०२६च् हारिद्रवर्णाः सुनसाः पीताः सर्वायसाः शराः  
०४,०३८।०२७अ कस्यायम् असितावापः पञ्चशार्दूललक्षणः  
०४,०३८।०२७च् वराहकर्णव्यामिश्रः शरान् धारयते दश  
०४,०३८।०२८अ कस्येमे पृथवो दीर्घाः सर्वपारशवाः शराः  
०४,०३८।०२८च् शतानि सप्त तिष्ठन्ति नाराचा रुधिराशनाः  
०४,०३८।०२९अ कस्येमे शुकपत्राभैः पूर्वैर् अर्धैः सुवाससः  
०४,०३८।०२९च् उत्तरैर् आयसैः पीतैर् हेमपुङ्खैः शिलाशितैः  
०४,०३८।०२९द्*०७०१_००१ गुरुभारसहो दिव्यः शात्रवाणां भयङ्करः  
०४,०३८।०२९द्*०७०२_००१ हेमपुङ्खो गार्धपत्रः शात्रवाणां भयङ्करः  
०४,०३८।०३०अ कस्यायं सायको दीर्घः शिलीपृष्ठः शिलीमुखः  
०४,०३८।०३०च् वैयाघ्रकोशे निहितो हेमचित्रत्सरुर् महान्  
०४,०३८।०३१अ सुफलश् चित्रकोशश् च किङ्किणीसायको महान्  
०४,०३८।०३१च् कस्य हेमत्सरुर् दिव्यः खड्गः परमनिर्व्रणः  
०४,०३८।०३२अ कस्यायं विमलः खड्गो गव्ये कोशे समर्पितः  
०४,०३८।०३२च् हेमत्सरुर् अनाधृष्यो नैषध्यो भारसाधनः  
०४,०३८।०३३अ कस्य पाञ्चनखे कोशे सायको हेमविग्रहः  
०४,०३८।०३३च् प्रमाणरूपसम्पन्नः पीत आकाशसन्निभः  
०४,०३८।०३४अ कस्य हेममये कोशे सुतप्ते पावकप्रभे  
०४,०३८।०३४च् निस्त्रिंशो ऽयं गुरुः पीतः सैक्यः परमनिर्व्रणः  
०४,०३८।०३४द्*०७०३_००१ कस्यायम् असितः खड्गो हेमबिन्दुभिर् आवृतः  
०४,०३८।०३४द्*०७०३_००२ आशीविषसमस्पर्शः परकायप्रभेदनः  
०४,०३८।०३४द्*०७०३_००३ गुरुभारसहो दिव्यः सपत्नानां भयप्रदः  
०४,०३८।०३४द्*०७०४_००० उत्तरः  
०४,०३८।०३४द्*०७०४_००१ सारथे किम् इदं दिव्यं नागो वा यदि वा धनुः  
०४,०३८।०३४द्*०७०४_००२ सौवर्णान्य् अत्र पद्मानि शतपत्राणि भागशः  
०४,०३८।०३४द्*०७०४_००३ कुशाग्निप्रतितप्तानि भानुमन्ति बृहन्ति च  
०४,०३८।०३४द्*०७०४_००४ (२०अ) बिन्दवश् चात्र सौवर्णा मणिप्रोताः समन्ततः  
०४,०३८।०३४द्*०७०४_००५ शशिसूर्यप्रभाः पृष्ठे भान्ति रुक्मपरिष्कृताः  
०४,०३८।०३४द्*०७०४_००६ पुघ्पाण्य् अत्र सुवर्णानि शतपत्राणि भागशः  
०४,०३८।०३४द्*०७०४_००७ विस्मापनीयरूपं च भीमं भीमप्रदर्शनम्  
०४,०३८।०३४द्*०७०४_००८ नीलोत्पलनिभं कस्य शातकुम्भपरिष्कृतम्  
०४,०३८।०३४द्*०७०४_००९ (२१अब्) ऋषभा यस्य सौवर्णाः पृष्ठे तिष्ठन्ति शृङ्गिणः  
०४,०३८।०३४द्*०७०४_०१० तालप्रमाणं कस्येदं मणिरुक्मविभूषितम्  
०४,०३८।०३४द्*०७०४_०११ हाटकस्य सुवर्णस्य यस्मिञ् शाखामृगा दश  
०४,०३८।०३४द्*०७०४_०१२ दुरानमं महद् दीर्घं सुरूपं दुष्प्रधर्षणम्  
०४,०३८।०३४द्*०७०४_०१३ कस्येदम् ईदृशं चित्रं धनुः सर्वे च दंसिताः  
०४,०३८।०३४द्*०७०४_०१४ चन्द्रार्कविमला भासः सुरूपाः सुप्रदर्शनाः  
०४,०३८।०३४द्*०७०४_०१५ हंसाः पृष्ठे श्रिता यस्य कुशाग्निप्रतिमार्चिषः  
०४,०३८।०३४द्*०७०४_०१६ शार्ङ्गगाण्डीवसदृशं कस्येदं सारथे धनुः  
०४,०३८।०३४द्*०७०४_०१७ चतुर्थं काञ्चनवपुर् भाति विद्युद्गणोपमम्  
०४,०३८।०३४द्*०७०४_०१८ नीलोत्पलितम् अच्छिद्रं जातरूपप्रभं धनुः  
०४,०३८।०३४द्*०७०४_०१९ मत्स्या यस्य हिरण्यस्य पृष्ठे तिष्ठन्ति सञ्चिताः  
०४,०३८।०३४द्*०७०४_०२० शक्रचापोपमं दिव्यं कस्येदं सारथे धनुः  
०४,०३८।०३४द्*०७०४_०२१ उच्छ्रितं फणिवद् दीर्घं सारवत्त्वाद् दुरानमम्  
०४,०३८।०३४द्*०७०४_०२२ (२०च्) सहस्रगोधाः सौवर्णा द्वीपिनश् च चतुर्दश  
०४,०३८।०३४द्*०७०४_०२३ बर्हिणश् चात्र सौवर्णाः शतचन्द्रार्कभूषणाः  
०४,०३८।०३४द्*०७०४_०२४ जाम्बूनदविचित्राङ्गं कस्येदं पञ्चमं धनुः  
०४,०३८।०३४द्*०७०४_०२५ (२५अब्) कस्येमे क्षुरनाराचाः सहस्रं लोमवापिनः  
०४,०३८।०३४द्*०७०४_०२६ पक्षिणस् तीक्ष्णतुण्डाग्राः कस्येमे निशिताः शराः  
०४,०३८।०३४द्*०७०४_०२७ (२६अब्) विपाटाः पृथवः कस्य गृध्रपत्रार्धवाजिताः  
०४,०३८।०३४द्*०७०४_०२८ (२७च्,२८अब्) वराहकर्णास् तीक्ष्णाग्राः कस्येमे रुचिराः शराः  
०४,०३८।०३४द्*०७०४_०२९ वज्राशनिसमस्पर्शा वैश्वानरसमार्चिषः  
०४,०३८।०३४द्*०७०४_०३० सुवर्णपुङ्खास् तीक्ष्णाग्राः कस्य सप्तशतं शराः  
०४,०३८।०३४द्*०७०४_०३१ (३०अ) कस्यायं सायको दीर्घो गव्ये कोशे च दंसितः  
०४,०३८।०३४द्*०७०४_०३२ कस्य दण्डो दृढः श्लक्ष्णो रुचिरो ऽयं प्रकाशते  
०४,०३८।०३४द्*०७०४_०३३ (३०च्) वैयाघ्रकोशः कस्यायं दिव्यः खड्गो महाप्रभः  
०४,०३८।०३४द्*०७०४_०३४ (२७अब्) कस्यायम् असिर् आवापे पञ्चशार्दूललक्षणः  
०४,०३८।०३४द्*०७०४_०३५ (३२अब्) कस्यायं निर्मलः खड्गो द्वीपिचर्माधिवासितः  
०४,०३८।०३४द्*०७०४_०३६ नीलोत्पलसवर्णो ऽयं कस्य खड्गः पृथुर् महान्  
०४,०३८।०३४द्*०७०४_०३७ मृगेन्द्रचर्मावसितस् तीक्ष्णधारः सुनिर्मलः  
०४,०३८।०३४द्*०७०४_०३८ ऋषभाजिनकोशस् तु कस्य खड्गो महान् अयम्  
०४,०३८।०३४द्*०७०४_०३९ यस्यापिधाने दृश्यन्ते सूर्याः पञ्च परिष्कृताः  
०४,०३८।०३४द्*०७०४_०४० (३२अ) कस्यायं विपुलः खड्गः शृङ्गत्सरुमनोहरः  
०४,०३८।०३४द्*०७०४_०४१ निहितः पार्षते कोशे तैलधौतः समाहितः  
०४,०३८।०३४द्*०७०४_०४२ (३३च्) प्रमाणवर्णयुक्तश् च कस्य खड्गो महान् अयम्  
०४,०३८।०३४द्*०७०४_०४३ नैतेन प्रतिविद्धः सञ् जीवेत् कश् चन कुञ्जरः  
०४,०३८।०३४द्*०७०५_००१ विप्रक्षिप्तास् तीक्ष्णदंष्ट्रा उपासङ्गे हिरण्मये  
०४,०३८।०३४द्*०७०६_००१ हारिद्रवर्णाः कस्येमे शिताः पञ्चशतं शराः  
०४,०३८।०३४द्*०७०६_००२ आशीविषसमस्पर्शा गतौ चाजिह्मगा दृढाः  
०४,०३८।०३४द्*०७०७_००१ यस्यापिधाने दृश्यन्ते शार्दूलाः काञ्चनाः शुभाः  
०४,०३८।०३५अ निर्दिशस्व यथातत्त्वं मया पृष्टा बृहन्नडे  
०४,०३८।०३५च् विस्मयो मे परो जातो दृष्ट्वा सर्वम् इदं महत्  
०४,०३८।०३६ बृहन्नडोवाच  
०४,०३८।०३६*०७०८_००० वैशम्पायनः  
०४,०३८।०३६*०७०८_००१ उत्तरेणैवम् उक्तस् तु पार्थो वैराटिम् अब्रवीत्  
०४,०३८।०३६*०७०८_००२ मृद्व्या प्रत्याययन् वाचा भीतं शङ्कावशं गतम्  
०४,०३८।०३६अ यन् मां पूर्वम् इहापृच्छः शत्रुसेनानिबर्हणम्  
०४,०३८।०३६च् गाण्डीवम् एतत् पार्थस्य लोकेषु विदितं धनुः  
०४,०३८।०३६द्*०७०९_००१ अभेद्यम् अजरं श्रीमद् दिव्यम् अच्छेद्यम् अव्रणम्  
०४,०३८।०३७अ सर्वायुधमहामात्रं शातकुम्भपरिष्कृतम्  
०४,०३८।०३७च् एतत् तद् अर्जुनस्यासीद् गाण्डीवं परमायुधम्  
०४,०३८।०३८अ यत् तच् छतसहस्रेण सम्मितं राष्ट्रवर्धनम्  
०४,०३८।०३८च् येन देवान् मनुष्यांश् च पार्थो विषहते मृधे  
०४,०३८।०३८द्*०७१०_००१ चित्रम् उच्चावचैर् वर्णैः श्लक्ष्णम् आयतम् अव्रणम्  
०४,०३८।०३९अ देवदानवगन्धर्वैः पूजितं शाश्वतीः समाः  
०४,०३८।०३९च् एतद् वर्षसहस्रं तु ब्रह्मा पूर्वम् अधारयत्  
०४,०३८।०४०अ ततो ऽनन्तरम् एवाथ प्रजापतिर् अधारयत्  
०४,०३८।०४०च् त्रीणि पञ्चशतं चैव शक्रो ऽशीति च पञ्च च  
०४,०३८।०४१अ सोमः पञ्चशतं राजा तथैव वरुणः शतम्  
०४,०३८।०४१ब्*०७११_००१ तस्माच् च वरुणाद् अग्निः प्रेम्णा प्राहृत्य तच् छुभम्  
०४,०३८।०४१ब्*०७११_००२ अग्निना प्रतिभाव्येन दत्तं पार्थाय गाण्डिवम्  
०४,०३८।०४१च् पार्थः पञ्च च षष्टिं च वर्षाणि श्वेतवाहनः  
०४,०३८।०४२अ महावीर्यं महद् दिव्यम् एतत् तद् धनुर् उत्तमम्  
०४,०३८।०४२ब्*०७१२_००१ एतन् माम् अनुसम्प्राप्तं वरुणाच् चारुदर्शनम्  
०४,०३८।०४२ब्*०७१३_००१ नीलोत्पलनिभं राज्ञः कौरव्यस्य महात्मनः  
०४,०३८।०४२ब्*०७१३_००२ बिन्दवश् चास्य सौवर्णाः पृष्ठे साधु नियोजिताः  
०४,०३८।०४२च् पूजितं सुरमर्त्येषु बिभर्ति परमं वपुः  
०४,०३८।०४२द्*०७१४_००१ तालप्रमाणं भीमस्य मणिरुक्मविभूषितम्  
०४,०३८।०४२द्*०७१४_००२ दुरानमं महद् दीर्घं सुरूपं दुष्प्रधर्षणम्  
०४,०३८।०४३अ सुपार्श्वं भीमसेनस्य जातरूपग्रहं धनुः  
०४,०३८।०४३ब्*०७१५_००१ सहस्रगोधा हैरण्या द्वीपिनश् च चतुर्दश  
०४,०३८।०४३ब्*०७१५_००२ ऋषभाश् चापि सौवर्णाः पृष्ठे तिष्ठन्ति शृङ्गिणः  
०४,०३८।०४३च् येन पार्थो ऽजयत् कृत्स्नां दिशं प्राचीं परन्तपः  
०४,०३८।०४३द्*०७१६_००१ पृष्ठे विभक्ताः शोभन्ते कुशाग्निप्रतिभाविताः  
०४,०३८।०४४अ इन्द्रगोपकचित्रं च यद् एतच् चारुविग्रहम्  
०४,०३८।०४४च् राज्ञो युधिष्ठिरस्यैतद् वैराटे धनुर् उत्तमम्  
०४,०३८।०४५अ सूर्या यस्मिंस् तु सौवर्णाः प्रभासन्ते प्रभासिनः  
०४,०३८।०४५च् तेजसा प्रज्वलन्तो वै नकुलस्यैतद् आयुधम्  
०४,०३८।०४६अ शलभा यत्र सौवर्णास् तपनीयविचित्रिताः  
०४,०३८।०४६च् एतन् माद्रीसुतस्यापि सहदेवस्य कार्मुकम्  
०४,०३८।०४६द्*०७१७_००१ तपनीयविचित्रं च वैराटे नाकुलं धनुः  
०४,०३८।०४७अ ये त्व् इमे क्षुरसङ्काशाः सहस्रा लोमवाहिनः  
०४,०३८।०४७च् एते ऽर्जुनस्य वैराटे शराः सर्पविषोपमाः  
०४,०३८।०४८अ एते ज्वलन्तः सङ्ग्रामे तेजसा शीघ्रगामिनः  
०४,०३८।०४८च् भवन्ति वीरस्याक्षय्या व्यूहतः समरे रिपून्  
०४,०३८।०४८द्*०७१८_००१ घोराग्रा दीर्घरूपाश् च गिरीणाम् अपि दारणाः  
०४,०३८।०४९अ ये चेमे पृथवो दीर्घाश् चन्द्रबिम्बार्धदर्शनाः  
०४,०३८।०४९च् एते भीमस्य निशिता रिपुक्षयकराः शराः  
०४,०३८।०५०अ हारिद्रवर्णा ये त्व् एते हेमपुङ्खाः शिलाशिताः  
०४,०३८।०५०च् नकुलस्य कलापो ऽयं पञ्चशार्दूललक्षणः  
०४,०३८।०५१अ येनासौ व्यजयत् कृत्स्नां प्रतीचीं दिशम् आहवे  
०४,०३८।०५१च् कलापो ह्य् एष तस्यासीन् माद्रीपुत्रस्य धीमतः  
०४,०३८।०५२अ ये त्व् इमे भास्कराकाराः सर्वपारशवाः शराः  
०४,०३८।०५२च् एते चित्राः क्रियोपेताः सहदेवस्य धीमतः  
०४,०३८।०५३अ ये त्व् इमे निशिताः पीताः पृथवो दीर्घवाससः  
०४,०३८।०५३च् हेमपुङ्खास् त्रिपर्वाणो राज्ञ एते महाशराः  
०४,०३८।०५४अ यस् त्व् अयं सायको दीर्घः शिलीपृष्ठः शिलीमुखः  
०४,०३८।०५४च् अर्जुनस्यैष सङ्ग्रामे गुरुभारसहो दृढः  
०४,०३८।०५५अ वैयाघ्रकोशस् तु महान् भीमसेनस्य सायकः  
०४,०३८।०५५च् गुरुभारसहो दिव्यः शात्रवाणां भयङ्करः  
०४,०३८।०५६अ सुफलश् चित्रकोशश् च हेमत्सरुर् अनुत्तमः  
०४,०३८।०५६च् निस्त्रिंशः कौरवस्यैष धर्मराजस्य धीमतः  
०४,०३८।०५७अ यस् तु पाञ्चनखे कोशे निहितश् चित्रसेवने  
०४,०३८।०५७च् नकुलस्यैष निस्त्रिंशो गुरुभारसहो दृढः  
०४,०३८।०५८अ यस् त्व् अयं विमलः खड्गो गव्ये कोशे समर्पितः  
०४,०३८।०५८च् सहदेवस्य विद्ध्य् एनं सर्वभारसहं दृढम्  
०४,०३८।०५८द्*०७१९_००० वैशम्पायनः  
०४,०३८।०५८द्*०७१९_००१ एवम् आख्यातवांस् तत्र स्वायुधानि परन्तपः  
०४,०३८।०५८द्*०७१९_००२ विराटपुत्राय तदा पार्थः सत्यपराक्रमः  
०४,०३८।०५८द्*०७२०_००१ (४५अ) बर्हिणश् चात्र सौवर्णाः शतचन्द्रार्कभूषणाः  
०४,०३८।०५८द्*०७२०_००२ नकुलस्य धनुस् त्व् एतन् माद्रीपुत्रस्य धीमतः  
०४,०३८।०५८द्*०७२०_००३ एतेन सदृशं चित्रं धनुश् चैतद् यवीयसः  
०४,०३८।०५८द्*०७२०_००४ (५०अ) हारिद्रवर्णं राज्ञश् च कौरव्यस्य महात्मनः  
०४,०३८।०५८द्*०७२०_००५ विपाटा भीमसेनस्य गिरीणाम् अपि दारणाः  
०४,०३८।०५८द्*०७२०_००६ सुप्रभाः सुमहाकायास् तीक्ष्णाग्राः सुकृता दृढाः  
०४,०३८।०५८द्*०७२०_००७ भीमेन प्रहिता ह्य् एते वारणानां निवारणाः  
०४,०३८।०५८द्*०७२०_००८ सुवर्णवर्णा रुचिराः कालदण्डोपमाः शुभाः  
०४,०३८।०५८द्*०७२०_००९ (५०च्) नकुलस्य शरा ह्य् एते वज्राशनिसमप्रभाः  
०४,०३८।०५८द्*०७२०_०१० यांश् च त्वं पृच्छसे दीर्घान् समधारान् समाहितान्  
०४,०३८।०५८द्*०७२०_०११ (५२द्) वराहकर्णास् तीक्ष्णाग्राः सहदेवस्य ते शराः  
०४,०३८।०५८द्*०७२०_०१२ (५४अ) यस् त्व् अयं सायको दिव्यो गव्ये कोशे च दंसितः  
०४,०३८।०५८द्*०७२०_०१३ (५४द्) पार्थस्यास्त्रम् इदं घोरं सर्वभारसहं महत्  
०४,०३८।०५८द्*०७२०_०१४ यस् त्व् अयं निर्मलः खड्गो द्वीपिचर्मणि दंसितः  
०४,०३८।०५८द्*०७२०_०१५ राज्ञो युधिष्ठिरस्यायं कुन्तीपुत्रस्य धीमतः  
०४,०३८।०५८द्*०७२०_०१६ (५५अ,५०द्) वैयाघ्रकोशो भीमस्य पञ्चशार्दूललक्षणः  
०४,०३८।०५८द्*०७२०_०१७ वारणानां सुदृप्तानां शिक्षितः स्कन्धशातने  
०४,०३८।०५८द्*०७२०_०१८ नीलोत्पलसवर्णाभः खड्गः पार्थस्य धीमतः  
०४,०३८।०५८द्*०७२०_०१९ मृगेन्द्रचर्मपिहितस् तीक्ष्णधारः समाहितः  
०४,०३८।०५८द्*०७२०_०२० दर्शनीयः सुतीक्ष्णाग्रः कुन्तीपुत्रस्य धीमतः  
०४,०३८।०५८द्*०७२०_०२१ (५४च्) अर्जुनस्यैष निस्त्रिंशः परसैन्याग्रदूषणः  
०४,०३८।०५८द्*०७२०_०२२ (५७अ) यस् त्व् अयं पार्षते कोशे प्रक्षिप्तो रुचिरत्सरुः  
०४,०३८।०५८द्*०७२०_०२३ (५७च्) नकुलस्यैष निस्त्रिंशो वैश्वानरसमप्रभः  
०४,०३८।०५८द्*०७२०_०२४ (५८अ) यस् त्व् अयं पिङ्गलः खड्गश् चित्रो मणिमयत्सरुः  
०४,०३८।०५८द्*०७२०_०२५ (५८च्द्) सहदेवस्य खड्गो ऽयं भारसाहो ऽतिदंसितः  
०४,०३८।०५८द्*०७२०_०२६ वैशम्पायनः  
०४,०३८।०५८द्*०७२०_०२६ भीमस्यायं महादण्डः सर्वामित्रविनाशनः  
०४,०३८।०५८द्*०७२०_०२७ भेदतो ह्य् अर्जुनस् तूर्णं कथयाम् आस तत्त्वतः  
०४,०३८।०५८द्*०७२०_०२८ आयुधानि कलापांश् च निस्त्रिंशांश् चातुलप्रभान्  
०४,०३८।०५८द्*०७२१_००१ अन्यत् तु सहदेवस्य धनुः श्रेष्ठं महौजसः  
०४,०३८।०५८द्*०७२२_००१ क्वासौ प्रच्छन्नवासानां पाण्डवानां महात्मनाम्  
०४,०३८।०५८द्*०७२२_००२ न्यस्तान्य् अत्र महार्हाणि व्रतसिद्धिम् उपेयुषाम्  
०४,०३८।०५८द्*०७२२_००३ इत्य् उत्तरं तु तत् सर्वम् अर्जुनस् तत्त्वतो ऽब्रवीत्  
०४,०३९।००१ उत्तर उवाच  
०४,०३९।००१अ सुवर्णविकृतानीमान्य् आयुधानि महात्मनाम्  
०४,०३९।००१च् रुचिराणि प्रकाशन्ते पार्थानाम् आशुकारिणाम्  
०४,०३९।००१द्*०७२३_००० वैशम्पायनः  
०४,०३९।००१द्*०७२३_००१ एतस्मिन्न् अन्तरे पार्थं मूढात्मा न व्यजानत  
०४,०३९।००१द्*०७२३_००२ विराटपुत्रः प्रमुखे पप्रच्छ पुनर् एव तु  
०४,०३९।००२अ क्व नु स्विद् अर्जुनः पार्थः कौरव्यो वा युधिष्ठिरः  
०४,०३९।००२च् नकुलः सहदेवश् च भीमसेनश् च पाण्डवः  
०४,०३९।००२द्*०७२४_००१ क्व नु ते पाण्डवाः शूराः सङ्ग्रामेष्व् अपराजिताः  
०४,०३९।००२द्*०७२४_००२ एषाम् इमानि दिव्यानि श्रिया दीव्यन्ति भान्ति च  
०४,०३९।००२द्*०७२४_००३ कस्मिन् वसन्ति ते देशे धर्मज्ञा बन्धुवत्सलाः  
०४,०३९।००२द्*०७२४_००४ क्व धर्मराजः कौरव्यो धर्मपुत्रो युधिष्ठिरः  
०४,०३९।००२द्*०७२४_००५ भीमसेनार्जुनौ चापि सर्वे ते मातुला मम  
०४,०३९।००२द्*०७२४_००६ नकुलः सहदेवो वा सर्वास्त्रकुशलो रणे  
०४,०३९।००२द्*०७२५_००१ धर्मशीलश् च धर्मात्मा धर्मवान् धर्मवित् सुधीः  
०४,०३९।००२द्*०७२५_००२ धर्माध्यक्षो धर्मव्रतो धर्मज्ञो धर्ममूर्तिमान्  
०४,०३९।००२द्*०७२५_००३ धर्मनिष्ठो धर्मकर्ता धर्मगोप्ता सुधर्मकृत्  
०४,०३९।००२द्*०७२५_००४ सत्यार्जवक्षमाधारो घृणी धर्मपरायणः  
०४,०३९।००३अ सर्व एव महात्मानः सर्वामित्रविनाशनाः  
०४,०३९।००३च् राज्यम् अक्षैः पराकीर्य न श्रूयन्ते कदा चन  
०४,०३९।००४अ द्रौपदी क्व च पाञ्चाली स्त्रीरत्नम् इति विश्रुता  
०४,०३९।००४च् जितान् अक्षैस् तदा कृष्णा तान् एवान्वगमद् वनम्  
०४,०३९।००४द्*०७२६_००१ उत्सृज्य धर्मराज्यं ते न श्रूयन्ते वनं गताः  
०४,०३९।००४द्*०७२६_००२ पाण्डवान् यदि जानीषे क्व नु ते धर्मचारिणः  
०४,०३९।००४द्*०७२६_००३ क्व चाद्य निवसन्तीति सत्यं ब्रूहि बृहन्नले  
०४,०३९।००४द्*०७२६_००३ वैशम्पायनः  
०४,०३९।००४द्*०७२६_००४ ततः प्रहस्य बीभत्सुः कौन्तेयः श्वेतवाहनः  
०४,०३९।००४द्*०७२६_००५ उवाच राजपुत्रं तम् उत्तरं शृणु मे वचः  
०४,०३९।००४द्*०७२७_००१ किमर्थम् आगतान्य् अत्र शस्त्रास्त्राणि महात्मनाम्  
०४,०३९।००४द्*०७२७_००२ कथं ज्ञातानि भवता तथा मे ब्रूहि शोभने  
०४,०३९।००४द्*०७२८_००१ ततः प्रहस्य कौन्तेयो राजपुत्रम् उवाच ह  
०४,०३९।००४द्*०७२९_००१ मा भैस् त्वं राजशार्दूल सर्वं ते वर्णयाम्य् अहम्  
०४,०३९।००४द्*०७२९_००२ नात्र भेतव्यम् अद्यापि राजपुत्र यथा तथा  
०४,०३९।००४द्*०७२९_००३ वयं ते पाण्डवा नाम वनवासस्य पारगाः  
०४,०३९।००४द्*०७२९_००४ अतीते द्वादशे वर्षे छन्नवासम् इहोषिताः  
०४,०३९।००४द्*०७२९_००५ तस्माद् अशङ्कितमनाः शृणुष्व महितोत्तर  
०४,०३९।००५ अर्जुन उवाच  
०४,०३९।००५अ अहम् अस्म्य् अर्जुनः पार्थः सभास्तारो युधिष्ठिरः  
०४,०३९।००५च् बल्लवो भीमसेनस् तु पितुस् ते रसपाचकः  
०४,०३९।००६अ अश्वबन्धो ऽथ नकुलः सहदेवस् तु गोकुले  
०४,०३९।००६च् सैरन्ध्रीं द्रौपदीं विद्धि यत्कृते कीचका हताः  
०४,०३९।००६द्*०७३०_००१ भीमसेनेन दुर्वृत्तः सह भ्रातृभिर् आहवे  
०४,०३९।००६द्*०७३१_००१ श्रुत्वैतद् वचनं जिष्णोर् विस्मयस्फारितेक्षणः  
०४,०३९।००६द्*०७३१_००२ पश्यन्न् अनिमिषः पार्थं शनैर् वाचम् उवाच ह  
०४,०३९।००७ उत्तर उवाच  
०४,०३९।००७अ दश पार्थस्य नामानि यानि पूर्वं श्रुतानि मे  
०४,०३९।००७च् प्रब्रूयास् तानि यदि मे श्रद्दध्यां सर्वम् एव ते  
०४,०३९।००८ अर्जुन उवाच  
०४,०३९।००८अ हन्त ते ऽहं समाचक्षे दश नामानि यानि मे  
०४,०३९।००८ब्*०७३२_००१ वैराटे शृणु तानि त्वं यानि पूर्वं श्रुतानि ते  
०४,०३९।००८ब्*०७३३_००१ एकाग्रमानसो भूत्वा शृणु सर्वं समाहितः  
०४,०३९।००८ब्*०७३४_००१ ईशानो विदधे देवस् त्रिदिवस्येश्वरो दिवि  
०४,०३९।००८ब्*०७३५_००१ तानि लोके प्रवृत्तानि वैराटे शृणु तत्त्वतः  
०४,०३९।००८च् अर्जुनः फल्गुनो जिष्णुः किरीटी श्वेतवाहनः  
०४,०३९।००८ए बीभत्सुर् विजयः कृष्णः सव्यसाची धनञ्जयः  
०४,०३९।००८फ़्*०७३६_००१ एतानि मम नामानि स्थापितानि सुरोत्तमैः  
०४,०३९।००९ उत्तर उवाच  
०४,०३९।००९*०७३७_००१ गुणतो दश नामानि समवेतानि पाण्डवे  
०४,०३९।००९*०७३७_००२ चरन्ति लोके ख्यातानि विदितानि ममानघ  
०४,०३९।००९अ केनासि विजयो नाम केनासि श्वेतवाहनः  
०४,०३९।००९च् किरीटी नाम केनासि सव्यसाची कथं भवान्  
०४,०३९।०१०अ अर्जुनः फल्गुनो जिष्णुः कृष्णो बीभत्सुर् एव च  
०४,०३९।०१०च् धनञ्जयश् च केनासि प्रब्रूहि मम तत्त्वतः  
०४,०३९।०१०ए श्रुता मे तस्य वीरस्य केवला नामहेतवः  
०४,०३९।०१०फ़्*०७३८_००१ तत्सर्वं यदि मे ब्रूयाः श्रद्दध्यां सर्वम् एव ते  
०४,०३९।०१०फ़्*०७३९_००१ इतस् ततश् चलत्य् एतन् मनो मे चञ्चलं त्वयि  
०४,०३९।०१०फ़्*०७३९_००२ अर्जुनो वा भवान् नेति वद शीघ्रं बृहन्नले  
०४,०३९।०११ अर्जुन उवाच  
०४,०३९।०११अ सर्वाञ् जनपदाञ् जित्वा वित्तम् आच्छिद्य केवलम्  
०४,०३९।०११च् मध्ये धनस्य तिष्ठामि तेनाहुर् मां धनञ्जयम्  
०४,०३९।०१२अ अभिप्रयामि सङ्ग्रामे यद् अहं युद्धदुर्मदान्  
०४,०३९।०१२च् नाजित्वा विनिवर्तामि तेन मां विजयं विदुः  
०४,०३९।०१३अ श्वेताः काञ्चनसन्नाहा रथे युज्यन्ति मे हयाः  
०४,०३९।०१३च् सङ्ग्रामे युध्यमानस्य तेनाहं श्वेतवाहनः  
०४,०३९।०१३द्*०७४०_००१ किरीटं सूर्यसङ्काशं भ्राजते मे शिरोगतम्  
०४,०३९।०१३द्*०७४०_००२ रणमध्ये रथस्थस्य सूर्यपावकसन्निभम्  
०४,०३९।०१४अ उत्तराभ्यां च पूर्वाभ्यां फल्गुनीभ्याम् अहं दिवा  
०४,०३९।०१४च् जातो हिमवतः पृष्ठे तेन मां फल्गुनं विदुः  
०४,०३९।०१४द्*०७४१_००१ यो ममाङ्गे व्रणं कुर्यान् मम ज्येष्ठस्य पश्यतः  
०४,०३९।०१४द्*०७४१_००२ युधिष्ठिरस्य रुधिरं दर्शयेद् वा कदा चन  
०४,०३९।०१४द्*०७४१_००३ पराभवम् अहं तस्य कुले कुर्यां न संशयः  
०४,०३९।०१५अ पुरा शक्रेण मे दत्तं युध्यतो दानवर्षभैः  
०४,०३९।०१५च् किरीटं मूर्ध्नि सूर्याभं तेन माहुः किरीटिनम्  
०४,०३९।०१५द्*०७४२_००१ अच्छेद्यं रुचिरं चित्रं जाम्बूनदपरिष्कृतम्  
०४,०३९।०१५द्*०७४२_००२ इन्द्रदत्तम् अनाहार्यं  
०४,०३९।०१६अ न कुर्यां कर्म बीभत्सं युध्यमानः कथं चन  
०४,०३९।०१६च् तेन देवमनुष्येषु बीभत्सुर् इति मां विदुः  
०४,०३९।०१७अ उभौ मे दक्षिणौ पाणी गाण्डीवस्य विकर्षणे  
०४,०३९।०१७ब्*०७४३_००१ धनुषाहं समायुक्तः शरवर्षं सृजामि च  
०४,०३९।०१७ब्*०७४४_००१ भुजौ मे भवतः सङ्ख्ये परसैन्यविनाशने  
०४,०३९।०१७च् तेन देवमनुष्येषु सव्यसाचीति मां विदुः  
०४,०३९।०१८अ पृथिव्यां चतुरन्तायां वर्णो मे दुर्लभः समः  
०४,०३९।०१८च् करोमि कर्म शुक्लं च तेन माम् अर्जुनं विदुः  
०४,०३९।०१९अ अहं दुरापो दुर्धर्षो दमनः पाकशासनिः  
०४,०३९।०१९च् तेन देवमनुष्येषु जिष्णुनामास्मि विश्रुतः  
०४,०३९।०१९द्@०३७_०००१ माता मम पृथा नाम तेन मां पार्थम् अब्रुवन्  
०४,०३९।०१९द्@०३७_०००२ देवदानवगन्धर्वान् पिशाचोरगराक्षसान्  
०४,०३९।०१९द्@०३७_०००३ अहं पुरा रणे जित्वा खाण्डवे ऽग्निम् अतर्पयम्  
०४,०३९।०१९द्@०३७_०००४ हुताशनं तर्पयित्वा सहितः शार्ङ्गधन्वना  
०४,०३९।०१९द्@०३७_०००५ त्रिविष्टपगतौ दृष्ट्वा पितामहमहेश्वरौ  
०४,०३९।०१९द्@०३७_०००६ मूर्च्छया पतितं भूमाव् आगतौ देवसत्तमौ  
०४,०३९।०१९द्@०३७_०००७ दृष्ट्वा तौ वरदौ देवौ सञ्ज्ञां लब्ध्वोत्थितं पुरा  
०४,०३९।०१९द्@०३७_०००८ मूर्ध्नाभिप्रणतं भूमौ तौ तदा वरदौ वरौ  
०४,०३९।०१९द्@०३७_०००९ कृष्णेत्य् एकादशं नाम प्रीत्या मे तत्र चक्रतुः  
०४,०३९।०१९द्@०३७_००१० तुष्टौ च मम वीर्येण कर्मणा चाभिराधितौ  
०४,०३९।०१९द्@०३७_००११ सर्वदेवैः परिवृतौ भूयो मां स्वयम् ऊचतुः  
०४,०३९।०१९द्@०३७_००१२ वरं तात वृणीष्वेति यत् प्रार्थयसि पाण्डव  
०४,०३९।०१९द्@०३७_००१३ ततो ऽहम् अस्त्राण्य् अलभं दिव्यानि च दृढानि च  
०४,०३९।०१९द्@०३७_००१४ ब्राह्मं पाशुपतं चैव स्थूणाकर्णं च दुर्जयम्  
०४,०३९।०१९द्@०३७_००१५ ऐन्द्रं वारुणम् आग्नेयं वायव्यम् अथ वैष्णवम्  
०४,०३९।०१९द्@०३७_००१६ ततो ऽहम् अजयं भूयो रथेनैन्द्रेण दुर्जयान्  
०४,०३९।०१९द्@०३७_००१७ मातलिं सारथिं कृत्वा निवातकवचान् रणे  
०४,०३९।०१९द्@०३७_००१८ अवध्यकवचान् देवैर् वरदत्तान् महासुरान्  
०४,०३९।०१९द्@०३७_००१९ तिस्रः कोटीर् दानवानां संयुगेष्व् अनिवर्तिनाम्  
०४,०३९।०१९द्@०३७_००२० एको निर्जित्य सङ्ग्रामे भूयो देवान् अतोषयम्  
०४,०३९।०१९द्@०३७_००२१ ततो मे भगवान् इन्द्रः किरीटम् अददात् स्वयम्  
०४,०३९।०१९द्@०३७_००२२ देवाश् च शङ्खम् अददुः शत्रुसैन्यनिवारणम्  
०४,०३९।०१९द्@०३७_००२३ अहं पारे समुद्रस्य हिरण्यपुरवासिनाम्  
०४,०३९।०१९द्@०३७_००२४ हत्वा षष्टिसहस्राणि जयं सम्प्राप्तवान् अहम्  
०४,०३९।०१९द्@०३७_००२५ असम्भ्रान्तो रथे तिष्ठन् सहस्रेषु शतेषु च  
०४,०३९।०१९द्@०३७_००२६ शत्रुमध्ये दुराधर्षो न मुह्यन्ति च मे दिशः  
०४,०३९।०१९द्@०३७_००२७ अहं गन्धर्वराजेन ह्रियमाणं सुयोधनम्  
०४,०३९।०१९द्@०३७_००२८ भ्रातृभिः सहितं तात गन्धर्वैः समरे जितम्  
०४,०३९।०१९द्@०३७_००२९ चतुर्दश सहस्राणि हत्वा चैनम् अमोचयम्  
०४,०३९।०१९द्@०३७_००३० मा भैर् विगतसन्त्रासः कुरून् एतान् समागतान्  
०४,०३९।०१९द्@०३७_००३१ सुयोधनस्य मिषतः कर्णस्य च कृपस्य च  
०४,०३९।०१९द्@०३७_००३२ पितामहस्य भीष्मस्य द्रौणेर् द्रोणस्य च स्वयम्  
०४,०३९।०१९द्@०३७_००३३ सर्वान् एव कुरूञ् जित्वा प्रत्यानेष्यामि ते पशून्  
०४,०३९।०२०अ कृष्ण इत्य् एव दशमं नाम चक्रे पिता मम  
०४,०३९।०२०च् कृष्णावदातस्य सतः प्रियत्वाद् बालकस्य वै  
०४,०३९।०२०द्*०७४५_००१ स्थितो ऽस्मि यत्तः सङ्ग्रामे वैराटे व्येतु ते भयम्  
०४,०३९।०२०द्*०७४५_००२ एतच् छ्रुत्वा प्रहृष्टात्मा विस्मयोत्फुल्ललोचनः  
०४,०३९।०२१ वैशम्पायन उवाच  
०४,०३९।०२१अ ततः पार्थं स वैराटिर् अभ्यवादयद् अन्तिकात्  
०४,०३९।०२१ब्*०७४६_००१ तस्य तद् वचनं श्रुत्वा वैराटिः पार्षतोत्तम  
०४,०३९।०२१ब्*०७४६_००२ प्रहृष्टरोमा हृष्टो ऽभूद् विस्मयोत्फुल्ललोचनः  
०४,०३९।०२१ब्*०७४६_००३ तं प्रेक्ष्य वै महात्मानम् अर्जुनं मत्स्यनन्दनः  
०४,०३९।०२१ब्*०७४६_००४ प्राञ्जलिश् चाभिवाद्याथ इदं वचनम् अब्रवीत्  
०४,०३९।०२१च् अहं भूमिञ्जयो नाम नाम्नाहम् अपि चोत्तरः  
०४,०३९।०२२अ दिष्ट्या त्वां पार्थ पश्यामि स्वागतं ते धनञ्जय  
०४,०३९।०२२च् लोहिताक्ष महाबाहो नागराजकरोपम  
०४,०३९।०२२ए यद् अज्ञानाद् अवोचं त्वां क्षन्तुम् अर्हसि तन् मम  
०४,०३९।०२२ए*०७४७_००१ **** **** प्रमादेन नरोत्तम  
०४,०३९।०२२ए*०७४७_००२ अकृत्वा हृदये सर्वं  
०४,०३९।०२३अ यतस् त्वया कृतं पूर्वं विचित्रं कर्म दुष्करम्  
०४,०३९।०२३च् अतो भयं व्यतीतं मे प्रीतिश् च परमा त्वयि  
०४,०३९।०२३द्*०७४८_००१ दासो ऽहं ते भविष्यामि पश्य माम् अनुकम्पया  
०४,०३९।०२३द्*०७४८_००२ या प्रतिज्ञा कृता पूर्वं तव सारथ्यकारणात्  
०४,०३९।०२३द्*०७४८_००३ मनःस्वास्थ्यं च मे जातं जातं भाग्यं च मे महत्  
०४,०३९।०२३द्*०७४९_००१ यद् अज्ञानाद् अवोचं त्वां विस्मर्तव्यं धनञ्जय  
०४,०३९।०२३द्*०७४९_००२ यावद् अर्वाग् अहं विद्यां त्वां न तत्त्वेन भारत  
०४,०३९।०२३द्*०७४९_००३ तावन् मे ऽभूद् भयं तात कुरुभ्यो नात्र संशयः  
०४,०३९।०२३द्*०७४९_००४ यदा त्व् अज्ञासिषम् अहं छन्नं तत्त्वेन भारत  
०४,०३९।०२३द्*०७४९_००५ विस्मितो ऽस्मि महासत्त्व सर्वशत्रून् विनाशय  
०४,०३९।०२३द्*०७४९_००६ त्वद्वाक्यजलसंसिक्तम् उत्पलं हृदयं मम  
०४,०३९।०२३द्*०७४९_००७ घर्माभितप्तं विजले म्लानपद्मम् इव ह्रदे  
०४,०३९।०२३द्*०७५०_००१ नेयं प्रतिज्ञा पूर्णा मे हर्षश् चार्जुन जायते  
०४,०३९।०२३द्*०७५०_००२ देवेन्द्रतनयस्येह सारथिः स्यां महामृधे  
०४,०३९।०२३द्*०७५०_००३ इति पूर्वं कृतास्माभिः प्रतिज्ञा युद्धदुर्मद  
०४,०३९।०२३द्*०७५०_००४ प्रतिज्ञा मम सम्पूर्णा तव सारथ्यकारणात्  
०४,०३९।०२३द्@०३८_०००१ न स्मर्तव्यं त्वया वीर लोकपालसमो ह्य् असि  
०४,०३९।०२३द्@०३८_०००२ प्रसादये महाबाहो पूर्वं यत् स्खलितं मम  
०४,०३९।०२३द्@०३८_०००३ तावन् मे ऽभूद् भयं पार्थ यावत् त्वां नावलोकये  
०४,०३९।०२३द्@०३८_०००४ विभयो दर्शनात् तुभ्यं कस् त्वां योत्स्येज् जिजीविषुः  
०४,०३९।०२३द्@०३८_०००५ एवं प्रहृष्टरोमासौ ब्रूते मत्स्यसुतो ऽर्जुनम्  
०४,०३९।०२३द्@०३८_०००६ प्राञ्जलिः समुपातिष्ठद् वासवो द्रुहिणं यथा  
०४,०३९।०२३द्@०३८_०००७ ततो ऽर्जुनः समाश्वास्य मत्स्यं वैराटिम् अब्रवीत्  
०४,०३९।०२३द्@०३८_०००८ उवाच मुदितः काले तमो हत्वा यथा रविः  
०४,०३९।०२३द्@०३८_०००९ आश्वास्य पुत्रं मत्स्यस्य धनुर् विस्फार्य गाण्डिवम्  
०४,०३९।०२३द्@०३८_००१० प्रेक्षणीयतमो भूत्वा तस्थौ दीप्तो रविर् यथा  
०४,०४०।००१ उत्तर उवाच  
०४,०४०।००१अ आस्थाय विपुलं वीर रथं सारथिना मया  
०४,०४०।००१च् कतमं यास्यसे ऽनीकम् उक्तो यास्याम्य् अहं त्वया  
०४,०४०।००२ अर्जुन उवाच  
०४,०४०।००२अ प्रीतो ऽस्मि पुरुषव्याघ्र न भयं विद्यते तव  
०४,०४०।००२च् सर्वान् नुदामि ते शत्रून् रणे रणविशारद  
०४,०४०।००३अ स्वस्थो भव महाबुद्धे पश्य मां शत्रुभिः सह  
०४,०४०।००३च् युध्यमानं विमर्दे ऽस्मिन् कुर्वाणं भैरवं महत्  
०४,०४०।००३द्*०७५१_००१ गाण्डीवं देवदत्तं च शरान् कनकभूषितान्  
०४,०४०।००४अ एतान् सर्वान् उपासङ्गान् क्षिप्रं बध्नीहि मे रथे  
०४,०४०।००४च् एतं चाहर निस्त्रिंशं जातरूपपरिष्कृतम्  
०४,०४०।००४द्*०७५२_००१ गाञ्जीवं देवदत्तं च तथाक्षय्यौ महेषुधी  
०४,०४०।००४द्*०७५२_००२ रथम् आरोपयैतन् मे प्रत्यानेष्यामि ते पशून्  
०४,०४०।००४द्*०७५३_००० वैशम्पायन उवाच  
०४,०४०।००४द्*०७५३_००१ अर्जुनस्य वचः श्रुत्वा त्वरावान् उत्तरस् तदा  
०४,०४०।००४द्*०७५३_००२ अर्जुनस्यायुधान् गृह्य शीघ्रेणावातरत् ततः  
०४,०४०।००४द्*०७५३_००२ अर्जुन उवाच  
०४,०४०।००४ए अहं वै कुरुभिर् योत्स्याम्य् अवजेष्यामि ते पशून्  
०४,०४०।००४फ़्*०७५४_००१ तोषयिष्यामि राजानं प्रवेक्ष्यामि पुरं पुनः  
०४,०४०।००५अ सङ्कल्पपक्षविक्षेपं बाहुप्राकारतोरणम्  
०४,०४०।००५च् त्रिदण्डतूणसम्बाधम् अनेकध्वजसङ्कुलम्  
०४,०४०।००६अ ज्याक्षेपणं क्रोधकृतं नेमीनिनददुन्दुभि  
०४,०४०।००६ब्*०७५५_००१ शरजालवितानाढ्यम् आक्ष्वेऌइतमहास्वनम्  
०४,०४०।००६च् नगरं ते मया गुप्तं रथोपस्थं भविष्यति  
०४,०४०।००७अ अधिष्ठितो मया सङ्ख्ये रथो गाण्डीवधन्वना  
०४,०४०।००७च् अजेयः शत्रुसैन्यानां वैराटे व्येतु ते भयम्  
०४,०४०।००८ उत्तर उवाच  
०४,०४०।००८अ बिभेमि नाहम् एतेषां जानामि त्वां स्थिरं युधि  
०४,०४०।००८च् केशवेनापि सङ्ग्रामे साक्षाद् इन्द्रेण वा समम्  
०४,०४०।००८द्*०७५६_००१ बहुना किं प्रलापेन शृणु मे चरमं वचः  
०४,०४०।००८द्*०७५६_००२ नाहं बिभेमि कौन्तेय साक्षाद् अपि शतक्रतोः  
०४,०४०।००८द्*०७५६_००३ यमपाशिकुबेरेभ्यो द्रोणभीष्मशताद् अपि  
०४,०४०।००९अ इदं तु चिन्तयन्न् एव परिमुह्यामि केवलम्  
०४,०४०।००९च् निश्चयं चापि दुर्मेधा न गच्छामि कथं चन  
०४,०४०।०१०अ एवं वीराङ्गरूपस्य लक्षणैर् उचितस्य च  
०४,०४०।०१०च् केन कर्मविपाकेन क्लीबत्वम् इदम् आगतम्  
०४,०४०।०११अ मन्ये त्वां क्लीबवेषेण चरन्तं शूलपाणिनम्  
०४,०४०।०११च् गन्धर्वराजप्रतिमं देवं वापि शतक्रतुम्  
०४,०४०।०१२ अर्जुन उवाच  
०४,०४०।०१२अ भ्रातुर् नियोगाज् ज्येष्ठस्य संवत्सरम् इदं व्रतम्  
०४,०४०।०१२च् चरामि ब्रह्मचर्यं वै सत्यम् एतद् ब्रवीमि ते  
०४,०४०।०१३अ नास्मि क्लीबो महाबाहो परवान् धर्मसंयुतः  
०४,०४०।०१३ब्*०७५७_००१ पुराहम् आज्ञया भ्रातुर् ज्येष्ठस्याहं सुरालयम्  
०४,०४०।०१३ब्*०७५७_००२ प्राप्तवान् उर्वशीं दृष्ट्वा सुधर्मायाम् अहं तदा  
०४,०४०।०१३ब्*०७५७_००३ नृत्यन्तीं परमं रूपं बिभ्रतीं वज्रिसन्निधौ  
०४,०४०।०१३ब्*०७५७_००४ अपश्यं ताम् अनिमिषं कूटस्थाम् अन्वयस्य मे  
०४,०४०।०१३ब्*०७५७_००५ रात्रौ समागता मह्यं शयनं रन्तुम् इच्छया  
०४,०४०।०१३ब्*०७५७_००६ अहं ताम् अभिवाद्यैव मातृसत्कारम् आचरम्  
०४,०४०।०१३ब्*०७५७_००७ सा च माम् अशपत् क्रुद्धा शिखण्डी त्वं भवेर् इति  
०४,०४०।०१३ब्*०७५७_००८ श्रुत्वा तम् इन्द्रो माम् आह मा भैस् त्वं पार्थ षण्डतः  
०४,०४०।०१३ब्*०७५७_००९ उपकारो भवेत् तुभ्यम् अज्ञातवसतौ पुरा  
०४,०४०।०१३ब्*०७५७_०१० इतीन्द्रो माम् अनुग्राह्य ततः प्रेषितवान् वृषा  
०४,०४०।०१३ब्*०७५७_०११ तद् इदं समनुप्राप्तं व्रतं चीर्णं मयानघ  
०४,०४०।०१३ब्*०७५८_००१ उर्वशीशापसम्भूतं क्लैब्यं मां समुपस्थितम्  
०४,०४०।०१३च् समाप्तव्रतम् उत्तीर्णं विद्धि मां त्वं नृपात्मज  
०४,०४०।०१४ उत्तर उवाच  
०४,०४०।०१४अ परमो ऽनुग्रहो मे ऽद्य यत् प्रतर्को न मे वृथा  
०४,०४०।०१४च् न हीदृशाः क्लीबरूपा भवन्तीह नरोत्तमाः  
०४,०४०।०१५अ सहायवान् अस्मि रणे युध्येयम् अमरैर् अपि  
०४,०४०।०१५च् साध्वसं तत् प्रनष्टं मे किं करोमि ब्रवीहि मे  
०४,०४०।०१६अ अहं ते सङ्ग्रहीष्यामि हयाञ् शत्रुरथारुजः  
०४,०४०।०१६च् शिक्षितो ह्य् अस्मि सारथ्ये तीर्थतः पुरुषर्षभ  
०४,०४०।०१७अ दारुको वासुदेवस्य यथा शक्रस्य मातलिः  
०४,०४०।०१७च् तथा मां विद्धि सारथ्ये शिक्षितं नरपुङ्गव  
०४,०४०।०१७द्*०७५९_००१ एतासु पञ्चस्व् अश्वानां रथचर्यासु पाण्डव  
०४,०४०।०१७द्*०७५९_००२ शत्रवो विद्रविष्यन्ति गच्छमानम् इतस् ततः  
०४,०४०।०१७द्*०७६०_००१ अश्वा ह्य् एते महाबाहो तवैवाहवदुर्जयाः  
०४,०४०।०१७द्*०७६०_००२ योग्या रथवरे युक्ताः प्राणवन्तो जितश्रमाः  
०४,०४०।०१८अ यस्य याते न पश्यन्ति भूमौ प्राप्तं पदं पदम्  
०४,०४०।०१८च् दक्षिणं यो धुरं युक्तः सुग्रीवसदृशो हयः  
०४,०४०।०१९अ यो ऽयं धुरं धुर्यवरो वामं वहति शोभनः  
०४,०४०।०१९च् तं मन्ये मेघपुष्पस्य जवेन सदृशं हयम्  
०४,०४०।०२०अ यो ऽयं काञ्चनसन्नाहः पार्ष्णिं वहति शोभनः  
०४,०४०।०२०च् वामं सैन्यस्य मन्ये तं जवेन बलवत्तरम्  
०४,०४०।०२१अ यो ऽयं वहति ते पार्ष्णिं दक्षिणाम् अञ्चितोद्यतः  
०४,०४०।०२१च् बलाहकाद् अपि मतः स जवे वीर्यवत्तरः  
०४,०४०।०२२अ त्वाम् एवायं रथो वोढुं सङ्ग्रामे ऽर्हति धन्विनम्  
०४,०४०।०२२च् त्वं चेमं रथम् आस्थाय योद्धुम् अर्हो मतो मम  
०४,०४०।०२२द्*०७६१_००१ सर्वशत्रुभिर् आयातैर् देवराज इवासुरैः  
०४,०४०।०२३ वैशम्पायन उवाच  
०४,०४०।०२३*०७६२_००१ ततो रथाद् अवस्कन्द्य वीर्यवान् अरिमर्दनः  
०४,०४०।०२३*०७६२_००२ प्रणम्य देवान् गाण्डीवम् आदाय रुरुचे श्रिया  
०४,०४०।०२३अ ततो निर्मुच्य बाहुभ्यां वलयानि स वीर्यवान्  
०४,०४०।०२३च् चित्रे दुन्दुभिसन्नादे प्रत्यमुञ्चत् तले शुभे  
०४,०४०।०२३द्*०७६३_००१ इन्द्रदत्ते च ते दिव्ये उद्धृत्यामुच्य कुण्डले  
०४,०४०।०२४अ कृष्णान् भङ्गीमतः केशाञ् श्वेतेनोद्ग्रथ्य वाससा  
०४,०४०।०२४ब्*०७६४_००१ अथासो प्राङ्मुखो भूत्वा शुचिः प्रयतमानसः  
०४,०४०।०२४ब्*०७६४_००२ अभिदध्यौ महाबाहुः सर्वास्त्राणि रथोत्तमे  
०४,०४०।०२४ब्*०७६४_००३ ऊचुश् च पार्थं सर्वाणि प्राञ्जलीनि नृपात्मजम्  
०४,०४०।०२४ब्*०७६४_००४ इमे स्म परमोदाराः किङ्कराः पाण्डुनन्दन  
०४,०४०।०२४ब्*०७६४_००५ प्रणिपत्य ततः पार्थः समालभ्य च पाणिना  
०४,०४०।०२४ब्*०७६४_००६ सर्वाणि मानसानीह भवतेत्य् अभ्यभाषत  
०४,०४०।०२४ब्*०७६४_००७ प्रतिगृह्य ततो ऽस्त्राणि प्रहृष्टवदनो ऽभवत्  
०४,०४०।०२४ब्*०७६५_००१ सस्मार दिव्यान्य् अस्त्राणि यथावद् भरतर्षभः  
०४,०४०।०२४ब्*०७६६_००१ अभ्युपेयुर् महाभागं महास्त्राणि तदार्जुनम्  
०४,०४०।०२४च् अधिज्यं तरसा कृत्वा गाण्डीवं व्याक्षिपद् धनुः  
०४,०४०।०२५अ तस्य विक्षिप्यमाणस्य धनुषो ऽभून् महास्वनः  
०४,०४०।०२५च् यथा शैलस्य महतः शैलेनैवाभिजघ्नुषः  
०४,०४०।०२६अ सनिर्घाताभवद् भूमिर् दिक्षु वायुर् ववौ भृशम्  
०४,०४०।०२६ब्*०७६७_००१ पपात महती चोल्का दिशो न प्रचकाशिरे  
०४,०४०।०२६च् भ्रान्तद्विजं खं तदासीत् प्रकम्पितमहाद्रुमम्  
०४,०४०।०२७अ तं शब्दं कुरवो ऽजानन् विस्फोटम् अशनेर् इव  
०४,०४०।०२७ब्*०७६८_००१ तार्क्ष्यं शब्दम् इव श्रुत्वा वित्रेसुर् दीनमानसाः  
०४,०४०।०२७ब्*०७६८_००२ यथेन्द्रो व्याक्षिपद् भीमं विस्फोटम् अशनेर् विभुः  
०४,०४०।०२७ब्*०७६९_००१ महाशनिमहाशब्दः सदृशो ज्यास्वनो महान्  
०४,०४०।०२७ब्*०७६९_००२ शत्रून् वीरांश् च सन्त्यज्य निग्रहस्थो रथे स्थितः  
०४,०४०।०२७च् यद् अर्जुनो धनुःश्रेष्ठं बाहुभ्याम् आक्षिपद् रथे  
०४,०४०।०२७द्@०३९_०००० उत्तर उवाच  
०४,०४०।०२७द्@०३९_०००१ एकस् त्वं पाण्डवश्रेष्ठ बहून् एतान् महारथान्  
०४,०४०।०२७द्@०३९_०००२ कथं जेष्यसि सङ्ग्रामे सर्वशस्त्रास्त्रपारगान्  
०४,०४०।०२७द्@०३९_०००३ असहायो ऽसि कौन्तेय ससहायाश् च कौरवाः  
०४,०४०।०२७द्@०३९_०००४ वैशम्पायन उवाच  
०४,०४०।०२७द्@०३९_०००४ अत एव महाबाहो भीतस् तिष्ठामि ते ऽग्रतः  
०४,०४०।०२७द्@०३९_०००५ उवाच पार्थो मा भैषीः प्रहस्य स्वनवत् तदा  
०४,०४०।०२७द्@०३९_०००६ युध्यमानस्य मे वीर गन्धर्वैः सुमहाबलैः  
०४,०४०।०२७द्@०३९_०००७ सहायो घोषयात्रायां कस् तदासीत् सखा मम  
०४,०४०।०२७द्@०३९_०००८ तथा प्रतिभये तस्मिन् देवदानवसङ्कुले  
०४,०४०।०२७द्@०३९_०००९ खाण्डवे युध्यमानस्य कस् तदासीत् सखा मम  
०४,०४०।०२७द्@०३९_००१० निवातकवचैः सार्धं पौलोमैश् च महाबलैः  
०४,०४०।०२७द्@०३९_००११ युध्यतो देवराजार्थे कः सहायस् तदाभवत्  
०४,०४०।०२७द्@०३९_००१२ स्वयंवरे तु पाञ्चाल्या राजभिः सह संयुगे  
०४,०४०।०२७द्@०३९_००१३ युध्यतो बहुभिस् तात कः सहायस् तदाभवत्  
०४,०४०।०२७द्@०३९_००१४ उपजीव्य गुरुं द्रोणं शक्रं वैश्रवणं यमम्  
०४,०४०।०२७द्@०३९_००१५ वरुणं पावकं चैव कृपं कृष्णं च माधवम्  
०४,०४०।०२७द्@०३९_००१६ पिनाकपाणिनं चैव कथम् एतान् न योधये  
०४,०४०।०२७द्@०३९_००१७ रथं वाहय मे शीघ्रं व्येतु ते मानसो ज्वरः  
०४,०४१।००१ वैशम्पायन उवाच  
०४,०४१।००१अ उत्तरं सारथिं कृत्वा शमीं कृत्वा प्रदक्षिणम्  
०४,०४१।००१च् आयुधं सर्वम् आदाय ततः प्रायाद् धनञ्जयः  
०४,०४१।००२अ ध्वजं सिंहं रथात् तस्माद् अपनीय महारथः  
०४,०४१।००२च् प्रणिधाय शमीमूले प्रायाद् उत्तरसारथिः  
०४,०४१।००३अ दैवीं मायां रथे युक्त्वा विहितां विश्वकर्मणा  
०४,०४१।००३च् काञ्चनं सिंहलाङ्गूलं ध्वजं वानरलक्षणम्  
०४,०४१।००४अ मनसा चिन्तयाम् आस प्रसादं पावकस्य च  
०४,०४१।००४च् स च तच् चिन्तितं ज्ञात्वा ध्वजे भूतान्य् अचोदयत्  
०४,०४१।००४द्*०७७०_००१ ध्वजे वानरम् उच्छ्रित्य गाण्डीवं विक्षिपन् धनुः  
०४,०४१।००४द्*०७७१_००१ उत्तस्थौ चोत्तरस् तात स्मृत्वा पुनर् इहागतः  
०४,०४१।००४द्*०७७१_००२ तं समाश्वास्य बीभत्सुर् अभियातुं प्रतत्वरे  
०४,०४१।००५अ सपताकं विचित्राङ्गं सोपासङ्गं महारथः  
०४,०४१।००५ब्*०७७२_००१ खात् पपात रथे तूर्णं दिव्यरूपं मनोरमम्  
०४,०४१।००५ब्*०७७२_००२ रथं तम् आगतं दृष्ट्वा दक्षिणं प्राकरोत् तदा  
०४,०४१।००५च् रथम् आस्थाय बीभत्सुः कौन्तेयः श्वेतवाहनः  
०४,०४१।००६अ बद्धासिः सतनुत्राणः प्रगृहीतशरासनः  
०४,०४१।००६च् ततः प्रायाद् उदीचीं स कपिप्रवरकेतनः  
०४,०४१।००६द्*०७७३_००१ सैन्याभ्याशम् अनुप्राप्य गृहीत्वा भीमम् उत्तमम्  
०४,०४१।००७अ स्वनवन्तं महाशङ्खं बलवान् अरिमर्दनः  
०४,०४१।००७च् प्राधमद् बलम् आस्थाय द्विषतां लोमहर्षणम्  
०४,०४१।००७द्*०७७४_००१ शशाङ्ककुन्दधवलं मुखे निक्षिप्य वासविः  
०४,०४१।००७द्*०७७४_००२ उच्छ्वसद् गण्डयुगुलं सिराऌयाचितफालकम्  
०४,०४१।००७द्*०७७४_००३ आयत्तनिम्ननयनं ह्रस्वस्थूलशिरोधरम्  
०४,०४१।००७द्*०७७४_००४ अतिश्लिष्टोदरोरस्कं तिर्यग् आननशोभितम्  
०४,०४१।००७द्*०७७४_००५ यावत् स्वशक्तिसामग्र्यं त्रैलोक्यं क्षोभयन्न् इव  
०४,०४१।००७द्*०७७४_००६ मरुद्भिर् दशभिश् चैव प्राध्मापयद् अरिन्दमः  
०४,०४१।००७द्*०७७५_००१ शङ्खशब्दो ऽस्य सो ऽत्यर्थं श्रूयते कालमेघवत्  
०४,०४१।००७द्*०७७५_००२ तस्य शङ्खस्य शब्देन धनुषो निस्वनेन च  
०४,०४१।००७द्*०७७५_००३ वानरस्य च नादेन रथनेमिस्वनेन च  
०४,०४१।००७द्*०७७५_००४ जङ्गमस्य भयं घोरम् अकरोत् पाकशासनिः  
०४,०४१।००८अ ततस् ते जवना धुर्या जानुभ्याम् अगमन् महीम्  
०४,०४१।००८च् उत्तरश् चापि सन्त्रस्तो रथोपस्थ उपाविशत्  
०४,०४१।००९अ संस्थाप्य चाश्वान् कौन्तेयः समुद्यम्य च रश्मिभिः  
०४,०४१।००९ब्*०७७६_००१ व्यभ्राजत रथोपस्थे भानुर् मेराव् इवोत्तरे  
०४,०४१।००९ब्*०७७६_००२ शङ्खशब्देन वित्रस्तं ज्याघातेन च मूर्छितम्  
०४,०४१।००९च् उत्तरं च परिष्वज्य समाश्वासयद् अर्जुनः  
०४,०४१।०१०अ मा भैस् त्वं राजपुत्राग्र्य क्षत्रियो ऽसि परन्तप  
०४,०४१।०१०च् कथं पुरुषशार्दूल शत्रुमध्ये विषीदसि  
०४,०४१।०११अ श्रुतास् ते शङ्खशब्दाश् च भेरीशब्दाश् च पुष्कलाः  
०४,०४१।०११च् कुञ्जराणां च नदतां व्यूढानीकेषु तिष्ठताम्  
०४,०४१।०१२अ स त्वं कथम् इहानेन शङ्खशब्देन भीषितः  
०४,०४१।०१२च् विषण्णरूपो वित्रस्तः पुरुषः प्राकृतो यथा  
०४,०४१।०१३ उत्तर उवाच  
०४,०४१।०१३अ श्रुता मे शङ्खशब्दाश् च भेरीशब्दाश् च पुष्कलाः  
०४,०४१।०१३च् कुञ्जराणां च निनदा व्यूढानीकेषु तिष्ठताम्  
०४,०४१।०१४अ नैवंविधः शङ्खशब्दः पुरा जातु मया श्रुतः  
०४,०४१।०१४च् ध्वजस्य चापि रूपं मे दृष्टपूर्वं न हीदृशम्  
०४,०४१।०१४ए धनुषश् चैव निर्घोषः श्रुतपूर्वो न मे क्व चित्  
०४,०४१।०१५अ अस्य शङ्खस्य शब्देन धनुषो निस्वनेन च  
०४,०४१।०१५ब्*०७७७_००१ अमानुषाणां शब्देन भूतानां ध्वजवासिनाम्  
०४,०४१।०१५च् रथस्य च निनादेन मनो मुह्यति मे भृशम्  
०४,०४१।०१६अ व्याकुलाश् च दिशः सर्वा हृदयं व्यथतीव मे  
०४,०४१।०१६च् ध्वजेन पिहिताः सर्वा दिशो न प्रतिभान्ति मे  
०४,०४१।०१६ए गाण्डीवस्य च शब्देन कर्णौ मे बधिरीकृतौ  
०४,०४१।०१६फ़्*०७७८_००१ तान् * * परिभाषन्तम् उत्तरं युद्धदुर्मदः  
०४,०४१।०१६फ़्*०७७९_००१ स मुहूर्तं प्रयातं तु पार्थो वैराटिम् अब्रवीत्  
०४,०४१।०१६फ़्*०७८०_००० वैशम्पायनः  
०४,०४१।०१६फ़्*०७८०_००१ पुनर् ध्वजं पुनः शङ्खं धनुश् चैव पुनः पुनः  
०४,०४१।०१६फ़्*०७८०_००२ सम्मूढचेता वैराटिर् अर्जुनं समुदैक्षत  
०४,०४१।०१६फ़्*०७८०_००२ अर्जुनः  
०४,०४१।०१६फ़्*०७८०_००३ स्थिरो भव महाबाहो सञ्ज्ञां चात्मानम् आनय  
०४,०४१।०१७ अर्जुन उवाच  
०४,०४१।०१७अ एकान्ते रथम् आस्थाय पद्भ्यां त्वम् अवपीडय  
०४,०४१।०१७च् दृढं च रश्मीन् संयच्छ शङ्खं ध्मास्याम्य् अहं पुनः  
०४,०४१।०१७द्*०७८१_००१ न भयं विद्यते चान्यन् मयि तिष्ठति संयुगे  
०४,०४१।०१७द्*०७८१_००२ पश्य बाहुबलं वीर युध्यतः शत्रुभिः सह  
०४,०४१।०१७द्*०७८२_००१ स्थिरीकुरुष्व हृदयं यथा शब्दो महान् भवेत्  
०४,०४१।०१७द्*०७८३_००१ एवम् उक्त्वा महाबाहुः सव्यसाची परन्तपः  
०४,०४१।०१७द्*०७८३_००२ प्रदध्मौ च महाशङ्खं देवदत्तम् अनुत्तमम्  
०४,०४१।०१७द्*०७८३_००३ ज्याघोषं तलघोषं च कृत्वा भूतान्य् अमोहयत्  
०४,०४१।०१८ वैशम्पायन उवाच  
०४,०४१।०१८*०७८४_००१ ततः स पुनर् एवाथ तं शङ्खं प्राधमद् बली  
०४,०४१।०१८*०७८४_००२ द्विषतां दुःखजननं सुहृदां प्रीतिवर्धनम्  
०४,०४१।०१८*०७८५_००१ ततः शङ्खम् उपाध्मासीद् दारयन्न् इव पर्वतान्  
०४,०४१।०१८*०७८५_००२ गुहा गिरीणां च तदा दिशः शैलांस् तथैव च  
०४,०४१।०१८*०७८५_००३ उत्तरश् चापि संलीनो रथोपस्थ उपाविशत्  
०४,०४१।०१८*०७८६_००१ ततो ऽर्जुनः शङ्खशब्दं चकारातीव दुःसहम्  
०४,०४१।०१८अ तस्य शङ्खस्य शब्देन रथनेमिस्वनेन च  
०४,०४१।०१८च् गाण्डीवस्य च घोषेण पृथिवी समकम्पत  
०४,०४१।०१८द्*०७८७_००१ श्रुत्वा शब्दं तदा द्रोणो गाङ्गेयं वाक्यम् अब्रवीत्  
०४,०४१।०१८द्*०७८८_००१ उत्तरं तु रथे दृष्ट्वा शङ्खशब्देन मोहितम्  
०४,०४१।०१८द्*०७८९_००१ स रथः संस्मृतस् तेन उपायाद् वानरध्वजः  
०४,०४१।०१८द्*०७९०_००१ तं समाश्वासयाम् आस पुनर् एव धनञ्जयः  
०४,०४१।०१८द्*०७९१_००१ ततो द्रोणो महाबुद्धिः सर्वशस्त्रभृतां वरः  
०४,०४१।०१८द्*०७९१_००२ उवाच ह कुरोर् मध्ये सर्वं सम्बोधयन्न् इव  
०४,०४१।०१८द्*०७९२_००० वैशम्पायनः  
०४,०४१।०१८द्*०७९२_००१ शङ्खशब्दं च तं श्रुत्वा मेघस्य निनदं यथा  
०४,०४१।०१८द्*०७९२_००२ गाण्डीवज्यास्वनेनैव विस्मयोत्फुल्ललोचनः  
०४,०४१।०१८द्*०७९३_००० वैशम्पायनः  
०४,०४१।०१८द्*०७९३_००१ भारद्वाजस् ततो द्रोणः सर्वशस्त्रभृतां वरः  
०४,०४१।०१८द्*०७९३_००२ राजानं चाह सम्प्रेक्ष्य दुर्योधनम् अरिन्दमम्  
०४,०४१।०१९ द्रोण उवाच  
०४,०४१।०१९*०७९४_००१ नदीज लङ्केशवनारिकेतुर्  
०४,०४१।०१९*०७९४_००२ नगाह्वयो नाम नगारिसूनुः  
०४,०४१।०१९*०७९४_००३ एषो ऽङ्गनावेषधरस् तरस्वी  
०४,०४१।०१९*०७९४_००४ विजेष्यते सर्वकुरुप्रवीरान्  
०४,०४१।०१९*०७९५_००१ एषा न योषा यदि योषिद् एषा  
०४,०४१।०१९*०७९५_००२ तत् सैव या शुम्भनिशुम्भहन्त्री  
०४,०४१।०१९*०७९५_००३ मायामयस्त्रीवपुर् आतनोति  
०४,०४१।०१९*०७९५_००४ लीलायितं वा पुरुषः पुराणः  
०४,०४१।०१९*०७९६_००१ यथेन्द्रजित् क्षत्रियाण्य् अङ्गनेयं  
०४,०४१।०१९*०७९६_००२ गुरुर् बभाषे वचनं किलैतत्  
०४,०४१।०१९अ यथा रथस्य निर्घोषो यथा शङ्ख उदीर्यते  
०४,०४१।०१९च् कम्पते च यथा भूमिर् नैषो ऽन्यः सव्यसाचिनः  
०४,०४१।०१९द्*०७९७_००१ औत्पातिकम् इदं राजन् निमित्तं भवतीह नः  
०४,०४१।०१९द्*०७९७_००२ न हि पश्यामि विजयं सैन्ये ऽस्माकं परन्तप  
०४,०४१।०२०अ शस्त्राणि न प्रकाशन्ते न प्रहृष्यन्ति वाजिनः  
०४,०४१।०२०च् अग्नयश् च न भासन्ते समिद्धास् तन् न शोभनम्  
०४,०४१।०२१अ प्रत्य् आदित्यं च नः सर्वे मृगा घोरप्रवादिनः  
०४,०४१।०२१च् ध्वजेषु च निलीयन्ते वायसास् तन् न शोभनम्  
०४,०४१।०२१ए शकुनाश् चापसव्या नो वेदयन्ति महद् भयम्  
०४,०४१।०२२अ गोमायुर् एष सेनाया रुवन् मध्ये ऽनुधावति  
०४,०४१।०२२च् अनाहतश् च निष्क्रान्तो महद् वेदयते भयम्  
०४,०४१।०२२ए भवतां रोमकूपाणि प्रहृष्टान्य् उपलक्षये  
०४,०४१।०२२फ़्*०७९८_००१ ध्रुवं विनाशो युद्धेन क्षत्रियाणां प्रदृश्यते  
०४,०४१।०२२फ़्*०७९८_००२ ज्योतींषि न प्रकाशन्ते दारुणा मृगपक्षिणः  
०४,०४१।०२२फ़्*०७९८_००३ उत्पाता विविधा घोरा दृश्यन्ते क्षत्रनाशनाः  
०४,०४१।०२२फ़्*०७९८_००४ विशेषत इहास्माकं निमित्तानि विनाशने  
०४,०४१।०२२फ़्*०७९८_००५ उल्काभिश् च प्रदीप्ताभिर् बाध्यते पृतना तव  
०४,०४१।०२२फ़्*०७९८_००६ वाहनान्य् अप्रहृष्टानि रुदन्तीव विशां पते  
०४,०४१।०२२फ़्*०७९८_००७ उपासते च सैन्यानि गृध्रास् तव समन्ततः  
०४,०४१।०२२फ़्*०७९८_००८ तप्स्यसे वाहिनीं दृष्ट्वा पार्थबाणप्रपीडिताम्  
०४,०४१।०२२फ़्*०७९९_००१ अनुष्णाङ्गाश् च संस्विन्ना जृम्भन्ते चाप्य् अभीक्ष्णशः  
०४,०४१।०२२फ़्*०७९९_००२ विष्टम्भन्तीह मातङ्गा मुञ्चन्त्य् अश्रूणि वाजिनः  
०४,०४१।०२२फ़्*०७९९_००३ सदा मूत्रं पुरीषं च उत्सृजन्ते पुनः पुनः  
०४,०४१।०२२फ़्*०७९९_००४ लोहितार्द्रा च पृथिवी दिशः सर्वाः प्रधूपिताः  
०४,०४१।०२२फ़्*०७९९_००५ न च सूर्यः प्रतपति महद् वेदयते भयम्  
०४,०४१।०२२फ़्*०७९९_००६ हस्तिनश् चापि वित्रस्ता योधाश् चापि वितत्रसुः  
०४,०४१।०२३अ पराभूता च वः सेना न कश् चिद् योद्धुम् इच्छति  
०४,०४१।०२३च् विवर्णमुखभूयिष्ठाः सर्वे योधा विचेतसः  
०४,०४१।०२३द्*०८००_००१ दिशं ते दक्षिणां सर्वे विप्रेक्षन्ते पुनः पुनः  
०४,०४१।०२३द्*०८००_००२ मृगाश् च पक्षिणश् चैव सव्यम् एव पतन्ति नः  
०४,०४१।०२३द्*०८००_००३ वादित्रोद्धुष्टघोषाश् च न गाढं प्रस्वनन्ति नः  
०४,०४१।०२३द्*०८००_००४ यथा मेघस्य निनदो गम्भीरस् तूर्णम् आयतः  
०४,०४१।०२३द्*०८००_००५ श्रूयते रथनिर्घोषो नायम् अन्यो धनञ्जयात्  
०४,०४१।०२३द्*०८००_००६ अश्वानां स्वनतां शब्दो वहतां पाकशासनिम्  
०४,०४१।०२३द्*०८००_००७ वानरश् च ध्वजो नित्यो निःसङ्गं धूयते महान्  
०४,०४१।०२३द्*०८००_००८ शङ्खशब्देन पार्थस्य कर्णौ मे बधिरीकृतौ  
०४,०४१।०२३द्*०८००_००९ सर्वसैन्यं च वित्रस्तं नायम् अन्यो धनञ्जयात्  
०४,०४१।०२३द्*०८००_०१० राजानम् अग्रतः कृत्वा दुर्योधनम् अरिन्दमम्  
०४,०४१।०२३ए गाः सम्प्रस्थाप्य तिष्ठामो व्यूढानीकाः प्रहारिणः  
०४,०४१।०२३फ़्*०८०१_००१ प्रविभज्य त्रिधा सेनां समुच्छ्रित्य ध्वजान् अपि  
०४,०४१।०२३फ़्*०८०१_००२ दिक्षु गुल्मा निवेश्यन्तां यत्ता योत्स्यामहे ऽर्जुनम्  
०४,०४१।०२३फ़्*०८०२_००१ शितैर् बाणैः प्रतप्येमां चमूम् एष धनञ्जयः  
०४,०४१।०२३फ़्*०८०२_००२ मूर्ध्नि सर्वनरेन्द्राणां वामपादं करिष्यति  
०४,०४१।०२३फ़्*०८०२_००३ न ह्य् एष शक्यो बीभत्सुर् जेतुं देवासुरैर् अपि  
०४,०४२।००१ वैशम्पायन उवाच  
०४,०४२।००१अ अथ दुर्योधनो राजा समरे भीष्मम् अब्रवीत्  
०४,०४२।००१च् द्रोणं च रथशार्दूलं कृपं च सुमहारथम्  
०४,०४२।००२अ उक्तो ऽयम् अर्थ आचार्यो मया कर्णेन चासकृत्  
०४,०४२।००२च् पुनर् एव च वक्ष्यामि न हि तृप्यामि तं ब्रुवन्  
०४,०४२।००३अ पराजितैर् हि वस्तव्यं तैश् च द्वादश वत्सरान्  
०४,०४२।००३च् वने जनपदे ऽज्ञातैर् एष एव पणो हि नः  
०४,०४२।००४अ तेषां न तावन् निर्वृत्तं वर्तते तु त्रयोदशम्  
०४,०४२।००४च् अज्ञातवासं बीभत्सुर् अथास्माभिः समागतः  
०४,०४२।००५अ अनिवृत्ते तु निर्वासे यदि बीभत्सुर् आगतः  
०४,०४२।००५च् पुनर् द्वादश वर्षाणि वने वत्स्यन्ति पाण्डवाः  
०४,०४२।००६अ लोभाद् वा ते न जानीयुर् अस्मान् वा मोह आविशत्  
०४,०४२।००६च् हीनातिरिक्तम् एतेषां भीष्मो वेदितुम् अर्हति  
०४,०४२।००७अ अर्थानां तु पुनर् द्वैधे नित्यं भवति संशयः  
०४,०४२।००७ब्*०८०३_००१ स्वार्थे सर्वे विमुह्यन्ति ये ऽपि धर्मविदो जनाः  
०४,०४२।००७च् अन्यथा चिन्तितो ह्य् अर्थः पुनर् भवति चान्यथा  
०४,०४२।००८अ उत्तरं मार्गमाणानां मत्स्यसेनां युयुत्सताम्  
०४,०४२।००८च् यदि बीभत्सुर् आयातस् तेषां कः स्यात् पराङ्मुखः  
०४,०४२।००९अ त्रिगर्तानां वयं हेतोर् मत्स्यान् योद्धुम् इहागताः  
०४,०४२।००९च् मत्स्यानां विप्रकारांस् ते बहून् अस्मान् अकीर्तयन्  
०४,०४२।०१०अ तेषां भयाभिपन्नानां तद् अस्माभिः प्रतिश्रुतम्  
०४,०४२।०१०अ*०८०४_००१ **** **** त्रस्तानां त्राणम् इच्छताम्  
०४,०४२।०१०अ*०८०४_००२ अभयं याचमानानां  
०४,०४२।०१०च् प्रथमं तैर् ग्रहीतव्यं मत्स्यानां गोधनं महत्  
०४,०४२।०११अ सप्तमीम् अपराह्णे वै तथा नस् तैः समाहितम्  
०४,०४२।०११च् अष्टम्यां पुनर् अस्माभिर् आदित्यस्योदयं प्रति  
०४,०४२।०११द्*०८०५_००१ इमा गावो गृहीतव्या गते मत्स्ये गवां पदम्  
०४,०४२।०११द्*०८०६_००१ इत्य् एष निश्चयो ऽस्माकं मन्त्रो ऽभून् नागसाह्वये  
०४,०४२।०११द्*०८०६_००२ पाण्डवानां परिज्ञाने सर्वेषां नः परस्परम्  
०४,०४२।०१२अ ते वा गावो न पश्यन्ति यदि व स्युः पराजिताः  
०४,०४२।०१२च् अस्मान् वाप्य् अतिसन्धाय कुर्युर् मत्स्येन सङ्गतम्  
०४,०४२।०१३अ अथ वा तान् उपायातो मत्स्यो जानपदैः सह  
०४,०४२।०१३च् सर्वया सेनया सार्धम् अस्मान् योद्धुम् उपागतः  
०४,०४२।०१३च्*०८०७_००१ **** **** संवृतो भीमरूपया  
०४,०४२।०१३च्*०८०७_००२ आयातः केवलां रात्रिम्  
०४,०४२।०१४अ तेषाम् एव महावीर्यः कश् चिद् एव पुरःसरः  
०४,०४२।०१४च् अस्माञ् जेतुम् इहायातो मत्स्यो वापि स्वयं भवेत्  
०४,०४२।०१५अ यद्य् एष राजा मत्स्यानां यदि बीभत्सुर् आगतः  
०४,०४२।०१५च् सर्वैर् योद्धव्यम् अस्माभिर् इति नः समयः कृतः  
०४,०४२।०१५द्*०८०८_००१ शरैर् एनं सुनिशितैः पातयिष्यामि भूतले  
०४,०४२।०१६अ अथ कस्मात् स्थिता ह्य् एते रथेषु रथसत्तमाः  
०४,०४२।०१६च् भीष्मो द्रोणः कृपश् चैव विकर्णो द्रौणिर् एव च  
०४,०४२।०१७अ सम्भ्रान्तमनसः सर्वे काले ह्य् अस्मिन् महारथाः  
०४,०४२।०१७च् नान्यत्र युद्धाच् छ्रेयो ऽस्ति तथात्मा प्रणिधीयताम्  
०४,०४२।०१७द्*०८०९_००१ सर्वलोकेन वा युद्धं देवैर् वास्तु सवासवैः  
०४,०४२।०१८अ आच्छिन्ने गोधने ऽस्माकम् अपि देवेन वज्रिणा  
०४,०४२।०१८च् यमेन वापि सङ्ग्रामे को हास्तिनपुरं व्रजेत्  
०४,०४२।०१९अ शरैर् अभिप्रणुन्नानां भग्नानां गहने वने  
०४,०४२।०१९च् को हि जीवेत् पदातीनां भवेद् अश्वेषु संशयः  
०४,०४२।०१९ए आचार्यं पृष्ठतः कृत्वा तथा नीतिर् विधीयताम्  
०४,०४२।०१९फ़्*०८१०_००१ दुर्योधनवचः श्रुत्वा रान्धेयस् त्व् अब्रवीद् वचः  
०४,०४२।०२०अ जानाति हि मतं तेषाम् अतस् त्रासयतीव नः  
०४,०४२।०२०च् अर्जुनेनास्य सम्प्रीतिम् अधिकाम् उपलक्षये  
०४,०४२।०२१अ तथा हि दृष्ट्वा बीभत्सुम् उपायान्तं प्रशंसति  
०४,०४२।०२१च् यथा सेना न भज्येत तथा नीतिर् विधीयताम्  
०४,०४२।०२१द्*०८११_००१ हेषितं ह्य् उपशृण्वाने द्रोणे सर्वं विघट्टितम्  
०४,०४२।०२२अ अदेशिका महारण्ये ग्रीष्मे शत्रुवशं गता  
०४,०४२।०२२च् यथा न विभ्रमेत् सेना तथा नीतिर् विधीयताम्  
०४,०४२।०२२द्*०८१२_००१ इष्टा हि पाण्डवा नित्यम् आचार्यस्य विशेषतः  
०४,०४२।०२२द्*०८१३_००१ आसयन्न् अपरार्थाश् च कथ्यते स्म स्वयं तथा  
०४,०४२।०२३अ अश्वानां हेषितं श्रुत्वा का प्रशंसा भवेत् परे  
०४,०४२।०२३च् स्थाने वापि व्रजन्तो वा सदा हेषन्ति वाजिनः  
०४,०४२।०२४अ सदा च वायवो वान्ति नित्यं वर्षति वासवः  
०४,०४२।०२४च् स्तनयित्नोश् च निर्घोषः श्रूयते बहुशस् तथा  
०४,०४२।०२४द्*०८१४_००१ भीषयन् पाण्डवेयेभ्यो भवान् सर्वान् इमाञ् जनान्  
०४,०४२।०२४द्*०८१४_००२ प्रमुखे सर्वसैन्यानाम् अबद्धं बहु भाषते  
०४,०४२।०२४द्*०८१४_००३ यथैवाश्वान् मार्गमाणास् तान् एवाभिपरीप्सवः  
०४,०४२।०२४द्*०८१४_००४ हेषितान्य् एव शृण्वन्ति स्याद् इदं भवतस् तथा  
०४,०४२।०२५अ किम् अत्र कार्यं पार्थस्य कथं वा स प्रशस्यते  
०४,०४२।०२५च् अन्यत्र कामाद् द्वेषाद् वा रोषाद् वास्मासु केवलात्  
०४,०४२।०२६अ आचार्या वै कारुणिकाः प्राज्ञाश् चापायदर्शिनः  
०४,०४२।०२६च् नैते महाभये प्राप्ते सम्प्रष्टव्याः कथं चन  
०४,०४२।०२७अ प्रासादेषु विचित्रेषु गोष्ठीष्व् आवसथेषु च  
०४,०४२।०२७च् कथा विचित्राः कुर्वाणाः पण्डितास् तत्र शोभनाः  
०४,०४२।०२८अ बहून्य् आश्चर्यरूपाणि कुर्वन्तो जनसंसदि  
०४,०४२।०२८च् इष्वस्त्रे चारुसन्धाने पण्डितास् तत्र शोभनाः  
०४,०४२।०२९अ परेषां विवरज्ञाने मनुष्याचरितेषु च  
०४,०४२।०२९ब्*०८१५_००१ हस्त्यश्वरथचर्यासु खरोष्ट्राजाविकर्मणि  
०४,०४२।०२९ब्*०८१५_००२ गोधनेषु प्रतोलीषु वरद्वारमुखेषु च  
०४,०४२।०२९च् अन्नसंस्कारदोषेषु पण्डितास् तत्र शोभनाः  
०४,०४२।०३०अ पण्डितान् पृष्ठतः कृत्वा परेषां गुणवादिनः  
०४,०४२।०३०च् विधीयतां तथा नीतिर् यथा वध्येत वै परः  
०४,०४२।०३१अ गावश् चैव प्रतिष्ठन्तां सेनां व्यूहन्तु माचिरम्  
०४,०४२।०३१च् आरक्षाश् च विधीयन्तां यत्र योत्स्यामहे परान्  
०४,०४२।०३१द्*०८१६_००१ यथास्माकं जयो वीर चिन्तनीयस् तथा त्वया  
०४,०४३।००१ कर्ण उवाच  
०४,०४३।००१अ सर्वान् आयुष्मतो भीतान् सन्त्रस्तान् इव लक्षये  
०४,०४३।००१च् अयुद्धमनसश् चैव सर्वांश् चैवानवस्थितान्  
०४,०४३।००१द्*०८१७_००१ यद्य् एष जामदग्न्यो वा यदि वेन्द्रः पुरन्दरः  
०४,०४३।००२अ यद्य् एष राजा मत्स्यानां यदि बीभत्सुर् आगतः  
०४,०४३।००२च् अहम् आवारयिष्यामि वेलेव मकरालयम्  
०४,०४३।००३अ मम चापप्रमुक्तानां शराणां नतपर्वणाम्  
०४,०४३।००३च् नावृत्तिर् गच्छताम् अस्ति सर्पाणाम् इव सर्पताम्  
०४,०४३।००४अ रुक्मपुङ्खाः सुतीक्ष्णाग्रा मुक्ता हस्तवता मया  
०४,०४३।००४च् छादयन्तु शराः पार्थं शलभा इव पादपम्  
०४,०४३।००५अ शराणां पुङ्खसक्तानां मौर्व्याभिहतया दृढम्  
०४,०४३।००५च् श्रूयतां तलयोः शब्दो भेर्योर् आहतयोर् इव  
०४,०४३।००५द्*०८१८_००१ एकैकं चतुरः पञ्च क्व चित् षष्टिं क्व चिच् छतम्  
०४,०४३।००५द्*०८१८_००२ मया पश्यत मत्स्यानाम् इषुभिर् निहतान् रथान्  
०४,०४३।००५द्*०८१८_००३ एकं द्वौ चतुरः पञ्च क्व चित् षष्टिं क्व चिच् छतम्  
०४,०४३।००५द्*०८१८_००४ हतान् पश्यत मातङ्गान् कीर्णान् एकेषुणा मया  
०४,०४३।००५द्*०८१८_००५ मद्बाहुमुक्तैर् इषुभिस् तैलधौतैः पतत्रिभिः  
०४,०४३।००५द्*०८१८_००६ खद्योतैर् इव संवृत्तम् अन्तरिक्षं व्यराजताम्  
०४,०४३।००६अ समाहितो हि बीभत्सुर् वर्षाण्य् अष्टौ च पञ्च च  
०४,०४३।००६च् जातस्नेहश् च युद्धस्य मयि सम्प्रहरिष्यति  
०४,०४३।००७अ पात्रीभूतश् च कौन्तेयो ब्राह्मणो गुणवान् इव  
०४,०४३।००७च् शरौघान् प्रतिगृह्णातु मया मुक्तान् सहस्रशः  
०४,०४३।००८अ एष चैव महेष्वासस् त्रिषु लोकेषु विश्रुतः  
०४,०४३।००८च् अहं चापि कुरुश्रेष्ठा अर्जुनान् नावरः क्व चित्  
०४,०४३।००८द्*०८१९_००१ मम हस्तप्रमुक्तानां शराणां नतपर्वणाम्  
०४,०४३।००८द्*०८२०_००१ निवृत्तिर् गच्छतां नास्ति वैश्वानरसमत्विषाम्  
०४,०४३।००९अ इतश् चेतश् च निर्मुक्तैः काञ्चनैर् गार्ध्रवाजितैः  
०४,०४३।००९च् दृश्यताम् अद्य वै व्योम खद्योतैर् इव संवृतम्  
०४,०४३।००९द्*०८२१_००१ तुमुलः श्रूयतां नादः षट्पदां गायताम् इव  
०४,०४३।००९द्*०८२२_००१ मत्कार्मुकविमुक्तानां शराणां नतपर्वणाम्  
०४,०४३।००९द्*०८२२_००२ कः सहेताग्रतः स्थातुम् अपि सर्वैः सुरासुरैः  
०४,०४३।०१०अ अद्याहम् ऋणम् अक्षय्यं पुरा वाचा प्रतिश्रुतम्  
०४,०४३।०१०च् धार्तराष्ट्रस्य दास्यामि निहत्य समरे ऽर्जुनम्  
०४,०४३।०११अ अन्तरा छिद्यमानानां पुङ्खानां व्यतिशीर्यताम्  
०४,०४३।०११च् शलभानाम् इवाकाशे प्रचारः सम्प्रदृश्यताम्  
०४,०४३।०१२अ इन्द्राशनिसमस्पर्शं महेन्द्रसमतेजसम्  
०४,०४३।०१२च् अर्दयिष्याम्य् अहं पार्थम् उल्काभिर् इव कुञ्जरम्  
०४,०४३।०१२द्*०८२३_००१ रथाद् अतिरथं शूरं सर्वशस्त्रभृतां वरम्  
०४,०४३।०१२द्*०८२३_००२ विवशं पार्थम् आदास्ये गरुत्मान् इव पन्नगम्  
०४,०४३।०१३अ तम् अग्निम् इव दुर्धर्षम् असिशक्तिशरेन्धनम्  
०४,०४३।०१३च् पाण्डवाग्निम् अहं दीप्तं प्रदहन्तम् इवाहितान्  
०४,०४३।०१४अ अश्ववेगपुरोवातो रथौघस्तनयित्नुमान्  
०४,०४३।०१४च् शरधारो महामेघः शमयिष्यामि पाण्डवम्  
०४,०४३।०१४द्*०८२४_००१ निर्दहन्तम् अनीकानि शमयिष्ये ऽर्जुनानलम्  
०४,०४३।०१४द्*०८२५_००१ क्षुद्रकैर् विविधैर् भल्लैर् निपतद्भिश् च मामकैः  
०४,०४३।०१४द्*०८२५_००२ सम्मूढचेताः कौन्तेयः कर्तव्यं नाभिपद्यते  
०४,०४३।०१५अ मत्कार्मुकविनिर्मुक्ताः पार्थम् आशीविषोपमाः  
०४,०४३।०१५च् शराः समभिसर्पन्तु वल्मीकम् इव पन्नगाः  
०४,०४३।०१५द्*०८२६_००१ सुतेजनै रुक्मपुङ्खैः सुपीतैर् नतपर्वभिः  
०४,०४३।०१५द्*०८२६_००२ आचितं पश्य कौन्तेयं कर्णिकारैर् इवाचलम्  
०४,०४३।०१५द्*०८२७_००१ बर्हिबर्हिणवाजानां बर्हिणां बर्हिणाम् इव  
०४,०४३।०१५द्*०८२७_००२ पततां पततां घोषः पततां पतताम् इव  
०४,०४३।०१६अ जामदग्न्यान् मया ह्य् अस्त्रं यत् प्राप्तम् ऋषिसत्तमात्  
०४,०४३।०१६च् तद् उपाश्रित्य वीर्यं च युध्येयम् अपि वासवम्  
०४,०४३।०१७अ ध्वजाग्रे वानरस् तिष्ठन् भल्लेन निहतो मया  
०४,०४३।०१७च् अद्यैव पततां भूमौ विनदन् भैरवान् रवान्  
०४,०४३।०१८अ शत्रोर् मयाभिपन्नानां भूतानां ध्वजवासिनाम्  
०४,०४३।०१८च् दिशः प्रतिष्ठमानानाम् अस्तु शब्दो दिवं गतः  
०४,०४३।०१८द्*०८२८_००१ क्रुद्धेनास्त्रं मया मुक्तं निर्दहेत् पृथिवीम् इमाम्  
०४,०४३।०१८द्*०८२८_००२ स्थितं सङ्ग्रामशिरसि पार्थम् एकाकिनं किमु  
०४,०४३।०१९अ अद्य दुर्योधनस्याहं शल्यं हृदि चिरस्थितम्  
०४,०४३।०१९च् समूलम् उद्धरिष्यामि बीभत्सुं पातयन् रथात्  
०४,०४३।०२०अ हताश्वं विरथं पार्थं पौरुषे पर्यवस्थितम्  
०४,०४३।०२०च् निःश्वसन्तं यथा नागम् अद्य पश्यन्तु कौरवाः  
०४,०४३।०२१अ कामं गच्छन्तु कुरवो धनम् आदाय केवलम्  
०४,०४३।०२१च् रथेषु वापि तिष्ठन्तो युद्धं पश्यन्तु मामकम्  
०४,०४३।०२१द्*०८२९_००१ पश्यन्तु वीर्यम् इह मामकम् अद्य नाम  
०४,०४३।०२१द्*०८२९_००२ मग्ने जने समनुजाः सुरसिद्धसङ्घाः  
०४,०४३।०२१द्*०८२९_००३ शक्रात्मजस्य समरे विरथीकृतस्य  
०४,०४३।०२१द्*०८२९_००४ एवं पुनः स विरराम कृपो बभाषे  
०४,०४४।००१ कृप उवाच  
०४,०४४।००१*०८३०_००० वैशम्पायनः  
०४,०४४।००१*०८३०_००१ तस्य तद् वचनं श्रुत्वा नीतिशास्त्रविशारदः  
०४,०४४।००१*०८३०_००२ आचार्यः कुरुवीराणां कृपः शारद्वतो ऽब्रवीत्  
०४,०४४।००१अ सदैव तव राधेय युद्धे क्रूरतरा मतिः  
०४,०४४।००१च् नार्थानां प्रकृतिं वेत्थ नानुबन्धम् अवेक्षसे  
०४,०४४।००२अ नया हि बहवः सन्ति शास्त्राण्य् आश्रित्य चिन्तिताः  
०४,०४४।००२च् तेषां युद्धं तु पापिष्ठं वेदयन्ति पुराविदः  
०४,०४४।००३अ देशकालेन संयुक्तं युद्धं विजयदं भवेत्  
०४,०४४।००३च् हीनकालं तद् एवेह फलवन् न भवत्य् उत  
०४,०४४।००३ए देशे काले च विक्रान्तं कल्याणाय विधीयते  
०४,०४४।००४अ आनुकूल्येन कार्याणाम् अन्तरं संविधीयताम्  
०४,०४४।००४च् भारं हि रथकारस्य न व्यवस्यन्ति पण्डिताः  
०४,०४४।००५अ परिचिन्त्य तु पार्थेन सन्निपातो न नः क्षमः  
०४,०४४।००५ब्*०८३१_००१ एको हि समरे शत्रून् समर्थः प्रतिबाधितुम्  
०४,०४४।००५च् एकः कुरून् अभ्यरक्षद् एकश् चाग्निम् अतर्पयत्  
०४,०४४।००६अ एकश् च पञ्च वर्षाणि ब्रह्मचर्यम् अधारयत्  
०४,०४४।००६च् एकः सुभद्राम् आरोप्य द्वैरथे कृष्णम् आह्वयत्  
०४,०४४।००६द्*०८३२_००१ एकः किरातरूपेण स्थितं शर्वम् अयोधयत्  
०४,०४४।००६ए अस्मिन्न् एव वने कृष्णो हृतां कृष्णाम् अवाजयत्  
०४,०४४।००७अ एकश् च पञ्च वर्षाणि शक्राद् अस्त्राण्य् अशिक्षत  
०४,०४४।००७ब्*०८३३_००१ एको देवेश्वरं जित्वा अस्त्रराजम् अवाप्तवान्  
०४,०४४।००७च् एकः सांयमिनीं जित्वा कुरूणाम् अकरोद् यशः  
०४,०४४।००८अ एको गन्धर्वराजानं चित्रसेनम् अरिन्दमः  
०४,०४४।००८च् विजिग्ये तरसा सङ्ख्ये सेनां चास्य सुदुर्जयाम्  
०४,०४४।००८द्*०८३४_००१ पाञ्चालीं श्रीमतीं प्राप्तः क्षत्रं जित्वा स्वयंवरे  
०४,०४४।००८द्*०८३४_००२ आदाय गतवान् पार्थो भवान् क्व नु गतस् तदा  
०४,०४४।००९अ तथा निवातकवचाः कालखञ्जाश् च दानवाः  
०४,०४४।००९च् दैवतैर् अप्य् अवध्यास् ते एकेन युधि पातिताः  
०४,०४४।०१०अ एकेन हि त्वया कर्ण किं नामेह कृतं पुरा  
०४,०४४।०१०च् एकैकेन यथा तेषां भूमिपाला वशीकृताः  
०४,०४४।०११अ इन्द्रो ऽपि हि न पार्थेन संयुगे योद्धुम् अर्हति  
०४,०४४।०११च् यस् तेनाशंसते योद्धुं कर्तव्यं तस्य भेषजम्  
०४,०४४।०१२अ आशीविषस्य क्रुद्धस्य पाणिम् उद्यम्य दक्षिणम्  
०४,०४४।०१२च् अविमृश्य प्रदेशिन्या दंष्ट्राम् आदातुम् इच्छसि  
०४,०४४।०१३अ अथ वा कुञ्जरं मत्तम् एक एव चरन् वने  
०४,०४४।०१३च् अनङ्कुशं समारुह्य नगरं गन्तुम् इच्छसि  
०४,०४४।०१४अ समिद्धं पावकं वापि घृतमेदोवसाहुतम्  
०४,०४४।०१४ब्*०८३५_००१ प्रावृतः कुशचीरेण पतितुं मूर्ख मन्यसे  
०४,०४४।०१४च् घृताक्तश् चीरवासास् त्वं मध्येनोत्तर्तुम् इच्छसि  
०४,०४४।०१५अ आत्मानं यः समुद्बध्य कण्ठे बद्ध्वा महाशिलाम्  
०४,०४४।०१५च् समुद्रं प्रतरेद् दोर्भ्यां तत्र किं नाम पौरुषम्  
०४,०४४।०१६अ अकृतास्त्रः कृतास्त्रं वै बलवन्तं सुदुर्बलः  
०४,०४४।०१६च् तादृशं कर्ण यः पार्थं योद्धुम् इच्छेत् स दुर्मतिः  
०४,०४४।०१७अ अस्माभिर् एष निकृतो वर्षाणीह त्रयोदश  
०४,०४४।०१७च् सिंहः पाशविनिर्मुक्तो न नः शेषं करिष्यति  
०४,०४४।०१८अ एकान्ते पार्थम् आसीनं कूपे ऽग्निम् इव संवृतम्  
०४,०४४।०१८च् अज्ञानाद् अभ्यवस्कन्द्य प्राप्ताः स्मो भयम् उत्तमम्  
०४,०४४।०१८द्*०८३६_००१ उत्सृष्टं तूलराशौ तु एको ऽग्निं शमयेत् कथम्  
०४,०४४।०१९अ सह युध्यामहे पार्थम् आगतं युद्धदुर्मदम्  
०४,०४४।०१९च् सैन्यास् तिष्ठन्तु सन्नद्धा व्यूढानीकाः प्रहारिणः  
०४,०४४।०१९द्*०८३७_००१ युद्धायावस्थितं पार्थम् आगतं पाकशासनिम्  
०४,०४४।०२०अ द्रोणो दुर्योधनो भीष्मो भवान् द्रौणिस् तथा वयम्  
०४,०४४।०२०च् सर्वे युध्यामहे पार्थं कर्ण मा साहसं कृथाः  
०४,०४४।०२०द्*०८३८_००१ न ह्य् असंहत्य समरे पार्थं जेष्यामहे वयम्  
०४,०४४।०२१अ वयं व्यवसितं पार्थं वज्रपाणिम् इवोद्यतम्  
०४,०४४।०२१च् षड्रथाः प्रतियुध्येम तिष्ठेम यदि संहताः  
०४,०४४।०२२अ व्यूढानीकानि सैन्यानि यत्ताः परमधन्विनः  
०४,०४४।०२२च् युध्यामहे ऽर्जुनं सङ्ख्ये दानवा वासवं यथा  
०४,०४४।०२२द्@०४१_०००० वैशम्पायनः  
०४,०४४।०२२द्@०४१_०००१ कृपस्य तु वचः श्रुत्वा कर्णो राजन् युधां पतिः  
०४,०४४।०२२द्@०४१_०००२ पुनः प्रोवाच सङ्क्रुद्धो गर्हयन् ब्राह्मणं कृपम्  
०४,०४४।०२२द्@०४१_०००३ लक्षयाम्य् अहम् आचार्यं भयाद् भक्तिं गतं रिपौ  
०४,०४४।०२२द्@०४१_०००४ भीतेन हि न योद्धव्यम् अहं योत्स्ये धनञ्जयम्  
०४,०४४।०२२द्@०४१_०००५ ननु वारुणम् आग्नेयं याम्यं वायव्यम् एव च  
०४,०४४।०२२द्@०४१_०००६ अस्त्रं ब्रह्मशिरश् चैव सत्त्वहीनश् च ते वृथा  
०४,०४४।०२२द्@०४१_०००७ मित्रकार्यं कृतम् इदं पितापुत्रैर् महारथैः  
०४,०४४।०२२द्@०४१_०००८ भर्तृपिण्डश् च निर्दिष्टो यथेष्टं गन्तुम् अर्हथ  
०४,०४४।०२२द्@०४१_०००९ भिक्षां हरस्व त्वं नित्यं यज्ञान् अनुचरस्व च  
०४,०४४।०२२द्@०४१_००१० आमन्त्रणं हि भुङ्क्ष्वाद्य मास्मान् युद्धेन भीषय  
०४,०४४।०२२द्@०४१_००११ भार्गवास्त्रं मया मुक्तं निर्दहेत् पृथिवीम् इमाम्  
०४,०४४।०२२द्@०४१_००१२ किं पुनः पाण्डुपुत्राणाम् एकम् अर्जुनम् आहवे  
०४,०४४।०२२द्@०४१_००१३ आगमिष्यन्ति पदवीं मात्स्याः पाण्डवम् आश्रिताः  
०४,०४४।०२२द्@०४१_००१४ तान् अहं निहनिष्यामि भवता गम्यतां गृहम्  
०४,०४४।०२२द्@०४१_००१५ तस्य तद् वचनं श्रुत्वा अश्वत्थामा प्रतापवान्  
०४,०४४।०२२द्@०४१_००१६ उवाच वदतां श्रेष्ठो दुर्योधनम् अवेक्ष्य च  
०४,०४४।०२२द्*०८३९_००१ यत्ताः सर्वे रथश्रेष्ठं परिवार्य समन्ततः  
०४,०४४।०२२द्*०८३९_००२ षड्रथाः परिकीर्यन्तां वज्रपाणिम् इवासुराः  
०४,०४५।००१ अश्वत्थामोवाच  
०४,०४५।००१अ न च तावज् जिता गावो न च सीमान्तरं गताः  
०४,०४५।००१च् न हास्तिनपुरं प्राप्तास् त्वं च कर्ण विकत्थसे  
०४,०४५।००१द्*०८४०_००१ बहूनि धर्मशास्त्राणि पठन्ति द्विजसत्तमाः  
०४,०४५।००१द्*०८४०_००२ तेषु किं स्विद् इदं दृष्टं द्यूते जीयेत यन् नृपः  
०४,०४५।००२अ सङ्ग्रामान् सुबहूञ् जित्वा लब्ध्वा च विपुलं धनम्  
०४,०४५।००२च् विजित्य च परां भूमिं नाहुः किं चन पौरुषम्  
०४,०४५।००३अ पचत्य् अग्निर् अवाक्यस् तु तूष्णीं भाति दिवाकरः  
०४,०४५।००३च् तूष्णीं धारयते लोकान् वसुधा सचराचरान्  
०४,०४५।००४अ चातुर्वर्ण्यस्य कर्माणि विहितानि मनीषिभिः  
०४,०४५।००४च् धनं यैर् अधिगन्तव्यं यच् च कुर्वन् न दुष्यति  
०४,०४५।००५अ अधीत्य ब्राह्मणो वेदान् याजयेत यजेत च  
०४,०४५।००५च् क्षत्रियो धनुर् आश्रित्य यजेतैव न याजयेत्  
०४,०४५।००५ए वैश्यो ऽधिगम्य द्रव्याणि ब्रह्मकर्माणि कारयेत्  
०४,०४५।००५फ़्*०८४१_००१ शूद्रः शुश्रूषणं कुर्यात् त्रिषु वर्णेषु नित्यशः  
०४,०४५।००५फ़्*०८४१_००२ वन्दनायोगविधिभिर् वैतसीं वृत्तिम् आस्थितः  
०४,०४५।००६अ वर्तमाना यथाशास्त्रं प्राप्य चापि महीम् इमाम्  
०४,०४५।००६च् सत् कुर्वन्ति महाभागा गुरून् सुविगुणान् अपि  
०४,०४५।००६द्*०८४२_००१ का जातिस् तेषु सूतेयं के ऽन्यमन्त्राः क्रियाश् च काः  
०४,०४५।००६द्*०८४२_००२ वैशम्पायनः  
०४,०४५।००६द्*०८४२_००२ केयं वर्णेषु या राज्ञो वक्तृभोक्तृनियन्तृषु  
०४,०४५।००६द्*०८४२_००३ दुर्योधनम् अभिप्रेक्ष्य कर्णं च कुरुसंसदि  
०४,०४५।००६द्*०८४२_००४ अश्वत्थामा भृशं क्रुद्धो दुर्योधनम् अतर्जयत्  
०४,०४५।००७अ प्राप्य द्यूतेन को राज्यं क्षत्रियस् तोष्टुम् अर्हति  
०४,०४५।००७च् तथा नृशंसरूपेण यथान्यः प्राकृतो जनः  
०४,०४५।००७द्*०८४३_००१ यद् वृत्तं प्राकृतैश् चीर्णं लोके सद्भिर् विगर्हितम्  
०४,०४५।००८अ तथावाप्तेषु वित्तेषु को विकत्थेद् विचक्षणः  
०४,०४५।००८ब्*०८४४_००१ बुद्धिमान् नीतिमान् राजा क्षत्रियो यदि वेतरः  
०४,०४५।००८च् निकृत्या वञ्चनायोगैश् चरन् वैतंसिको यथा  
०४,०४५।००९अ कतमद् द्वैरथं युद्धं यत्राजैषीर् धनञ्जयम्  
०४,०४५।००९च् नकुलं सहदेवं च धनं येषां त्वया हृतम्  
०४,०४५।०१०अ युधिष्ठिरो जितः कस्मिन् भीमश् च बलिनां वरः  
०४,०४५।०१०च् इन्द्रप्रस्थं त्वया कस्मिन् सङ्ग्रामे निर्जितं पुरा  
०४,०४५।०११अ तथैव कतमं युद्धं यस्मिन् कृष्णा जिता त्वया  
०४,०४५।०११च् एकवस्त्रा सभां नीता दुष्टकर्मन् रजस्वला  
०४,०४५।०१२अ मूलम् एषां महत् कृत्तं सारार्थी चन्दनं यथा  
०४,०४५।०१२च् कर्म कारयिथाः शूर तत्र किं विदुरो ऽब्रवीत्  
०४,०४५।०१३अ यथाशक्ति मनुष्याणां शमम् आलक्षयामहे  
०४,०४५।०१३च् अन्येषां चैव सत्त्वानाम् अपि कीटपिपीलिके  
०४,०४५।०१४अ द्रौपद्यास् तं परिक्लेशं न क्षन्तुं पाण्डवो ऽर्हति  
०४,०४५।०१४च् दुःखाय धार्तराष्ट्राणां प्रादुर्भूतो धनञ्जयः  
०४,०४५।०१५अ त्वं पुनः पण्डितो भूत्वा वाचं वक्तुम् इहेच्छसि  
०४,०४५।०१५च् वैरान्तकरणो जिष्णुर् न नः शेषं करिष्यति  
०४,०४५।०१६अ नैष देवान् न गन्धर्वान् नासुरान् न च राक्षसान्  
०४,०४५।०१६च् भयाद् इह न युध्येत कुन्तीपुत्रो धनञ्जयः  
०४,०४५।०१७अ यं यम् एषो ऽभिसङ्क्रुद्धः सङ्ग्रामे ऽभिपतिष्यति  
०४,०४५।०१७च् वृक्षं गरुडवेगेन विनिहत्य तम् एष्यति  
०४,०४५।०१८अ त्वत्तो विशिष्टं वीर्येण धनुष्य् अमरराट्समम्  
०४,०४५।०१८च् वासुदेवसमं युद्धे तं पार्थं को न पूजयेत्  
०४,०४५।०१९अ दैवं दैवेन युध्येत मानुषेण च मानुषम्  
०४,०४५।०१९च् अस्त्रेणास्त्रं समाहन्यात् को ऽर्जुनेन समः पुमान्  
०४,०४५।०१९द्*०८४५_००१ एवम् आभाष्य राधेयं दुर्योधनम् अथाब्रवीत्  
०४,०४५।०२०अ पुत्राद् अनन्तरः शिष्य इति धर्मविदो विदुः  
०४,०४५।०२०च् एतेनापि निमित्तेन प्रियो द्रोणस्य पाण्डवः  
०४,०४५।०२१अ यथा त्वम् अकरोर् द्यूतम् इन्द्रप्रस्थं यथाहरः  
०४,०४५।०२१च् यथानैषीः सभां कृष्णां तथा युध्यस्व पाण्डवम्  
०४,०४५।०२२अ अयं ते मातुलः प्राज्ञः क्षत्रधर्मस्य कोविदः  
०४,०४५।०२२च् दुर्द्यूतदेवी गान्धारः शकुनिर् युध्यताम् इह  
०४,०४५।०२३अ नाक्षान् क्षिपति गाण्डीवं न कृतं द्वापरं न च  
०४,०४५।०२३च् ज्वलतो निशितान् बाणांस् तीक्ष्णान् क्षिपति गाण्डिवम्  
०४,०४५।०२४अ न हि गाण्डीवनिर्मुक्ता गार्ध्रपत्राः सुतेजनाः  
०४,०४५।०२४च् अन्तरेष्व् अवतिष्ठन्ति गिरीणाम् अपि दारणाः  
०४,०४५।०२५अ अन्तकः शमनो मृत्युस् तथाग्निर् वडवामुखः  
०४,०४५।०२५ब्*०८४६_००१ क्षुरधारा विषं सर्पो वह्निर् इत्य् एकतः स्त्रियः  
०४,०४५।०२५च् कुर्युर् एते क्व चिच् छेषं न तु क्रुद्धो धनञ्जयः  
०४,०४५।०२५द्*०८४७_००१ यथा सभायां द्यूतं त्वं मातुलेन सहाकरोः  
०४,०४५।०२५द्*०८४७_००२ तथा युध्यस्व सङ्ग्रामे सौबलेन सुरक्षितः  
०४,०४५।०२६अ युध्यतां कामम् आचार्यो नाहं योत्स्ये धनञ्जयम्  
०४,०४५।०२६च् मत्स्यो ह्य् अस्माभिर् आयोध्यो यद्य् आगच्छेद् गवां पदम्  
०४,०४५।०२६द्@०४२_०००० कर्ण उवाच  
०४,०४५।०२६द्@०४२_०००१ सदैव द्रोणपुत्रो ऽयं पापात्मा पापपौरुषः  
०४,०४५।०२६द्@०४२_०००२ किम् अत्र कार्यं पार्थेन कथं वा स प्रशस्यते  
०४,०४५।०२६द्@०४२_०००३ अन्यत्र कामान् मोहाद् वा लोभाद् वास्मासु केवलात्  
०४,०४५।०२६द्@०४२_०००४ प्रशंसति दुरात्मानं पाण्डवं पापपौरुषम्  
०४,०४५।०२६द्@०४२_०००५ मां चापि निन्दते नित्यं द्विषतस्यैव काम्यया  
०४,०४५।०२६द्@०४२_०००६ तस्माद् अयं सुदुर्बुद्धिः पश्यतां मम पौरुषम्  
०४,०४५।०२६द्@०४२_०००६ अश्वत्थामोवाच  
०४,०४५।०२६द्@०४२_०००७ वाक्छूरा ब्राह्मणाः प्रोक्ता बाहुशूराश् च क्षत्रियाः  
०४,०४५।०२६द्@०४२_०००८ कर्ण उवाच  
०४,०४५।०२६द्@०४२_०००८ धनुषा चार्जुनः शूरः कर्णः शूरो मनोरथैः  
०४,०४५।०२६द्@०४२_०००९ सदा भीषयते सर्वां वाहिनीं ब्राह्मणो गुरुः  
०४,०४५।०२६द्@०४२_००१० प्रीत्या च पाण्डुपुत्राणां दर्शयन्न् अहितं तव  
०४,०४५।०२६द्@०४२_००११ सदा च वायवो वान्ति नित्यं वर्षति वासवः  
०४,०४५।०२६द्@०४२_००१२ अर्जुनं समरे जित्वा लब्ध्वा च विजयं महत्  
०४,०४५।०२६द्@०४२_००१३ ततश् छेत्स्यामि खड्गेन शिरस् ते ब्राह्मणाधम  
०४,०४५।०२६द्@०४२_००१३ वैशम्पायन उवाच  
०४,०४५।०२६द्@०४२_००१४ एवम् उक्ते तु वचने कर्णेनामित्रसूदन  
०४,०४५।०२६द्@०४२_००१५ अश्वत्थामा ततो राजन् खड्गं जग्राह चर्म च  
०४,०४५।०२६द्@०४२_००१६ गृहीत्वा विमलं खड्गं चर्म चादाय सुप्रभम्  
०४,०४५।०२६द्@०४२_००१७ दुद्राव योद्धुं तं कर्णं सिंहः क्षुद्रमृगं यथा  
०४,०४५।०२६द्@०४२_००१८ तस्मिन् गृहीते खड्गे तु कर्णो ऽपि रथिनां वरः  
०४,०४५।०२६द्@०४२_००१९ उत्ततार रथात् तूर्णं गृह्णन् खड्गं स वीर्यवान्  
०४,०४५।०२६द्@०४२_००२० ततस् तौ तु महावीर्यौ धृतास्त्रौ युद्धदुर्मदौ  
०४,०४५।०२६द्@०४२_००२१ अन्योन्यस्य वधं प्रेप्सू सिंहाव् इव मदोत्कटौ  
०४,०४५।०२६द्@०४२_००२२ तौ दृष्ट्वा सुमहावीर्यौ युद्धाय समवस्थितौ  
०४,०४५।०२६द्@०४२_००२३ दुर्योधनस् ततस् तूर्णं रथाद् उत्तीर्य वेगवान्  
०४,०४५।०२६द्@०४२_००२४ अभिगम्य गुरोः पुत्रम् अश्वत्थामानम् अब्रवीत्  
०४,०४५।०२६द्@०४२_००२५ अश्वत्थामन् गुरोः पुत्र क्षम्यतां द्विजसत्तम  
०४,०४५।०२६द्@०४२_००२६ कर्णो वक्तुं न जानाति ब्राह्मणाश् चातिकोपनाः  
०४,०४५।०२६द्@०४२_००२७ त्वयि सन्निहितो भारो युद्धस्यैष विनिश्चयः  
०४,०४५।०२६द्@०४२_००२८ स तथाभिहितो राजन् राज्ञा चैव निवारितः  
०४,०४५।०२६द्@०४२_००२९ स्वरथं प्राप्य तूर्णं वै न च किं चिद् उवाच ह  
०४,०४५।०२६द्@०४२_००३० कर्णो ऽपि स्वं रथं तूर्णम् आरुरोह नृपाज्ञया  
०४,०४६।०००*०८४८_००० वैशम्पायनः  
०४,०४६।०००*०८४८_००१ ततः शान्तनवस् तत्र धर्मार्थकुशलं हितम्  
०४,०४६।०००*०८४८_००२ दुर्योधनम् इदं वाक्यम् अब्रवीत् कुरुसंसदि  
०४,०४६।००१ भीष्म उवाच  
०४,०४६।००१अ साधु पश्यति वै द्रोणः कृपः साध्व् अनुपश्यति  
०४,०४६।००१ब्*०८४९_००१ आचार्यपुत्रः सहजं निश्चितं साधु भाषते  
०४,०४६।००१च् कर्णस् तु क्षत्रधर्मेण यथावद् योद्धुम् इच्छति  
०४,०४६।००२अ आचार्यो नाभिषक्तव्यः पुरुषेण विजानता  
०४,०४६।००२च् देशकालौ तु सम्प्रेक्ष्य योद्धव्यम् इति मे मतिः  
०४,०४६।००३अ यस्य सूर्यसमाः पञ्च सपत्नाः स्युः प्रहारिणः  
०४,०४६।००३च् कथम् अभ्युदये तेषां न प्रमुह्येत पण्डितः  
०४,०४६।००४अ स्वार्थे सर्वे विमुह्यन्ति ये ऽपि धर्मविदो जनाः  
०४,०४६।००४ब्*०८५०_००१ तस्मात् तत्त्वं न जानाति यत् तु कार्यं नराधिपः  
०४,०४६।००४ब्*०८५०_००२ धार्तराष्ट्रो हि दुर्बुद्धिः पश्यन्न् अपि धनञ्जयम्  
०४,०४६।००४ब्*०८५०_००३ नैव पश्यति नाघ्राति मन्दः क्रोधवशं गतः  
०४,०४६।००४ब्*०८५०_००३ वैशम्पायनः  
०४,०४६।००४ब्*०८५०_००४ एवम् उक्त्वा तु राजानं पुनर् द्रौणिम् उवाच ह  
०४,०४६।००४ब्*०८५०_००५ प्राञ्जलिर् भरतश्रेष्ठः साम्ना बुद्धिमतां वरः  
०४,०४६।००४च् तस्माद् राजन् ब्रवीम्य् एष वाक्यं ते यदि रोचते  
०४,०४६।००५अ कर्णो यद् अभ्यवोचन् नस् तेजःसञ्जननाय तत्  
०४,०४६।००५च् आचार्यपुत्रः क्षमतां महत् कार्यम् उपस्थितम्  
०४,०४६।००६अ नायं कालो विरोधस्य कौन्तेये समुपस्थिते  
०४,०४६।००६च् क्षन्तव्यं भवता सर्वम् आचार्येण कृपेण च  
०४,०४६।००६द्*०८५१_००१ बलस्य व्यसनान्य् आहुस् तानि धीरा मनीषिणः  
०४,०४६।००६द्*०८५१_००२ मुखे भेदं च तेषां तु पापिष्ठं विदुषां मतम्  
०४,०४६।००७अ भवतां हि कृतास्त्रत्वं यथादित्ये प्रभा तथा  
०४,०४६।००७च् यथा चन्द्रमसो लक्ष्म सर्वथा नापकृष्यते  
०४,०४६।००७ए एवं भवत्सु ब्राह्मण्यं ब्रह्मास्त्रं च प्रतिष्ठितम्  
०४,०४६।००८अ चत्वार एकतो वेदाः क्षात्रम् एकत्र दृश्यते  
०४,०४६।००८च् नैतत् समस्तम् उभयं कस्मिंश् चिद् अनुशुश्रुमः  
०४,०४६।००९अ अन्यत्र भारताचार्यात् सपुत्राद् इति मे मतिः  
०४,०४६।००९ब्*०८५२_००१ वेदान्ताश् च पुराणानि इतिहासं पुरातनम्  
०४,०४६।००९ब्*०८५२_००२ जामदग्न्यम् ऋते राजन् को द्रोणाद् अधिको भवेत्  
०४,०४६।००९च् ब्रह्मास्त्रं चैव वेदाश् च नैतद् अन्यत्र दृश्यते  
०४,०४६।०१०अ आचार्यपुत्रः क्षमतां नायं कालः स्वभेदने  
०४,०४६।०१०च् सर्वे संहत्य युध्यामः पाकशासनिम् आगतम्  
०४,०४६।०११अ बलस्य व्यसनानीह यान्य् उक्तानि मनीषिभिः  
०४,०४६।०११च् मुख्यो भेदो हि तेषां वै पापिष्ठो विदुषां मतः  
०४,०४६।०१२ अश्वत्थामोवाच  
०४,०४६।०१२*०८५३_००१ नैव न्याय्यम् इदं वाच्यम् अस्माकं पुरुषर्षभ  
०४,०४६।०१२*०८५३_००२ किं तु रोषपरीतेन गुरुणा भाषिता गुणाः  
०४,०४६।०१२*०८५३_००३ शत्रोर् अपि गुणा ग्राह्या दोषा वाच्या गुरोर् अपि  
०४,०४६।०१२*०८५३_००४ दुर्योधन उवाच  
०४,०४६।०१२*०८५३_००४ सर्वथा सर्वयत्नेन पुत्रे शिष्ये हितं वदेत्  
०४,०४६।०१२अ आचार्य एव क्षमतां शान्तिर् अत्र विधीयताम्  
०४,०४६।०१२च् अभिषज्यमाने हि गुरौ तद्वृत्तं रोषकारितम्  
०४,०४६।०१३ वैशम्पायन उवाच  
०४,०४६।०१३अ ततो दुर्योधनो द्रोणं क्षमयाम् आस भारत  
०४,०४६।०१३च् सह कर्णेन भीष्मेण कृपेण च महात्मना  
०४,०४६।०१४ द्रोण उवाच  
०४,०४६।०१४अ यद् एव प्रथमं वाक्यं भीष्मः शान्तनवो ऽब्रवीत्  
०४,०४६।०१४च् तेनैवाहं प्रसन्नो वै परम् अत्र विधीयताम्  
०४,०४६।०१५अ यथा दुर्योधने ऽयत्ते नागः स्पृशति सैनिकान्  
०४,०४६।०१५च् साहसाद् यदि वा मोहात् तथा नीतिर् विधीयताम्  
०४,०४६।०१६अ वनवासे ह्य् अनिर्वृत्ते दर्शयेन् न धनञ्जयः  
०४,०४६।०१६च् धनं वालभमानो ऽत्र नाद्य नः क्षन्तुम् अर्हति  
०४,०४६।०१७अ यथा नायं समायुज्याद् धार्तराष्ट्रान् कथं चन  
०४,०४६।०१७च् यथा च न पराजय्यात् तथा नीतिर् विधीयताम्  
०४,०४६।०१८अ उक्तं दुर्योधनेनापि पुरस्ताद् वाक्यम् ईदृशम्  
०४,०४६।०१८च् तद् अनुस्मृत्य गाङ्गेय यथावद् वक्तुम् अर्हसि  
०४,०४७।००१ भीष्म उवाच  
०४,०४७।००१अ कलांशास् तात युज्यन्ते मुहूर्ताश् च दिनानि च  
०४,०४७।००१च् अर्धमासाश् च मासाश् च नक्षत्राणि ग्रहास् तथा  
०४,०४७।००२अ ऋतवश् चापि युज्यन्ते तथा संवत्सरा अपि  
०४,०४७।००२च् एवं कालविभागेन कालचक्रं प्रवर्तते  
०४,०४७।००३अ तेषां कालातिरेकेण ज्योतिषां च व्यतिक्रमात्  
०४,०४७।००३च् पञ्चमे पञ्चमे वर्षे द्वौ मासाव् उपजायतः  
०४,०४७।००४अ तेषाम् अभ्यधिका मासाः पञ्च द्वादश च क्षपाः  
०४,०४७।००४च् त्रयोदशानां वर्षाणाम् इति मे वर्तते मतिः  
०४,०४७।००४द्*०८५४_००१ पूर्वेद्युर् एव निर्वृत्ते ततो बीभत्सुर् आगतः  
०४,०४७।००४द्*०८५५_००१ गते वर्षद्वये चैव पञ्चपक्षे दिनद्वये  
०४,०४७।००४द्*०८५५_००२ दिवसस्याष्टमे भागे पतत्य् एको ऽधिमासकः  
०४,०४७।००५अ सर्वं यथावच् चरितं यद् यद् एभिः परिश्रुतम्  
०४,०४७।००५च् एवम् एतद् ध्रुवं ज्ञात्वा ततो बीभत्सुर् आगतः  
०४,०४७।००६अ सर्वे चैव महात्मानः सर्वे धर्मार्थकोविदाः  
०४,०४७।००६च् येषां युधिष्ठिरो राजा कस्माद् धर्मे ऽपराध्नुयुः  
०४,०४७।००६द्*०८५६_००१ कामात् क्रोधाच् च लोभाच् च कामक्रोधभयाद् अपि  
०४,०४७।००६द्*०८५६_००२ स्नेहाद् वा यदि वा मोहाद् धर्मं नात्येति धर्मजः  
०४,०४७।००७अ अलुब्धाश् चैव कौन्तेयाः कृतवन्तश् च दुष्करम्  
०४,०४७।००७च् न चापि केवलं राज्यम् इच्छेयुस् ते ऽनुपायतः  
०४,०४७।००८अ तदैव ते हि विक्रान्तुम् ईषुः कौरवनन्दनाः  
०४,०४७।००८च् धर्मपाशनिबद्धास् तु न चेलुः क्षत्रियव्रतात्  
०४,०४७।००९अ यच् चानृत इति ख्यायेद् यच् च गच्छेत् पराभवम्  
०४,०४७।००९च् वृणुयुर् मरणं पार्था नानृतत्वं कथं चन  
०४,०४७।०१०अ प्राप्ते तु काले प्राप्तव्यं नोत्सृजेयुर् नरर्षभाः  
०४,०४७।०१०च् अपि वज्रभृता गुप्तं तथावीर्या हि पाण्डवाः  
०४,०४७।०११अ प्रतियुध्याम समरे सर्वशस्त्रभृतां वरम्  
०४,०४७।०११ब्*०८५७_००१ आगतं फाल्गुनं राजन् सर्वे तत्र न संशयः  
०४,०४७।०११च् तस्माद् यद् अत्र कल्याणं लोके सद्भिर् अनुष्ठितम्  
०४,०४७।०११ए तत् संविधीयतां क्षिप्रं मा नो ह्य् अर्थो ऽतिगात् परान्  
०४,०४७।०१२अ न हि पश्यामि सङ्ग्रामे कदा चिद् अपि कौरव  
०४,०४७।०१२च् एकान्तसिद्धिं राजेन्द्र सम्प्राप्तश् च धनञ्जयः  
०४,०४७।०१३अ सम्प्रवृत्ते तु सङ्ग्रामे भावाभावौ जयाजयौ  
०४,०४७।०१३च् अवश्यम् एकं स्पृशतो दृष्टम् एतद् असंशयम्  
०४,०४७।०१४अ तस्माद् युद्धावचरिकं कर्म वा धर्मसंहितम्  
०४,०४७।०१४च् क्रियताम् आशु राजेन्द्र सम्प्राप्तो हि धनञ्जयः  
०४,०४७।०१४द्*०८५८_००१ एको ऽपि समरे पार्थः पृथिवीं निर्दहेच् छरैः  
०४,०४७।०१४द्*०८५८_००२ भ्रातृभिः सहितस् तात किं पुनः कौरवान् रणे  
०४,०४७।०१४द्*०८५८_००३ तस्मात् सन्धिं कुरुश्रेष्ठ कुरुष्व यदि मन्यसे  
०४,०४७।०१५ दुर्योधन उवाच  
०४,०४७।०१५अ नाहं राज्यं प्रदास्यामि पाण्डवानां पितामह  
०४,०४७।०१५ब्*०८५९_००१ ग्रामं सेनां च दासीं च स्वल्पं द्रव्यम् अपि प्रभो  
०४,०४७।०१५च् युद्धावचारिकं यत् तु तच् छीघ्रं संविधीयताम्  
०४,०४७।०१५द्*०८६०_००० वैशम्पायनः  
०४,०४७।०१५द्*०८६०_००१ भीष्मस्योपरते वाक्ये तथा दुर्योधनस्य च  
०४,०४७।०१५द्*०८६०_००२ प्राप्तम् अर्थ्यं च यद् वाक्यं द्रोणश् चाह द्विजोत्तमः  
०४,०४७।०१६ भीष्म उवाच  
०४,०४७।०१६*०८६१_००१ यत् तु युद्धाय चरितं भवेद् वा धर्मसंहितम्  
०४,०४७।०१६*०८६१_००२ कस् त्वया सदृशो लोके भूयस् त्वं वक्तुम् अर्हसि  
०४,०४७।०१६अ अत्र या मामकी बुद्धिः श्रूयतां यदि रोचते  
०४,०४७।०१६ब्*०८६२_००१ सर्वथा हि मया श्रेयो वक्तव्यं कुरुनन्दन  
०४,०४७।०१६च् क्षिप्रं बलचतुर्भागं गृह्य गच्छ पुरं प्रति  
०४,०४७।०१६ए ततो ऽपरश् चतुर्भागो गाः समादाय गच्छतु  
०४,०४७।०१७अ वयं त्व् अर्धेन सैन्येन प्रतियोत्स्याम पाण्डवम्  
०४,०४७।०१७ब्*०८६३_००१ अहं द्रोणश् च कर्णश् च अश्वत्थामा कृपस् तथा  
०४,०४७।०१७ब्*०८६३_००२ प्रतियोत्स्याम बीभत्सुम् आगतं कृतनिश्चयम्  
०४,०४७।०१७ब्*०८६४_००१ एवं राजा सुगुप्तः स्यान् न क्लैब्यम् अनुपश्यति  
०४,०४७।०१७च् मत्स्यं वा पुनर् आयातम् अथ वापि शतक्रतुम्  
०४,०४७।०१७द्*०८६५_००१ अहम् आवारयिष्यामि वेलेव मकरालयम्  
०४,०४७।०१७द्*०८६६_००१ युध्याम सह संहत्य पाकशासनिम् आगतम्  
०४,०४७।०१७द्*०८६७_००० वैशम्पायनः  
०४,०४७।०१७द्*०८६७_००१ द्रोणस्योपरते वाक्ये भीष्मः प्रोवाच बुद्धिमान्  
०४,०४७।०१७द्*०८६८_००० वैशम्पायन उवाच  
०४,०४७।०१७द्*०८६८_००१ तद् वाक्यं रुरुचे तेषां भीष्मेणोक्तं महात्मना  
०४,०४७।०१७द्*०८६८_००२ तथा हि कृतवान् राजा कौरवाणाम् अनन्तरम्  
०४,०४७।०१७द्*०८६८_००३ भीष्मः प्रस्थाप्य राजानं गोधनं तद् अनन्तरम्  
०४,०४७।०१७द्*०८६८_००४ सेनामुख्यान् व्यवस्थाप्य व्यूहितुं सम्प्रचक्रमे  
०४,०४७।०१८अ आचार्यो मध्यतस् तिष्ठत्व् अश्वत्थामा तु सव्यतः  
०४,०४७।०१८च् कृपः शारद्वतो धीमान् पार्श्वं रक्षतु दक्षिणम्  
०४,०४७।०१८द्*०८६९_००१ विकर्णश् च महावीर्यो दुर्मुखश् च परन्तपः  
०४,०४७।०१८द्*०८६९_००२ शकुनिः सौबलश् चैव दुःसहश् च महाबलः  
०४,०४७।०१८द्*०८६९_००३ द्रोणस्य पार्श्वम् अजिताः पालयन्तु महारथाः  
०४,०४७।०१९अ अग्रतः सूतपुत्रस् तु कर्णस् तिष्ठतु दंशितः  
०४,०४७।०१९च् अहं सर्वस्य सैन्यस्य पश्चात् स्थास्यामि पालयन्  
०४,०४७।०१९द्*०८७०_००१ सर्वे महारथाः शूरा महेष्वासा महाबलाः  
०४,०४७।०१९द्*०८७०_००२ वैशम्पायनः  
०४,०४७।०१९द्*०८७०_००२ युध्यन्तु पाण्डवश्रेष्ठम् आगतं यत्नतो युधि  
०४,०४७।०१९द्*०८७०_००३ अभेद्यं परसैन्यानां व्यूहं व्यूह्य कुरूत्तमः  
०४,०४७।०१९द्*०८७०_००४ वज्रगर्भं व्रीहिमुखं पद्मचन्द्रार्धमण्डलम्  
०४,०४७।०१९द्*०८७०_००५ तस्य व्यूहस्य पश्चार्धे भीष्मश् चाथोद्यतायुधः  
०४,०४७।०१९द्*०८७०_००६ सौवर्णं तालम् उच्छ्रित्य रथे तिष्ठन्न् अशोभत  
०४,०४८।००१ वैशम्पायन उवाच  
०४,०४८।००१अ तथा व्यूढेष्व् अनीकेषु कौरवेयैर् महारथैः  
०४,०४८।००१च् उपायाद् अर्जुनस् तूर्णं रथघोषेण नादयन्  
०४,०४८।००२अ ददृशुस् ते ध्वजाग्रं वै शुश्रुवुश् च रथस्वनम्  
०४,०४८।००२च् दोधूयमानस्य भृशं गाण्डीवस्य च निस्वनम्  
०४,०४८।००२द्*०८७१_००१ त्रिकोशमात्रं गत्वा तु पाण्डवः श्वेतवाहनः  
०४,०४८।००२द्*०८७१_००२ सेनामुखम् अभिप्रेक्ष्य पार्थो वैराटिम् अब्रवीत्  
०४,०४८।००२द्*०८७१_००३ राजानं नात्र पश्यामि रथानीके व्यवस्थितम्  
०४,०४८।००२द्*०८७१_००४ दक्षिणं पक्षम् आस्थाय कुरवो यान्त्य् उदङ्मुखाः  
०४,०४८।००२द्*०८७१_००५ उत्सृज्यैतद् रथानीकं महेष्वासाभिरक्षितम्  
०४,०४८।००२द्*०८७१_००६ गवाग्रम् अभितो याहि यावत् पश्यामि मे रिपुम्  
०४,०४८।००२द्*०८७१_००७ गवाग्रम् अभितो गत्वा गाश् चाशु विनिवर्तय  
०४,०४८।००२द्*०८७१_००८ यावद् एते निवर्तन्ते कुरवो जवम् आस्थिताः  
०४,०४८।००२द्*०८७१_००९ तावद् एव पशून् सर्वान् निवर्तिष्ये तवाभिभो  
०४,०४८।००२द्*०८७१_०१० इत्य् उक्त्वा समरे पार्थो वैराटिम् अपराजितः  
०४,०४८।००२द्*०८७१_०११ सव्यं पक्षम् अनुप्राप्य जवेनाश्वान् अचोदयत्  
०४,०४८।००२द्*०८७१_०१२ ततो ऽभ्यवादयत् पार्थो भीष्मं शान्तनवं कृपम्  
०४,०४८।००२द्*०८७१_०१३ द्वाभ्यां द्वाभ्यां तथाचार्यं द्रोणं च निशितैः शरैः  
०४,०४८।००२द्*०८७२_००१ द्रोणं कृपं च भीष्मं च पृषत्कैर् अभ्यवादयत्  
०४,०४८।००३अ ततस् तत् सर्वम् आलोक्य द्रोणो वचनम् अब्रवीत्  
०४,०४८।००३ब्*०८७३_००० द्रोणः  
०४,०४८।००३ब्*०८७३_००१ न कश् चिद् योद्धुम् इच्छेत न च गुप्तं स्वजीवितम्  
०४,०४८।००३ब्*०८७३_००२ अयं वीरश् च शूरश् च दुर्धर्षश् चैव संयुगे  
०४,०४८।००३च् महारथम् अनुप्राप्तं दृष्ट्वा गाण्डीवधन्विनम्  
०४,०४८।००४अ एतद् ध्वजाग्रं पार्थस्य दूरतः सम्प्रकाशते  
०४,०४८।००४च् एष घोषः सजलदो रोरवीति च वानरः  
०४,०४८।००४द्*०८७४_००१ अवस्थाय रथं याति गाण्डीवं विक्षिपन् धनुः  
०४,०४८।००४द्*०८७४_००२ अश्वानां स्तनतां शब्दो वहतां पाकशासनिम्  
०४,०४८।००४द्*०८७४_००३ रथस्याम्बुधरस्येव श्रूयते भृशदारुणः  
०४,०४८।००४द्*०८७४_००४ दारयन्न् इव तेजस्वी वसुधां वासवात्मजः  
०४,०४८।००४द्*०८७५_००१ एष उदार आयाति रथे च रथिनां वरः  
०४,०४८।००५अ एष तिष्ठन् रथश्रेष्ठो रथे रथवरप्रणुत्  
०४,०४८।००५ब्*०८७६_००१ एष दृष्ट्वा रथानीकम् अस्माकम् अरिमर्दनः  
०४,०४८।००५ब्*०८७६_००२ ह्रीमान् वदान्यो धृतिमान् सत्करोति च पाण्डवः  
०४,०४८।००५च् उत्कर्षति धनुःश्रेष्ठं गाण्डीवम् अशनिस्वनम्  
०४,०४८।००६अ इमौ हि बाणौ सहितौ पादयोर् मे व्यवस्थितौ  
०४,०४८।००६ब्*०८७७_००१ बन्धुर् आग्रौ निखातौ मे चित्रपुङ्खावजिह्मगौ  
०४,०४८।००६च् अपरौ चाप्य् अतिक्रान्तौ कर्णौ संस्पृश्य मे शरौ  
०४,०४८।००६द्*०८७८_००१ संस्पृशन्तावतिक्रान्तौ पृष्ट्वैवानामयं भृशम्  
०४,०४८।००६द्*०८७९_००१ चिरदृष्टो ऽयम् अस्माभिः प्रज्ञावान् बान्धवप्रियः  
०४,०४८।००६द्*०८७९_००२ अतीव ज्वलितो लक्ष्म्या पाण्डुपुत्रो धनञ्जयः  
०४,०४८।००७अ निरुष्य हि वने वासं कृत्वा कर्मातिमानुषम्  
०४,०४८।००७च् अभिवादयते पार्थः श्रोत्रे च परिपृच्छति  
०४,०४८।००७द्*०८८०_००१ कुशलं परिपृष्ट्वा च गतास् ते कङ्कवाससः  
०४,०४८।००७द्*०८८१_००१ अमर्षेणाभिसम्पूर्णो दुःखेन प्रतिबोधितः  
०४,०४८।००७द्*०८८१_००२ अद्येमां भारतीं सेनाम् एको नाशयते ध्रुवम्  
०४,०४८।००७द्*०८८१_००३ द्व्यधिकं दश उष्य वत्सराणां  
०४,०४८।००७द्*०८८१_००४ स्वजनेनाविदितस् त्रयोदशं च  
०४,०४८।००७द्*०८८१_००५ ज्वलते रथम् आस्थितः किरीटी  
०४,०४८।००७द्*०८८१_००६ तम इव रात्रिजम् अभ्युदस्य सूर्यः  
०४,०४८।००७द्*०८८२_००१ रथी शरी चारुतली निषङ्गी  
०४,०४८।००७द्*०८८२_००२ शङ्खी पताकी कवची किरीटी  
०४,०४८।००७द्*०८८२_००३ खड्गी च धन्वी च विभाति पार्थः  
०४,०४८।००७द्*०८८२_००४ शिखी वृतः स्रुग्भिर् इवाज्यसिक्तः  
०४,०४८।००७द्*०८८३_००० वैशम्पायनः  
०४,०४८।००७द्*०८८३_००१ तम् अदूरम् उपायान्तं दृष्ट्वा पाण्डवम् अर्जुनम्  
०४,०४८।००७द्*०८८३_००२ नारयः प्रेक्षितुं शेकुस् तपस्यन्तं यथा रविम्  
०४,०४८।००७द्*०८८३_००३ स तं दृष्ट्वा रथानीकं पार्थः सारथिम् अब्रवीत्  
०४,०४८।००८ अर्जुन उवाच  
०४,०४८।००८अ इषुपाते च सेनाया हयान् संयच्छ सारथे  
०४,०४८।००८च् यावत् समीक्षे सैन्ये ऽस्मिन् क्वासौ कुरुकुलाधमः  
०४,०४८।००८द्*०८८४_००१ रत्नवैडूर्यविकृतं मणिप्रवरभूषितम्  
०४,०४८।००८द्*०८८४_००२ परिजानाम्य् अहं तस्य ध्वजं दूरात् समुच्छ्रितम्  
०४,०४८।००८द्*०८८४_००३ यद्य् एनम् इह पश्यामि दुर्बुद्धिम् अतिमानिनम्  
०४,०४८।००८द्*०८८४_००४ यमाय प्रेषयिष्यामि सहायो ऽस्य यदीश्वरः  
०४,०४८।००९अ सर्वान् अन्यान् अनादृत्य दृष्ट्वा तम् अतिमानिनम्  
०४,०४८।००९च् तस्य मूर्ध्नि पतिष्यामि तत एते पराजिताः  
०४,०४८।०१०अ एष व्यवस्थितो द्रोणो द्रौणिश् च तदनन्तरम्  
०४,०४८।०१०च् भीष्मः कृपश् च कर्णश् च महेष्वासा व्यवस्थिताः  
०४,०४८।०११अ राजानं नात्र पश्यामि गाः समादाय गच्छति  
०४,०४८।०११च् दक्षिणं मार्गम् आस्थाय शङ्के जीवपरायणः  
०४,०४८।०१२अ उत्सृज्यैतद् रथानीकं गच्छ यत्र सुयोधनः  
०४,०४८।०१२च् तत्रैव योत्स्ये वैराटे नास्ति युद्धं निरामिषम्  
०४,०४८।०१२ए तं जित्वा विनिवर्तिष्ये गाः समादाय वै पुनः  
०४,०४८।०१२फ़्*०८८५_००१ (९च्) सिंहः क्षुद्रमृगस्येव पतिष्ये तस्य मूर्धनि  
०४,०४८।०१२फ़्*०८८५_००२ हनिष्यामि तम् एवाशु शरैर् गाण्डीवनिःसृतैः  
०४,०४८।०१२फ़्*०८८५_००३ (९द्) तस्मिन् हते भविष्यन्ति सर्व एव पराजिताः  
०४,०४८।०१२फ़्*०८८५_००४ शरैः समर्पयिष्यामि धार्तराष्ट्रं ससौबलम्  
०४,०४८।०१२फ़्*०८८५_००५ असभ्यानां च वक्तारं कुरूणां किल किल्बिषम्  
०४,०४८।०१२फ़्*०८८५_००६ (११अ,१२द्) राजानं नेह पश्यामि निरामिषम् इदं बलम्  
०४,०४८।०१२फ़्*०८८५_००७ अभिद्रवे ह राजानं व्यक्तम् इत्य् अत्र निर्भयः  
०४,०४८।०१२फ़्*०८८५_००८ (१०अब्) आस्थितो मध्यमाचार्यो ह्य् अश्वत्थामा त्व् अनन्तरम्  
०४,०४८।०१२फ़्*०८८५_००९ (१०च्द्) कृपकर्णौ पुरस्तात् तु महेष्वासौ व्यवस्थितौ  
०४,०४८।०१२फ़्*०८८५_०१० भूरिश्रवाः सोमदत्तो बाह्लीकश् च जयद्रथः  
०४,०४८।०१२फ़्*०८८५_०११ (११च्) दक्षिणं पक्षम् आश्रित्य स्थिता युद्धविशारदाः  
०४,०४८।०१२फ़्*०८८५_०१२ साल्वराजो द्युमत्सेनो वृषसेनश् च सौबलः  
०४,०४८।०१२फ़्*०८८५_०१३ दशार्णश् चैव कालिङ्गो वामं पक्षं समाश्रिताः  
०४,०४८।०१२फ़्*०८८५_०१४ पृष्ठतः कुरुमुख्यस् तु भीष्मस् तिष्ठति दंसितः  
०४,०४८।०१२फ़्*०८८५_०१५ अर्धसैन्येन बलवान् सर्वेषां नः पितामहः  
०४,०४८।०१२फ़्*०८८५_०१६ (११अब्) दुर्योधनं न पश्यामि क्व नु राजा स गच्छति  
०४,०४८।०१२फ़्*०८८५_०१७ (१२अब्) उत्सृजैतद् रथानीकं याहि यत्र सुयोधनः  
०४,०४८।०१२फ़्*०८८५_०१८ (१२एफ़्) तं हत्वा विनिवर्तिष्ये गाः स आदाय गच्छति  
०४,०४८।०१२फ़्*०८८५_०१९ गवाग्रम् अभितो याहि यत्र राजा भविष्यति  
०४,०४८।०१२फ़्*०८८६_००१ इत्य् उक्त्वा समरे पार्थो वैराटिम् अपराजितः  
०४,०४८।०१२फ़्*०८८६_००२ संस्पृशानो धनुर् दिव्यं त्वरमाणो ऽगमत् तदा  
०४,०४८।०१२फ़्*०८८६_००३ ततो भीष्मो ऽब्रवीद् वाक्यं कुरुमध्ये परन्तपः  
०४,०४८।०१२फ़्*०८८६_००४ चिरदृष्टो ऽयम् अस्माभिर् धर्मज्ञो बान्धवप्रियः  
०४,०४८।०१२फ़्*०८८६_००५ अतीव ज्वलते लक्ष्म्या पाकशासनिर् अच्युतः  
०४,०४८।०१२फ़्*०८८६_००६ एष दुर्योधनं पार्थो मार्गते विकृतिं स्मरन्  
०४,०४८।०१२फ़्*०८८६_००७ सेनाम् अत्यर्थम् आलोक्य त्वरते ग्रहणे कृतम्  
०४,०४८।०१२फ़्*०८८६_००८ मृगं सिम्ह इवादातुम् ईक्षते पाकशासनिः  
०४,०४८।०१२फ़्*०८८७_००१ पश्चाद् एते प्रदातव्या इति मे वर्तते मतिः  
०४,०४८।०१३ वैशम्पायन उवाच  
०४,०४८।०१३अ एवम् उक्तः स वैराटिर् हयान् संयम्य यत्नतः  
०४,०४८।०१३च् नियम्य च ततो रश्मीन् यत्र ते कुरुपुङ्गवाः  
०४,०४८।०१३ए अचोदयत् ततो वाहान् यतो दुर्योधनस् ततः  
०४,०४८।०१४अ उत्सृज्य रथवंशं तु प्रयाते श्वेतवाहने  
०४,०४८।०१४च् अभिप्रायं विदित्वास्य द्रोणो वचनम् अब्रवीत्  
०४,०४८।०१५अ नैषो ऽन्तरेण राजानं बीभत्सुः स्थातुम् इच्छति  
०४,०४८।०१५च् तस्य पार्ष्णिं ग्रहीष्यामो जवेनाभिप्रयास्यतः  
०४,०४८।०१६अ न ह्य् एनम् अभिसङ्क्रुद्धम् एको युध्येत संयुगे  
०४,०४८।०१६च् अन्यो देवात् सहस्राक्षात् कृष्णाद् वा देवकीसुतात्  
०४,०४८।०१६द्*०८८८_००१ आचार्यप्रवराद् वापि भारद्वाजान् महारथात्  
०४,०४८।०१७अ किं नो गावः करिष्यन्ति धनं वा विपुलं तथा  
०४,०४८।०१७च् दुर्योधनः पार्थजले पुरा नौर् इव मज्जति  
०४,०४८।०१७द्*०८८९_००१ इत्य् उक्त्वा समरे भीष्मः सेनया सह कौरवः  
०४,०४८।०१७द्*०८८९_००२ वैशम्पायनः  
०४,०४८।०१७द्*०८८९_००२ अन्वधावत् तदा पार्थं धार्तराष्ट्रस्य रक्षणे  
०४,०४८।०१७द्*०८८९_००३ त्रिकोशमात्रं गत्वा तु पार्थो वैराटिम् अब्रवीत्  
०४,०४८।०१७द्*०८८९_००४ इषुपातेन सेनायाः स्थापयाश्वान् अरिन्दम  
०४,०४८।०१७द्*०८८९_००५ एतद् अग्रं गवां दृष्टं मन्दं वाहय सारथे  
०४,०४८।०१७द्*०८८९_००६ याह्य् उत्तरेण सेनाया गाश् चैव प्रविभज्य च  
०४,०४८।०१७द्*०८८९_००७ परिक्षिप्य गवां यूथम् अत्र योत्स्ये सुयोधनम्  
०४,०४८।०१७द्*०८८९_००८ गच्छन्ति सत्वरं गावः सगोपाः परिमोचय  
०४,०४८।०१७द्*०८८९_००९ तत्र गत्वा पशून् वीर सगोपान् परिमोचय  
०४,०४८।०१७द्*०८८९_०१० अन्तरेण च सेनायाः प्राङ्मुखो गच्छ चोत्तर  
०४,०४८।०१७द्*०८८९_०११ इमे त्व् अतिरथाः सर्वे मम वीर्यपराक्रमम्  
०४,०४८।०१७द्*०८८९_०१२ पश्यन्तु कुरवो युद्धे महेन्द्रस्येव दानवाः  
०४,०४८।०१८अ तथैव गत्वा बीभत्सुर् नाम विश्राव्य चात्मनः  
०४,०४८।०१८ब्*०८९०_००१ निशिताग्राञ् छरांस् तीक्ष्णान् मुमोचान्तकसन्निभान्  
०४,०४८।०१८च् शलभैर् इव तां सेनां शरैः शीघ्रम् अवाकिरत्  
०४,०४८।०१८द्*०८९१_००१ निरावकाशम् अभवच् छरैः क्षिप्तैः किरीटिना  
०४,०४८।०१८द्*०८९२_००१ सा चापि बहुला सेना पार्थबाणाभिपीडिता  
०४,०४८।०१९अ कीर्यमाणाः शरौघैस् तु योधास् ते पार्थचोदितैः  
०४,०४८।०१९च् नापश्यन् नावृतां भूमिम् अन्तरिक्षं च पत्रिभिः  
०४,०४८।०१९द्*०८९३_००१ गाश् चैव हि न पश्यन्ति पार्थमुक्तैर् अजिह्मगैः  
०४,०४८।०१९द्*०८९३_००२ अर्जुनस् तु तदा हृष्टो दर्शयन् वीर्यम् आत्मनः  
०४,०४८।०१९द्*०८९३_००३ पीडयाम् आस सैन्यानि गाण्डीवप्रसृतैः शरैः  
०४,०४८।०२०अ तेषां नात्मनिनो युद्धे नापयाने ऽभवन् मतिः  
०४,०४८।०२०च् शीघ्रत्वम् एव पार्थस्य पूजयन्ति स्म चेतसा  
०४,०४८।०२०द्*०८९४_००१ चन्द्रावदातं सामुद्रं कुरुसैन्यभयङ्करम्  
०४,०४८।०२१अ ततः शङ्खं प्रदध्मौ स द्विषतां लोमहर्षणम्  
०४,०४८।०२१च् विस्फार्य च धनुःश्रेष्ठं ध्वजे भूतान्य् अचोदयत्  
०४,०४८।०२२अ तस्य शङ्खस्य शब्देन रथनेमिस्वनेन च  
०४,०४८।०२२ब्*०८९५_००१ गाण्डीवस्य च घोषेण पृथिवी समकम्पत  
०४,०४८।०२२च् अमानुषाणां तेषां च भूतानां ध्वजवासिनाम्  
०४,०४८।०२२द्*०८९६_००१ शब्देन महता राजन् सन्त्रस्तं गोधनं महत्  
०४,०४८।०२२द्*०८९७_००१ वियद्गतानां देवानां मानुषाणां रवेण च  
०४,०४८।०२३अ ऊर्ध्वं पुच्छान् विधुन्वाना रेभमाणाः समन्ततः  
०४,०४८।०२३च् गावः प्रतिन्यवर्तन्त दिशम् आस्थाय दक्षिणाम्  
०४,०४८।०२३द्@०४३_०००१ ततः स समरे वीरो बीभत्सुः शत्रुपूगहा  
०४,०४८।०२३द्@०४३_०००२ गोपालांश् चोदयाम् आस गाश् चैताश् चोदयेति च  
०४,०४८।०२३द्@०४३_०००३ उत्तरं चाह बीभत्सुर् हर्षयन् पाण्डुनन्दनः  
०४,०४८।०२३द्@०४३_०००४ गवाम् अग्रं समीक्षस्व गाश् चैवाशु निवर्तय  
०४,०४८।०२३द्@०४३_०००५ यावद् एते निवर्तन्ते कुरवो जवम् आस्थिताः  
०४,०४८।०२३द्@०४३_०००६ याह्य् उत्तरेण गाश् चैताः सैन्यानां च नृपात्मज  
०४,०४८।०२३द्@०४३_०००७ पश्यन्तु कुरवः सर्वे मम वीर्यपराक्रमम्  
०४,०४८।०२३द्@०४३_०००८ ते लाभम् इव मन्वानाः कुरवो ऽर्जुनम् आहवे  
०४,०४८।०२३द्@०४३_०००९ दृष्ट्वा यान्तम् अदूरस्थं क्षिप्रम् अभ्यपतन् रथैः  
०४,०४८।०२३द्@०४३_००१० हस्त्यश्वपरिवारेण महताभिविराजता  
०४,०४८।०२३द्@०४३_००११ योधैः प्रासासिहस्तैश् च चापबाणोद्यतायुधैः  
०४,०४८।०२३द्@०४३_००१२ तान्य् अनीकान्य् अशोभन्त कुरूणाम् आततायिनाम्  
०४,०४८।०२३द्@०४३_००१३ संसर्पन्त इवाकाशे विद्युत्वन्तो बलाहकाः  
०४,०४८।०२३द्@०४३_००१४ तानि दृष्ट्वा ह्य् अनीकानि निवर्तितरथानि च  
०४,०४८।०२३द्@०४३_००१५ पार्थो ऽपि वायुवद् घोरं सैन्याग्रं व्यधुनोच् छरैः  
०४,०४९।००१ वैशम्पायन उवाच  
०४,०४९।००१अ स शत्रुसेनां तरसा प्रणुद्य; गास् ता विजित्याथ धनुर्धराग्र्यः  
०४,०४९।००१च् दुर्योधनायाभिमुखं प्रयातो; भूयो ऽर्जुनः प्रियम् आजौ चिकीर्षन्  
०४,०४९।००२अ गोषु प्रयातासु जवेन मत्स्यान्; किरीटिनं कृतकार्यं च मत्वा  
०४,०४९।००२ब्*०८९८_००१ पशून् समादाय ततो निवृत्ता  
०४,०४९।००२ब्*०८९८_००२ गोपागणाः स्वान् प्रययुश् च राष्ट्रान्  
०४,०४९।००२ब्*०८९९_००० वैशम्पायनः  
०४,०४९।००२ब्*०८९९_००१ ततस् त्रीणि सहस्राणि रथानां च धनुष्मताम्  
०४,०४९।००२ब्*०८९९_००२ घोराणि कुरुवीराणां पर्यकीर्यन्त भारत  
०४,०४९।००२ब्*०८९९_००३ कर्णो रथसहस्रेण प्रत्यतिष्ठद् धनञ्जयम्  
०४,०४९।००२ब्*०८९९_००४ भीष्मः शान्तनवो धीमान् सहस्रेण पुरस्कृतः  
०४,०४९।००२ब्*०८९९_००५ तथा रथसहस्रेण भ्रातृभिः परिवारितः  
०४,०४९।००२ब्*०८९९_००६ पश्चाद् दुर्योधनो ऽतिष्ठद् धस्तावापी श्रिया ज्वलन्  
०४,०४९।००२ब्*०८९९_००७ अतिष्ठन्न् अवकाशेषु पादाताः सह वाजिभिः  
०४,०४९।००२ब्*०८९९_००८ भीमरूपाश् च मातङ्गास् तोमराङ्कुशचोदिताः  
०४,०४९।००२ब्*०८९९_००९ तानि दृष्ट्वा ह्य् अनीकानि विततानि महात्मनाम्  
०४,०४९।००२ब्*०८९९_०१० वैराटिम् उत्तरं तं तु प्रत्यभाषत पाण्डवः  
०४,०४९।००२ब्*०९००_००१ वर्मिता वाजिनो ऽतिष्ठन् सहारूढैः प्रहारिभिः  
०४,०४९।००२ब्*०९०१_००१ तत्र तत्रावकाशेषु पादाताश् च सहस्रशः  
०४,०४९।००२च् दुर्योधनायाभिमुखं प्रयान्तम्; कुरुप्रवीराः सहसाभिपेतुः  
०४,०४९।००२द्*०९०२_००० उत्तर उवाच  
०४,०४९।००२द्*०९०२_००१ पुरं प्रतिनिवर्तस्व पार्थ प्रहरतां वर  
०४,०४९।००२द्*०९०२_००२ गावस् त्वया जिताश् चेमाः किं युद्धेनेति वै वृथा  
०४,०४९।००२द्*०९०२_००३ सन्दिग्धे ऽर्थे न युध्येत पुष्टे वापि बले सति  
०४,०४९।००२द्*०९०२_००४ त्वयैकेन बहूनां हि विग्रहेण तु किं वृथा  
०४,०४९।००२द्*०९०२_००५ श्रुत्वैतद् अर्जुनो वाक्यं वैराटेर् भीतवत् तदा  
०४,०४९।००२द्*०९०२_००६ प्रहस्य प्राह तं भूयो मा भैः पश्येह कौतुकम्  
०४,०४९।००२द्*०९०२_००७ बहूनि दृष्टपूर्वाणि प्राग् युद्धान्य् उत्तर त्वया  
०४,०४९।००२द्*०९०२_००८ पश्येमम् एवं सङ्ग्रामं बहूनाम् एककेन यत्  
०४,०४९।००२द्*०९०२_००९ ततो दुर्योधनं यान्तम् अर्जुनं तरसा तदा  
०४,०४९।००२द्*०९०२_०१० रथाग्र्याः कौरवेन्द्रस्य निपेतुः सहसाखिलाः  
०४,०४९।००३अ तेषाम् अनीकानि बहूनि गाढम्; व्यूढानि दृष्ट्वा बहुलध्वजानि  
०४,०४९।००३च् मत्स्यस्य पुत्रं द्विषतां निहन्ता; वैराटिम् आमन्त्र्य ततो ऽभ्युवाच  
०४,०४९।००३द्*०९०३_००० अर्जुनः  
०४,०४९।००३द्*०९०३_००१ सुसङ्गृहीतैर् अथ रश्मिभिस् त्वं  
०४,०४९।००३द्*०९०३_००२ हयान् नियम्य प्रसमीक्ष्य यत्तः  
०४,०४९।००३द्*०९०३_००३ सम्प्रेषयाशु प्रतिवीरम् एनं  
०४,०४९।००३द्*०९०३_००४ वैकर्तनं योधयितुं वृणोमि  
०४,०४९।००३द्*०९०३_००५ यां हस्तिकक्ष्यां बहुधा विचित्रां  
०४,०४९।००३द्*०९०३_००६ स्तम्भे रथे पश्यसि दर्शनीयाम्  
०४,०४९।००३द्*०९०३_००७ विवर्तमानं ज्वलनप्रकाशं  
०४,०४९।००३द्*०९०३_००८ वैकर्तनस्यैतद् अनीकम् अग्र्यम्  
०४,०४९।००४अ एतेन तूर्णं प्रतिपादयेमाञ्; श्वेतान् हयान् काञ्चनरश्मियोक्त्रान्  
०४,०४९।००४च् जवेन सर्वेण कुरु प्रयत्नम्; आसादयैतद् रथसिंहवृन्दम्  
०४,०४९।००५अ गजो गजेनेव मया दुरात्मा; यो योद्धुम् आकाङ्क्षति सूतपुत्रः  
०४,०४९।००५ब्*०९०४_००१ तद् अद्य युद्धं कुरुवीरमध्ये  
०४,०४९।००५ब्*०९०४_००२ करोमि तं याहि तथाप्रवृत्तः  
०४,०४९।००५च् तम् एव मां प्रापय राजपुत्र; दुर्योधनापाश्रयजातदर्पम्  
०४,०४९।००५द्*०९०५_००१ तं पातयिष्यामि रथस्य मध्ये  
०४,०४९।००५द्*०९०५_००२ सहस्रनेत्रो ऽशनिनेव वृत्रम्  
०४,०४९।००५द्*०९०६_००१ गाण्डीवमुक्तैर् इषुभिः सिताग्रैः  
०४,०४९।००५द्*०९०७_००१ शरैः सुतीक्ष्णैर् हृदयं विभिद्य  
०४,०४९।००६अ स तैर् हयैर् वातजवैर् बृहद्भिः; पुत्रो विराटस्य सुवर्णकक्ष्यैः  
०४,०४९।००६च् विध्वंसयंस् तद्रथिनाम् अनीकम्; ततो ऽवहत् पाण्डवम् आजिमध्ये  
०४,०४९।००६द्*०९०८_००१ तम् आपतन्तं परमेण तेजसा  
०४,०४९।००६द्*०९०८_००२ समीक्ष्य वैकर्तनम् अभ्यरक्षन्  
०४,०४९।००६द्*०९०८_००३ अभ्यद्रवंस् ते रथवीरवृन्दा  
०४,०४९।००६द्*०९०८_००४ व्याघ्रेण चाक्रान्तम् इवर्षभं रणे  
०४,०४९।००६द्*०९०८_००५ चित्राङ्गदश् चित्ररथश् च वीरः  
०४,०४९।००६द्*०९०८_००६ सङ्ग्रामजिद् दुःसहचित्रसेनौ  
०४,०४९।००६द्*०९०८_००७ विविंशतिर् दुर्जयदुर्मुखौ च  
०४,०४९।००६द्*०९०८_००८ विकर्णदुःशासनसौबलाश् च  
०४,०४९।००६द्*०९०८_००९ शोणो निषेधश् च तम् अन्वयुस् ते  
०४,०४९।००६द्*०९०८_०१० वैकर्तनं शीघ्रतरं युवानः  
०४,०४९।००६द्*०९०८_०११ पुत्रा ययुस् ते सहसोदराश् च  
०४,०४९।००६द्*०९०८_०१२ वैकर्तनं पार्थगतं समीक्ष्य  
०४,०४९।००६द्*०९०८_०१३ प्रगृह्य चापानि महाबला रणे  
०४,०४९।००६द्*०९०८_०१४ धनञ्जयं पर्यकिरञ् छरौघैः  
०४,०४९।००६द्*०९०८_०१५ तेषां दृढज्याकृतनैकतन्त्रीं  
०४,०४९।००६द्*०९०८_०१६ प्रासोपवीणां शरसङ्घकोणाम्  
०४,०४९।००६द्*०९०८_०१७ कराग्रयन्त्रां स्थिरचापदण्डां  
०४,०४९।००६द्*०९०८_०१८ वीणाम् उपावादयद् आशु पार्थः  
०४,०४९।००७अ तं चित्रसेनो विशिखैर् विपाठैः; सङ्ग्रामजिच् छत्रुसहो जयश् च  
०४,०४९।००७च् प्रत्युद्ययुर् भारतम् आपतन्तम्; महारथाः कर्णम् अभीप्समानाः  
०४,०४९।००८अ ततः स तेषां पुरुषप्रवीरः; शरासनार्चिः शरवेगतापः  
०४,०४९।००८च् व्रातान् रथानाम् अदहत् स मन्युर्; वनं यथाग्निः कुरुपुङ्गवानाम्  
०४,०४९।००९अ तस्मिंस् तु युद्धे तुमुले प्रवृत्ते; पार्थं विकर्णो ऽतिरथं रथेन  
०४,०४९।००९च् विपाठवर्षेण कुरुप्रवीरो; भीमेन भीमानुजम् आससाद  
०४,०४९।०१०अ ततो विकर्णस्य धनुर् विकृष्य; जाम्बूनदाग्र्योपचितं दृढज्यम्  
०४,०४९।०१०च् अपातयद् ध्वजम् अस्य प्रमथ्य; छिन्नध्वजः सो ऽप्य् अपयाज् जवेन  
०४,०४९।०११अ तं शात्रवाणां गणबाधितारम्; कर्माणि कुर्वाणम् अमानुषाणि  
०४,०४९।०११च् शत्रुन्तपः कोपम् अमृष्यमाणः; समर्पयत् कूर्मनखेन पार्थम्  
०४,०४९।०१२अ स तेन राज्ञातिरथेन विद्धो; विगाहमानो ध्वजिनीं कुरूणाम्  
०४,०४९।०१२च् शत्रुन्तपं पञ्चभिर् आशु विद्ध्वा; ततो ऽस्य सूतं दशभिर् जघान  
०४,०४९।०१३अ ततः स विद्धो भरतर्षभेण; बाणेन गात्रावरणातिगेन  
०४,०४९।०१३च् गतासुर् आजौ निपपात भूमौ; नगो नगाग्राद् इव वातरुग्णः  
०४,०४९।०१४अ रथर्षभास् ते तु रथर्षभेण; वीरा रणे वीरतरेण भग्नाः  
०४,०४९।०१४च् चकम्पिरे वातवशेन काले; प्रकम्पितानीव महावनानि  
०४,०४९।०१५अ हतास् तु पार्थेन नरप्रवीरा; भूमौ युवानः सुषुपुः सुवेषाः  
०४,०४९।०१५च् वसुप्रदा वासवतुल्यवीर्याः; पराजिता वासवजेन सङ्ख्ये  
०४,०४९।०१५ए सुवर्णकार्ष्णायसवर्मनद्धा; नागा यथा हैमवताः प्रवृद्धाः  
०४,०४९।०१६अ तथा स शत्रून् समरे विनिघ्नन्; गाण्डीवधन्वा पुरुषप्रवीरः  
०४,०४९।०१६च् चचार सङ्ख्ये प्रदिशो दिशश् च; दहन्न् इवाग्निर् वनम् आतपान्ते  
०४,०४९।०१७अ प्रकीर्णपर्णानि यथा वसन्ते; विशातयित्वात्यनिलो नुदन् खे  
०४,०४९।०१७च् तथा सपत्नान् विकिरन् किरीटी; चचार सङ्ख्ये ऽतिरथो रथेन  
०४,०४९।०१८अ शोणाश्ववाहस्य हयान् निहत्य; वैकर्तनभ्रातुर् अदीनसत्त्वः  
०४,०४९।०१८च् एकेन सङ्ग्रामजितः शरेण; शिरो जहाराथ किरीटमाली  
०४,०४९।०१९अ तस्मिन् हते भ्रातरि सूतपुत्रो; वैकर्तनो वीर्यम् अथाददानः  
०४,०४९।०१९च् प्रगृह्य दन्ताव् इव नागराजो; महर्षभं व्याघ्र इवाभ्यधावत्  
०४,०४९।०२०अ स पाण्डवं द्वादशभिः पृषत्कैर्; वैकर्तनः शीघ्रम् उपाजघान  
०४,०४९।०२०च् विव्याध गात्रेषु हयांश् च सर्वान्; विराटपुत्रं च शरैर् निजघ्ने  
०४,०४९।०२०द्@०४४_०००१ तम् आपतन्तं सहसा किरीटी  
०४,०४९।०२०द्@०४४_०००२ वैकर्तनं वै तरसाभिपत्य  
०४,०४९।०२०द्@०४४_०००३ प्रगृह्य वेगं न्यपतज् जवेन  
०४,०४९।०२०द्@०४४_०००४ नागं गरुत्मान् इव चित्रपक्षः  
०४,०४९।०२०द्@०४४_०००५ ताव् उत्तमौ सर्वधनुर्धराणां  
०४,०४९।०२०द्@०४४_०००६ महाबलौ सर्वसपत्नसाहौ  
०४,०४९।०२०द्@०४४_०००७ कर्णस्य पार्थस्य निशम्य युद्धं  
०४,०४९।०२०द्@०४४_०००८ दिदृक्षमाणाः कुरवो ऽभितस्थुः  
०४,०४९।०२०द्@०४४_०००९ स पाण्डवस् तूर्णम् उदीर्णकोपः  
०४,०४९।०२०द्@०४४_००१० कृतागसं कर्णम् उदीक्ष्य हर्षात्  
०४,०४९।०२०द्@०४४_००११ क्षणेन साश्वं सरथं ससारथिम्  
०४,०४९।०२०द्@०४४_००१२ अन्तर्दधे घोरशरौघवृष्ट्या  
०४,०४९।०२०द्@०४४_००१३ ततः सुविद्धाः सरथाः सनागा  
०४,०४९।०२०द्@०४४_००१४ योधा विनेदुर् भरतर्षभाणाम्  
०४,०४९।०२०द्@०४४_००१५ अन्तर्हिता भीष्ममुखाः सहाश्वाः  
०४,०४९।०२०द्@०४४_००१६ किरीटिना कीर्णरथाः पृषत्कैः  
०४,०४९।०२०द्@०४४_००१७ स चापि तान् अर्जुनबाहुमुक्ताञ्  
०४,०४९।०२०द्@०४४_००१८ शराञ् शरौघैः प्रतिहत्य कर्णः  
०४,०४९।०२०द्@०४४_००१९ तस्थौ महात्मा सधनुः सबाणः  
०४,०४९।०२०द्@०४४_००२० सविस्फुलिङ्गो ऽग्निर् इवाशु कर्णः  
०४,०४९।०२०द्@०४४_००२१ ततस् तु जज्ञे तलतालशब्दः  
०४,०४९।०२०द्@०४४_००२२ सशङ्खभेरीप्रणवप्रणादः  
०४,०४९।०२०द्@०४४_००२३ प्रक्ष्वेडितज्यातलनिस्वनं तं  
०४,०४९।०२०द्@०४४_००२४ वैकर्तनं पूजयतां कुरूणाम्  
०४,०४९।०२०द्@०४४_००२५ उद्धूतलाङ्गूलमहापताकं  
०४,०४९।०२०द्@०४४_००२६ ध्वजोत्तमं साकुलभीषयन्तम्  
०४,०४९।०२०द्@०४४_००२७ गाण्डीवनिर्ह्रादकृतप्रणादं  
०४,०४९।०२०द्@०४४_००२८ किरीटिनं प्रेक्ष्य ननाद कर्णः  
०४,०४९।०२०द्@०४४_००२९ स चापि वैकर्तनम् अर्दयित्वा  
०४,०४९।०२०द्@०४४_००३० साश्वं ससूतं सरथं पृषत्कैः  
०४,०४९।०२०द्@०४४_००३१ तम् आववर्ष प्रसभं किरीटी  
०४,०४९।०२०द्@०४४_००३२ पितामहं द्रोणकृपौ च दृष्ट्वा  
०४,०४९।०२०द्@०४४_००३३ स चापि पार्थं बहुभिः पृषत्कैर्  
०४,०४९।०२०द्@०४४_००३४ वैकर्तनो मेघ इवाभ्यवर्षत्  
०४,०४९।०२०द्@०४४_००३५ तथैव कर्णं च किरीटमाली  
०४,०४९।०२०द्@०४४_००३६ सञ्छादयाम् आस शितैः पृषत्कैः  
०४,०४९।०२०द्@०४४_००३७ तयोः सुतीक्ष्णान् सृजतोः शरौघान्  
०४,०४९।०२०द्@०४४_००३८ महाशरौघास्त्रविवर्धने रणे  
०४,०४९।०२०द्@०४४_००३९ रथे विलग्नाव् इव चन्द्रसूर्यौ  
०४,०४९।०२०द्@०४४_००४० घनान्तरेणानुददर्श लोकः  
०४,०४९।०२०द्@०४४_००४१ अथाशुकारी चतुरो हयांश् च  
०४,०४९।०२०द्@०४४_००४२ विव्याध कर्णो निशितैः किरीटिनः  
०४,०४९।०२०द्@०४४_००४३ त्रिभिश् च यन्तारम् अमृष्यमाणो  
०४,०४९।०२०द्@०४४_००४४ विव्याध तूर्णं त्रिभिर् अस्य केतुम्  
०४,०४९।०२०द्@०४४_००४५ तेनातिविद्धः समरावमर्दी  
०४,०४९।०२०द्@०४४_००४६ प्रबोधितः सिम्ह इव प्रसुप्तः  
०४,०४९।०२०द्@०४४_००४७ गाण्डीवधन्वा ऋषभः कुरूणाम्  
०४,०४९।०२०द्@०४४_००४८ अजिह्मगैः कर्णम् इयाय जिष्णुः  
०४,०४९।०२०द्@०४४_००४९ शरास्त्रवृष्ट्या निहतो महात्मा  
०४,०४९।०२०द्@०४४_००५० प्रादुश्चकारातिमनुष्यकर्म  
०४,०४९।०२०द्@०४४_००५१ प्राच्छादयत् कर्णरथं पृषत्कैर्  
०४,०४९।०२०द्@०४४_००५२ लोकान् इमान् सूर्य इवांशुजालैः  
०४,०४९।०२१अ स हस्तिनेवाभिहतो गजेन्द्रः; प्रगृह्य भल्लान् निशितान् निषङ्गात्  
०४,०४९।०२१च् आकर्णपूर्णं च धनुर् विकृष्य; विव्याध बाणैर् अथ सूतपुत्रम्  
०४,०४९।०२२अ अथास्य बाहूरुशिरोललाटम्; ग्रीवां रथाङ्गानि परावमर्दी  
०४,०४९।०२२च् स्थितस्य बाणैर् युधि निर्बिभेद; गाण्डीवमुक्तैर् अशनिप्रकाशैः  
०४,०४९।०२३अ स पार्थमुक्तैर् विशिखैः प्रणुन्नो; गजो गजेनेव जितस् तरस्वी  
०४,०४९।०२३च् विहाय सङ्ग्रामशिरः प्रयातो; वैकर्तनः पाण्डवबाणतप्तः  
०४,०५०।००१ वैशम्पायन उवाच  
०४,०५०।००१अ अपयाते तु राधेये दुर्योधनपुरोगमाः  
०४,०५०।००१च् अनीकेन यथास्वेन शरैर् आर्च्छन्त पाण्डवम्  
०४,०५०।००२अ बहुधा तस्य सैन्यस्य व्यूढस्यापततः शरैः  
०४,०५०।००२ब्@०४५_०००१ ततः प्रहस्य बीभत्सुः कौन्तेयः श्वेतवाहनः  
०४,०५०।००२ब्@०४५_०००२ दिव्यम् अस्त्रं प्रकुर्वाणः प्रत्ययाद् रथसत्तमान्  
०४,०५०।००२ब्@०४५_०००३ यथा रश्मिभिर् आदित्यः प्रच्छादयति मेदिनीम्  
०४,०५०।००२ब्@०४५_०००४ तथा गाण्डीवनिर्मुक्ताश् छादयन्ति शरा दिशः  
०४,०५०।००२ब्@०४५_०००५ न रथानां न चाश्वानां न ध्वजानां न वर्मणाम्  
०४,०५०।००२ब्@०४५_०००६ अतिविद्धैः शितैर् बाणैर् आसीद् द्व्यङ्गुलम् अन्तरम्  
०४,०५०।००२ब्@०४५_०००७ दैवयोगाद् धि पार्थस्य हयानाम् उत्तरस्य च  
०४,०५०।००२ब्@०४५_०००८ शिक्षाबलोपपन्नत्वाद् अस्त्राणां च परिक्रमात्  
०४,०५०।००२ब्@०४५_०००९ ध्वजगाण्डीवयोश् चापि दैवी मायाकृतेति च  
०४,०५०।००२ब्@०४५_००१० इतस् ततश् च संयाने दूरे वाप्य् अथ वान्तिके  
०४,०५०।००२ब्@०४५_००११ दुर्गे विषमजाते वा स्थले निम्ने तथा क्षितौ  
०४,०५०।००२ब्@०४५_००१२ न च रुध्येद् गतिस् तस्य रथस्य मनसो यथा  
०४,०५०।००२ब्@०४५_००१३ समरेषु तु विद्वांसस् तस्य तांस् तान् पराक्रमान्  
०४,०५०।००२ब्@०४५_००१४ वीर्यम् अत्यद्भुतं दृष्ट्वा तथा पार्थस्य तद् बलम्  
०४,०५०।००२ब्@०४५_००१५ त्रेसुर् एव परे भीताः पराङ्मुखरथा अपि  
०४,०५०।००२ब्@०४५_००१६ कालाग्निम् इव बीभत्सुं निर्दहन्तम् इव प्रजाः  
०४,०५०।००२ब्@०४५_००१७ नारयः प्रेक्षितुं शेकुर् ज्वलन्तम् इव पावकम्  
०४,०५०।००२ब्@०४५_००१८ तानि भिन्नान्य् अनीकानि रेजुर् अर्जुनमार्गणैः  
०४,०५०।००२ब्@०४५_००१९ तिग्मांशोश् च वनाग्राणि व्याप्तानीव गभस्तिभिः  
०४,०५०।००२ब्@०४५_००२० अशोकानां वनानीव सञ्चितैः कुसुमैः शुभैः  
०४,०५०।००२ब्@०४५_००२१ पार्थः संरञ्जयाम् आस रुधिरेणाकुलं बलम्  
०४,०५०।००२ब्@०४५_००२२ सहस्रशो ऽर्जुनशरैश् छिन्नान्य् उच्चावचानि च  
०४,०५०।००२ब्@०४५_००२३ छत्राणि च पताकाश् च खे ऽभ्युवाह सदागतिः  
०४,०५०।००२ब्@०४५_००२४ ये ह्य् अर्जुनबलत्रस्ताः परिपेतुर् दिशो दश  
०४,०५०।००२ब्@०४५_००२५ रथाङ्गदेशम् उत्सृज्य पार्थच्छिन्नयुगा हयाः  
०४,०५०।००२ब्@०४५_००२६ निकृत्तपूर्वचरणास् ते निपेतुः शितैः शरैः  
०४,०५०।००२ब्@०४५_००२७ शिरोभिः प्रथमं जग्मुर् मेदिनीं जघनैर् हयाः  
०४,०५०।००२ब्@०४५_००२८ चक्षुर् नखविषाणेषु दन्तवेष्टेषु च द्विपान्  
०४,०५०।००२ब्@०४५_००२९ मर्मस्व् अन्येषु चाहत्य तथा निघ्नन् गजोत्तमान्  
०४,०५०।००२ब्@०४५_००३० कौरवाणां गजानां तु शरीरैर् गतचेतसाम्  
०४,०५०।००२ब्@०४५_००३१ क्षणेन संवृता भूमिर् मेघैर् इव नभस्तलम्  
०४,०५०।००२ब्@०४५_००३२ अस्त्रैर् दिव्यैर् महाबाहुर् अर्जुनः प्रदहन्न् इव  
०४,०५०।००२ब्@०४५_००३३ वडवामुखसम्भूतः कालाग्निर् इव सर्वतः  
०४,०५०।००२ब्@०४५_००३४ यथा युगान्तसमये सर्वं स्थावरजङ्गमम्  
०४,०५०।००२ब्@०४५_००३५ कालपक्वम् अशेषेण धक्ष्येद् उग्रशिखः शिखी  
०४,०५०।००२ब्@०४५_००३६ तद्वत् पार्थो ऽस्त्रतेजोभिर् धनुषो निस्वनेन च  
०४,०५०।००२ब्@०४५_००३७ दैवाद् वीर्याच् च बीभत्सुस् तस्मिन् दौर्योधने बले  
०४,०५०।००२ब्@०४५_००३८ रणशक्तिम् अमित्राणां प्रायेणापनिनाय सः  
०४,०५०।००२ब्@०४५_००३९ चेष्टां प्रायेण भूतानां रात्रिः प्राणभृताम् इव  
०४,०५०।००२ब्@०४५_००४० सो ऽतीयात् सहसा शत्रून् सहसा चाभिपेदिवान्  
०४,०५०।००२ब्@०४५_००४१ शीघ्रं दूरं दृढामोघम् अस्त्रम् अस्यातिमानुषम्  
०४,०५०।००२ब्@०४५_००४२ खगयानाभिसंवीतैः खंविष्टैः खगमैर् इव  
०४,०५०।००२ब्@०४५_००४३ अर्जुनेन खम् आवव्रे लोहितप्राणपैः खगैः  
०४,०५०।००२ब्@०४५_००४४ अर्जुनास्त्रविनिर्मुक्ताः शरा गाण्डीवधन्वनः  
०४,०५०।००२ब्@०४५_००४५ तार्क्ष्यवेगा इवाकाशे न ससर्जुः परात्मसु  
०४,०५०।००२ब्@०४५_००४६ वर्माणि सारथींश् चैव हैमजालानि वाजिनाम्  
०४,०५०।००२ब्@०४५_००४७ किरीटं सूर्यसङ्काशं वैयाघ्रम् अथ चर्म च  
०४,०५०।००२ब्@०४५_००४८ तस्य सर्वाणि गात्राणि रथस्य द्विषतां शरैः  
०४,०५०।००२ब्@०४५_००४९ नीहारेणेव भूतानि छन्नानीव चकाशिरे  
०४,०५०।००२ब्@०४५_००५० सकृद् एव न तं शेकू रथम् अभ्यसितुं परे  
०४,०५०।००२ब्@०४५_००५१ अनभ्यस्तः पुनस् तैर् हि रथः सो ऽतिपपात तान्  
०४,०५०।००२ब्@०४५_००५२ तच्छरा द्विट्शरीरेषु यथैव न ससञ्जिरे  
०४,०५०।००२ब्@०४५_००५३ द्विडनीकेषु बीभत्सोर् न ससञ्ज रथस् तथा  
०४,०५०।००२ब्@०४५_००५४ स तद् विक्षोभयाम् आस विगाह्यारिबलं रथी  
०४,०५०।००२ब्@०४५_००५५ अनन्तवेगो भुजगः क्रीडन्न् इव महार्णवे  
०४,०५०।००२ब्@०४५_००५६ अस्यतो नित्यम् अत्यर्थं सर्वघोषातिगस् तथा  
०४,०५०।००२ब्@०४५_००५७ सततं श्रूयते भूतैर् धनुषश् च किरीटिनः  
०४,०५०।००२ब्@०४५_००५८ सञ्छिन्नास् तत्र मातङ्गा बाणैर् अल्पान्तरान्तरे  
०४,०५०।००२ब्@०४५_००५९ संस्यूतास् तत्र दृश्यन्ते मेघा इव गभस्तिभिः  
०४,०५०।००२ब्@०४५_००६० दिशो ऽनुभ्रमतः सर्वाः सव्यं दक्षिणम् अस्यतः  
०४,०५०।००२ब्@०४५_००६१ सततं दृश्यते युद्धे सायकासनमण्डलम्  
०४,०५०।००२ब्@०४५_००६२ पतन्त्य् अरूपेषु यथा चक्षूंषि न कदा चन  
०४,०५०।००२ब्@०४५_००६३ नालक्ष्येषु शराः पेतुस् तथा गाण्डीवधन्वनः  
०४,०५०।००२ब्@०४५_००६४ मार्गो गजसहस्रस्य युगपन् मर्दतो वनम्  
०४,०५०।००२ब्@०४५_००६५ कौन्तेयरथमार्गस् तु रणे घोरतरो ऽभवत्  
०४,०५०।००२ब्@०४५_००६६ नूनं पार्थजयैषित्वाच् छक्रः सर्वामरैः सह  
०४,०५०।००२ब्@०४५_००६७ हन्त्य् अस्मान् इति मन्यन्ते पार्थेनैवार्दिताः परे  
०४,०५०।००२ब्@०४५_००६८ घ्नन्तम् अत्यर्थम् अहितान् सव्यसाचिं तु मेनिरे  
०४,०५०।००२ब्@०४५_००६९ कालम् अर्जुनरूपेण ग्रसन्तम् इव च प्रजाः  
०४,०५०।००२ब्@०४५_००७० कुरुसेनाशरीराणि पार्थेनानाहतान्य् अपि  
०४,०५०।००२ब्@०४५_००७१ पेतुः पार्थहतानीव पार्थकर्मानुदर्शनात्  
०४,०५०।००२ब्@०४५_००७२ ओषधीनां शिरांसीव कालपक्तिसमन्वयात्  
०४,०५०।००२ब्@०४५_००७३ अवनेमुः कुरूणां हि वीर्याद् अर्जुनजाद् भयात्  
०४,०५०।००२ब्@०४५_००७४ बाह्वोर् अथास्फोटयतोः प्रध्माते शङ्खम् अर्जुने  
०४,०५०।००२ब्@०४५_००७५ चकार चार्जुनः क्रोधाद् विमुखान् रुषितान् अपि  
०४,०५०।००२ब्@०४५_००७६ अर्जुनेन विभिन्नानि बलाग्राणि पुनः क्व चित्  
०४,०५०।००२ब्@०४५_००७७ चक्रुर् लोहितधाराभिर् धरणीं लोहितोत्तराम्  
०४,०५०।००२ब्@०४५_००७८ लोहितेनापि सम्पृक्तैः पांसुभिः पवनोद्धतैः  
०४,०५०।००२ब्@०४५_००७९ तेनैव च समुद्धूतैः सूक्ष्मैर् लोहितबिन्दुभिः  
०४,०५०।००२ब्@०४५_००८० लोहितार्द्रैः प्रहरणैर् निमग्ना लोहितोक्षिताः  
०४,०५०।००२ब्@०४५_००८१ लोहितेषु निमग्नास् ते निहताश् च किरीटिना  
०४,०५०।००२ब्@०४५_००८२ बभूवुर् लोहितास् तत्र भृशम् आदित्यरश्मयः  
०४,०५०।००२ब्@०४५_००८३ सार्कं तत् तत्क्षणेनासीत् सन्ध्याभ्रम् इव लोहितम्  
०४,०५०।००२ब्@०४५_००८४ अप्यस्तं प्राप्य चादित्यो निवर्तेत न पाण्डवः  
०४,०५०।००२ब्@०४५_००८५ निवर्तेत न जित्वारीन् इत्य् अजल्पन् विचक्षणाः  
०४,०५०।००२ब्@०४५_००८६ तान् सर्वान् समरे शूरान् पौरुषे पर्यवस्थितान्  
०४,०५०।००२ब्@०४५_००८७ दिव्यैर् अस्त्रैर् अमेयात्मा सर्वान् आर्च्छद् धनुर्धरान्  
०४,०५०।००२ब्@०४५_००८८ स तु द्रोणं त्रिसप्तत्या क्षुद्रकाणां समर्पयत्  
०४,०५०।००२ब्@०४५_००८९ अशीत्या शकुनिं चैव द्रौणिम् अप्य् आशु सप्तभिः  
०४,०५०।००२ब्@०४५_००९० दुःषहं दशभिर् बाणैर् अर्जुनः समविध्यत  
०४,०५०।००२ब्@०४५_००९१ दुःशासनं द्वादशभिः कृपं शारद्वतं त्रिभिः  
०४,०५०।००२ब्@०४५_००९२ भीष्मं शान्तनवं षष्ट्या प्रत्यविध्यत् स्तनान्तरे  
०४,०५०।००२ब्@०४५_००९३ स कर्णं कर्णिनाविध्यत् पीतेन निशितेन च  
०४,०५०।००२ब्@०४५_००९४ वासविर् द्विषतां मध्ये विव्याध परमेषु च  
०४,०५०।००२ब्@०४५_००९५ स कर्णं सतनुत्राणं निर्भिद्य निशितैः शरैः  
०४,०५०।००२ब्@०४५_००९६ अगच्छद् दारयन् भूमिं चोदितो दृढधन्वना  
०४,०५०।००२ब्@०४५_००९७ ततो ऽस्य वाहान् व्यहनच् चतुर्भिश् च क्षुरेण तु  
०४,०५०।००२ब्@०४५_००९८ सारथेश् च शिरः कायाद् अपाहरद् अरिन्दमः  
०४,०५०।००२ब्@०४५_००९९ अर्धचन्द्रेण चिच्छेद चापं तस्य करे स्थितम्  
०४,०५०।००२ब्@०४५_०१०० तस्मिन् विद्धे महाभागे कर्णे सर्वास्त्रपारगे  
०४,०५०।००२ब्@०४५_०१०१ वैशम्पायनः  
०४,०५०।००२ब्@०४५_०१०१ हताश्वसूते विरथे ततो ऽनीकम् अभज्यत  
०४,०५०।००२ब्@०४५_०१०२ तत् प्रभग्नं बलं सर्वं विपुलौघबलं तथा  
०४,०५०।००२ब्@०४५_०१०३ भीष्मम् आसाद्य सन्तस्थौ वेलाम् इव महोदधिः  
०४,०५०।००२ब्@०४५_०१०४ तानि सर्वाणि गाङ्गेयः समाश्वास्य परन्तपः  
०४,०५०।००२ब्@०४५_०१०५ ततो व्यूहं महाबाहुः समरेष्व् अपराजितः  
०४,०५०।००२ब्@०४५_०१०६ रथनागाश्वकलिलं युयुधे युद्धकोविदः  
०४,०५०।००२ब्@०४५_०१०७ अभेद्यं परसैन्यानां शूरैर् अथ समीक्षितम्  
०४,०५०।००२ब्@०४५_०१०८ आचार्यदुर्योधनसूतपुत्रैः  
०४,०५०।००२ब्@०४५_०१०९ कृपेण भीष्मेण च पालितानि  
०४,०५०।००२ब्@०४५_०११० अवध्यकल्पानि दुरासदानि  
०४,०५०।००२ब्@०४५_०१११ नराश्वमातङ्गसमाकुलानि  
०४,०५०।००२च् अभियानीयम् आज्ञाय वैराटिर् इदम् अब्रवीत्  
०४,०५०।००३अ आस्थाय रुचिरं जिष्णो रथं सारथिना मया  
०४,०५०।००३च् कतमद् यास्यसे ऽनीकम् उक्तो यास्याम्य् अहं त्वया  
०४,०५०।००४ अर्जुन उवाच  
०४,०५०।००४अ लोहिताक्षम् अरिष्टं यं वैयाघ्रम् अनुपश्यसि  
०४,०५०।००४च् नीलां पताकाम् आश्रित्य रथे तिष्ठन्तम् उत्तर  
०४,०५०।००५अ कृपस्यैतद् रथानीकं प्रापयस्वैतद् एव माम्  
०४,०५०।००५च् एतस्य दर्शयिष्यामि शीघ्रास्त्रं दृढधन्विनः  
०४,०५०।००६अ कमण्डलुर् ध्वजे यस्य शातकुम्भमयः शुभः  
०४,०५०।००६च् आचार्य एष वै द्रोणः सर्वशस्त्रभृतां वरः  
०४,०५०।००७अ सुप्रसन्नमना वीर कुरुष्वैनं प्रदक्षिणम्  
०४,०५०।००७च् अत्रैव चाविरोधेन एष धर्मः सनातनः  
०४,०५०।००८अ यदि मे प्रथमं द्रोणः शरीरे प्रहरिष्यति  
०४,०५०।००८च् ततो ऽस्य प्रहरिष्यामि नास्य कोपो भविष्यति  
०४,०५०।००९अ अस्याविदूरे तु धनुर् ध्वजाग्रे यस्य दृश्यते  
०४,०५०।००९च् आचार्यस्यैष पुत्रो वै अश्वत्थामा महारथः  
०४,०५०।०१०अ सदा ममैष मान्यश् च सर्वशस्त्रभृताम् अपि  
०४,०५०।०१०च् एतस्य त्वं रथं प्राप्य निवर्तेथाः पुनः पुनः  
०४,०५०।०११अ य एष तु रथानीके सुवर्णकवचावृतः  
०४,०५०।०११च् सेनाग्र्येण तृतीयेन व्यवहार्येण तिष्ठति  
०४,०५०।०१२अ यस्य नागो ध्वजाग्रे वै हेमकेतनसंश्रितः  
०४,०५०।०१२च् धृतराष्ट्रात्मजः श्रीमान् एष राजा सुयोधनः  
०४,०५०।०१३अ एतस्याभिमुखं वीर रथं पररथारुजः  
०४,०५०।०१३च् प्रापयस्वैष तेजोभिप्रमाथी युद्धदुर्मदः  
०४,०५०।०१४अ एष द्रोणस्य शिष्याणां शीघ्रास्त्रः प्रथमो मतः  
०४,०५०।०१४च् एतस्य दर्शयिष्यामि शीघ्रास्त्रं विपुलं शरैः  
०४,०५०।०१५अ नागकक्ष्या तु रुचिरा ध्वजाग्रे यस्य तिष्ठति  
०४,०५०।०१५च् एष वैकर्तनः कर्णो विदितः पूर्वम् एव ते  
०४,०५०।०१६अ एतस्य रथम् आस्थाय राधेयस्य दुरात्मनः  
०४,०५०।०१६च् यत्तो भवेथाः सङ्ग्रामे स्पर्धत्य् एष मया सदा  
०४,०५०।०१७अ यस् तु नीलानुसारेण पञ्चतारेण केतुना  
०४,०५०।०१७च् हस्तावापी बृहद्धन्वा रथे तिष्ठति वीर्यवान्  
०४,०५०।०१८अ यस्य तारार्कचित्रो ऽसौ रथे ध्वजवरः स्थितः  
०४,०५०।०१८च् यस्यैतत् पाण्डुरं छत्रं विमलं मूर्ध्नि तिष्ठति  
०४,०५०।०१९अ महतो रथवंशस्य नानाध्वजपताकिनः  
०४,०५०।०१९च् बलाहकाग्रे सूर्यो वा य एष प्रमुखे स्थितः  
०४,०५०।०२०अ हैमं चन्द्रार्कसङ्काशं कवचं यस्य दृश्यते  
०४,०५०।०२०च् जातरूपशिरस्त्राणस् त्रासयन्न् इव मे मनः  
०४,०५०।०२१अ एष शान्तनवो भीष्मः सर्वेषां नः पितामहः  
०४,०५०।०२१च् राजश्रियावबद्धस् तु दुर्योधनवशानुगः  
०४,०५०।०२२अ पश्चाद् एष प्रयातव्यो न मे विघ्नकरो भवेत्  
०४,०५०।०२२च् एतेन युध्यमानस्य यत्तः संयच्छ मे हयान्  
०४,०५०।०२२द्*०९०९_००१ एवम् उक्तस् तदा तेन पार्थेनामित्रकर्शिना  
०४,०५०।०२२द्*०९१०_००० अर्जुनः  
०४,०५०।०२२द्*०९१०_००१ जाम्बूनदमयी वेदी ध्वजाग्रे यस्य दृश्यते  
०४,०५०।०२२द्*०९१०_००२ शोणाश् चाश्वा रथे युक्ता द्रोण एष प्रकाशते  
०४,०५०।०२२द्*०९१०_००३ आचार्यो निपुणो धीमान् ब्रह्मविच् छूरसत्तमः  
०४,०५०।०२२द्*०९१०_००४ लाघवे चाप्रतिद्वन्द्वो दूरपाती महारथः  
०४,०५०।०२२द्*०९१०_००५ (७अब्) सुप्रसन्नमना वीरः कुरुष्वैनं प्रदक्षिणम्  
०४,०५०।०२२द्*०९१०_००६ (७च्द्) अत्रैव चाविरोधेन एष धर्मः सनातनः  
०४,०५०।०२२द्*०९१०_००७ (८अब्) यदि मे प्रहरेद् द्रोणः शरीरे प्रहरिष्यतः  
०४,०५०।०२२द्*०९१०_००८ (८च्द्) ततो ऽस्मिन् प्रहरिष्यामि नान्यथा युद्धम् अस्ति मे  
०४,०५०।०२२द्*०९१०_००९ भारताचार्यमुख्येन ब्राह्मणेन महात्मना  
०४,०५०।०२२द्*०९१०_०१० तेन मे युध्यमानस्य मन्दं वाहय सारथे  
०४,०५०।०२२द्*०९१०_०११ ध्वजाग्रे सिंहलाङ्गूलो दिक्षु सर्वासु भासते  
०४,०५०।०२२द्*०९१०_०१२ (९च्द्) भारताचार्यपुत्रस् तु सो ऽश्वत्थामा विराजते  
०४,०५०।०२२द्*०९१०_०१३ ध्वजाग्रे दृश्यते यस्य बालसूर्यसमप्रभः  
०४,०५०।०२२द्*०९१०_०१४ दुर्जयः सर्वसैन्यानां देवैर् अपि सवासवैः  
०४,०५०।०२२द्*०९१०_०१५ तेन मे युध्यमानस्य मन्दं वाहय सारथे  
०४,०५०।०२२द्*०९१०_०१६ ध्वजाग्रे वृषभो यस्य दिक्षु सर्वासु शोभते  
०४,०५०।०२२द्*०९१०_०१७ आचार्यवरमुख्यस् तु कृप एष महारथः  
०४,०५०।०२२द्*०९१०_०१८ द्रोणेन च समो वीर्ये पितुर् मे परमः सखा  
०४,०५०।०२२द्*०९१०_०१९ तेन मे युध्यमानस्य मन्दं वाहय सारथे  
०४,०५०।०२२द्*०९१०_०२० (१५अ) यस्य काञ्चनकम्बूभिर् हस्तिकक्ष्यापरिष्कृतः  
०४,०५०।०२२द्*०९१०_०२१ ध्वजः प्रकाशते दूराद् रथे विद्युद्गुणोपमः  
०४,०५०।०२२द्*०९१०_०२२ (१५च्) एष वैकर्तनः कर्णः प्रतिमानं धनुष्मताम्  
०४,०५०।०२२द्*०९१०_०२३ (१६द्) एष वै स्पर्धते नित्यं मया सह सुदुर्जयः  
०४,०५०।०२२द्*०९१०_०२४ जामदग्न्यस्य रामस्य शिष्यो ह्य् एष महारथः  
०४,०५०।०२२द्*०९१०_०२५ सर्वास्त्रकुशलः कर्णः सर्वशस्त्रभृतां वरः  
०४,०५०।०२२द्*०९१०_०२६ युद्धे ऽप्रतिमवीर्यश् च दृढवेधी पराक्रमी  
०४,०५०।०२२द्*०९१०_०२७ अद्याहं युद्धम् एतेन करिष्ये सूतबन्धुना  
०४,०५०।०२२द्*०९१०_०२८ युद्धम् एतत् तु द्रष्टासि बलिवासवयोर् इव  
०४,०५०।०२२द्*०९१०_०२९ महारथेन शूरेण सूतपुत्रेण धन्विना  
०४,०५०।०२२द्*०९१०_०३० तेन मे युध्यमानस्य मन्दं वाहय सारथे  
०४,०५०।०२२द्*०९१०_०३१ (१२अब्) यस्य चैव रथोपस्थे नागो मणिमयो ध्वजः  
०४,०५०।०२२द्*०९१०_०३२ (१२च्द्) एष दुर्योधनस् तत्र कौरवो यशसावृतः  
०४,०५०।०२२द्*०९१०_०३३ लब्धलक्षो दृढं वेधी लघुहस्तः प्रतापवान्  
०४,०५०।०२२द्*०९१०_०३४ तेन मे युध्यमानस्य मन्दं वाहय सारथे  
०४,०५०।०२२द्*०९१०_०३५ (१७अब्) यस् तु श्वेतावदातेन पञ्चतालेन केतुना  
०४,०५०।०२२द्*०९१०_०३६ वैडूर्यदण्डेन तथा तालवृक्षेण राजते  
०४,०५०।०२२द्*०९१०_०३७ (१७च्द्) हस्तावापी बृहद्धन्वा सेनां तिष्ठति हर्षयन्  
०४,०५०।०२२द्*०९१०_०३८ रामेण जामदग्न्येन द्वैरथे न जितः पुरा  
०४,०५०।०२२द्*०९१०_०३९ शीघ्रश् च लघुवेधी च लघुहस्तः प्रतापवान्  
०४,०५०।०२२द्*०९१०_०४० (२१अब्) एष शान्तनवो भीष्मः सर्वेषां नः पितामहः  
०४,०५०।०२२द्*०९१०_०४१ ककुदः सर्वयोधानां सर्वशस्त्रभृतां वरः  
०४,०५०।०२२द्*०९१०_०४२ (२१च्द्) राजश्रियावबद्धस् तु सुयोधनवशानुगः  
०४,०५०।०२२द्*०९१०_०४३ (२२अब्) पश्चाद् एष प्रयातव्यो न मे विघ्नकरो भवेत्  
०४,०५०।०२२द्*०९१०_०४४ (२२च्द्) एतेन युध्यमानस्य यत्नात् संयच्छ मे हयान्  
०४,०५०।०२२द्*०९१०_०४५ इत्य् एतांस् त्वरितः पार्थः कथयित्वा तु चोत्तरे  
०४,०५०।०२२द्*०९१०_०४६ रूपतश् चिह्नतश् चैव युद्धाय त्वरते पुनः  
०४,०५०।०२२द्*०९११_००१ दृढवैरी सदास्माकं नित्यं कटुकभाषणः  
०४,०५०।०२२द्*०९११_००२ यस्याश्रयबलाद् एव धार्तराष्ट्रः ससौबलः  
०४,०५०।०२२द्*०९११_००३ अस्मान् निरस्य राज्याच् च पुनर् अद्यापि योत्स्यति  
०४,०५०।०२३अ ततो ऽभ्यवहद् अव्यग्रो वैराटिः सव्यसाचिनम्  
०४,०५०।०२३च् यत्रातिष्ठत् कृपो राजन् योत्स्यमानो धनञ्जयम्  
०४,०५०।०२३द्@०४६_०००० वैशम्पायनः  
०४,०५०।०२३द्@०४६_०००१ अश्वत्थामा ततः कर्णं तत्र सम्प्रेक्ष्य वीर्यवान्  
०४,०५०।०२३द्@०४६_०००२ उवाच स्मयमानो वै सूतपुत्रम् अरिन्दमम्  
०४,०५०।०२३द्@०४६_०००३ कर्ण यत् तत् सभामध्ये बह्वबद्धं विकत्थसे  
०४,०५०।०२३द्@०४६_०००४ न मे युधि समो ऽस्तीति तद् इदं प्रत्युपस्थितम्  
०४,०५०।०२३द्@०४६_०००५ एषो ऽन्तक इव क्रुद्धः सर्वभूतावमर्दनः  
०४,०५०।०२३द्@०४६_०००६ सङ्ग्रामशिरसो मध्ये जृम्भते केसरी यथा  
०४,०५०।०२३द्@०४६_०००७ शूरो ऽसि यदि सङ्ग्रामे दर्शयस्व सभां विना  
०४,०५०।०२३द्@०४६_०००८ यद्य् अशक्तोसि वीरेण पार्थेनाद्भुतकर्मणा  
०४,०५०।०२३द्@०४६_०००९ पुनर् एव सभां गत्वा धार्तराष्ट्रेण धीमता  
०४,०५०।०२३द्@०४६_००१० मातुलं प्रतिगृह्याशु मन्त्रयस्व यथासुखम्  
०४,०५०।०२३द्@०४६_००११ एवम् उक्तस् तदा कर्णः क्रोधाद् उद्वृत्य लोचने  
०४,०५०।०२३द्@०४६_००१२ द्रोणपुत्रम् इदं वाक्यम् उवाच कुरुसन्निधौ  
०४,०५०।०२३द्@०४६_००१३ नाहं बिभेमि बीभत्सोर् न कृष्णाद् देवकीसुतात्  
०४,०५०।०२३द्@०४६_००१४ पाण्डवेभ्यो ऽपि सर्वेभ्यः क्षत्रधर्मम् अनुव्रतः  
०४,०५०।०२३द्@०४६_००१५ सत्त्वाधिकानां पुंसां हि धनुर्वेदोपजीविनाम्  
०४,०५०।०२३द्@०४६_००१६ गर्जतां जायते दर्पः स्वरश् च न विषीदति  
०४,०५०।०२३द्@०४६_००१७ पश्यत्व् आचार्यपुत्रो माम् अर्जुनेन चिरं सह  
०४,०५०।०२३द्@०४६_००१८ युध्यमानं सुसंयत्तं जयो वै मय्य् अवस्थितः  
०४,०५०।०२३द्@०४६_००१९ ततः प्रहस्य बीभत्सुः कौन्तेयः श्वेतवाहनः  
०४,०५०।०२३द्@०४६_००२० दिव्यम् अस्त्रं विकुर्वाणः प्रत्ययाद् रथसत्तमान्  
०४,०५०।०२३द्@०४६_००२१ महामना मन्दबुद्धिर् निःश्वसन् धृतराष्ट्रजः  
०४,०५०।०२३द्@०४६_००२२ उवाच स महाराज राजा दुर्योधनस् तदा  
०४,०५०।०२३द्@०४६_००२३ न विद्म ह्य् अर्जुनं तत्र वसन्तं मात्स्यवेश्मनि  
०४,०५०।०२३द्@०४६_००२४ तेनेदं कर्ण मात्स्यानाम् अग्रहीष्म धनं बहु  
०४,०५०।०२३द्@०४६_००२५ एतच् चेत् तर्हि गच्छामो विसृजन्तो धनं बहु  
०४,०५०।०२३द्@०४६_००२६ अयशो नातिवर्तेत लोकयोर् उभयोर् अपि  
०४,०५०।०२३द्@०४६_००२७ न च युद्धात् परं नास्ति क्षत्रियाणां सुखावहम्  
०४,०५०।०२३द्@०४६_००२८ तस्मात् पार्थेन सङ्ग्रामं कुर्महे न पलायनम्  
०४,०५०।०२३द्@०४६_००२९ एतावद् उक्त्वा राजा वै अभियानम् इयेष सः  
०४,०५०।०२३द्@०४६_००३० तानि पञ्च सहस्राणि वीराणां हि धनुष्मताम्  
०४,०५०।०२३द्@०४६_००३१ अभ्यद्रवंस् तदा पार्थं शलभा इव पावकम्  
०४,०५०।०२३द्@०४६_००३२ वर्मिता वाजिनस् तत्र सम्भृताश् च पदातिभिः  
०४,०५०।०२३द्@०४६_००३३ भीमरूपाश् च मातङ्गास् तोमराङ्कुशपाणिभिः  
०४,०५०।०२३द्@०४६_००३४ अधिष्ठिताः सुसंयत्तैर् हस्तिशिक्षाविशारदैः  
०४,०५०।०२३द्@०४६_००३५ अभ्यद्रवन्त सङ्क्रुद्धाश् चापहस्तोद्यतायुधैः  
०४,०५०।०२३द्@०४६_००३६ पञ्च चैनं रथोदग्रास् त्वरिताः पर्यवारयन्  
०४,०५०।०२३द्@०४६_००३७ द्रोणो भीष्मश् च कर्णश् च कुरुराजश् च वीर्यवान्  
०४,०५०।०२३द्@०४६_००३८ अश्वत्थामा महाबाहुर् धनुर्वेदपरायणः  
०४,०५०।०२३द्@०४६_००३९ इषून् वै सम्यग् अस्यन्तो जीमूता इव वार्षिकाः  
०४,०५०।०२३द्@०४६_००४० ते लाभम् इव मन्वानाः प्रत्यगृह्णन् धनञ्जयम्  
०४,०५०।०२३द्@०४६_००४१ शरौघान् अभिवर्षन्तो नादयन्तो दिशो दश  
०४,०५१।००१ वैशम्पायन उवाच  
०४,०५१।००१अ तान्य् अनीकान्य् अदृश्यन्त कुरूणाम् उग्रधन्विनाम्  
०४,०५१।००१च् संसर्पन्तो यथा मेघा घर्मान्ते मन्दमारुताः  
०४,०५१।००२अ अभ्याशे वाजिनस् तस्थुः समारूढाः प्रहारिभिः  
०४,०५१।००२च् भीमरूपाश् च मातङ्गास् तोमराङ्कुशचोदिताः  
०४,०५१।००२द्*०९१२_००१ महामात्रैः समारूढा विचित्रकवचोज्ज्वलाः  
०४,०५१।००२द्*०९१२अ_००१ आरूढा युद्धकुशलैः शिक्षितैर् गजसादिभिः  
०४,०५१।००३अ ततः शक्रः सुरगणैः समारुह्य सुदर्शनम्  
०४,०५१।००३ब्*०९१३_००१ सर्वान् देवान् समारोप्य वैडूर्यकवचावृतम्  
०४,०५१।००३च् सहोपायात् तदा राजन् विश्वाश्विमरुतां गणैः  
०४,०५१।००४अ तद् देवयक्षगन्धर्वमहोरगसमाकुलम्  
०४,०५१।००४च् शुशुभे ऽभ्रविनिर्मुक्तं ग्रहैर् इव नभस्तलम्  
०४,०५१।००४द्*०९१४_००१ दर्शनार्थं तदा सर्वे समेता वासवादयः  
०४,०५१।००५अ अस्त्राणां च बलं तेषां मानुषेषु प्रयुज्यताम्  
०४,०५१।००५च् तच् च घोरं महद् युद्धं भीष्मार्जुनसमागमे  
०४,०५१।००५द्*०९१५_००१ द्रष्टुम् अभ्यागता देवाः स्वविमानैः पृथक् पृथक्  
०४,०५१।००६अ शतं शतसहस्राणां यत्र स्थूणा हिरण्मयाः  
०४,०५१।००६च् मणिरत्नमयाश् चान्याः प्रासादम् उपधारयन्  
०४,०५१।००७अ तत्र कामगमं दिव्यं सर्वरत्नविभूषितम्  
०४,०५१।००७च् विमानं देवराजस्य शुशुभे खेचरं तदा  
०४,०५१।००८अ तत्र देवास् त्रयस्त्रिंशत् तिष्ठन्ति सहवासवाः  
०४,०५१।००८च् गन्धर्वा राक्षसाः सर्पाः पितरश् च महर्षिभिः  
०४,०५१।००९अ तथा राजा वसुमना बलाक्षः सुप्रतर्दनः  
०४,०५१।००९च् अष्टकश् च शिबिश् चैव ययातिर् नहुषो गयः  
०४,०५१।०१०अ मनुः क्षुपो रघुर् भानुः कृशाश्वः सगरः शलः  
०४,०५१।०१०च् विमाने देवराजस्य समदृश्यन्त सुप्रभाः  
०४,०५१।०११अ अग्नेर् ईशस्य सोमस्य वरुणस्य प्रजापतेः  
०४,०५१।०११च् तथा धातुर् विधातुश् च कुबेरस्य यमस्य च  
०४,०५१।०१२अ अलम्बुसोग्रसेनस्य गन्धर्वस्य च तुम्बुरोः  
०४,०५१।०१२च् यथाभागं यथोद्देशं विमानानि चकाशिरे  
०४,०५१।०१३अ सर्वदेवनिकायाश् च सिद्धाश् च परमर्षयः  
०४,०५१।०१३च् अर्जुनस्य कुरूणां च द्रष्टुं युद्धम् उपागताः  
०४,०५१।०१४अ दिव्यानां तत्र माल्यानां गन्धः पुण्यो ऽथ सर्वशः  
०४,०५१।०१४च् प्रससार वसन्ताग्रे वनानाम् इव पुष्पिताम्  
०४,०५१।०१५अ रक्तारक्तानि देवानां समदृश्यन्त तिष्ठताम्  
०४,०५१।०१५च् आतपत्राणि वासांसि स्रजश् च व्यजनानि च  
०४,०५१।०१६अ उपशाम्यद् रजो भौमं सर्वं व्याप्तं मरीचिभिः  
०४,०५१।०१६च् दिव्यान् गन्धान् उपादाय वायुर् योधान् असेवत  
०४,०५१।०१७अ प्रभासितम् इवाकाशं चित्ररूपम् अलङ्कृतम्  
०४,०५१।०१७च् सम्पतद्भिः स्थितैश् चैव नानारत्नावभासितैः  
०४,०५१।०१७ए विमानैर् विविधैश् चित्रैर् उपानीतैः सुरोत्तमैः  
०४,०५१।०१७फ़्*०९१६_००१ वज्रभृच् छुशुभे तत्र विमानस्थः सुरैर् वृतः  
०४,०५१।०१७फ़्*०९१६_००२ बिभ्रन् मालां महातेजाः पद्मोत्पलसमायुताम्  
०४,०५१।०१७फ़्*०९१६_००३ विप्रेक्ष्यमाणो बलभिन् नातृप्यत् सुमहाहवम्  
०४,०५१।०१७फ़्*०९१७_००० वैशम्पायनः  
०४,०५१।०१७फ़्*०९१७_००१ ततः सुदर्शनं नाम प्रासादं हरिवाहनः  
०४,०५१।०१७फ़्*०९१७_००२ सर्वान् देवान् समारोप्य प्रययौ यत्र पाण्डवः  
०४,०५१।०१७फ़्*०९१७_००३ स्थूणाराजिसहस्रं तु यस्य मध्ये प्रतिष्ठितम्  
०४,०५१।०१७फ़्*०९१७_००४ तत्र सूर्यपथे ऽतिष्ठद् विमला वासवी सभा  
०४,०५१।०१७फ़्*०९१७_००५ आदित्या वसवो रुद्रा अश्विनौ च मरुद्गणाः  
०४,०५१।०१७फ़्*०९१७_००६ तत्र श्वेतानि छत्राणि काञ्चनस्फाटिकानि च  
०४,०५१।०१७फ़्*०९१७_००७ मणिरत्नविचित्राणि नानारूपाणि भागशः  
०४,०५१।०१७फ़्*०९१७_००८ आकाशे समदृश्यन्त भानुमन्ति शुभानि च  
०४,०५१।०१७फ़्*०९१७_००९ (११अब्) अग्नेर् इन्द्रस्य सोमस्य यमस्य वरुणस्य च  
०४,०५१।०१७फ़्*०९१७_०१० (११च्द्) तथा धातुर् विधातुश् च मित्रस्य धनदस्य च  
०४,०५१।०१७फ़्*०९१७_०११ रुद्रस्य विष्णोः सवितुस् त्रिदशानां तथैव च  
०४,०५१।०१७फ़्*०९१७_०१२ काञ्चनानि च दामानि विविधाश् चोत्तमस्रजः  
०४,०५१।०१७फ़्*०९१७_०१३ दिव्यपुष्पाभिसंवीतास् तत्र छत्राणि भेजिरे  
०४,०५१।०१७फ़्*०९१७_०१४ (६च्द्) तस्मिंश् च राजन् प्रासादे दिव्यरत्नविभूषिते  
०४,०५१।०१७फ़्*०९१७_०१५ दिव्यगन्धसमाविष्टाः स्रजो दिव्याश् चकाशिरे  
०४,०५१।०१७फ़्*०९१७_०१६ (१४अब्) दिव्यश् च वायुः प्रववौ गन्धम् आदाय सर्वशः  
०४,०५१।०१७फ़्*०९१७_०१७ ऋतवः पुष्पम् आदाय समतिष्ठन्त भारत  
०४,०५१।०१७फ़्*०९१७_०१८ प्रजानां पतयश् चैव सप्त चैव महर्षयः  
०४,०५१।०१७फ़्*०९१७_०१९ तत्र देवर्षयश् चैव ते च राजन् दिवौकसः  
०४,०५१।०१७फ़्*०९१७_०२० इन्द्रेण सहिताः सर्वे त्रिदशाश् च व्यवस्थिताः  
०४,०५१।०१७फ़्*०९१७_०२१ न पङ्को न रजस् तत्र प्रविवेश कथं चन  
०४,०५१।०१७फ़्*०९१७_०२२ आदित्यश् चापि रूक्षो ऽत्र नातिवेलम् इवातपत्  
०४,०५१।०१७फ़्*०९१७_०२३ (१६च्द्) दिव्यं गन्धं समादाय वायुस् तत्राभिगच्छति  
०४,०५१।०१७फ़्*०९१७_०२४ आकाशं च दिशः सर्वा दर्शनीयम् अदृश्यत  
०४,०५१।०१७फ़्*०९१७_०२५ तत्र देवाः समारुह्य तं दिव्यं सर्वतःप्रभम्  
०४,०५१।०१७फ़्*०९१७_०२६ अम्बरे विमले ऽगच्छन् प्रासादं कामगामिनम्  
०४,०५१।०१७फ़्*०९१७_०२७ तत्र राजर्षयश् चैव समारूढा दिवौकसः  
०४,०५१।०१७फ़्*०९१७_०२८ (९अब्) श्वेतो राजा वसुमनास् तथा भद्रः प्रतर्दनः  
०४,०५१।०१७फ़्*०९१७_०२९ नृगो ययातिर् नहुषो मान्धाता भरतः कुरुः  
०४,०५१।०१७फ़्*०९१७_०३० अष्टकश् च शिबिः पूरुः स च राजा पुरूरवाः  
०४,०५१।०१७फ़्*०९१७_०३१ डम्भोद्भवः कार्तवीर्यो ह्य् अर्जुनः सगरस् तथा  
०४,०५१।०१७फ़्*०९१७_०३२ दिलीपो भरतः पूरुः शय्यातिः सोमकस् तथा  
०४,०५१।०१७फ़्*०९१७_०३३ हरिश्चन्द्रश् च तेजस्वी रघुर् दशरथस् तथा  
०४,०५१।०१७फ़्*०९१७_०३४ भगीरथश् च राजर्षिः सर्वे च जनमेजय  
०४,०५१।०१७फ़्*०९१७_०३५ पाण्डुश् चैव महाबाहुश् चामरव्यजनायुतः  
०४,०५१।०१७फ़्*०९१७_०३६ छत्रेण ध्रियमाणेन राजसूयश्रिया वृतः  
०४,०५१।०१७फ़्*०९१७_०३७ एते चान्ये च बहवः पुण्यशीलाः शुचिव्रताः  
०४,०५१।०१७फ़्*०९१७_०३८ कीर्तिमन्तो महावीर्यास् तत्रैवासन् दिवि स्थिताः  
०४,०५१।०१७फ़्*०९१७_०३९ गणाश् चाप्सरसां सर्वे गन्धर्वाश् चापि सर्वशः  
०४,०५१।०१७फ़्*०९१७_०४० दैत्यराक्षसयक्षाश् च सुपर्णाः पन्नगास् तथा  
०४,०५१।०१७फ़्*०९१७_०४१ वासवप्रमुखाः सर्वे देवाश् च सगणेश्वराः  
०४,०५१।०१७फ़्*०९१७_०४२ आसंस् तत्र समारूढाः सङ्ग्रामं तं दिदृक्षवः  
०४,०५१।०१७फ़्*०९१७_०४३ इत्य् अम्बरे व्यवस्थाय प्रासादस्था दिवौकसः  
०४,०५१।०१७फ़्*०९१७_०४४ (१३च्द्) एकस्य च बहूनां च द्रष्टुं युद्धं व्यवस्थिताः  
०४,०५१।०१७फ़्*०९१८_००१ तथा चित्राणि छत्राणि दिव्यरूपाणि भारत  
०४,०५२।००१ वैशम्पायन उवाच  
०४,०५२।००१@०४७_०००१ दृष्ट्वा व्यूढान्य् अनीकानि कुरूणां कुरुनन्दनः  
०४,०५२।००१@०४७_०००२ तत्र वैराटिम् आभाष्य पाण्डवो ऽथाब्रवीद् इदम्  
०४,०५२।००१@०४७_०००३ जाम्बूनदमयी वेदी ध्वजे यस्य प्रकाशते  
०४,०५२।००१@०४७_०००४ तस्य दक्षिणतो याहि कृपः शारद्वतो यतः  
०४,०५२।००१@०४७_०००५ धनञ्जयवचः श्रुत्वा वैराटिस् त्वरितस् तदा  
०४,०५२।००१@०४७_०००६ हयान् रजतसङ्काशान् हेमभाण्डान् अचोदयत्  
०४,०५२।००१@०४७_०००७ आनुपूर्व्या नुदञ् शूर आस्थाय जवम् उत्तमम्  
०४,०५२।००१@०४७_०००८ प्राहिणोच् चन्द्रसङ्काशान् कुपितान् इव तान् हयान्  
०४,०५२।००१@०४७_०००९ स गत्वा कुरुसेनायाः समीपं हयकोविदः  
०४,०५२।००१@०४७_००१० पुनर् आवर्तयाम् आस तान् हयान् वातरंहसः  
०४,०५२।००१@०४७_००११ प्रदक्षिणम् उपावृत्य मण्डलं सव्यम् एव च  
०४,०५२।००१@०४७_००१२ कुरून् सम्मोहयाम् आस मत्स्यो यानेन तत्त्ववित्  
०४,०५२।००१@०४७_००१३ कृपस्य रथम् आस्थाय वैराटिर् अकुतोभयः  
०४,०५२।००१@०४७_००१४ प्रदक्षिणम् उपावृत्य तस्थौ तस्याग्रतो बली  
०४,०५२।००१@०४७_००१५ ततो ऽर्जुनः शङ्खवरं देवदत्तं महारवम्  
०४,०५२।००१@०४७_००१६ प्रदध्मौ रथम् आस्थाय नाम विश्राव्य चात्मनः  
०४,०५२।००१@०४७_००१७ तस्य शब्दो महान् आसीद् धम्यमानस्य जिष्णुना  
०४,०५२।००१@०४७_००१८ तथा वीर्यवता सङ्ख्ये पर्वतस्येव दीर्यतः  
०४,०५२।००१@०४७_००१९ पूजयां चक्रिरे शङ्खं कुरवस् ते ससैनिकाः  
०४,०५२।००१@०४७_००२० अर्जुनेन तथा ध्मातः शतधा यन् न दीर्यते  
०४,०५२।००१@०४७_००२१ दिवम् आवृत्य शब्दस् तु निवृत्तः शुश्रुवे पुनः  
०४,०५२।००१@०४७_००२२ सृष्टो मघवता वज्रः प्रपतन्न् इव पर्वते  
०४,०५२।००१अ एतस्मिन्न् अन्तरे तत्र महावीर्यपराक्रमः  
०४,०५२।००१ब्*०९१९_००१ अर्जुनं प्रति संरब्धः कृपः परमदुर्जयः  
०४,०५२।००१च् आजगाम महासत्त्वः कृपः शस्त्रभृतां वरः  
०४,०५२।००१ए अर्जुनं प्रति संयोद्धुं युद्धार्थी स महारथः  
०४,०५२।००१फ़्*०९२०_००१ महोदधिजम् आदाय दध्मौ वेगेन वीर्यवान्  
०४,०५२।००१फ़्*०९२०_००२ स तु शब्देन लोकांस् त्रीन् आवृत्य रथिनां वरः  
०४,०५२।००१फ़्*०९२०_००३ धनुर् आदाय सुमहज् ज्याशब्दम् अकरोत् तदा  
०४,०५२।००१फ़्*०९२१_००१ अथ द्रौणे रथं त्यक्त्वा कृपस्य रथम् उत्तमम्  
०४,०५२।००१फ़्*०९२१_००२ आजगामार्जुनस् तूर्णं सूर्यवैश्वानरप्रभम्  
०४,०५२।००२अ तौ रथौ सूर्यसङ्काशौ योत्स्यमानौ महाबलौ  
०४,०५२।००२च् शारदाव् इव जीमूतौ व्यरोचेतां व्यवस्थितौ  
०४,०५२।००२द्*०९२२_००१ ततः शारद्वतस् तूर्णं पार्थं दशभिर् आशुगैः  
०४,०५२।००२द्*०९२२_००२ विव्याध परवीरघ्नं निशितैर् मर्मभेदिभिः  
०४,०५२।००३अ पार्थो ऽपि विश्रुतं लोके गाण्डीवं परमायुधम्  
०४,०५२।००३च् विकृष्य चिक्षेप बहून् नाराचान् मर्मभेदिनः  
०४,०५२।००३द्*०९२३_००१ कृपश् च धनुर् आदाय तथैवार्जुनम् अभ्ययात्  
०४,०५२।००४अ तान् अप्राप्ताञ् शितैर् बाणैर् नाराचान् रक्तभोजनान्  
०४,०५२।००४च् कृपश् चिच्छेद पार्थस्य शतशो ऽथ सहस्रशः  
०४,०५२।००४द्*०९२४_००१ जीमूत इव घर्मान्ते शरवर्षं विमुञ्चति  
०४,०५२।००४द्*०९२४_००२ नन्दयन् सुहृदः सर्वान् प्रत्ययुध्यत फल्गुनम्  
०४,०५२।००४द्*०९२४_००३ विकृष्य बलवच् चापं पाण्डवो भीमविक्रमः  
०४,०५२।००५अ ततः पार्थश् च सङ्क्रुद्धश् चित्रान् मार्गान् प्रदर्शयन्  
०४,०५२।००५च् दिशः सञ्छादयन् बाणैः प्रदिशश् च महारथः  
०४,०५२।००६अ एकच्छायम् इवाकाशं प्रकुर्वन् सर्वतः प्रभुः  
०४,०५२।००६च् प्रच्छादयद् अमेयात्मा पार्थः शरशतैः कृपम्  
०४,०५२।००६द्*०९२५_००१ उद्गतः समये मेघो धाराभिर् इव पर्वतम्  
०४,०५२।००७अ स शरैर् अर्पितः क्रुद्धः शितैर् अग्निशिखोपमैः  
०४,०५२।००७ब्*०९२६_००१ कृपो बभूव समरे विधूमो ऽग्निर् इव ज्वलन्  
०४,०५२।००७च् तूर्णं शरसहस्रेण पार्थम् अप्रतिमौजसम्  
०४,०५२।००७ए अर्पयित्वा महात्मानं ननाद समरे कृपः  
०४,०५२।००८अ ततः कनकपुङ्खाग्रैर् वीरः सन्नतपर्वभिः  
०४,०५२।००८ब्*०९२७_००१ धनुर् आदाय विव्याध पार्थं दशभिर् आशुगैः  
०४,०५२।००८ब्*०९२८_००१ बिभेद समरे पार्थः कृपस्य ध्वजम् उत्तमम्  
०४,०५२।००८ब्*०९२८_००२ ततः पश्चान् महातेजा नाराचान् सूर्यसन्निभान्  
०४,०५२।००८ब्*०९२८_००३ जग्राह समरे पार्थो भूयो बहुशिलीमुखान्  
०४,०५२।००८ब्*०९२८_००४ तैस् तदानीं महाबाहुः कृपस्य रथरक्षिणः  
०४,०५२।००८ब्*०९२८_००५ जघान क्षत्रियश्रेष्ठान् युध्यमानान् महाबलान्  
०४,०५२।००८ब्*०९२८_००६ चन्द्रकेतुः सुकेतुश् च चित्राश्वो मणिमांस् तथा  
०४,०५२।००८ब्*०९२८_००७ मुञ्जमौली च विक्रान्तो हेमवर्मा भयावहः  
०४,०५२।००८ब्*०९२८_००८ सुरथो ऽतिरथश् चैव सुषेणो ऽरिष्ट एव च  
०४,०५२।००८ब्*०९२८_००९ नृकेतुश् च सहानीकास् ते निपेतुर् गतासवः  
०४,०५२।००८च् त्वरन् गाण्डीवनिर्मुक्तैर् अर्जुनस् तस्य वाजिनः  
०४,०५२।००८ए चतुर्भिश् चतुरस् तीक्ष्णैर् अविध्यत् परमेषुभिः  
०४,०५२।००९अ ते हया निशितैर् विद्धा ज्वलद्भिर् इव पन्नगैः  
०४,०५२।००९च् उत्पेतुः सहसा सर्वे कृपः स्थानाद् अथाच्यवत्  
०४,०५२।०१०अ च्युतं तु गौतमं स्थानात् समीक्ष्य कुरुनन्दनः  
०४,०५२।०१०च् नाविध्यत् परवीरघ्नो रक्षमाणो ऽस्य गौरवम्  
०४,०५२।०११अ स तु लब्ध्वा पुनः स्थानं गौतमः सव्यसाचिनम्  
०४,०५२।०११च् विव्याध दशभिर् बाणैस् त्वरितः कङ्कपत्रिभिः  
०४,०५२।०१२अ ततः पार्थो धनुस् तस्य भल्लेन निशितेन च  
०४,०५२।०१२च् चिच्छेदैकेन भूयश् च हस्ताच् चापम् अथाहरत्  
०४,०५२।०१३अ अथास्य कवचं बाणैर् निशितैर् मर्मभेदिभिः  
०४,०५२।०१३च् व्यधमन् न च पार्थो ऽस्य शरीरम् अवपीडयत्  
०४,०५२।०१४अ तस्य निर्मुच्यमानस्य कवचात् काय आबभौ  
०४,०५२।०१४च् समये मुच्यमानस्य सर्पस्येव तनुर् यथा  
०४,०५२।०१५अ छिन्ने धनुषि पार्थेन सो ऽन्यद् आदाय कार्मुकम्  
०४,०५२।०१५च् चकार गौतमः सज्यं तद् अद्भुतम् इवाभवत्  
०४,०५२।०१६अ स तद् अप्य् अस्य कौन्तेयश् चिच्छेद नतपर्वणा  
०४,०५२।०१६च् एवम् अन्यानि चापानि बहूनि कृतहस्तवत्  
०४,०५२।०१६ए शारद्वतस्य चिच्छेद पाण्डवः परवीरहा  
०४,०५२।०१७अ स छिन्नधनुर् आदाय अथ शक्तिं प्रतापवान्  
०४,०५२।०१७च् प्राहिणोत् पाण्डुपुत्राय प्रदीप्ताम् अशनीम् इव  
०४,०५२।०१७द्*०९२९_००१ अथ शक्तिं परामृश्य सूर्यवैश्वानरप्रभाम्  
०४,०५२।०१७द्*०९२९_००२ चिक्षेप सहसा क्रुद्धः पार्थायाद्भुतकर्मणे  
०४,०५२।०१८अ ताम् अर्जुनस् तदायान्तीं शक्तिं हेमविभूषिताम्  
०४,०५२।०१८च् वियद्गतां महोल्काभां चिच्छेद दशभिः शरैः  
०४,०५२।०१८ए सापतद् दशधा छिन्ना भूमौ पार्थेन धीमता  
०४,०५२।०१८फ़्*०९३०_००१ शक्त्यां तु विनिकृत्तायां विरथः शरपीडितः  
०४,०५२।०१९अ युगमध्ये तु भल्लैस् तु ततः स सधनुः कृपः  
०४,०५२।०१९ब्*०९३१_००१ प्रगृहीत्वा रथस् तूर्णं रथाद् अन्यन् महाधनुः  
०४,०५२।०१९च् तम् आशु निशितैः पार्थं बिभेद दशभिः शरैः  
०४,०५२।०२०अ ततः पार्थो महातेजा विशिखान् अग्नितेजसः  
०४,०५२।०२०च् चिक्षेप समरे क्रुद्धस् त्रयोदश शिलाशितान्  
०४,०५२।०२०द्*०९३२_००१ तान् निहत्य ततः पार्थो निमेषाद् इव भारत  
०४,०५२।०२०द्*०९३२_००२ पुनर् अन्यान् समादत्त त्रयोदश शिलीमुखान्  
०४,०५२।०२१अ अथास्य युगम् एकेन चतुर्भिश् चतुरो हयान्  
०४,०५२।०२१च् षष्ठेन च शिरः कायाच् छरेण रथसारथेः  
०४,०५२।०२२अ त्रिभिस् त्रिवेणुं समरे द्वाभ्याम् अक्षौ महाबलः  
०४,०५२।०२२च् द्वादशेन तु भल्लेन चकर्तास्य ध्वजं तथा  
०४,०५२।०२३अ ततो वज्रनिकाशेन फल्गुनः प्रहसन्न् इव  
०४,०५२।०२३च् त्रयोदशेनेन्द्रसमः कृपं वक्षस्य् अताडयत्  
०४,०५२।०२४अ स छिन्नधन्वा विरथो हताश्वो हतसारथिः  
०४,०५२।०२४च् गदापाणिर् अवप्लुत्य तूर्णं चिक्षेप तां गदाम्  
०४,०५२।०२४च्*०९३३_००१ **** **** रथात् तूर्णम् अमित्रहा  
०४,०५२।०२४च्*०९३३_००२ गदां चिक्षेप सहसा पार्थायामिततेजसे  
०४,०५२।०२५अ सा तु मुक्ता गदा गुर्वी कृपेण सुपरिष्कृता  
०४,०५२।०२५च् अर्जुनेन शरैर् नुन्ना प्रतिमार्गम् अथागमत्  
०४,०५२।०२५द्*०९३४_००१ अथ खड्गं समुद्धृत्य शतचन्द्रं च भानुमत्  
०४,०५२।०२५द्*०९३४_००२ इयेष पाण्डवं हन्तुं कृपो ऽलघुपराक्रमः  
०४,०५२।०२५द्*०९३४_००३ स शरद्वत्सुतस् तूर्णं महाचार्यः सुशिक्षितः  
०४,०५२।०२५द्*०९३४_००४ खेचरो विचचारैकः क्रमाच् चर्मासिधृग् विभुः  
०४,०५२।०२५द्*०९३४_००५ ततः क्षुराग्रैः कौन्तेयो दशभिः खड्गचर्मणी  
०४,०५२।०२५द्*०९३४_००६ निमेषाद् इव चिच्छेद तद् अद्भुतम् इवाभवत्  
०४,०५२।०२५द्*०९३४_००७ विषण्णवदनस् तत्र युद्धाद् अपगतोद्यमः  
०४,०५२।०२५द्*०९३४_००८ अश्वत्थाम्नस् तु स रथं कृपः समभिपुप्लुवे  
०४,०५२।०२५द्*०९३४_००९ स्वस्रीयस्य महातेजा जग्राह च धनुः पुनः  
०४,०५२।०२५द्*०९३५_००१ तदा गाण्डीवनिर्मुक्तैः खड्गं तस्य न्यवारयत्  
०४,०५२।०२५द्*०९३६_००१ विनाशात् खड्गचर्मणोः  
०४,०५२।०२५द्*०९३६_००२ दन्तैर् दन्तच्छदान् दष्ट्वा चुकोप हृदि दीर्घवत्  
०४,०५२।०२५द्*०९३६_००३ भवत्व् इति पुनश् चोक्त्वा  
०४,०५२।०२६अ ततो योधाः परीप्सन्तः शारद्वतम् अमर्षणम्  
०४,०५२।०२६च् सर्वतः समरे पार्थं शरवर्षैर् अवाकिरन्  
०४,०५२।०२७अ ततो विराटस्य सुतः सव्यम् आवृत्य वाजिनः  
०४,०५२।०२७च् यमकं मण्डलं कृत्वा तान् योधान् प्रत्यवारयत्  
०४,०५२।०२८अ ततः कृपम् उपादाय विरथं ते नरर्षभाः  
०४,०५२।०२८च् अपाजह्रुर् महावेगाः कुन्तीपुत्राद् धनञ्जयात्  
०४,०५३।०००*०९३७_००० वैशम्पायन उवाच  
०४,०५३।०००*०९३७_००१ कृपे ऽपनीते द्रोणस् तु प्रगृह्य सुमहद् धनुः  
०४,०५३।०००*०९३७_००२ अभ्यद्रवद् अनाधृष्यः शोणाश्वः श्वेतवाहनम्  
०४,०५३।०००*०९३७_००३ स तु रुक्मरथं दृष्ट्वा गुरुम् आयान्तम् अन्तिकात्  
०४,०५३।०००*०९३७_००४ अर्जुनो रथिनां श्रेष्ठ उत्तरं वाक्यम् अब्रवीत्  
०४,०५३।००१ अर्जुन उवाच  
०४,०५३।००१अ यत्रैषा काञ्चनी वेदी प्रदीप्ताग्निशिखोपमा  
०४,०५३।००१च् उच्छ्रिता काञ्चने दण्डे पताकाभिर् अलङ्कृता  
०४,०५३।००१ए तत्र मां वह भद्रं ते द्रोणानीकाय मारिष  
०४,०५३।००१फ़्*०९३८_००१ भारद्वाजेन योत्स्ये ऽहम् आचार्येण महात्मना  
०४,०५३।००१फ़्@०४८_०००० वैशम्पायनः  
०४,०५३।००१फ़्@०४८_०००१ जितं वैकर्तनं दृष्ट्वा पार्थो वैराटिम् अब्रवीत्  
०४,०५३।००१फ़्@०४८_०००२ स्थिरो भव त्वं सङ्ग्रामे जयो ऽस्माकं नृपात्मज  
०४,०५३।००१फ़्@०४८_०००३ यावच् छङ्खम् उपाध्मास्ये द्विषतां रोमहर्षणम्  
०४,०५३।००१फ़्@०४८_०००४ अविक्लवम् असम्भ्रान्तम् अव्यग्रहृदयेक्षणम्  
०४,०५३।००१फ़्@०४८_०००५ याहि शीघ्रं यतो द्रोणो ममाचार्यो महारथः  
०४,०५३।००१फ़्@०४८_०००६ तथा सङ्क्रीडमानस्य अर्जुनस्य रणाजिरे  
०४,०५३।००१फ़्@०४८_०००७ बलं सत्त्वं च तेजश् च लाघवं चाप्य् अवर्धत  
०४,०५३।००१फ़्@०४८_०००८ उत्तरः  
०४,०५३।००१फ़्@०४८_०००८ तच् चाद्भुतम् अभिप्रेक्ष्य भयम् उत्तरम् आविशत्  
०४,०५३।००१फ़्@०४८_०००९ अस्त्राणां तव दिव्यानां शरौघान् क्षिपतश् च ते  
०४,०५३।००१फ़्@०४८_००१० मनो मे मुह्यते ऽत्यर्थं तव दृष्ट्वा पराक्रमम्  
०४,०५३।००१फ़्@०४८_००११ द्वैधीभूतं मनो मह्यं भयाद् भरतसत्तम  
०४,०५३।००१फ़्@०४८_००१२ अदृष्टपूर्वं पश्यामि तव गाण्डीवनिस्वनम्  
०४,०५३।००१फ़्@०४८_००१३ तव बाहुबलं चैव धनुः प्राकर्षतो बहु  
०४,०५३।००१फ़्@०४८_००१४ वैशम्पायनः  
०४,०५३।००१फ़्@०४८_००१४ तव तेजो दुराधर्षं यथा विष्णोस् त्रिविक्रमे  
०४,०५३।००१फ़्@०४८_००१५ तम् उत्तरश् चित्रम् अवेक्ष्य गाण्डिवं  
०४,०५३।००१फ़्@०४८_००१६ शरांश् च मुक्तान् सहसा किरीटिना  
०४,०५३।००१फ़्@०४८_००१७ भीतो ऽब्रवीद् अर्जुनम् आजिमध्ये  
०४,०५३।००१फ़्@०४८_००१८ नाहं तवाश्वान् विषहे नियन्तुम्  
०४,०५३।००१फ़्@०४८_००१९ तम् अब्रवीद् ईषद् इव प्रहस्य  
०४,०५३।००१फ़्@०४८_००२० गाण्डीवधन्वा द्विषतां निहन्ता  
०४,०५३।००१फ़्@०४८_००२१ मया सहायेन कुतो ऽस्ति ते भयं  
०४,०५३।००१फ़्@०४८_००२२ प्रैह्य् उत्तराश्वान् उपमन्त्र्य वाहय  
०४,०५३।००१फ़्@०४८_००२३ आश्वासितस् तेन धनञ्जयेन  
०४,०५३।००१फ़्@०४८_००२४ वैराटिर् अश्वान् प्रतुतोद शीघ्रम्  
०४,०५३।००१फ़्@०४८_००२५ धनञ्जयश् चापि निकृष्य चापं  
०४,०५३।००१फ़्@०४८_००२६ विष्फारयाम् आस महेन्द्रकल्पः  
०४,०५३।००१फ़्@०४८_००२७ उत्तरं चैव बीभत्सुर् अब्रवीत् पुनर् अर्जुनः  
०४,०५३।००१फ़्@०४८_००२८ न भेतव्यं मया सार्धं तात सङ्ग्राममूर्धनि  
०४,०५३।००१फ़्@०४८_००२९ राजपुत्रो ऽसि भद्रं ते कुले महति मात्स्यके  
०४,०५३।००१फ़्@०४८_००३० जातस् त्वं क्षत्रियकुले न विषीदितुम् अर्हसि  
०४,०५३।००१फ़्@०४८_००३१ धृतिं कृत्वा सुविपुलां राजपुत्र रथं मम  
०४,०५३।००१फ़्@०४८_००३२ युध्यमानस्य समरे शत्रुभिः सह वाहय  
०४,०५३।००१फ़्@०४८_००३३ उक्त्वा तम् एवं बीभत्सुर् अर्जुनः पुनर् अब्रवीत्  
०४,०५३।००१फ़्@०४८_००३४ पाण्डवो रथिनां श्रेष्ठो भारद्वाजं समीक्ष्य तु  
०४,०५३।००२अ अश्वाः शोणाः प्रकाशन्ते बृहन्तश् चारुवाहिनः  
०४,०५३।००२च् स्निग्धविद्रुमसङ्काशास् ताम्रास्याः प्रियदर्शनाः  
०४,०५३।००२ए युक्ता रथवरे यस्य सर्वशिक्षाविशारदाः  
०४,०५३।००२फ़्*०९३९_००१ यत्तो रथवरे शूरः सर्वशस्त्रभृतां वरः  
०४,०५३।००३अ दीर्घबाहुर् महातेजा बलरूपसमन्वितः  
०४,०५३।००३च् सर्वलोकेषु विख्यातो भारद्वाजः प्रतापवान्  
०४,०५३।००४अ बुद्ध्या तुल्यो ह्य् उशनसा बृहस्पतिसमो नये  
०४,०५३।००४च् वेदास् तथैव चत्वारो ब्रह्मचर्यं तथैव च  
०४,०५३।००५अ ससंहाराणि दिव्यानि सर्वाण्य् अस्त्राणि मारिष  
०४,०५३।००५च् धनुर्वेदश् च कार्त्स्न्येन यस्मिन् नित्यं प्रतिष्ठितः  
०४,०५३।००५द्*०९४०_००१ पुराणम् इतिहासं च अर्थविद्या च मानवी  
०४,०५३।००६अ क्षमा दमश् च सत्यं च आनृशंस्यम् अथार्जवम्  
०४,०५३।००६च् एते चान्ये च बहवो गुणा यस्मिन् द्विजोत्तमे  
०४,०५३।००६द्*०९४१_००१ यस्याहम् इष्टः सततं मम चेष्टः सदा च यः  
०४,०५३।००७अ तेनाहं योद्धुम् इच्छामि महाभागेन संयुगे  
०४,०५३।००७च् तस्मात् त्वं प्रापयाचार्यं क्षिप्रम् उत्तर वाहय  
०४,०५३।००७द्*०९४२_००१ अपरं पश्य सङ्ग्रामम् अद्भुतं मम तस्य च  
०४,०५३।००८ वैशम्पायन उवाच  
०४,०५३।००८अ अर्जुनेनैवम् उक्तस् तु वैराटिर् हेमभूषितान्  
०४,०५३।००८च् चोदयाम् आस तान् अश्वान् भारद्वाजरथं प्रति  
०४,०५३।००९अ तम् आपतन्तं वेगेन पाण्डवं रथिनां वरम्  
०४,०५३।००९च् द्रोणः प्रत्युद्ययौ पार्थं मत्तो मत्तम् इव द्विपम्  
०४,०५३।००९द्*०९४३_००१ स तु रुक्मरथं दृष्ट्वा कौन्तेयं समभिद्रुतम्  
०४,०५३।००९द्*०९४३_००२ आचार्यं तं महाबाहुः प्राञ्जलिर् वाक्यम् अब्रवीत्  
०४,०५३।०१०अ ततः प्राध्मापयच् छङ्खं भेरीशतनिनादितम्  
०४,०५३।०१०च् प्रचुक्षुभे बलं सर्वम् उद्धूत इव सागरः  
०४,०५३।०११अ अथ शोणान् सदश्वांस् तान् हंसवर्णैर् मनोजवैः  
०४,०५३।०११च् मिश्रितान् समरे दृष्ट्वा व्यस्मयन्त रणे जनाः  
०४,०५३।०१२अ तौ रथौ वीर्यसम्पन्नौ दृष्ट्वा सङ्ग्राममूर्धनि  
०४,०५३।०१२च् आचार्यशिष्याव् अजितौ कृतविद्यौ मनस्विनौ  
०४,०५३।०१३अ समाश्लिष्टौ तदान्योन्यं द्रोणपार्थौ महाबलौ  
०४,०५३।०१३च् दृष्ट्वा प्राकम्पत मुहुर् भरतानां महद् बलम्  
०४,०५३।०१४अ हर्षयुक्तस् तथा पार्थः प्रहसन्न् इव वीर्यवान्  
०४,०५३।०१४च् रथं रथेन द्रोणस्य समासाद्य महारथः  
०४,०५३।०१५अ अभिवाद्य महाबाहुः सान्त्वपूर्वम् इदं वचः  
०४,०५३।०१५च् उवाच श्लक्ष्णया वाचा कौन्तेयः परवीरहा  
०४,०५३।०१६अ उषिताः स्म वने वासं प्रतिकर्म चिकीर्षवः  
०४,०५३।०१६च् कोपं नार्हसि नः कर्तुं सदा समरदुर्जय  
०४,०५३।०१७अ अहं तु प्रहृते पूर्वं प्रहरिष्यामि ते ऽनघ  
०४,०५३।०१७च् इति मे वर्तते बुद्धिस् तद् भवान् कर्तुम् अर्हति  
०४,०५३।०१८अ ततो ऽस्मै प्राहिणोद् द्रोणः शरान् अधिकविंशतिम्  
०४,०५३।०१८च् अप्राप्तांश् चैव तान् पार्थश् चिच्छेद कृतहस्तवत्  
०४,०५३।०१९अ ततः शरसहस्रेण रथं पार्थस्य वीर्यवान्  
०४,०५३।०१९च् अवाकिरत् ततो द्रोणः शीघ्रम् अस्त्रं विदर्शयन्  
०४,०५३।०१९द्*०९४४_००१ हयांश् च रजतप्रख्यान् कङ्कपत्रैः शिलाशितैः  
०४,०५३।०१९द्*०९४४_००२ अवाकिरद् अमेयात्मा पार्थं सङ्कोपयन्न् इव  
०४,०५३।०२०अ एवं प्रववृते युद्धं भारद्वाजकिरीटिनोः  
०४,०५३।०२०च् समं विमुञ्चतोः सङ्ख्ये विशिखान् दीप्ततेजसः  
०४,०५३।०२१अ ताव् उभौ ख्यातकर्माणाव् उभौ वायुसमौ जवे  
०४,०५३।०२१च् उभौ दिव्यास्त्रविदुषाव् उभाव् उत्तमतेजसौ  
०४,०५३।०२१ए क्षिपन्तौ शरजालानि मोहयाम् आसतुर् नृपान्  
०४,०५३।०२१फ़्*०९४५_००१ अर्जुनं वा विना द्रोणात् को ऽन्यो योद्धुं रणे ऽर्हति  
०४,०५३।०२२अ व्यस्मयन्त ततो योधाः सर्वे तत्र समागताः  
०४,०५३।०२२च् शरान् विसृजतोस् तूर्णं साधु साध्व् इति पूजयन्  
०४,०५३।०२३अ द्रोणं हि समरे को ऽन्यो योद्धुम् अर्हति फल्गुनात्  
०४,०५३।०२३च् रौद्रः क्षत्रियधर्मो ऽयं गुरुणा यद् अयुध्यत  
०४,०५३।०२३ए इत्य् अब्रुवञ् जनास् तत्र सङ्ग्रामशिरसि स्थिताः  
०४,०५३।०२४अ वीरौ ताव् अपि संरब्धौ सन्निकृष्टौ महारथौ  
०४,०५३।०२४च् छादयेतां शरव्रातैर् अन्योन्यम् अपराजितौ  
०४,०५३।०२४द्*०९४६_००१ संयुगे सञ्चकाशेतां कालसूर्याव् इवोदितौ  
०४,०५३।०२५अ विस्फार्य सुमहच् चापं हेमपृष्ठं दुरासदम्  
०४,०५३।०२५च् संरब्धो ऽथ भरद्वाजः फल्गुनं प्रत्ययुध्यत  
०४,०५३।०२६अ स सायकमयैर् जालैर् अर्जुनस्य रथं प्रति  
०४,०५३।०२६च् भानुमद्भिः शिलाधौतैर् भानोः प्रच्छादयत् प्रभाम्  
०४,०५३।०२७अ पार्थं च स महाबाहुर् महावेगैर् महारथः  
०४,०५३।०२७च् विव्याध निशितैर् बाणैर् मेघो वृष्ट्येव पर्वतम्  
०४,०५३।०२७द्*०९४७_००१ कालमेघ इवोष्णान्ते फल्गुनः समवाकिरत्  
०४,०५३।०२७द्*०९४७_००२ तस्य जाम्बूनदमयैः शितैश् चापच्युतैः शरैः  
०४,०५३।०२७द्*०९४७_००३ प्रच्छादयद् रथश्रेष्ठं भारद्वाजो ऽर्जुनस्य वै  
०४,०५३।०२८अ तथैव दिव्यं गाण्डीवं धनुर् आदाय पाण्डवः  
०४,०५३।०२८च् शत्रुघ्नं वेगवद् धृष्टो भारसाधनम् उत्तमम्  
०४,०५३।०२८द्*०९४८_००१ शोभते स्म महाबाहुर् गाण्डीवं विक्षिपन् धनुः  
०४,०५३।०२८ए विससर्ज शरांश् चित्रान् सुवर्णविकृतान् बहून्  
०४,०५३।०२९अ नाशयञ् शरवर्षाणि भारद्वाजस्य वीर्यवान्  
०४,०५३।०२९च् तूर्णं चापविनिर्मुक्तैस् तद् अद्भुतम् इवाभवत्  
०४,०५३।०३०अ स रथेन चरन् पार्थः प्रेक्षणीयो धनञ्जयः  
०४,०५३।०३०च् युगपद् दिक्षु सर्वासु सर्वशस्त्राण्य् अदर्शयत्  
०४,०५३।०३०द्*०९४९_००१ आददानं शरान् घोरान् सन्दधानं च पाण्डवम्  
०४,०५३।०३०द्*०९४९_००२ विसृजन्तं च कौन्तेयं न स्म पश्यन्ति लाघवात्  
०४,०५३।०३१अ एकच्छायम् इवाकाशं बाणैश् चक्रे समन्ततः  
०४,०५३।०३१च् नादृश्यत तदा द्रोणो नीहारेणेव संवृतः  
०४,०५३।०३१द्*०९५०_००१ मरीचिविकचस्येव राजन् भानुमतो वपुः  
०४,०५३।०३१द्*०९५०_००२ आसीत् पार्थस्य सुमहद् वपुः शरशतार्चिषः  
०४,०५३।०३१द्*०९५०_००३ क्षिपतः शरजालानि कौन्तेयस्य महात्मनः  
०४,०५३।०३२अ तस्याभवत् तदा रूपं संवृतस्य शरोत्तमैः  
०४,०५३।०३२च् जाज्वल्यमानस्य यथा पर्वतस्येव सर्वतः  
०४,०५३।०३३अ दृष्ट्वा तु पार्थस्य रणे शरैः स्वरथम् आवृतम्  
०४,०५३।०३३च् स विस्फार्य धनुश् चित्रं मेघस्तनितनिस्वनम्  
०४,०५३।०३३द्*०९५१_००१ असकृन् मुञ्चतो बाणान् ददृशुः कुरवो युधि  
०४,०५३।०३३द्*०९५१_००२ दिक्षु सर्वासु विपुलः शुश्रुवे चरतस् तदा  
०४,०५३।०३३द्*०९५१_००३ द्रोणस्यापि धनुर् घोषो विद्युत्स्तनितनिस्वनः  
०४,०५३।०३३द्*०९५१_००४ अभवद् विस्मयकरः सैन्यानां भरतर्षभ  
०४,०५३।०३४अ अग्निचक्रोपमं घोरं विकर्षन् परमायुधम्  
०४,०५३।०३४च् व्यशातयच् छरांस् तांस् तु द्रोणः समितिशोभनः  
०४,०५३।०३४द्*०९५२_००१ बभासे तिमिरं व्योम्नि विधूय सविता यथा  
०४,०५३।०३४ए महान् अभूत् ततः शब्दो वंशानाम् इव दह्यताम्  
०४,०५३।०३५अ जाम्बूनदमयैः पुङ्खैश् चित्रचापवरातिगैः  
०४,०५३।०३५च् प्राच्छादयद् अमेयात्मा दिशः सूर्यस्य च प्रभाम्  
०४,०५३।०३६अ ततः कनकपुङ्खानां शराणां नतपर्वणाम्  
०४,०५३।०३६च् वियच्चराणां वियति दृश्यन्ते बहुशः प्रजाः  
०४,०५३।०३७अ द्रोणस्य पुङ्खसक्ताश् च प्रभवन्तः शरासनात्  
०४,०५३।०३७च् एको दीर्घ इवादृश्यद् आकाशे संहतः शरः  
०४,०५३।०३७द्*०९५३_००१ आकाशे समदृश्यन्त हंसानाम् इव पङ्क्तयः  
०४,०५३।०३८अ एवं तौ स्वर्णविकृतान् विमुञ्चन्तौ महाशरान्  
०४,०५३।०३८च् आकाशं संवृतं वीराव् उल्काभिर् इव चक्रतुः  
०४,०५३।०३९अ शरास् तयोश् च विबभुः कङ्कबर्हिणवाससः  
०४,०५३।०३९च् पङ्क्त्यः शरदि खस्थानां हंसानां चरताम् इव  
०४,०५३।०४०अ युद्धं समभवत् तत्र सुसंरब्धं महात्मनोः  
०४,०५३।०४०च् द्रोणपाण्डवयोर् घोरं वृत्रवासवयोर् इव  
०४,०५३।०४१अ तौ गजाव् इव चासाद्य विषाणाग्रैः परस्परम्  
०४,०५३।०४१च् शरैः पूर्णायतोत्सृष्टैर् अन्योन्यम् अभिजघ्नतुः  
०४,०५३।०४२अ तौ व्यवाहरतां शूरौ संरब्धौ रणशोभिनौ  
०४,०५३।०४२च् उदीरयन्तौ समरे दिव्यान्य् अस्त्राणि भागशः  
०४,०५३।०४२द्*०९५४_००१ पार्थस् तु समरे शूरो दर्शयन् वीर्यम् आत्मनः  
०४,०५३।०४२द्*०९५४_००२ स महास्त्रैर् महात्मानं द्रोणं प्राच्छादयच् छरैः  
०४,०५३।०४३अ अथ त्व् आचार्यमुख्येन शरान् सृष्टाञ् शिलाशितान्  
०४,०५३।०४३च् न्यवारयच् छितैर् बाणैर् अर्जुनो जयतां वरः  
०४,०५३।०४४अ दर्शयन्न् ऐन्द्रिर् आत्मानम् उग्रम् उग्रपराक्रमः  
०४,०५३।०४४च् इषुभिस् तूर्णम् आकाशं बहुभिश् च समावृणोत्  
०४,०५३।०४५अ जिघांसन्तं नरव्याघ्रम् अर्जुनं तिग्मतेजसम्  
०४,०५३।०४५ब्*०९५५_००१ विव्याध निशितैर् द्रोणः शरैः सन्नतपर्वभिः  
०४,०५३।०४५ब्*०९५५_००२ हृष्टः समभवद् द्रोणो रणशौण्डः प्रतापवान्  
०४,०५३।०४५च् आचार्यमुख्यः समरे द्रोणः शस्त्रभृतां वरः  
०४,०५३।०४५ए अर्जुनेन सहाक्रीडच् छरैः सन्नतपर्वभिः  
०४,०५३।०४६अ दिव्यान्य् अस्त्राणि मुञ्चन्तं भारद्वाजं महारणे  
०४,०५३।०४६च् अस्त्रैर् अस्त्राणि संवार्य फल्गुनः समयोधयत्  
०४,०५३।०४७अ तयोर् आसीत् सम्प्रहारः क्रुद्धयोर् नरसिंहयोः  
०४,०५३।०४७च् अमर्षिणोस् तदान्योन्यं देवदानवयोर् इव  
०४,०५३।०४७द्*०९५६_००१ दर्शयेतां महास्त्राणि भारद्वाजार्जुनौ रणे  
०४,०५३।०४८अ ऐन्द्रं वायव्यम् आग्नेयम् अस्त्रम् अस्त्रेण पाण्डवः  
०४,०५३।०४८च् द्रोणेन मुक्तं मुक्तं तु ग्रसते स्म पुनः पुनः  
०४,०५३।०४९अ एवं शूरौ महेष्वासौ विसृजन्तौ शिताञ् शरान्  
०४,०५३।०४९च् एकच्छायं चक्रतुस् ताव् आकाशं शरवृष्टिभिः  
०४,०५३।०५०अ ततो ऽर्जुनेन मुक्तानां पततां च शरीरिषु  
०४,०५३।०५०च् पर्वतेष्व् इव वज्राणां शराणां श्रूयते स्वनः  
०४,०५३।०५१अ ततो नागा रथाश् चैव सादिनश् च विशां पते  
०४,०५३।०५१च् शोणिताक्ता व्यदृश्यन्त पुष्पिता इव किंशुकाः  
०४,०५३।०५१द्*०९५७_००१ अशोकानां वनानीव छन्नानि कुसुमैर् नवैः  
०४,०५३।०५१द्*०९५७_००२ रेजुः पार्थशरैस् तत्र तदा सैन्यानि भारत  
०४,०५३।०५२अ बाहुभिश् च सकेयूरैर् विचित्रैश् च महारथैः  
०४,०५३।०५२च् सुवर्णचित्रैः कवचैर् ध्वजैश् च विनिपातितैः  
०४,०५३।०५३अ योधैश् च निहतैस् तत्र पार्थबाणप्रपीडितैः  
०४,०५३।०५३च् बलम् आसीत् समुद्भ्रान्तं द्रोणार्जुनसमागमे  
०४,०५३।०५४अ विधुन्वानौ तु तौ वीरौ धनुषी भारसाधने  
०४,०५३।०५४च् आच्छादयेताम् अन्योन्यं तितक्षन्तौ रणेषुभिः  
०४,०५३।०५४द्*०९५८_००१ तयोः समभवद् युद्धं तुमुलं भरतर्षभ  
०४,०५३।०५४द्*०९५८_००२ द्रोणकौन्तेययोस् तत्र बलिवासवयोर् इव  
०४,०५३।०५४द्*०९५८_००३ अथ पूर्णायतोत्सृष्टैः शरैः सन्नतपर्वभिः  
०४,०५३।०५४द्*०९५८_००४ व्यदारयेताम् अन्योन्यं प्राणद्यूते प्रवर्तिते  
०४,०५३।०५५अ अथान्तरिक्षे नादो ऽभूद् द्रोणं तत्र प्रशंसताम्  
०४,०५३।०५५च् दुष्करं कृतवान् द्रोणो यद् अर्जुनम् अयोधयत्  
०४,०५३।०५६अ प्रमाथिनं महावीर्यं दृढमुष्टिं दुरासदम्  
०४,०५३।०५६च् जेतारं देवदैत्यानां सर्पाणां च महारथम्  
०४,०५३।०५७अ अविश्रमं च शिक्षां च लाघवं दूरपातिताम्  
०४,०५३।०५७च् पार्थस्य समरे दृष्ट्वा द्रोणस्याभूच् च विस्मयः  
०४,०५३।०५७द्*०९५९_००१ तत्प्रवृत्तं चिरं घोरं तयोर् युद्धं महात्मनोः  
०४,०५३।०५७द्*०९५९_००२ अवर्तत महारौद्रं लोकसङ्क्षोभकारकम्  
०४,०५३।०५८अ अथ गाण्डीवम् उद्यम्य दिव्यं धनुर् अमर्षणः  
०४,०५३।०५८च् विचकर्ष रणे पार्थो बाहुभ्यां भरतर्षभ  
०४,०५३।०५९अ तस्य बाणमयं वर्षं शलभानाम् इवायतम्  
०४,०५३।०५९ब्*०९६०_००१ दृष्ट्वा ते विस्मिताः सर्वे साधु साध्व् इत्य् अपूजयन्  
०४,०५३।०५९च् न च बाणान्तरे वायुर् अस्य शक्नोति सर्पितुम्  
०४,०५३।०६०अ अनिशं सन्दधानस्य शरान् उत्सृजतस् तदा  
०४,०५३।०६०च् ददृशे नान्तरं किं चित् पार्थस्याददतो ऽपि च  
०४,०५३।०६१अ तथा शीघ्रास्त्रयुद्धे तु वर्तमाने सुदारुणे  
०४,०५३।०६१च् शीघ्राच् छीघ्रतरं पार्थः शरान् अन्यान् उदीरयत्  
०४,०५३।०६२अ ततः शतसहस्राणि शराणां नतपर्वणाम्  
०४,०५३।०६२च् युगपत् प्रापतंस् तत्र द्रोणस्य रथम् अन्तिकात्  
०४,०५३।०६३अ अवकीर्यमाणे द्रोणे तु शरैर् गाण्डीवधन्वना  
०४,०५३।०६३च् हाहाकारो महान् आसीत् सैन्यानां भरतर्षभ  
०४,०५३।०६४अ पाण्डवस्य तु शीघ्रास्त्रं मघवान् समपूजयत्  
०४,०५३।०६४च् गन्धर्वाप्सरसश् चैव ये च तत्र समागताः  
०४,०५३।०६४द्*०९६१_००१ द्रोणं युद्धार्णवे मग्नं दृष्ट्वा पुत्रः प्रतापवान्  
०४,०५३।०६५अ ततो वृन्देन महता रथानां रथयूथपः  
०४,०५३।०६५च् आचार्यपुत्रः सहसा पाण्डवं प्रत्यवारयत्  
०४,०५३।०६६अ अश्वत्थामा तु तत् कर्म हृदयेन महात्मनः  
०४,०५३।०६६च् पूजयाम् आस पार्थस्य कोपं चास्याकरोद् भृशम्  
०४,०५३।०६७अ स मन्युवशम् आपन्नः पार्थम् अभ्यद्रवद् रणे  
०४,०५३।०६७च् किरञ् शरसहस्राणि पर्जन्य इव वृष्टिमान्  
०४,०५३।०६८अ आवृत्य तु महाबाहुर् यतो द्रौणिस् ततो हयान्  
०४,०५३।०६८च् अन्तरं प्रददौ पार्थो द्रोणस्य व्यपसर्पितुम्  
०४,०५३।०६९अ स तु लब्ध्वान्तरं तूर्णम् अपायाज् जवनैर् हयैः  
०४,०५३।०६९च् छिन्नवर्मध्वजः शूरो निकृत्तः परमेषुभिः  
०४,०५३।०६९द्*०९६२_००१ पराजिते रणे द्रोणे द्रोणपुत्रः समागतः  
०४,०५३।०६९द्*०९६२_००२ सदण्ड इव रक्ताक्षः कृतान्तः समरे स्थितः  
०४,०५४।००१ वैशम्पायन उवाच  
०४,०५४।००१*०९६३_००१ ततो द्रौणिर् महावीर्यः प्रययाव् अर्जुनं प्रति  
०४,०५४।००१अ तं पार्थः प्रतिजग्राह वायुवेगम् इवोद्धतम्  
०४,०५४।००१च् शरजालेन महता वर्षमाणम् इवाम्बुदम्  
०४,०५४।००२अ तयोर् देवासुरसमः सन्निपातो महान् अभूत्  
०४,०५४।००२च् किरतोः शरजालानि वृत्रवासवयोर् इव  
०४,०५४।००३अ न स्म सूर्यस् तदा भाति न च वाति समीरणः  
०४,०५४।००३च् शरगाढे कृते व्योम्नि छायाभूते समन्ततः  
०४,०५४।००४अ महांश् चटचटाशब्दो योधयोर् हन्यमानयोः  
०४,०५४।००४च् दह्यताम् इव वेणूनाम् आसीत् परपुरञ्जय  
०४,०५४।००५अ हयान् अस्यार्जुनः सर्वान् कृतवान् अल्पजीवितान्  
०४,०५४।००५च् स राजन् न प्रजानाति दिशं कां चन मोहितः  
०४,०५४।००६अ ततो द्रौणिर् महावीर्यः पार्थस्य विचरिष्यतः  
०४,०५४।००६च् विवरं सूक्ष्मम् आलोक्य ज्यां चिच्छेद क्षुरेण ह  
०४,०५४।००६ए तद् अस्यापूजयन् देवाः कर्म दृष्ट्वातिमानुषम्  
०४,०५४।००६फ़्*०९६४_००१ न शक्तो ऽन्यः पुमान् स्थातुम् ऋते पार्थं धनञ्जयम्  
०४,०५४।००६फ़्*०९६५_००१ द्रोणो भीष्मश् च कर्णश् च कृपश् चैव महारथः  
०४,०५४।००६फ़्*०९६६_००१ साधु साध्व् इति भाषन्तो पूजयन् कर्म तस्य तत्  
०४,०५४।००७अ ततो द्रौणिर् धनूंष्य् अष्टौ व्यपक्रम्य नरर्षभम्  
०४,०५४।००७च् पुनर् अभ्याहनत् पार्थं हृदये कङ्कपत्रिभिः  
०४,०५४।००८अ ततः पार्थो महाबाहुः प्रहस्य स्वनवत् तदा  
०४,०५४।००८च् योजयाम् आस नवया मौर्व्या गाण्डीवम् ओजसा  
०४,०५४।००८द्*०९६७_००१ तं दृष्ट्वा क्रुद्धम् आयान्तं प्रभिन्नम् इव कुञ्जरम्  
०४,०५४।००८द्*०९६७_००२ क्रुद्धः समाह्वयाम् आस द्रौणिर् युद्धाय भारत  
०४,०५४।००९अ ततो ऽर्धचन्द्रम् आवृत्य तेन पार्थः समागमत्  
०४,०५४।००९ब्*०९६८_००१ चिच्छेद तस्य चापं च सूतं चाश्वान् रथस्य वै  
०४,०५४।००९ब्*०९६८_००२ विव्याध निशितैश् चापि शरैर् आशीविषोपमैः  
०४,०५४।००९ब्*०९६८_००३ सो ऽन्यं रथं समास्थाय प्रत्ययाद् रथिपुङ्गवः  
०४,०५४।००९च् वारणेनेव मत्तेन मत्तो वारणयूथपः  
०४,०५४।०१०अ ततः प्रववृते युद्धं पृथिव्याम् एकवीरयोः  
०४,०५४।०१०च् रणमध्ये द्वयोर् एव सुमहल् लोमहर्षणम्  
०४,०५४।०११अ तौ वीरौ कुरवः सर्वे ददृशुर् विस्मयान्विताः  
०४,०५४।०११च् युध्यमानौ महात्मानौ यूथपाव् इव सङ्गतौ  
०४,०५४।०१२अ तौ समाजघ्नतुर् वीराव् अन्योन्यं पुरुषर्षभौ  
०४,०५४।०१२च् शरैर् आशीविषाकारैर् ज्वलद्भिर् इव पन्नगैः  
०४,०५४।०१३अ अक्षय्याव् इषुधी दिव्यौ पाण्डवस्य महात्मनः  
०४,०५४।०१३च् तेन पार्थो रणे शूरस् तस्थौ गिरिर् इवाचलः  
०४,०५४।०१४अ अश्वत्थाम्नः पुनर् बाणाः क्षिप्रम् अभ्यस्यतो रणे  
०४,०५४।०१४च् जग्मुः परिक्षयं शीघ्रम् अभूत् तेनाधिको ऽर्जुनः  
०४,०५४।०१५अ ततः कर्णो महच् चापं विकृष्याभ्यधिकं रुषा  
०४,०५४।०१५च् अवाक्षिपत् ततः शब्दो हाहाकारो महान् अभूत्  
०४,०५४।०१६अ तत्र चक्षुर् दधे पार्थो यत्र विस्फार्यते धनुः  
०४,०५४।०१६च् ददर्श तत्र राधेयं तस्य कोपो ऽत्यवीवृधत्  
०४,०५४।०१७अ स रोषवशम् आपन्नः कर्णम् एव जिघांसया  
०४,०५४।०१७च् अवैक्षत विवृत्ताभ्यां नेत्राभ्यां कुरुपुङ्गवः  
०४,०५४।०१८अ तथा तु विमुखे पार्थे द्रोणपुत्रस्य सायकान्  
०४,०५४।०१८च् त्वरिताः पुरुषा राजन्न् उपाजह्रुः सहस्रशः  
०४,०५४।०१९अ उत्सृज्य च महाबाहुर् द्रोणपुत्रं धनञ्जयः  
०४,०५४।०१९च् अभिदुद्राव सहसा कर्णम् एव सपत्नजित्  
०४,०५४।०२०अ तम् अभिद्रुत्य कौन्तेयः क्रोधसंरक्तलोचनः  
०४,०५४।०२०च् कामयन् द्वैरथे युद्धम् इदं वचनम् अब्रवीत्  
०४,०५५।००१ अर्जुन उवाच  
०४,०५५।००१अ कर्ण यत् ते सभामध्ये बहु वाचा विकत्थितम्  
०४,०५५।००१च् न मे युधि समो ऽस्तीति तद् इदं प्रत्युपस्थितम्  
०४,०५५।००१द्*०९६९_००१ सो ऽद्य कर्ण मया सार्धं व्यवहृत्य महामृधे  
०४,०५५।००१द्*०९६९_००२ ज्ञास्यस्य् अवरम् आत्मानं न चान्यान् अवमन्यसे  
०४,०५५।००२अ अवोचः परुषा वाचो धर्मम् उत्सृज्य केवलम्  
०४,०५५।००२च् इदं तु दुष्करं मन्ये यद् इदं ते चिकीर्षितम्  
०४,०५५।००३अ यत् त्वया कथितं पूर्वं माम् अनासाद्य किं चन  
०४,०५५।००३च् तद् अद्य कुरु राधेय कुरुमध्ये मया सह  
०४,०५५।००४अ यत् सभायां स्म पाञ्चालीं क्लिश्यमानां दुरात्मभिः  
०४,०५५।००४च् दृष्टवान् असि तस्याद्य फलम् आप्नुहि केवलम्  
०४,०५५।००५अ धर्मपाशनिबद्धेन यन् मया मर्षितं पुरा  
०४,०५५।००५च् तस्य राधेय कोपस्य विजयं पश्य मे मृधे  
०४,०५५।००५द्*०९७०_००१ वने द्वादश वर्षाणि यानि सोढानि दुर्मते  
०४,०५५।००५द्*०९७०_००२ तस्याद्य प्रतिकोपस्य फलं प्राप्नुहि सम्प्रति  
०४,०५५।००६अ एहि कर्ण मया सार्धं प्रतिपद्यस्व सङ्गरम्  
०४,०५५।००६च् प्रेक्षकाः कुरवः सर्वे भवन्तु सहसैनिकाः  
०४,०५५।००७ कर्ण उवाच  
०४,०५५।००७अ ब्रवीषि वाचा यत् पार्थ कर्मणा तत् समाचर  
०४,०५५।००७च् अतिशेते हि वै वाचं कर्मेति प्रथितं भुवि  
०४,०५५।००८अ यत् त्वया मर्षितं पूर्वं तद् अशक्तेन मर्षितम्  
०४,०५५।००८च् इति गृह्णामि तत् पार्थ तव दृष्ट्वापराक्रमम्  
०४,०५५।००९अ धर्मपाशनिबद्धेन यदि ते मर्षितं पुरा  
०४,०५५।००९च् तथैव बद्धम् आत्मानम् अबद्धम् इव मन्यसे  
०४,०५५।०१०अ यदि तावद् वने वासो यथोक्तश् चरितस् त्वया  
०४,०५५।०१०च् तत् त्वं धर्मार्थवित् क्लिष्टः समयं भेत्तुम् इच्छसि  
०४,०५५।०११अ यदि शक्रः स्वयं पार्थ युध्यते तव कारणात्  
०४,०५५।०११च् तथापि न व्यथा का चिन् मम स्याद् विक्रमिष्यतः  
०४,०५५।०१२अ अयं कौन्तेय कामस् ते नचिरात् समुपस्थितः  
०४,०५५।०१२च् योत्स्यसे त्वं मया सार्धम् अद्य द्रक्ष्यसि मे बलम्  
०४,०५५।०१३ अर्जुन उवाच  
०४,०५५।०१३अ इदानीम् एव तावत् त्वम् अपयातो रणान् मम  
०४,०५५।०१३च् तेन जीवसि राधेय निहतस् त्व् अनुजस् तव  
०४,०५५।०१३द्*०९७१_००१ खद्योतो द्योतते तावद् यावन् नोदयते शशी  
०४,०५५।०१३द्*०९७१_००२ उदिते च सहस्रांशौ न खद्योतो न चन्द्रमाः  
०४,०५५।०१३द्*०९७१_००३ प्राकृतान् पुरुषाञ् जित्वा वृथा ते कर्ण गर्जितम्  
०४,०५५।०१४अ भ्रातरं घातयित्वा च त्यक्त्वा रणशिरश् च कः  
०४,०५५।०१४च् त्वद् अन्यः पुरुषः सत्सु ब्रूयाद् एवं व्यवस्थितः  
०४,०५५।०१५ वैशम्पायन उवाच  
०४,०५५।०१५अ इति कर्णं ब्रुवन्न् एव बीभत्सुर् अपराजितः  
०४,०५५।०१५च् अभ्ययाद् विसृजन् बाणान् कायावरणभेदिनः  
०४,०५५।०१६अ प्रतिजग्राह तान् कर्णः शरान् अग्निशिखोपमान्  
०४,०५५।०१६च् शरवर्षेण महता वर्षमाण इवाम्बुदः  
०४,०५५।०१६द्*०९७२_००१ अभियाय हि बीभत्सुर् गाण्डीवं विक्षिपन् धनुः  
०४,०५५।०१६द्*०९७२_००२ जिघांसुः समरे कर्णं विससर्ज शरान् बहून्  
०४,०५५।०१६द्*०९७२_००३ (च्फ़्। १६अ) तं कर्णः प्रतिजग्राह वायुवेगम् इवाचलः  
०४,०५५।०१६द्*०९७२_००४ (च्फ़्। १६च्द्) शरजालेन महता वर्षमाणम् इवाम्बुदम्  
०४,०५५।०१६द्*०९७२_००५ तयोर् देवासुरसमः सन्निपातो ऽभवन् महान्  
०४,०५५।०१६द्*०९७२_००६ किरतोः शरजालानि निराकाशम् अनन्तरम्  
०४,०५५।०१७अ उत्पेतुः शरजालानि घोररूपाणि सर्वशः  
०४,०५५।०१७ब्*०९७३_००१ ववर्ष च रजो भौमं कर्णपार्थसमागमे  
०४,०५५।०१७ब्*०९७३_००२ न स्म सूर्यः प्रतपति न च वाति समीरणः  
०४,०५५।०१७ब्*०९७३_००३ शरप्रच्छादितं व्योम छायाभूतम् इवाभवत्  
०४,०५५।०१७ब्*०९७३_००४ गाण्डीवस्य च निर्घोषः कर्णस्य धनुषस् तथा  
०४,०५५।०१७ब्*०९७३_००५ दह्यताम् इव वेणूनाम् आसीत् परमदारुणः  
०४,०५५।०१७ब्*०९७३_००६ अर्जुनस् तु हयान् नागान् रथांश् च विनिपातयन्  
०४,०५५।०१७ब्*०९७३_००७ क्षोभयाम् आस तत् सैन्यं कर्णं विव्याध चासकृत्  
०४,०५५।०१७च् अविध्यद् अश्वान् बाह्वोश् च हस्तावापं पृथक् पृथक्  
०४,०५५।०१८अ सो ऽमृष्यमाणः कर्णस्य निषङ्गस्यावलम्बनम्  
०४,०५५।०१८च् चिच्छेद निशिताग्रेण शरेण नतपर्वणा  
०४,०५५।०१९अ उपासङ्गाद् उपादाय कर्णो बाणान् अथापरान्  
०४,०५५।०१९च् विव्याध पाण्डवं हस्ते तस्य मुष्टिर् अशीर्यत  
०४,०५५।०२०अ ततः पार्थो महाबाहुः कर्णस्य धनुर् अच्छिनत्  
०४,०५५।०२०च् स शक्तिं प्राहिणोत् तस्मै तां पार्थो व्यधमच् छरैः  
०४,०५५।०२०द्*०९७४_००१ छिन्नधन्वा ततः कर्णः शक्तिं चिक्षेप वेगवान्  
०४,०५५।०२०द्*०९७४_००२ तां शक्तिं समरे पार्थश् चिच्छेद निशितैः शरैः  
०४,०५५।०२१अ ततो ऽभिपेतुर् बहवो राधेयस्य पदानुगाः  
०४,०५५।०२१च् तांश् च गाण्डीवनिर्मुक्तैः प्राहिणोद् यमसादनम्  
०४,०५५।०२१द्*०९७५_००१ अशेरतावृत्य महीं समग्रां  
०४,०५५।०२१द्*०९७५_००२ पार्थेषुमार्गेषु महाद्विपेन्द्राः  
०४,०५५।०२१द्*०९७५_००३ हिरण्यकक्ष्याः शरजालचित्रा  
०४,०५५।०२१द्*०९७५_००४ यथा नगाः पावकजालनद्धाः  
०४,०५५।०२१द्*०९७५_००५ तं शत्रुसेनाङ्गनिबर्हणानि  
०४,०५५।०२१द्*०९७५_००६ कर्माणि कुर्वन्तम् अमानुषाणि  
०४,०५५।०२१द्*०९७५_००७ वैकर्तनः पूर्वम् अमृष्यमाणः  
०४,०५५।०२१द्*०९७५_००८ समर्पयल् लक्षम् इवाशु दूरात्  
०४,०५५।०२२अ ततो ऽस्याश्वाञ् शरैस् तीक्ष्णैर् बीभत्सुर् भारसाधनैः  
०४,०५५।०२२च् आकर्णमुक्तैर् अभ्यघ्नंस् ते हताः प्रापतन् भुवि  
०४,०५५।०२३अ अथापरेण बाणेन ज्वलितेन महाभुजः  
०४,०५५।०२३च् विव्याध कर्णं कौन्तेयस् तीक्ष्णेनोरसि वीर्यवान्  
०४,०५५।०२४अ तस्य भित्त्वा तनुत्राणं कायम् अभ्यपतच् छरः  
०४,०५५।०२४च् ततः स तमसाविष्टो न स्म किं चित् प्रजज्ञिवान्  
०४,०५५।०२५अ स गाढवेदनो हित्वा रणं प्रायाद् उदङ्मुखः  
०४,०५५।०२५च् ततो ऽर्जुन उपाक्रोशद् उत्तरश् च महारथः  
०४,०५५।०२५द्*०९७६_००१ दृष्ट्वा कर्णं तदा राजन्न् अपयान्तं रणाजिरात्  
०४,०५६।००१ वैशम्पायन उवाच  
०४,०५६।००१अ ततो वैकर्तनं जित्वा पार्थो वैराटिम् अब्रवीत्  
०४,०५६।००१च् एतन् मां प्रापयानीकं यत्र तालो हिरण्मयः  
०४,०५६।००२अ अत्र शान्तनवो भीष्मो रथे ऽस्माकं पितामहः  
०४,०५६।००२च् काङ्क्षमाणो मया युद्धं तिष्ठत्य् अमरदर्शनः  
०४,०५६।००२द्*०९७७_००१ तालो ऽसौ काञ्चनो यत्र वज्रवैडूर्यभूषितः  
०४,०५६।००२द्*०९७७_००२ अतीव समरे भाति मातरिश्वप्रकम्पितः  
०४,०५६।००२द्*०९७७_००३ दारुणं प्रहरिष्यामि रथवृन्दानि दारयन्  
०४,०५६।००२ए आदास्याम्य् अहम् एतस्य धनुर्ज्याम् अपि चाहवे  
०४,०५६।००२फ़्@०४९_०००१ अथ सैन्यं महद् दृष्ट्वा रथनागहयाकुलम्  
०४,०५६।००२फ़्@०४९_०००२ अब्रवीद् उत्तरः पार्थं प्रतिविद्धः शरैर् भृशम्  
०४,०५६।००२फ़्@०४९_०००३ नाहं शक्ष्यामि वीरेह नियन्तुं ते हयोत्तमान्  
०४,०५६।००२फ़्@०४९_०००४ विषीदन्ति मम प्राणा मनो विह्वलतीव मे  
०४,०५६।००२फ़्@०४९_०००५ अस्त्राणाम् इह दिव्यानां प्रभावात् सम्प्रयुज्यताम्  
०४,०५६।००२फ़्@०४९_०००६ त्वया च कुरुभिश् चैव भ्रमन्तीव दिशो दश  
०४,०५६।००२फ़्@०४९_०००७ गन्धेन मूर्च्छितश् चास्मि वसारुधिरमेदसाम्  
०४,०५६।००२फ़्@०४९_०००८ द्वैधीभूतं मनो मे ऽद्य त्रासं चैव प्रपश्यतः  
०४,०५६।००२फ़्@०४९_०००९ अदृष्टपूर्वः शूराणां महासङ्ख्ये समागमः  
०४,०५६।००२फ़्@०४९_००१० गोधाघातेन महता शङ्खानां निनदेन च  
०४,०५६।००२फ़्@०४९_००११ सिंहनादैश् च शूराणां गजानां बृंहितैस् तथा  
०४,०५६।००२फ़्@०४९_००१२ गाण्डीवशब्देन भृशम् अशनिप्रतिमेन च  
०४,०५६।००२फ़्@०४९_००१३ श्रुतिः स्मृतिश् च मे वीर प्रनष्टा मूढचेतसः  
०४,०५६।००२फ़्@०४९_००१४ अलातचक्रप्रतिमं मण्डलं सततं त्वया  
०४,०५६।००२फ़्@०४९_००१५ व्याक्षिप्यमाणं समरे गाण्डीवं च प्रपश्यतः  
०४,०५६।००२फ़्@०४९_००१६ दृष्टिर् विचलिता वीर हृदयं दीर्यतीव मे  
०४,०५६।००२फ़्@०४९_००१७ वपुश् चोग्रं तव रणे क्रुद्धस्येव पिनाकिनः  
०४,०५६।००२फ़्@०४९_००१८ व्यायच्छतस् तव भुजं दृष्ट्वा भीर् मे भवत्य् अपि  
०४,०५६।००२फ़्@०४९_००१९ नाददानं न सन्धानं न मुञ्चन्तं शरोत्तमान्  
०४,०५६।००२फ़्@०४९_००२० त्वाम् अहं सम्प्रपश्यामि पश्यन्न् अपि विचेतनः  
०४,०५६।००२फ़्@०४९_००२१ अवसीदन्ति मे प्राणा भूर् इयं चलतीव मे  
०४,०५६।००२फ़्@०४९_००२२ अर्जुन उवाच  
०४,०५६।००२फ़्@०४९_००२२ न च प्रतोदं नाभीषून् संयन्तुं शक्तिर् अस्ति मे  
०४,०५६।००२फ़्@०४९_००२३ मा भैषीः स्तम्भयात्मानं त्वयापि नरपुङ्गव  
०४,०५६।००२फ़्@०४९_००२४ अत्यद्भुतानि कर्माणि कृतानि रणमूर्धनि  
०४,०५६।००२फ़्@०४९_००२५ राजपुत्रो ऽसि भद्रं ते कुले मत्स्यस्य विश्रुते  
०४,०५६।००२फ़्@०४९_००२६ जातस् त्वं शत्रुदमने न विषीदितुम् अर्हसि  
०४,०५६।००२फ़्@०४९_००२७ धृतिं कृत्वा सुविपुलां राजपुत्र रथे मम  
०४,०५६।००२फ़्@०४९_००२८ युध्यमानस्य समरे हयान् संयच्छ शत्रुहन्  
०४,०५६।००२फ़्@०४९_००२८ वैशम्पायन उवाच  
०४,०५६।००२फ़्@०४९_००२९ एवम् उक्त्वा महाबाहुर् वैराटिं रथसत्तमः  
०४,०५६।००२फ़्@०४९_००३० अर्जुनो रथिनां श्रेष्ठः पुनर् एवेदम् अब्रवीत्  
०४,०५६।००२फ़्@०४९_००३१ सेनाग्रम् आशु भीष्मस्य प्रापयस्वैतद् एव माम्  
०४,०५६।००३अ अस्यन्तं दिव्यम् अस्त्रं मां चित्रम् अद्य निशामय  
०४,०५६।००३च् शतह्रदाम् इवायान्तीं स्तनयित्नोर् इवाम्बरे  
०४,०५६।००४अ सुवर्णपृष्ठं गाण्डीवं द्रक्ष्यन्ति कुरवो मम  
०४,०५६।००४च् दक्षिणेनाथ वामेन कतरेण स्विद् अस्यति  
०४,०५६।००४ए इति मां सङ्गताः सर्वे तर्कयिष्यन्ति शत्रवः  
०४,०५६।००५अ शोणितोदां रथावर्तां नागनक्रां दुरत्ययाम्  
०४,०५६।००५च् नदीं प्रस्यन्दयिष्यामि परलोकप्रवाहिनीम्  
०४,०५६।००६अ पाणिपादशिरःपृष्ठबाहुशाखानिरन्तरम्  
०४,०५६।००६च् वनं कुरूणां छेत्स्यामि भल्लैः सन्नतपर्वभिः  
०४,०५६।००६द्*०९७८_००१ तूणीशयाः सुपुङ्खाग्रा निशिता दुन्दुभिस्वनाः  
०४,०५६।००६द्*०९७८_००२ मया प्रमुक्ताः सङ्ग्रामे कुरून् धक्ष्यन्ति सायकाः  
०४,०५६।००७अ जयतः कौरवीं सेनाम् एकस्य मम धन्विनः  
०४,०५६।००७च् शतं मार्गा भविष्यन्ति पावकस्येव कानने  
०४,०५६।००७ए मया चक्रम् इवाविद्धं सैन्यं द्रक्ष्यसि केवलम्  
०४,०५६।००७फ़्*०९७९_००१ इष्वस्त्रे शिक्षितं चित्रम् अहं दर्शयितास्मि ते  
०४,०५६।००८अ असम्भ्रान्तो रथे तिष्ठ समेषु विषमेषु च  
०४,०५६।००८च् दिवम् आवृत्य तिष्ठन्तं गिरिं भेत्स्यामि धारिभिः  
०४,०५६।००९अ अहम् इन्द्रस्य वचनात् सङ्ग्रामे ऽभ्यहनं पुरा  
०४,०५६।००९ब्*०९८०_००१ मातलिं सारथिं कृत्वा निवातकवचान् रणे  
०४,०५६।००९ब्*०९८०_००२ हतवान् सर्वतः सर्वान् धावतो युध्यतस् तदा  
०४,०५६।००९ब्*०९८०_००३ निवातकवचान् हत्वा गाण्डीवास्त्रैः सहस्रशः  
०४,०५६।००९च् पौलोमान् कालखञ्जांश् च सहस्राणि शतानि च  
०४,०५६।००९द्*०९८१_००१ असुरान् अहनं रौद्रान् रौद्रेणास्त्रेण सारथे  
०४,०५६।०१०अ अहम् इन्द्राद् दृढां मुष्टिं ब्रह्मणः कृतहस्तताम्  
०४,०५६।०१०च् प्रगाढं तुमुलं चित्रम् अतिविद्धं प्रजापतेः  
०४,०५६।०११अ अहं पारे समुद्रस्य हिरण्यपुरम् आरुजम्  
०४,०५६।०११च् जित्वा षष्टिसहस्राणि रथिनाम् उग्रधन्विनाम्  
०४,०५६।०११द्*०९८२_००१ शीर्यमाणानि तूलानि प्रवृद्धेनेव वायुना  
०४,०५६।०११द्*०९८२_००२ मया कुरूणां वृन्दानि पात्यमानानि पश्य वै  
०४,०५६।०१२अ ध्वजवृक्षं पत्तितृणं रथसिंहगणायुतम्  
०४,०५६।०१२ब्*०९८३_००१ रथसिंहगणैर् युक्तं धनुर् वल्लीसमाकुलम्  
०४,०५६।०१२च् वनम् आदीपयिष्यामि कुरूणाम् अस्त्रतेजसा  
०४,०५६।०१३अ तान् अहं रथनीडेभ्यः शरैः सन्नतपर्वभिः  
०४,०५६।०१३ब्*०९८४_००१ यत् तान् सर्वान् अतिबलान् योत्स्यमानान् अवस्थितान्  
०४,०५६।०१३च् एकः सङ्कालयिष्यामि वज्रपाणिर् इवासुरान्  
०४,०५६।०१४अ रौद्रं रुद्राद् अहं ह्य् अस्त्रं वारुणं वरुणाद् अपि  
०४,०५६।०१४ब्*०९८५_००१ सौर्यं सूर्याद् अहं वेद्मि याम्यं दण्डधराद् अपि  
०४,०५६।०१४च् अस्त्रम् आग्नेयम् अग्नेश् च वायव्यं मातरिश्वनः  
०४,०५६।०१४द्*०९८६_००१ गारुडं गरुडात् पाशुपतं पशुपतेर् अहम्  
०४,०५६।०१४द्*०९८६_००२ नागास्त्रं वासुकेश् चापि सर्पेभ्यः सार्पबन्धनम्  
०४,०५६।०१४द्*०९८६_००३ गन्धर्वगुह्यकेभ्यश् च गान्धर्वं गौह्यकं तथा  
०४,०५६।०१४द्*०९८६_००४ महामायां प्रसाद्याहं मायास्त्रं चाप्य् अशिक्षयम्  
०४,०५६।०१४द्*०९८६_००५ श्रीसूर्याच् चाक्षुषीं विद्यां ब्रह्मास्त्रं ब्रह्मणो मुखात्  
०४,०५६।०१४द्*०९८६_००६ ग्रहास्त्राणि ग्रहेभ्यो ऽहं मोक्षं तत्तद्गुरोर् अपि  
०४,०५६।०१४द्*०९८६_००७ आदानसन्धानविकर्षणादि  
०४,०५६।०१४द्*०९८६_००८ मोक्षोपसंहारमुखास् तु पञ्च  
०४,०५६।०१४द्*०९८६_००९ दिव्यास्त्रयोगे खलु ये प्रकारास्  
०४,०५६।०१४द्*०९८६_०१० तत्तद्गुरोमुखतः शिक्षिता मे  
०४,०५६।०१४द्*०९८६_०११ प्रस्थापनं यद् दिव्यास्त्रं तथा सम्मोहनं परम्  
०४,०५६।०१४द्*०९८६_०१२ वैकल्यकरणादीनि दिव्यान्य् अस्त्राण्य् अनेकशः  
०४,०५६।०१४द्*०९८६_०१३ पश्य मां शत्रुसैन्येषु प्रयुञ्जन्तं प्रयोगतः  
०४,०५६।०१४द्*०९८६_०१४ प्राप्ते त्व् अवसरे तेषां यद् यद् योगेषु युञ्जताम्  
०४,०५६।०१४द्*०९८७_००१ अन्यैर् देवैर् अहं प्राप्तः को मां विषहते पुमान्  
०४,०५६।०१४द्*०९८७_००२ अद्य गाण्डीवनिर्मुक्तैः शरौघै रोमहर्षणैः  
०४,०५६।०१४द्*०९८७_००३ कुरूणां पातयिष्यामि रथवृन्दानि धन्विनाम्  
०४,०५६।०१४ए वज्रादीनि तथास्त्राणि शक्राद् अहम् अवाप्तवान्  
०४,०५६।०१४फ़्*०९८८_००१ दिक्पाललोकपालादीन् प्रसाद्यार्चनसेवया  
०४,०५६।०१४फ़्*०९८८_००२ तपोभिश् चोग्ररूपैश् च चिरकालं जितेन्द्रियः  
०४,०५६।०१४फ़्*०९८८_००३ तन् निष्ठश् च निराहारः स्थाणुभूतो निराश्रयः  
०४,०५६।०१४फ़्*०९८८_००४ वर्षशीतातपसहः प्राप्तवान् अस्त्रसञ्चयम्  
०४,०५६।०१५अ धार्तराष्ट्रवनं घोरं नरसिंहाभिरक्षितम्  
०४,०५६।०१५च् अहम् उत्पाटयिष्यामि वैराटे व्येतु ते भयम्  
०४,०५६।०१६अ एवम् आश्वासितस् तेन वैराटिः सव्यसाचिना  
०४,०५६।०१६च् व्यगाहत रथानीकं भीमं भीष्मस्य धीमतः  
०४,०५६।०१७अ तम् आयान्तं महाबाहुं जिगीषन्तं रणे परान्  
०४,०५६।०१७च् अभ्यवारयद् अव्यग्रः क्रूरकर्मा धनञ्जयम्  
०४,०५६।०१७द्*०९८९_००१ तस्य जिष्णुरुपावृत्य ध्वजं मूले न्यपातयत्  
०४,०५६।०१७द्*०९८९_००२ विकृष्य कलधौताग्रैः स विद्धः प्रापतद् रथात्  
०४,०५६।०१७द्*०९९०_००१ दुःशासनो ऽभ्ययात् तूर्णम् अर्जुनं भरतर्षभ  
०४,०५६।०१७द्*०९९०_००२ अन्ये ऽपि चित्राभरणा युवानो मृष्टकुण्डलाः  
०४,०५६।०१८अ तं चित्रमाल्याभरणाः कृतविद्या मनस्विनः  
०४,०५६।०१८च् आगच्छन् भीमधन्वानं मौर्वीं पर्यस्य बाहुभिः  
०४,०५६।०१९अ दुःशासनो विकर्णश् च दुःसहो ऽथ विविंशतिः  
०४,०५६।०१९च् आगत्य भीमधन्वानं बीभत्सुं पर्यवारयन्  
०४,०५६।०१९द्*०९९१_००१ तस्य दुःशासनः षष्टिं वामे पार्श्वे समर्पयत्  
०४,०५६।०१९द्*०९९१_००२ अस्यतः प्रतिसन्धाय कुन्तीपुत्रस्य धीमतः  
०४,०५६।०२०अ दुःशासनस् तु भल्लेन विद्ध्वा वैराटिम् उत्तरम्  
०४,०५६।०२०च् द्वितीयेनार्जुनं वीरः प्रत्यविध्यत् स्तनान्तरे  
०४,०५६।०२१अ तस्य जिष्णुर् उपावृत्य पृथुधारेण कार्मुकम्  
०४,०५६।०२१च् चकर्त गार्ध्रपत्रेण जातरूपपरिष्कृतम्  
०४,०५६।०२२अ अथैनं पञ्चभिः पश्चात् प्रत्यविध्यत् स्तनान्तरे  
०४,०५६।०२२च् सो ऽपयातो रणं हित्वा पार्थबाणप्रपीडितः  
०४,०५६।०२३अ तं विकर्णः शरैस् तीक्ष्णैर् गार्ध्रपत्रैर् अजिह्मगैः  
०४,०५६।०२३च् विव्याध परवीरघ्नम् अर्जुनं धृतराष्ट्रजः  
०४,०५६।०२४अ ततस् तम् अपि कौन्तेयः शरेणानतपर्वणा  
०४,०५६।०२४च् ललाटे ऽभ्यहनत् तूर्णं स विद्धः प्रापतद् रथात्  
०४,०५६।०२५अ ततः पार्थम् अभिद्रुत्य दुःसहः सविविंशतिः  
०४,०५६।०२५च् अवाकिरच् छरैस् तीक्ष्णैः परीप्सन् भ्रातरं रणे  
०४,०५६।०२६अ ताव् उभौ गार्ध्रपत्राभ्यां निशिताभ्यां धनञ्जयः  
०४,०५६।०२६च् विद्ध्वा युगपद् अव्यग्रस् तयोर् वाहान् असूदयत्  
०४,०५६।०२७अ तौ हताश्वौ विविद्धाङ्गौ धृतराष्ट्रात्मजाव् उभौ  
०४,०५६।०२७च् अभिपत्य रथैर् अन्यैर् अपनीतौ पदानुगैः  
०४,०५६।०२७द्*०९९२_००१ तथैव क्रुद्धः सुबलस्य पुत्रो  
०४,०५६।०२७द्*०९९२_००२ बाणैश् च पीतैर् निशितैर् धनुर्धरम्  
०४,०५६।०२७द्*०९९२_००३ त्रिभिश् च विव्याध ननाद शूरः  
०४,०५६।०२७द्*०९९२_००४ पुनश् च विव्याध त्रिभिः पृषत्कैः  
०४,०५६।०२७द्*०९९२_००५ स तं दृष्ट्वा समायान्तं नदन्तं रणमूर्धनि  
०४,०५६।०२७द्*०९९२_००६ जग्राह शूरो निशितांस् त्रयोदश शिलीमुखान्  
०४,०५६।०२७द्*०९९२_००७ एकेन चापं हस्ताच् च चतुर्भिश् चतुरो हयान्  
०४,०५६।०२७द्*०९९२_००८ द्वाभ्यां च मुकुटं तस्य शिरस् त्व् एकेन सारथिः  
०४,०५६।०२७द्*०९९२_००९ रथं च द्वाभ्यां तिलशः कृतवान् अर्जुनो रणे  
०४,०५६।०२७द्*०९९२_०१० तथा तदैनं हृदये त्रिभिर् बाणैर् अजिह्मगैः  
०४,०५६।०२७द्*०९९२_०११ सो ऽतिविद्धो बलवता अर्जुनेन महात्मना  
०४,०५६।०२७द्*०९९२_०१२ हताश्वं रथम् उत्सृज्य गतो यत्र सुयोधनः  
०४,०५६।०२७द्*०९९२_०१३ ननाद तत्र बीभत्सुर् जित्वा राज्ञो ऽनुजान् रणे  
०४,०५६।०२७द्*०९९३_००१ व्यद्रावयत् स शेषांश् च धृतराष्ट्रात्मजांस् तदा  
०४,०५६।०२७द्*०९९३_००२ विद्राव्य च रणे पार्थो रणभूमिं व्यराजयत्  
०४,०५६।०२८अ सर्वा दिशश् चाभ्यपतद् बीभत्सुर् अपराजितः  
०४,०५६।०२८च् किरीटमाली कौन्तेयो लब्धलक्षो महाबलः  
०४,०५६।०२८द्*०९९४_००१ पातयन्न् उत्तमाङ्गानि बाहूंश् च परिघोपमान्  
०४,०५६।०२८द्*०९९४_००२ अशोभत महातेजाः शतशो रुक्ममालिनः  
०४,०५६।०२८द्*०९९४_००३ कमलदिनकरेन्दुसन्निभैः  
०४,०५६।०२८द्*०९९४_००४ सितदशनैः सुमुखाक्षिनासिकैः  
०४,०५६।०२८द्*०९९४_००५ रुचिरमुकुटकुण्डलैर् मही  
०४,०५६।०२८द्*०९९४_००६ पुरुषशिरोभिर् अवास्तृता बभौ  
०४,०५६।०२८द्*०९९४_००७ सुनसं चारु दीप्ताक्षं क्लृप्तश्मश्रु स्वलङ्कृतम्  
०४,०५६।०२८द्*०९९४_००८ अदृश्यत शिरश् छिन्नम् अनीकं हेमकुण्डलम्  
०४,०५६।०२८द्*०९९४_००९ एवं तत् प्रहतं सैन्यं समन्तात् प्रद्रुतं भयात्  
०४,०५६।०२८द्*०९९५_००१ सर्वा दिशश् चानुदिशः कौन्तेयस्याभितो रथम्  
०४,०५६।०२८द्*०९९६_००१ अर्जुनस्य शरास् तीक्ष्णा गाण्डीवात् तस्य निःसृताः  
०४,०५६।०२८द्*०९९७_००१ धावन्त इव पार्थस्य निरमित्रं चिकीर्षवः  
०४,०५६।०२८द्*०९९७_००२ ययुः पुङ्खाग्रपातेन फल्गुनस्य पतत्रिणः  
०४,०५६।०२८द्*०९९७_००३ आददाना रथेभ्यश् च प्राणान् बाहूञ् शिरांसि च  
०४,०५६।०२८द्*०९९७_००४ आकाशे समदृश्यन्त हंसानाम् इव पङ्क्तयः  
०४,०५६।०२८द्*०९९७_००५ क्षिपतो लघु चित्रं च सव्यं दक्षिणम् अस्यतः  
०४,०५६।०२८द्*०९९७_००६ पार्थस्य विशिखा जग्मुः शतशो ऽथ सहस्रशः  
०४,०५६।०२८द्*०९९७_००७ प्रमथन्न् उत्तमाङ्गानि सोत्सेधानि धनुष्मताम्  
०४,०५६।०२८द्*०९९७_००८ प्राहिणोत् त्रिशतं योधान् कुरूणाम् आततायिनाम्  
०४,०५६।०२८द्*०९९७_००९ प्रवृत्तान् रथनीडेभ्यः क्षत्रियान् क्षत्रियर्षभः  
०४,०५६।०२८द्*०९९७_०१० प्रगाढधन्वा कौन्तेयो लब्धलक्षः प्रतापवान्  
०४,०५७।००१ वैशम्पायन उवाच  
०४,०५७।००१अ अथ सङ्गम्य सर्वे तु कौरवाणां महारथाः  
०४,०५७।००१च् अर्जुनं सहिता यत्ताः प्रत्ययुध्यन्त भारत  
०४,०५७।००१द्*०९९८_००१ एतस्मिन्न् अन्तरे क्रुद्धो भीष्मो द्रोणम् अथाब्रवीत्  
०४,०५७।००१द्*०९९८_००२ दृष्ट्वा कृपं फल्गुनेन पीडितं च जितं रणे  
०४,०५७।००१द्*०९९८_००३ एकैकम् अस्मान् सङ्ग्रामे पराजयति फल्गुनः  
०४,०५७।००१द्*०९९८_००४ अहं द्रोणश् च कर्णश् च द्रौणिर् गौतम एव च  
०४,०५७।००१द्*०९९८_००५ अन्ये च बहवः शूरा वयं जेष्याम वासविम्  
०४,०५७।००२अ स सायकमयैर् जालैः सर्वतस् तान् महारथान्  
०४,०५७।००२च् प्राच्छादयद् अमेयात्मा नीहार इव पर्वतान्  
०४,०५७।००३अ नदद्भिश् च महानागैर् हेषमाणैश् च वाजिभिः  
०४,०५७।००३च् भेरीशङ्खनिनादैश् च स शब्दस् तुमुलो ऽभवत्  
०४,०५७।००४अ नराश्वकायान् निर्भिद्य लोहानि कवचानि च  
०४,०५७।००४च् पार्थस्य शरजालानि विनिष्पेतुः सहस्रशः  
०४,०५७।००५अ त्वरमाणः शरान् अस्यन् पाण्डवः स बभौ रणे  
०४,०५७।००५च् मध्यन्दिनगतो ऽर्चिष्माञ् शरदीव दिवाकरः  
०४,०५७।००५द्*०९९९_००१ अविषह्य शरान् सर्वे पार्थचापच्युतान् रणे  
०४,०५७।००६अ उपप्लवन्त वित्रस्ता रथेभ्यो रथिनस् तदा  
०४,०५७।००६च् सादिनश् चाश्वपृष्ठेभ्यो भूमौ चापि पदातयः  
०४,०५७।००७अ शरैः सन्ताड्यमानानां कवचानां महात्मनाम्  
०४,०५७।००७च् ताम्रराजतलोहानां प्रादुरासीन् महास्वनः  
०४,०५७।००८अ छन्नम् आयोधनं सर्वं शरीरैर् गतचेतसाम्  
०४,०५७।००८च् गजाश्वसादिभिस् तत्र शितबाणात्तजीवितैः  
०४,०५७।००८द्*१०००_००१ श्रान्त्या गलितशस्त्राणां पतताम् अश्वसादिनाम्  
०४,०५७।००९अ रथोपस्थाभिपतितैर् आस्तृता मानवैर् मही  
०४,०५७।००९च् प्रनृत्यद् इव सङ्ग्रामे चापहस्तो धनञ्जयः  
०४,०५७।००९द्*१००१_००१ शिरांस्य् अपातयत् सङ्ख्ये क्षत्रियाणां नरर्षभः  
०४,०५७।०१०अ श्रुत्वा गाण्डीवनिर्घोषं विस्फूर्जितम् इवाशनेः  
०४,०५७।०१०च् त्रस्तानि सर्वभूतानि व्यगच्छन्त महाहवात्  
०४,०५७।०११अ कुण्डलोष्णीषधारीणि जातरूपस्रजानि च  
०४,०५७।०११च् पतितानि स्म दृश्यन्ते शिरांसि रणमूर्धनि  
०४,०५७।०१२अ विशिखोन्मथितैर् गात्रैर् बाहुभिश् च सकार्मुकैः  
०४,०५७।०१२च् सहस्ताभरणैश् चान्यैः प्रच्छन्ना भाति मेदिनी  
०४,०५७।०१३अ शिरसां पात्यमानानाम् अन्तरा निशितैः शरैः  
०४,०५७।०१३च् अश्मवृष्टिर् इवाकाशाद् अभवद् भरतर्षभ  
०४,०५७।०१४अ दर्शयित्वा तथात्मानं रौद्रं रुद्रपराक्रमः  
०४,०५७।०१४ब्*१००२_००१ जघान समरे योधाञ् शतशो ऽथ सहस्रशः  
०४,०५७।०१४च् अवरुद्धश् चरन् पार्थो दशवर्षाणि त्रीणि च  
०४,०५७।०१४ए क्रोधाग्निम् उत्सृजद् घोरं धार्तराष्ट्रेषु पाण्डवः  
०४,०५७।०१५अ तस्य तद् दहतः सैन्यं दृष्ट्वा चैव पराक्रमम्  
०४,०५७।०१५च् सर्वे शान्तिपरा योधा धार्तराष्ट्रस्य पश्यतः  
०४,०५७।०१५द्*१००३_००१ यथा नलवनं नागः प्रभिन्नः षष्टिहायनः  
०४,०५७।०१५द्*१००३_००२ परं सर्वान् अपामृद्नाद् अर्जुनः शस्त्रतेजसा  
०४,०५७।०१६अ वित्रासयित्वा तत् सैन्यं द्रावयित्वा महारथान्  
०४,०५७।०१६च् अर्जुनो जयतां श्रेष्ठः पर्यवर्तत भारत  
०४,०५७।०१६द्*१००४_००१ तस्य मार्गान् विचरतो निघ्नतश् च रणाजिरे  
०४,०५७।०१७अ प्रावर्तयन् नदीं घोरां शोणितौघतरङ्गिणीम्  
०४,०५७।०१७च् अस्थिशैवलसम्बाधां युगान्ते कालनिर्मिताम्  
०४,०५७।०१८अ शरचापप्लवां घोरां मांसशोणितकर्दमाम्  
०४,०५७।०१८ब्*१००५_००१ तनुत्रोष्णीषसम्बाधां नागकूर्ममहाद्विपाम्  
०४,०५७।०१८ब्*१००५_००२ मेदोवसासृक् प्रवहां महाभयविवर्धिनीम्  
०४,०५७।०१८ब्*१००५_००३ रौद्ररूपां महाभीमां श्वापदैर् अभिनादिताम्  
०४,०५७।०१८ब्*१००५_००४ तीक्ष्णशस्त्रमहाग्राहां क्रव्यादगणसेविताम्  
०४,०५७।०१८ब्*१००५_००५ मुक्ताहारोर्मिकलिलां चित्रालङ्कारभूषिताम्  
०४,०५७।०१८ब्*१००५_००६ शरसङ्घमहावर्तां नागनक्रां दुरत्ययाम्  
०४,०५७।०१८ब्*१००६_००१ रौद्ररूपां महाभीमां शरदुन्दुभिनिःस्वनाम्  
०४,०५७।०१८ब्*१००७_००१ प्रावर्तयन् नदीं घोरां पिशाचगणसेविताम्  
०४,०५७।०१८ब्*१००७_००२ करवालासिपाठीनां चामरोष्णीषफेनिलाम्  
०४,०५७।०१८ब्*१००७_००३ अश्वग्रीवमहावर्तां कबन्धजलमानुषाम्  
०४,०५७।०१८ब्*१००७_००४ काककङ्करुतां तीव्रां सारसक्रौञ्चनादिताम्  
०४,०५७।०१८च् महारथमहाद्वीपां शङ्खदुन्दुभिनिस्वनाम्  
०४,०५७।०१८द्*१००८_००१ सिंहनादमहानादां शङ्खकम्बुकसङ्कुलाम्  
०४,०५७।०१८द्*१००९_००१ वीरोत्तमाङ्गपद्माढ्यां शरचापमहानलाम्  
०४,०५७।०१८द्*१००९_००२ पदातिमत्स्यकलिलां गजशीर्षककच्छपाम्  
०४,०५७।०१८द्*१००९_००३ गोमायुमृगसङ्घुष्टां मांसशोणितकर्दमाम्  
०४,०५७।०१८द्*१००९_००४ प्रावर्तयन् नदीं घोरां पिशाचगणसेविताम्  
०४,०५७।०१८द्*१००९_००५ अपाराम् अनपारां च रक्तोदां सर्वतो वृताम्  
०४,०५७।०१८ए चकार महतीं पार्थो नदीम् उत्तरशोणिताम्  
०४,०५७।०१८फ़्*१०१०_००१ गजवर्ष्ममहाद्वीपाम् अश्वदेहमहाशिलाम्  
०४,०५७।०१८फ़्*१०१०_००२ पदातिदेहसङ्घाटां रथावलिमहातरुम्  
०४,०५७।०१८फ़्*१०१०_००३ केशशाड्वलसञ्च्छन्नां सुतरां भीतिदां नृणाम्  
०४,०५७।०१८फ़्*१०१०_००४ अगाधरक्तोदवहां यमसागरगामिनीम्  
०४,०५७।०१८फ़्*१०१०_००५ दुस्तरां भीरुमर्त्यानां शूराणां सुतरां नृप  
०४,०५७।०१८फ़्*१०१०_००६ प्रावर्तयन् नदीम् एवं भीषणां पाकशासनिः  
०४,०५७।०१९अ आददानस्य हि शरान् सन्धाय च विमुञ्चतः  
०४,०५७।०१९च् विकर्षतश् च गाण्डीवं न किं चिद् दृश्यते ऽन्तरम्  
०४,०५८।००१ वैशम्पायन उवाच  
०४,०५८।००१अ अथ दुर्योधनः कर्णो दुःशासनविविंशती  
०४,०५८।००१च् द्रोणश् च सह पुत्रेण कृपश् चातिरथो रणे  
०४,०५८।००२अ पुनर् ईयुः सुसंरब्धा धनञ्जयजिघांसया  
०४,०५८।००२च् विस्फारयन्तश् चापानि बलवन्ति दृढानि च  
०४,०५८।००३अ तान् प्रकीर्णपताकेन रथेनादित्यवर्चसा  
०४,०५८।००३च् प्रत्युद्ययौ महाराज समस्तान् वानरध्वजः  
०४,०५८।००४अ ततः कृपश् च कर्णश् च द्रोणश् च रथिनां वरः  
०४,०५८।००४च् तं महास्त्रैर् महावीर्यं परिवार्य धनञ्जयम्  
०४,०५८।००४द्*१०११_००१ अभ्यवर्षन् सुसङ्क्रुद्धा महामेघा इवाचलम्  
०४,०५८।००५अ शरौघान् सम्यग् अस्यन्तो जीमूता इव वार्षिकाः  
०४,०५८।००५च् ववर्षुः शरवर्षाणि प्रपतन्तं किरीटिनम्  
०४,०५८।००६अ इषुभिर् बहुभिस् तूर्णं समरे लोमवाहिभिः  
०४,०५८।००६च् अदूरात् पर्यवस्थाय पूरयाम् आसुर् आदृताः  
०४,०५८।००६द्*१०१२_००१ नोत्तरस्य च गात्राणां चक्रयोर् न च वाजिनाम्  
०४,०५८।००७अ तथावकीर्णस्य हि तैर् दिव्यैर् अस्त्रैः समन्ततः  
०४,०५८।००७च् न तस्य द्व्यङ्गुलम् अपि विवृतं समदृश्यत  
०४,०५८।००८अ ततः प्रहस्य बीभत्सुर् दिव्यम् ऐन्द्रं महारथः  
०४,०५८।००८च् अस्त्रम् आदित्यसङ्काशं गाण्डीवे समयोजयत्  
०४,०५८।००८द्*१०१३_००१ मोहयित्वा तु तान् सर्वान् स तत्र ह्य् अस्त्रतेजसा  
०४,०५८।००८द्*१०१३_००२ अर्दयाम् आस वै बाणैर् अर्जुनः समितिञ्जयः  
०४,०५८।००८द्*१०१३_००३ दुर्योधनं त्रिसप्तत्या शकुनिं पञ्चभिः शरैः  
०४,०५८।००८द्*१०१३_००४ द्रोणम् एकेन बाणेन कृपं द्वाभ्यां महाबलः  
०४,०५८।००८द्*१०१३_००५ अशीत्या सूतपुत्रं तु षष्ट्या द्रौणिं तथैव च  
०४,०५८।००८द्*१०१३_००६ दुःशासनमुखान् सर्वान् स तत्र ह्य् अस्त्रतेजसा  
०४,०५८।००८द्*१०१३_००७ अर्दयाम् आस तैर् बाणैः पाण्डवो ऽस्त्रभृतां वरः  
०४,०५८।००८द्*१०१४_००१ नाक्षाणां न च चक्राणां न रथानां न वाजिनाम्  
०४,०५८।००९अ स रश्मिभिर् इवादित्यः प्रतपन् समरे बली  
०४,०५८।००९च् किरीटमाली कौन्तेयः सर्वान् प्राच्छादयत् कुरून्  
०४,०५८।०१०अ यथा बलाहके विद्युत् पावको वा शिलोच्चये  
०४,०५८।०१०च् तथा गाण्डीवम् अभवद् इन्द्रायुधम् इवाततम्  
०४,०५८।०११अ यथा वर्षति पर्जन्ये विद्युद् विभ्राजते दिवि  
०४,०५८।०११ब्*१०१५_००१ द्योतयन्ती दिशः सर्वाः पृथिवीं च समन्ततः  
०४,०५८।०११च् तथा दश दिशः सर्वाः पतद् गाण्डीवम् आवृणोत्  
०४,०५८।०१२अ त्रस्ताश् च रथिनः सर्वे बभूवुस् तत्र सर्वशः  
०४,०५८।०१२च् सर्वे शान्तिपरा भूत्वा स्वचित्तानि न लेभिरे  
०४,०५८।०१२द्*१०१६_००१ एवं ते सैनिकास् तत्र धार्तराष्ट्रस्य पश्यतः  
०४,०५८।०१२ए सङ्ग्रामविमुखाः सर्वे योधास् ते हतचेतसः  
०४,०५८।०१३अ एवं सर्वाणि सैन्यानि भग्नानि भरतर्षभ  
०४,०५८।०१३च् प्राद्रवन्त दिशः सर्वा निराशानि स्वजीविते  
०४,०५९।००१ वैशम्पायन उवाच  
०४,०५९।००१अ ततः शान्तनवो भीष्मो दुराधर्षः प्रतापवान्  
०४,०५९।००१च् वध्यमानेषु योधेषु धनञ्जयम् उपाद्रवत्  
०४,०५९।००१द्@०५०_०००० वैशम्पायनः  
०४,०५९।००१द्@०५०_०००१ एवं विद्राव्य तत् सैन्यं पार्थो भीष्मम् उपाद्रवत्  
०४,०५९।००१द्@०५०_०००२ त्रस्तेषु सर्वसैन्येषु कौरव्यस्य महात्मनः  
०४,०५९।००१द्@०५०_०००३ नरसिंहम् उपायान्तं जिगीषन्तं परान् रणे  
०४,०५९।००१द्@०५०_०००४ वृषसेनो ऽभ्ययात् तूर्णं योद्धुकामो धनञ्जयम्  
०४,०५९।००१द्@०५०_०००५ तस्य पार्थस् तदा क्षिप्रं क्षुरधारेण कार्मुकम्  
०४,०५९।००१द्@०५०_०००६ न्यकृन्तद् गृध्रपत्रेण जाम्बूनदपरिष्कृतम्  
०४,०५९।००१द्@०५०_०००७ अथैनं पञ्चभिर् भूयः प्रत्यविध्यत् स्तनान्तरे  
०४,०५९।००१द्@०५०_०००८ स पार्थबाणाभिहतो रथात् प्रस्कन्द्य प्राद्रवत्  
०४,०५९।००१द्@०५०_०००९ दुःशासनो विकर्णश् च शकुनिश् च विविंशतिः  
०४,०५९।००१द्@०५०_००१० आयान्तं भीमधन्वानं पर्यकीर्यन्त पाण्डवम्  
०४,०५९।००१द्@०५०_००११ तेषां पार्थो रणे क्रुद्धः शरैः सन्नतपर्वभिः  
०४,०५९।००१द्@०५०_००१२ युगं ध्वजम् अथेषां च चिच्छेद तरसा रणे  
०४,०५९।००१द्@०५०_००१३ ते निकृत्तध्वजाः सर्वे छिन्नकार्मुकवेष्टनाः  
०४,०५९।००१द्@०५०_००१४ रणमध्याद् अपययुः पार्थबाणाभिपीडिताः  
०४,०५९।००१द्@०५०_००१५ ततः प्रहस्य बीभत्सुर् वैराटिम् इदम् अब्रवीत्  
०४,०५९।००१द्@०५०_००१६ एतं मे प्रापयेदानीं तालं सौवर्णम् उच्छ्रितम्  
०४,०५९।००१द्@०५०_००१७ मेघमध्ये यथा विद्युद् उच्चरन्ती पुनः पुनः  
०४,०५९।००१द्@०५०_००१८ असौ शान्तनवो भीष्मस् तत्र याहि परन्तप  
०४,०५९।००१द्@०५०_००१९ अस्त्राणि तस्य दिव्यानि दर्शयिष्यामि संयुगे  
०४,०५९।००१द्@०५०_००२० घोररूपाणि चित्राणि लघूनि च गुरूणि च  
०४,०५९।००१द्@०५०_००२१ तस्य तद् वचनं श्रुत्वा वैराटिः पार्थसारथिः  
०४,०५९।००१द्@०५०_००२२ वाहयच् चोदितस् तेन रथं भीष्मरथं प्रति  
०४,०५९।००१द्@०५०_००२३ अथ तं चोदितं दृष्ट्वा फल्गुनस्य रथोत्तमम्  
०४,०५९।००१द्@०५०_००२४ वायुनेव महामेघं सहसाभिसमीरितम्  
०४,०५९।००१द्@०५०_००२५ तं प्रत्ययाच् च गाङ्गेयो रथेनादित्यवर्चसा  
०४,०५९।००१द्@०५०_००२६ आयान्तम् अर्जुनं दृष्ट्वा भीष्मः परपुरञ्जयः  
०४,०५९।००१द्@०५०_००२७ प्रत्युज्जगाम युद्धार्थी महर्षभ इवर्षभम्  
०४,०५९।००२अ प्रगृह्य कार्मुकश्रेष्ठं जातरूपपरिष्कृतम्  
०४,०५९।००२च् शरान् आदाय तीक्ष्णाग्रान् मर्मभेदप्रमाथिनः  
०४,०५९।००३अ पाण्डुरेणातपत्रेण ध्रियमाणेन मूर्धनि  
०४,०५९।००३च् शुशुभे स नरव्याघ्रो गिरिः सूर्योदये यथा  
०४,०५९।००४अ प्रध्माय शङ्खं गाङ्गेयो धार्तराष्ट्रान् प्रहर्षयन्  
०४,०५९।००४च् प्रदक्षिणम् उपावृत्य बीभत्सुं समवारयत्  
०४,०५९।००५अ तम् उद्वीक्ष्य तथायान्तं कौन्तेयः परवीरहा  
०४,०५९।००५ब्*१०१७_००१ देवदत्तं महाशङ्खं प्रदध्मौ युधि वीर्यवान्  
०४,०५९।००५ब्*१०१७_००२ तौ शङ्खनादावत्यर्थं भीष्मपाण्डवयोस् तदा  
०४,०५९।००५ब्*१०१७_००३ नादयाम् आसतुर् द्यां च खं च भूमिं च सर्वशः  
०४,०५९।००५च् प्रत्यगृह्णात् प्रहृष्टात्मा धाराधरम् इवाचलः  
०४,०५९।००५द्@०५१_०००१ अन्तरिक्षे प्रजल्पन्ति सर्वे देवाः सवासवाः  
०४,०५९।००५द्@०५१_०००२ यद् अर्जुनः कुरून् सर्वान् प्राकृन्तच् छस्त्रतेजसा  
०४,०५९।००५द्@०५१_०००३ कुरुश्रेष्ठाव् इमौ वीरौ रणे भीष्मधनञ्जयौ  
०४,०५९।००५द्@०५१_०००४ सर्वास्त्रकुशलौ लोके एताव् अतिरथाव् उभौ  
०४,०५९।००५द्@०५१_०००५ उभौ देवमनुष्येषु विश्रुतौ स्वपराक्रमैः  
०४,०५९।००५द्@०५१_०००६ उभौ परमसंरब्धाव् उभौ दीप्तधनुर्धरौ  
०४,०५९।००५द्@०५१_०००७ समागतौ नरव्याघ्रौ व्याघ्राव् इव तरस्विनौ  
०४,०५९।००५द्@०५१_०००८ उभौ सदृशकर्माणौ सूर्यस्याग्नेश् च भारत  
०४,०५९।००५द्@०५१_०००९ वासुदेवस्य सदृशौ कार्तवीर्यसमाव् उभौ  
०४,०५९।००५द्@०५१_००१० उभौ विश्रुतकर्माणाव् उभौ शूरौ महाबलौ  
०४,०५९।००५द्@०५१_००११ सर्वास्त्रविदुषां श्रेष्ठौ सर्वशस्त्रभृतां वरौ  
०४,०५९।००५द्@०५१_००१२ अग्नेर् इन्द्रस्य सोमस्य यमस्य धनदस्य च  
०४,०५९।००५द्@०५१_००१३ अनयोः सदृशं वीर्यं मित्रस्य वरुणस्य च  
०४,०५९।००५द्@०५१_००१४ को वा कुन्तीसुतं युद्धे द्वैरथेनोपयास्यति  
०४,०५९।००५द्@०५१_००१५ ऋते शान्तनवाद् अन्यः क्षत्रियो भुवि विद्यते  
०४,०५९।००५द्@०५१_००१६ इति सम्पूजयाम् आसुर् भीष्मं दृष्ट्वार्जुनं गतम्  
०४,०५९।००५द्@०५१_००१७ रणे सम्प्रहरिष्यन्तं दृष्ट्वा देवाः सवासवाः  
०४,०५९।००५द्@०५१_००१८ अथ बहुविधशङ्खतूर्यघोषैर्  
०४,०५९।००५द्@०५१_००१९ विविधरवैः सह सिंहनादमिश्रैः  
०४,०५९।००५द्@०५१_००२० कुरुवृषभम् अपूजयत् कुरूणां  
०४,०५९।००५द्@०५१_००२१ बलम् अमराधिअपसैन्यसप्रभं तत्  
०४,०५९।००६अ ततो भीष्मः शरान् अष्टौ ध्वजे पार्थस्य वीर्यवान्  
०४,०५९।००६च् समपर्यन् महावेगाञ् श्वसमानान् इवोरगान्  
०४,०५९।००७अ ते ध्वजं पाण्डुपुत्रस्य समासाद्य पतत्रिणः  
०४,०५९।००७च् ज्वलन्तः कपिम् आजघ्नुर् ध्वजाग्रनिलयांश् च तान्  
०४,०५९।००७द्*१०१८_००१ सारथिं च हयांश् चास्य विव्याध दशभिः शरैः  
०४,०५९।००७द्*१०१८_००२ उरस्य् अताडयत् पार्थं त्रिभिर् एवायसैः शरैः  
०४,०५९।००७द्*१०१८_००३ ततो ऽर्जुनः शरैस् तीक्ष्णैर् विद्ध्वा कुरुपितामहम्  
०४,०५९।००८अ ततो भल्लेन महता पृथुधारेण पाण्डवः  
०४,०५९।००८च् छत्रं चिच्छेद भीष्मस्य तूर्णं तद् अपतद् भुवि  
०४,०५९।००९अ ध्वजं चैवास्य कौन्तेयः शरैर् अभ्यहनद् दृढम्  
०४,०५९।००९च् शीघ्रकृद् रथवाहांश् च तथोभौ पार्ष्णिसारथी  
०४,०५९।००९द्*१०१९_००१ अमृष्यमाणस् तद् भीष्मो जानन्न् अपि च पाण्डवम्  
०४,०५९।००९द्*१०१९_००२ दिव्येनास्त्रेण महता धनञ्जयम् अवाकिरत्  
०४,०५९।००९द्*१०१९_००३ तथैव पाण्डवो भीष्मं दिव्यम् अस्त्रम् उदीरयन्  
०४,०५९।००९द्*१०१९_००४ प्रत्यगृह्णाद् अदीनात्मा महामेघम् इवाचलः  
०४,०५९।०१०अ तयोस् तद् अभवद् युद्धं तुमुलं लोमहर्षणम्  
०४,०५९।०१०च् भीष्मस्य सह पार्थेन बलिवासवयोर् इव  
०४,०५९।०१०द्*१०२०_००१ प्रैक्षन्त कुरवः सर्वे योधाश् च सहसैनिकाः  
०४,०५९।०१०द्*१०२१_००१ सन्ततं शरमालाभिर् आकाशं समपद्यत  
०४,०५९।०१०द्*१०२१_००२ अम्बुदैर् इव धाराभिस् तयोः कार्मुकनिःसृतैः  
०४,०५९।०११अ भल्लैर् भल्लाः समागम्य भीष्मपाण्डवयोर् युधि  
०४,०५९।०११च् अन्तरिक्षे व्यराजन्त खद्योताः प्रावृषीव हि  
०४,०५९।०१२अ अग्निचक्रम् इवाविद्धं सव्यदक्षिणम् अस्यतः  
०४,०५९।०१२च् गाण्डीवम् अभवद् राजन् पार्थस्य सृजतः शरान्  
०४,०५९।०१३अ स तैः सञ्छादयाम् आस भीष्मं शरशतैः शितैः  
०४,०५९।०१३च् पर्वतं वारिधाराभिश् छादयन्न् इव तोयदः  
०४,०५९।०१४अ तां स वेलाम् इवोद्धूतां शरवृष्टिं समुत्थिताम्  
०४,०५९।०१४च् व्यधमत् सायकैर् भीष्मो अर्जुनं सन्निवारयत्  
०४,०५९।०१५अ ततस् तानि निकृत्तानि शरजालानि भागशः  
०४,०५९।०१५च् समरे ऽभिव्यशीर्यन्त फल्गुनस्य रथं प्रति  
०४,०५९।०१६अ ततः कनकपुङ्खानां शरवृष्टिं समुत्थिताम्  
०४,०५९।०१६च् पाण्डवस्य रथात् तूर्णं शलभानाम् इवायतिम्  
०४,०५९।०१६ए व्यधमत् तां पुनस् तस्य भीष्मः शरशतैः शितैः  
०४,०५९।०१६फ़्*१०२२_००१ पतद्भिः खगवाजैश् च द्यौर् आसीत् संवृता शरैः  
०४,०५९।०१६फ़्*१०२२_००२ ततः प्रासृजद् उग्राणि शरजालानि पाण्डवः  
०४,०५९।०१६फ़्*१०२२_००३ तावन्ति शरजालानि भीष्मः पार्थाय प्राहिणोत्  
०४,०५९।०१६फ़्*१०२३_००१ साश्वं ससूतं सरथं च पार्थं  
०४,०५९।०१६फ़्*१०२३_००२ समाचिनोद् भारत वत्सदन्तैः  
०४,०५९।०१६फ़्*१०२३_००३ प्रच्छादयाम् आस दिशश् च सर्वा  
०४,०५९।०१६फ़्*१०२३_००४ नभश् च बाणैस् तपनीयपुङ्खैः  
०४,०५९।०१७अ ततस् ते कुरवः सर्वे साधु साध्व् इति चाब्रुवन्  
०४,०५९।०१७च् दुष्करं कृतवान् भीष्मो यद् अर्जुनम् अयोधयत्  
०४,०५९।०१८अ बलवांस् तरुणो दक्षः क्षिप्रकारी च पाण्डवः  
०४,०५९।०१८च् को ऽन्यः समर्थः पार्थस्य वेगं धारयितुं रणे  
०४,०५९।०१९अ ऋते शान्तनवाद् भीष्मात् कृष्णाद् वा देवकीसुतात्  
०४,०५९।०१९च् आचार्यप्रवराद् वापि भारद्वाजान् महाबलात्  
०४,०५९।०२०अ अस्त्रैर् अस्त्राणि संवार्य क्रीडतः पुरुषर्षभौ  
०४,०५९।०२०च् चक्षूंषि सर्वभूतानां मोहयन्तौ महाबलौ  
०४,०५९।०२१अ प्राजापत्यं तथैवैन्द्रम् आग्नेयं च सुदारुणम्  
०४,०५९।०२१च् कौबेरं वारुणं चैव याम्यं वायव्यम् एव च  
०४,०५९।०२१ए प्रयुञ्जानौ महात्मानौ समरे तौ विचेरतुः  
०४,०५९।०२२अ विस्मितान्य् अथ भूतानि तौ दृष्ट्वा संयुगे तदा  
०४,०५९।०२२च् साधु पार्थ महाबाहो साधु भीष्मेति चाब्रुवन्  
०४,०५९।०२३अ नेदं युक्तं मनुष्येषु यो ऽयं सन्दृश्यते महान्  
०४,०५९।०२३च् महास्त्राणां सम्प्रयोगः समरे भीष्मपार्थयोः  
०४,०५९।०२४अ एवं सर्वास्त्रविदुषोर् अस्त्रयुद्धम् अवर्तत  
०४,०५९।०२४ब्*१०२४_००१ अस्त्रयुद्धे तु निर्वृत्ते शरयुद्धम् अवर्तत  
०४,०५९।०२४च् अथ जिष्णुर् उपावृत्य पृथुधारेण कार्मुकम्  
०४,०५९।०२४ए चकर्त भीष्मस्य तदा जातरूपपरिष्कृतम्  
०४,०५९।०२५अ निमेषान्तरमात्रेण भीष्मो ऽन्यत् कार्मुकं रणे  
०४,०५९।०२५च् समादाय महाबाहुः सज्यं चक्रे महाबलः  
०४,०५९।०२५ए शरांश् च सुबहून् क्रुद्धो मुमोचाशु धनञ्जये  
०४,०५९।०२६अ अर्जुनो ऽपि शरांश् चित्रान् भीष्माय निशितान् बहून्  
०४,०५९।०२६च् चिक्षेप सुमहातेजास् तथा भीष्मश् च पाण्डवे  
०४,०५९।०२७अ तयोर् दिव्यास्त्रविदुषोर् अस्यतोर् अनिशं शरान्  
०४,०५९।०२७च् न विशेषस् तदा राजंल् लक्ष्यते स्म महात्मनोः  
०४,०५९।०२८अ अथावृणोद् दश दिशः शरैर् अतिरथस् तदा  
०४,०५९।०२८च् किरीटमाली कौन्तेयः शूरः शान्तनवस् तथा  
०४,०५९।०२९अ अतीव पाण्डवो भीष्मं भीष्मश् चातीव पाण्डवम्  
०४,०५९।०२९च् बभूव तस्मिन् सङ्ग्रामे राजंल् लोके तद् अद्भुतम्  
०४,०५९।०३०अ पाण्डवेन हताः शूरा भीष्मस्य रथरक्षिणः  
०४,०५९।०३०च् शेरते स्म तदा राजन् कौन्तेयस्याभितो रथम्  
०४,०५९।०३१अ ततो गाण्डीवनिर्मुक्ता निरमित्रं चिकीर्षवः  
०४,०५९।०३१च् आगच्छन् पुङ्खसंश्लिष्टाः श्वेतवाहनपत्रिणः  
०४,०५९।०३२अ निष्पतन्तो रथात् तस्य धौता हैरण्यवाससः  
०४,०५९।०३२च् आकाशे समदृश्यन्त हंसानाम् इव पङ्क्तयः  
०४,०५९।०३३अ तस्य तद् दिव्यम् अस्त्रं हि प्रगाढं चित्रम् अस्यतः  
०४,०५९।०३३च् प्रेक्षन्ते स्मान्तरिक्षस्थाः सर्वे देवाः सवासवाः  
०४,०५९।०३४अ तद् दृष्ट्वा परमप्रीतो गन्धर्वश् चित्रम् अद्भुतम्  
०४,०५९।०३४च् शशम्स देवराजाय चित्रसेनः प्रतापवान्  
०४,०५९।०३५अ पश्येमान् अरिनिर्दारान् संसक्तान् इव गच्छतः  
०४,०५९।०३५च् चित्ररूपम् इदं जिष्णोर् दिव्यम् अस्त्रम् उदीर्यतः  
०४,०५९।०३६अ नेदं मनुष्याः श्रद्दध्युर् न हीदं तेषु विद्यते  
०४,०५९।०३६च् पौराणानां महास्त्राणां विचित्रो ऽयं समागमः  
०४,०५९।०३६द्*१०२५_००१ आददानस्य हि शरान् सन्धाय च विमुञ्चतः  
०४,०५९।०३६द्*१०२५_००२ विकर्षतश् च गाण्डीवं नान्तरं समदृश्यत  
०४,०५९।०३७अ मध्यन्दिनगतं सूर्यं प्रतपन्तम् इवाम्बरे  
०४,०५९।०३७च् न शक्नुवन्ति सैन्यानि पाण्डवं प्रतिवीक्षितुम्  
०४,०५९।०३७द्*१०२६_००१ तथैव भीष्मं गाङ्गेयं द्रष्टुं नोत्सहते जनः  
०४,०५९।०३८अ उभौ विश्रुतकर्माणाव् उभौ युद्धविशारदौ  
०४,०५९।०३८च् उभौ सदृशकर्माणाव् उभौ युधि दुरासदौ  
०४,०५९।०३९अ इत्य् उक्तो देवराजस् तु पार्थभीष्मसमागमम्  
०४,०५९।०३९च् पूजयाम् आस दिव्येन पुष्पवर्षेण भारत  
०४,०५९।०३९द्*१०२७_००१ अश्वत्थामा  
०४,०५९।०३९द्*१०२७_००१ अश्वत्थामा ततो ऽभ्येत्य द्रुतं कर्णम् अभाषत  
०४,०५९।०३९द्*१०२७_००२ अहम् एको हनिष्यामि समेतान् सर्वपाण्डवान्  
०४,०५९।०३९द्*१०२७_००३ इति कर्ण समक्षं नः सभामध्ये त्वयोदितम्  
०४,०५९।०३९द्*१०२७_००४ न तु तत् कृतम् एकस्माद् भीतो धावसि सूतज  
०४,०५९।०३९द्*१०२७_००५ वैचित्रवीर्यजाः सर्वे त्वाम् आश्रित्य पृथासुतान्  
०४,०५९।०३९द्*१०२७_००६ वैशम्पायनः  
०४,०५९।०३९द्*१०२७_००६ जेतुम् इच्छन्ति सङ्ग्रामे भवान् युध्यस्व फल्गुनम्  
०४,०५९।०३९द्*१०२७_००७ अश्वत्थामोदितं वाक्यं श्रुत्वा दुर्योधनस् तदा  
०४,०५९।०३९द्*१०२७_००८ प्रत्युवाच रुषा द्रौणिं कर्णप्रियचिकीर्षया  
०४,०५९।०३९द्*१०२७_००९ मा मानभङ्गं विप्रेन्द्र कुरु विश्रुतकर्मणः  
०४,०५९।०३९द्*१०२७_०१० मानभङ्गेन राज्ञां तु बलहानिर् भविष्यति  
०४,०५९।०३९द्*१०२७_०११ शूरा वदन्ति सङ्ग्रामे वाचा कर्माणि कुर्वते  
०४,०५९।०३९द्*१०२७_०१२ पराक्रमन्ति सङ्ग्रामे स्वस्ववीर्यानुसारतः  
०४,०५९।०३९द्*१०२७_०१३ तस्मात् तं नार्हसि भवान् गर्हितुं शूरसम्मतम्  
०४,०५९।०३९द्*१०२७_०१४ राज्ञैवम् उक्तः स द्रौणिर् गतरोषो ऽभवत् तदा  
०४,०५९।०४०अ ततो भीष्मः शान्तनवो वामे पार्श्वे समर्पयत्  
०४,०५९।०४०च् अस्यतः प्रतिसन्धाय विवृतं सव्यसाचिनः  
०४,०५९।०४१अ ततः प्रहस्य बीभत्सुः पृथुधारेण कार्मुकम्  
०४,०५९।०४१च् न्यकृन्तद् गार्ध्रपत्रेण भीष्मस्यामिततेजसः  
०४,०५९।०४२अ अथैनं दशभिर् बाणैः प्रत्यविध्यत् स्तनान्तरे  
०४,०५९।०४२च् यतमानं पराक्रान्तं कुन्तीपुत्रो धनञ्जयः  
०४,०५९।०४३अ स पीडितो महाबाहुर् गृहीत्वा रथकूबरम्  
०४,०५९।०४३च् गाङ्गेयो युधि दुर्धर्षस् तस्थौ दीर्घम् इवातुरः  
०४,०५९।०४३द्*१०२८_००१ ततः पार्थो ऽग्निसङ्काशं ज्वलमानम् इवोरगम्  
०४,०५९।०४३द्*१०२८_००२ निचखान ललाटाग्रे भीष्मस्य शरम् उत्तमम्  
०४,०५९।०४३द्*१०२८_००३ व्यामुह्यत तदा भीष्मस् तस्थौ दीर्घम् इवान्तरम्  
०४,०५९।०४३द्*१०२९_००१ दीर्घस्वरेण चोवाच बीभत्सुः कौरवान् प्रति  
०४,०५९।०४३द्*१०२९_००२ वृद्धार्यस्य प्रपश्यन्तु सुतार्थे शृङ्गम् अद्भुतम्  
०४,०५९।०४३द्*१०२९_००३ मानं यथा ज्ञानिनो ऽस्य चापत्यं प्रतियुध्यतः  
०४,०५९।०४३द्*१०३०_००१ पार्थो ऽपि क्षात्रधर्मज्ञो विसञ्ज्ञः प्राहरत् ततः  
०४,०५९।०४४अ तं विसञ्ज्ञम् अपोवाह संयन्ता रथवाजिनाम्  
०४,०५९।०४४च् उपदेशम् अनुस्मृत्य रक्षमाणो महारथम्  
०४,०५९।०४४द्@०५२_०००० वैशम्पायनः  
०४,०५९।०४४द्@०५२_०००१ गास् ता विजित्य सङ्ग्रामे कुरूणां मिषतां वने  
०४,०५९।०४४द्@०५२_०००२ ततो योद्धुमनाः पार्थः प्रायात् पञ्च रथान् प्रति  
०४,०५९।०४४द्@०५२_०००३ आददानश् च नाराचान् व्यामृशन्न् इषुधी अपि  
०४,०५९।०४४द्@०५२_०००४ अश्वत्थामा  
०४,०५९।०४४द्@०५२_०००४ संस्पृशानश् च गाण्डीवं भूयः कर्णं समभ्ययात्  
०४,०५९।०४४द्@०५२_०००५ कर्ण यत् तत् सभामध्ये बह्व् अबद्धं प्रभाषसे  
०४,०५९।०४४द्@०५२_०००६ न मे युधि समो ऽस्तीति तद् इदं प्रत्युपस्थितम्  
०४,०५९।०४४द्@०५२_०००७ एषो ऽन्तक इव क्रुद्धः सर्वभूतावमर्दनः  
०४,०५९।०४४द्@०५२_०००८ कर्णः  
०४,०५९।०४४द्@०५२_०००८ अदूरात् प्रत्युपस्थाय जृम्भते केसरी यथा  
०४,०५९।०४४द्@०५२_०००९ नाहं बिभेमि बीभत्सोः कृष्णाद् वा देवकीसुतात्  
०४,०५९।०४४द्@०५२_००१० पाण्डवेभ्यो ऽपि सर्वेभ्यः क्षत्रधर्मम् अनुव्रतः  
०४,०५९।०४४द्@०५२_००११ सत्त्वाधिकानां पुंसां तु धनुर्वेदोपजीविनाम्  
०४,०५९।०४४द्@०५२_००१२ दर्शनाज् जायते दर्पः स्वरश् च न विषीदति  
०४,०५९।०४४द्@०५२_००१३ पश्यत्व् आचार्यपुत्रो माम् अर्जुनेन रणे सह  
०४,०५९।०४४द्@०५२_००१४ वैशम्पायनः  
०४,०५९।०४४द्@०५२_००१४ युध्यमानं सुसंयत्तं दैवं तु दुरतिक्रमम्  
०४,०५९।०४४द्@०५२_००१५ तं समन्ताद् रथाः पञ्च परिवार्य धनञ्जयम्  
०४,०५९।०४४द्@०५२_००१६ त इषून् सम्यग् अस्यन्तो मुमुक्षन्तो ऽपि जीवितम्  
०४,०५९।०४४द्@०५२_००१७ ते लाभम् इव मन्वानाः क्षिप्रम् आर्छन् धनञ्जयम्  
०४,०५९।०४४द्@०५२_००१८ शरौघान् सम्यग् अस्यन्तो जीमूता इव वार्षिकाः  
०४,०५९।०४४द्@०५२_००१९ बहुभिर् विविधैर् बाणैर् निशितैर् लोमवापिभिः  
०४,०५९।०४४द्@०५२_००२० आद्रवन् प्रत्यवस्थाय प्रत्यविध्यन् धनञ्जयम्  
०४,०५९।०४४द्@०५२_००२१ ततः प्रहस्य बीभत्सुः सर्वशस्त्रभृतां वरः  
०४,०५९।०४४द्@०५२_००२२ दिव्यम् अस्त्रं विकुर्वाणः प्रत्ययाद् रथसत्तमान्  
०४,०५९।०४४द्@०५२_००२३ यथा रश्मिभिर् आदित्यः प्रच्छादयति मेदिनीम्  
०४,०५९।०४४द्@०५२_००२४ एवं गाण्डीवनिर्मुक्तैः शरैः प्राच्छादयद् दिशः  
०४,०५९।०४४द्@०५२_००२५ न रथानां न नागानां न ध्वजानां न वाजिनाम्  
०४,०५९।०४४द्@०५२_००२६ अविद्धं निशितैर् बाणैर् आसीद् द्व्यङ्गुलम् अन्तरम्  
०४,०५९।०४४द्@०५२_००२७ सर्वे शान्तिपरा योधाः स्वचित्तं नाभिजज्ञिरे  
०४,०५९।०४४द्@०५२_००२८ हस्तिनो ऽश्वाश् च वित्रस्ता व्यवलीयन्त सर्वशः  
०४,०५९।०४४द्@०५२_००२९ यथा नलवनं नागः प्रभिन्नः षाष्टिहायनः  
०४,०५९।०४४द्@०५२_००३० एवं सर्वान् अपामृद्नाद् अर्जुनः शस्त्रतेजसा  
०४,०५९।०४४द्@०५२_००३१ गाण्डीवस्य तु घोषेण पृथिवी समकम्पत  
०४,०५९।०४४द्@०५२_००३२ मनांसि धार्तराष्ट्राणाम् अभ्यकृन्तद् धनञ्जयः  
०४,०५९।०४४द्@०५२_००३३ ततो विगाह्य सैन्यानां मध्यं शस्त्रभृतां वरः  
०४,०५९।०४४द्@०५२_००३४ सारथिं समरे शूरम् अभ्यभाषत वीर्यवान्  
०४,०५९।०४४द्@०५२_००३५ सन्नियम्य हयान् एतान् मन्दं वाहय सारथे  
०४,०५९।०४४द्@०५२_००३६ आचार्यपुत्रं समरे योधयिष्ये ऽपराजितम्  
०४,०५९।०४४द्@०५२_००३७ पुरा ह्य् एष मया मुक्तः स मे भवति पृष्ठतः  
०४,०५९।०४४द्@०५२_००३८ एवम् उक्तो ऽर्जुनेनाजाव् अश्वत्थामरथं प्रति  
०४,०५९।०४४द्@०५२_००३९ कर्णः  
०४,०५९।०४४द्@०५२_००३९ विराटपुत्रो जवनान् भृशम् अश्वान् अचोदयत्  
०४,०५९।०४४द्@०५२_००४० एषोपयाति बीभत्सुर् व्यथितो गाढवेदनः  
०४,०५९।०४४द्@०५२_००४१ तं तु तत्रैव यास्यामि नायं मुच्येत जीवितात्  
०४,०५९।०४४द्@०५२_००४१ द्रोणः  
०४,०५९।०४४द्@०५२_००४२ नैषो भयेन निर्यातो महात्मा पाकशासनिः  
०४,०५९।०४४द्@०५२_००४३ एवं भीता निवर्तन्ते न पुनर् गाढवेदनाः  
०४,०५९।०४४द्@०५२_००४४ यद्य् एनम् अभिसंरब्धं पुनर् एवाभियास्यसि  
०४,०५९।०४४द्@०५२_००४५ बहून्य् अस्त्राणि जानीते न पुनर् मोक्ष्यते भवान्  
०४,०५९।०४४द्@०५२_००४६ दिष्ट्या दुर्योधनो मुक्तो दिष्ट्या गावः पलायिताः  
०४,०५९।०४४द्@०५२_००४७ मुक्तमुष्टिषु सङ्ग्रामे किं रणेन करिष्यसि  
०४,०५९।०४४द्@०५२_००४८ क्रोशमात्रम् अतिक्रम्य बलम् अन्वानयामहे  
०४,०५९।०४४द्@०५२_००४९ अन्वागतबलाः पार्थं पुनर् एवाभियास्यथ  
०४,०५९।०४४द्*१०३१_००१ पराक्रमे च शौर्ये च वीर्ये सत्त्वे महारणे  
०४,०५९।०४४द्*१०३१_००२ शस्त्रास्त्रेषु च सर्वेषु लाघवे दूरपातने  
०४,०५९।०४४द्*१०३१_००३ यस्य नास्ति समो लोके पितृदत्तवरश् च यः  
०४,०५९।०४४द्*१०३१_००४ जितश्रमो जितारातिर् निस्तन्द्रिः खेदवर्जितः  
०४,०५९।०४४द्*१०३१_००५ यः स्वेच्छामरणो जातः पितृशुश्रूषणे रतः  
०४,०५९।०४४द्*१०३१_००६ दुर्योधनहितार्थाय युद्ध्वा पार्थेन सङ्गरे  
०४,०५९।०४४द्*१०३१_००७ पृथासुतहितार्थाय पराजित इवाभवत्  
०४,०५९।०४४द्@०५३_०००० अर्जुनः  
०४,०५९।०४४द्@०५३_०००१ दक्षिणाम् एव तु दिशं हयान् उत्तर वाहय  
०४,०५९।०४४द्@०५३_०००२ पुरा सार्थीभवत्य् एषाम् अयं शब्दो ऽत्र तिष्ठताम्  
०४,०५९।०४४द्@०५३_०००३ अश्वत्थाम्नः प्रतिरथं प्राचीम् उद्याहि सारथे  
०४,०५९।०४४द्@०५३_०००४ अचिराद् द्रष्टुम् इच्छामि गुरुपुत्रं यशस्विनम्  
०४,०५९।०४४द्@०५३_०००४ वैशम्पायनः  
०४,०५९।०४४द्@०५३_०००५ मोहयित्वा तु तान् सर्वान् धनुर्घोषेण पाण्डवः  
०४,०५९।०४४द्@०५३_०००६ प्रसव्यं चैवम् आवृत्य क्रोशार्धं प्राद्रवत् ततः  
०४,०५९।०४४द्@०५३_०००७ यथा सुसंस्कृतो बाणः सुपर्णश् चापि शीघ्रगः  
०४,०५९।०४४द्@०५३_०००८ तथा पार्थरथः शीघ्रम् आकाशे पर्यवर्तत  
०४,०५९।०४४द्@०५३_०००९ मुहूर्तोपरते शब्दे प्रतियाते धनञ्जये  
०४,०५९।०४४द्@०५३_००१० हस्त्यश्वरथपादातं पुरस्कृत्य महारथाः  
०४,०५९।०४४द्@०५३_००११ द्रोणभीष्ममुखाः सर्वे सैन्यानां जघने ययुः  
०४,०५९।०४४द्@०५३_००१२ सैनिकाः  
०४,०५९।०४४द्@०५३_००१२ यत्ताः पार्थम् अपश्यन्तः सहिताः शरविक्षताः  
०४,०५९।०४४द्@०५३_००१३ दिष्ट्या दुर्योधनो मुक्तः सैन्यं भूयिष्ठम् आगतम्  
०४,०५९।०४४द्@०५३_००१४ क्रोशमात्रम् अतिक्रम्य बलम् अन्वानयामहे  
०४,०५९।०४४द्@०५३_००१५ वैशम्पायनः  
०४,०५९।०४४द्@०५३_००१५ याम यत्र वनं गुल्मं नदीम् अन्वश्मकां प्रति  
०४,०५९।०४४द्@०५३_००१६ अथ दुर्योधनो दृष्ट्वा भग्नं स्वबलम् आहवे  
०४,०५९।०४४द्@०५३_००१७ अमृष्यमाणः कोपेन परिमार्गन् धनञ्जयम्  
०४,०५९।०४४द्@०५३_००१८ न्यवर्तत कुरुश्रेष्ठः स्वेनानीकेन संवृतः  
०४,०५९।०४४द्@०५३_००१९ वार्यमाणो दुराधर्षैर् भीष्मद्रोणकृपैर् भृशम्  
०४,०५९।०४४द्@०५३_००२० ततो ऽर्जुनश् चित्रम् उदारवेगं  
०४,०५९।०४४द्@०५३_००२१ समीक्ष्य गाण्डीवम् उवाच वाक्यम्  
०४,०५९।०४४द्@०५३_००२२ इदं त्व् इदानीम् अनयं कुरूणां  
०४,०५९।०४४द्@०५३_००२३ शिवं धनुः शत्रुनिबर्हणं च  
०४,०५९।०४४द्@०५३_००२४ अत्याशुगं वेगवद् आशुकर्तृ  
०४,०५९।०४४द्@०५३_००२५ अवारणीयं महते रणाय  
०४,०५९।०४४द्@०५३_००२६ प्रदारणं शत्रुवरूथिनीनाम्  
०४,०५९।०४४द्@०५३_००२७ अनीकभित् संयति वज्रकल्पम्  
०४,०५९।०४४द्@०५३_००२८ प्रयाहि यत्रैष सुयोधनो हि  
०४,०५९।०४४द्@०५३_००२९ तं पातयिष्यामि शरैः सुतीक्ष्णैः  
०४,०५९।०४४द्@०५३_००३० आचार्यपुत्रं च पितामहं च  
०४,०५९।०४४द्@०५३_००३१ सुयोधनं सूतसुतं च सङ्ख्ये  
०४,०५९।०४४द्@०५३_००३२ द्रोणं कृपं चैव निवार्य युद्धे  
०४,०५९।०४४द्@०५३_००३३ शिरो हरिष्यामि सुयोधनस्य  
०४,०५९।०४४द्@०५३_००३४ तम् उत्तरश् चित्रम् उदारवेगं  
०४,०५९।०४४द्@०५३_००३५ धनुश् च दृष्ट्वा निशिताञ् शरांश् च  
०४,०५९।०४४द्@०५३_००३६ भीतो ऽब्रवीद् अर्जुनम् आजिमध्ये  
०४,०५९।०४४द्@०५३_००३७ नाहं तवाश्वान् विषहे नियन्तुम्  
०४,०५९।०४४द्@०५३_००३८ तम् अब्रवीन् मात्स्यसुतं प्रहस्य  
०४,०५९।०४४द्@०५३_००३९ गाण्डीवधन्वा द्विषतां निहन्ता  
०४,०५९।०४४द्@०५३_००४० मया सहायेन कुतो ऽस्ति ते भयं  
०४,०५९।०४४द्@०५३_००४१ प्रैह्य् उत्तराश्वान् उपमन्त्रयस्व  
०४,०५९।०४४द्@०५३_००४२ आश्वासितस् तेन धनञ्जयेन  
०४,०५९।०४४द्@०५३_००४३ वैराटिर् अश्वान् प्रतुतोद शीघ्रम्  
०४,०५९।०४४द्@०५३_००४४ विष्फारयंस् तद् धनुर् उग्रवेगं  
०४,०५९।०४४द्@०५३_००४५ युयुत्समानः पुनर् एव जिष्णुः  
०४,०५९।०४४द्@०५३_००४६ गाण्डीवशब्देन तु तत्र योधा  
०४,०५९।०४४द्@०५३_००४७ भूमौ निपेतुर् बहवो ऽतिवेलम्  
०४,०५९।०४४द्@०५३_००४८ शङ्खस्य शब्देन तु वानरस्य  
०४,०५९।०४४द्@०५३_००४९ अर्जुनः  
०४,०५९।०४४द्@०५३_००४९ शब्देन ते योधवराः समन्तात्  
०४,०५९।०४४द्@०५३_००५० एषो ऽतिमानी धृतराष्ट्रसूनुः  
०४,०५९।०४४द्@०५३_००५१ सेनामुखे सर्वसमृद्धतेजाः  
०४,०५९।०४४द्@०५३_००५२ पराजयं नित्यम् अमृष्यमाणो  
०४,०५९।०४४द्@०५३_००५३ निवर्तते युद्धमनाः पुरस्तात्  
०४,०५९।०४४द्@०५३_००५४ तम् एव याहि प्रसमीक्ष्य यत्तः  
०४,०५९।०४४द्@०५३_००५५ सुयोधनं तत्र सहानुजं च  
०४,०५९।०४४द्@०५३_००५५ वैशम्पायनः  
०४,०५९।०४४द्@०५३_००५६ तम् आपतन्तं प्रसमीक्ष्य सर्वे  
०४,०५९।०४४द्@०५३_००५७ कुरुप्रवीराः सहसाभ्यगच्छन्  
०४,०५९।०४४द्@०५३_००५८ प्रहस्य वीरः स तु तान् अतीत्य  
०४,०५९।०४४द्@०५३_००५९ दुर्योधने द्वौ निचखान बाणौ  
०४,०५९।०४४द्@०५३_००६० तेनार्दितो नाग इव प्रभिन्नः  
०४,०५९।०४४द्@०५३_००६१ पार्थेन विद्धो धृतराष्ट्रसूनुः  
०४,०५९।०४४द्@०५३_००६२ युयुत्समानो ऽतिरथेन सङ्ख्ये  
०४,०५९।०४४द्@०५३_००६३ स्वयं निगृह्यार्जुनम् आससाद  
०४,०६०।००१ वैशम्पायन उवाच  
०४,०६०।००१अ भीष्मे तु सङ्ग्रामशिरो विहाय; पलायमाने धृतराष्ट्रपुत्रः  
०४,०६०।००१च् उच्छ्रित्य केतुं विनदन् महात्मा; स्वयं विगृह्यार्जुनम् आससाद  
०४,०६०।००२अ स भीमधन्वानम् उदग्रवीर्यम्; धनञ्जयं शत्रुगणे चरन्तम्  
०४,०६०।००२च् आकर्णपूर्णायतचोदितेन; भल्लेन विव्याध ललाटमध्ये  
०४,०६०।००३अ स तेन बाणेन समर्पितेन; जाम्बूनदाभेन सुसंशितेन  
०४,०६०।००३च् रराज राजन् महनीयकर्मा; यथैकपर्वा रुचिरैकशृङ्गः  
०४,०६०।००४अ अथास्य बाणेन विदारितस्य; प्रादुर्बभूवासृग् अजस्रम् उष्णम्  
०४,०६०।००४च् सा तस्य जाम्बूनदपुष्पचित्रा; मालेव चित्राभिविराजते स्म  
०४,०६०।००५अ स तेन बाणाभिहतस् तरस्वी; दुर्योधनेनोद्धतमन्युवेगः  
०४,०६०।००५च् शरान् उपादाय विषाग्निकल्पान्; विव्याध राजानम् अदीनसत्त्वः  
०४,०६०।००६अ दुर्योधनश् चापि तम् उग्रतेजाः; पार्थश् च दुर्योधनम् एकवीरः  
०४,०६०।००६च् अन्योन्यम् आजौ पुरुषप्रवीरौ; समं समाजघ्नतुर् आजमीढौ  
०४,०६०।००७अ ततः प्रभिन्नेन महागजेन; महीधराभेन पुनर् विकर्णः  
०४,०६०।००७च् रथैश् चतुर्भिर् गजपादरक्षैः; कुन्तीसुतं जिष्णुम् अथाभ्यधावत्  
०४,०६०।००८अ तम् आपतन्तं त्वरितं गजेन्द्रम्; धनञ्जयः कुम्भविभागमध्ये  
०४,०६०।००८च् आकर्णपूर्णेन दृढायसेन; बाणेन विव्याध महाजवेन  
०४,०६०।००९अ पार्थेन सृष्टः स तु गार्ध्रपत्र; आ पुङ्खदेशात् प्रविवेश नागम्  
०४,०६०।००९च् विदार्य शैलप्रवरप्रकाशम्; यथाशनिः पर्वतम् इन्द्रसृष्टः  
०४,०६०।०१०अ शरप्रतप्तः स तु नागराजः; प्रवेपिताङ्गो व्यथितान्तरात्मा  
०४,०६०।०१०च् संसीदमानो निपपात मह्याम्; वज्राहतं शृङ्गम् इवाचलस्य  
०४,०६०।०११अ निपातिते दन्तिवरे पृथिव्याम्; त्रासाद् विकर्णः सहसावतीर्य  
०४,०६०।०११च् तूर्णं पदान्य् अष्टशतानि गत्वा; विविंशतेः स्यन्दनम् आरुरोह  
०४,०६०।०१२अ निहत्य नागं तु शरेण तेन; वज्रोपमेनाद्रिवराम्बुदाभम्  
०४,०६०।०१२च् तथाविधेनैव शरेण पार्थो; दुर्योधनं वक्षसि निर्बिभेद  
०४,०६०।०१३अ ततो गजे राजनि चैव भिन्ने; भग्ने विकर्णे च सपादरक्षे  
०४,०६०।०१३च् गाण्डीवमुक्तैर् विशिखैः प्रणुन्नास्; ते योधमुख्याः सहसापजग्मुः  
०४,०६०।०१४अ दृष्ट्वैव बाणेन हतं तु नागम्; योधांश् च सर्वान् द्रवतो निशम्य  
०४,०६०।०१४च् रथं समावृत्य कुरुप्रवीरो; रणात् प्रदुद्राव यतो न पार्थः  
०४,०६०।०१५अ तं भीमरूपं त्वरितं द्रवन्तम्; दुर्योधनं शत्रुसहो निषङ्गी  
०४,०६०।०१५च् प्राक्ष्वेडयद् योद्धुमनाः किरीटी; बाणेन विद्धं रुधिरं वमन्तम्  
०४,०६०।०१५द्@०५४_०००१ तस्मिन् महेष्वासवरे ऽतिविद्धे  
०४,०६०।०१५द्@०५४_०००२ धनञ्जयेनाप्रतिमेन युद्धे  
०४,०६०।०१५द्@०५४_०००३ सर्वाणि सैन्यानि भयार्दितानि  
०४,०६०।०१५द्@०५४_०००४ त्रासं ययुः पार्थम् उदीक्ष्य तानि  
०४,०६०।०१५द्@०५४_०००५ ततस् तु ते शान्तिपराश् च सर्वे  
०४,०६०।०१५द्@०५४_०००६ दृष्ट्वार्जुनं नागम् इव प्रभिन्नम्  
०४,०६०।०१५द्@०५४_०००७ उच्चैर् नदन्तं बलवन्तम् आजौ  
०४,०६०।०१५द्@०५४_०००८ मध्ये स्थितं सिंहम् इवर्षभाणाम्  
०४,०६०।०१५द्@०५४_०००९ गाण्डीवशब्देन तु पाण्डवस्य  
०४,०६०।०१५द्@०५४_००१० योधा निपेतुः सहसा रथेभ्यः  
०४,०६०।०१५द्@०५४_००११ भयार्दिताः पार्थशराभितप्ताः  
०४,०६०।०१५द्@०५४_००१२ सिंहाभिपन्ना इव वारणेन्द्राः  
०४,०६०।०१५द्@०५४_००१३ संरक्तनेत्रः पुनर् इन्द्रकर्मा  
०४,०६०।०१५द्@०५४_००१४ वैकर्तनं द्वादशभिः पृषत्कैः  
०४,०६०।०१५द्@०५४_००१५ विद्राव्य तेषां द्रवतां समीक्ष्य  
०४,०६०।०१५द्@०५४_००१६ दुःशासनं चैकरथेन पार्थः  
०४,०६०।०१५द्@०५४_००१७ कर्णो ऽब्रवीत् पार्थशराभितप्तो  
०४,०६०।०१५द्@०५४_००१८ दुर्योधनं दुष्प्रसहं च दृष्ट्वा  
०४,०६०।०१५द्@०५४_००१९ दृष्टो ऽर्जुनो ऽयं प्रतियाम शीघ्रं  
०४,०६०।०१५द्@०५४_००२० श्रेयो विधास्याम इतो गतेन  
०४,०६०।०१५द्@०५४_००२१ मन्ये त्वया तात कृतं च कार्यं  
०४,०६०।०१५द्@०५४_००२२ यद् अर्जुनो ऽस्माभिर् इहाद्य दृष्टः  
०४,०६०।०१५द्@०५४_००२३ भूयो वनं गच्छतु सव्यसाची  
०४,०६०।०१५द्@०५४_००२४ पश्यामि पूर्णं समयं न तेषाम्  
०४,०६०।०१५द्@०५४_००२५ शरार्दितास् ते युधि पाण्डवेन  
०४,०६०।०१५द्@०५४_००२६ प्रसस्रुर् अन्योन्यम् अथाह्वयन्तः  
०४,०६०।०१५द्@०५४_००२७ कर्णो ऽब्रवीद् आपतत्य् एष जिष्णुर्  
०४,०६०।०१५द्@०५४_००२८ दुर्योधनं सम्परिवार्य यामः  
०४,०६०।०१५द्@०५४_००२९ सर्वास्त्रविद् वारणयूथपाभः  
०४,०६०।०१५द्@०५४_००३० काले प्रहर्ता युधि शात्रवाणाम्  
०४,०६०।०१५द्@०५४_००३१ अयं च पार्थः पुनरागतो नो  
०४,०६०।०१५द्@०५४_००३२ मूलं च रक्ष्यं भरतर्षभाणाम्  
०४,०६०।०१५द्@०५४_००३३ समीक्ष्य पार्थं तरसापतन्तं  
०४,०६०।०१५द्@०५४_००३४ दुर्योधनः कालम् इवात्तशस्त्रम्  
०४,०६०।०१५द्@०५४_००३५ भयार्तरूपः शरणं प्रपेदे  
०४,०६०।०१५द्@०५४_००३६ द्रोणं च कर्णं च कृपं च भीष्मम्  
०४,०६०।०१५द्@०५४_००३७ तं भीतरूपं शरणं व्रजन्तं  
०४,०६०।०१५द्@०५४_००३८ दुर्योधनं शत्रुसहो निषङ्गी  
०४,०६०।०१५द्@०५४_००३९ इत्य् अब्रवीत् प्रीतमनाः किरीटी  
०४,०६०।०१५द्@०५४_००४० बाणेन विद्धं रुधिरं वमन्तम्  
०४,०६०।०१६ अर्जुन उवाच  
०४,०६०।०१६अ विहाय कीर्तिं विपुलं यशश् च; युद्धात् परावृत्य पलायसे किम्  
०४,०६०।०१६च् न ते ऽद्य तूर्याणि समाहतानि; यथावद् उद्यान्ति गतस्य युद्धे  
०४,०६०।०१६द्*१०३२_००१ न भोक्ष्यसे सो ऽद्य महीं समग्रां  
०४,०६०।०१६द्*१०३२_००२ यानानि वस्त्राण्य् अथ भोजनानि  
०४,०६०।०१६द्*१०३२_००३ कल्याणगन्धीनि च चन्दनानि  
०४,०६०।०१६द्*१०३२_००४ युद्धात् पराजित्य तु भोक्ष्यसे किम्  
०४,०६०।०१६द्*१०३२_००५ सुवर्णमाल्यानि च कुण्डलानि  
०४,०६०।०१६द्*१०३२_००६ हारांश् च वैडूर्यकृतोपधानान्  
०४,०६०।०१६द्*१०३२_००७ च्युतस्य युद्धान् न तु शङ्खशब्दास्  
०४,०६०।०१६द्*१०३२_००८ तथा भविष्यन्ति तवाद्य पाप  
०४,०६०।०१६द्*१०३२_००९ न भोगहेतोर् वरचन्दनं च  
०४,०६०।०१६द्*१०३२_०१० स्त्रियश् च मुख्या मधुरप्रलापाः  
०४,०६०।०१६द्*१०३२_०११ युद्धात् प्रयातस्य नरेन्द्रसूनोः  
०४,०६०।०१६द्*१०३२_०१२ परे च लोके फलता न चेह  
०४,०६०।०१७अ युधिष्ठिरस्यास्मि निदेशकारी; पार्थस् तृतीयो युधि च स्थिरो ऽस्मि  
०४,०६०।०१७च् तदर्थम् आवृत्य मुखं प्रयच्छ; नरेन्द्रवृत्तं स्मर धार्तराष्ट्र  
०४,०६०।०१८अ मोघं तवेदं भुवि नामधेयम्; दुर्योधनेतीह कृतं पुरस्तात्  
०४,०६०।०१८ब्*१०३३_००१ दुर्योधनस् त्वं प्रथितो ऽसि नाम्ना  
०४,०६०।०१८ब्*१०३३_००२ सुयोधनस् त्वं निकृतिप्रधानः  
०४,०६०।०१८च् न हीह दुर्योधनता तवास्ति; पलायमानस्य रणं विहाय  
०४,०६०।०१९अ न ते पुरस्ताद् अथ पृष्ठतो वा; पश्यामि दुर्योधन रक्षितारम्  
०४,०६०।०१९च् परैहि युद्धेन कुरुप्रवीर; प्राणान् प्रियान् पाण्डवतो ऽद्य रक्ष  
०४,०६०।०१९द्@०५५_०००१ भीतं विवस्त्रं विरथं यतो ऽहं  
०४,०६०।०१९द्@०५५_०००२ विसञ्ज्ञम् आजौ विकलं विवस्त्रम्  
०४,०६०।०१९द्@०५५_०००३ विमुक्तकेशं च पलायमानं  
०४,०६०।०१९द्@०५५_०००४ प्राप्तं तवाहं शरणं वदन्तम्  
०४,०६०।०१९द्@०५५_०००५ तवास्मि चेति प्रलपन्तम् एवं  
०४,०६०।०१९द्@०५५_०००६ रक्षेति मां वादिनम् एव वादीन्  
०४,०६०।०१९द्@०५५_०००७ पराङ्मुखान् नाहम् अहो निहन्मि  
०४,०६०।०१९द्@०५५_०००८ यतस् ततो जीव सुयोधन त्वम्  
०४,०६०।०१९द्@०५५_०००९ वचांसि चेत् त्वं स्मरसि स्वकीयान्य्  
०४,०६०।०१९द्@०५५_००१० उक्तान्य् अहो द्यूतजये सभायाम्  
०४,०६०।०१९द्@०५५_००११ ऊरुं स्वकं दर्शयता समक्षम्  
०४,०६०।०१९द्@०५५_००१२ अस्मान् समाक्षिप्य जगाद कृष्णाम्  
०४,०६०।०१९द्@०५५_००१३ मृता यथैते किल पाण्डुपुत्रा  
०४,०६०।०१९द्@०५५_००१४ व्याघ्रा यथा चर्ममयाश् च सर्पाः  
०४,०६०।०१९द्@०५५_००१५ प्रभग्नदंष्ट्राश् च सकूर्चषण्ढास्  
०४,०६०।०१९द्@०५५_००१६ तिला यथारण्यभवास् तथैते  
०४,०६०।०१९द्@०५५_००१७ जनो यथा काकयवाञ् जगाद  
०४,०६०।०१९द्@०५५_००१८ पाण्डूंस् तथा नामधरांस् तु विद्धि  
०४,०६०।०१९द्@०५५_००१९ समाविशस् त्व् अङ्कम् इमं ममेति  
०४,०६०।०१९द्@०५५_००२० राज्यस्य मे ऽलङ्करणं भव त्वम्  
०४,०६०।०१९द्@०५५_००२१ द्रोणस्य भीष्मस्य कृपस्य चैव  
०४,०६०।०१९द्@०५५_००२२ यच् छृण्वतस् त्वं बहुधालपद् भोः  
०४,०६०।०१९द्@०५५_००२३ तद् एहि भो न त्व् अकजस्व सैन्यैः  
०४,०६०।०१९द्@०५५_००२४ सहापि माम् एकरथं रथैः स्वैः  
०४,०६०।०१९द्@०५५_००२५ सर्वैः स्वयोधैर् बहुभिः समं त्वं  
०४,०६०।०१९द्@०५५_००२६ युध्यस्व माम् एकम् अपीह वीरम्  
०४,०६०।०१९द्@०५५_००२७ जीवन् विमोक्षे न पलायमानो  
०४,०६०।०१९द्@०५५_००२८ मन्द स्वयुक्तं स्मर तत्सभायाम्  
०४,०६०।०१९द्@०५५_००२९ परीप्स युद्धेन कुरून् समक्षं  
०४,०६०।०१९द्@०५५_००३० प्राणान् मया बाहुबलाभिसृष्टान्  
०४,०६१।००१ वैशम्पायन उवाच  
०४,०६१।००१अ आहूयमानस् तु स तेन सङ्ख्ये; महामना धृतराष्ट्रस्य पुत्रः  
०४,०६१।००१च् निवर्तितस् तस्य गिराङ्कुशेन; गजो यथा मत्त इवाङ्कुशेन  
०४,०६१।००२अ सो ऽमृष्यमाणो वचसाभिमृष्टो; महारथेनातिरथस् तरस्वी  
०४,०६१।००२ब्*१०३४_००१ ततो दुर्योधनः क्रुद्धो विक्षिपन् धनुर् उत्तमम्  
०४,०६१।००२ब्*१०३४_००२ दुर्योधनः  
०४,०६१।००२ब्*१०३४_००२ धृतिं कृत्वा सुविपुलां प्रत्युवाच धनञ्जयम्  
०४,०६१।००२ब्*१०३४_००३ नाहम् इन्द्राद् अपि क्रुद्धाद् बिभेमि भरतर्षभ  
०४,०६१।००२ब्*१०३४_००४ भुक्त्वा सुविपुलं राज्यं वित्तानि च सुखानि च  
०४,०६१।००२ब्*१०३४_००५ वैशम्पायनः  
०४,०६१।००२ब्*१०३४_००५ किमर्थं युद्धसमये पलायिष्ये नरोत्तम  
०४,०६१।००२ब्*१०३४_००६ एवम् उक्त्वा महाराजः प्रत्ययुध्यत फल्गुनम्  
०४,०६१।००२ब्*१०३४_००७ सन्निपत्य तु शीघ्राश्वस् तोत्रार्दित इव द्विपः  
०४,०६१।००२ब्*१०३४_००८ आक्रान्तभोगस् तेजस्वी धनुर् वक्र इवोरगः  
०४,०६१।००२ब्*१०३४_००९ रथं रथेन सङ्गम्य योधयाम् आस पाण्डवम्  
०४,०६१।००२च् पर्याववर्ताथ रथेन वीरो; भोगी यथा पादतलाभिमृष्टः  
०४,०६१।००३अ तं प्रेक्ष्य कर्णः परिवर्तमानम्; निवर्त्य संस्तभ्य च विद्धगात्रः  
०४,०६१।००३च् दुर्योधनं दक्षिणतो ऽभ्यगच्छत्; पार्थं नृवीरो युधि हेममाली  
०४,०६१।००४अ भीष्मस् ततः शान्तनवो निवृत्य; हिरण्यकक्ष्यांस् त्वरयंस् तुरङ्गान्  
०४,०६१।००४च् दुर्योधनं पश्चिमतो ऽभ्यरक्षत्; पार्थान् महाबाहुर् अधिज्यधन्वा  
०४,०६१।००५अ द्रोणः कृपश् चैव विविंशतिश् च; दुःशासनश् चैव निवृत्य शीघ्रम्  
०४,०६१।००५च् सर्वे पुरस्ताद् विततेषुचापा; दुर्योधनार्थं त्वरिताभ्युपेयुः  
०४,०६१।००६अ स तान्य् अनीकानि निवर्तमानान्य्; आलोक्य पूर्णौघनिभानि पार्थः  
०४,०६१।००६च् हंसो यथा मेघम् इवापतन्तम्; धनञ्जयः प्रत्यपतत् तरस्वी  
०४,०६१।००७अ ते सर्वतः सम्परिवार्य पार्थम्; अस्त्राणि दिव्यानि समाददानाः  
०४,०६१।००७च् ववर्षुर् अभ्येत्य शरैः समन्तान्; मेघा यथा भूधरम् अम्बुवेगैः  
०४,०६१।००८अ ततो ऽस्त्रम् अस्त्रेण निवार्य तेषाम्; गाण्डीवधन्वा कुरुपुङ्गवानाम्  
०४,०६१।००८च् सम्मोहनं शत्रुसहो ऽन्यद् अस्त्रम्; प्रादुश्चकारैन्द्रिर् अपारणीयम्  
०४,०६१।००९अ ततो दिशश् चानुदिशो विवृत्य; शरैः सुधारैर् निशितैः सुपुङ्खैः  
०४,०६१।००९च् गाण्डीवघोषेण मनांसि तेषाम्; महाबलः प्रव्यथयां चकार  
०४,०६१।०१०अ ततः पुनर् भीमरवं प्रगृह्य; दोर्भ्यां महाशङ्खम् उदारघोषम्  
०४,०६१।०१०च् व्यनादयत् स प्रदिशो दिशः खम्; भुवं च पार्थो द्विषतां निहन्ता  
०४,०६१।०११अ ते शङ्खनादेन कुरुप्रवीराः; सम्मोहिताः पार्थसमीरितेन  
०४,०६१।०११च् उत्सृज्य चापानि दुरासदानि; सर्वे तदा शान्तिपरा बभूवुः  
०४,०६१।०१२अ तथा विसञ्ज्ञेषु परेषु पार्थः; स्मृत्वा तु वाक्यानि तथोत्तरायाः  
०४,०६१।०१२च् निर्याहि मध्याद् इति मत्स्यपुत्रम्; उवाच यावत् कुरवो विसञ्ज्ञाः  
०४,०६१।०१३अ आचार्य शारद्वतयोः सुशुक्ले; कर्णस्य पीतं रुचिरं च वस्त्रम्  
०४,०६१।०१३च् द्रौणेश् च राज्ञश् च तथैव नीले; वस्त्रे समादत्स्व नरप्रवीर  
०४,०६१।०१४अ भीष्मस्य सञ्ज्ञां तु तथैव मन्ये; जानाति मे ऽस्त्रप्रतिघातम् एषः  
०४,०६१।०१४च् एतस्य वाहान् कुरु सव्यतस् त्वम्; एवं हि यातव्यम् अमूढसञ्ज्ञैः  
०४,०६१।०१५अ रश्मीन् समुत्सृज्य ततो महात्मा; रथाद् अवप्लुत्य विराटपुत्रः  
०४,०६१।०१५ब्*१०३५_००१ नानाविधान्य् अद्भुतवर्णकानि  
०४,०६१।०१५ब्*१०३५_००२ महान्ति चीनांशुदुकूलकानि  
०४,०६१।०१५ब्*१०३५_००३ पट्टांशुकानि विविधानि मनोज्ञकानि  
०४,०६१।०१५ब्*१०३५_००४ हारांश् च राज्ञां मणिभूषणानि  
०४,०६१।०१५ब्*१०३५_००५ सुवर्णनिष्काभरणानि मारिष  
०४,०६१।०१५ब्*१०३५_००६ माणिक्यबाह्वङ्गदकङ्कणानि  
०४,०६१।०१५ब्*१०३५_००७ अन्यानि राज्ञां मणिभूषणानि  
०४,०६१।०१५च् वस्त्राण्य् उपादाय महारथानाम्; तूर्णं पुनः स्वं रथम् आरुरोह  
०४,०६१।०१५द्*१०३६_००१ राज्ञश् च सर्वान् मृतसन्निकाशान्  
०४,०६१।०१५द्*१०३६_००२ सम्मोहनास्त्रेण विसञ्ज्ञकल्पान्  
०४,०६१।०१५द्*१०३६_००३ नासाग्रविन्यस्तकराङ्गुलीकः  
०४,०६१।०१५द्*१०३६_००४ पार्थो जहास स्मयमानचेताः  
०४,०६१।०१५द्@०५६_०००१ ततो ऽर्जुनो स्वापनम् अस्त्रम् उग्रं  
०४,०६१।०१५द्@०५६_०००२ कोदण्डम् आरोप्य कुरून् प्रतीह  
०४,०६१।०१५द्@०५६_०००३ भीष्मं गुरुं पुत्रयुतं कृपं च  
०४,०६१।०१५द्@०५६_०००४ मुक्त्वा मुमोचान्यशिरस्य् अमर्षी  
०४,०६१।०१५द्@०५६_०००५ शिरांसि तेषाम् अथ तत् प्रपद्य  
०४,०६१।०१५द्@०५६_०००६ प्रस्वापनास्त्रं कुरुपुङ्गवानाम्  
०४,०६१।०१५द्@०५६_०००७ एकैकशः कूर्चशिरो ऽर्धम् अर्धं  
०४,०६१।०१५द्@०५६_०००८ पृथक् पृथग् वा लुनद् अन्यम् अन्यम्  
०४,०६१।०१५द्@०५६_०००९ भागं शिरः कूर्चभवं विमुण्ड्य  
०४,०६१।०१५द्@०५६_००१० प्रत्याययौ पार्थकरं तद् अस्त्रम्  
०४,०६१।०१५द्@०५६_००११ ततः प्रहृष्टः पुरुषप्रवीरो  
०४,०६१।०१५द्@०५६_००१२ गुरून् नमस्कृत्य जगाद चोच्चैः  
०४,०६१।०१५द्@०५६_००१३ प्रयान्तु भो ऽन्तःपुरम् आशु वीराः  
०४,०६१।०१५द्@०५६_००१४ स्वं स्वं प्रियाणां प्रतिदर्शयन्तु  
०४,०६१।०१५द्@०५६_००१५ प्राणान् उपादाय मयाद्य मुक्ता  
०४,०६१।०१५द्@०५६_००१६ मोक्ष्यामि रोषं पुनर् अप्य् अहो स्वम्  
०४,०६१।०१६अ ततो ऽन्वशासच् चतुरः सदश्वान्; पुत्रो विराटस्य हिरण्यकक्ष्यान्  
०४,०६१।०१६च् ते तद् व्यतीयुर् ध्वजिनाम् अनीकम्; श्वेता वहन्तो ऽर्जुनम् आजिमध्यात्  
०४,०६१।०१७अ तथा तु यान्तं पुरुषप्रवीरम्; भीष्मः शरैर् अभ्यहनत् तरस्वी  
०४,०६१।०१७च् स चापि भीष्मस्य हयान् निहत्य; विव्याध पार्श्वे दशभिः पृषत्कैः  
०४,०६१।०१८अ ततो ऽर्जुनो भीष्मम् अपास्य युद्धे; विद्ध्वास्य यन्तारम् अरिष्टधन्वा  
०४,०६१।०१८च् तस्थौ विमुक्तो रथवृन्दमध्याद्; राहुं विदार्येव सहस्ररश्मिः  
०४,०६१।०१९अ लब्ध्वा तु सञ्ज्ञां च कुरुप्रवीरः; पार्थं समीक्ष्याथ महेन्द्रकल्पम्  
०४,०६१।०१९च् रणाद् विमुक्तं स्थितम् एकम् आजौ; स धार्तराष्ट्रस् त्वरितो बभाषे  
०४,०६१।०१९च्*१०३७_००१ सर्वाञ् जितान् मुण्डितशीर्षकूर्चान्  
०४,०६१।०१९च्*१०३७_००२ पृथक्पृथग्भागविरूपरौद्रान्  
०४,०६१।०२०अ अयं कथं स्विद् भवतां विमुक्तस्; तं वै प्रबध्नीत यथा न मुच्येत्  
०४,०६१।०२०च् तम् अब्रवीच् छान्तनवः प्रहस्य; क्व ते गता बुद्धिर् अभूत् क्व वीर्यम्  
०४,०६१।०२१अ शान्तिं पराश्वस्य यथा स्थितो ऽभूर्; उत्सृज्य बाणांश् च धनुश् च चित्रम्  
०४,०६१।०२१च् न त्व् एव बीभत्सुर् अलं नृशंसम्; कर्तुं न पापे ऽस्य मनो निविष्टम्  
०४,०६१।०२२अ त्रैलोक्यहेतोर् न जहेत् स्वधर्मम्; तस्मान् न सर्वे निहता रणे ऽस्मिन्  
०४,०६१।०२२ब्*१०३८_००१ अद्यापि चैतन्यम् अहो तवात्र  
०४,०६१।०२२ब्*१०३८_००२ नास्त्य् एव राजन् गतचीरकस्य  
०४,०६१।०२२ब्*१०३८_००३ सम्भालयात्मानम् अमित्रसाह  
०४,०६१।०२२ब्*१०३८_००४ क्व ते गतं चीरम् अदीनसत्त्व  
०४,०६१।०२२ब्*१०३८_००५ योधांश् च सर्वान् अभिवीक्ष्य नग्नांस्  
०४,०६१।०२२ब्*१०३८_००६ तस्मान् न वाच्यं धृतराष्ट्रपुत्र  
०४,०६१।०२२च् क्षिप्रं कुरून् याहि कुरुप्रवीर; विजित्य गाश् च प्रतियातु पार्थः  
०४,०६१।०२२द्*१०३९_००१ युष्मान् समेतान् कुपितो न हन्यात्  
०४,०६१।०२२द्*१०३९_००२ तस्मात् पुरं (ज)याम स नो ऽस्तु लाभः  
०४,०६१।०२२द्*१०४०_००१ मा ते स्वको ऽर्थो निपतेत मोहात्  
०४,०६१।०२२द्*१०४०_००२ तत् संविधातव्यम् अरिष्टधन्वन्  
०४,०६१।०२२द्*१०४१_००१ सम्मोहनास्त्रप्रतिमोहिताः स्थ  
०४,०६१।०२२द्*१०४१_००२ यूयं न जानीत धनापहारम्  
०४,०६१।०२२द्*१०४१_००३ पश्यात्मवस्त्राभरणानि राजन्  
०४,०६१।०२२द्*१०४१_००४ विराटपुत्रेण समाहृतानि  
०४,०६१।०२२द्*१०४१_००५ नृपेषु सर्वेषु च मोहितेषु  
०४,०६१।०२२द्*१०४१_००६ हन्तुं यद् इच्छेत् स हनिष्यतीति  
०४,०६१।०२२द्*१०४१_००७ तदा तु धर्मात्मतया नृवीरो  
०४,०६१।०२२द्*१०४१_००८ न चाहनद् वो बलभित् तनूजः  
०४,०६१।०२२द्*१०४१_००९ भाग्येन युष्मान् अवधीन् न पार्थः  
०४,०६१।०२२द्*१०४१_०१० सन्धिं कुरूणाम् अनुमन्यमानः  
०४,०६१।०२२द्*१०४१_०११ तद् यात यूयं सह सैनिकैश् च  
०४,०६१।०२२द्*१०४१_०१२ हतावशिष्टैर् गजसाह्वयं पुरम्  
०४,०६१।०२३अ दुर्योधनस् तस्य तु तन् निशम्य; पितामहस्यात्महितं वचो ऽथ  
०४,०६१।०२३ब्*१०४२_००१ नीतानि वस्त्राणि च फाल्गुनेन  
०४,०६१।०२३ब्*१०४२_००२ समीक्ष्य राजा हृदि लज्जितश् च  
०४,०६१।०२३च् अतीतकामो युधि सो ऽत्यमर्षी; राजा विनिःश्वस्य बभूव तूष्णीम्  
०४,०६१।०२४अ तद् भीष्मवाक्यं हितम् ईक्ष्य सर्वे; धनञ्जयाग्निं च विवर्धमानम्  
०४,०६१।०२४च् निवर्तनायैव मनो निदध्युर्; दुर्योधनं ते परिरक्षमाणाः  
०४,०६१।०२५अ तान् प्रस्थितान् प्रीतमनाः स पार्थो; धनञ्जयः प्रेक्ष्य कुरुप्रवीरान्  
०४,०६१।०२५च् आभाषमाणो ऽनुययौ मुहूर्तम्; सम्पूजयंस् तत्र गुरून् महात्मा  
०४,०६१।०२५च्*१०४३_००१ तेषाम् अनीकानि निरीक्ष्य पार्थो  
०४,०६१।०२५च्*१०४३_००२ विशीर्णतूर्यध्वजकार्मुकानि  
०४,०६१।०२५च्*१०४३_००३ गाण्डीवधन्वा प्रवरः कुरूणां  
०४,०६१।०२५च्*१०४३_००४ शङ्खं प्रदध्मौ बलवान् बलेन  
०४,०६१।०२५च्*१०४३_००५ ते शङ्खशब्दं तुमुलं निशम्य  
०४,०६१।०२५च्*१०४३_००६ ध्वजस्य श्रुत्वा नदतो ऽन्तरिक्षे  
०४,०६१।०२५च्*१०४३_००७ गाण्डीवशब्देन मुहुर् मुहुस् ते  
०४,०६१।०२५च्*१०४३_००८ भीता ययुः सर्वधनं विहाय  
०४,०६१।०२५च्*१०४३_००९ तान् अर्जुनो दूरतरं विभज्य  
०४,०६१।०२५च्*१०४३_०१० धनं च सर्वं निखिलं निवर्त्य  
०४,०६१।०२५च्*१०४३_०११ आपृच्छ्य तान् दूरतरं प्रयात्वा  
०४,०६१।०२५द्*१०४४_००१ गुरूंश् च सर्वान् अभिवाद्य बाणैर्  
०४,०६१।०२५द्*१०४४_००२ न्यवर्ततोदग्रमनाः शनैः सः  
०४,०६१।०२६अ पितामहं शान्तनवं स वृद्धम्; द्रोणं गुरुं च प्रतिपूज्य मूर्ध्ना  
०४,०६१।०२६च् द्रौणिं कृपं चैव गुरूंश् च सर्वाञ्; शरैर् विचित्रैर् अभिवाद्य चैव  
०४,०६१।०२७अ दुर्योधनस्योत्तमरत्नचित्रम्; चिच्छेद पार्थो मुकुटं शरेण  
०४,०६१।०२७ब्*१०४५_००१ तन् नाम विश्राव्य ततो निवृत्तः  
०४,०६१।०२७ब्*१०४६_००१ धनञ्जयं सिंहम् इवात्तवक्त्रं  
०४,०६१।०२७ब्*१०४६_००२ गा वै विजित्याभिमुखं प्रयान्तम्  
०४,०६१।०२७ब्*१०४६_००३ उदीक्षितुं पार्थिवास् ते न शेकुर्  
०४,०६१।०२७ब्*१०४६_००४ यथैव मध्याह्नगतं तु सूर्यम्  
०४,०६१।०२७ब्*१०४६_००५ रत्नानि वासांसि च तानि गृह्य  
०४,०६१।०२७ब्*१०४६_००६ रणोत्कटो नाग इव प्रभिन्नः  
०४,०६१।०२७ब्*१०४६_००७ जित्वा च वैराटिम् उवाच पार्थः  
०४,०६१।०२७ब्*१०४६_००८ प्रहृष्टरूपो रथिनां वरिष्ठः  
०४,०६१।०२७च् आमन्त्र्य वीरांश् च तथैव मान्यान्; गाण्डीवघोषेण विनाद्य लोकान्  
०४,०६१।०२८अ स देवदत्तं सहसा विनाद्य; विदार्य वीरो द्विषतां मनांसि  
०४,०६१।०२८च् ध्वजेन सर्वान् अभिभूय शत्रून्; स हेमजालेन विराजमानः  
०४,०६१।०२९अ दृष्ट्वा प्रयातांस् तु कुरून् किरीटी; हृष्टो ऽब्रवीत् तत्र स मत्स्यपुत्रम्  
०४,०६१।०२९च् आवर्तयाश्वान् पशवो जितास् ते; याताः परे याहि पुरं प्रहृष्टः  
०४,०६१।०२९द्*१०४७_००१ देवास् तु दृष्ट्वा महद् अद्भुतं तद्  
०४,०६१।०२९द्*१०४७_००२ युद्धं कुरूणां सह फाल्गुनेन  
०४,०६१।०२९द्*१०४७_००३ जग्मुर् यथास्वं भवनं प्रतीताः  
०४,०६१।०२९द्*१०४७_००४ पार्थस्य कर्माणि विचिन्तयन्तः  
०४,०६१।०२९द्*१०४८_००१ स हेममालेन विराजमानो  
०४,०६१।०२९द्*१०४८_००२ रथेन वीरो रुधिरोक्षितेन  
०४,०६१।०२९द्*१०४९_००१ उद्धुष्यतां ते विजयो ऽद्य शीघ्रं  
०४,०६१।०२९द्*१०४९_००२ गात्रं तु ते सेवतु माल्यगन्धान्  
०४,०६१।०२९द्*१०४९_००३ माता तु ते नन्दतु बान्धवाश् च  
०४,०६१।०२९द्*१०४९_००४ त्वाम् अद्य दृष्ट्वैवम् उदीर्णहर्षम्  
०४,०६१।०२९द्*१०५०_००१ देवाश् च गन्धर्वगणाश् च पार्थं  
०४,०६१।०२९द्*१०५०_००२ राजर्षयश् चापि मुदं प्रतीताः  
०४,०६१।०२९द्*१०५०_००३ सम्पूजयन्तो जवम् एव सर्वे  
०४,०६१।०२९द्*१०५०_००४ ययुः पुरस्कृत्य तदा महेन्द्रम्  
०४,०६२।००१ वैशम्पायन उवाच  
०४,०६२।००१*१०५१_००१ ततो हृष्टमनाः पार्थम् उत्तरः प्रत्यभाषत  
०४,०६२।००१*१०५१_००२ कुरून् पराजितान् दृष्ट्वा भ्राजमानं च पाण्डवम्  
०४,०६२।००१*१०५१_००३ दिष्ट्या जयसि दुर्धर्ष महाबाहो धनञ्जय  
०४,०६२।००१*१०५१_००४ प्रादुर्भावं जयं चैव दृष्ट्वा प्रीतो ऽस्मि पाण्डव  
०४,०६२।००१*१०५१_००५ निशम्य वचनं तस्य उत्तरस्य महात्मनः  
०४,०६२।००१*१०५१_००६ अर्जुनः परवीरघ्नः प्रत्युवाचोत्तरं तदा  
०४,०६२।००१*१०५१_००७ दिष्ट्या त्वम् अक्षतस् तात दिष्ट्या गावस् तवानघ  
०४,०६२।००१*१०५१_००८ प्रत्यागता यथान्यायं शत्रवश् च जिता रणे  
०४,०६२।००१*१०५१_००९ आवर्तय रथं शीघ्रं सदश्वान् सम्प्रणोदय  
०४,०६२।००१*१०५१_०१० अपवर्तय गाः सर्वा याहि चैव शमीं प्रति  
०४,०६२।००१अ ततो विजित्य सङ्ग्रामे कुरून् गोवृषभेक्षणः  
०४,०६२।००१च् समानयाम् आस तदा विराटस्य धनं महत्  
०४,०६२।००२अ गतेषु च प्रभग्नेषु धार्तराष्ट्रेषु सर्वशः  
०४,०६२।००२च् वनान् निष्क्रम्य गहनाद् बहवः कुरुसैनिकाः  
०४,०६२।००३अ भयात् सन्त्रस्तमनसः समाजग्मुस् ततस् ततः  
०४,०६२।००३च् मुक्तकेशा व्यदृश्यन्त स्थिताः प्राञ्जलयस् तदा  
०४,०६२।००४अ क्षुत्पिपासापरिश्रान्ता विदेशस्था विचेतसः  
०४,०६२।००४च् ऊचुः प्रणम्य सम्भ्रान्ताः पार्थ किं करवाम ते  
०४,०६२।००४द्*१०५२_००१ प्राणान् अन्तर्मनोयातान् प्रयाचिष्यामहे वयम्  
०४,०६२।००४द्*१०५२_००२ अर्जुनः  
०४,०६२।००४द्*१०५२_००२ वयं चार्जुन ते दासा ह्य् अनुरक्ष्या ह्य् अनाथकाः  
०४,०६२।००४द्*१०५२_००३ अनाथान् दुःखितान् दीनान् कृशान् वृद्धान् पराजितान्  
०४,०६२।००४द्*१०५२_००४ न्यस्तशस्त्रान् निराशांश् च नाहं हन्मि कृताञ्जलीन्  
०४,०६२।००४द्*१०५२_००५ भवन्तो यान्तु विस्रब्धा निर्भया अमृतास् तथा  
०४,०६२।००४द्*१०५२_००६ मम पादरजोरक्ष्या जीवन्तु सुचिरं भुवि  
०४,०६२।००५ अर्जुन उवाच  
०४,०६२।००५अ स्वस्ति व्रजत भद्रं वो न भेतव्यं कथं चन  
०४,०६२।००५च् नाहम् आर्ताञ् जिघांसामि भृशम् आश्वासयामि वः  
०४,०६२।००६ वैशम्पायन उवाच  
०४,०६२।००६अ तस्य ताम् अभयां वाचं श्रुत्वा योधाः समागताः  
०४,०६२।००६च् आयुःकीर्तियशोदाभिस् तम् आशिर्भिर् अनन्दयन्  
०४,०६२।००६द्*१०५३_००१ स कर्म कृत्वा परमार्यकर्मा  
०४,०६२।००६द्*१०५३_००२ निहत्य शत्रून् द्विषतां निहन्ता  
०४,०६२।००६द्*१०५४_००१ प्रयाताः सर्वतस् तत्र नमस्कृत्य धनञ्जयम्  
०४,०६२।००६द्@०५७_०००१ ततो ऽर्जुनं नागम् इव प्रभिन्नम्  
०४,०६२।००६द्@०५७_०००२ उत्सृज्य शत्रून् विनिवर्तमानम्  
०४,०६२।००६द्@०५७_०००३ विराटराष्ट्राभिमुखं प्रयान्तं  
०४,०६२।००६द्@०५७_०००४ नाशक्नुवंस् तं कुरवो ऽभियातुम्  
०४,०६२।००६द्@०५७_०००५ ततः स तं मेघम् इवापतन्तं  
०४,०६२।००६द्@०५७_०००६ विद्राव्य पार्थः कुरुमेघसैन्यम्  
०४,०६२।००६द्@०५७_०००७ तं मत्स्यपुत्रं द्विषतां निहन्ता  
०४,०६२।००६द्@०५७_०००८ वचो ऽब्रवीत् सम्परिगृह्य भूयः  
०४,०६२।००६द्@०५७_०००९ पितुः सकाशे तव तात सर्वे  
०४,०६२।००६द्@०५७_००१० वसन्ति पार्था विदितं तवैव  
०४,०६२।००६द्@०५७_००११ तान् मा प्रशंसेर् नगरं प्रविश्य  
०४,०६२।००६द्@०५७_००१२ भीतः प्रणश्येत स मत्स्यराजः  
०४,०६२।००६द्@०५७_००१३ मया जिता सा ध्वजिनी कुरूणां  
०४,०६२।००६द्@०५७_००१४ मया च गावो विजिता द्विषद्भ्यः  
०४,०६२।००६द्@०५७_००१५ एवं तु कामं नगरं प्रविश्य  
०४,०६२।००६द्@०५७_००१६ उत्तर उवाच  
०४,०६२।००६द्@०५७_००१६ त्वम् आत्मना कर्म कृतं ब्रवीहि  
०४,०६२।००६द्@०५७_००१७ यत् ते कृतं कर्म न पारणीयं  
०४,०६२।००६द्@०५७_००१८ तत् कर्म कर्तुं मम नास्ति शक्तिः  
०४,०६२।००६द्@०५७_००१९ न त्वां प्रवक्ष्यामि पितुः सकाशे  
०४,०६२।००६द्@०५७_००२० वैशम्पायन उवाच  
०४,०६२।००६द्@०५७_००२० यावन् न मां वक्ष्यसि सव्यसाचिन्  
०४,०६२।००६द्@०५७_००२१ स शत्रुसेनाम् अवजित्य जिष्णुर्  
०४,०६२।००६द्@०५७_००२२ आच्छिद्य सर्वं च धनं कुरुभ्यः  
०४,०६२।००६द्@०५७_००२३ श्मशानम् आगम्य पुनः शमीं ताम्  
०४,०६२।००६द्@०५७_००२४ अभ्येत्य तस्थौ शरविक्षताङ्गः  
०४,०६२।००६द्@०५७_००२५ ततः स वह्निप्रतिमो महाकपिः  
०४,०६२।००६द्@०५७_००२६ सहैव भूतैर् दिवम् उत्पपात  
०४,०६२।००६द्@०५७_००२७ तथैव माया विहिता बभूव  
०४,०६२।००६द्@०५७_००२८ ध्वजं च सिंहं युयुजे रथे पुनः  
०४,०६२।००६द्@०५७_००२९ निधाय तच् चायुधम् आजिवर्धनं  
०४,०६२।००६द्@०५७_००३० कुरूत्तमानाम् इषुधीर् ध्वजांस् तथा  
०४,०६२।००६द्@०५७_००३१ प्रायात् स मत्स्यो नगरं प्रहृष्टः  
०४,०६२।००६द्@०५७_००३२ किरीटिना सारथिना महात्मा  
०४,०६२।००६द्@०५७_००३३ पार्थश् च कृत्वा परम् आर्यकर्म  
०४,०६२।००६द्@०५७_००३४ निहत्य शत्रून् द्विषतां निहन्ता  
०४,०६२।००६द्@०५७_००३५ विधाय वेणीं च तथैव भूयो  
०४,०६२।००६द्@०५७_००३६ जग्राह रश्मीन् पुनर् उत्तरस्य  
०४,०६२।००६द्@०५७_००३७ विवेश हृष्टो नगरं महात्मा  
०४,०६२।००६द्@०५७_००३८ बृहन्नलारूपम् उपेत्य सारथिः  
०४,०६२।००७अ ततो निवृत्ताः कुरवः प्रभग्ना वशम् आस्थिताः  
०४,०६२।००७ब्*१०५५_००१ हस्तिनापुरम् उद्दिश्य सर्वे दीना ययुस् तदा  
०४,०६२।००७च् पन्थानम् उपसङ्गम्य फल्गुनो वाक्यम् अब्रवीत्  
०४,०६२।००८अ राजपुत्र प्रत्यवेक्ष समानीतानि सर्वशः  
०४,०६२।००८च् गोकुलानि महाबाहो वीर गोपालकैः सह  
०४,०६२।००८द्*१०५६_००० अर्जुनः  
०४,०६२।००८द्*१०५६_००१ अग्रे प्रयान्तु नगरं घोषयन्तु च ते जयम्  
०४,०६२।००९अ ततो ऽपराह्णे यास्यामो विराटनगरं प्रति  
०४,०६२।००९च् आश्वास्य पाययित्वा च परिप्लाव्य च वाजिनः  
०४,०६२।०१०अ गच्छन्तु त्वरिताश् चैव गोपालाः प्रेषितास् त्वया  
०४,०६२।०१०च् नगरे प्रियम् आख्यातुं घोषयन्तु च ते जयम्  
०४,०६२।०११ वैशम्पायन उवाच  
०४,०६२।०११अ उत्तरस् त्वरमाणो ऽथ दूतान् आज्ञापयत् ततः  
०४,०६२।०११च् वचनाद् अर्जुनस्यैव आचक्षध्वं जयं मम  
०४,०६२।०११द्*१०५७_००१ अथोत्तरस् त्वरमाणः स दूतान्  
०४,०६२।०११द्*१०५७_००२ आज्ञापयद् वचनात् फाल्गुनस्य  
०४,०६२।०११द्*१०५७_००३ आचक्षध्वं विजयं पार्थिवस्य  
०४,०६२।०११द्*१०५७_००४ भग्नाः परे विजिताश् चापि गावः  
०४,०६२।०११द्*१०५८_००१ प्रहृष्टास् ते ऽथ गोपालाः प्रविश्य नगरं ततः  
०४,०६२।०११द्*१०५८_००२ ऊचुर् जयं विराटस्य दिष्ट्या गोधनम् आहृतम्  
०४,०६२।०११द्*१०५९_००० वैशम्पायन उवाच  
०४,०६२।०११द्*१०५९_००१ इत्य् एवं तौ भारतमत्स्यवीरौ  
०४,०६२।०११द्*१०५९_००२ सम्मन्त्र्य सङ्गम्य ततः शमीं ताम्  
०४,०६२।०११द्*१०५९_००३ अभ्येत्य भूयो विजयेन तृप्ताव्  
०४,०६२।०११द्*१०५९_००४ उत्सृष्टम् आरोपयतां स्वभाण्डम्  
०४,०६२।०११द्*१०५९_००५ स शत्रुसेनाम् अभिभूय सर्वाम्  
०४,०६२।०११द्*१०५९_००६ आच्छिद्य सर्वं च धनं कुरुभ्यः  
०४,०६२।०११द्*१०५९_००७ वैराटिर् आयान् नगरं प्रतीतो  
०४,०६२।०११द्*१०५९_००८ बृहन्नलासारथिर् एकवीरः  
०४,०६३।००१ वैशम्पायन उवाच  
०४,०६३।००१अ अवजित्य धनं चापि विराटो वाहिनीपतिः  
०४,०६३।००१च् प्राविशन् नगरं हृष्टश् चतुर्भिः सह पाण्डवैः  
०४,०६३।००२अ जित्वा त्रिगर्तान् सङ्ग्रामे गाश् चैवादाय केवलाः  
०४,०६३।००२च् अशोभत महाराजः सह पार्थैः श्रिया वृतः  
०४,०६३।००३अ तम् आसनगतं वीरं सुहृदां प्रीतिवर्धनम्  
०४,०६३।००३ब्*१०६०_००१ उपासां चक्रिरे सर्वे पाण्डवाः सह सैनिकैः  
०४,०६३।००३च् उपतस्थुः प्रकृतयः समस्ता ब्राह्मणैः सह  
०४,०६३।००४अ सभाजितः ससैन्यस् तु प्रतिनन्द्याथ मत्स्यराट्  
०४,०६३।००४च् विसर्जयाम् आस तदा द्विजांश् च प्रकृतीस् तथा  
०४,०६३।००५अ ततः स राजा मत्स्यानां विराटो वाहिनीपतिः  
०४,०६३।००५ब्*१०६१_००१ प्रविश्यान्तःपुरं रम्यं स्त्रीशतैर् उपशोभितम्  
०४,०६३।००५च् उत्तरं परिपप्रच्छ क्व यात इति चाब्रवीत्  
०४,०६३।००६अ आचख्युस् तस्य संहृष्टाः स्त्रियः कन्याश् च वेश्मनि  
०४,०६३।००६च् अन्तःपुरचराश् चैव कुरुभिर् गोधनं हृतम्  
०४,०६३।००७अ विजेतुम् अभिसंरब्ध एक एवातिसाहसात्  
०४,०६३।००७च् बृहन्नडासहायश् च निर्यातः पृथिवीञ्जयः  
०४,०६३।००८अ उपयातान् अतिरथान् द्रोणं शान्तनवं कृपम्  
०४,०६३।००८च् कर्णं दुर्योधनं चैव द्रोणपुत्रं च षड्रथान्  
०४,०६३।००९अ राजा विराटो ऽथ भृशं प्रतप्तः; श्रुत्वा सुतं ह्य् एकरथेन यातम्  
०४,०६३।००९च् बृहन्नडासारथिम् आजिवर्धनम्; प्रोवाच सर्वान् अथ मन्त्रिमुख्यान्  
०४,०६३।००९द्*१०६२_००० राजा  
०४,०६३।००९द्*१०६२_००१ गवां शतसहस्राणि अभिभूय ममात्मजम्  
०४,०६३।००९द्*१०६२_००२ कुरवः कालयन्ति स्म सर्वे युद्धविशारदाः  
०४,०६३।०१०अ सर्वथा कुरवस् ते हि ये चान्ये वसुधाधिपाः  
०४,०६३।०१०च् त्रिगर्तान् निर्जिताञ् श्रुत्वा न स्थास्यन्ति कदा चन  
०४,०६३।०११अ तस्माद् गच्छन्तु मे योधा बलेन महता वृताः  
०४,०६३।०११च् उत्तरस्य परीप्सार्थं ये त्रिगर्तैर् अविक्षताः  
०४,०६३।०१२अ हयांश् च नागांश् च रथांश् च शीघ्रम्; पदातिसङ्घांश् च ततः प्रवीरान्  
०४,०६३।०१२च् प्रस्थापयाम् आस सुतस्य हेतोर्; विचित्रशस्त्राभरणोपपन्नान्  
०४,०६३।०१३अ एवं स राजा मत्स्यानां विराटो ऽक्षौहिणीपतिः  
०४,०६३।०१३च् व्यादिदेशाथ तां क्षिप्रं वाहिनीं चतुरङ्गिणीम्  
०४,०६३।०१४अ कुमारम् आशु जानीत यदि जीवति वा न वा  
०४,०६३।०१४च् यस्य यन्ता गतः षण्ढो मन्ये ऽहं न स जीवति  
०४,०६३।०१४द्*१०६३_००१ मत्सैन्यं त्वरितं गत्वा कुरून् प्राप्य च चोत्तरम्  
०४,०६३।०१४द्*१०६३_००२ दृष्ट्वा यदि जिता गावो विजयेनाभ्यनन्दत  
०४,०६३।०१५अ तम् अब्रवीद् धर्मराजः प्रहस्य; विराटम् आर्तं कुरुभिः प्रतप्तम्  
०४,०६३।०१५च् बृहन्नडा सारथिश् चेन् नरेन्द्र; परे न नेष्यन्ति तवाद्य गास् ताः  
०४,०६३।०१६अ सर्वान् महीपान् सहितान् कुरूंश् च; तथैव देवासुरयक्षनागान्  
०४,०६३।०१६च् अलं विजेतुं समरे सुतस् ते; स्वनुष्ठितः सारथिना हि तेन  
०४,०६३।०१७अ अथोत्तरेण प्रहिता दूतास् ते शीघ्रगामिनः  
०४,०६३।०१७च् विराटनगरं प्राप्य जयम् आवेदयंस् तदा  
०४,०६३।०१८अ राज्ञस् ततः समाचख्यौ मन्त्री विजयम् उत्तमम्  
०४,०६३।०१८च् पराजयं कुरूणां चाप्य् उपायान्तं तथोत्तरम्  
०४,०६३।०१९अ सर्वा विनिर्जिता गावः कुरवश् च पराजिताः  
०४,०६३।०१९च् उत्तरः सह सूतेन कुशली च परन्तप  
०४,०६३।०२० कङ्क उवाच  
०४,०६३।०२०अ दिष्ट्या ते निर्जिता गावः कुरवश् च पराजिताः  
०४,०६३।०२०च् दिष्ट्या ते जीवितः पुत्रः श्रूयते पार्थिवर्षभ  
०४,०६३।०२१अ नाद्भुतं त्व् एव मन्ये ऽहं यत् ते पुत्रो ऽजयत् कुरून्  
०४,०६३।०२१च् ध्रुव एव जयस् तस्य यस्य यन्ता बृहन्नडा  
०४,०६३।०२१द्*१०६४_००१ देवेन्द्रसारथिश् चैव मातलिः ख्यातविक्रमः  
०४,०६३।०२१द्*१०६४_००२ कृष्णस्य सारथिश् चैव न बृहन्नलया समौ  
०४,०६३।०२२ वैशम्पायन उवाच  
०४,०६३।०२२अ ततो विराटो नृपतिः सम्प्रहृष्टतनूरुहः  
०४,०६३।०२२च् श्रुत्वा तु विजयं तस्य कुमारस्यामितौजसः  
०४,०६३।०२२ए आच्छादयित्वा दूतांस् तान् मन्त्रिणः सो ऽभ्यचोदयत्  
०४,०६३।०२२फ़्*१०६५_००१ गते त्व् अनुबले तस्मिन् दूतवाक्यं निशम्य तु  
०४,०६३।०२२फ़्*१०६५_००२ उत्तरस्य जयात् प्रीतो विराटः प्रत्यभाषत  
०४,०६३।०२३अ राजमार्गाः क्रियन्तां मे पताकाभिर् अलङ्कृताः  
०४,०६३।०२३च् पुष्पोपहारैर् अर्च्यन्तां देवताश् चापि सर्वशः  
०४,०६३।०२४अ कुमारा योधमुख्याश् च गणिकाश् च स्वलङ्कृताः  
०४,०६३।०२४च् वादित्राणि च सर्वाणि प्रत्युद्यान्तु सुतं मम  
०४,०६३।०२४द्*१०६६_००१ भवन्तु ते लब्धजये सुते मे  
०४,०६३।०२४द्*१०६६_००२ पौराश् च नार्यश् च पुरे च मर्त्याः  
०४,०६३।०२४द्*१०६६_००३ ते शुक्लवस्त्राः प्रभवन्तु मार्गे  
०४,०६३।०२४द्*१०६६_००४ सुगन्धमाल्याभरणाश् च नार्यः  
०४,०६३।०२४द्*१०६६_००५ भजन्तु सर्वा गणिका सुतं मे  
०४,०६३।०२४द्*१०६६_००६ नार्यश् च सर्वाः सहसैनिकाश् च  
०४,०६३।०२४द्*१०६६_००७ स्वलङ्कृतास् ताः सुभगाश् च वेश्याः  
०४,०६३।०२४द्*१०६६_००८ पुत्रस्य पन्थानम् अनुव्रजन्तु  
०४,०६३।०२५अ घण्टापणवकः शीघ्रं मत्तम् आरुह्य वारणम्  
०४,०६३।०२५च् शृङ्गाटकेषु सर्वेषु आख्यातु विजयं मम  
०४,०६३।०२६अ उत्तरा च कुमारीभिर् बह्वीभिर् अभिसंवृता  
०४,०६३।०२६च् शृङ्गारवेषाभरणा प्रत्युद्यातु बृहन्नडाम्  
०४,०६३।०२७अ श्रुत्वा तु तद् वचनं पार्थिवस्य; सर्वे पुनः स्वस्तिकपाणयश् च  
०४,०६३।०२७च् भेर्यश् च तूर्याणि च वारिजाश् च; वेषैः परार्ध्यैः प्रमदाः शुभाश् च  
०४,०६३।०२८अ तथैव सूताः सह मागधैश् च; नन्दीवाद्याः पणवास् तूर्यवाद्याः  
०४,०६३।०२८च् पुराद् विराटस्य महाबलस्य; प्रत्युद्ययुः पुत्रम् अनन्तवीर्यम्  
०४,०६३।०२८द्*१०६७_००१ श्रुत्वा तु वचनं राज्ञः पौराः स्वस्तिकपाणयः  
०४,०६३।०२८द्*१०६७_००२ सूताश् च सर्वे सह मागधाश् च  
०४,०६३।०२८द्*१०६७_००३ हृष्टा विराटस्य पुरे जनौघाः  
०४,०६३।०२८द्*१०६७_००४ भेर्यश् च तूर्याणि च वारिजाश् च  
०४,०६३।०२८द्*१०६७_००५ वेषैः परार्ध्यैः प्रमदाजनाश् च  
०४,०६३।०२८द्*१०६७_००६ वन्दिप्रवादैः पणवानकैश् च  
०४,०६३।०२८द्*१०६७_००७ तथैव वाद्यानि च शङ्खशब्दाः  
०४,०६३।०२८द्*१०६७_००८ सकांस्यतालं मधुरं च गीतं  
०४,०६३।०२८द्*१०६७_००९ आदाय नार्यो नगरात् तदीयात्  
०४,०६३।०२८द्*१०६७_०१० प्रत्युद्ययुः पुत्रम् अनन्तवीर्यं  
०४,०६३।०२८द्*१०६७_०११ ते ब्राह्मणाः शान्तिपराः प्रधानाः  
०४,०६३।०२८द्*१०६७_०१२ स्वाध्यायवेदाध्ययनक्रमज्ञाः  
०४,०६३।०२८द्*१०६७_०१३ स्वस्तिक्रियागीतजयप्रधानाः  
०४,०६३।०२८द्*१०६८_००१ सर्वे सुप्रीतमनसः प्रतिजग्मुर् यथोचितम्  
०४,०६३।०२९अ प्रस्थाप्य सेनां कन्याश् च गणिकाश् च स्वलङ्कृताः  
०४,०६३।०२९ब्*१०६९_००१ अभ्यभाषत मत्स्यानां राजा कङ्कम् अमित्रहा  
०४,०६३।०२९ब्*१०६९_००२ त्रिगर्ताः कुरवः सर्वे सङ्ग्रामे निर्जिता मया  
०४,०६३।०२९ब्*१०६९_००३ प्रविश्यान्तःपुरं हृष्टौ द्यूतं देव्यामहे वयम्  
०४,०६३।०२९च् मत्स्यराजो महाप्राज्ञः प्रहृष्ट इदम् अब्रवीत्  
०४,०६३।०२९ए अक्षान् आहर सैरन्ध्रि कङ्क द्यूतं प्रवर्तताम्  
०४,०६३।०२९ए*१०७०_००१ **** **** आसनं चोपकल्पय  
०४,०६३।०२९ए*१०७०_००२ आदाय व्यजनं त्वं च पार्श्वतो ऽनन्तरा भव  
०४,०६३।०३०अ तं तथा वादिनं दृष्ट्वा पाण्डवः प्रत्यभाषत  
०४,०६३।०३०च् न देवितव्यं हृष्टेन कितवेनेति नः श्रुतम्  
०४,०६३।०३१अ न त्वाम् अद्य मुदा युक्तम् अहं देवितुम् उत्सहे  
०४,०६३।०३१च् प्रियं तु ते चिकीर्षामि वर्ततां यदि मन्यसे  
०४,०६३।०३१द्*१०७१_००१ द्यूतं कर्तुं न वाञ्छामि नरेन्द्र तव संसदि  
०४,०६३।०३२ विराट उवाच  
०४,०६३।०३२अ स्त्रियो गावो हिरण्यं च यच् चान्यद् वसु किं चन  
०४,०६३।०३२अ*१०७२_००१ **** **** धान्यं युग्यम् अजाविकम्  
०४,०६३।०३२अ*१०७२_००२ विविधानि च रत्नानि  
०४,०६३।०३२च् न मे किं चित् त्वया रक्ष्यम् अन्तरेणापि देवितुम्  
०४,०६३।०३३ कङ्क उवाच  
०४,०६३।०३३अ किं ते द्यूतेन राजेन्द्र बहुदोषेण मानद  
०४,०६३।०३३च् देवने बहवो दोषास् तस्मात् तत् परिवर्जयेत्  
०४,०६३।०३४अ श्रुतस् ते यदि वा दृष्टः पाण्डवो वै युधिष्ठिरः  
०४,०६३।०३४च् स राज्यं सुमहत् स्फीतं भ्रातॄंश् च त्रिदशोपमान्  
०४,०६३।०३४च्*१०७३_००१ **** **** पणम् एकम् अमन्यत  
०४,०६३।०३४च्*१०७३_००२ कृष्णां च भार्यां दयितां  
०४,०६३।०३४च्*१०७४_००१ निःसंशयं च कितवः पश्चात् तप्यति पाण्डवः  
०४,०६३।०३४च्*१०७४_००२ विविधानां च रत्नानां धनानां च पराजये  
०४,०६३।०३४च्*१०७४_००३ अभक्षितविनाशश् च वाक्पारुष्यम् अनन्तरम्  
०४,०६३।०३४च्*१०७४_००४ अविश्वास्यं बुधैर् नित्यम् एकाह्ना द्रव्यनाशनम्  
०४,०६३।०३५अ द्यूते हारितवान् सर्वं तस्माद् द्यूतं न रोचये  
०४,०६३।०३५च् अथ वा मन्यसे राजन् दीव्याव यदि रोचते  
०४,०६३।०३५द्*१०७५_००१ एवम् आभाष्य वाक्यैस् तु क्रीडतुस् तौ नरोत्तमौ  
०४,०६३।०३६ वैशम्पायन उवाच  
०४,०६३।०३६अ प्रवर्तमाने द्यूते तु मत्स्यः पाण्डवम् अब्रवीत्  
०४,०६३।०३६च् पश्य पुत्रेण मे युद्धे तादृशाः कुरवो जिताः  
०४,०६३।०३६द्*१०७६_००१ कुरवो ऽतिरथाः सर्वे देवैर् अपि सुदुर्जयाः  
०४,०६३।०३७अ ततो ऽब्रवीन् मत्स्यराजं धर्मपुत्रो युधिष्ठिरः  
०४,०६३।०३७ब्*१०७७_००० कङ्कः  
०४,०६३।०३७ब्*१०७७_००१ दिष्ट्या ते विजिता गावः कुरवश् च पराजिताः  
०४,०६३।०३७ब्*१०७७_००२ अत्यद्भुतम् अहं मन्ये उत्तरश् चेत् कुरूञ् जयेत्  
०४,०६३।०३७च् बृहन्नडा यस्य यन्ता कथं स न विजेष्यति  
०४,०६३।०३७द्*१०७८_००१ ततो विराटः क्षुभितो मन्युनाभिपरिप्लुतः  
०४,०६३।०३७द्*१०७८_००२ उवाच वचनं क्रुद्धः परिव्राजम् अनन्तरम्  
०४,०६३।०३७द्*१०७८_००३ तादृशेन तु योधेन महेष्वासेन धीमता  
०४,०६३।०३७द्*१०७८_००४ कङ्कः  
०४,०६३।०३७द्*१०७८_००४ कुरवो निर्जिता युद्धे तत्र किं ब्राह्मणाद्भुतम्  
०४,०६३।०३७द्*१०७८_००५ यन्ता तथाविधो यस्य रथे तिष्ठति वीर्यवान्  
०४,०६३।०३७द्*१०७८_००६ यद् एतद् दुष्करं कुर्यात् तत्र किं नाद्भुतं भवेत्  
०४,०६३।०३७द्*१०७८_००६ विराटः  
०४,०६३।०३७द्*१०७८_००७ पुमांसो बहवो दृष्टाः सूताश् च बलिनो मया  
०४,०६३।०३७द्*१०७८_००८ विक्रम्य यन्ता योद्धा च न मे दृष्टः कदा चन  
०४,०६३।०३७द्*१०७८_००९ विप्रियं नाचरेद् राज्ञाम् आनुकूल्यं प्रियं वदेत्  
०४,०६३।०३७द्*१०७८_०१० आचरन् विप्रियं राज्ञां न जातु सुखम् एधते  
०४,०६३।०३८अ इत्य् उक्तः कुपितो राजा मत्स्यः पाण्डवम् अब्रवीत्  
०४,०६३।०३८च् समं पुत्रेण मे षण्ढं ब्रह्मबन्धो प्रशंससि  
०४,०६३।०३९अ वाच्यावाच्यं न जानीषे नूनं माम् अवमन्यसे  
०४,०६३।०३९च् भीष्मद्रोणमुखान् सर्वान् कस्मान् न स विजेष्यति  
०४,०६३।०४०अ वयस्यत्वात् तु ते ब्रह्मन्न् अपराधम् इमं क्षमे  
०४,०६३।०४०च् नेदृशं ते पुनर् वाच्यं यदि जीवितुम् इच्छसि  
०४,०६३।०४०द्*१०७९_००१ ततो ऽब्रवीत् पुनः कङ्कः प्रहस्य कुरुवर्धन  
०४,०६३।०४०द्*१०७९_००२ बृहन्नलाया राजेन्द्र घुष्यतां नगरे जयः  
०४,०६३।०४०द्*१०७९_००३ उत्तरेण तु सारथ्यं कृतं नूनं भविष्यति  
०४,०६३।०४०द्*१०७९_००४ निमित्तं किं चिद् उत्पन्नं तर्कश् चापि दृढो मम  
०४,०६३।०४०द्*१०७९_००५ यतो जानामि राजेन्द्र नान्यथा तद् भविष्यति  
०४,०६३।०४०द्*१०७९_००६ कुरवो ऽपि महावीर्या देवैर् अपि सुदुर्जयाः  
०४,०६३।०४०द्*१०७९_००७ ससोमवरुणादित्यैः सकुबेरहुताशनैः  
०४,०६३।०४१ युधिष्ठिर उवाच  
०४,०६३।०४१अ यत्र द्रोणस् तथा भीष्मो द्रौणिर् वैकर्तनः कृपः  
०४,०६३।०४१ब्*१०८०_००१ अश्वत्थामा विकर्णश् च सोमदत्तो जयद्रथः  
०४,०६३।०४१ब्*१०८०_००२ भूरिश्रवाः शलो भूरिर् जलसन्धिश् च वीर्यवान्  
०४,०६३।०४१ब्*१०८०_००३ दुर्योधनो दुष्प्रसहो दुःशासनविविंशती  
०४,०६३।०४१ब्*१०८०_००४ वृषसेनो ऽश्वसेनश् च वातवेगसुवर्चसौ  
०४,०६३।०४१ब्*१०८०_००५ बाह्लीको भूरिसेनश् च युयुत्सुश् च परन्तपः  
०४,०६३।०४१ब्*१०८०_००६ सौबलः शकुनिश् चैव द्युमत्सेनश् च साल्वराट्  
०४,०६३।०४१ब्*१०८०_००७ अन्ये च बहवः शूरा नानाजनपदेश्वराः  
०४,०६३।०४१ब्*१०८०_००८ कृपेणाचार्यमुख्येन सहिताः कुरवो नृप  
०४,०६३।०४१ब्*१०८०_००९ सज्जकार्मुकनिस्त्रिंशा रथिनो रथयूथपाः  
०४,०६३।०४१च् दुर्योधनश् च राजेन्द्र तथान्ये च महारथाः  
०४,०६३।०४२अ मरुद्गणैः परिवृतः साक्षाद् अपि शतक्रतुः  
०४,०६३।०४२ब्*१०८१_००१ तद् बलं न जयेत् क्रुद्धो भीष्मद्रोणादिभिर् वृतम्  
०४,०६३।०४२च् को ऽन्यो बृहन्नडायास् तान् प्रतियुध्येत सङ्गतान्  
०४,०६३।०४२द्*१०८२_००१ यस्य बाहुबले तुल्यो न भूतो न भविष्यति  
०४,०६३।०४२द्*१०८२_००२ अतीव समरं दृष्ट्वा हर्षो यस्योपजायते  
०४,०६३।०४२द्*१०८३_००१ यो ऽजयत् सहितान् सर्वान् सुरासुरमहोरगान्  
०४,०६३।०४२द्*१०८३_००२ तादृशेन सहायेन कस्मात् स न विजेष्यते  
०४,०६३।०४२द्*१०८४_००१ किम् एवं पुरुषो लोके दिवि वा भुवि विद्यते  
०४,०६३।०४२द्*१०८५_००१ किं पुनर् मानुषेणेह विजिता त्व् इह विद्यते  
०४,०६३।०४२द्*१०८६_००० वैशम्पायनः  
०४,०६३।०४२द्*१०८६_००१ तेन सङ्क्षुभितो राजा दीर्यमाणेन चेतसा  
०४,०६३।०४२द्*१०८६_००२ अब्रवीद् वचनं तात अजानन् वै युधिष्ठिरम्  
०४,०६३।०४२द्*१०८६_००३ कङ्क मा मा ब्रवीर् वाक्यं प्रतिकूलं द्विजोत्तम  
०४,०६३।०४३ विराट उवाच  
०४,०६३।०४३अ बहुशः प्रतिषिद्धो ऽसि न च वाचं नियच्छसि  
०४,०६३।०४३च् नियन्ता चेन् न विद्येत न कश् चिद् धर्मम् आचरेत्  
०४,०६३।०४४ वैशम्पायन उवाच  
०४,०६३।०४४अ ततः प्रकुपितो राजा तम् अक्षेणाहनद् भृशम्  
०४,०६३।०४४ब्*१०८७_००१ तस्य तक्षकभोगाभं बाहुम् उद्यम्य दक्षिणम्  
०४,०६३।०४४ब्*१०८७_००२ विराटः प्राहरत् क्रुद्धः कर्णम् आश्रित्य दक्षिणम्  
०४,०६३।०४४च् मुखे युधिष्ठिरं कोपान् नैवम् इत्य् एव भर्त्सयन्  
०४,०६३।०४५अ बलवत् प्रतिविद्धस्य नस्तः शोणितम् आगमत्  
०४,०६३।०४५ब्*१०८८_००१ अक्षेणाभिहतो राजा विराटेन महीपतिः  
०४,०६३।०४५ब्*१०८८_००२ तूष्णीम् आसीन् महाबाहुः कृष्णां सम्प्रेक्ष्य दुःखितः  
०४,०६३।०४५ब्*१०८८_००३ तस्य रक्तोत्पलनिभं शिरसः शोणितं तदा  
०४,०६३।०४५ब्*१०८८_००४ प्रावर्तत महाबाहोर् अभिघातान् महात्मनः  
०४,०६३।०४५च् तद् अप्राप्तं महीं पार्थः पाणिभ्यां प्रत्यगृह्णत  
०४,०६३।०४६अ अवैक्षत च धर्मात्मा द्रौपदीं पार्श्वतः स्थिताम्  
०४,०६३।०४६च् सा वेद तम् अभिप्रायं भर्तुश् चित्तवशानुगा  
०४,०६३।०४६द्*१०८९_००१ सा विषण्णा च भीता च क्रुद्धा च द्रुपदात्मजा  
०४,०६३।०४६द्*१०८९_००२ बाष्पं नियम्य दुःखं च भर्तुर् निःश्रेयकारिणी  
०४,०६३।०४६द्*१०८९_००३ उत्तरीयेण सूक्ष्मेण तूर्णं जग्राह शोणितस्  
०४,०६३।०४६द्*१०८९_००४ निगृह्य रक्तं वस्त्रेण सैरन्ध्री दुःखमोहिता  
०४,०६३।०४७अ पूरयित्वा च सौवर्णं पात्रं कांस्यम् अनिन्दिता  
०४,०६३।०४७ब्*१०९०_००१ पूरयित्वा च सौवर्णं पानीयस्य च भाजनम्  
०४,०६३।०४७च् तच् छोणितं प्रत्यगृह्णाद् यत् प्रसुस्राव पाण्डवात्  
०४,०६३।०४७द्*१०९१_००१ विराटो ऽस्याब्रवीत् तत्र किम् एतत् क्रियताम् इति  
०४,०६३।०४७द्*१०९१_००२ सैरन्ध्रि उवाच  
०४,०६३।०४७द्*१०९१_००२ सैरन्ध्रि ब्रूहि तत्त्वेन मम प्रश्नम् अशेषतः  
०४,०६३।०४७द्*१०९१_००३ यद् इदं शोणितं राजन् कङ्कस्य पतति क्षितौ  
०४,०६३।०४७द्*१०९१_००४ इदं च राष्ट्रं ते क्षिप्रं विनश्येत न संशयः  
०४,०६३।०४७द्*१०९१_००५ न च द्वादश वर्षाणि वर्षयेत पुरन्दरः  
०४,०६३।०४७द्*१०९१_००६ ईतयश् च प्रवर्तन्ते न सस्यं जायते क्व चित्  
०४,०६३।०४७द्*१०९१_००७ अशुभं स्याच् च राजेन्द्र नृपस्य च पुरस्य च  
०४,०६३।०४७द्@०५८_०००० विराटः  
०४,०६३।०४७द्@०५८_०००१ सैरन्ध्रि किम् इदं रक्तम् उत्तरीयेण गृह्यते  
०४,०६३।०४७द्@०५८_०००२ को ऽत्र हेतुर् विशालाक्षि तन् ममाचक्ष्व पृच्छतः  
०४,०६३।०४७द्@०५८_०००२ सैरन्ध्री  
०४,०६३।०४७द्@०५८_०००३ रक्तबिन्दूनि कङ्कस्य यावन्ति धरणीम् इयुः  
०४,०६३।०४७द्@०५८_०००४ तावद् वर्षाणि राष्ट्रे ते अनावृष्टिर् भविष्यति  
०४,०६३।०४७द्@०५८_०००५ एतन् निमित्तं राजेन्द्र कङ्कस्य रुधिरं मया  
०४,०६३।०४७द्@०५८_०००६ गृहीतम् उत्तरीयेण विनाशो मा भवेत् तव  
०४,०६३।०४७द्@०५८_०००६ जनमेजयः  
०४,०६३।०४७द्@०५८_०००७ युद्धं त्व् अमानुषं द्रष्टुम् आगतास् त्रिदशाः पुनः  
०४,०६३।०४७द्@०५८_०००८ वैशम्पायनः  
०४,०६३।०४७द्@०५८_०००८ किम् अकुर्वन्त ते पश्चात् कथयस्व ममानघ  
०४,०६३।०४७द्@०५८_०००९ वासवप्रमुखाः सर्वे देवाः सर्षिपुरोगमाः  
०४,०६३।०४७द्@०५८_००१० यक्षगन्धर्वसङ्घाश् च गणा ह्य् अप्सरसां तथा  
०४,०६३।०४७द्@०५८_००११ युद्धं त्व् अमानुषं दृष्ट्वा कुरूणां फल्गुनस्य च  
०४,०६३।०४७द्@०५८_००१२ एकस्य च बहूनां च रौद्रम् अत्युग्रदर्शनम्  
०४,०६३।०४७द्@०५८_००१३ अस्त्राणाम् अथ दिव्यानां प्रयोगान् अथ सङ्ग्रहान्  
०४,०६३।०४७द्@०५८_००१४ लघु सुष्ठु च चित्रं च कृतीनां च प्रयत्नतः  
०४,०६३।०४७द्@०५८_००१५ भीष्मं शारद्वतं द्रोणं कर्णं गाण्डीवधन्वना  
०४,०६३।०४७द्@०५८_००१६ जितान् अन्यांश् च भूपालान् दृष्ट्वा जग्मुर् दिवौकसः  
०४,०६३।०४७द्@०५८_००१७ सर्वे ते परितुष्टाश् च प्रशस्य च मुहुर् मुहुः  
०४,०६३।०४७द्@०५८_००१८ असङ्गगतिना तेन विमानेनाशुगामिना  
०४,०६३।०४७द्@०५८_००१९ प्रतिजग्मुर् असङ्गेन त्रिदिवं च दिवौकसः  
०४,०६३।०४७द्@०५८_००२० कुरवो ऽर्जुनबाणैश् च ताडिताः शरविक्षताः  
०४,०६३।०४७द्@०५८_००२१ कुरून् अभिमुखा याताः समग्रबलवाहनाः  
०४,०६३।०४७द्@०५८_००२२ विराटनगराच् चैव गजाश्वरथसङ्कुलाः  
०४,०६३।०४७द्@०५८_००२३ योधैः क्षत्रियदायादैर् बलवद्भिर् अधिष्ठिताः  
०४,०६३।०४७द्@०५८_००२४ विराटप्रहिता सेना नगराच् छीघ्रयायिनी  
०४,०६३।०४७द्@०५८_००२५ उत्तरं सह सूतेन प्रत्ययात् तम् अरिन्दमम्  
०४,०६३।०४७द्@०५८_००२६ तस्मिंस् तूर्यशताकीर्णे हस्त्यश्वरथसङ्कुले  
०४,०६३।०४७द्@०५८_००२७ अर्जुनः  
०४,०६३।०४७द्@०५८_००२७ प्रहर्षः स्त्रीकुमाराणां तुमुलः समपद्यत  
०४,०६३।०४७द्@०५८_००२८ नगरे तुमुलः शब्दो रेणुश् चाक्रमते नभः  
०४,०६३।०४७द्@०५८_००२९ किं नु खल्व् अपयातास् ते कुरवो नगरं गताः  
०४,०६३।०४७द्@०५८_००३० ते चैव निर्जितास्माभिर् महेष्वासाः सचेतसः  
०४,०६३।०४७द्@०५८_००३१ आमुञ्च कवचं वीर चोदयस्व च वाजिनः  
०४,०६३।०४७द्@०५८_००३२ जवेनाभिप्रपद्यस्व विराटनगरं प्रति  
०४,०६३।०४७द्@०५८_००३३ न तावत् तलनिर्घोषं गाण्डीवस्य च निस्वनम्  
०४,०६३।०४७द्@०५८_००३४ उत्तरः  
०४,०६३।०४७द्@०५८_००३४ ध्वजं वा दर्शयिष्यामि कदा चित् स्वजनो भवेत्  
०४,०६३।०४७द्@०५८_००३५ सेनाग्रम् एतन् मात्स्यानां गणिकाश् च स्वलङ्कृताः  
०४,०६३।०४७द्@०५८_००३६ कन्या रथेषु दृश्यन्ते योधा विविधवाससः  
०४,०६३।०४७द्@०५८_००३७ उत्तराम् अत्र पश्यामि सखीभिः परिवारिताम्  
०४,०६३।०४७द्@०५८_००३८ अनीकानि प्रकाशन्ते हस्तिनो ऽश्वाश् च वर्मिताः  
०४,०६३।०४७द्@०५८_००३९ रथिनश् च पदाताश् च बहवो न च शस्त्रिणः  
०४,०६३।०४७द्@०५८_००४० विरागवसनाः सर्वे संहृष्टाः प्रतिभाति मे  
०४,०६३।०४७द्@०५८_००४१ वैशम्पायनः  
०४,०६३।०४७द्@०५८_००४१ न च मे ऽत्र प्रतीघातश् चित्तस्य स्वजने यथा  
०४,०६३।०४७द्@०५८_००४२ ततः शीघ्रं समागम्य उत्तरः स्वजनं बहु  
०४,०६३।०४७द्@०५८_००४३ परस्परम् अमित्रघ्नः सस्वजे तं समागतम्  
०४,०६३।०४७द्@०५८_००४४ प्रीतिमान् पुरुषव्याघ्रो हर्षयुक्तः पुनः पुनः  
०४,०६३।०४७द्@०५८_००४५ दिष्ट्या जयसि भद्रं ते दिष्ट्या सूतो बृहन्नला  
०४,०६३।०४७द्@०५८_००४६ उत्तरः  
०४,०६३।०४७द्@०५८_००४६ दिष्ट्या सङ्ग्रामम् आगम्य भयं तव न किं चन  
०४,०६३।०४७द्@०५८_००४७ अजैषीद् एष ताञ् जिष्णुः कुरून् एकरथो रणे  
०४,०६३।०४७द्@०५८_००४८ एतस्य बाहुवीर्येण यद् गावो विजिता मया  
०४,०६३।०४७द्@०५८_००४९ कुरवो निर्जिता यस्मात् सङ्ग्रामे ऽमिततेजसः  
०४,०६३।०४७द्@०५८_००५० अकार्षीद् एष तत् कर्म देवपुत्रोपमो युवा  
०४,०६३।०४७द्@०५८_००५१ एष तत् पुरुषव्याघ्रो विक्षोभ्य कुरुमण्डलम्  
०४,०६३।०४७द्@०५८_००५२ गावः प्रसह्य विजिता रणे मां चाभ्यपालयत्  
०४,०६३।०४७द्@०५८_००५२ वैशम्पायनः  
०४,०६३।०४७द्@०५८_००५३ उत्तरस्य वचः श्रुत्वा शंसमानस्य चार्जुनम्  
०४,०६३।०४७द्@०५८_००५४ चोदिता राजपुत्रेण जयमङ्गलवादिनः  
०४,०६३।०४७द्@०५८_००५५ ततो गन्धैश् च माल्यैश् च धूपैश् चैव सुसम्भृतैः  
०४,०६३।०४७द्@०५८_००५६ कन्याः पार्थम् अमित्रघ्नं किरन्त्यः समपूजयन्  
०४,०६३।०४८अ अथोत्तरः शुभैर् गन्धैर् माल्यैश् च विविधैस् तथा  
०४,०६३।०४८च् अवकीर्यमाणः संहृष्टो नगरं स्वैरम् आगमत्  
०४,०६३।०४८द्*१०९२_००१ भेर्यश् च तूर्याणि च वेणवश् च  
०४,०६३।०४८द्*१०९२_००२ विचित्रवेषः प्रमदाजनश् च  
०४,०६३।०४८द्*१०९२_००३ पुराद् विराटस्य महाबलस्य  
०४,०६३।०४८द्*१०९२_००४ निष्क्रम्य भूमिञ्जयम् अभ्यनन्दन्  
०४,०६३।०४८द्*१०९२_००५ प्रशस्यमानस् तु जयेन तत्र  
०४,०६३।०४८द्*१०९२_००६ पुत्रो विराटस्य न हृष्यति स्म  
०४,०६३।०४८द्*१०९२_००७ सम्भाष्यमाणस् तु जनेन तेन  
०४,०६३।०४८द्*१०९२_००८ सो ऽन्तर्मनाः पाण्डवम् ईक्षमाणः  
०४,०६३।०४८द्*१०९२_००९ पुत्रो विराटस्य ततो वराणि  
०४,०६३।०४८द्*१०९२_०१० वस्त्राण्य् आदात् पाण्डुसुतः सखीभ्यः  
०४,०६३।०४८द्*१०९२_०११ सभाजयंश् चापि समागतास् ता  
०४,०६३।०४८द्*१०९२_०१२ दिष्ट्याजयन्तच् च बलं कुमार्यः  
०४,०६३।०४८द्*१०९३_००१ बृहन्नलासारथिनं प्रशस्य  
०४,०६३।०४९अ सभाज्यमानः पौरैश् च स्त्रीभिर् जानपदैस् तथा  
०४,०६३।०४९च् आसाद्य भवनद्वारं पित्रे स प्रत्यहारयत्  
०४,०६३।०५०अ ततो द्वाःस्थः प्रविश्यैव विराटम् इदम् अब्रवीत्  
०४,०६३।०५०अ*१०९४_००१ **** **** प्रणिपत्य कृताञ्जलिः  
०४,०६३।०५०अ*१०९४_००२ वर्धयित्वा जयाशीर्भिर्  
०४,०६३।०५०ब्*१०९५_००० द्वाःस्थः  
०४,०६३।०५०ब्*१०९५_००१ राजन् पृथुयशास् तुभ्यं जित्वा शत्रून् समागतः  
०४,०६३।०५०च् बृहन्नडासहायस् ते पुत्रो द्वार्य् उत्तरः स्थितः  
०४,०६३।०५०द्*१०९६_००१ कुमारो योधमुख्यैश् च गणिकाभिश् च संवृतः  
०४,०६३।०५०द्*१०९६_००२ पौरजानपदैर् युक्तः पूज्यमानो जयाशिषा  
०४,०६३।०५१अ ततो हृष्टो मत्स्यराजः क्षत्तारम् इदम् अब्रवीत्  
०४,०६३।०५१च् प्रवेश्यताम् उभौ तूर्णं दर्शनेप्सुर् अहं तयोः  
०४,०६३।०५२अ क्षत्तारं कुरुराजस् तु शनैः कर्ण उपाजपत्  
०४,०६३।०५२च् उत्तरः प्रविशत्व् एको न प्रवेश्या बृहन्नडा  
०४,०६३।०५३अ एतस्य हि महाबाहो व्रतम् एतत् समाहितम्  
०४,०६३।०५३च् यो ममाङ्गे व्रणं कुर्याच् छोणितं वापि दर्शयेत्  
०४,०६३।०५३ए अन्यत्र सङ्ग्रामगतान् न स जीवेद् असंशयम्  
०४,०६३।०५४अ न मृष्याद् भृशसङ्क्रुद्धो मां दृष्ट्वैव सशोणितम्  
०४,०६३।०५४च् विराटम् इह सामात्यं हन्यात् सबलवाहनम्  
०४,०६३।०५४द्*१०९७_००१ उत्तरस् त्व् एक एवास्मात् प्रवेश्यो न बृहन्नडा  
०४,०६३।०५४द्*१०९८_००१ इन्द्रं वापि कुबेरं वा यमं वा वरुणं तथा  
०४,०६३।०५४द्*१०९८_००२ मम शोणितकर्तारं मृद्नीयात् किं पुनर् नरम्  
०४,०६३।०५४द्*१०९८_००३ क्षणमात्रं तु तत्रैव द्वारि तिष्ठतु वीर्यवान्  
०४,०६३।०५४द्*१०९८_००४ इति प्रोवाच धर्मात्मा युधिष्ठिर उदारधीः  
०४,०६३।०५४द्*१०९८_००५ इत्य् उक्त्वा क्षमया युक्तो धर्मराजो युधिष्ठिरः  
०४,०६३।०५४द्*१०९८_००६ सभायां सह मात्स्येन तूष्णीम् उपविवेश ह  
०४,०६४।००१ वैशम्पायन उवाच  
०४,०६४।००१अ ततो राज्ञः सुतो ज्येष्ठः प्राविशत् पृथिवीञ्जयः  
०४,०६४।००१च् सो ऽभिवाद्य पितुः पादौ धर्मराजम् अपश्यत  
०४,०६४।००१द्*१०९९_००१ पश्यन् युधिष्ठिरं दृष्ट्या वक्रया चरणौ पितुः  
०४,०६४।००२अ स तं रुधिरसंसिक्तम् अनेकाग्रम् अनागसम्  
०४,०६४।००२ब्*११००_००१ हृदये ऽदह्यत तदा मृत्युग्रस्त इवोत्तरः  
०४,०६४।००२ब्*११००_००२ को वा जिगमिषन् मृत्युं केन स्पृष्टः पदोरगः  
०४,०६४।००२ब्*११००_००३ श्रोत्रियो ब्राह्मणश्रेष्ठ इन्द्रासनरतिक्षमः  
०४,०६४।००२ब्*११००_००४ वैशम्पायनः  
०४,०६४।००२ब्*११००_००४ पूजनीयो ऽभिवाद्यश् च न प्रबाध्यो ऽयम् ईदृशः  
०४,०६४।००२ब्*११००_००५ स पुत्रवचनं श्रुत्वा विराटो राष्ट्रवर्धनः  
०४,०६४।००२ब्*११००_००६ प्रत्युवाचोत्तरं वाक्यं साध्वसाद्ध्वस्तमानसः  
०४,०६४।००२ब्*११००_००६ विराटः  
०४,०६४।००२ब्*११००_००७ पुत्र ते विजयं श्रुत्वा प्रहृष्टो ऽहं महाभुज  
०४,०६४।००२ब्*११००_००८ अक्षक्रीडनयानेन कालक्षेपम् अकारिषम्  
०४,०६४।००२ब्*११००_००९ ततो ऽजयत् कुरून् सर्वान् उत्तरो राष्ट्रवर्धनः  
०४,०६४।००२ब्*११००_०१० इत्य् उक्तं हि मया पुत्र नेति कङ्को बृहन्नला  
०४,०६४।००२ब्*११००_०११ अजयत् सा कुरून् सर्वान् इति माम् अब्रवीन् मुहुः  
०४,०६४।००२ब्*११००_०१२ प्रशंसिते मया पुत्र विजये तव विश्रुते  
०४,०६४।००२ब्*११००_०१३ बृहन्नलाया विजयं कङ्कस् तु वदते रुषा  
०४,०६४।००२च् भूमाव् आसीनम् एकान्ते सैरन्ध्र्या समुपस्थितम्  
०४,०६४।००३अ ततः पप्रच्छ पितरं त्वरमाण इवोत्तरः  
०४,०६४।००३च् केनायं ताडितो राजन् केन पापम् इदं कृतम्  
०४,०६४।००४ विराट उवाच  
०४,०६४।००४अ मयायं ताडितो जिह्मो न चाप्य् एतावद् अर्हति  
०४,०६४।००४च् प्रशस्यमाने यः शूरे त्वयि षण्ढं प्रशंसति  
०४,०६४।००४द्*११०१_००१ ताडितो ऽयं मया पुत्र दुरात्मा शत्रुपक्षकृत्  
०४,०६४।००४द्*११०१_००२ बृहन्नलाप्रशंसाभिर् अभ्यसूयाम्य् अहं तदा  
०४,०६४।००४द्*११०२_००० वैशम्पायनः  
०४,०६४।००४द्*११०२_००१ श्रुत्वा पितुर् भृशं क्रुद्धः पितरं वाक्यम् अब्रवीत्  
०४,०६४।००५ उत्तर उवाच  
०४,०६४।००५अ अकार्यं ते कृतं राजन् क्षिप्रम् एव प्रसाद्यताम्  
०४,०६४।००५च् मा त्वा ब्रह्मविषं घोरं समूलम् अपि निर्दहेत्  
०४,०६४।००५द्*११०३_००१ यावन् न क्षयम् आयाति कुलं सर्वम् अशेषतः  
०४,०६४।००५द्*११०३_००२ स्फीतं वृद्धं च मात्स्यानाम् अयं तावत् प्रधक्ष्यति  
०४,०६४।००५द्*११०३_००३ प्रणम्य पादयोर् अस्य दण्डवत् क्षितिमण्डले  
०४,०६४।००५द्*११०३_००४ प्रगृह्य पादौ पाणिभ्याम् अयं तावत् प्रसाद्यताम्  
०४,०६४।००६ वैशम्पायन उवाच  
०४,०६४।००६अ स पुत्रस्य वचः श्रुत्वा विराटो राष्ट्रवर्धनः  
०४,०६४।००६च् क्षमयाम् आस कौन्तेयं भस्मच्छन्नम् इवानलम्  
०४,०६४।००७अ क्षमयन्तं तु राजानं पाण्डवः प्रत्यभाषत  
०४,०६४।००७च् चिरं क्षान्तम् इदं राजन् न मन्युर् विद्यते मम  
०४,०६४।००८अ यदि ह्य् एतत् पतेद् भूमौ रुधिरं मम नस्ततः  
०४,०६४।००८च् सराष्ट्रस् त्वं महाराज विनश्येथा न संशयः  
०४,०६४।००९अ न दूषयामि ते राजन् यच् च हन्याद् अदूषकम्  
०४,०६४।००९च् बलवन्तं महाराज क्षिप्रं दारुणम् आप्नुयात्  
०४,०६४।००९द्*११०४_००१ इत्य् उक्त्वा मार्जयाम् आस शोणितं स नराधिपः  
०४,०६४।०१०अ शोणिते तु व्यतिक्रान्ते प्रविवेश बृहन्नडा  
०४,०६४।०१०अ*११०५_००१ **** **** पुत्रो राजानम् अब्रवीत्  
०४,०६४।०१०अ*११०५_००२ न युक्तम् इव तस्यात्र द्वारि स्थातुं महात्मनः  
०४,०६४।०१०अ*११०५_००३ अनुत्तमभुजस्यास्य श्लाघ्यस्याद्भुतकर्मणः  
०४,०६४।०१०अ*११०५_००४ * * * * * * * *  
०४,०६४।०१०च् अभिवाद्य विराटं च कङ्कं चाप्य् उपतिष्ठत  
०४,०६४।०११अ क्षमयित्वा तु कौरव्यं रणाद् उत्तरम् आगतम्  
०४,०६४।०११ब्*११०६_००१ परिष्वज्य दृढं राजा प्रवेश्य भवनोत्तमम्  
०४,०६४।०११च् प्रशशम्स ततो मत्स्यः शृण्वतः सव्यसाचिनः  
०४,०६४।०१२अ त्वया दायादवान् अस्मि कैकेयीनन्दिवर्धन  
०४,०६४।०१२च् त्वया मे सदृशः पुत्रो न भूतो न भविष्यति  
०४,०६४।०१३अ पदं पदसहस्रेण यश् चरन् नापराध्नुयात्  
०४,०६४।०१३ब्*११०७_००१ शूरश् च लघुहस्तश् च कर्णो लघुपराक्रमः  
०४,०६४।०१३च् तेन कर्णेन ते तात कथम् आसीत् समागमः  
०४,०६४।०१४अ मनुष्यलोके सकले यस्य तुल्यो न विद्यते  
०४,०६४।०१४च् यः समुद्र इवाक्षोभ्यः कालाग्निर् इव दुःसहः  
०४,०६४।०१४ए तेन भीष्मेण ते तात कथम् आसीत् समागमः  
०४,०६४।०१४फ़्*११०८_००१ यस्य तद् विश्रुतं लोके महद् व्रतम् अनुत्तमम्  
०४,०६४।०१४फ़्*११०८_००२ पितुः कृते कृतं घोरं ब्रह्मचर्यं सुदुष्करम्  
०४,०६४।०१४फ़्*११०८_००३ येन युद्धं कृतं पूर्वं जामदग्न्येन वै सह  
०४,०६४।०१४फ़्*११०८_००४ भीष्मेण पुरुषव्याघ्र न च युद्धे पराजितः  
०४,०६४।०१४फ़्*११०८_००५ पराक्रमी वै दुर्धर्षो विद्वाञ् शूरो जितेन्द्रियः  
०४,०६४।०१४फ़्*११०८_००६ क्षिप्रकारी दृढं वेधी विश्रुतः सर्वकर्मसु  
०४,०६४।०१४फ़्*११०८_००७ तेन ते सह भीष्मेण कुरुवृद्धेन संयुगे  
०४,०६४।०१४फ़्*११०८_००८ युद्धम् आसीत् कथं तात सर्वम् एतद् ब्रवीहि मे  
०४,०६४।०१४फ़्*११०९_००१ रामं यो जितवान् सङ्ख्ये भार्गवं सुमहाबलम्  
०४,०६४।०१४फ़्*११०९_००२ क्षत्रियान्तकरं वीरं तेजोराशिं दुरासदम्  
०४,०६४।०१४फ़्*११०९_००३ अक्षशिष्यं महाबाहुम् अजेयं दैवतैर् अपि  
०४,०६४।०१४फ़्*११०९_००४ कालाग्निरुद्रसङ्काशं कथम् आसीत् समागमः  
०४,०६४।०१५अ आचार्यो वृष्णिवीराणां पाण्डवानां च यो द्विजः  
०४,०६४।०१५च् सर्वक्षत्रस्य चाचार्यः सर्वशस्त्रभृतां वरः  
०४,०६४।०१५ए तेन द्रोणेन ते तात कथम् आसीत् समागमः  
०४,०६४।०१६अ आचार्यपुत्रो यः शूरः सर्वशस्त्रभृताम् अपि  
०४,०६४।०१६च् अश्वत्थामेति विख्यातः कथं तेन समागमः  
०४,०६४।०१६द्*१११०_००१ सर्वे चैव महावीर्या धार्तराष्ट्रा महाबलाः  
०४,०६४।०१६द्*१११०_००२ तैश् च वीरैश् च ते तात कथम् आसीत् समागमः  
०४,०६४।०१७अ रणे यं प्रेक्ष्य सीदन्ति हृतस्वा वणिजो यथा  
०४,०६४।०१७च् कृपेण तेन ते तात कथम् आसीत् समागमः  
०४,०६४।०१८अ पर्वतं यो ऽभिविध्येत राजपुत्रो महेषुभिः  
०४,०६४।०१८च् दुर्योधनेन ते तात कथम् आसीत् समागमः  
०४,०६४।०१८द्*११११_००१ अवगाढा द्विषन्तो मे सुखो वातो ऽभिवाति माम्  
०४,०६४।०१८द्*११११_००२ यस् त्वं धनम् अथाजैषीः कुरुभिर् ग्रस्तम् आहवे  
०४,०६४।०१८द्*११११_००३ तेषां भयाभिभूतानां सर्वेषां बाहुशालिनाम्  
०४,०६४।०१८द्*११११_००४ नूनं प्रकाल्य तान् सर्वांस् त्वया युद्धे नरर्षभान्  
०४,०६४।०१८द्*११११_००५ आच्छिन्नं गोधनं सर्वं शार्दूलानाम् इवामिषम्  
०४,०६४।०१८द्*१११२_००१ परिगृह्य विनिर्मुक्ता लब्धवान् बलवान् पुनः  
०४,०६४।०१८द्*१११२_००२ उत्तर क्षत्रियश्रेष्ठ केनोपायेन शात्रवान्  
०४,०६४।०१८द्*१११२_००३ विनिर्जयसि सङ्ग्रामे * * * * * * * *  
०४,०६४।०१८द्*१११३_००१ सर्वे चैव महावीर्या धार्तराष्ट्रा महाबलाः  
०४,०६४।०१८द्*१११३_००२ तैश् च वीरैश् च ते तात कथम् आसीत् समागमः  
०४,०६४।०१९ उत्तर उवाच  
०४,०६४।०१९अ न मया निर्जिता गावो न मया निर्जिताः परे  
०४,०६४।०१९च् कृतं तु कर्म तत् सर्वं देवपुत्रेण केन चित्  
०४,०६४।०२०अ स हि भीतं द्रवन्तं मां देवपुत्रो न्यवारयत्  
०४,०६४।०२०अ*१११४_००१ **** **** भीष्मद्रोणमुखान् कुरून्  
०४,०६४।०२०अ*१११४_००२ दृष्ट्वा विषण्णं सङ्ग्रामे  
०४,०६४।०२०च् स चातिष्ठद् रथोपस्थे वज्रहस्तनिभो युवा  
०४,०६४।०२१अ तेन ता निर्जिता गावस् तेन ते कुरवो जिताः  
०४,०६४।०२१च् तस्य तत् कर्म वीरस्य न मया तात तत् कृतम्  
०४,०६४।०२२अ स हि शारद्वतं द्रोणं द्रोणपुत्रं च वीर्यवान्  
०४,०६४।०२२च् सूतपुत्रं च भीष्मं च चकार विमुखाञ् शरैः  
०४,०६४।०२३अ दुर्योधनं च समरे सनागम् इव यूथपम्  
०४,०६४।०२३च् प्रभग्नम् अब्रवीद् भीतं राजपुत्रं महाबलम्  
०४,०६४।०२४अ न हास्तिनपुरे त्राणं तव पश्यामि किं चन  
०४,०६४।०२४ब्*१११५_००१ न हास्तिनपुरे भोगा भोक्तुं शक्याः पलायता  
०४,०६४।०२४च् व्यायामेन परीप्सस्व जीवितं कौरवात्मज  
०४,०६४।०२५अ न मोक्ष्यसे पलायंस् त्वं राजन् युद्धे मनः कुरु  
०४,०६४।०२५च् पृथिवीं भोक्ष्यसे जित्वा हतो वा स्वर्गम् आप्स्यसि  
०४,०६४।०२६अ स निवृत्तो नरव्याघ्रो मुञ्चन् वज्रनिभाञ् शरान्  
०४,०६४।०२६च् सचिवैः संवृतो राजा रथे नाग इव श्वसन्  
०४,०६४।०२७अ तत्र मे रोमहर्षो ऽभूद् ऊरुस्तम्भश् च मारिष  
०४,०६४।०२७च् यद् अभ्रघनसङ्काशम् अनीकं व्यधमच् छरैः  
०४,०६४।०२८अ तत् प्रणुद्य रथानीकं सिंहसंहननो युवा  
०४,०६४।०२८च् कुरूंस् तान् प्रहसन् राजन् वासांस्य् अपहरद् बली  
०४,०६४।०२९अ एकेन तेन वीरेण षड्रथाः परिवारिताः  
०४,०६४।०२९च् शार्दूलेनेव मत्तेन मृगास् तृणचरा वने  
०४,०६४।०२९द्*१११६_००१ हयानां च गजानां च शूराणां च धनुष्मताम्  
०४,०६४।०२९द्*१११६_००२ निहतानि सहस्राणि भग्ना च कुरुवाहिनी  
०४,०६४।०२९द्*१११६_००३ सूतपुत्रं शरैर् विद्ध्वा हयान् हत्वा महारथः  
०४,०६४।०२९द्*१११६_००४ देवपुत्रसमः सङ्ख्ये रक्तं वस्त्रं समाददे  
०४,०६४।०२९द्*१११६_००५ चतुर्भिः पुनर् आनर्च्छद् भीष्मं शान्तवनं रणे  
०४,०६४।०२९द्*१११६_००६ तं विद्ध्वाथ हयांश् चास्य शुक्लं वस्त्रं समाददे  
०४,०६४।०२९द्*१११६_००७ दुर्योधनं च बलवान् बाणैर् विव्याध सप्तभिः  
०४,०६४।०२९द्*१११६_००८ तं स विद्ध्वा हयांश् चास्य पीतं वस्त्रं समाददे  
०४,०६४।०२९द्*१११६_००९ द्रोणं कृपं च बलवान् सोमदत्तं जयद्रथम्  
०४,०६४।०२९द्*१११६_०१० भूरिश्रवसम् इन्द्राभं शकुनिं च महारथम्  
०४,०६४।०२९द्*१११६_०११ त्रिभिस् त्रिभिः स विद्ध्वा तु दुःशासनमुखान् अपि  
०४,०६४।०२९द्*१११६_०१२ विविधानि च वस्त्राणि महार्हाण्य् आजहार सः  
०४,०६४।०२९द्*१११६_०१३ द्वाभ्यां शराभ्यां विद्ध्वा तु तथाचार्यसुतं रणे  
०४,०६४।०२९द्*१११६_०१४ चापं छित्वा विकर्णस्य नीले चादत्त वाससी  
०४,०६४।०३० विराट उवाच  
०४,०६४।०३०अ क्व स वीरो महाबाहुर् देवपुत्रो महायशाः  
०४,०६४।०३०च् यो मे धनम् अवाजैषीत् कुरुभिर् ग्रस्तम् आहवे  
०४,०६४।०३१अ इच्छामि तम् अहं द्रष्टुम् अर्चितुं च महाबलम्  
०४,०६४।०३१च् येन मे त्वं च गावश् च रक्षिता देवसूनुना  
०४,०६४।०३१द्*१११७_००१ तस्मै दास्यामि तां पुत्रीं ग्रामांश् चैव तु हाटकान्  
०४,०६४।०३१द्*१११७_००२ स्फुरितं कटिसूत्रं च स्त्रीसहस्रशतानि च  
०४,०६४।०३२ उत्तर उवाच  
०४,०६४।०३२अ अन्तर्धानं गतस् तात देवपुत्रः प्रतापवान्  
०४,०६४।०३२च् स तु श्वो वा परश्वो वा मन्ये प्रादुर्भविष्यति  
०४,०६४।०३३ वैशम्पायन उवाच  
०४,०६४।०३३अ एवम् आख्यायमानं तु छन्नं सत्रेण पाण्डवम्  
०४,०६४।०३३च् वसन्तं तत्र नाज्ञासीद् विराटः पार्थम् अर्जुनम्  
०४,०६४।०३४अ ततः पार्थो ऽभ्यनुज्ञातो विराटेन महात्मना  
०४,०६४।०३४ब्*१११८_००१ सह पुत्रेण मात्स्यस्य मन्त्रयित्वा धनञ्जयः  
०४,०६४।०३४ब्*१११८_००२ इत्य् एवं ब्रूहि राजानं विराटस्य युधिष्ठिरम्  
०४,०६४।०३४ब्*१११८_००३ इत्य् उक्त्वा सहसा पार्थः प्रविश्यान्तःपुरं शुभम्  
०४,०६४।०३४ब्*१११९_००१ आमन्त्रयित्वा कौन्तेयम् उत्तरो वाक्यम् अब्रवीत्  
०४,०६४।०३४ब्*१११९_००२ इति राज्ञः प्रवक्ष्यामि धर्मराजं युधिष्ठिरम्  
०४,०६४।०३४च् प्रददौ तानि वासांसि विराटदुहितुः स्वयम्  
०४,०६४।०३५अ उत्तरा तु महार्हाणि विविधानि तनूनि च  
०४,०६४।०३५च् प्रतिगृह्याभवत् प्रीता तानि वासांसि भामिनी  
०४,०६४।०३५द्@०५९_०००० वैशम्पायनः  
०४,०६४।०३५द्@०५९_०००१ प्रदाय वस्त्राणि किरीटमाली  
०४,०६४।०३५द्@०५९_०००२ विराटगेहे मुदितः सखिभ्यः  
०४,०६४।०३५द्@०५९_०००३ कृत्वा महत् कर्म तद् आजिमध्ये  
०४,०६४।०३५द्@०५९_०००४ दिदृक्षया सो ऽभिजगाम पार्थम्  
०४,०६४।०३५द्@०५९_०००५ तं प्रेक्षमाणस् त्व् अथ धर्मराजं  
०४,०६४।०३५द्@०५९_०००६ पप्रच्छ पार्थो ऽथ स भीमसेनम्  
०४,०६४।०३५द्@०५९_०००७ किं धर्मराजो हि यथापुरं मां  
०४,०६४।०३५द्@०५९_०००८ मुखं प्रतिच्छाद्य न चाह किं चित्  
०४,०६४।०३५द्@०५९_०००९ तम् एवम् उक्त्वा परिशङ्कमानं  
०४,०६४।०३५द्@०५९_००१० दृष्ट्वार्जुनं भीमसेनं च राजा  
०४,०६४।०३५द्@०५९_००११ तत्राब्रवीत् ताव् अभिवीक्ष्य वीरौ  
०४,०६४।०३५द्@०५९_००१२ युधिष्ठिरस् तत् परिमृज्य रक्तम्  
०४,०६४।०३५द्@०५९_००१३ दुरात्मना त्वय्य् अभिपूज्यमाने  
०४,०६४।०३५द्@०५९_००१४ विराटराज्ञाभिहतो ऽस्मि पार्थ  
०४,०६४।०३५द्@०५९_००१५ तस्मात् प्रहाराद् रुधिरस्य बिन्दून्  
०४,०६४।०३५द्@०५९_००१६ पश्यन् न चेमे पृथिवीं स्पृशेयुः  
०४,०६४।०३५द्@०५९_००१७ इति प्रतिच्छाद्य मुखं ततो ऽहं  
०४,०६४।०३५द्@०५९_००१८ मन्युं नियच्छन्न् उपविष्ट आसम्  
०४,०६४।०३५द्@०५९_००१९ क्रुद्धे तु वीरे त्वयि चाप्रतीते  
०४,०६४।०३५द्@०५९_००२० राजा विराटो न लभेत शर्म  
०४,०६४।०३५द्@०५९_००२१ अजानता तेन तवैव वीर्यं  
०४,०६४।०३५द्@०५९_००२२ छन्नस्य सत्रेण बलं च पार्थ  
०४,०६४।०३५द्@०५९_००२३ इदं विराटेन मयि प्रयुक्तं  
०४,०६४।०३५द्@०५९_००२४ त्वां वीक्षमाणो न गतो ऽस्मि हर्षम्  
०४,०६४।०३५द्@०५९_००२५ तेनाप्रमेयेन महाबलेन  
०४,०६४।०३५द्@०५९_००२६ तस्मिंस् तथोक्ते शमम् आश्रितेन  
०४,०६४।०३५द्@०५९_००२७ तं भीमसेनो बलवान् अमर्षी  
०४,०६४।०३५द्@०५९_००२८ धनञ्जयं क्रुद्ध उवाच वाक्यम्  
०४,०६४।०३५द्@०५९_००२९ न पार्थ नित्यं क्षमकालम् आह  
०४,०६४।०३५द्@०५९_००३० बृहस्पतिर् ज्ञानवतां वरिष्ठः  
०४,०६४।०३५द्@०५९_००३१ क्षमी हि सर्वैः परिभूयते हि  
०४,०६४।०३५द्@०५९_००३२ यथा भुजङ्गो विषवीर्यहीनः  
०४,०६४।०३५द्@०५९_००३३ विराटम् अद्यैव निहत्य शीघ्रं  
०४,०६४।०३५द्@०५९_००३४ सपुत्रपौत्रं सकुलं ससैन्यम्  
०४,०६४।०३५द्@०५९_००३५ योक्ष्यामहे धर्मसुतं तु राज्ये  
०४,०६४।०३५द्@०५९_००३६ अद्यैव शीघ्रं त्व् अरिर् एष मात्स्यः  
०४,०६४।०३५द्@०५९_००३७ अनेन पाञ्चालसुताथ कृष्णा  
०४,०६४।०३५द्@०५९_००३८ उपेक्षिता कीचकेनानुयाता  
०४,०६४।०३५द्@०५९_००३९ तस्माद् अयं नार्हति राजशब्दं  
०४,०६४।०३५द्@०५९_००४० राजा भव त्वं तव पार्थ वीर्यात्  
०४,०६४।०३५द्@०५९_००४१ राजा कुरूणां च युधिष्ठिरो ऽयं  
०४,०६४।०३५द्@०५९_००४२ मात्स्येषु राजा भवतु प्रतीतः  
०४,०६४।०३५द्@०५९_००४३ तस्याद्य देहं शतधा भिनद्मि  
०४,०६४।०३५द्@०५९_००४४ अर्जुनः  
०४,०६४।०३५द्@०५९_००४४ कुम्भं घनेनेव यथाम्बुपूर्णम्  
०४,०६४।०३५द्@०५९_००४५ भवतः क्षमया राजन् सर्वे दोषाश् च नो ऽभवन्  
०४,०६४।०३५द्@०५९_००४६ तस्माद् एनं च हत्वा वै सबलं सहबान्धवम्  
०४,०६४।०३५द्@०५९_००४७ वैशम्पायनः  
०४,०६४।०३५द्@०५९_००४७ पश्चाच् चैव कुरून् सर्वान् हनिष्यामो न संशयः  
०४,०६४।०३५द्@०५९_००४८ भीमसेनश् च ये चान्ये तथैवेति तम् अब्रुवन्  
०४,०६४।०३५द्@०५९_००४९ तम् अब्रवीद् धर्मसुतो महात्मा  
०४,०६४।०३५द्@०५९_००५० क्षमी वदान्यः कुपितं च भीमम्  
०४,०६४।०३५द्@०५९_००५१ न प्रत्युपस्थास्यति चेत् सदारः  
०४,०६४।०३५द्@०५९_००५२ प्रसादने सम्यग् अथास्तु वध्यः  
०४,०६४।०३५द्@०५९_००५३ न हन्तव्यो दुरात्मायं कुरवश् चापि ते ऽर्जुन  
०४,०६४।०३५द्@०५९_००५४ श्वः प्रभाते प्रवेक्ष्यामः सभां सिंहासनेष्व् इह  
०४,०६४।०३५द्@०५९_००५५ राजवेषेण संयुक्तान् यदि तत्र न मंस्यते  
०४,०६४।०३५द्@०५९_००५६ पश्चाद् वध्यामहे सर्वान् विराटेन सबान्धवान्  
०४,०६४।०३६अ मन्त्रयित्वा तु कौन्तेय उत्तरेण रहस् तदा  
०४,०६४।०३६च् इतिकर्तव्यतां सर्वां राजन्य् अथ युधिष्ठिरे  
०४,०६४।०३७अ ततस् तथा तद् व्यदधाद् यथावत् पुरुषर्षभ  
०४,०६४।०३७च् सह पुत्रेण मत्स्यस्य प्रहृष्टो भरतर्षभः  
०४,०६४।०३७द्*११२०_००१ इतिकर्तव्यतां सर्वे मन्त्रयित्वा तु पाण्डवाः  
०४,०६४।०३७द्*११२०_००२ न्यवसंश् चैव तां रात्रिं पाण्डवा धर्मवत्सलाः  
०४,०६४।०३७द्*११२०_००३ पुत्रेण सह मात्स्यस् तु सम्प्रहृष्टो नराधिपः  
०४,०६४।०३७द्*११२०_००४ तां रात्रिम् अवसद् धीमान् समाश्वस्तेन चेतसा  
०४,०६५।००१ वैशम्पायन उवाच  
०४,०६५।००१अ ततस् तृतीये दिवसे भ्रातरः पञ्च पाण्डवाः  
०४,०६५।००१ब्*११२१_००१ स्वमन्त्रितेति विज्ञाय हर्षेणोत्फुल्ललोचनाः  
०४,०६५।००१ब्*११२१_००२ विराटस्य सभां जग्मुस् ते तीर्णा व्रतम् उत्तमम्  
०४,०६५।००१ब्*११२१_००३ जगृहुश् च तथा सर्वं राज्ञो धर्मसुतस्य च  
०४,०६५।००१ब्*११२१_००४ समये ते तु तं दृष्ट्वा चार्जुनश् छत्रम् आददे  
०४,०६५।००१ब्*११२१_००५ चामरं भीमसेनेन माद्रेयौ च वरायुधान्  
०४,०६५।००१ब्*११२१_००६ वरं ताम्बूलसम्पूर्णं द्रौपदी च स्वभाजनम्  
०४,०६५।००१ब्*११२१_००७ ययौ तस्य सुता हृष्टा परचर्याकृते स्थिताः  
०४,०६५।००१च् स्नाताः शुक्लाम्बरधराः समये चरितव्रताः  
०४,०६५।००२अ युधिष्ठिरं पुरस्कृत्य सर्वाभरणभूषिताः  
०४,०६५।००२च् अभिपद्मा यथा नागा भ्राजमाना महारथाः  
०४,०६५।००३अ विराटस्य सभां गत्वा भूमिपालासनेष्व् अथ  
०४,०६५।००३च् निषेदुः पावकप्रख्याः सर्वे धिष्ण्येष्व् इवाग्नयः  
०४,०६५।००४अ तेषु तत्रोपविष्टेषु विराटः पृथिवीपतिः  
०४,०६५।००४ब्*११२२_००१ तस्यां रात्र्यां व्यतीतायां प्रातःकृत्यं समाप्य च  
०४,०६५।००४ब्*११२२_००२ गोसुवर्णादिकं दत्त्वा ब्राह्मणेभ्यो यथाविधि  
०४,०६५।००४च् आजगाम सभां कर्तुं राजकार्याणि सर्वशः  
०४,०६५।००४द्*११२३_००१ अचिन्तयत् कथम् इमे सभाम् आगम्य भूषिताः  
०४,०६५।००४द्*११२३_००२ अतिष्ठन् देवसङ्काशाः कथम् अन्वाविशन्न् इह  
०४,०६५।००५अ श्रीमतः पाण्डवान् दृष्ट्वा ज्वलतः पावकान् इव  
०४,०६५।००५ब्*११२४_००१ राजवेषान् उपादाय पार्थिवो विस्मितो ऽभवत्  
०४,०६५।००५ब्*११२४_००२ किम् इदं को विधिस् त्व् एष भयार्त इव पार्थिवः  
०४,०६५।००५ब्*११२५_००१ पुरुषप्रवरान् दृष्ट्वा विषादम् अगमन् नृपः  
०४,०६५।००५ब्*११२६_००१ राजासनगतं दृष्ट्वा नृपतिर् विस्मितो ऽभवत्  
०४,०६५।००५ब्*११२७_००१ मुहूर्तम् इव च ध्यात्वा सरोषः पृथिवीपतिः  
०४,०६५।००५च् अथ मत्स्यो ऽब्रवीत् कङ्कं देवरूपम् अवस्थितम्  
०४,०६५।००५ए मरुद्गणैर् उपासीनं त्रिदशानाम् इवेश्वरम्  
०४,०६५।००६अ स किलाक्षातिवापस् त्वं सभास्तारो मया कृतः  
०४,०६५।००६च् अथ राजासने कस्माद् उपविष्टो ऽस्य् अलङ्कृतः  
०४,०६५।००७अ परिहासेप्सया वाक्यं विराटस्य निशम्य तत्  
०४,०६५।००७च् स्मयमानो ऽर्जुनो राजन्न् इदं वचनम् अब्रवीत्  
०४,०६५।००८अ इन्द्रस्याप्य् आसनं राजन्न् अयम् आरोढुम् अर्हति  
०४,०६५।००८च् ब्रह्मण्यः श्रुतवांस् त्यागी यज्ञशीलो दृढव्रतः  
०४,०६५।००८द्*११२८_००१ एष विग्रहवान् धर्म एष वीर्यवतां वरः  
०४,०६५।००८द्*११२८_००२ एष बुद्ध्याधिको लोके तपसां च परायणम्  
०४,०६५।००८द्*११२८_००३ एषो ऽस्त्रविच् च सङ्ग्रामे त्रैलोक्ये सचराचरे  
०४,०६५।००८द्*११२८_००४ न चैवान्यः पुमान् वेत्ति न वेत्स्यति कदा चन  
०४,०६५।००८द्*११२८_००५ न देवा नासुराः के चिन् न मनुष्या न राक्षसाः  
०४,०६५।००८द्*११२८_००६ गन्धर्वयक्षप्रवराः किन्नराः समहोरगाः  
०४,०६५।००८द्*११२८_००७ दीर्घदर्शी महातेजाः पौरजानपदप्रियः  
०४,०६५।००८द्*११२८_००८ पाण्डवानाम् अतिरथो यज्ञधर्मपरो वशी  
०४,०६५।००८द्*११२८_००९ महर्षिकल्पो राजर्षिस् त्रिषु लोकेषु विश्रुतः  
०४,०६५।००८द्*११२८_०१० बलवान् धृतिमान् सौम्यः सत्यवादी जितेन्द्रियः  
०४,०६५।००८द्*११२८_०११ धनैश् च सञ्चयैश् चैव शक्रवैश्रवणोपमः  
०४,०६५।००८द्*११२८_०१२ यथा मनुर् महातेजा लोकानां परिरक्षिता  
०४,०६५।००८द्*११२८_०१३ एवम् एष महातेजाः प्रजानुग्रहकारकः  
०४,०६५।००९अ अयं कुरूणाम् ऋषभः कुन्तीपुत्रो युधिष्ठिरः  
०४,०६५।००९ब्*११२९_००१ अस्य प्रभावात् सर्वे ऽपि भ्रातरो ऽमी वयं नृप  
०४,०६५।००९ब्*११२९_००२ महाप्रभावसंयुक्ता महाबलपराक्रमाः  
०४,०६५।००९ब्*११२९_००३ अस्यैव तपसास्माकं प्रभावाः सन्त्य् अनेकशः  
०४,०६५।००९ब्*११२९_००४ विनास्य मनुजैस् तुल्या वयं सर्वे भवाम भोः  
०४,०६५।००९ब्*११२९_००५ यावद् एतस्य चादेशं तिष्ठामो वयम् आदृताः  
०४,०६५।००९ब्*११२९_००६ पालयन्तः सुरैस् तावद् अभिपूज्यतमाश् च ह  
०४,०६५।००९च् अस्य कीर्तिः स्थिता लोके सूर्यस्येवोद्यतः प्रभा  
०४,०६५।०१०अ संसरन्ति दिशः सर्वा यशसो ऽस्य गभस्तयः  
०४,०६५।०१०च् उदितस्येव सूर्यस्य तेजसो ऽनु गभस्तयः  
०४,०६५।०११अ एनं दश सहस्राणि कुञ्जराणां तरस्विनाम्  
०४,०६५।०११च् अन्वयुः पृष्ठतो राजन् यावद् अध्यावसत् कुरून्  
०४,०६५।०१२अ त्रिंशद् एनं सहस्राणि रथाः काञ्चनमालिनः  
०४,०६५।०१२च् सदश्वैर् उपसम्पन्नाः पृष्ठतो ऽनुययुः सदा  
०४,०६५।०१२द्*११३०_००१ वाजिनां च शतं राजन् सहस्राण्य् अन्वयुस् तदा  
०४,०६५।०१३अ एनम् अष्टशताः सूताः सुमृष्टमणिकुण्डलाः  
०४,०६५।०१३च् अस्तुवन् मागधैः सार्धं पुरा शक्रम् इवर्षयः  
०४,०६५।०१४अ एनं नित्यम् उपासन्त कुरवः किङ्करा यथा  
०४,०६५।०१४च् सर्वे च राजन् राजानो धनेश्वरम् इवामराः  
०४,०६५।०१५अ एष सर्वान् महीपालान् करम् आहारयत् तदा  
०४,०६५।०१५च् वैश्यान् इव महाराज विवशान् स्ववशान् अपि  
०४,०६५।०१६अ अष्टाशीतिसहस्राणि स्नातकानां महात्मनाम्  
०४,०६५।०१६च् उपजीवन्ति राजानम् एनं सुचरितव्रतम्  
०४,०६५।०१७अ एष वृद्धान् अनाथांश् च व्यङ्गान् पङ्गूंश् च मानवान्  
०४,०६५।०१७ब्*११३१_००१ मूकमिम्मिणिरोग्यादीन् दीनेडव्यद्धिरादिकान्  
०४,०६५।०१७च् पुत्रवत् पालयाम् आस प्रजा धर्मेण चाभिभो  
०४,०६५।०१८अ एष धर्मे दमे चैव क्रोधे चापि यतव्रतः  
०४,०६५।०१८च् महाप्रसादो ब्रह्मण्यः सत्यवादी च पार्थिवः  
०४,०६५।०१९अ श्रीप्रतापेन चैतस्य तप्यते स सुयोधनः  
०४,०६५।०१९च् सगणः सह कर्णेन सौबलेनापि वा विभुः  
०४,०६५।०२०अ न शक्यन्ते ह्य् अस्य गुणाः प्रसङ्ख्यातुं नरेश्वर  
०४,०६५।०२०च् एष धर्मपरो नित्यम् आनृशंस्यश् च पाण्डवः  
०४,०६५।०२१अ एवंयुक्तो महाराजः पाण्डवः पार्थिवर्षभः  
०४,०६५।०२१च् कथं नार्हति राजार्हम् आसनं पृथिवीपतिः  
०४,०६५।०२१द्*११३२_००१ छलेन यावद् रिपुभिः सत्यपाशेन बन्धितः  
०४,०६५।०२१द्*११३२_००२ अभूत् तावन् मनुष्येषु सर्वसाधारणो ह्य् अयम्  
०४,०६५।०२१द्*११३२_००३ त्रयोदशमवर्षस्य नष्टचर्याव्रतं त्व् इदम्  
०४,०६५।०२१द्*११३२_००४ पारितं त्वत्समक्षं वै तन् निस्तीर्णो ऽद्य पाण्डवः  
०४,०६५।०२१द्*११३२_००५ यथावद् व्रतचीर्णो ऽयं मेघमध्याद् यथा रविः  
०४,०६५।०२१द्*११३२_००६ भवेत् प्रतापासह्यस् तु तद्वत् पश्यैनम् अप्य् अहो  
०४,०६५।०२१द्*११३२_००७ योग्यस् त्व् अयं नरपतिर् मन्ये शक्रासनस्य च  
०४,०६५।०२१द्*११३२_००८ तस्मान् मा विस्मयस् ते ऽस्तु न मृषा प्रब्रवीमि ते  
०४,०६६।००१ विराट उवाच  
०४,०६६।००१अ यद्य् एष राजा कौरव्यः कुन्तीपुत्रो युधिष्ठिरः  
०४,०६६।००१च् कतमो ऽस्यार्जुनो भ्राता भीमश् च कतमो बली  
०४,०६६।००२अ नकुलः सहदेवो वा द्रौपदी वा यशस्विनी  
०४,०६६।००२च् यदा द्यूते जिताः पार्था न प्राज्ञायन्त ते क्व चित्  
०४,०६६।००३ अर्जुन उवाच  
०४,०६६।००३अ य एष बल्लवो ब्रूते सूदस् तव नराधिप  
०४,०६६।००३च् एष भीमो महाबाहुर् भीमवेगपराक्रमः  
०४,०६६।००४अ एष क्रोधवशान् हत्वा पर्वते गन्धमादने  
०४,०६६।००४च् सौगन्धिकानि दिव्यानि कृष्णार्थे समुपाहरत्  
०४,०६६।००५अ गन्धर्व एष वै हन्ता कीचकानां दुरात्मनाम्  
०४,०६६।००५च् व्याघ्रान् ऋक्षान् वराहांश् च हतवान् स्त्रीपुरे तव  
०४,०६६।००५द्*११३३_००१ हिडिम्बं च बकं चैव किर्मीरं च जटासुरम्  
०४,०६६।००५द्*११३३_००२ हत्वा निष्कण्टकं चक्रे अरण्यं सर्वतः सुखम्  
०४,०६६।००६अ यश् चासीद् अश्वबन्धस् ते नकुलो ऽयं परन्तपः  
०४,०६६।००६च् गोसङ्ख्यः सहदेवश् च माद्रीपुत्रौ महारथौ  
०४,०६६।००७अ शृङ्गारवेषाभरणौ रूपवन्तौ यशस्विनौ  
०४,०६६।००७च् नानारथसहस्राणां समर्थौ पुरुषर्षभौ  
०४,०६६।००८अ एषा पद्मपलाशाक्षी सुमध्या चारुहासिनी  
०४,०६६।००८च् सैरन्ध्री द्रौपदी राजन् यत्कृते कीचका हताः  
०४,०६६।००८द्*११३४_००१ द्रुपदस्य प्रिया पुत्री धृष्टद्युम्नस्य चानुजा  
०४,०६६।००८द्*११३४_००२ भीमः  
०४,०६६।००८द्*११३४_००२ अग्निकुण्डात् समुद्भूता द्रौपदीत्य् अवगम्यताम्  
०४,०६६।००८द्*११३४_००३ अस्त्रज्ञो दुर्लभः कश् चित् केवलं पृथिवीमनु  
०४,०६६।००८द्*११३४_००४ धनुःस्पृशां तथा श्रेष्ठः कौन्तेयो ऽयं धनञ्जयः  
०४,०६६।००८द्*११३४_००५ एतेन खाण्डवं यस्य अकामस्य शतक्रतोः  
०४,०६६।००८द्*११३४_००६ दग्धं नागवनं चैव सह नागैर् नराधिप  
०४,०६६।००८द्*११३४_००७ वर्षं च शरवर्षेण वारितं दुर्जयेन वै  
०४,०६६।००८द्*११३४_००८ करम् आहारिताः सर्वे पार्थिवाः पृथिवीपते  
०४,०६६।००८द्*११३४_००९ स्त्रीवेषं कृतवान् एष तव राजन् निवेशने  
०४,०६६।००८द्*११३४_०१० बृहन्नऌएति याम् आहुर् अर्जुनं जयतां वरं  
०४,०६६।००९अ अर्जुनो ऽहं महाराज व्यक्तं ते श्रोत्रम् आगतः  
०४,०६६।००९च् भीमाद् अवरजः पार्थो यमाभ्यां चापि पूर्वजः  
०४,०६६।०१०अ उषिताः स्म महाराज सुखं तव निवेशने  
०४,०६६।०१०च् अज्ञातवासम् उषिता गर्भवास इव प्रजाः  
०४,०६६।०११ वैशम्पायन उवाच  
०४,०६६।०११अ यदार्जुनेन ते वीराः कथिताः पञ्च पाण्डवाः  
०४,०६६।०११च् तदार्जुनस्य वैराटिः कथयाम् आस विक्रमम्  
०४,०६६।०११द्*११३५_००१ महेन्द्रकल्पस्य तदा सम्प्रहृष्टतनूरुहः  
०४,०६६।०११द्*११३६_००१ उत्तर उवाच  
०४,०६६।०११द्*११३६_००१ पुनर् एव तु तान् पार्थान् दर्शयाम् आस चोत्तरः  
०४,०६६।०११द्*११३६_००२ य एष जाम्बूनदशुद्धगौर-  
०४,०६६।०११द्*११३६_००३ तनुर् महासिम्ह इव प्रवृद्धः  
०४,०६६।०११द्*११३६_००४ प्रचण्डघोणः पृथुदीर्घनेत्रस्  
०४,०६६।०११द्*११३६_००५ ताम्रायताक्षः कुरुराज एषः  
०४,०६६।०११द्*११३६_००६ अयं पुनर् मत्तगजेन्द्रगामी  
०४,०६६।०११द्*११३६_००७ प्रतप्तचामीकरशुद्धगौरः  
०४,०६६।०११द्*११३६_००८ पृथ्वायतांसो गुरुदीर्घबाहुर्  
०४,०६६।०११द्*११३६_००९ वृकोदरः पश्यत पश्यतैनम्  
०४,०६६।०११द्*११३६_०१० यस् त्व् एष पार्श्वे ऽस्य महाधनुष्माञ्  
०४,०६६।०११द्*११३६_०११ श्यामो युवा वारणयूथपोपमः  
०४,०६६।०११द्*११३६_०१२ सिंहोन्नतांसो गजराजगामी  
०४,०६६।०११द्*११३६_०१३ पद्मायताक्षो ऽर्जुन एष वीरः  
०४,०६६।०११द्*११३६_०१४ राज्ञः समीपे पुरुषोत्तमौ यौ  
०४,०६६।०११द्*११३६_०१५ यमाविमौ विष्णुमहेन्द्रकल्पौ  
०४,०६६।०११द्*११३६_०१६ मनुष्यलोके सकले समो ऽस्ति  
०४,०६६।०११द्*११३६_०१७ ययोर् न रूपे न बले न शीले  
०४,०६६।०११द्*११३६_०१८ आभ्यां तु पार्श्वे कनकोत्तमाङ्गी  
०४,०६६।०११द्*११३६_०१९ यैषा प्रभा मूर्तिमतीव गौरी  
०४,०६६।०११द्*११३६_०२० नीलोत्पलाभा सुरदेवतेव  
०४,०६६।०११द्*११३६_०२१ कृष्णा स्थिता मूर्तिमतीव लक्ष्मीः  
०४,०६६।०११द्*११३७_००० वैशम्पायन उवाच  
०४,०६६।०११द्*११३७_००१ एवं निवेद्य तान् पार्थान् पाण्डवान् पञ्च भूपतेः  
०४,०६६।०११द्*११३८_००१ भूतपूर्वं न कस्यापि हर्षेणोत्फुल्ललोचनः  
०४,०६६।०११द्*११३९_००१ विराटनृपतेर् अग्रे यथादृष्टं कुरून् प्रति  
०४,०६६।०१२अ अयं स द्विषतां मध्ये मृगाणाम् इव केसरी  
०४,०६६।०१२च् अचरद् रथवृन्देषु निघ्नंस् तेषां वरान् वरान्  
०४,०६६।०१३अ अनेन विद्धो मातङ्गो महान् एकेषुणा हतः  
०४,०६६।०१३च् हिरण्यकक्ष्यः सङ्ग्रामे दन्ताभ्याम् अगमन् महीम्  
०४,०६६।०१४अ अनेन विजिता गावो जिताश् च कुरवो युधि  
०४,०६६।०१४ब्*११४०_००१ तस्य तत्कर्म वीरस्य न मया तात तत्कृतम्  
०४,०६६।०१४च् अस्य शङ्खप्रणादेन कर्णौ मे बधिरीकृतौ  
०४,०६६।०१४द्*११४१_००१ जायते रोमहर्षो मे संस्मृत्यास्य धनुर् ध्वनिम्  
०४,०६६।०१४द्*११४१_००२ ध्वजस्य वानरं भूतैर् आक्रोशन्तं सहानुगैः  
०४,०६६।०१४द्*११४१_००३ नाददानं शरान् घोरान् न मुञ्चन्तं शरोत्करान्  
०४,०६६।०१४द्*११४१_००४ न कार्मुकं विकर्षन्तम् एनं पश्यामि संयुगे  
०४,०६६।०१४द्*११४१_००५ एतद्धनुःप्रमुक्ताश् च शराः पुङ्खानुपुङ्खिनः  
०४,०६६।०१४द्*११४१_००६ नालक्ष्येषु रणे पेतुर् नाराचा रक्तभोजनाः  
०४,०६६।०१४द्*११४१_००७ तीक्ष्णनाराचसङ्कृत्तशिरोबाहूरुवक्षसाम्  
०४,०६६।०१४द्*११४१_००८ कलेवराणि दृश्यन्ते योधानां साश्वसादिनाम्  
०४,०६६।०१४द्*११४१_००९ अनेन तटिनी तत्र शोणिताम्बुप्रवाहिनी  
०४,०६६।०१४द्*११४१_०१० प्रवर्तिता भीमरूपा यां स्मृत्वाद्यापि मे मनः  
०४,०६६।०१४द्*११४१_०११ प्रकम्पते चण्डवायुकम्पिता कदली यथा  
०४,०६६।०१४द्*११४२_००१ अनेन तात वीरेण भीष्मद्रोणमुखा रथाः  
०४,०६६।०१४द्*११४२_००२ दुर्योधनेन सहिता निर्जिता भीमकर्मणा  
०४,०६६।०१४द्*११४२_००३ अयं द्रवन्तं भीतं मां देवपुत्रो न्यवारयत्  
०४,०६६।०१४द्*११४२_००४ अस्य बाहुबलेनास्मि जीवन् प्रत्यागतः पुनः  
०४,०६६।०१५अ तस्य तद् वचनं श्रुत्वा मत्स्यराजः प्रतापवान्  
०४,०६६।०१५च् उत्तरं प्रत्युवाचेदम् अभिपन्नो युधिष्ठिरे  
०४,०६६।०१६अ प्रसादनं पाण्डवस्य प्राप्तकालं हि रोचये  
०४,०६६।०१६च् उत्तरां च प्रयच्छामि पार्थाय यदि ते मतम्  
०४,०६६।०१७ उत्तर उवाच  
०४,०६६।०१७अ अर्च्याः पूज्याश् च मान्याश् च प्राप्तकालं च मे मतम्  
०४,०६६।०१७च् पूज्यन्तां पूजनार्हाश् च महाभागाश् च पाण्डवाः  
०४,०६६।०१८ विराट उवाच  
०४,०६६।०१८अ अहं खल्व् अपि सङ्ग्रामे शत्रूणां वशम् आगतः  
०४,०६६।०१८च् मोक्षितो भीमसेनेन गावश् च विजितास् तथा  
०४,०६६।०१९अ एतेषां बाहुवीर्येण यद् अस्माकं जयो मृधे  
०४,०६६।०१९च् वयं सर्वे सहामात्याः कुन्तीपुत्रं युधिष्ठिरम्  
०४,०६६।०१९ए प्रसादयामो भद्रं ते सानुजं पाण्डवर्षभम्  
०४,०६६।०२०अ यद् अस्माभिर् अजानद्भिः किं चिद् उक्तो नराधिपः  
०४,०६६।०२०च् क्षन्तुम् अर्हति तत् सर्वं धर्मात्मा ह्य् एष पाण्डवः  
०४,०६६।०२१ वैशम्पायन उवाच  
०४,०६६।०२१अ ततो विराटः परमाभितुष्टः; समेत्य राज्ञा समयं चकार  
०४,०६६।०२१च् राज्यं च सर्वं विससर्ज तस्मै; सदण्डकोशं सपुरं महात्मा  
०४,०६६।०२२अ पाण्डवांश् च ततः सर्वान् मत्स्यराजः प्रतापवान्  
०४,०६६।०२२च् धनञ्जयं पुरस्कृत्य दिष्ट्या दिष्ट्येति चाब्रवीत्  
०४,०६६।०२३अ समुपाघ्राय मूर्धानं संश्लिष्य च पुनः पुनः  
०४,०६६।०२३च् युधिष्ठिरं च भीमं च माद्रीपुत्रौ च पाण्डवौ  
०४,०६६।०२४अ नातृप्यद् दर्शने तेषां विराटो वाहिनीपतिः  
०४,०६६।०२४च् सम्प्रीयमाणो राजानं युधिष्ठिरम् अथाब्रवीत्  
०४,०६६।०२५अ दिष्ट्या भवन्तः सम्प्राप्ताः सर्वे कुशलिनो वनात्  
०४,०६६।०२५च् दिष्ट्या च पारितं कृच्छ्रम् अज्ञातं वै दुरात्मभिः  
०४,०६६।०२५द्*११४३_००१ पृच्छे ऽहं कारणं किं चिद् उच्यतां तद् यथातथम्  
०४,०६६।०२५द्*११४३_००२ देवानाम् अपि शक्तिर् वो रूपप्रावर्तकारिणी  
०४,०६६।०२५द्*११४३_००३ मन्ये ऽप्य् अहं यथा पूर्वं रूपं वो नाधुना तथा  
०४,०६६।०२५द्*११४३_००४ यदा मनुष्यसामान्यम् अभूद् एतर्हि देववत्  
०४,०६६।०२५द्*११४३_००५ रूपं कान्तिं बलं धैर्यं गुणाः सर्वे ऽप्य् अनीदृशाः  
०४,०६६।०२५द्*११४३_००६ सूर्याग्निरुद्रवज् जाता यूयं देवोपमाः क्षणात्  
०४,०६६।०२५द्*११४३_००६ युधिष्ठिर उवाच  
०४,०६६।०२५द्*११४३_००७ सत्यशौचतपोभिर् नो गुणैः प्रीताः सुरा ददुः  
०४,०६६।०२५द्*११४३_००८ धर्मदुर्गाप्रभृतयो रूपप्रावर्तकृद्गुणान्  
०४,०६६।०२६अ इदं च राज्यं नः पार्था यच् चान्यद् वसु किं चन  
०४,०६६।०२६च् प्रतिगृह्णन्तु तत् सर्वं कौन्तेया अविशङ्कया  
०४,०६६।०२६द्*११४४_००० वैशम्पायनः  
०४,०६६।०२६द्*११४४_००१ (१५अब्) तस्य तद् वचनं श्रुत्वा मत्स्यराजः प्रतापवान्  
०४,०६६।०२६द्*११४४_००२ (२२च,२३) धनञ्जयं परिष्वज्य पाण्डवान् अथ सर्वशः  
०४,०६६।०२६द्*११४४_००३ नमस्कृत्वा तु राजानं राजन् राज्ये ऽभिषेचितम्  
०४,०६६।०२६द्*११४४_००४ (२४अब्) नातृप्यद् दर्शने तेषां विराटो वाहिनीपतिः  
०४,०६६।०२६द्*११४४_००५ (२४च्द्) सम्प्रीयमाणो राजानं युधिष्ठिरम् अथाब्रवीत्  
०४,०६६।०२६द्*११४४_००६ (२५अब्) दिष्ट्या भवन्तः सम्प्राप्ताः सर्वे कुशलिनो वनात्  
०४,०६६।०२६द्*११४४_००७ (२५च्द्) दिष्ट्या च चरितं कृच्छ्रम् अज्ञातं तैर् दुरात्मभिः  
०४,०६६।०२६द्*११४४_००८ (२६अब्) इदं राज्यं च वः सर्वं यच् चास्ति वसु किं चन  
०४,०६६।०२६द्*११४४_००९ (२६च्द्) अविभक्तम् एतद् भवतां नोत्कण्ठां कर्तुम् अर्हथ  
०४,०६६।०२६द्*११४४_००९ वैशम्पायनः  
०४,०६६।०२६द्*११४४_०१० विराटस्य वचः श्रुत्वा पार्थस्य च महात्मनः  
०४,०६६।०२६द्*११४४_०११ (१५च्द्) उत्तरः प्रत्युवाचेदम् अभिपन्नो युधिष्ठिरे  
०४,०६६।०२६द्*११४४_०१२ (१६अब्) प्रसादनं प्राप्तकालं पाण्डवस्याभिरोचये  
०४,०६६।०२६द्*११४४_०१३ तेजस्वी बलवाञ् शूरो राजराजेश्वरः प्रभुः  
०४,०६६।०२६द्*११४४_०१४ (१६च्द्) { उत्तरां च वरारोहां पार्थस्यामित्रकर्शन  
०४,०६६।०२६द्*११४४_०१५ { प्रणिपत्य प्रयच्छामस् ततः शिष्टा भवामहे  
०४,०६६।०२६द्*११४४_०१६ (१९च्द्) वयं च सर्वे सामात्याः कुन्तीपुत्रं युधिष्ठिरम्  
०४,०६६।०२६द्*११४४_०१७ प्रसाद्य ह्य् उपतिष्ठामो राजन् किं करवामहे  
०४,०६६।०२६द्*११४४_०१८ (१८अ,च्) राजंस् त्वम् असि सङ्ग्रामे गृहीतस् तेन मोक्षितः  
०४,०६६।०२६द्*११४४_०१९ (१९अ,१८द्) एतेषां बाहुवीर्येण गावश् च विजितास् त्वया  
०४,०६६।०२६द्*११४४_०२० कुरवो निर्जिता यस्मात् सङ्ग्रामे ऽमिततेजसः  
०४,०६६।०२६द्*११४४_०२१ एष तत् सर्वम् अकरोत् कुन्तीपुत्रो युधिष्ठिरः  
०४,०६६।०२६द्*११४४_०२२ (१७अ) अर्च्याः पूज्याश् च मान्याश् च प्रत्युत्थेयाश् च पाण्डवाः  
०४,०६६।०२६द्*११४४_०२३ (१७ब्) अर्घ्यार्हाश् चाभिवाद्याश् च प्राप्तकालं च मे मतम्  
०४,०६६।०२६द्*११४४_०२४ (१७च्द्) पूज्यन्तां पूजनीयाश् च महाभागाश् च पाण्डवाः  
०४,०६६।०२६द्*११४४_०२५ न ह्य् एते कुपिताः शेषं कुर्युर् आशीविषोपमाः  
०४,०६६।०२६द्*११४४_०२६ तस्माच् छीघ्रं प्रपद्यामः कुन्तीपुत्रं युधिष्ठिरम्  
०४,०६६।०२६द्*११४४_०२७ (१९ए) प्रसादयाम भद्रं ते सह पार्थैर् महात्मभिः  
०४,०६६।०२६द्*११४४_०२८ उत्तराम् अग्रतः कृत्वा शिरःस्नाताम् अलङ्कृताम्  
०४,०६६।०२६द्*११४४_०२९ जानाम्य् अहम् इदं सर्वम् एषां तु बलपौरुषम्  
०४,०६६।०२६द्*११४४_०३० कुले च जन्म महति फल्गुनस्य च विक्रमम्  
०४,०६६।०२६द्*११४४_०३१ उत्तरात् पाण्डवाञ् श्रुत्वा विराटो दुःखमोहितः  
०४,०६६।०२६द्*११४४_०३२ उत्तरां चापि सम्प्रेक्ष्य प्राप्तकालम् अचिन्तयत्  
०४,०६६।०२६द्*११४४_०३३ ततो विराटः सामात्यः सकलत्रः सबान्धवः  
०४,०६६।०२६द्*११४४_०३४ उत्तराम् अग्रतः कृत्वा शिरःस्नातां कृताञ्जलिः  
०४,०६६।०२६द्*११४४_०३५ विराटः  
०४,०६६।०२६द्*११४४_०३५ भूमौ निपतितस् तूर्णं पाण्डवस्य समीपतः  
०४,०६६।०२६द्*११४४_०३६ प्रसीदतु महाराजो धर्मपुत्रो युधिष्ठिरः  
०४,०६६।०२६द्*११४४_०३७ प्रच्छन्नरूपवेषत्वान् नाग्निर् दृष्टस् तृणैर् वृतः  
०४,०६६।०२६द्*११४४_०३८ शिरसाभिप्रपन्नो ऽस्मि सपुत्रपरिचारकः  
०४,०६६।०२६द्*११४४_०३९ (२०अब्) यद् अस्माभिर् अजानद्भिर् अधिक्षिप्तो महीपतिः  
०४,०६६।०२६द्*११४४_०४० अवमत्य कृतं सर्वम् अयुक्तं प्राकृतो यथा  
०४,०६६।०२६द्*११४४_०४१ (२०च्द्) क्षन्तुम् अर्हति तत् सर्वं धर्मज्ञो बन्धुवत्सलः  
०४,०६६।०२६द्*११४४_०४२ यद् इदं मामकं राष्ट्रं पुरं राज्यं च पार्थिव  
०४,०६६।०२६द्*११४४_०४३ सदण्डकोशं विसृजे तव भृत्यो ऽस्मि पार्थिव  
०४,०६६।०२६द्*११४४_०४४ वैशम्पायनः  
०४,०६६।०२६द्*११४४_०४४ वयं च सर्वे सामात्या भवन्तं शरणं गताः  
०४,०६६।०२६द्*११४४_०४५ तं धर्मराजः पतितं महीतले  
०४,०६६।०२६द्*११४४_०४६ सबन्धुवर्गं प्रसमीक्ष्य पार्थिवम्  
०४,०६६।०२६द्*११४४_०४७ उवाच वाक्यं परलोकदर्शनः  
०४,०६६।०२६द्*११४४_०४८ प्रनष्टमन्युर् गतशोकमत्सरः  
०४,०६६।०२६द्*११४४_०४८ युधिष्ठिरः  
०४,०६६।०२६द्*११४४_०४९ न ते भयं पार्थिव विद्यते मयि  
०४,०६६।०२६द्*११४४_०५० प्रतीतरूपो ऽस्म्य् अनुचिन्त्य मानसम्  
०४,०६६।०२६द्*११४४_०५१ एतत् त्वया सम्यग् इहोपपादितं  
०४,०६६।०२६द्*११४४_०५२ द्विजैर् अमात्यैः सदृशैश् च पण्डितैः  
०४,०६६।०२६द्*११४४_०५३ इमां च कन्यां समलङ्कृतां भृशं  
०४,०६६।०२६द्*११४४_०५४ समीक्ष्य तुष्टो ऽस्मि नरेन्द्रसत्तम  
०४,०६६।०२६द्*११४४_०५५ क्षान्तम् एतन् महाबाहो यन् मां वदसि पार्थिव  
०४,०६६।०२६द्*११४४_०५६ न चैव किं चित् पश्यामि विकृतं ते नराधिप  
०४,०६६।०२६द्*११४४_०५६ वैशम्पायनः  
०४,०६६।०२६द्*११४४_०५७ (२१अ) ततो विराटः परमाभितुष्टः  
०४,०६६।०२६द्*११४४_०५८ (२१ब्) समेत्य राज्ञा समयं चकार  
०४,०६६।०२६द्*११४४_०५९ (२१च्) राज्यं च सर्वं विससर्ज तस्मै  
०४,०६६।०२६द्*११४४_०६० (२१द्) सदण्डकोशं सपुरं महात्मा  
०४,०६६।०२६द्*११४४_०६० विराटः  
०४,०६६।०२६द्*११४४_०६१ यच् च वक्ष्यामि ते सर्वं मा शङ्केथा युधिष्ठिर  
०४,०६६।०२६द्*११४४_०६२ इदं सनगरं राष्ट्रं सवनं सवधूजनम्  
०४,०६६।०२६द्*११४४_०६३ युष्मभ्यं सम्प्रदास्यामि भोक्ष्याम्य् उच्छिष्टम् एव च  
०४,०६६।०२६द्*११४४_०६४ अहं वृद्धश् चिरं राजन् भुक्तभोगश् चिरं सुखम्  
०४,०६६।०२६द्*११४४_०६५ राज्यं दत्त्वा तु युष्मभ्यं प्रव्रजिष्यामि काननम्  
०४,०६६।०२७अ उत्तरां प्रतिगृह्णातु सव्यसाची धनञ्जयः  
०४,०६६।०२७च् अयं ह्य् औपयिको भर्ता तस्याः पुरुषसत्तमः  
०४,०६६।०२८अ एवम् उक्तो धर्मराजः पार्थम् ऐक्षद् धनञ्जयम्  
०४,०६६।०२८च् ईक्षितश् चार्जुनो भ्रात्रा मत्स्यं वचनम् अब्रवीत्  
०४,०६६।०२८द्*११४५_००१ वयं वनान्तरात् प्राप्ता न ते राज्यं गृहामहे  
०४,०६६।०२८द्*११४५_००२ किं तु दुर्योधनादीनां राज्ञां राज्यं गृहामहे  
०४,०६६।०२९अ प्रतिगृह्णाम्य् अहं राजन् स्नुषां दुहितरं तव  
०४,०६६।०२९च् युक्तश् चावां हि सम्बन्धो मत्स्यभारतसत्तमौ  
०४,०६७।००१ विराट उवाच  
०४,०६७।००१अ किमर्थं पाण्डवश्रेष्ठ भार्यां दुहितरं मम  
०४,०६७।००१च् प्रतिग्रहीतुं नेमां त्वं मया दत्ताम् इहेच्छसि  
०४,०६७।००२ अर्जुन उवाच  
०४,०६७।००२अ अन्तःपुरे ऽहम् उषितः सदा पश्यन् सुतां तव  
०४,०६७।००२च् रहस्यं च प्रकाशं च विश्वस्ता पितृवन् मयि  
०४,०६७।००३अ प्रियो बहुमतश् चाहं नर्तको गीतकोविदः  
०४,०६७।००३च् आचार्यवच् च मां नित्यं मन्यते दुहिता तव  
०४,०६७।००४अ वयःस्थया तया राजन् सह संवत्सरोषितः  
०४,०६७।००४च् अतिशङ्का भवेत् स्थाने तव लोकस्य चाभिभो  
०४,०६७।००५अ तस्मान् निमन्त्रये त्वाहं दुहितुः पृथिवीपते  
०४,०६७।००५च् शुद्धो जितेन्द्रियो दान्तस् तस्याः शुद्धिः कृता मया  
०४,०६७।००६अ स्नुषाया दुहितुर् वापि पुत्रे चात्मनि वा पुनः  
०४,०६७।००६च् अत्र शङ्कां न पश्यामि तेन शुद्धिर् भविष्यति  
०४,०६७।००७अ अभिषङ्गाद् अहं भीतो मिथ्याचारात् परन्तप  
०४,०६७।००७च् स्नुषार्थम् उत्तरां राजन् प्रतिगृह्णामि ते सुताम्  
०४,०६७।००८अ स्वस्रीयो वासुदेवस्य साक्षाद् देवशिशुर् यथा  
०४,०६७।००८च् दयितश् चक्रहस्तस्य बाल एवास्त्रकोविदः  
०४,०६७।००९अ अभिमन्युर् महाबाहुः पुत्रो मम विशां पते  
०४,०६७।००९च् जामाता तव युक्तो वै भर्ता च दुहितुस् तव  
०४,०६७।०१० विराट उवाच  
०४,०६७।०१०अ उपपन्नं कुरुश्रेष्ठे कुन्तीपुत्रे धनञ्जये  
०४,०६७।०१०च् य एवं धर्मनित्यश् च जातज्ञानश् च पाण्डवः  
०४,०६७।०११अ यत्कृत्यं मन्यसे पार्थ क्रियतां तदनन्तरम्  
०४,०६७।०११च् सर्वे कामाः समृद्धा मे सम्बन्धी यस्य मे ऽर्जुनः  
०४,०६७।०१२ वैशम्पायन उवाच  
०४,०६७।०१२अ एवं ब्रुवति राजेन्द्रे कुन्तीपुत्रो युधिष्ठिरः  
०४,०६७।०१२च् अन्वजानात् स संयोगं समये मत्स्यपार्थयोः  
०४,०६७।०१३अ ततो मित्रेषु सर्वेषु वासुदेवे च भारत  
०४,०६७।०१३च् प्रेषयाम् आस कौन्तेयो विराटश् च महीपतिः  
०४,०६७।०१३द्@०६०_०००१ प्रतिगृह्य स्नुषार्थं वै दर्शयन् वृत्तम् आत्मनः  
०४,०६७।०१३द्@०६०_०००२ शीलशौचसमाचारं लोकस्यावेद्य फल्गुनः  
०४,०६७।०१३द्@०६०_०००३ लोके विख्याप्य माहात्म्यं यशश् च स परन्तपः  
०४,०६७।०१३द्@०६०_०००४ युधिष्ठिरः  
०४,०६७।०१३द्@०६०_०००४ कृतार्थः शुचिर् अव्यग्रस् तुष्टिमान् अभवत् तदा  
०४,०६७।०१३द्@०६०_०००५ राजन् प्रीतो ऽस्मि भद्रं ते सखा मे ऽसि परन्तप  
०४,०६७।०१३द्@०६०_०००६ वैशम्पायनः  
०४,०६७।०१३द्@०६०_०००६ सुखम् अध्युषिताः सर्वे अज्ञातास् त्वयि पार्थिव  
०४,०६७।०१३द्@०६०_०००७ विराटनगरे राजा धर्मात्मा संशितव्रतः  
०४,०६७।०१३द्@०६०_०००८ पूजितश् चाभिषिक्तश् च रत्नैश् च शतशश् चितः  
०४,०६७।०१३द्@०६०_०००९ तथा ब्रुवन्तं प्रसमीक्ष्य राजा  
०४,०६७।०१३द्@०६०_००१० परं प्रहृष्टः स्वजनेन तेन  
०४,०६७।०१३द्@०६०_००११ स्नेहात् परिष्वज्य नृपो भुजाभ्यां  
०४,०६७।०१३द्@०६०_००१२ ददौ तम् अर्थं कुरुपुङ्गवानाम्  
०४,०६७।०१३द्@०६०_००१३ युद्धात् प्रयाताः कुरवो हि मार्गे  
०४,०६७।०१३द्@०६०_००१४ समेत्य सर्वे हितम् एव तत्र  
०४,०६७।०१३द्@०६०_००१५ आचार्यपुत्रः शकुनिश् च राजा  
०४,०६७।०१३द्@०६०_००१६ दुर्योधनः सूतपुत्रश् च कर्णः  
०४,०६७।०१३द्@०६०_००१७ सम्मन्त्र्य राजन् सहिताः समर्थाः  
०४,०६७।०१३द्@०६०_००१८ समादिशन् दूतम् अथो समग्राः  
०४,०६७।०१३द्@०६०_००१९ युधिष्ठिरश् चापि सुसम्प्रहृष्टो  
०४,०६७।०१३द्@०६०_००२० दुर्योधनाद् दूतम् अपश्यद् आगतम्  
०४,०६७।०१३द्@०६०_००२१ स चाब्रवीद् धर्मराजं समेत्य  
०४,०६७।०१३द्@०६०_००२२ युधिष्ठिरं पाण्डवम् उग्रवीर्यम्  
०४,०६७।०१३द्@०६०_००२३ धनञ्जयेनासि पुनर् वनाय  
०४,०६७।०१३द्@०६०_००२४ प्रव्राजितः समये तिष्ठ पार्थ  
०४,०६७।०१३द्@०६०_००२५ त्रयोदशे ह्य् एष किरीटमाली  
०४,०६७।०१३द्@०६०_००२६ संवत्सरे पाण्डवेयो ऽद्य दृष्टः  
०४,०६७।०१३द्@०६०_००२७ ततो ऽब्रवीद् धर्मसुतः प्रहस्य  
०४,०६७।०१३द्@०६०_००२८ क्षिप्रं गत्वा ब्रूहि सुयोधनं तम्  
०४,०६७।०१३द्@०६०_००२९ पितामहः शान्तनवो ब्रवीतु  
०४,०६७।०१३द्@०६०_००३० यद्य् अत्र पूर्णो ऽद्य त्रयोदशो नः  
०४,०६७।०१३द्@०६०_००३१ संवत्सरान्ते तु धनञ्जयेन  
०४,०६७।०१३द्@०६०_००३२ विष्फारितं गाण्डिवम् आजिमध्ये  
०४,०६७।०१३द्@०६०_००३३ पूर्णो न पूर्णो न इति ब्रवीतु  
०४,०६७।०१३द्@०६०_००३४ यद् अस्य सत्यं मम तत् प्रमाणम्  
०४,०६७।०१३द्@०६०_००३५ तेनैवम् उक्तः स निवृत्य दूतो  
०४,०६७।०१३द्@०६०_००३६ दुर्योधनं प्राप्य शशम्स तत्त्वम्  
०४,०६७।०१३द्@०६०_००३७ समेत्य दूतेन स राजपुत्रो  
०४,०६७।०१३द्@०६०_००३८ दुर्योधनो मन्त्रयाम् आस तत्र  
०४,०६७।०१३द्@०६०_००३९ भीष्मेण कर्णेन कृपेण चैव  
०४,०६७।०१३द्@०६०_००४० द्रोणेन भूरिश्रवसा च सार्धम्  
०४,०६७।०१३द्@०६०_००४१ सम्मन्त्र्य रात्रौ बहुभिः सुहृद्भिर्  
०४,०६७।०१३द्@०६०_००४२ भीष्मो ऽब्रवीद् धार्तराष्ट्रं महात्मा  
०४,०६७।०१३द्@०६०_००४३ तीर्णप्रतिज्ञेन धनञ्जयेन  
०४,०६७।०१३द्@०६०_००४४ विष्फारितं गाण्डिवम् आजिमध्ये  
०४,०६७।०१३द्@०६०_००४५ ते धार्तराष्ट्राः समयं निशम्य  
०४,०६७।०१३द्@०६०_००४६ तीर्णप्रतिज्ञस्य धनञ्जयस्य  
०४,०६७।०१३द्@०६०_००४७ सञ्चिन्त्य सर्वे सहिताः सुहृद्भिः  
०४,०६७।०१३द्@०६०_००४८ सपार्थिवाः स्वानि गृहाणि जग्मुः  
०४,०६७।०१४अ ततस् त्रयोदशे वर्षे निवृत्ते पञ्च पाण्डवाः  
०४,०६७।०१४च् उपप्लव्ये विराटस्य समपद्यन्त सर्वशः  
०४,०६७।०१४द्*११४६_००१ विराटेन सपुत्रेण पूज्यमानाः समावसन्  
०४,०६७।०१४द्*११४७_००१ दूतान् मित्रेषु सर्वेषु ज्ञातिसम्बन्धिकेष्व् अपि  
०४,०६७।०१४द्*११४७_००२ प्रेषयाम् आस कौन्तेयो विराटश् च महीपतिः  
०४,०६७।०१५अ तस्मिन् वसंश् च बीभत्सुर् आनिनाय जनार्दनम्  
०४,०६७।०१५च् आनर्तेभ्यो ऽपि दाशार्हान् अभिमन्युं च पाण्डवः  
०४,०६७।०१५द्*११४८_००१ अभिमन्युं समादाय रामेण सहितस् तदा  
०४,०६७।०१५द्*११४८_००२ सर्वयादवमुख्यैश् च संवृतः परवीरहा  
०४,०६७।०१५द्*११४८_००३ शङ्खदुन्दुभिनिर्घोषैर् विराटनगरं ययौ  
०४,०६७।०१६अ काशिराजश् च शैब्यश् च प्रीयमाणौ युधिष्ठिरे  
०४,०६७।०१६च् अक्षौहिणीभ्यां सहिताव् आगतौ पृथिवीपते  
०४,०६७।०१७अ अक्षौहिण्या च तेजस्वी यज्ञसेनो महाबलः  
०४,०६७।०१७ब्*११४९_००१ सह पुत्रैर् महावीर्यैर् धृष्टद्युम्नशिखण्डिभिः  
०४,०६७।०१७ब्*११५०_००१ उपप्लाव्यं ययुः शीघ्रं पाण्डवार्थे महाबलाः  
०४,०६७।०१७ब्*११५०_००२ ततः शतसहस्राणि प्रयुतान्य् अर्बुदानि च  
०४,०६७।०१७ब्*११५०_००३ समीपम् अभिवर्तन्ते योधा यौधिष्ठिरं बलम्  
०४,०६७।०१७ब्*११५०_००४ समुद्रम् इव घर्मान्ते स्रोतःश्रेष्ठाः पृथक् पृथक्  
०४,०६७।०१७च् द्रौपद्याश् च सुता वीराः शिखण्डी चापराजितः  
०४,०६७।०१८अ धृष्टद्युम्नश् च दुर्धर्षः सर्वशस्त्रभृतां वरः  
०४,०६७।०१८च् समस्ताक्षौहिणीपाला यज्वानो भूरिदक्षिणाः  
०४,०६७।०१८ए सर्वे शस्त्रास्त्रसम्पन्नाः सर्वे शूरास् तनुत्यजः  
०४,०६७।०१९अ तान् आगतान् अभिप्रेक्ष्य मत्स्यो धर्मभृतां वरः  
०४,०६७।०१९ब्*११५१_००१ पूजयाम् आस विधिवत् सभृत्यबलवाहनान्  
०४,०६७।०१९च् प्रीतो ऽभवद् दुहितरं दत्त्वा ताम् अभिमन्यवे  
०४,०६७।०२०अ ततः प्रत्युपयातेषु पार्थिवेषु ततस् ततः  
०४,०६७।०२०च् तत्रागमद् वासुदेवो वनमाली हलायुधः  
०४,०६७।०२०द्*११५२_००१ ते दूता द्वारकाम् एत्य दृष्ट्वा वृष्णीन् महारथान्  
०४,०६७।०२०द्*११५२_००२ ऊचुः प्राञ्जलयस् तत्र पाण्डवानां मतं तदा  
०४,०६७।०२०द्*११५३_००१ तस्मिन् काले निशम्याथ दूतवाक्यं जनार्दनः  
०४,०६७।०२०द्*११५३_००२ दयितं स्वस्त्रियं पुत्रं सुभद्रायाः सुमानितम्  
०४,०६७।०२०ए कृतवर्मा च हार्दिक्यो युयुधानश् च सात्यकिः  
०४,०६७।०२१अ अनाधृष्टिस् तथाक्रूरः साम्बो निशठ एव च  
०४,०६७।०२१ब्*११५४_००१ अन्ये ऽपि बहवः शूरा नृपाः प्रीतिपरायणाः  
०४,०६७।०२१ब्*११५४_००२ बिभ्यन् के ऽपि समाजग्मुः पाण्डवेभ्यो हितैषिणः  
०४,०६७।०२१ब्*११५५_००१ प्रद्युम्नश् च महाबाहुर् उल्मुकश् च महाबलः  
०४,०६७।०२१च् अभिमन्युम् उपादाय सह मात्रा परन्तपाः  
०४,०६७।०२१द्*११५६_००१ कृष्णेन सहिताः सर्वे पाण्डवान् द्रष्टुम् आगताः  
०४,०६७।०२२अ इन्द्रसेनादयश् चैव रथैस् तैः सुसमाहितैः  
०४,०६७।०२२च् आययुः सहिताः सर्वे परिसंवत्सरोषिताः  
०४,०६७।०२३अ दश नागसहस्राणि हयानां च शतायुतम्  
०४,०६७।०२३च् रथानाम् अर्बुदं पूर्णं निखर्वं च पदातिनाम्  
०४,०६७।०२४अ वृष्ण्यन्धकाश् च बहवो भोजाश् च परमौजसः  
०४,०६७।०२४च् अन्वयुर् वृष्णिशार्दूलं वासुदेवं महाद्युतिम्  
०४,०६७।०२४द्@०६१_०००१ वासुदेवं तथायान्तं दृष्ट्वा पाण्डुसुतास् तदा  
०४,०६७।०२४द्@०६१_०००२ मात्स्येन सहिताः सर्वे प्रत्युद्याता जनार्दनम्  
०४,०६७।०२४द्@०६१_०००३ शङ्खदुन्दुभिनिर्घोषैर् मङ्गल्यैश् च जनार्दनम्  
०४,०६७।०२४द्@०६१_०००४ ववन्दुर् मुदिताः सर्वे पादयोस् तस्य पाण्डवाः  
०४,०६७।०२४द्@०६१_०००५ पाण्डवाः  
०४,०६७।०२४द्@०६१_०००५ मात्स्येन सहिताः सर्वे आनन्दाश्रुपरिप्लुताः  
०४,०६७।०२४द्@०६१_०००६ एवं तव प्रसादाद् वै वर्षाण्य् एतानि सर्वशः  
०४,०६७।०२४द्@०६१_०००७ त्रयोदशापि दाशार्ह यथा स समयः कृतः  
०४,०६७।०२४द्@०६१_०००८ उषिताः स्मो जगन्नाथ त्वं नाथो नो जनार्दन  
०४,०६७।०२४द्@०६१_०००९ वैशम्पायनः  
०४,०६७।०२४द्@०६१_०००९ रक्षस्व देवदेवेश त्वाम् अद्य शरणं गताः  
०४,०६७।०२४द्@०६१_००१० तान् वन्दमानान् सहसा परिष्वज्य जनार्दनः  
०४,०६७।०२४द्@०६१_००११ विराटस्य सहायांस् तान् सर्वयादवसवृतः  
०४,०६७।०२४द्@०६१_००१२ यथार्हं पूजयाम् आस मुदा परमया युतः  
०४,०६७।०२४द्@०६१_००१३ वृष्णिवीरांश् च तान् सर्वान् यथार्हं प्रतिपेदिरे  
०४,०६७।०२४द्@०६१_००१४ कृष्णा च देवकीपुत्रं ववन्दे पादयोस् तथा  
०४,०६७।०२४द्@०६१_००१५ ताम् उद्यम्य सुकेशान्तां नयने परिमृज्य च  
०४,०६७।०२४द्@०६१_००१६ उवाच वाक्यं देवेशः सर्वयादवसन्निधौ  
०४,०६७।०२४द्@०६१_००१७ मा शोकं कुरु कल्याणि धार्तराष्ट्रान् समाहितान्  
०४,०६७।०२४द्@०६१_००१८ अचिराद् घातयित्वाहं पार्थेन सहितः क्षितिम्  
०४,०६७।०२४द्@०६१_००१९ युधिष्ठिराय दास्यामि व्येतु ते मानसो ज्वरः  
०४,०६७।०२४द्@०६१_००२० अभिमन्युना च पार्थेन रौक्मिणेयेन ते शपे  
०४,०६७।०२४द्@०६१_००२१ सत्यम् एतद् वचो मह्यम् अवैहि त्वम् अनिन्दिते  
०४,०६७।०२४द्@०६१_००२२ इत्य् उक्त्वा तां विसृज्याथ प्रीयमाणो युधिष्ठिरम्  
०४,०६७।०२४द्@०६१_००२३ अन्वास्त वृष्णिशार्दूलः सह वृष्ण्यन्धकैस् तदा  
०४,०६७।०२५अ पारिबर्हं ददौ कृष्णः पाण्डवानां महात्मनाम्  
०४,०६७।०२५च् स्त्रियो रत्नानि वासांसि पृथक् पृथग् अनेकशः  
०४,०६७।०२५द्*११५७_००१ राजानो राजपुत्राश् च निवृत्ते समये तदा  
०४,०६७।०२५द्*११५७_००२ यथार्हं पाण्डवश्रेष्ठे ह्य् अवर्तन्ताभिपूजिताः  
०४,०६७।०२५द्*११५७_००३ आसन् प्रहृष्टमनसः पारिबर्हं ददुस् तदा  
०४,०६७।०२५द्*११५८_००० वैशम्पायनः  
०४,०६७।०२५द्*११५८_००१ तेषु तत्र समेतेषु राजानो वृष्णिभिः सह  
०४,०६७।०२५द्@०६२_०००१ अनेकशः समाजग्मुर् नानादिग्भ्यो नराधिपाः  
०४,०६७।०२५द्@०६२_०००२ विराटनगरं प्राप्य हस्त्यश्वरथसादिनः  
०४,०६७।०२५द्@०६२_०००३ नानादेशोद्भवांश् चैव रत्नानि सुबहून्य् अपि  
०४,०६७।०२५द्@०६२_०००४ वस्त्राणि च महार्हाणि मणीनां निचयानि च  
०४,०६७।०२५द्@०६२_०००५ रौक्मं चोच्चावचं वस्त्रं श्लक्ष्णानीव मृदूनि च  
०४,०६७।०२५द्@०६२_०००६ मणिकाञ्चनचित्राणि दिव्यान्य् आभरणानि च  
०४,०६७।०२५द्@०६२_०००७ अश्वांस् तित्तिरकल्माषाञ् श्वेताश्वांश् चैव सर्वशः  
०४,०६७।०२५द्@०६२_०००८ विवाहार्थम् अनुप्राप्ताः सौभद्रस्य महात्मनः  
०४,०६७।०२५द्@०६२_०००९ मङ्गलेन च संयुक्तं ब्रह्मघोषेण नादितम्  
०४,०६७।०२५द्@०६२_००१० वेदोद्गीतैः सामभिश् च स्तुतिभिर् ब्रह्मचारिणाम्  
०४,०६७।०२५द्@०६२_००११ वेदी विरचिता तत्र सर्वरत्नविभूषिता  
०४,०६७।०२५द्@०६२_००१२ हृष्टपुष्टजनाकीर्णाः सर्वशः शुक्लवाससः  
०४,०६७।०२५द्@०६२_००१३ नानादेशोद्भवाश् चैव गायनास् तत्र चागताः  
०४,०६७।०२५द्@०६२_००१४ समेताः सर्वशस् तत्र ब्राह्मणा वेदपारगाः  
०४,०६७।०२५ए ततो विवाहो विधिवद् ववृते मत्स्यपार्थयोः  
०४,०६७।०२६अ ततः शङ्खाश् च भेर्यश् च गोमुखाडम्बरास् तथा  
०४,०६७।०२६च् पार्थैः संयुज्यमानस्य नेदुर् मत्स्यस्य वेश्मनि  
०४,०६७।०२७अ उच्चावचान् मृगाञ् जघ्नुर् मेध्यांश् च शतशः पशून्  
०४,०६७।०२७च् सुरामैरेयपानानि प्रभूतान्य् अभ्यहारयन्  
०४,०६७।०२८अ गायनाख्यानशीलाश् च नटा वैतालिकास् तथा  
०४,०६७।०२८च् स्तुवन्तस् तान् उपातिष्ठन् सूताश् च सह मागधैः  
०४,०६७।०२८द्*११५९_००१ स्त्रियो वृद्धाः कुटुम्बिन्य उत्सवज्ञाश् च मङ्गलैः  
०४,०६७।०२८द्*११५९_००२ द्रौपद्य् अन्तःपुरे चैव विराटस्य गृहे स्त्रियः  
०४,०६७।०२९अ सुदेष्णां च पुरस्कृत्य मत्स्यानां च वरस्त्रियः  
०४,०६७।०२९च् आजग्मुश् चारुसर्वाङ्ग्यः सुमृष्टमणिकुण्डलाः  
०४,०६७।०३०अ वर्णोपपन्नास् ता नार्यो रूपवत्यः स्वलङ्कृताः  
०४,०६७।०३०च् सर्वाश् चाभ्यभवत् कृष्णा रूपेण यशसा श्रिया  
०४,०६७।०३१अ परिवार्योत्तरां तास् तु राजपुत्रीम् अलङ्कृताम्  
०४,०६७।०३१च् सुताम् इव महेन्द्रस्य पुरस्कृत्योपतस्थिरे  
०४,०६७।०३१द्*११६०_००१ धौम्यो महर्षिभिस् तत्र समाधाय च पावकम्  
०४,०६७।०३१द्*११६०_००२ जुहाव विधिवद् विद्वान् पाण्डवानां पुरोहितः  
०४,०६७।०३१द्*११६१_००१ भृङ्गारं तु समादाय सौवर्णं जलपूरितम्  
०४,०६७।०३१द्*११६१_००२ पार्थस्य हस्ते सहसा सताम् इन्दीवरेक्षणाम्  
०४,०६७।०३१द्*११६१_००३ स्नुषार्थं प्राक्षिपद् द्वारि विराटो वाहिनीपतिः  
०४,०६७।०३२अ तां प्रत्यगृह्णात् कौन्तेयः सुतस्यार्थे धनञ्जयः  
०४,०६७।०३२च् सौभद्रस्यानवद्याङ्गीं विराटतनयां तदा  
०४,०६७।०३३अ तत्रातिष्ठन् महाराजो रूपम् इन्द्रस्य धारयन्  
०४,०६७।०३३च् स्नुषां तां प्रतिजग्राह कुन्तीपुत्रो युधिष्ठिरः  
०४,०६७।०३३द्*११६२_००१ द्रुपदश् च विराटश् च शिखण्डी च महायशाः  
०४,०६७।०३३द्*११६२_००२ काशिराजश् च शैब्यश् च धृष्टद्युम्नश् च सात्यकिः  
०४,०६७।०३३द्*११६२_००३ सप्तैते ऽक्षौहिणीपाला यज्वानो भूरिदक्षिणाः  
०४,०६७।०३३द्*११६२_००४ परिवार्य पाण्डवं सर्वे निवेशं चक्रिरे तदा  
०४,०६७।०३४अ प्रतिगृह्य च तां पार्थः पुरस्कृत्य जनार्दनम्  
०४,०६७।०३४च् विवाहं कारयाम् आस सौभद्रस्य महात्मनः  
०४,०६७।०३४द्*११६३_००१ धौम्यः शिष्यैः परिवृतो भानुमान् इव रश्मिभिः  
०४,०६७।०३४द्*११६४_००१ ततो विवाहो ववृधे स्फीतः सर्वगुणान्वितः  
०४,०६७।०३४द्*११६४_००२ सौभद्रस्याद्भुतश् चैव पितुस् तव पितुस् तदा  
०४,०६७।०३४द्*११६५_००१ धौम्यः शिष्यैः परिवृतो जुहावाग्नौ विधानतः  
०४,०६७।०३४द्*११६५_००२ अग्निं प्रदक्षिणं कुर्वन् सौभद्रः पाणिम् अग्रहीत्  
०४,०६७।०३४द्*११६६_००१ ततः पार्थाय संहृष्टो मात्स्यराजो धनं महत्  
०४,०६७।०३५अ तस्मै सप्त सहस्राणि हयानां वातरंहसाम्  
०४,०६७।०३५च् द्वे च नागशते मुख्ये प्रादाद् बहु धनं तदा  
०४,०६७।०३५द्*११६७_००१ प्रादान् मत्स्यपतिर् हृष्टः कन्याधनम् अनुत्तमम्  
०४,०६७।०३५द्*११६८_००१ पारिबर्हं च पार्थस्य प्रददौ मत्स्यपुङ्गवः  
०४,०६७।०३५द्*११६८_००२ कृष्णेन सह कौन्तेयः प्रत्यगृह्णात् प्रभूतवत्  
०४,०६७।०३५द्*११६९_००१ हुत्वा सम्यक् समिद्धाग्निम् अर्चयित्वा द्विजन्मनः  
०४,०६७।०३५द्*११६९_००२ राज्यं बलं च कोशं च सर्वम् आत्मानम् एव च  
०४,०६७।०३५द्*११७०_००१ न्यवेदयन् पाण्डवेभ्यो विराटः प्रीतिमांस् तदा  
०४,०६७।०३६अ कृते विवाहे तु तदा धर्मपुत्रो युधिष्ठिरः  
०४,०६७।०३६च् ब्राह्मणेभ्यो ददौ वित्तं यद् उपाहरद् अच्युतः  
०४,०६७।०३७अ गोसहस्राणि रत्नानि वस्त्राणि विविधानि च  
०४,०६७।०३७च् भूषणानि च मुख्यानि यानानि शयनानि च  
०४,०६७।०३७द्*११७१_००१ पट्टवासांसि चित्राणि दासीदासान् बहून् ददौ  
०४,०६७।०३७द्*११७२_००१ नागरान् प्रीतिभिर् दिव्यैस् तर्पयाम् आस भूपतिः  
०४,०६७।०३७द्*११७३_००१ भोजनानि च हृद्यानि पानानि विविधानि च  
०४,०६७।०३८अ तन् महोत्सवसङ्काशं हृष्टपुष्टजनावृतम्  
०४,०६७।०३८च् नगरं मत्स्यराजस्य शुशुभे भरतर्षभ  
०४,०६७।०३८द्*११७४_००१ पुरोहितैर् अमात्यैश् च पौरैर् जानपदैर् अपि  
०४,०६७।०३८द्*११७४_००२ विराटनृपतिः श्रीमान् सौभद्रायाभिमन्यवे  
०४,०६७।०३८द्*११७४_००३ तां सुताम् उत्तरां दत्त्वा मुमुदे परमं तदा  
०४,०६७।०३८द्*११७५_००१ एवं वृत्ते विवाहे तु पार्थसूनोः परन्तप  
०४,०६७।०३८द्*११७५_००२ पुराद् बहिर् उपप्लाव्य ऊषुः पाण्डुसुतास् तदा  
०४,०६७।०३८द्*११७६_००० जनमेजयः  
०४,०६७।०३८द्*११७६_००१ वृत्ते विवाहे हृष्टात्मा यद् उवाच युधिष्ठिरः  
०४,०६७।०३८द्*११७६_००२ तत् सर्वं कथयस्वेह कृतवन्तो यद् उत्तरम्  
०४,०६७।०३८द्*११७७_००१ चतुर्थम् एतद् विपुलं वैराटं पर्ववर्णनम्  
०४,०६७।०३८द्*११७७_००२ अत्रापि परिसङ्ख्याता अध्यायानां महात्मना  
०४,०६७।०३८द्*११७७_००३ सप्तषष्टिर् अथो पूर्णा श्लोकानाम् अपि मे शृणु  
०४,०६७।०३८द्*११७७_००४ श्लोकानां द्वे सहस्रे तु त्रीणि श्लोकशतानि च  
०४,०६७।०३८द्*११७७_००५ पर्वण्य् अस्मिन् समाख्यातं सङ्ख्यानं परमर्षिणा  
०४,०६७।०३८द्*११७७_००६ विराटपर्वे देयानि वासांसि विविधानि च  
०४,०६७।०३८द्*११७८_००१ कृत्वा विवाहं तु कुरुप्रवीरास्  
०४,०६७।०३८द्*११७८_००२ तदाभिमन्योर् मुदितस्य पक्षाः  
०४,०६७।०३८द्*११७८_००३ विश्रम्य चत्वार्य् उषसः प्रतीताः  
०४,०६७।०३८द्*११७८_००४ सभां विराटस्य ततो ऽभिजग्मुः

