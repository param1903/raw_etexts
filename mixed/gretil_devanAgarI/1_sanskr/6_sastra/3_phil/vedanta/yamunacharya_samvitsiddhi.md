+++
title = "Yamunacarya: Samvitsiddhi"

+++


## Intro
  
  
  
  
Yamunacarya: Samvitsiddhi  
  
  
  
  
  
Yamunacarya: Samvitsiddhi  
Based on the ed. by Roque Mesquita  
Wien : Verlag der Oesterreichischen Akademie der Wissenschaften, 1988  
  
Input by Somadeva Vasudeva   
Oxford, 5/11/00  
  
  
PLAIN TEXT VERSION  
Line numbering follows ed.  
  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


यामुनाचार्यः: संवित्सिद्धिः

एकम् एवाद्वितीयं तद् ब्रह्मेत्य् उपनिषद्वचः ॥ य्स्व्स्_१ ॥  
ब्रह्मणो ऽन्यस्य सद्भावं ननु तत् प्रतिषेधति ॥ य्स्व्स्_२ ॥  
अत्र ब्रूमो ऽद्वितीयोक्तौ समासः को विवक्षितः ॥ य्स्व्स्_३ ॥  
किंस्वित् तत्पुरुषः किं वा बहुव्रीहिर् अथोच्यताम् ॥ य्स्व्स्_४ ॥  
पूर्वस्मिन्न् उत्तरस् तावत् प्राधान्येन विवक्ष्यते ॥ य्स्व्स्_५ ॥  
पदार्थस् तत्र तद् ब्रह्म ततो ऽन्यत् सदृशं तु वा ॥ य्स्व्स्_६ ॥  
तद्विरुद्धम् अथो वा स्यात् त्रिष्व् अप्य् अन्यन् न बाधते ॥ य्स्व्स्_७ ॥  
अन्यत्वे सदृशत्वे वा द्वितीयं सिद्ध्यति ध्रुवम् ॥ य्स्व्स्_८ ॥  
विरुद्धत्वे द्वितीयेन तृतीयं प्रथमं तु वा ॥ य्स्व्स्_९ ॥  
ब्रह्म प्राप्नोति यस्मात् तद् द्वितीयेन विरुध्यते ॥ य्स्व्स्_१० ॥  
अतः सप्रथमाः सर्वे तृतीयाद्यर्थराशयः ॥ य्स्व्स्_११ ॥  
द्वितीयेन तथा स्पृष्ट्वा स्वस्थास् तिष्ठन्त्य् अबाधिताः ॥ य्स्व्स्_१२ ॥  
ननु नञ् ब्रह्मणो ऽन्यस्य सर्वस्यैव निषेधकम् ॥ य्स्व्स्_१३ ॥  
द्वितीयग्रहणं यस्मात् सर्वस्यैवोपलक्षणम् ॥ य्स्व्स्_१४ ॥  
नैवं निषेधो न ह्य् अस्माद् द्वितीयस्यावगम्यते ॥ य्स्व्स्_१५ ॥  
ततो ऽन्यत् तद्विरुद्धं वा सदृशं वात्र वक्ति सः ॥ य्स्व्स्_१६ ॥  
द्वितीयं यस्य नैवास्ति तद् ब्रह्मेति विवक्षिते ॥ य्स्व्स्_१७ ॥  
सत्यादिलक्षणोक्तीनाम् अपलक्षणता भवेत् ॥ य्स्व्स्_१८ ॥  
अद्वितीये द्वितीयार्थ- नास्तितामात्रगोचरे ॥ य्स्व्स्_१९ ॥  
स्वनिष्ठत्वान् नञर्थस्य न स्याद् ब्रह्मपदान्वयः ॥ य्स्व्स्_२० ॥  
द्वितीयशून्यता तत्र ब्रह्मणो न विशेषणम् ॥ य्स्व्स्_२१ ॥  
विशेषणे वा तद् ब्रह्म तृतीयं प्रथमं तु वा ॥ य्स्व्स्_२२ ॥  
प्रसक्तं पूर्ववत् सर्वं बहुव्रीहौ समस्यति ॥ य्स्व्स्_२३ ॥  
ब्रह्मणः प्रथमा ये च तृतीयाद्या जगत्त्रये ॥ य्स्व्स्_२४ ॥  
ब्रह्म प्रत्य् अद्वितीयत्वात् स्वस्थास् तिष्ठन्त्य् अबाधिताः ॥ य्स्व्स्_२५ ॥  
किञ्च तत्र बहुव्रीहौ समासे संश्रिते सति ॥ य्स्व्स्_२६ ॥  
वृत्त्यर्थस्य नञर्थस्य न पदार्थान्तरान्वयः ॥ य्स्व्स्_२७ ॥  
सत्य् अर्थान्तरसम्बन्धे षष्ठी यस्येति युज्यते ॥ य्स्व्स्_२८ ॥  
द्वितीयवस्तुनास्तित्वं न ब्रह्म न विशेषणम् ॥ य्स्व्स्_२९ ॥  
असत्त्वान् न ह्य् असद् ब्रह्म भवेन् नापि विशेषणम् ॥ य्स्व्स्_३० ॥  
तस्मात् प्रपञ्चसद्भावो नाद्वैतश्रुतिबाधितः ॥ य्स्व्स्_३१ ॥  
स्वप्रमाणबलात् सिद्धः श्रुत्या चाप्य् अनुमोदितः ॥ य्स्व्स्_३२ ॥  
तेनाद्वितीयं ब्रह्मेति श्रुतेर् अर्थो ऽयम् उच्यते ॥ य्स्व्स्_३३ ॥  
द्वितीयगणनायोग्यो नासीद् अस्ति भविष्यति ॥ य्स्व्स्_३४ ॥  
समो वाभ्यदिको वास्य यो द्वितीयस् तु गण्यते ॥ य्स्व्स्_३५ ॥  
यतो ऽस्य विभवव्यूह- कलामात्रम् इदं जगत् ॥ य्स्व्स्_३६ ॥  
द्वितीयवागास्पदतां प्रतिपद्येत तत् कथम् ॥ य्स्व्स्_३७ ॥  
यथा चोलनृपः सम्राड् अद्वितीयो ऽद्य भूतले ॥ य्स्व्स्_३८ ॥  
इति तत्तुल्यनृपति- निवारणपरं वचः ॥ य्स्व्स्_३९ ॥  
न तु तद्भृत्यतत्पुत्र- कलत्रादिनिषेधकम् ॥ य्स्व्स्_४० ॥  
तथा सुरासुरनर- ब्रह्मब्रह्माण्डकोटयः ॥ य्स्व्स्_४१ ॥  
क्लेशकर्मविपाकाद्यैर् अस्पृष्टस्याखिलेशितुः ॥ य्स्व्स्_४२ ॥  
ज्ञानादिषाड्गुण्यनिधेर् अचिन्त्यविभवस्य ताः ॥ य्स्व्स्_४३ ॥  
विष्णोर् विभूतिमहिम- समुद्रद्रप्सविप्रुषः ॥ य्स्व्स्_४४ ॥  
कः खल्व् अङ्गुलिभङ्गेन समुद्रान् सप्तसङ्ख्यया ॥ य्स्व्स्_४५ ॥  
गणयन् गणयेद् ऊर्मि- फेनबुद्बुदविप्रुषः ॥ य्स्व्स्_४६ ॥  
यथैक एव सविता न द्वितीयो नभःस्थले ॥ य्स्व्स्_४७ ॥  
इत्य् उक्त्या न हि सावित्रा निषिध्यन्ते ऽत्र रश्मयः ॥ य्स्व्स्_४८ ॥  
यथा प्रधानसङ्ख्येय- सङ्ख्यायां नैव गण्यते ॥ य्स्व्स्_४९ ॥  
सङ्ख्या पृथक्सती तत्र सङ्ख्येयान्यपदार्थत्वत् ॥ य्स्व्स्_५० ॥  
तथा -  
पादो ऽस्य विश्वा भूतानि त्रिपाद् अस्यामृतं दिवि ॥ य्स्व्स्_५१ ॥  
इति ब्रुवञ् जगत् सर्वम् इत्थम्भावे न्यवेशयत् ॥ य्स्व्स्_५२ ॥  
तथा -   
एतावान् अस्य महिमा ततो ज्यायस्तरो हि सः ॥ य्स्व्स्_५३ ॥  
यत्रान्यन् न विजानाति स भूमोदरम् अन्तरम् ॥ य्स्व्स्_५४ ॥  
कुरुते ऽस्य भयं व्यक्तम् इत्यादिश्रुतयः पराः ॥ य्स्व्स्_५५ ॥  
मेरोर् इवाणुर् यस्येदं ब्रह्माण्डम् अखिलं जगत् ॥ य्स्व्स्_५६ ॥  
इत्यादिकाः समस्तस्य तदित्थम्भावतापराः ॥ य्स्व्स्_५७ ॥  
वाचारम्भणमात्रं तु जगत् स्थावरजङ्गमम् ॥ य्स्व्स्_५८ ॥  
विकारजातं कूटस्थं मूलकारणम् एव सत् ॥ य्स्व्स्_५९ ॥  
अनन्यत् कारणात् कार्यं पावकाद् विस्फुलिङ्गवत् ॥ य्स्व्स्_६० ॥  
मृत्तिकालोहबीजादि- नानादृष्टान्तविस्तरैः ॥ य्स्व्स्_६१ ॥  
(च्फ़्। छाउप् ६।४--६)  
नाशकद् दग्धुम् अनलस् तृणं मज्जयितुं जलम् ॥ य्स्व्स्_६२ ॥  
(च्फ़्। केउप् ३।१४--२८)  
न वायुश् चलितुं शक्तस् तच् छक्त्याप्यायनाद् ऋते ॥ य्स्व्स्_६३ ॥  
एकप्रधानविज्ञानाद् विज्ञातम् अखिलं भवेत् ॥ य्स्व्स्_६४ ॥  
(च्फ़्। छाउप् ६।१।३फ़्फ़्।)  
इत्यादिवेदवचन- तन्मूलाप्तागमैर् अपि ॥ य्स्व्स्_६५ ॥  
ब्रह्मात्मनात्मलाभो ऽयं प्रपञ्चश् चिदचिन्मयः ॥ य्स्व्स्_६६ ॥  
इति प्रमीयते ब्राह्मी विभूतिर् न निषिध्यते ॥ य्स्व्स्_६७ ॥  
तन्निषेधे समस्तस्य मिथ्यात्वाल् लोकवेदयोः ॥ य्स्व्स्_६८ ॥  
व्यवहारास् तु लुप्येरंस् तथा स्याद् ब्रह्मधीर् अपि ॥ य्स्व्स्_६९ ॥  
व्यावहारिकसत्यत्वान् मृषत्वे ऽप्य् अविरुद्धता ॥ य्स्व्स्_७० ॥  
प्रत्यक्षादेर् इति मतं प्राग् एव समदूदुषम् ॥ य्स्व्स्_७१ ॥  
अतश् चोपनिषज्जात- ब्रह्माद्वैतधिया जगत् ॥ य्स्व्स्_७२ ॥  
न बाध्यते विभूतित्वाद् ब्रह्मणश् चेत्य् अवस्थितम् ॥ य्स्व्स्_७३ ॥  
ननु सत्त्वे प्रपञ्चस्य नास्तीति प्रत्ययः कथम् ॥ य्स्व्स्_७४ ॥  
असत्त्वे वा कथं तस्मिन्न् अस्तीति प्रत्ययो भवेत् ॥ य्स्व्स्_७५ ॥  
सदसत्त्वं तथैकस्य विरुद्धत्वाद् असम्भवि ॥ य्स्व्स्_७६ ॥  
सदसत्प्रत्ययप्राप्त- विरुद्धद्वन्द्वसङ्गमे ॥ य्स्व्स्_७७ ॥  
तयोर् अन्यतरार्थस्य निश्चयाभावहेतुतः ॥ य्स्व्स्_७८ ॥  
सदसत्त्वं प्रपञ्चस्य जैनास् तु प्रतिजानते ॥ य्स्व्स्_७९ ॥  
सत्त्वप्राप्तिं पुरःकृत्य नास्तीति प्रत्ययोदयात् ॥ य्स्व्स्_८० ॥  
सदा सत्त्वं प्रपञ्चस्य साङ्ख्यास् तु प्रतिपेदिरे ॥ य्स्व्स्_८१ ॥  
सदसत्प्रत्ययप्राप्त- विरुद्धद्वन्द्वसङ्कटे ॥ य्स्व्स्_८२ ॥  
विरोधपरिहारार्थं सत्त्वासत्त्वांशभङ्गतः ॥ य्स्व्स्_८३ ॥  
सदसद्भ्याम् अनिर्वाच्यं प्रपञ्चं केचिद् ऊचिरे ॥ य्स्व्स्_८४ ॥  
सत्त्वासत्त्वे विभागेन देशकालादिभेदतः ॥ य्स्व्स्_८५ ॥  
घटादेर् इति मन्वाना व्यवस्थाम् अपरे जगुः ॥ य्स्व्स्_८६ ॥  
तद् एवं वादिसम्मर्दात् संशये समुपस्थिते ॥ य्स्व्स्_८७ ॥  
निर्णयः क्रियते तत्र मीमांसकमतेन तु ॥ य्स्व्स्_८८ ॥  
घटस्वरूपे नास्तित्वम् अस्तित्वं यद्य् अबूबुधत् ॥ य्स्व्स्_८९ ॥  
स्याद् एव युगपत् सत्त्वम् असत्त्वं च घटादिषु ॥ य्स्व्स्_९० ॥  
इदानीम् इदम् अत्रास्ति नास्तीत्य् एवंविधा यतः ॥ य्स्व्स्_९१ ॥  
देशकालदशाभेदाद् अस्तिनास्तीति नो धियः ॥ य्स्व्स्_९२ ॥  
अतो देशादिभेदेन सदसत्त्वं घटादिषु ॥ य्स्व्स्_९३ ॥  
व्यवस्थितं निरस्तत्वाद् वादस्येह न सम्भवः ॥ य्स्व्स्_९४ ॥  
ननु देशादिसम्बन्धः सत एवोपपद्यते ॥ य्स्व्स्_९५ ॥  
न देशकालसम्बन्धाद् असतः सत्त्वम् इष्यते ॥ य्स्व्स्_९६ ॥  
सम्बन्धो द्व्याश्रयस् तस्मात् सतः सत्त्वं सदा भवेत् ॥ य्स्व्स्_९७ ॥  
असतः कारकैः सत्त्वं जन्मनेत्य् अतिदुर्घटम् ॥ य्स्व्स्_९८ ॥  
आद्यन्तवान् प्रपञ्चो ऽतः सत्कक्ष्यान्तर्निवेश्यते ॥ य्स्व्स्_९९ ॥  
उक्तं च--  
आदाव् अन्ते च यन् नास्ति नास्ति मध्ये ऽपि तत् तथा ॥ य्स्व्स्_१०० ॥  
इति  
अतो निश्चितसद्भावः सदा सन्न् अभ्युपेयताम् ॥ य्स्व्स्_१०१ ॥  
असतः सर्वदासत्त्वं जन्ययोगात् खपुष्पवत् ॥ य्स्व्स्_१०२ ॥  
असत्त्वे न विशेषो ऽस्ति प्रागत्यन्तासतोर् इह ॥ य्स्व्स्_१०३ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
श्वेतकेतुम् उपादाय तत् त्वम् इत्य् अपि यच् छ्रुतम् ॥ य्स्व्स्_१०४ ॥  
(च्फ़्। छाउप् ६।९।४)  
षष्ठप्रपाठके तस्य कुतो मुख्यार्थसम्भवः ॥ य्स्व्स्_१०५ ॥  
कार्पण्यशोकदुःखार्तश् चेतनस् त्वम्पदोदितः ॥ य्स्व्स्_१०६ ॥  
सर्वज्ञः सत्यसङ्कल्पो निःसीमसुखसागरः ॥ य्स्व्स्_१०७ ॥  
तत्पदार्थस् तयोर् ऐक्यं तेजस्तिमिरवत् कथम् ॥ य्स्व्स्_१०८ ॥  
त्वमर्थस्थे तटस्थे वा (तदर्थस्थे विभेदके) ॥ य्स्व्स्_१०९ ॥  
गुणे तत्त्वम्पदश्रुत्योर् ऐकार्थ्यं दूरवारितम् ॥ य्स्व्स्_११० ॥  
अज्ञत्वसर्ववेदित्व- दुःखित्वसुखितादिके ॥ य्स्व्स्_१११ ॥  
विशेषणे वा चिद्धातोर् अथवाप्य् उपलक्षणे ॥ य्स्व्स्_११२ ॥  
विरुद्धगुणसङ्क्रान्तेर् भेदः स्यात् त्वन्तदर्थयोः ॥ य्स्व्स्_११३ ॥  
वाच्यैकदेशभङ्गेन चिदेकव्यक्तिनिष्ठता ॥ य्स्व्स्_११४ ॥  
सो ऽयं गौर् इतिवत् तत्त्वम् पदयोर् इत्य् अपेशलम् ॥ य्स्व्स्_११५ ॥  
देशकालदशाभेदाद् एकस्मिन्न् अपि धर्मिणि ॥ य्स्व्स्_११६ ॥  
विरुद्धद्वन्द्वसङ्क्रान्तेः सो ऽयं गौर् इति युज्यते ॥ य्स्व्स्_११७ ॥  
स्वप्रकाशस्य चिद्धातोर् विरुद्धद्वन्द्वसङ्गतौ ॥ य्स्व्स्_११८ ॥  
न व्यवस्थापकं किञ्चिद् देशकालदशादिके ॥ य्स्व्स्_११९ ॥  
निर्धूतनिखिलद्वन्द्व- स्वप्रकाशे चिदात्मनि ॥ य्स्व्स्_१२० ॥  
द्वैतानर्थभ्रमाभावाच् छास्त्रं निर्विषयं भवेत् ॥ य्स्व्स्_१२१ ॥  
एतेन सत्यकामत्व- जगत्कारणतादयः ॥ य्स्व्स्_१२२ ॥  
मा(योपाधौ) परे ऽध्यस्ताः शोकमोहादयः पुनः ॥ य्स्व्स्_१२३ ॥  
अविद्योपाधिके जीवे विभागेनेति यन् मतम् ॥ य्स्व्स्_१२४ ॥  
क्षुद्रब्रह्मविदाम् एतन् मतं प्राग् एव दूषितम् ॥ य्स्व्स्_१२५ ॥  
चित्स्वरूपे विशिष्टे वा मायाविद्याद्युपाधयः ॥ य्स्व्स्_१२६ ॥  
पूर्वस्मिन् सर्वसङ्कर्यं परजीवाविभागतः ॥ य्स्व्स्_१२७ ॥  
उत्तरस्मिन्न् अपि तथा विशिष्टम् अपि चिद् यदि ॥ य्स्व्स्_१२८ ॥  
चित्स्वरूपं हि निर्भेदं मायाविद्याद्युपाधिभिः ॥ य्स्व्स्_१२९ ॥  
विभिन्नम् इव विभ्रान्तं विशिस्टं च (इति मन्यते) ॥ य्स्व्स्_१३० ॥  
तटस्थावस्थिता धर्माः स्वरूपं न स्पृशन्ति किम् ॥ य्स्व्स्_१३१ ॥  
न हि दण्डिशिरस्छेदाद् देवदत्तो न हिंसितः ॥ य्स्व्स्_१३२ ॥  
अचिदंशव्यपोहेन चिदेकपरिशेषता ॥ य्स्व्स्_१३३ ॥  
अतस् तत् त्वम् असीत्यादेर् अर्थ इत्य् अप्य् असुन्दरम् ॥ य्स्व्स्_१३४ ॥  
अब्रह्मानात्मताभावे प्रत्यक्चित् परिशिष्यते ॥ य्स्व्स्_१३५ ॥  
तत्त्वम्पदद्वयं जीव- परतादात्म्यगोचरम् ॥ य्स्व्स्_१३६ ॥  
तन् मुख्यवृत्ति तादात्म्यम् अपि वस्तुद्वयाश्रयम् ॥ य्स्व्स्_१३७ ॥  
भेदाभेदविकल्पस् तु यस् त्वया परिचोदितः ॥ य्स्व्स्_१३८ ॥  
अभेदाभेदिनो ऽसत्ये बन्धे सति निरर्थकः ॥ य्स्व्स्_१३९ ॥  
अभेदो भेदमर्दी तु स्वाश्रयीभूतवस्तुनोः ॥ य्स्व्स्_१४० ॥  
भेदः परस्परानात्म्यं भावानाम् एवम् एतयोः ॥ य्स्व्स्_१४१ ॥  
स्वरूपम् अभ्युपेत्यैव भेदाभेदविकल्पयोः ॥ य्स्व्स्_१४२ ॥  
(बाधनम्) तेन वाग्बाधाद् विरोधेन निगृह्यसे ॥ य्स्व्स्_१४३ ॥  
भिन्नाभिन्नत्वसम्बन्ध- सदसत्त्वविकल्पनम् ॥ य्स्व्स्_१४४ ॥  
प्रत्यक्षानुभवापास्तं केवलं कण्ठशोषणम् ॥ य्स्व्स्_१४५ ॥  
नीले नीलमतिर् यादृग् उत्पले नीलधीर् हि सा ॥ य्स्व्स्_१४६ ॥  
नीलम् उत्पलम् एवेदम् इति साक्षाच् चकास्ति नः ॥ य्स्व्स्_१४७ ॥  
यथा विदितसंयोग- सम्बन्धे ऽप्यक्षगोचरे ॥ य्स्व्स्_१४८ ॥  
भेदाभेदादिदुस्तर्क- विकल्पाधानविभ्रमः ॥ य्स्व्स्_१४९ ॥  
तद्वत् तादात्म्यसम्बन्धे श्रुतिप्रत्यक्षमूलके ॥ य्स्व्स्_१५० ॥  
श्रुतिदण्डेन दुस्तर्क- विकल्पभ्रमवारणम् ॥ य्स्व्स्_१५१ ॥  
निर्दोषापौरुषेयी च श्रुतिर् अत्यर्थम् आदरात् ॥ य्स्व्स्_१५२ ॥  
असकृत् तत् त्वम् इत्य् आह तादात्म्यं ब्रह्मजीवयोः ॥ य्स्व्स्_१५३ ॥  
ब्रह्मानन्दह्रदान्तस्थो मुक्तात्मा सुखम् एधते ॥ य्स्व्स्_१५४ ॥  
फले च फलिनो ऽभावान् मोक्षस्यापुरुषार्थता ॥ य्स्व्स्_१५५ ॥  
एकशेषे हि चिद्धातोः कस्य मोक्षः फलं भवेत् ॥ य्स्व्स्_१५६ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
किञ्च प्रपञ्चरूपेण का नु संविद् विवर्तते ॥ य्स्व्स्_१५७ ॥  
न तावद् घटधीस् तस्याम् असत्याम् अपि दर्शनात् ॥ य्स्व्स्_१५८ ॥  
न हि तस्याम् अजातायां नष्टायां वाखिलं जगत् ॥ य्स्व्स्_१५९ ॥  
नास्तीति शक्यते वक्तुम् उक्तौ प्रत्यक्षबाधनात् ॥ य्स्व्स्_१६० ॥  
नाप्य् अन्यसंवित् तन्नाशे ऽप्य् अन्येषाम् उपलम्भनात् ॥ य्स्व्स्_१६१ ॥  
ननु संविद् अभिन्नैका न तस्याम् अस्ति भेदधीः ॥ य्स्व्स्_१६२ ॥  
घटादयो हि भिद्यन्ते न तु सा चित्प्रकाशनात् ॥ य्स्व्स्_१६३ ॥  
घटधीः पटसंवित्ति- समये नावभाति चेत् ॥ य्स्व्स्_१६४ ॥  
नैवं घटो हि नाभाति सा स्फुरत्य् एव तु स्फुटम् ॥ य्स्व्स्_१६५ ॥  
घटव्यावृत्तसंवित्तिर् अथ न स्फुरतीति चेत् ॥ य्स्व्स्_१६६ ॥  
तद्व्यावृत्तिपदेनापि किं सैवोक्ताथवेतरत् ॥ य्स्व्स्_१६७ ॥  
सैव चेद्भासते ऽन्यच् चेन् न ब्रूमस् तस्य भासनम् ॥ य्स्व्स्_१६८ ॥  
किञ्चास्याः स्वप्रकाशाया नीरूपाया न हि स्वतः ॥ य्स्व्स्_१६९ ॥  
ऋते विषयनानात्वान् नानात्वावग्रहभ्रमः ॥ य्स्व्स्_१७० ॥  
न वस्तु वस्तुधर्मो वा न प्रत्यक्षो न लैङ्गिकः ॥ य्स्व्स्_१७१ ॥  
घटादिवेद्यभेदो ऽपि केवलं भ्रमलक्षणः ॥ य्स्व्स्_१७२ ॥  
यदा तदा तदायत्तो धीभेदावग्रहोदयः ॥ य्स्व्स्_१७३ ॥  
कुतः कुतस्तरां तस्य परमार्थत्वसम्भवः ॥ य्स्व्स्_१७४ ॥  
किञ्च स्वयम्प्रकाशस्य स्वतो वा परतो ऽपि वा ॥ य्स्व्स्_१७५ ॥  
प्रागभावादिसिद्धिः स्यात् स्वतस् तावन् न युज्यते ॥ य्स्व्स्_१७६ ॥  
स्वस्मिन् सति विरुद्धत्वाद् अभावस्यानवस्थितेः ॥ य्स्व्स्_१७७ ॥  
स्वनिमित्तप्रकाशस्य स्वस्याभावे ऽप्य् असम्भवात् ॥ य्स्व्स्_१७८ ॥  
अनन्यगोचरत्वेन चितो न परतो ऽपि च ॥ य्स्व्स्_१७९ ॥  
किञ्च वेद्यस्य भेदादेर् न चिद्धर्मत्वसम्भवः ॥ य्स्व्स्_१८० ॥  
रूपादिवद् अतः संविद् अद्वितिया स्वयम्प्रभा ॥ य्स्व्स्_१८१ ॥  
अतस् तद्भेदम् आश्रित्य यद् विकल्पादिजल्पितम् ॥ य्स्व्स्_१८२ ॥  
तद् अविद्याविलासो ऽयम् इति ब्रह्मविदो विदुः ॥ य्स्व्स्_१८३ ॥  
हन्त ब्रह्मोपदेशो ऽयं श्रद्दधानेषु शोभते ॥ य्स्व्स्_१८४ ॥  
वयम् अश्रद्दधानाः स्मो ये युक्तिं प्रार्थयामहे ॥ य्स्व्स्_१८५ ॥  
प्रतिप्रमातृविषयं परस्परविलक्षणाः ॥ य्स्व्स्_१८६ ॥  
अपरोक्षं प्रकाशन्ते सुखदुःखादिवद् धियः ॥ य्स्व्स्_१८७ ॥  
सम्बन्धिव्यङ्ग्यभेदस्य संयोगेच्छादिकस्य नः ॥ य्स्व्स्_१८८ ॥  
न हि भेदः स्वतो नास्ति नाप्रत्यक्षश् च सम्मतः ॥ य्स्व्स्_१८९ ॥  
यदि सर्वगता नित्या संविद् एवाभ्युपेयते ॥ य्स्व्स्_१९० ॥  
ततः सर्वं सदा भायान् न वा किञ्चित् कदाचन ॥ य्स्व्स्_१९१ ॥  
तदानीं न हि वेद्यस्य सन्निधीतरकारिता ॥ य्स्व्स्_१९२ ॥  
व्यवस्था घटते वित्तेर् व्योमवद्वैभवाश्रयात् ॥ य्स्व्स्_१९३ ॥  
नापि कारणभेदेन नित्यायास् तदभावतः ॥ य्स्व्स्_१९४ ॥  
न च स्वरूपनानात्वात् तदेकत्वपरिग्रहात् ॥ य्स्व्स्_१९५ ॥  
ततश् च बधिरान्धादेः शब्दादिग्रहणं भवेत् ॥ य्स्व्स्_१९६ ॥  
गुरुशिष्यादिभेदश् च निर्निमित्तः प्रसज्यते ॥ य्स्व्स्_१९७ ॥  
ननु नः संविदो भिन्नं सर्वं नाम न किञ्चन ॥ य्स्व्स्_१९८ ॥  
अतः सर्वं सदा भायाद् इत्य् अकाण्डे ऽनुयुज्यते ॥ य्स्व्स्_१९९ ॥  
इदम् आख्याहि भोः किं नु नीलादिर् न प्रकाशते ॥ य्स्व्स्_२०० ॥  
प्रकाशमानो नीलादिः संविदो वा न भिद्यते ॥ य्स्व्स्_२०१ ॥  
आदौ प्रतीतिसुभगो निर्वाहो लोकवेदयोः ॥ य्स्व्स्_२०२ ॥  
यतः पदपदार्थादि न किञ्चिद् अवभासते ॥ य्स्व्स्_२०३ ॥  
द्वितीये संविदो ऽद्वैतं व्याहन्येत समीहितम् ॥ य्स्व्स्_२०४ ॥  
यद्य् अयं विविधाकार- प्रपञ्चः संविदात्मकः ॥ य्स्व्स्_२०५ ॥  
सापि संवित् तदात्मेति यतो नाना प्रसज्यते ॥ य्स्व्स्_२०६ ॥  
न चाविद्याविलासत्वाद् भेदाभेदानिरूपणा ॥ य्स्व्स्_२०७ ॥  
सा हि न्यायानलस्पृष्टा जाटुषाभरणायते ॥ य्स्व्स्_२०८ ॥  
तथा हि यद्य् अविद्येयं विद्याभावात्मिकेष्यते ॥ य्स्व्स्_२०९ ॥  
निरुपाख्यस्वभावत्वात् सा न किञ्चिन् नियच्छति ॥ य्स्व्स्_२१० ॥  
अर्थान्तरम् अविद्या चेत् साध्वी भेदानिरूपणा ॥ य्स्व्स्_२११ ॥  
अर्थानर्थान्तरत्वादि- विकल्पो ऽस्या न युज्यते ॥ य्स्व्स्_२१२ ॥  
विद्यातो ऽर्थान्तरं चासाव् इति सुव्याहृतं वचः ॥ य्स्व्स्_२१३ ॥  
अथार्थान्तरभावो ऽपि तस्यास् ते भ्रान्तिकल्पितः ॥ य्स्व्स्_२१४ ॥  
हन्तैवं सत्य् अविद्यैव विद्या स्यात् परमार्थतः ॥ य्स्व्स्_२१५ ॥  
किञ्च शुद्धाजडा संविद् अविद्येयं तु नेदृशी ॥ य्स्व्स्_२१६ ॥  
तत् केन हेतुना सेयम् अन्यैव न निरूप्यते ॥ य्स्व्स्_२१७ ॥  
अपि चेयम् अविद्या ते यदभावादिरूपिणी ॥ य्स्व्स्_२१८ ॥  
सा विद्या किं नु संवित्तिर् वेद्यं वा वेदिताथवा ॥ य्स्व्स्_२१९ ॥  
वेद्यत्वे वेदितृत्वे च नास्यास् ताभ्यां निवर्तनम् ॥ य्स्व्स्_२२० ॥  
न हि ज्ञानाद् ऋते ऽज्ञानम् अन्यतस् ते निवर्तते ॥ य्स्व्स्_२२१ ॥  
संविद् एवेति चेत् तस्या ननु भावाद् असम्भवः ॥ य्स्व्स्_२२२ ॥  
किञ्चेयं तद्विरुद्धा वा न तस्याः क्वापि सम्भवः ॥ य्स्व्स्_२२३ ॥  
यतो ऽखिलं जगद् व्याप्तं विद्ययैवाद्वितीयया ॥ य्स्व्स्_२२४ ॥  
अभावो ऽन्यो विरुद्धो वा संविदो ऽपि यदीष्यते ॥ य्स्व्स्_२२५ ॥  
तदानीं संविदद्वैत- प्रतिज्ञां दूरतस् त्यज ॥ य्स्व्स्_२२६ ॥  
किञ्चासौ कस्य जीवस्य को जीवो यस्य सेति चेत् ॥ य्स्व्स्_२२७ ॥  
नन्व् एवम् असमाधानम् अन्योन्याश्रयणं भवेत् ॥ य्स्व्स्_२२८ ॥  
नर्ते जीवाद् अविद्या स्यान् न च जीवस् तया विना ॥ य्स्व्स्_२२९ ॥  
न बीजाङ्कुरतुल्यत्वं जीवोत्पत्तेर् अयोगतः ॥ य्स्व्स्_२३० ॥  
ब्रह्मणश् चेन् न सर्वज्ञं कथं तद् बम्भ्रमीति ते ॥ य्स्व्स्_२३१ ॥  
अविद्याकृतदेहात्म- प्रत्ययाधीनता न ते ॥ य्स्व्स्_२३२ ॥  
ब्रह्मसर्वज्ञभावस्य तत्स्वाभाविकताश्रुतेः ॥ य्स्व्स्_२३३ ॥  
भेदावभासगर्भत्वाद् अथ सर्वज्ञता मृषा ॥ य्स्व्स्_२३४ ॥  
तत एवामृषा कस्मान् न स्याच् छब्दान्तरादिवत् ॥ य्स्व्स्_२३५ ॥  
यथा शब्दान्तराभ्यास- सङ्ख्याद्याः शास्त्रभेदकाः ॥ य्स्व्स्_२३६ ॥  
भेदावभासगर्भाश् च यथार्थास् तादृशी न किम् ॥ य्स्व्स्_२३७ ॥  
सर्वज्ञे नित्यमुक्ते ऽपि यद्य् अज्ञानस्य सम्भवः ॥ य्स्व्स्_२३८ ॥  
तेजसीव तमस् तस्मान् न निवर्तेत केनचित् ॥ य्स्व्स्_२३९ ॥  
सर्वज्ञत्वादिवचन- प्रामाण्यं व्यावहारिकम् ॥ य्स्व्स्_२४० ॥  
तात्त्विकं तु प्रमाणत्वम् अद्वैतवचसाम् इति ॥ य्स्व्स्_२४१ ॥  
नियामकं न पश्यामो निर्बन्धात् तावकाद् ऋते ॥ य्स्व्स्_२४२ ॥  
आश्रयप्रतियोगित्वे परस्परविरोधिनी ॥ य्स्व्स्_२४३ ॥  
कथं वैकरसं ब्रह्म सद् इति प्रतिपद्यते ॥ य्स्व्स्_२४४ ॥  
प्रत्यक्त्वेनाश्रयो ब्रह्म- रूपेण प्रतियोगि चेत् ॥ य्स्व्स्_२४५ ॥  
(एम्।; प्रत्यक्तत्वेनाश्रयो एद् ।उन्मेत्रिचल्)   
रूपभेदः कुतस्त्यो ऽयं यद्य् अविद्याप्रसादजः ॥ य्स्व्स्_२४६ ॥  
ननु सापि तदायत्तेत्य् अन्योन्याश्रयणं पुनः ॥ य्स्व्स्_२४७ ॥  
अवस्तुत्वाद् अविद्यायाः (नैतत् तद्दूषणं यदि) ॥ य्स्व्स्_२४८ ॥  
वस्तुनो दूषणत्वेन त्वया क्वेदं निरीक्षितम् ॥ य्स्व्स्_२४९ ॥  
(स्वसाध्यस्य पुरः)काराद् दोषो ऽन्योन्यसमाश्रयः ॥ य्स्व्स्_२५० ॥  
न वस्तुत्वाद् अवस्तुत्वाद् इत्य् अतो नेदम् उत्तरम् ॥ य्स्व्स्_२५१ ॥  
किञ्च विद्या न चेद् (वस्तु व्यवहारः कुतस् त्व् अयम्) ॥ य्स्व्स्_२५२ ॥  
(न चैष व्योम)पुष्पादि- व्यवहारवद् इष्यते ॥ य्स्व्स्_२५३ ॥  
नाप्य् अवस्त्व् इति चो(क्तिस् ते वस्तुतां तत्र साधयेत्) ॥ य्स्व्स्_२५४ ॥  
(निषिध्यते) समस्तेन नञा वस्त्व् इति चेत् (न तत्) ॥ य्स्व्स्_२५५ ॥  
समस्तेन नञा वस्तु प्रथमं यन् निषिध्यते ॥ य्स्व्स्_२५६ ॥  
प्रतिप्रसूतं व्यस्तेन पुनस् तद् इति वस्तुता ॥ य्स्व्स्_२५७ ॥  
अतो न वस्तु ना(वस्तु याविद्या तद्बले सति) ॥ य्स्व्स्_२५८ ॥  
(भेदो) न कश् चकास्तिति विवक्षीर् मा स्म जातुचित् ॥ य्स्व्स्_२५९ ॥  
किञ्च प्रपञ्चनिर्वाह- जननी येयम् आश्रिता ॥ य्स्व्स्_२६० ॥  
अविद्या सा किम् एकैव नैका वा तद् इदं वद ॥ य्स्व्स्_२६१ ॥  
तदाश्रयश् च संसारी तथैको नैक एव वा ॥ य्स्व्स्_२६२ ॥  
सा चेद् एका ततः सैका शुकस्य ब्रह्मविद्यया ॥ य्स्व्स्_२६३ ॥  
पूर्वम् एव निरस्तेति व्यर्थस् ते मुक्तये श्रमः ॥ य्स्व्स्_२६४ ॥  
स्यान् मतं नैव ते सन्ति वामदेवशुकादयः ॥ य्स्व्स्_२६५ ॥  
यद्विद्यया निरस्तत्वान् नाद्याविद्येति चोद्यते ॥ य्स्व्स्_२६६ ॥  
मुक्तामुक्तादिभेदो हि कल्पितो मदविद्यया ॥ य्स्व्स्_२६७ ॥  
दृश्यत्वान् मामकस्वप्न- दृश्यभेदप्रपञ्चवत् ॥ य्स्व्स्_२६८ ॥  
यत् पुनर् ब्रह्मविद्यातस् तेषां मुक्तिर् अभूद् इति ॥ य्स्व्स्_२६९ ॥  
वाक्यं तत् स्वाप्नमुक्त्युक्ति- युक्त्या प्रत्यूह्यताम् इति ॥ य्स्व्स्_२७० ॥  
नन्व् ईदृशानुमानेन स्वाविद्यापरिकल्पितम् ॥ य्स्व्स्_२७१ ॥  
प्रपञ्चं साधयत्य् अन्यः कथं प्रत्युच्यते त्वया ॥ य्स्व्स्_२७२ ॥  
त्वदविद्यानिमित्तत्वे यो हेतुस् ते विवक्षितः ॥ य्स्व्स्_२७३ ॥  
स एव हेतुस् तस्यापि भवेत् सर्वज्ञसिद्धिवत् ॥ य्स्व्स्_२७४ ॥  
इत्य् अन्योन्यविरुद्धोक्ति- व्याहते भवतां मते ॥ य्स्व्स्_२७५ ॥  
मुखम् अस्तीति यत्किञ्चित् प्रलपन्न् इव लक्ष्यसे ॥ य्स्व्स्_२७६ ॥  
यथा च स्वाप्नमुक्त्युक्ति- सदृशी तद्विमुक्तिगीः ॥ य्स्व्स्_२७७ ॥  
तथैव भवतो ऽपीति व्यर्थो मोक्षाय ते श्रमः ॥ य्स्व्स्_२७८ ॥  
यथा तेषाम् अभूतैव पुरस्ताद् आत्मविद्यया ॥ य्स्व्स्_२७९ ॥  
मुक्तिर् भूतोच्यते तद्वत् परस्ताद् आत्मविद्यया ॥ य्स्व्स्_२८० ॥  
अभाविन्य् एव सा मिथ्या भाविनीत्य् अपदिश्यताम् ॥ य्स्व्स्_२८१ ॥  
सन्ति च स्वप्नदृष्टानि दृष्टान्तवचनानि ते ॥ य्स्व्स्_२८२ ॥  
ननु नेदं अनिष्टं मे यन् मुक्तिर् न भविष्यति ॥ य्स्व्स्_२८३ ॥  
आत्मनो नित्यमुक्तत्वान् नित्यसिद्धैव सा यतः ॥ य्स्व्स्_२८४ ॥  
तद् इदं शान्तिकर्मादौ वेतालावाहनं भवेत् ॥ य्स्व्स्_२८५ ॥  
येनैवं सुतरां व्यर्थो ब्रह्मविद्यार्जनश्रमः ॥ य्स्व्स्_२८६ ॥  
अविद्याप्रतिबद्धत्वाद् अथ सा नित्यसत्य् अपि ॥ य्स्व्स्_२८७ ॥  
असतीवेति तद्व्यक्तिर् विद्याफलम् उपेयते ॥ य्स्व्स्_२८८ ॥  
हस्तस्थम् एव हेमादि विस्मृतं मृग्यते यथा ॥ य्स्व्स्_२८९ ॥  
यथा तद् एव हस्तस्थम् अवगम्योपशाम्यते ॥ य्स्व्स्_२९० ॥  
तथैव नित्यमुक्तात्म- स्वरूपानवबोधतः ॥ य्स्व्स्_२९१ ॥  
संसारिणस् तथाभावो व्यज्यते ब्रह्मविद्यया ॥ य्स्व्स्_२९२ ॥  
हन्त केयम् अभिव्यक्तिर् या विद्याफलम् इष्यते ॥ य्स्व्स्_२९३ ॥  
स्वप्रकाशस्य चिद्धातोर् या स्वरूपपदे स्थिता ॥ य्स्व्स्_२९४ ॥  
संवित् किं सैव किंवाहं ब्रह्मास्मीतिति किदृशी ॥ य्स्व्स्_२९५ ॥  
यदि स्वरूपसंवित् सा नित्यैवेति न तत्फलम् ॥ य्स्व्स्_२९६ ॥  
अथ ब्रह्माहम् अस्मीति संवित्तिर् व्यक्तिर् इष्यते ॥ य्स्व्स्_२९७ ॥  
ननु ते ब्रह्मविद्या सा सैव तस्याः फलं कथं ॥ य्स्व्स्_२९८ ॥  
किञ्च सा तत् त्वम् अस्यादि- वाक्यजन्या भवन्मते ॥ य्स्व्स्_२९९ ॥  
उत्पत्तिमत्य् अनित्येति मुक्तस्यापि भयं भवेत् ॥ य्स्व्स्_३०० ॥  
अपि च व्यवहारज्ञाः सति पुष्कलकारणे ॥ य्स्व्स्_३०१ ॥  
कार्यं न जायते येन तम् आहुः प्रतिबन्धकम् ॥ य्स्व्स्_३०२ ॥  
इह किं तद् यद् उत्पत्तुम् उपक्रान्तं स्वहेतुतः ॥ य्स्व्स्_३०३ ॥  
अविद्याप्रतिबद्धत्वाद् उत्पत्तिं न प्रपद्यते ॥ य्स्व्स्_३०४ ॥  
न मुक्तिर् नित्यसिद्धत्वान् न ब्रह्मास्मीति धीर् अपि ॥ य्स्व्स्_३०५ ॥  
न हि ब्रह्माहम् अस्मीति संवित्पुष्कलकारणम् ॥ य्स्व्स्_३०६ ॥  
संसारिणस् तदास्तीति कथं सा प्रतिबध्यते ॥ य्स्व्स्_३०७ ॥  
यतः सा कारणाभावाद् इदानीं नोपजायते ॥ य्स्व्स्_३०८ ॥  
न पुनः प्रतिबद्धत्वाद् अस्थाने तेन तद्वचः ॥ य्स्व्स्_३०९ ॥  
किञ्चैको जीव इत्य् एतद् वस्तुस्थित्या न युज्यते ॥ य्स्व्स्_३१० ॥  
अविद्यातत्समाश्लेष- जीवत्वादि मृषा हि ते ॥ य्स्व्स्_३११ ॥  
प्रातिभासिकम् एकत्वं प्रतिभासपराहतम् ॥ य्स्व्स्_३१२ ॥  
यतो नः प्रतिभासन्ते संसरन्तः सहस्रशः ॥ य्स्व्स्_३१३ ॥  
आसंसारसमुच्छेदं व्यवहाराश् च तत्कृताः ॥ य्स्व्स्_३१४ ॥  
अबाधिताः प्रतीयन्ते स्वप्नवृत्तविलक्षणाः ॥ य्स्व्स्_३१५ ॥  
तेन यौक्तिकम् एकत्वम् अपि युक्तिपराहतम् ॥ य्स्व्स्_३१६ ॥  
प्रवृत्तिभेदानुमिता विरुद्धमितिवृत्तयः ॥ य्स्व्स्_३१७ ॥  
तत्तत्स्वात्मवद् अन्ये ऽपि देहिनो ऽशक्यनिह्नवाः ॥ य्स्व्स्_३१८ ॥  
यथानुमेयाद् वह्न्यादेर् अनुमाना (?) विलक्षणाः ॥ य्स्व्स्_३१९ ॥  
प्रत्यक्षं (?) ते तथान्येभ्यो जीवेभ्यो न पृथक् कथम् ॥ य्स्व्स्_३२० ॥  
न चेच् चेष्टाविशेषेण परो बोद्धानुमीयते ॥ य्स्व्स्_३२१ ॥  
व्यवहारो ऽवलुप्येत सर्वो लौकिकवैदिकः ॥ य्स्व्स्_३२२ ॥  
न चौपाधिकभेदेन मेयमातृविभागधीः ॥ य्स्व्स्_३२३ ॥  
स्वशरीरे ऽपि तत्प्राप्तेः शिरःपाण्यादिभेदतः ॥ य्स्व्स्_३२४ ॥  
यथा तत्र शिरःपाणि- पादादौ वेदनोदये ॥ य्स्व्स्_३२५ ॥  
अनुसन्धानम् एकत्वे तथा सर्वत्र ते भवेत् ॥ य्स्व्स्_३२६ ॥  
प्रायणान् नरकक्लेशात् प्रसूतिव्यसनाद् अपि ॥ य्स्व्स्_३२७ ॥  
चिरातिवृत्ताः प्राग्जन्म- भोगा न स्मृतिगोचराः ॥ य्स्व्स्_३२८ ॥  
युगपज् जायमानेषु (सुखदुःखादिषु स्फुटः) ॥ य्स्व्स्_३२९ ॥  
आश्रयासङ्करस् तत्र कथम् ऐकार्थ्यविभ्रमः ॥ य्स्व्स्_३३० ॥  
न च प्रातिस्विकाविद्या- कल्पितस्वस्वदृश्यकैः ॥ य्स्व्स्_३३१ ॥  
जीवैर् अनेकैर् अप्य् एषा लोकयात्रोपपद्यते ॥ य्स्व्स्_३३२ ॥  
परवार्तानभिज्ञास् ते स्वस्वस्वप्नैकदर्शिनः ॥ य्स्व्स्_३३३ ॥  
कथं प्रवर्तयेयुस् तां सङ्गाद्येकनिबन्धनाम् ॥ य्स्व्स्_३३४ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
किञ्च स्वयम्प्रकाशत्व- विभुत्वैकत्वनित्यताः ॥ य्स्व्स्_३३५ ॥  
त्वदभ्युपेता बाधेरन् संविदस् ते ऽद्वितीयताम् ॥ य्स्व्स्_३३६ ॥  
संविद् एव न ते धर्माः सिद्धायाम् अपि संविदि ॥ य्स्व्स्_३३७ ॥  
विवाददर्शनात् तेषु तद्रूपाणां च भेदतः ॥ य्स्व्स्_३३८ ॥  
न च ते भ्रान्तिसिद्धास् ते येनाद्वैताविरोधिनः ॥ य्स्व्स्_३३९ ॥  
तत्त्वावेदकवेदान्त- वाक्यसिद्धा हि ते गुणाः ॥ य्स्व्स्_३४० ॥  
आनन्दस्वप्रकाशत्व- नित्यत्वमहिमाद्य् अथ ॥ य्स्व्स्_३४१ ॥  
ब्रह्मस्वरूपम् एवेष्टं तत्रापिदं विविच्यताम् ॥ य्स्व्स्_३४२ ॥  
ब्रह्मेति यावन् निर्दिष्टं तन्मात्रं किं सुखादयः ॥ य्स्व्स्_३४३ ॥  
अथवा तस्य ते यद् वा त एव ब्रह्मसञ्ज्ञिनः ॥ य्स्व्स्_३४४ ॥  
आद्ये तत्तत्पदाम्नान- वैयर्थ्यं वेदलोकयोः ॥ य्स्व्स्_३४५ ॥  
पूर्वोक्तनीत्या भेदश् च जगज्जन्मादिकारणम् ॥ य्स्व्स्_३४६ ॥  
अभ्युपेत्यैव हि ब्रह्म विवादास् तेषु वादिनाम् ॥ य्स्व्स्_३४७ ॥  
द्वितीये सैव तैर् एव ब्रह्मणः सद्वितीयता ॥ य्स्व्स्_३४८ ॥  
तृतीये ब्रह्म भिद्येत तन्मात्रत्वात् पदे पदे ॥ य्स्व्स्_३४९ ॥  
तत्समूहो ऽथवा ब्रह्म तरुवृन्दवनादिवत् ॥ य्स्व्स्_३५० ॥  
प्रकर्षश् चप्रकाशश्च भिन्नाव् एवार्कवर्तिनौ ॥ य्स्व्स्_३५१ ॥  
तेन न क्वापि वाक्यार्थो ऽविभागो ऽस्ति निदर्शनम् ॥ य्स्व्स्_३५२ ॥  
जाड्यदुःखाद्यपोहेन यद्य् एकत्रैव वर्तिता ॥ य्स्व्स्_३५३ ॥  
ज्ञानानन्दादिशब्दानां न सतः सद्वितीयता ॥ य्स्व्स्_३५४ ॥  
अपोहाः किं न सन्त्य् एव सन्तो वा नोभये ऽपि वा ॥ य्स्व्स्_३५५ ॥  
सत्त्वे सत् सद्वितीयं स्याज् जडाद्यात्मकतेतरे ॥ य्स्व्स्_३५६ ॥  
सदसद्व्यतिरेकोक्तिः पूर्वम् एव पराकृता ॥ य्स्व्स्_३५७ ॥  
तथात्वे च घटादिभ्यो ब्रह्मापि न विशिष्यते ॥ य्स्व्स्_३५८ ॥  
किं चापोह्यजडत्वादि- विरुद्धार्थासमर्पणे ॥ य्स्व्स्_३५९ ॥  
नैव तत् तद् अपोह्येत तदेकार्थैः पदैर् इव ॥ य्स्व्स्_३६० ॥  
प्रतियोगिनि दृश्ये तु या भावान्तरमात्रधीः ॥ य्स्व्स्_३६१ ॥  
सैवाभाव इतीहापि सद्भिस् ते सद्वितीयता ॥ य्स्व्स्_३६२ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
भूतभौतिकभेदानां सदसद्व्यतिरेकिता ॥ य्स्व्स्_३६३ ॥  
कुतो ऽवसीयते किं नु प्रत्यक्षादेर् उतागमात् ॥ य्स्व्स्_३६४ ॥  
प्रत्यक्षादीनि मानानि स्वं स्वम् अर्थं यथायथम् ॥ य्स्व्स्_३६५ ॥  
व्यवच्छिन्दन्ति जायन्त इति यावत् स्वसाक्षिकम् ॥ य्स्व्स्_३६६ ॥  
यथाग्रतः स्थिते नीले नीलिमान्यकथा न धीः ॥ य्स्व्स्_३६७ ॥  
एकाकारा न हि तथा स्फटिके धवले मतिः ॥ य्स्व्स्_३६८ ॥  
क्षीरे मधुरधीर् यादृङ् नैव निम्बकषायधीः ॥ य्स्व्स्_३६९ ॥  
व्यवहाराश् च नियताः सर्वे लौकिकवैदिकाः ॥ य्स्व्स्_३७० ॥  
सत्यं प्रतीतिर् अस्त्य् अस्या मूलं नास्तीति चेन् न तत् ॥ य्स्व्स्_३७१ ॥  
सा चेद् अस्ति तया मूलं कल्प्यतां कार्यभूतया ॥ य्स्व्स्_३७२ ॥  
कॢप्तं चेन्द्रियलिङ्गादि तद्भावानुविधानतः ॥ य्स्व्स्_३७३ ॥  
यौगपद्यक्रमायोगाद् व्यवच्छेदविधानयोः ॥ य्स्व्स्_३७४ ॥  
ऐक्यायोगाच् च भेदो न प्रत्यक्ष इति यो भ्रमः ॥ य्स्व्स्_३७५ ॥  
भेदेतरेतराभाव- विवेकाग्रहणेन सः ॥ य्स्व्स्_३७६ ॥  
स्वरूपम् एव भावानां प्रत्यक्षेण परिस्फुरत् ॥ य्स्व्स्_३७७ ॥  
भेदव्याहारहेतुः स्यात् प्रतियोगिव्यपेक्षया ॥ य्स्व्स्_३७८ ॥  
यथा तन्मात्रधीर् नाना नास्तिव्याहारसाधनी ॥ य्स्व्स्_३७९ ॥  
ह्रस्वदीर्घत्वभेदा वा यथैकत्र षडङ्गुले ॥ य्स्व्स्_३८० ॥  
एवं व्यवस्थितानेक- प्रकाराकारवत्तया ॥ य्स्व्स्_३८१ ॥  
प्रत्यक्षस्य प्रपञ्चस्य तद्भावो ऽशक्यनिह्नवः ॥ य्स्व्स्_३८२ ॥  
आगमः कार्यनिष्ठत्वाद् ईदृशे ऽर्थे न तु प्रमा ॥ य्स्व्स्_३८३ ॥  
प्रामाण्ये ऽप्य् अन्वयायोग्य- पदार्थत्वान् नन् बोधकः ॥ य्स्व्स्_३८४ ॥  
नासत् प्रतीतेर् बाधाच् च न सद् इत्य् अपि यन् न तत् ॥ य्स्व्स्_३८५ ॥  
प्रतीतेर् एव सत् किं न बाधान् नासत् कुतो जगत् ॥ य्स्व्स्_३८६ ॥  
तस्माद् अविद्ययैवेयम् अविद्या भवताश्रिता ॥ य्स्व्स्_३८७ ॥  
किञ्च भेदप्रपञ्चस्य धर्मो मिथ्यात्वलक्षणः ॥ य्स्व्स्_३८८ ॥  
मिथ्या वा परमार्थो वा नाद्यः कल्पो ऽयम् अञ्जसा ॥ य्स्व्स्_३८९ ॥  
तन्मिथ्यात्वे प्रपञ्चस्य सत्यत्वं दूरपह्नवम् ॥ य्स्व्स्_३९० ॥  
(दुरपह्नवम्?)  
पारमार्थ्ये ऽपि तेनैव तवाद्वैतं विहन्यते ॥ य्स्व्स्_३९१ ॥  
सर्वान्य् एव प्रमाणानि स्वं स्वम् अर्थं यथोदितम् ॥ य्स्व्स्_३९२ ॥  
असतो ऽर्थान्तरेभ्यश् च व्यवच्छिन्दन्ति भान्ति नः ॥ य्स्व्स्_३९३ ॥  
तथा हीह घटो ऽस्तीति येयं धीर् उपजायते ॥ य्स्व्स्_३९४ ॥  
सा तदा तस्य नाभावं पटत्वं वानुमन्यते ॥ य्स्व्स्_३९५ ॥  
नन्व् अस्तीति यद् उक्तं किं तन्मात्रं घट इत्य् अपि ॥ य्स्व्स्_३९६ ॥  
अर्थान्तरं वा तन्मात्रे सदद्वैतं प्रसज्यते ॥ य्स्व्स्_३९७ ॥  
अर्थान्तरत्वे सिद्धं तत् सदसद्भ्यां विलक्षणम् ॥ य्स्व्स्_३९८ ॥  
यद्य् एवम् अस्ति ब्रह्मेति ब्रह्मौपनिषदं मतम् ॥ य्स्व्स्_३९९ ॥  
घटवत्सदसत्त्वाभ्याम् अनिर्वाच्यं तवापतेत् ॥ य्स्व्स्_४०० ॥  
आनन्दसत्यज्ञानादि- निर्देशैर् एव वैदिकैः ॥ य्स्व्स्_४०१ ॥  
ब्रह्मणो ऽप्य् अतथाभावस् त्वयैवैवं समर्थितः ॥ य्स्व्स्_४०२ ॥  
सदसद्व्यतिरेकोक्तिः प्रपञ्चस्य च हीयते ॥ य्स्व्स्_४०३ ॥  
यद् यथा किं चिद् उच्येत तत् सर्वस्य तथा भवेत् ॥ य्स्व्स्_४०४ ॥  
तस्माद् अस्तीति संवित्तिर् जायमाना घटादिषु ॥ य्स्व्स्_४०५ ॥  
तत्तत्पदार्थसंस्थान- पारमार्थ्यावबोधिनी ॥ य्स्व्स्_४०६ ॥  
सजातियविजातीय- व्यवच्छेदनिबन्धनैः ॥ य्स्व्स्_४०७ ॥  
स्वैः स्वैर् व्यवस्थितै रूपैः पदार्थानां तु या स्थितिः ॥ य्स्व्स्_४०८ ॥  
सा सत्ता न स्वतन्त्रान्या तत्राद्वैतकथा कथम् ॥ य्स्व्स्_४०९ ॥  
॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥॥  
न च नानाविधाकार- प्रतीतिः शक्यनिह्नवा ॥ य्स्व्स्_४१० ॥  
न वेद्यं वित्तिधर्मः स्याद् इति यत् प्रागुदीरितम् ॥ य्स्व्स्_४११ ॥  
तेनापि साधितं किञ्चित् संविदो ऽस्ति न वा त्वया ॥ य्स्व्स्_४१२ ॥  
अस्ति चेत् पक्षबाधः स्यान् न चेत् ते विफलः श्रमः ॥ य्स्व्स्_४१३ ॥  
अतः स्वरसविस्पष्ट- दृष्टभेदास् तु संविदः ॥ य्स्व्स्_४१४ ॥  
यथावत् स्थायिभिर् बाह्यैर् नैक्यं याति घटादिभिः ॥ य्स्व्स्_४१५ ॥  
सहोपलम्भनियमान् नान्यो ऽर्थः संविदो भवेत् ॥ य्स्व्स्_४१६ ॥  
यद् एतद् अपराधीन- स्वप्रकाशं तद् एव हि ॥ य्स्व्स्_४१७ ॥  
स्वयम्प्रकाशताशब्दम् इति वृद्धाः प्रचक्षते ॥ य्स्व्स्_४१८ ॥  
यस्मिन्न् अभासमाने हि यो नामार्थो न भासते ॥ य्स्व्स्_४१९ ॥  
नासाव् अर्थान्तरस् तस्मान् मिथ्येन्दुर् इव चन्द्रतः ॥ य्स्व्स्_४२० ॥  
अभासमाने विज्ञाने न चात्मार्थावभासनम् ॥ य्स्व्स्_४२१ ॥  
इति संविद्विवर्तत्वं प्रपञ्चः स्फुटम् अञ्चति ॥ य्स्व्स्_४२२ ॥  
(मन्द) मैवं परिभव (?) प्रत्यक्षेण बलीयसा ॥ य्स्व्स्_४२३ ॥  
संरक्ष्यमानभेदास् ते नानुमानानुवर्तिनः ॥ य्स्व्स्_४२४ ॥  
तथा हीदम् अहं वेद्मीत्य् अन्योन्यानात्मना स्फुटम् ॥ य्स्व्स्_४२५ ॥  
त्रयं साक्षाच् चकास्तीति सर्वेषाम् आत्मसाक्षिकम् ॥ य्स्व्स्_४२६ ॥  
प्रत्यक्षप्रतिपक्षं च नानुमानं प्रवर्तते ॥ य्स्व्स्_४२७ ॥  
न हि वह्नेर् अनुष्णत्वं द्रव्यत्वाद् अनुमीयते ॥ य्स्व्स्_४२८ ॥  
किं च हेतुर् विरुद्धो ऽयं सहभावो द्वयोर् यतः ॥ य्स्व्स्_४२९ ॥  
तवापि न हि संवित्तिः स्वात्मना सह भासते ॥ य्स्व्स्_४३० ॥  
सहोपलम्भनियमो न खल्व् एकैकसंविदा ॥ य्स्व्स्_४३१ ॥  
न चेद् अस्ति ससामान्यं सर्वं संवेदनास्पदम् ॥ य्स्व्स्_४३२ ॥  
नीलाद्युपप्लवापेत- स्वच्छचिन्मात्रसन्ततिः ॥ य्स्व्स्_४३३ ॥  
स्वापादौ भासते नैवम् अर्थः संवेदनात् पृथक् ॥ य्स्व्स्_४३४ ॥  
तेन संवेदनं सत्यं संवेद्यो ऽर्थस् त्व् असन्न् इति ॥ य्स्व्स्_४३५ ॥  
तद् एतद् अपरामृष्ट- स्ववाग्बाधस्य जल्पितम् ॥ य्स्व्स्_४३६ ॥  
सहोपलम्भनियमो येनैवं सति हीयते ॥ य्स्व्स्_४३७ ॥  
यस्माद् ऋते यदाभाति भाति तस्माद् ऋते ऽपि तत् ॥ य्स्व्स्_४३८ ॥  
घटाद् ऋते ऽपि निर्भातः पटाद् इव घटः स्वयम् ॥ य्स्व्स्_४३९ ॥

