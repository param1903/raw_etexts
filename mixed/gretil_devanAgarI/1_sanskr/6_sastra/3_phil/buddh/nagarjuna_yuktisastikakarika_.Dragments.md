---
title: 'Nagarjuna: Yuktisastikakarika (fragments)'

---
## Intro
  
  
  
  
Nagarjuna: Yuktisastikakarika (fragments)  
  
  
  
  
Nagarjuna:  
Yuktisastikakarika (fragments)  
  
Version: 0.1a  
Last updated: Sun May 18 11:11:15 NZST 2003  
Text input by Richard Mahoney: r.mahoney@comnet.net.nz  
Latest Version:  
 http://homepages.comnet.co.nz/~r-mahoney/ratna_text/ratna_text.html  
  
  
  
  


## पाठः
  
  
  
  
  
  
अस्तिनास्तिव्यतिक्रान्ता बुद्धिर् येषां निराश्रया ।  
गम्भीरस् तैर् निरालम्बः प्रत्ययार्थो विभाव्यते ॥ नग्य्स्क्_०१  
  
॥।  
  
संसारं चैव निर्वाणं मन्यन्ते ऽतत्त्वदर्शिनः ।  
न संसारं न निर्वाणं मन्यन्ते तत्त्वदर्शिनः ॥ नग्य्स्क्_०५  
  
निर्वाणं च भवश् चैव द्वयम् एतन् न विद्यते ।  
परज्ञानं भवस्यैव निर्वाणम् इति कथ्यते ॥ नग्य्स्क्_०६  
  
॥।  
  
तत् तत् प्राप्य यद् उत्पन्नं नोत्पन्नं तत् स्वभावतः ।  
स्वभावेन यन् नोत्पन्नम् उत्पन्नं नाम तत् कथम् ॥ नग्य्स्क्_१९  
  
॥।  
  
सर्वम् अस्तीति वक्तव्यम् आदौ तत्त्वगवेषिणः ।  
पश्चाद् अवगतार्थस्य निःसङ्गस्य विविक्तता ॥ नग्य्स्क्_३०  
  
॥।  
  
ममेत्य् अहम् इति प्रोक्तं यथा कार्यवशाज् जिनैः ।  
तथा कार्यवशात् प्रोक्ताः स्कन्धायतनधातवः ॥ नग्य्स्क्_३३  
  
महाभूतादि विज्ञाने प्रोक्तं समवरुध्यते ।  
तज्ज्ञाने वगमं याति ननु मिथ्या विकल्पितम् ॥ नग्य्स्क्_३४  
  
॥।  
  
हेतुतः सम्भवो यस्य स्थितिर् न प्रत्ययैर् विना ।  
विगमः प्रत्ययाभावात् सो ऽस्तीत्य् अवगतः कथम् ॥ नग्य्स्क्_३९  
  
॥।  
  
रागद्वेषोद्भवस् तीव्रदुष्टदृष्टिपरिग्रहः ।  
विवादास् तत्समुत्थाश् च भावाभ्युपगमे सति ॥ नग्य्स्क्_४६  
  
स हेतुः सर्वदृष्टीनां क्लेशोत्पत्तिर् न तं विना ।  
तस्मात् तस्मिन् परिज्ञाते दृष्टिक्लेशपरिक्षयः ॥ नग्य्स्क्_४७  
  
परिज्ञा तस्य केनेति प्रतीत्योत्पाददर्शनात् ।  
प्रतीत्य जातं चाजातम् आह तत्त्वविदां वरः ॥ नग्य्स्क्_४८  
  
॥।  
  
बालाः सज्जन्ति रूपेषु वैराग्यं यान्ति मध्यमाः ।  
स्वभावज्ञा विमुच्यन्ते रूपस्योत्तमबुद्धयः ॥ नग्य्स्क्_५५  
  
  
%%%%%%%%%%%%%%%%%%%%%%%%%%%%%%%%%%%%%%%%%%%%%%  
  
चोप्य्रिघ्त् (च्) २००३ ब्य् छ्र्। लिन्द्त्नेर् - देन्मर्क्  
  
%%%%%%%%%%%%%%%%%%%%%%%%%%%%%%%%%%%%%%%%%%%%%%  
  
  
  
  
