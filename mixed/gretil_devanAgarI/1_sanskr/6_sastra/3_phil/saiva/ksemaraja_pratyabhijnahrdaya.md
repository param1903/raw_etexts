+++
title = "Ksemaraja: Pratyabhijnahrdaya"

+++


## Intro
  
  
  
  
Ksemaraja: Pratyabhijnahrdaya  
  
  
  
  
Ksemaraja: Pratyabhijnahrdaya  
  
Encoded by: Dott. Marino Faliero  
  
Dipartimento di Studi Orientali  
  
DSO - Sanskrit Archive  
  
  
Date: July 1998  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


ॐ नमो मङ्गलमूर्तये ।  
    
अथ प्रत्यभिज्ञाहृदयम् ॥ [१]

________

नमः शिवाय सततं पञ्चकृत्यविधायिने ।  
चिदानन्दघनस्वात्मपरमार्थावभासिने ॥ [२]  
    
शाङ्करोपनिषत्सारप्रत्यभिज्ञामहोदधेः ।  
क्षेमेणोद्धृयते सारः संसारविषशान्तये ॥

इह ये सुकुमारमतयो ऽकृततीक्ष्णतर्कशास्त्रपरिश्रमाः  
शक्तिपातोन्मिषितपारमेश्वरसमावेशाभिलाषिणः कतिचित् भक्तिभाजः  
तेषाम् ईश्वरप्रत्यभिज्ञोपदेशतत्त्वं मनाक् उन्मील्यते । तत्र  
स्वात्मदेवताया एव सर्वत्र कारणत्वं सुखोपायप्राप्यत्वं महाफलत्व।=  
म्  
च अभिव्यङ्क्तुम् आह  
    
चितिः स्वतन्त्रा विश्वसिद्धिहेतुः ॥ १ ॥

विश्वस्य सदाशिवादेः भूम्यन्तस्य सिद्धौ निष्पत्तौ प्रकाशने  
स्थित्यात्मनि परप्रमातृविश्रान्त्यात्मनि च संहारे पराशक्तिरूपा चितिर्  
एव भगवती स्वतन्त्रा अनुत्तरविमर्शमयी शिवभट्टारकाभिन्ना हेतुः  
कारणम् । अस्यां हि प्रसरन्त्यां जगत् उन्मिषति व्यवतिष्ठते च  
निवृत्तप्रसरायां च निमिषति इति स्वानुभव एव अत्र साक्षी ।  
अन्यस्य तु मायाप्रकृत्यादेः चित्प्रकाशभिन्नस्य अप्रकाशमानत्वेन  
असत्त्वान् न क्वचिद् अपि हेतुत्वम् प्रकाशमानत्वे तु प्रकाशैकात्म्यात्  
प्रकाशरूपा चितिर् एव हेतुः न त्व् असौ कश्चित् ।  
अत एव देशकालाकारा एतत्सृष्टा एतदनुप्राणिताश् च नैतत्स्वरूपं  
भेत्तुम् अलम् इति व्यापकनित्योदितपरिपूर्णरूपा इयम् इत्य् अर्थलभ्यम् एव  
एतत् । ननु जगद् अपि चितो भिन्नं नैव किञ्चित् अभेदे च कथं  
हेतुहेतुमद्भावः उच्यते । चिद् एव भगवती स्वच्छस्वतन्त्ररूपा  
तत्तदनन्तजगदात्मना स्फुरति इत्य् एतावत् परमार्थो ऽयं  
कार्यकारणभावः । यतश् च इयम् एव प्रमातृप्रमाणप्रमेयमयस्य  
विश्वस्य सिद्धौ प्रकाशने हेतुः ततो ऽस्याः  
स्वतन्त्रापरिच्छिन्नस्वप्रकाशरूपायाः सिद्धौ अभिनवार्थप्रकाशनरूप।=  
म्  
न प्रमाणवराकम् उपयुक्तम् उपपन्नं वा ।  
तद् उक्तम् त्रिकसारे

स्वपदा स्वशिरश्छायां यद्वल् लङ्घितुम् ईहते ।  
पादोद्देशे शिरो न स्यात् तथेयं बैन्दवी कला ॥ इति ।

यतश् च इयं विश्वस्य सिद्धौ पराद्वयसमारस्यापादनात्मनि च संहरे  
हेतुः तत एव स्वतन्त्रा । प्रत्यभिज्ञातस्वातन्त्र्या सती  
भोगमोक्षस्वरूपाणां विश्वसिद्धीनां हेतुः ।  
इत्य् आवृत्त्या व्याख्येयम् । अपि च विश्वं नीलसुखदेहप्राणादि तस्य या  
सिद्धिः प्रमानोपारोहक्रमेण विमर्शमयप्रमात्रावेशः सैव हेतुः  
परिज्ञाने उपायो यस्याः । अनेन च सुखोपायत्वम् उक्तम् । यद् उक्तं  
श्रीविज्ञानभट्टारके

ग्राह्यग्राहकसंवित्तिः सामान्या सर्वदेहिनाम् ।  
योगिनां तु विशेषो ऽयं सम्बन्धे सावधानता [३] ॥ इति ।

चितिः इति एकवचनं देशकालाद्यनवच्छिन्नताम् अभिदधत्  
समस्तभेदवादानाम् अवास्तवतां व्यनक्ति । स्वतन्त्रशब्दो  
ब्रह्मवादवैलक्षण्यम् आचक्षाणः चितो माहेश्वर्यसारतां ब्रूते ।  
विश्व इत्यादिपदम् अशेषशक्तित्वं सर्वकारणत्वं सुखोपायत्वं  
महाफलं च आह ॥

ननु विश्वस्य यदि चितिः हेतुः तत् अस्या उपादानाद्यपेक्षायां  
भेदवादापरित्यागः स्यात्  
इत्य् आशङ्क्य आह  
    
स्वेच्छया स्वभित्तौ विश्वम् उन्मीलयति ॥ २ ॥

स्वेच्छया न तु ब्रह्मादिवद् अन्येच्छया । तयैव च न तु उपादानाद्यपेक्षय्=  
आ  
। एवं हि प्रागुक्तस्वातन्त्र्यहान्या चित्त्वम् एव न घटेत । स्वभित्तौ न  
तु अन्यत्र क्वापि । प्राक् निर्णीतं विश्वं दर्पणे नगरवत् अभिन्नम् अपि  
भिन्नम् इव उन्मीलयति । उन्मीलनं च अवस्थितस्यैव प्रकटीकरणं इत्=  
य्  
अनेन जगतः प्रकशैकात्म्येनावस्थानम् उक्तम् ॥

अथ विश्वस्य स्वरूपं विभागेन प्रतिपादयितुम् आह  
    
तन् नाना अनुरूपग्राह्यग्राहकभेदात् ॥ ३ ॥

तद् विश्वं नाना अनेकप्रकारम् । कथम् अनुरूपाणां  
परस्परौचित्यावस्थीनां ग्राह्याणां ग्राहकाणां च भेदाद् वैचित्र्यात् ।  
तथा च सदाशिवतत्त्वे ऽहन्ताच्छादितास्फुटेदन्तामयं यादृशं  
परापररूपं विश्वं ग्राह्यं तादृग् एव  
श्रीसदाशिवभट्टारकाधिष्ठितो मन्त्रमहेश्वराख्यः प्रमातृवर्गः  
परमेश्वरेच्छावकल्पिततथावस्थानः ।  
ईश्वरतत्त्वे स्फुटेदन्ताहन्तासामानाधिकरण्यात्म यादृग् विश्वं ग्राह्य।=  
म्  
तथाविध एव ईश्वरभट्टारकाधिष्ठितो मन्त्रेश्वरवर्गः ।  
विद्यापदे श्रीमदनन्तभट्टारकाधिष्ठिता बहुशाखावान्तरभेदभिन्ना  
यथाभूता मन्त्राः प्रमातारः तथाभूतम् एव भेदैकसारं विश्वम् अपि  
प्रमेयम् । मायोर्ध्वे यादृशा विज्ञानाकलाः  
कर्तृताशून्यशुद्धबोधात्मानः तादृग् एव तदभेदसारं  
सकलप्रलयाकलात्मकपूर्वावस्थापरिचितम् एषां प्रमेयम् । मायायां  
शून्यप्रमातॄणां प्रलयकेवलिनां स्वोचितं प्रलीनकल्पं प्रमेयम् ।  
क्षितिपर्यन्तावस्थितानान्तु सकलानां सर्वतो भिन्नानां परिमितानां  
तथाभूतम् एव प्रमेयम् । तदुत्तीर्णशिवभट्टारकस्य  
प्रकाशैकवपुषः प्रकाशैकरूपा एव भावाः । श्रीमत्परमशिवस्य  
पुनः विश्वोत्तीर्णविश्वात्मकपरमानन्दमयप्रकाशैकघनस्य  
एवंविधम् एव शिवादिधरण्यन्तम् अखिलं अभेदेनैव स्फुरति । न तु  
वस्तुतः अन्यत् किञ्चित् ग्राह्यं ग्राहकं वा । अपि तु  
श्रीपरमशिवभट्टारक एव इत्थं नानावैचित्र्यसहस्रैः स्फुरतीत्य्  
अभिहितप्रायम् ॥

यथा च भगवान् विश्वशरीरः तथा  
    
चितिसङ्कोचात्मा चेतनो ऽपि सङ्कुचितविश्वमयः ॥ ४ ॥

श्रीपरमशिवः स्वात्मैक्येन स्थितं विश्वं सदाशिवाद्युचितेन रूपेन  
अवबिभासयिषुः पूर्वं  
चिदैक्याख्यातिमयानाश्रितशिवपर्यायशून्यातिशून्यात्मतया प्रकाशाभेदेन  
प्रकाशमानतया स्फुरति । ततः  
चिद्रसाश्यानतारूपाशेषतत्त्वभुवनभावतत्तत्प्रमात्राद्यात्मतयापि  
प्रथते । यथा च एवं भगवान् विश्वशरीरः तथा चितिसङ्कोचात्मा  
सङ्कुचितचिद्रूपः चेतनो ग्राहको ऽपि वटधानिकावत्  
सङ्कुचिताशेषविश्वरूपः । तथा च सिद्धान्तवचनम्

विग्रहो विग्रही चैव सर्वविग्रहविग्रही । इति ।

त्रिशिरोमते ऽपि=२०

सर्वदेवमयः कायस् तं चेदानीं शृणु प्रिये ।  
पृथिवी कठिनत्वेन द्रवत्वे ऽम्भः प्रकीर्तितम् ॥

इत्य् उपक्रम्य=२०

त्रिशिरोभैरवः साक्षाद् व्याप्य विश्वं व्यवस्थितः ।

इत्य् अन्तेन ग्रन्थेन ग्राहकस्य सङ्कुचितविश्वमयत्वम् एव व्याहरति ।  
अयं चात्राशयः ग्राहको ऽपि अयं प्रकाशैकात्म्येन उक्तागमयुक्त्या च  
विश्वशरीरशिवैकरूप एव केवलं तन्मायाशक्त्या  
अनभिव्यक्तस्वरूपत्वात् सङ्कुचित इव आभाति । सङ्कोचो ऽपि विचार्यमाणः  
चिदैकात्म्येन प्रथमानत्वात् चिन्मय एव । अन्यथा तु न किञ्चित् इति सर्वो  
ग्राहको विश्वशरीरः शिवभट्टारक एव । तद् उक्तं मयैव

अख्यातिर् यदि न ख्याति ख्यातिर् एवावशिष्यते ।  
ख्याति चेत् ख्यातिरूपत्वात् ख्यातिर् एवावशिष्यते ॥ इति ।

अनेनैवाशयेन श्रीस्पन्दशास्त्रेषु

यस्मात् सर्वमयो जीवः ॥॥॥॥॥॥॥॥॥॥॥॥॥॥ ।

इत्य् उपक्रम्य=२०

तेन शब्दार्थचिन्तासु न सावस्था न यः शिवः [४] ।

इत्यादिना शिवजीवयोर् अभेद एवोक्तः । एतत्तत्त्वपरिज्ञानम् एव मुक्तिः ।  
एतत्तत्त्वापरिज्ञानम् एव च बन्ध इति भविष्यति एव एतत् ॥

ननु ग्राहको ऽयं विकल्पमयः विकल्पनं च चित्तहेतुकं सति च चित्ते  
कथम् अस्य शिवात्मकत्वं इति शङ्क्त्वा चित्तम् एव निर्नेतुम् आह  
    
चितिर् एव चेतनपदाद् अवरूढा चेत्यसङ्कोचिनी  
चित्तम् ॥ ५ ॥

न चित्तं नाम अन्यत् किञ्चित् अपि तु सैव भगवती तत् । तथा हि सा स्व।=  
म्  
स्वरूपं गोपयित्वा यदा सङ्कोचं गृह्णाति तदा द्वयी गतिः । कदाचिद्  
उल्लसितम् अपि सङ्कोचं गुणीकृत्य चित्प्राधान्येन स्फुरति । कदाचित्  
सङ्कोचप्रधानतया । चित्प्राधान्यपक्षे सहजं प्रकाशमात्रप्रधानत्वे  
विज्ञानाकलता । प्रकाशपरामर्शप्रधानत्वे तु विद्याप्रमातृता । तत्रापि  
क्रमेण सङ्कोचस्य तनुतायां ईशसदाशिवानाश्रितरूपता ।  
समाधिप्रयत्नोपार्जिते तु चित्प्रधानत्वे शुद्धाध्वप्रमातृता क्रमात्  
क्रमं प्रकर्षवती । सङ्कोचप्राधान्ये तु शून्यादिप्रमातृता । एवम्  
अवस्थिते सति चितिर् एव सङ्कुचितग्राहकरूपा चेतनपदात् अवरूढा  
अर्थग्रहणोन्मुखी सती चेत्येन नीलसुखादिना सङ्कोचिनी  
उभयसङ्कोचसङ्कुचितैव  
चित्तम् । तथा च=२०

स्वाङ्गरूपेषु भावेषु पत्युर् ज्ञानं क्रिया च या ।  
माया तृतीये ते एव पशोः सत्त्वं रजस् तमः [५] ॥ इत्यादिना

स्वातन्त्र्यात्मा चितिशक्तिर् एव ज्ञानक्रियामायाशक्तिरूपा पशुदशायां  
सङ्कोचप्रकर्षात् सत्त्वरजस्तमःस्वभावचित्तात्मतया स्फुरतीति  
श्रीप्रत्यभिज्ञायाम् उक्तम् । अत एव श्रीतत्त्वगर्भस्तोत्रे विकल्पदशायाम्  
अपि तात्त्विकस्वरूपसद्भावात् तदनुसरणाभिप्रायेणोक्तम्

अत एव तु ये केचित् परमार्थानुसारिणः ।  
तेषां तत्र स्वरूपस्य स्वज्योतिष्ट्वं न लुप्यते ॥ इति ॥

चित्तम् एव तु मायाप्रमातुः स्वरूपम् इत्य् आह  
    
तन्मयो मायाप्रमाता ॥ ६ ॥

देहप्राणपदं तावत् चित्तप्रधानम् एव । शून्यभूमिर् अपि  
चित्तसंस्कारवत्य् एव । अन्यथा ततो व्युत्थितस्य  
स्वकर्तव्यानुधावनाभावः स्याद् इति चित्तमय एव मायीयः प्रमाता ।  
अमुनैव आशयेन शिवसूत्रेषु वस्तुवृत्तानुसारेण "चैतन्यम् आत्मा" [६]  
इत्य् अभिधाय मायाप्रमातृलक्षणावसरे पुनः "चित्तम् आत्मा" [७] इत्य् उक्त=  
म्  
॥  
    
अस्यैव सम्यक् स्वरूपज्ञानात् यतो मुक्तिः असम्यक् तु संसारः ततः  
तिलश एतत्स्वरूपं निर्भङ्क्तुम् आह  
    
स चैको द्विरूपस् त्रिमयश् चतुरात्मा  
सप्तपञ्चकस्वभावः ॥ ७ ॥

निर्णीतदृशा चिदात्मा शिवभट्टारक एव एक आत्मा न तु अन्यः कश्चित्  
प्रकाशस्य देशकालादिभिः भेदायोगात् । जडस्य तु ग्राहकत्वानुपपत्तेः  
। प्रकाश एव यतः स्वातन्त्र्यात् गृहीतप्राणादिसङ्कोचः  
सङ्कुचितार्थग्राहकताम् अश्नुते ततो ऽसौ  
प्रकाशरूपत्वसङ्कोचावभासवत्त्वाभ्यां द्विरूपः ।  
आणवमायीयकार्ममलावृतत्वात् त्रिमयः ।  
शून्यप्राणपुर्यष्टकशरीरस्वभावत्वात् चतुरात्मा । सप्तपञ्चकानि  
शिवादिपृथिव्यन्तानि पञ्चत्रिंशत्तत्त्वानि तत्स्वभावः ।  
तथा शिवादिसकलान्तप्रमातृसप्तकस्वरूपः ।  
चिदानन्देच्छाज्ञानक्रियाशक्तिरूपत्वे ऽपि अख्यातिवशात्  
कलाविद्यारागकालनियतिकञ्चुकवलितत्वात् पञ्चकस्वरूपः । एवं च  
शिवैकरूपत्वेन पञ्चत्रिंशत्तत्त्वमयत्वेन प्रमातृसप्तकस्वभावत्वेन्=  
अ  
चिदादिशक्तिपञ्चकात्मकत्वेन च अयं प्रत्यभिज्ञायमानो मुक्तिः । अन्यथा  
तु संसारहेतुः ॥

एवं च  
    
तद्भूमिकाः सर्वदर्शनस्थितयः ॥ ८ ॥

सर्वेषां चार्वाकादिदर्शनानां स्थितयः सिद्धान्ताः तस्य एतस्य आत्मनो  
नटस्येव स्वेच्छावगृहीताः कृत्रिमा भूमिकाः । तथा च  
चैतन्यविशिष्टं शरीरम् आत्मा इति चार्वाकाः । नैयायिकादयो  
ज्ञानादिगुणगणाश्रयं बुद्धितत्त्वप्रायम् एव आत्मानं संसृतौ  
मन्यन्ते । अपवर्गे तु तद् उच्छेदे शून्यप्रायम् ।  
अहम्प्रतीतिप्रत्येयः सुखदुःखाद्युपाधिभिः तिरस्कृतात्मा मन्वाना  
मीमांसका ऽपि बुद्धाव् एव निविष्टा । ज्ञानसन्तान एव तत्त्वं इति सौगत्=  
आ  
बुद्धिवृत्तिष्व् एव पर्यवसिताः । प्राण एवात्मेति केचित् श्रुत्यन्तविदः =  
।  
असद् एव इदम् आसीद् इत्य् अभावब्रह्मवादिनः शून्यभुवम् अवगाह्य स्थिताः =  
।  
माध्यमिकापि एवम् एव ।  
परा प्रकृतिर् भगवान् वासुदेवः तद्विस्फुलिङ्गप्राया एव जीवा इति  
पाञ्चरात्राः परस्याः प्रकृतेः परिणामाभ्युपगमात् अव्यक्त  
एवाभिनिविष्टाः । साङ्ख्यादयस् तु विज्ञानकलप्रायां भूमिं अवलम्बन्ते  
।  
सद् एव इदम् अग्र आसीद् इति ईश्वरतत्त्वपदम् आश्रिता अपरे श्रुत्यन्तविद।=  
ह्  
।=२०  
शब्दब्रह्ममयं पश्यन्तीरूपं आत्मतत्त्वम् इति वैयाकरणाः  
श्रीसदाशिवपदमध्यासिताः ।  
एवम् अन्यद् अपि अनुमन्तव्यम् । एतच् च आगमेषु

बुद्धितत्त्वे स्थिता बौद्धा गुणेष्व् एवार्हताः स्थिताः ।  
स्थिता वेदविदः पुंसि अव्यक्ते पाञ्चरात्रिकाः ॥

इत्यादिना निरूपितम् ।  
    
विश्वोत्तीर्णम् आत्मतत्त्वम् इति तान्त्रिकाः । विश्वमयम् इति  
कुलाद्याम्नायनिविष्टाः । विश्वोत्तीर्णं विश्वमयं च इति  
त्रिकादिदर्शनविदः । एवं एकस्यैव चिदात्मनो भगवतः  
स्वातन्त्र्यावभासिताः सर्वा इमा भूमिकाः  
स्वातन्त्र्यप्रच्छादनोन्मीलनतारतम्यभेदिताः । अत एक एव  
एतावद्व्याप्तिकात्मा । मितदृष्टयस् तु अंशांशिकासु तदिच्छयैव  
अभिमानं ग्राहिताः येन देहादिषु भूमिषु  
पूर्वपूर्वप्रमातृव्याप्तिसारताप्रथायाम् अपि उक्तरूपां  
महाव्यप्तिं परशक्तिपातं विना न लभन्ते ।  
यथोक्तं=२०

वैष्णवाद्यास् तु ये केचित् विद्यारागेण रञ्जिताः ।  
न विदन्ति परं देवं सर्वज्ञं ज्ञानशालिनम् ॥ इति ।

तथा=२०

भ्रमयत्य् एव तान् माया ह्य् अमोक्षे मोक्षलिप्सया [८] । इति ।  
    
त आत्मोपासकाः शैवं न गच्छन्ति परं पदम् [९] । इति च ।

अपि च सर्वेषां दर्शनानां समस्तानां नीलसुखादिज्ञानानां याः  
स्थितयः अन्तर्मुखरूपा विश्रान्तयः ताः तद्भूमिकाः  
चिदानन्दघनस्वात्मस्वरूपाभिव्यक्त्युपायाः ।  
तथा हि यदा यदा बहिर्मुखं रूपं स्वरूपे विश्राम्यति  
तदा तदा बाह्यवस्तूपसंहारः अन्तःप्रशान्तपदावस्थितिः  
तत्तदुदेष्यत्संवित्सन्तत्यासूत्रणं इति सृष्टिस्थितिसंहारमेलनरूप्=  
आ  
इयं तुरीया संविद्भट्टारिका तत्तत्सृष्ट्यादिभेदान् उद्वमन्ती  
संहरन्ती च सदा पूर्णा च कृशा च उभयरूपा च अनुभयात्मा च अक्रम=  
म्  
एव स्फुरन्ती स्थिता । उक्तं च श्रीप्रत्यभिज्ञाटीकायां

तावद् अर्थावलेहेन उत्तिष्ठति पूर्णा च भवति । इति ।

एषा च भट्टारिका क्रमात् क्रमं अधिकम् अनुशील्यमाना स्वात्मसात्करोत्य्  
एव भक्तजनम् ॥

यदि एवम्भूतस्य आत्मनो विभूतिः तत् कथं अयं मलावृतो ऽणुः  
कलादिवलितः संसारी अभिधीयते इत्याह  
    
चिद्वत् तच् छक्तिसङ्कोचात् मलावृतः संसारी ॥ ९ ॥

यदा चिदात्मा परमेश्वरः स्वस्वातन्त्र्यात् अभेदव्याप्तिं निमज्ज्य  
भेदव्याप्तिम् अवलम्बते तदा तदीया इच्छादिशक्तयः असङ्कुचिता अपि  
सङ्कोचवत्यो भान्ति । तदानीम् एव अयं मलावृतः संसारी भवति ।  
तथा च अप्रतिहतस्वातन्त्र्यरूपा इच्छाशक्तिः सङ्कुचिता सती  
अपूर्णमन्यतारूपं [१०] आणवं मलम् । ज्ञानशक्तिः क्रमेण सङ्कोचात्  
भेदे सर्वज्ञत्वस्य किञ्चिज्ज्ञत्वाप्तेः  
अन्तःकरणबुद्धीन्द्रियतापत्तिपूर्वं अत्यन्तसङ्कोचग्रहणेन [११]  
भिन्नवेद्यप्रथारूपं मायीयं मलम् ।  
क्रियाशक्तिः क्रमेण भेदे सर्वकर्तृत्वस्य किञ्चित्कर्तृत्वाप्तेः  
कर्मेन्द्रियरूपसङ्कोचग्रहणपूर्वं अत्यन्तपरिमिततां [१२] प्राप्ता  
शुभाशुभानुष्टानमयं कार्मं मलम् ।  
तथा सर्वकर्तृत्वसर्वज्ञत्वपूर्णत्वनित्यत्वव्यापकत्वशक्तयः  
सङ्कोचं गृह्णाना यथाक्रमं कलाविद्यारागकालनियतिरूपतया भान्ति ।  
तथाविधश् च अयं शक्तिदरिद्रः संसारी उच्यते । स्वशक्तिविकासे तु  
शिव एव ॥

ननु संसार्यवस्थायाम् अस्य किञ्चित् शिवतोचितं अभिज्ञानम् अस्ति येन  
शिव एव तथावस्थित इत्य् उद्घोष्यते अस्तीत्याह  
    
तथापि तद्वत् पञ्चकृत्यानि करोति ॥ १० ॥

इह ईश्वराद्वयदर्शनस्य ब्रह्मवादिभ्यः अयम् एव विशेषः ।  
यत्=२०

सृष्टिसंहारकर्तारं विलयस्थितिकारकम् ।  
अनुग्रहकरं देवं प्रणतार्तिविनाशनम् [१३] ॥ इति

श्रिमत्स्वच्छन्दादिशासनोक्तनीत्या सदा पञ्चविधकृत्यकारित्वं चिदात्मनो  
भगवतः । यथा च भगवान् शुद्धेतराध्वस्फारणक्रमेण  
स्वरूपविकासरूपाणि सृष्ट्यादीनि करोति तथा सङ्कुचितचिच्छक्त्या  
संसारभूमिकायाम् अपि पञ्चकृत्यानि  
विधत्ते । तथा हि

तद् एवं व्यवहारे ऽपि प्रभुर् देहादिम् आविशन् ।  
भान्तम् एवान्तरर्थौघम् इच्छया भासयेद् बहिः [१४] ॥

इति प्रत्यभिज्ञाकारिकोक्तार्थदृष्ट्या देहप्राणादिपदं आविशन् चिद्रूपो  
महेश्वरो बहिर्मुखीभावावसरे नीलादिकम् अर्थं नियतदेशकालादितया  
यदा आभासयति तदा नियतदेशकालाद्याभासांशे अस्य स्रष्टृता ।  
अन्यदेशकालाद्याभासांशे अस्य संहर्तृता ।  
नीलाद्याभासांशे स्थापकता । भेदेन आभासांशे विलयकारिता ।  
प्रकाशैक्येन प्रकाशने अनुग्रहीतृता । यथा च सदा  
पञ्चविधकृत्यकारित्वं भगवतः तथा मया वितत्य स्पन्दसन्दोहे  
निर्नीतम् । एवम् इदं पञ्चविधकृत्यकारित्वं आत्मीयं सदा  
दृढप्रतिपत्त्या परिशील्यमानं माहेश्वर्यं उन्मीलयत्य् एव  
भक्तिभाजाम् । अत एव ये सदा एतत् परिशीलयन्ति ते स्वरूपविकासमयं  
विश्वं जानाना जीवन्मुक्ता इत्य् आम्नाताः । ये तु न तथा ते सर्वतो  
विभिन्नं मेयजातं पश्यन्तो बद्धात्मनः ॥

न च अयम् एव प्रकारः पञ्चविधकृत्यकारित्वे यावद् अन्यो ऽपि कश्चित्  
रहस्यरूपो ऽस्तीत्य् आह  
    
आभासनरक्तिविमर्शनबीजावस्थापनविलापनतस्  
तानि ॥ ११ ॥

पञ्चविधकृत्यानि करोति इति पूर्वतः सम्बध्यते ।  
श्रीमन्महार्थदृष्ट्या दृगादिदेवीप्रसरणक्रमेण यद् यद् आभाति तत्  
तत् सृज्यते । तथा सृष्टे पदे तत्र यदा प्रशान्तनिमेषं कञ्चित्  
कालं रज्यति तदा स्थितिदेव्या तत् स्थप्यते ।  
चमत्कारापरपर्यायविमर्शनसमये तु संह्रियते । यथोक्तं श्रीरामेन

समाधिवज्रेणाप्य् अन्यैर् अभेद्यो भेदभूधरः ।  
परामृष्टश् च नष्टश् च त्वद्भक्तिबलशालिभिः ॥ इति ।

यदा तु संह्रियमाणम् अपि एतत् अन्तः विचित्राशङ्कादिसंस्कारं आधत्ते  
तदा तत् पुनर् उद्भविष्यत् संसारबीजभावम् आपन्नं  
विलयपदमध्यारोपितम् । यदा पुनः तत् तथान्तःस्थापितं अन्यद्  
वानुभूयमानम् एव हठपाकक्रमेणालङ्ग्रासयुक्त्या चिदग्निसाद्भावम्  
आपद्यते तदा पूर्णतापादनेन अनुगृह्यत एव । ईदृशं च  
पञ्चविधकृत्यकारित्वं सर्वस्य सदा सन्निहितम् अपि सद्गुरूपदेशं विन्=  
आ  
न प्रकाशत इति सद्गुरुसपर्यैव एतत्प्रथार्थम् अनुसर्तव्या ॥  
यस्य पुनः सद्गुरूपदेशं विना एतत्परिज्ञानं नास्ति  
तस्यावच्छादितस्वस्वरूपाभिः निजाभिः शक्तिभिः व्यामोहितत्वं  
भवतीत्य् आह  
    
तदपरिज्ञाने स्वशक्तिभिर् व्यामोहितता  
संसारित्वम् ॥ १२ ॥

तस्यैतस्य सदा सम्भवतः पञ्चविधकृत्यकारित्वस्य अपरिज्ञाने  
शक्तिपातहेतुकस्वबलोन्मीलनाभावात् अप्रकाशने स्वभिः शक्तिभिः  
व्यामोहितत्वं विविधलौकिकशास्त्रीयशङ्काशङ्कुकीलितत्वं यत् इदम् एव्=  
अ  
संसारित्वम् । तद् उक्तं श्रीसर्ववीरभट्टारके

अज्ञानाच् छङ्कते लोकस् ततः सृष्टिश् च संहृतिः । इति ।  
    
मन्त्रा वर्णात्मकाः सर्वे सर्वे वर्णाः शिवात्मकाः । इति च ।

तथा हि चित्प्रकाशात् अव्यतिरिक्ता नित्योदितमहामन्त्ररूपा  
पूर्णाहंविमर्शमयी येयं परावाक्छक्तिः  
आदिक्षान्तरूपाशेषशक्तिचक्रगर्भिणी सा तावत्  
पश्यन्तीमध्यमादिक्रमेण ग्राहकभूमिकां भासयति ।  
तत्र च परारूपत्वेन स्वरूपं अप्रथयन्ती मायाप्रमातुः  
अस्फुटासाधारणार्थावभासरूपां प्रतिक्षणं नवनवां विकल्पक्रिया।=  
म्  
उल्लासयति । शुद्धाम् अपि च अविकल्पभूमिं तदाच्छादिताम् एव दर्शयति ।  
तत्र च ब्राह्म्यादिदेवताधिष्ठितककारादिविचित्रशक्तिभिः व्यामोहितो  
देहप्राणादिम् एव परिमितं अवशं आत्मानं मन्यते मूढजनः ।  
ब्राह्म्यादिदेव्यः पशुदशायां भेदविषये सृष्टिस्थिती अभेदविषये च्=  
अ  
संहारं प्रथयन्त्यः परिमितविकल्पपात्रताम् एव सम्पादयन्ति ।  
पतिदशायां तु भेदे संहारं अभेदे च सर्गस्थिती प्रकटयन्त्यः  
क्रमात् क्रमं विकल्पनिर्ह्रासनेन श्रीमद्भैरवमुद्रानुप्रवेशमयीं  
महतीम् अविकल्पभूमिम् एव उन्मीलयन्ति ।

सर्वो ममायं विभव इत्य् एवं परिजानतः ।  
विश्वात्मनो विकल्पानां प्रसरे ऽपि महेशता [१५] ॥

इत्यादिरूपां चिदानन्दावेशमग्नां शुद्धविकल्पशक्तिम् उल्लासयन्ति ।  
ततः उक्तनीत्या स्वशक्तिव्यामोहिततैव संसारित्वम् ।  
किं च चितिशक्तिर् एव भगवती विश्ववमनात् संसारवामाचारत्वाच् च  
वामेश्वर्याख्या सती खेचरीगोचरीदिक्चरीभूचरीरूपैः अशेषैः  
प्रमात्रन्तःकरणबहिष्करणभावस्वभावैः परिस्फुरन्ती  
पशुभूमिकायां शून्यपदविश्रान्ता  
किञ्चित्कर्तृत्वाद्यात्मककलादिशक्त्यात्मना खेचरीचक्रेण  
गोपितपारमार्थिकचिद्गगनचरीत्वस्वरूपेण चकस्ति ।  
भेदनिश्चयाभिमानविकल्पनप्रधानान्तःकरणदेवीरूपेण गोचरीचक्रेन  
गोपिताभेदनिश्चयाद्यात्मकपारमार्थिकस्वरूपेण प्रकाशते ।  
भेदालोचनादिप्रधानबहिष्करणदेवतात्मना च दिक्चरीचक्रेण  
गोपिताभेदप्रथात्मकपारमार्थिकस्वरूपेण स्फुरति । सर्वतो  
व्यवच्छिन्नाभासस्वभावप्रमेयात्मना च भूचरीचक्रेण  
गोपितसार्वात्म्यस्वरूपेण पशुहृदयव्यामोहिना  
भाति । पतिभूमिकायां तु सर्वकर्तृत्वादिशक्त्यात्मकचिद्गगनचरीत्वेन  
अभेदनिश्चयाद्यात्मना गोचरीत्वेन अभेदालोचनाद्यात्मना दिक्चरीत्वेन  
स्वाङ्गकल्पाद्वयप्रथासारप्रमेयात्मना च भूचरीत्वेन पतिहृदयविकासिना  
स्फुरति । तथा चोक्तं सहजचमत्कारपरिजनिताकृतकादरेण  
भट्टदामोदरेण विमुक्तकेषु

पूर्णावच्छिन्नमात्रान्तर्बहिष्करणभावगाः ।  
वामेशाद्याः परिज्ञानाज्ञानात् स्युर् मुक्तिबन्धदाः ॥ इति ।

एवं च निजशक्तिव्यामोहिततैव संसरित्वम् । अपि च चिदात्मनः  
परमेश्वरस्य स्वा अनपायिनी एकैव स्फुरत्तासारकर्तृतात्मा  
ऐश्वर्यशक्तिः । सा यदा स्वरूपं गोपयित्वा पाशवे पदे  
प्राणापानसमानशक्तिदशाभिः जाग्रत्स्वप्नसुषुप्तभूमिभिः  
देहप्राणपुर्यष्टककलाभिश् च व्यामोहयति तदा तद्व्यामोहितता  
संसारित्वम् । यदा तु मध्यधामोल्लासां उदानशक्तिं विश्वव्याप्तिसारां  
च व्यानशक्तिं तुर्यदशारूपां तुर्यातीतदशारूपां च चिदानन्दघनां  
उन्मीलयति तदा देहाद्यवस्थायाम् अपि पतिदशात्मा जीवन्मुक्तिर् भवति ।  
एवं त्रिधा स्वशक्तिव्यामोहितता व्याख्याता ।  
चिद्वत् इति सूत्रे [१६] चित्प्रकाशो गृहीतसङ्कोचः संसारी इत्य् उक्तम् । इह्=  
अ  
तु स्वशक्तिव्यामोहितत्वेन अस्य संसारित्वं भवति इति भङ्ग्यन्तरेण  
उक्तम् । एवं सङ्कुचितशक्तिः प्राणादिमान् अपि यदा स्वशक्तिव्यामोहितो न  
भवति तदा अयं शरीरी परमेश्वरः इत्य् आम्नायस्थित्या  
शिवभट्टारक एव इति भङ्ग्या निरूपितं भवति ।  
यदागमः=२०

मनुष्यदेहम् आस्थाय छन्नास् ते परमेश्वराः । इति ।

उक्तम् च प्रत्यभिज्ञाटीकायां "शरीरम् एव घटाद्य् अपि वा ये  
षट्त्रिंशत्तत्त्वमयं शिवरूपतयापश्यन्ति ते ऽपि सिध्यन्ति" इति ॥

उक्तसूत्रार्थप्रातिपक्ष्येण तत्त्वदृष्टिं दर्शयितुम् आह  
    
तत्परिज्ञाने चित्तम् एव अन्तर्मुखीभावेन  
चेतनपदाध्यारोहात् चितिः ॥ १३ ॥

पूर्वसूत्रव्याख्याप्रसङ्गेन प्रमेयदृष्ट्या वितत्य व्याख्यातप्रायम् एतत्  
सूत्रम् । शब्दसङ्गत्या तु अधुना व्याख्यायते । तस्यात्मीयस्य  
पञ्चकृत्यकारित्वस्य परिज्ञाने सति अपरिज्ञानलक्षणकारणापगमात्  
स्वशक्तिव्यामोहिततानिवृत्तौ स्वातन्त्र्यलभात् प्राक् व्याख्यातं यत् चित्तं  
तद् एव सङ्कोचिनीं बहिर्मुखतां जहत् अन्तर्मुखीभावेन  
चेतनपदाध्यारोहात् ग्राहकभूमिकाक्रमणक्रमेण सङ्कोचकलाया अपि  
विगलनेन स्वरूपापत्त्या चितिर् भवति । स्वां चिन्मयीं परां भूमिम्  
आविशतीत्य् अर्थः ॥

ननु यदि पारमार्थिकं चिच्छक्तिपदं सकलभेदकवलनस्वभावं [१७]  
तद् अस्य मायापदे ऽपि तथारूपेण भवितव्यं यथा जलदाच्छादितस्यापि  
भानोः भावावभासकत्वं इत्य् आशङ्क्याह  
    
चितिवह्निर् अरोहपदे छन्नो ऽपि मात्रया  
मेयेन्धनं प्लुष्यति ॥ १४ ॥

चितिर् एव विश्वग्रसनशीलत्वात् वह्निः । असौ एव अवरोहपदे  
मायाप्रमातृतायां छन्नो ऽपि स्वातन्त्र्यात् आच्छादितस्वभावो ऽपि  
भूरिभूतिछन्नाग्निवत् मात्रया अंशेन नीलपीतादिप्रमेयेन्धनं प्लुष्यति  
स्वात्मसात्करोति । मात्रापदस्येदम् आकूतं यत् कवलयन्न् अपि सार्वात्म्येन न  
ग्रसते अपि तु अंशेन संस्कारात्मना उत्थापयति ।  
ग्रासकत्वं च सर्वप्रमातॄणां स्वानुभवत एव सिद्धम् । यद् उक्तं  
श्रीमदुत्पलदेवपादैः निजस्तोत्रेषु

वर्तन्ते जन्तवो ऽशेषा अपि ब्रह्मेन्द्रविष्णवः ।  
ग्रसमानास् ततो वन्दे देव विश्वं भवन्मयम् [१८] ॥ इति ॥

यदा पुनः करणेश्वरीप्रसरसङ्कोचं सम्पाद्य  
सर्गसंहारक्रमपरिशीलनयुक्तिं आविशति तदा  
    
बललाभे विश्वम् आत्मसात्करोति ॥ १५ ॥

चितिर् एव देहप्राणाद्याच्छादननिमज्जनेन स्वरूपं उन्मग्नत्वेन  
स्फारयन्ती बलम् । यथोक्तम्

तदाक्रम्य बलं मन्त्राः ॥। ॥। [१९] । इति ।

एवं च बललाभे उन्मग्नस्वरूपाश्रयणे क्षित्यादिसदाशिवान्तं विश्वं  
आत्मसात्करोति स्वस्वरूपाभेदेन निर्भासयति ।  
तद् उक्तं पूर्वगुरुभिः स्वभाषामयेषु क्रमसूत्रेषु

यथा वह्निर् उद्बोधितो दाह्यं दहति तथा विषयपाशान् भक्षयेत् । इति =  
।

न चैवं वक्तव्यम् =अद् विश्वात्मसात्काररूपा समावेशभूः कादाचित्की ।  
कथं उपादेया इयं स्याद् इति यतो देहाद्युन्मज्जननिमज्जनवशेन इयं  
अस्याः कादाचित्कत्वम् इव आभाति । वस्तुतस् तु  
चितिस्वातन्त्र्यावभासितदेहाद्युन्मज्जनाद् एव कादाचित्कत्वम् ।  
एषा तु सदैव प्रकाशमाना । अन्यथा तद् देहाद्य् अपि न प्रकाशेत ।  
अत एव देहादिप्रमातृताभिमाननिमज्जनाय अभ्यासः । न तु  
सदाप्रथमानतासारप्रमातृताप्राप्त्यर्थं इति श्रीप्रत्यभिज्ञाकाराः ॥

एवं च  
    
चिदानन्दलाभे देहादिषु चेत्यमानेष्व् अपि  
चिदैकात्म्यप्रतिपत्तिदार्ढ्यं जीवन्मुक्तिः ॥ १६ ॥

विश्वात्मसात्कारात्मनि समावेशरूपे चिदानन्दे लब्धे व्युत्थानदशायां  
दलकल्पतया देहप्राणनीलसुखादिषु आभासमानेष्व् अपि यत्  
समावेशसंस्कारबलात् प्रतिपादयिष्यमाणयुक्तिक्रमोपबृंहितात्  
चिदैकात्म्यप्रतिपत्तिदार्ढ्यम् ।  
अविचला चिदेकत्वप्रथा सैव जीवन्मुक्तिः जीवतः प्राणान् अपि धारयतो  
मुक्तिः प्रत्यभिज्ञातनिजस्वरूपविद्राविताशेषपाशराशित्वात् ।  
    
यथोक्तं स्पन्दशास्त्रे

इति वा यस्य संवित्तिः क्रीडात्वेनाखिलं जगत् ।  
स पश्यन् सततं युक्तो जीवन्मुक्तो न संशयः [२०] ॥ इति ॥

अथ कथं चिदानन्दलाभो भवति इत्य् आह  
    
मध्यविकासाच् चिदानन्दलाभः ॥ १७ ॥

सर्वान्तरतमत्वेन वर्तमानत्वात् तद्भित्तिलग्नतां विना च कस्यचिद् अपि  
स्वरूपानुपपत्तेः संविद् एव भगवती मध्यम् । सा तु मायादशायां  
तथाभूतापि स्वरूपं गूहयित्वा "प्राक् संवित् प्राणे परिणता " इति नीत्या  
प्राणशक्तिभूमिं स्वीकृत्य अवरोहक्रमेण बुद्धिदेहादिभुवं  
अधिशयाना नाडीसहस्रसरणिम् अनुसृता ।  
तत्रापि च पलाशपर्णमध्यशाखान्यायेन आब्रह्मरन्ध्रात्  
अधोवक्त्रपर्यन्तं प्राणशक्तिब्रह्माश्रयमध्यमनाडीरूपतया  
प्राधान्येन स्थिता । तत एव सर्ववृत्तीनाम् उदयात् तत्रैव च विश्रामात् ।  
एवम्भूताप्य् एषा पशूनां निमीलितस्वरूपैव स्थिता ।  
यदा तु उक्तयुक्तिक्रमेण सर्वान्तरतमत्वे [२१] मध्यभूता संविद्  
भगवती विकसति यदि वा वक्ष्यमाणक्रमेण मध्यभूता ब्रह्मनाडी  
विकसति तदा तद्विकासाच् चिदानन्दस्य उक्तरूपस्य लाभः प्राप्तिः भवति =  
।  
ततश् च प्राग् उक्ता जीवन्मुक्तिः ॥  
    
मध्यविकासे युक्तिम् आह  
    
विकल्पक्षयशक्तिसङ्कोचविकासवाहच्छेदाद्यन्तकोटिनिभालनादय  
इह उपायाः ॥ १८ ॥

इह मध्यशक्तिविकासे विकल्पक्षयादय उपायाः ।  
प्रागुपदिष्टपञ्चविधकृत्यकारित्वाद्यनुसरणेन सर्वमध्यभूतायाः  
संविदो विकासो जायत इत्य् अभिहितप्रायम् । उपायान्तरम् अपि तु उच्यते  
प्राणायाममुद्राबन्धादिसमस्तयन्त्रणातन्त्रत्रोटनेन सुखोपायम् एव  
हृदये निहितचित्तः उक्तयुक्त्या स्वस्थितिप्रतिबन्धकं विकल्पं  
अकिञ्चिच्चिन्तकत्वेन प्रशमयन् अविकल्पपरामर्शेन  
देहाद्यकलुषस्वचित्प्रमातृतानिभालनप्रवणः अचिराद् एव  
उन्मिषद्विकासां तुर्यतुर्यातीतसमावेशदशां आसादयति ।  
यथोक्तम्=२०

विकल्पहानेनैकाग्र्यात् क्रमेणेश्वरतापदम् [२२] ।

इति श्रीप्रत्यभिज्ञायाम् ।

श्रीस्पन्दे ऽपि=२०

यदा क्षोभः प्रलीयेत तदा स्यात् परमं पदम् [२३] । इति ।

श्रीज्ञानगर्भे ऽपि  
    
विहाय सकलाः क्रिया जननि मानसीः सर्वतो  
विमुक्तकरणक्रियानुसृतिपारतन्त्र्योज्ज्वलम् ।  
स्थितैस् त्वदनुभावतः सपदि वेद्यते सा परा  
दशा नृभिर् अतन्द्रितासमसुखामृतस्यन्दिनी ॥ इति ।

अयं च उपायो मूर्धन्यत्वात् प्रत्यभिज्ञायां [२४] प्रतिपादितत्वात् आदाव्  
उक्तः । शक्तिसङ्कोचादयस् तु यद्य् अपि प्रत्यभिज्ञायां न प्रतिपादिताः  
तथापि आम्नायिकत्वात् अस्माभिः प्रसङ्गात् प्रदर्श्यन्ते । बहुषु हि  
प्रदर्शितेषु कश्चित् केनचित् प्रवेक्ष्यतीति । शक्तेः सङ्कोच  
इन्द्रियद्वारेण प्रसरन्त्या एवाकुञ्चनक्रमेण उन्मुखीकरणम् । यथोक्तं  
आथर्वणिकोपनिषत्सु कठवल्ल्यां चतुर्थवल्लीप्रथममन्त्रे

पराञ्चि खानि व्यतृणत् स्वयम्भूः  
तस्मात् पराङ् पश्यति नान्तरात्मन् ।  
कश्चिद् धीरः प्रत्यग् आत्मानम् ऐक्षद्  
आवृत्तचक्षुर् अमृतत्वम् अश्नन् [२५] ॥ इति ।

प्रसृताया अपि वा कूर्माङ्गसङ्कोचवत् त्राससमये हृत्प्रवेशवच् च  
सर्वतो निवर्तनम् । यथोक्तं "तदपोद्धृते नित्योदितस्थितिः" इति ।  
शक्तेर् विकासः अन्तर्निगूढाया अक्रमम् एव सकलकरणचक्रविस्फारणेन्=  
अ  
"अन्तर्लक्ष्यो बहिर्दृष्टिः निमेषोन्मेषवर्जितः " इति ।  
भैरवीयमुद्रानुप्रवेशयुक्त्या बहिः प्रसरणम् । यथोक्तं  
कक्ष्यस्तोत्रे=२०

सर्वाः शक्तीः चेतसा दर्शनाद्याः  
स्वे स्वे वेद्ये यौगपद्येन विष्वक् ।  
क्षिप्त्वा मध्ये हाटकस्तम्भभूतः  
तिष्टन् विश्वाधार एको ऽवभासि ॥ इति ।

श्रीभट्टकल्लटेनापि उक्तम् "रूपादिषु परिणामात् तत्सिद्धिः " इति ।  
शक्तेश् च सङ्कोचविकासौ  
नासापुटस्पन्दनक्रमोन्मिषत्सूक्ष्मप्राणशक्त्या भ्रूभेदनेन  
क्रमासादितोर्ध्वकुण्डलिनीपदे प्रसरविश्रान्तिदशापरिशीलनम् ।  
अधःकुण्डलिन्यां च षष्टवक्त्ररूपायां प्रगुणीकृत्य शक्तिं  
तन्मूलतदग्रतन्मध्यभूमिस्पर्शावेशः । यथोक्तं विज्ञानभट्टारके

वह्नेर् विषस्य मध्ये तु चित्तं सुखमयं क्षिपेत् ।  
केवलं वायुपूर्णं वा स्मरानन्देन युज्यते [२६] ॥ इति ।

अत्र वह्निः अनुप्रवेशक्रमेण सङ्कोचभूः । विषस्थानं प्रसरयुक्त्य्=  
आ  
विकासपदं=२०  
"विषॢ व्याप्तौ" इत्य् अर्थानुगमात् । वाहयोः वामदक्षिणगतयोः  
प्राणापानयोः छेदो हृदयविश्रान्तिपुरःसरं  
अन्तःककारहकारादिप्रायानच्कवर्णोच्चारेण विच्छेदनम् ।  
यथोक्तं ज्ञानगर्भे

अनच्कककृतायतिप्रसृतपार्श्वनाडीद्वयच्छिदो  
विधृतचेतसो हृदयपङ्कजस्योदरे ।  
उदेति तव दारितान्धतमसः स विद्याङ्कुरो  
य एष परमेशतां जनयितुं पशोर् अपि अलम् ॥ इति ।

आदिकोटिः हृदयम् । अन्तकोटिः द्वादशान्तः । तयोः  
प्राणोल्लासविश्रान्त्यवसरे निभालनं चित्तनिवेशनेन परिशीलनम् ।  
यथोक्तं विज्ञानभैरवे

हृद्याकाशे निलीनाक्षः पद्मसम्पुटमध्यगः ।  
अनन्यचेताः सुभगे परं सौभाग्यम् आप्नुयात् [२७] ॥ इति ।

तथा=२०

यथा तथा यत्र तत्र द्वादशान्ते मनः क्षिपेत् ।  
प्रतिक्षणं क्षीणवृत्तेः वैलक्षण्यं दिनैर् भवेत् [२८] ॥ इति ।

आदिपदात् उन्मेषदशानिषेवणम् । यथोक्तं

उन्मेषः स तु विज्ञेयः स्वयं तम् उपलक्षयेत् [२९] ।

इति स्पन्दे ।  
    
तथा रमणीयविषयचर्वणादयश् च सङ्गृहीताः ।  
यथोक्तं श्रीविज्ञानभैरव एव

जग्धिपानकृतोल्लासरसानन्दविजृम्भणात् ।  
भावयेद् भरितावस्थां महानन्दमयो भवेत् ॥  
    
गीतादिविषयास्वादासमसौख्यैकतात्मनः ।  
योगिनस् तन्मयत्वेन मनोरूढेस् तदात्मता ॥  
    
यत्र यत्र मनस्तुष्टिर् मनस् तत्रैव धारयेत् ।  
तत्र तत्र परानन्दस्वरूपं सम्प्रकाशते [३०] ॥ इति ।

एवम् अन्यद् अपि आनन्दपूर्णस्वात्मभावनादिकं अनुमन्तव्यम् । इत्य्  
एवमादयः अत्र मध्यविकासे उपायाः ॥  
मध्यविकासाच् चिदानन्दलाभः । स एव च परमयोगिनः  
समावेशसमपत्त्यादिपर्यायः समाधिः । तस्य नित्योदितत्वे युक्तिम् आह  
    
समाधिसंस्कारवति व्युत्थाने भूयो भूयः  
चिदैक्यामर्शान् नित्योदितसमाधिलाभः ॥ १९ ॥

आसादितसमावेशो योगिवरो व्युत्थाने ऽपि समाधिरससंस्कारेण क्षीब इव  
सानन्दं घूर्णमानो भावराशिं शरदभ्रलवं इव चिद्गगन एव  
लीयमानं पश्यन् भूयो भूयः अन्तर्मुखतां एव समवलम्बमानो  
निमीलनसमाधिक्रमेण चिदैक्यम् एव विमृशन् व्युत्थानाभिमतावसरे ऽपि  
समाध्येकरस एव भवति । यथोक्तं क्रमसूत्रेषु

"क्रममुद्रया अन्तःस्वरूपया बहिर्मुखः [३१] समाविष्टो भवति  
साधकः ।  
तत्रादौ बाह्यात् अन्तःप्रवेशः आभ्यन्तरात् बाह्यस्वरूपे प्रवेशः  
आवेशवशात् जायते इति सबाह्याभ्यन्तरो ऽयं मुद्राक्रमः " इति ।

अत्रायम् अर्थः सृष्टिस्थितिसंहृतिसंविच्चक्रात्मकं क्रमं मुद्रयत्=  
इ  
स्वाधिष्ठितं आत्मसात्करोति येयं तुरीया चितिशक्तिः तया क्रममुद्रया  
अन्तर् इति पूर्णाहन्तास्वरूपया [३२] बहिर्मुख इति विषयेषु व्यापृतो ऽपि  
समाविष्टः साक्षात्कृतपरशक्तिस्फारः साधकः परमयोगी भवति ।  
तत्र च बाह्यात् ग्रस्यमानात् विषयग्रामात् अन्तः परस्यां चितिभूमौ  
ग्रसनक्रमेणैव प्रवेशः समावेशो भवति । आभ्यन्तरात्  
चितिशक्तिस्वरूपात् च साक्षात्कृतात् आवेशवशात् समावेशसामर्थ्याद् एव  
बाह्यस्वरूपे इदन्तानिर्भासे विषयग्रामे वमनयुक्त्या प्रवेशः  
चिद्रसाश्यानताप्रथनात्मा समावेशो जायते इति  
सबाह्याभ्यन्तरो ऽयं नित्योदितसमावेशात्मा मुदो हर्षस्य वितरणात्  
परमानन्दस्वरूपत्वात् पाशद्रावणात् विश्वस्य अन्तःतुरीयसत्तायां  
मुद्रणात् च मुद्रात्मा क्रमो ऽपि सृष्ट्यादिक्रमाभासकत्वात्  
तत्क्रमाभासरूपत्वात् च क्रम इति अभिधीयत इति ॥

इदानीम् अस्य समाधिलाभस्य फलम् आह  
    
तदा प्रकाशानन्दसारमहामन्त्रवीर्यात्मकपूर्णाहन्तावेशात् सदा  
सर्वसर्गसंहारकारिनिजसंविद्देवताचक्रेश्वरताप्रप्तिर्  
भवतीति शिवम् ॥ २० ॥

नित्योदिते समाधौ लब्धे सति प्रकाशानन्दसारा चिदाह्लादैकघना [३३]  
महती मन्त्रवीर्यात्मिका सर्वमन्त्रजीवितभूता पूर्णा पराभट्टारिकारूपा  
येयं अहन्ता अकृत्रिमः स्वात्मचमत्कारः तत्र आवेशात् सदा कालाग्न्यादेः  
चरमकलापर्यन्तस्य विश्वस्य यौ सर्गसंहारौ विचित्रौ सृष्टिप्रलय=  
उ  
तत्कारि यत् निजं संविद्देवताचक्रं तदैश्वर्यस्य प्राप्तिः आसादनं  
भवति । प्राकरणिकस्य परमयोगिन इत्य् अर्थः ।  
इति एतत् सर्वं शिवस्वरूपम् एवेत्य् उपसंहार इति सङ्गतिः ।  
तत्र यावत् इदं किञ्चित् संवेद्यते तस्य संवेदनम् एव स्वरूपम् ।  
तस्यापि अन्तर्मुखविमर्शमयाः प्रमातारः तत्त्वम् । तेषाम् अपि  
विगलितदेहाद्युपाधिसङ्कोचाभिमाना अशेषशरीरा सदाशिवेश्वरतैव  
सारम् । अस्या अपि प्रकाशैकसद्भावापादिताशेषविश्वचमत्कारमयः  
श्रीमान्महेश्वर एव परमार्थः । न हि पारमार्थिकप्रकाशावेशं विना  
कस्यापि प्रकाशमानता घटते । स च परमेश्वरः स्वातन्त्र्यसारत्वात्  
आदिक्षान्तामायीयशब्दराशिपरामर्शमयत्वेनैव  
एतत्स्वीकृतसमस्तवाच्यवाचकमयाशेषजगदानन्दसद्भावापादनात् परं  
परिपूर्णत्वात् सर्वाकाङ्क्षाशून्यतया आनन्दप्रसरनिर्भरः ।  
अत एव अनुत्तराकुलस्वरूपात् अकारात् आरभ्य शक्तिस्फाररूपहकलापर्यन्त।=  
म्  
यत् विश्वं प्रभृतं क्षकारस्य प्रसरशमनरूपत्वात् तत्  
अकारहकाराभ्याम् एव सम्पुटीकारयुक्त्या प्रत्याहारन्यायेन अन्तःस्वीकृतं  
सत् अविभागवेदनात्मकबिन्दुरूपतया स्फुरितं अनुत्तर एव विश्राम्यति ।  
इति शब्दराशिस्वरूप एव अयं अकृतको विमर्शः ।  
यथोक्तम्=२०

प्रकाशस्यात्मविश्रान्तिर् अहम्भावो हि कीर्तितः ।  
उक्ता च सैव विश्रान्तिः सर्वापेक्षानिरोधतः ॥  
    
स्वातन्त्र्यम् अथ कर्तृत्वं मुख्यम् ईश्वरतापि च [३४] । इति ।

एषैव च अहन्ता सर्वमन्त्राणां उदयविश्रान्तिस्थानत्वात् एतद्बलेनैव च्=  
अ  
तत्तदर्थक्रियाकारित्वात् महती वीर्यभूमिः । तद् उक्तम्

तदाक्रम्य बलं मन्त्रा ॥॥। । इत्यादि  
    
॥॥। त एते शिवधर्मिणः [३५] । इत्यन्तं श्रीस्पन्दे ।

शिवसूत्रेष्व् अपि=२०

महाह्रादानुसन्धानान् मन्त्रवीर्यानुभवः [३६] । इति ।

तद् अत्र महामन्त्रवीर्यात्मकायां पूर्णाहन्तायां आवेशो  
देहप्राणादिनिमज्जनात् तत्पदावाप्त्यवष्टम्भेन देहादीनां नीलादीनाम् अपि  
तद्रसाप्लावनेन तन्मयीकरणम् । तथा हि देहसुखनीलादि यत्किञ्चित्  
प्रथते अध्यवसीयते स्मर्यते सङ्कल्प्यते वा तत्र सर्वत्रैव भगवती  
चितिशक्तिमयी प्रथा भित्तिभूतैव स्फुरति । "तदस्फुरणे कस्यापि  
अस्फुरणात् " इति उक्तत्वात् केवलं तथा स्फुरन्त्य् अपि सा तन्मायाशक्त्या  
अवभासितदेहनीलाद्युपरागदत्ताभिमानवशात् भिन्नभिन्नस्वभावा इव  
भान्ती ज्ञानसङ्कल्पाध्यवसायादिरूपतया मायाप्रमातृभिः अभिमन्यते ।  
वस्तुतस् तु एकैव असौ चितिशक्तिः । यथोक्तम्

या चैषा प्रतिभा तत्तत्पदार्थक्रमरूषिता ।  
अक्रमानन्तचिद्रूपः प्रमाता स महेश्वरः [३७] ॥ इति ।

तथा=२०

मायाशक्त्या विभोः सैव भिन्नसंवेद्यगोचरा ।  
कथिता ज्ञानसङ्कल्पाध्यवसायादिनामभिः [३८] ॥ इति ।

एवम् एषा सर्वदशासु एकैव चितिशक्तिः विजृम्भमाणा यदि  
तदनुप्रवेशतदवष्टम्भयुक्त्या समासाद्यते तत् तदावेशात्  
पूर्वोक्तयुक्त्या करणोन्मीलननिमीलनक्रमेण सर्वस्य सर्वमयत्वात्  
तत्तत्संहारादौ अपि सदा सर्वसर्गसंहारकारि यत्  
सहजसंवित्तिदेवताचक्रं अमायीयान्तर्बहिष्करणमरीचिपुञ्जः तत्र  
ईश्वरतासाम्रज्यं परभैरवात्मता तत्प्राप्तिः भवति  
परमयोगिनः । यथोक्तम्

यदा त्व् एकत्र संरूढस् तदा तस्य लयोद्भवौ ।  
नियच्छन् भोक्तृताम् एति ततश् चक्रेश्वरो भवेत् [३९] ॥ इति ।

अत्र एकत्र इति "एकत्रारोपयेत् सर्वम्" [४०] इति चित्सामान्यस्पन्दभूः  
उन्मेषात्मा व्याख्यातव्या ।  
तस्य इति अनेन "पुर्यष्टकेन संरुद्ध" [४१] इति । उपक्रान्तं  
पुर्यष्टकम् एव पराम्रष्टव्यम् न तु यथा विवरणकृतः एकत्र  
सूक्ष्मे स्थूले शरीरे वा इति व्याकृतवन्तः । स्तुतं च मया

स्वतन्त्रश् चितिचक्राणां चक्रवर्ती महेश्वरः ।  
संवित्तिदेवताचक्रजुष्टः को ऽपि जयत्य् असौ ॥ इति ।

इतिशब्द उपसंहारे । यत् एतावत् उक्तप्रकरणशरीरं तत् सर्वं  
शिवं शिवप्राप्तिहेतुत्वात् शिवात् प्रसृतत्वात् शिवस्वरूपाभिन्नत्वाच् च  
शिवमयम् एव इति शिवम् ।

देहप्राणसुखादिभिः प्रतिकलं संरुध्यमानो जनः  
पूर्णानन्दघनाम् इमां न चिनुते माहेश्वरीं स्वां चितिम् ।  
मध्येबोधसुधाब्धि विश्वम् अभितस् तत्फेनपिण्डोपमं  
यः पश्येद् उपदेशतस् तु कथितः साक्षात् स एकः शिवः ॥  
    
येषां वृत्तः शाङ्करः शक्तिपातो  
ये ऽनभ्यासात् तीक्ष्णयुक्तिष्व् अयोग्याः ।  
शक्ता ज्ञातुं नेश्वरप्रत्यभिज्ञाम्  
उक्तस् तेषाम् एष तत्त्वोपदेशः ॥  
    
________

समाप्तम् इदं प्रत्यभिज्ञाहृदयम् कृतिस्  
तत्रभवन्महामाहेश्वराचार्यवर्यश्रीमदभिनवगुप्तपादपद्मोपजीविनः  
श्रीमतो राजानकक्षेमराजाचर्यस्य  
    
________  
    
शुभम् अस्तु

------------------------------------------------------------------------

नोतेस्

[१] प्रत्यभिज्ञाहृदयम् , थे सेच्रेत् ओफ़् रेचोग्नितिओन् , ङेर्मन् त्रन्स्ल्। ब्य् ए।  
बएर्, त्रन्स्ल्। इन्तो एन्ग्लिस्ह् ब्य् क्। फ़्। लेइदेच्केर्। अद्यर् लिब्रर्य्, १९३८।  
प्रत्यभिज्ञाहृदयम् , सन्स्क्रित् तेxत् wइथ् एन्ग्लिस्ह् त्रन्स्लतिओन्, नोतेस् अन्द्  
इन्त्रोदुच्तिओन् ब्य् ज्। सिन्घ्। इ=ब्०एद्। देल्हि १९६३  
[२] चोन् क़ुएस्तो वेर्सो क्षेमराज फ़ इनिज़िअरे अन्छे इल् बोधविलास ।  
[३] व्भ्। १०६  
[४] स्प्क्। इइ। ३-४  
[५] इप्क्। इ। ४; ३  
[६] स्ऽस्। इ। १  
[७] चितज़िओने रिचोन्दुचिबिले अ स्ऽस्। इइइ। १ (आत्मा चित्तम् )  
[८] स्व्।त् X। ११४१ च्  
[९] नेत्र त्। विइइ। ३० ब् । ल वेर्सिओने ओरिगिनले चुइ सि रिछिअम क्षेमराज =  
=ए८  
ल सेगुएन्ते:=२०  
त आत्मोपासकाः शैवे न गच्छन्ति परं शिवम् ।  
[१०] एद्। अपूर्णं मन्यतारूपं ।  
[११] म्स्स्। अद्यर् लिब्रर्य् (नो=ब्० XXइइ। फ़्। ३८; नो=ब्० XइX। इ। २५)। ल्ऽएदिज़िओने देल्  
तेस्तो सेगुए इन्वेचे ल लेज़िओने: अत्यन्तं सङ्कोचग्रहणेन ।  
[१२] म्स्स्। अद्यर् लिब्रर्य् (नो=ब्० XXइइ। फ़्। ३८; नो=ब्० XइX। इ। २५)। एद्। : अत्यन्तं  
परिमिततां ।  
[१३] स्व्।त्। इ। ३  
[१४] इप्क्। वि। ७=२०  
[१५] इप्क्। इव्। १२  
[१६] त्रत्तसि देल् सूत्र ९ ।  
[१७] वर्। सकलभेदकबलनस्वभावं ।  
[१८] स्ऽइवस्तोत्रवली । XX। १७  
[१९] स्प्क्। इइ। १०  
[२०] स्प्क्। इइ, ५  
[२१] वर्। सर्वान्तरतमत्वेन ।  
[२२] इप्क्। इव्। इ। ११  
[२३] स्प्क्। इ। ९  
[२४] वर्। प्रत्यभिज्ञायां च ।  
[२५] कठ उप्। इव्। १; अश्नन् इन् लुओगो देल्ल्ऽओरिगिनले इच्छन् ।  
[२६] व्भ्। ६८  
[२७] व्भ्। ४९  
[२८] व्भ्। ५१  
[२९] स्प्क्। इइइ। ९  
[३०] व्भ्। ७२-७४  
[३१] ओमेस्सो इन् अल्चुनि म्स्स्।  
[३२] वर्। =ब्०स्वरूपतया ।  
[३३] वर्। चिदाह्लादैकधना ।  
[३४] उत्पलदेव: अजडप्रामतृसिद्धि । २२-२३  
[३५] स्प्क्। इइ। १-२  
[३६] स्ऽस्। इ। २२  
[३७] इप्क्। इ। ७। १  
[३८] इप्क्। इ। ५। १८  
[३९] स्प्क्। इइइ। १९  
[४०] स्प्क्। इइइ। १२  
[४१] स्प्क्। इइइ। १७  
------------------------------------------------------------------------

____________

ङन्धर्व-नगरम् । द्सो सन्स्क्रित् अर्छिवे  
    
ह्त्त्प्:॥पोपॢएत्।उनिरोम१।इत्।द्सो।अर्छिवे।सन्स्क्रित्ःत्म्  
    
------------------------------------------------------------------------

