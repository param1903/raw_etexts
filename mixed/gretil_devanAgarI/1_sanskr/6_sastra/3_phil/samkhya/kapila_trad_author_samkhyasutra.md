+++
title = "Kapila (trad. author): Samkhyasutra"

+++


## Intro
  
  
  
  
 Kapila (trad. author): Samkhyasutra   
  
  
  
  
Kapila (trad. author): Samkhyasutra,  
[including the Tattvasamasa, an abstract of Sāṃkhya philosophy (appended at the end)]  
  
  
  
Input by members of the Sansknet project  
(www.sansknet.org)  
  
  
This GRETIL version has been converted from a custom Devanagari encoding.  
Therefore, word boundaries are usually not marked by blanks.  
  
  
  
THE TEXT IS NOT PROOF-READ!  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


विषयाध्यायः  
    
अथ त्रिविधदुःखात्यन्तनिवृत्तिः अत्यन्त पुरुषार्थः । कप्स्स्_१।१ ।  
(परमपुरुषार्थस्वरूपम्)  
    
न दृष्टात् तत्सिद्धिः, निवृत्ते ऽप्यनुवृत्ति दर्शनात् । कप्स्स्_१।२ ।  
(लौकिकोपायैः दुःखनिवृत्त्यनुपपत्तिः)  
    
प्रात्यहिक क्षुत्प्रतीकारवत् तत्प्रतीकार चेष्टनात् पुरुषार्थत्वं । कप्स्स्_१।३ ।  
(लौकिकोपायैः दुःखनिवृत्त्यनुपपत्तिः)  
    
सर्वासम्भवात्, सम्भवे ऽपि सत्तासम्भवात् हेयः प्रमाणकुशलैः । कप्स्स्_१।४ ।  
(लौकिकोपायैः दुःखनिवृत्त्यनुपपत्तिः)  
    
उत्कर्षादपि मोक्षस्य सर्वोत्कर्षश्रुतेः । कप्स्स्_१।५ ।  
(लौकिकोपायैः दुःखनिवृत्त्यनुपपत्तिः)  
    
अविशेषश्चोभयोः । कप्स्स्_१।६ ।  
(वैदिकोपायानामपि दुःखनिवृत्त्यनुपायता)  
    
न स्वभावतो बद्धस्य मोक्षसाधनोपदेशविधिः । कप्स्स्_१।७ ।  
(बन्धस्य स्वाभाविकत्वानुपपत्तिः)  
    
स्वभावस्यानपायित्वात्, अननुष्ठानलक्षणमप्रामाण्यं । कप्स्स्_१।८ ।  
(बन्धस्य स्वाभाविकत्वानुपपत्तिः)  
    
नाशक्योपदेशविधिः, उपदिष्टे ऽप्यनुपदेशः । कप्स्स्_१।९ ।  
(बन्धस्य स्वाभाविकत्वानुपपत्तिः)  
    
शुक्लपटवत् बीजवच्चेत् । कप्स्स्_१।१० ।  
(बन्धस्य स्वाभाविकत्वानुपपत्तिः), पू  
    
शक्त्युद्भवानुद्भवाभ्यां नाशक्योपदेशः । कप्स्स्_१।११ ।  
(बन्धस्य स्वाभाविकत्वानुपपत्तिः), सि  
    
न कालयोगतो व्यापिनो नित्यस्य सर्वसम्बन्धात् । कप्स्स्_१।१२ ।  
(बन्धस्य कालदेशनिमित्तकत्वानुपपत्तिः)  
न देशयोगतो ऽप्यस्मात् । कप्स्स्_१।१३ ।  
(बन्धस्य कालदेशनिमित्तकत्वानुपपत्तिः)  
    
नावस्थातो देहधर्मत्वात्तस्याः । कप्स्स्_१।१४ ।  
(बन्धस्य अवस्थाविशेषनिमित्तकत्वानुपपत्तिः)  
    
असङ्गो ह्ययं पुरुष इति । कप्स्स्_१।१५ ।  
(बन्धस्य अवस्थाविशेषनिमित्तकत्वानुपपत्तिः)  
    
न कर्मणान्यधर्मत्वात् अतिप्रसक्तेश्च । कप्स्स्_१।१६ ।  
(बन्धस्य अवस्थाविशेषनिमित्तकत्वानुपपत्तिः)  
    
विचित्रभोगानुपपत्तिः अन्यधर्मत्वे । कप्स्स्_१।१७ ।  
(बन्धस्य चित्तगात्रधर्मत्वानुपपत्तिः)  
    
प्रकृतिनिबन्धनाच्चेन्न तस्या अपि पारतन्त्र्यं । कप्स्स्_१।१८ ।  
(बन्धस्य प्रकृतिनिमित्तकत्वानुपपत्तिः)  
    
न नित्यशुद्ध बुद्धमुक्त स्वभावस्य तद्योगस्तद्योगाहते । कप्स्स्_१।१९ ।  
(बन्धस्य प्रकृतिनिगित्तकत्वानुपपत्तिः)  
    
नाविद्यातो ऽ प्यवस्तुना बन्धायोगात् । कप्स्स्_१।२० ।  
(बन्धस्य अविद्यानिमित्तकत्वनिरासः)  
    
वस्तुत्वे सिन्धान्तहानिः । कप्स्स्_१।२१ ।  
(बन्धस्य अविद्यानिमित्तकत्वनिरासः)  
    
विजातीयद्वैतापत्तिश्च । कप्स्स्_१।२२ ।  
(बन्धस्य अविद्यानिमित्तकत्वनिरासः)  
    
विरुद्धोभयरूपा चेत् । कप्स्स्_१।२३ ।  
(बन्धस्य अविद्यानिमित्तकत्वनिरासः), पू  
    
न तादृक्पदार्थाप्रतीतेः । कप्स्स्_१।२४ ।  
(बन्धस्य अविद्यानिमित्तकत्वनिरासः), सि  
    
न वयं षट्पदार्थवादिनः वैशेषिकादिवत् । कप्स्स्_१।२५ ।  
(बन्धस्य अविद्यानिमित्तकत्वनिरासः), पू  
    
अनियतत्वे ऽपि नायौक्तिकस्य सङ्ग्रहः, अन्यथा बालोन्मत्तादिसमत्वं । कप्स्स्_१।२६ ।  
(बन्धस्य अविद्यानिमित्तकत्वनिरासः), सि  
    
नानादिविषयोपराग निमित्तको ऽप्यस्य । कप्स्स्_१।२७ ।  
(बन्धस्य विषयवासनानिमित्तकत्वनिरासः)  
    
न बाह्याभ्यन्तरयोः उपरज्योपञ्जक भावो ऽपि देशव्यवधानात् स्रुघ्नस्थ पाटलिपुत्रस्थयोरिव । कप्स्स्_१।२८ ।  
(बन्धस्य विषयवासनानिमित्तकत्वनिरासः)  
    
द्वयोरेकदेशलब्धोपरागान्न व्यवस्था । कप्स्स्_१।२९ ।  
(बन्धस्य विषयवासनानिमित्तकत्वनिरासः)  
    
अदृष्टवशाच्चेत् । कप्स्स्_१।३० ।  
(बन्थस्य विषयवासनानिमित्तकत्वनिरासः), पू  
    
न द्वयोरेककालयोगादुपकार्योपकारकभावः । कप्स्स्_१।३१ ।  
(बन्धस्य विषयवासनानिमित्तकत्वनिरासः), सि  
    
पुत्रकर्मवदिति चेत् । कप्स्स्_१।३२ ।  
(बन्धस्य विषयवासनानिमित्तकत्वनिरासः), पू  
    
नास्ति हि तत्र स्थिर एक आत्मा यो गर्भाधानादिकर्मणा संस्क्रियते । कप्स्स्_१।३३ ।  
(बन्धस्य विषयवासनानिमित्तकत्व निरासः), सि  
    
स्थिरकार्यासिद्धेः क्षणिकत्वं । कप्स्स्_१।३४ ।  
(बन्धादीनां सर्वेषामपि क्षणिकत्व वादनिरासः) ,पु  
    
न प्रत्यभिज्ञाबाधात् । कप्स्स्_१।३५ ।  
(बन्धादीनां सर्वेषामपि क्षणिकत्व वादनिरासः) ,सि  
    
श्रुतिन्यायविरोश्र्वच्च । कप्स्स्_१।३६ ।  
(बन्धादीनां सर्वेषामपि क्षणिकत्व वादनिरासः)  
    
दृष्टान्तासिद्धेश् च । कप्स्स्_१।३७ ।  
(बन्धादीनां सर्वेषामपि क्षणिकत्व वादनिरासः)  
    
युगपज्जायमानयोः न कार्यकारणभावः । कप्स्स्_१।३८ ।  
(बन्धादीनां सर्वेषामपि क्षणिकत्व वादनिरासः)  
    
पूर्वापाये उत्तरायोगात् । कप्स्स्_१।३९ ।  
(बन्धादीनां सर्वेषामपि क्षणिकत्व वादनिरासः)  
    
तद्भावे तदयोगात् उभयव्यभिचारादपि न । कप्स्स्_१।४० ।  
(बन्धादीनां सर्वेषामपि क्षणिकत्व वादनिरासः)  
    
पूर्वभावमात्रे न नियमः । कप्स्स्_१।४१ ।  
(बन्धादीनां सर्वेषामपि क्षणिकत्व वादनिरासः)  
    
न विज्ञानमात्रं बाह्यप्रतीतेः । कप्स्स्_१।४२ ।  
(बन्धादीनां विज्ञानमात्रस्वरूपत्वनिरासः)  
    
तदभावे तदभावात् शून्यं तर्हि । कप्स्स्_१।४३ ।  
(बन्धादीनां विज्ञानमात्रस्वरूपत्वनिरासः)  
    
शून्यं तत्त्वम्, भावो विनश्यति, वस्तुधर्मत्वात् विनाशस्य । कप्स्स्_१।४४ ।  
(सर्वशून्यतावादखण्डनं), पू  
    
अपवादमात्रं अबुद्धानां । कप्स्स्_१।४५ ।  
(सर्वशून्यतावादखण्डनं), सि  
    
उभयपक्षसमानक्षेमत्वादयमपि । कप्स्स्_१।४६ ।  
(सर्वशून्यतावादखण्डनम्)  
    
अपुरुषार्थत्वमुभयथा । कप्स्स्_१।४७ ।  
(सर्वशून्यतावादखण्डनम्)  
    
न गतिविशेषात् । कप्स्स्_१।४८ ।  
(आत्मनो गतिविशेषस्य बन्धनिमित्तत्वनिरासः)  
    
निष्क्रियस्य तदसम्भवात् । कप्स्स्_१।४९ ।  
(आत्मनो गतिविशेषस्य बन्धनिमित्तत्वनिरासः)  
मूर्तत्वात् घटादिवत् समानधर्मापत्तौ अपसिद्धान्तः । कप्स्स्_१।५० ।  
(आत्मनो गतिविशेषस्य बन्धनिमित्तत्वनिरासः)  
    
गतिश्रुतिरपि उपाधियोगादाकाशवत् । कप्स्स्_१।५१ ।  
(आत्मनो गतिविशेषस्य बन्धनिमित्तत्वनिरासः)  
    
न कर्मणाप्यतद्धर्मत्वात् । कप्स्स्_१।५२ ।  
(कर्मणो बन्धनिमित्तत्वनिरासः)  
    
अतिप्रसक्तिः अन्यधर्मत्वे । कप्स्स्_१।५३ ।  
(कर्मणो बन्धनिमित्तत्वनिरासः)  
    
निर्गुणादि श्रुतिविरोधश्चेति । कप्स्स्_१।५४ ।  
(कर्मणो बन्धनिमित्तत्वनिरासः)  
    
तद्योगो ऽप्यविवेकान्न समानत्वं । कप्स्स्_१।५५ ।  
(अविवेकनिमित्तप्रकृतिपुरुषसंयोगस्यैव बन्धहेतुत्वम्)  
    
नियतकारणात्तदुच्छित्तिः ध्वान्तवत् । कप्स्स्_१।५६ ।  
(विवेकस्यैव अविवेक नाशहेतुत्वम्)  
    
प्रधानाविवेकात् अन्याविवेकस्य तद्धाने हानं । कप्स्स्_१।५७ ।  
(विवेकस्यैव अविवेक नाशहेतुत्वम्)  
    
वाड्मात्रं न तुतत्त्वं चित्तस्थितेः । कप्स्स्_१।५८ ।  
(चित्तस्थितस्यापि पुरुषसङ्क्रान्तस्य बन्धस्य स्वात्मसाक्षात्कार निवर्त्यत्वम्)  
    
युक्तितो ऽपि न बाध्यते दिङ्मूढवपरोक्षाहते । कप्स्स्_१।५९ ।  
(चित्तस्थितस्यापि पुरुषसङ्क्रान्तस्य बन्धस्य स्वात्मसाक्षात्कार निवर्त्यत्वम्)  
    
अचाक्षुषाणामनुमानेन बोधः धूमादिभिरिव वह्नैः । कप्स्स्_१।६० ।  
(प्रकृतिपुरुषयोरानुमानिकत्वम्)  
    
सत्वरजस्तमसां साम्यावस्था प्रकृतिः, प्रकृतेर्महान्, महातो ऽहङ्कारः, अहङ्कारात् पञ्चतन्मात्राणि, उभयमिन्द्रियं तन्मात्रेभ्यः,स्थूलभूतानि पुरुषः इति पञ्चविंशतिर्गणः । कप्स्स्_१।६१ ।  
(पञ्चविंशतितत्त्वसिद्धिः)  
    
स्थूलात् पञ्चतन्मात्रस्य । कप्स्स्_१।६२ ।  
(पञ्चविंशतितत्त्वसिद्धिः)  
    
बाह्याभ्यन्तराभ्यां तैश्चाहङ्कारस्य । कप्स्स्_१।६३ ।  
(पञ्चविंशतितत्त्वसिद्धिः)  
    
तेनान्तः करणस्य । कप्स्स्_१।६४ ।  
(पञ्चविंशतितत्त्वसिद्धिः)  
    
ततः प्रकृतेः । कप्स्स्_१।६५ ।  
(पञ्चविंशतितत्त्वसिद्धिः)  
    
संहतपरार्थत्वात् पुरुषस्य । कप्स्स्_१।६६ ।  
(पञ्चविंशतितत्त्वसिद्धिः)  
    
मूले मूलाभावादमूलं मूलं । कप्स्स्_१।६७ ।  
(प्रकृतेरेव सर्वजगन्मूलत्वम्)  
    
पारम्पयैऽपि एकत्र परिनिष्ठेति सञ्ज्ञामात्रं । कप्स्स्_१।६८ ।  
(प्रकृतेरेव सर्वजगन्मूलत्वम्)  
    
समाजः प्रकृतेर्द्वयोः । कप्स्स्_१।६९ ।  
(प्रकृतेरेव सर्वजगन्मूलत्वम्)  
    
अधिकारित्रैविध्यात् न नियमः । कप्स्स्_१।७० ।  
(विवेकमननस्य असार्वत्रिकत्वे हेतुः)  
    
महदाख्यं आद्यं कार्यं तन्मनः । कप्स्स्_१।७१ ।  
(महत्तत्वस्वरूपम्)  
    
चरमो ऽहङ्कारः । कप्स्स्_१।७२ ।  
(अहङ्कारतत्वस्वरूपम्)  
    
तत्कार्यत्वमुत्तरेषां । कप्स्स्_१।७३ ।  
(तन्मात्रादीनां अहङ्कारकार्यत्वे ऽपि प्रकृतिकार्यत्वोपपतिः)  
    
आद्यहेतुता तद्द्वारा पारम्पर्ये ऽप्यणुवत् । कप्स्स्_१।७४ ।  
(तन्मात्रादीनां अहङ्कारकार्यत्वे ऽपि प्रकृतिकार्यत्वोपपतिः)  
    
पूर्वभावित्वे द्वयोरेकतरस्य हाने अन्यतरयोगः । कप्स्स्_१।७५ ।  
(प्रकृतेरेव सर्वकारणत्ते नियामकम्)  
    
न परिच्छिन्नं सर्वोपादानं । कप्स्स्_१।७६ ।  
(प्रकृतेरेव सर्वकारणत्वे नियामकम्)  
    
तदुत्पात्तिश्रुतेश्च । कप्स्स्_१।७७ ।  
(प्रकृतेरेव सर्वकारणत्वे नियामकम्)  
    
नावस्तुनो वस्तुसिद्धिः । कप्स्स्_१।७८ ।  
(शून्यस्य जगत्कारणतायाः,जगतः शून्यतायाश्च खण्डनम्)  
    
अबाधात् अदुष्टकारण जन्यत्वाच्च नावस्तुत्वं । कप्स्स्_१।७९ ।  
(शून्यस्य जगत्कारणतायाः,जगतः शून्यतायाश्च खण्डनम्)  
    
भावे तद्योगेन तत्सिद्धिः, अभावे तदभावात् कुतस्तरां तत्सिद्धिः । कप्स्स्_१।८० ।  
(शून्यस्य जगत्कारणतायाः,जगतः शून्यतायाश्च खण्डनम्)  
    
न कर्मण उपादानत्वायोगात् । कप्स्स्_१।८१ ।  
(कर्मणां जगदपादानाता निरासः)  
    
नानुश्रविकादपि तत्सिद्धिः, साध्यत्वेनाऽवृत्तियोगादपुरुषार्थत्वं । कप्स्स्_१।८२ ।  
(लौकिक वैदिक कर्मणां परमपुरुषार्थहेतुत्वखण्डनम्)  
    
तत्र प्राप्तिविवेकस्य अनावृत्तिश्रुतिः । कप्स्स्_१।८३ ।  
(लौकिक वैदिक कर्मणां परमपुरुषार्थहेतुत्वखण्डनम्)  
दुःखाद्दुःखं जलभिषेकवन्न जाड्यविमोकः । कप्स्स्_१।८४ ।  
(लौकिक वैदिक कर्मणां परमपुरुषार्थहेतुत्वखण्डनम्)  
    
काम्ये ऽकाम्येपि साध्यत्वाविशेषात् । कप्स्स्_१।८५ ।  
(लौकिक वैदिक कर्मणां परमपुरुषार्थहेतुत्वखण्डनम्)  
    
विजमुक्तस्य बन्धध्वंसमात्रम्, परं न समानत्वं । कप्स्स्_१।८६ ।  
(लौकिक वैदिक कर्मणां परमपुरुषार्थहेतुत्वखण्डनम्)  
द्वयोरेकतरस्यवाप्यसन्निकृष्टार्थपरिच्छित्तिः प्रमा, तत्साधकतमं यत्तत्त्रिविधं प्रमाणं । कप्स्स्_१।८७ ।  
(प्रमा स्वरूपम्, प्रमाणेयत्ता च)  
    
तत्सिद्धौ सर्वसिद्धेः नाधिक्यसिद्धिः । कप्स्स्_१।८८ ।  
(प्रमा स्वरूपम्, प्रमार्णयत्ताच)  
    
यत् सम्बद्धं सत् तदाकारोल्लेखि विज्ञानं तत् प्रत्यक्षं । कप्स्स्_१।८९ ।  
(प्रत्यक्षलक्षणम्)  
    
योगिनामबाह्यप्रत्यक्षत्वात् न दोषः । कप्स्स्_१।९० ।  
(प्रत्यक्षलक्षणम्)  
    
लीनवस्तुलब्धातिशयसम्बन्धाद्वादोषः । कप्स्स्_१।९१ ।  
(प्रत्यक्षलक्षणम्)  
    
ईश्वरासिद्धेः । कप्स्स्_१।९२ ।  
(तदङ्गतया ईश्वरसत्ता निरासः)  
    
मुक्तामुक्तयोः अत्यतराभावान्न तत्सिद्धिः । कप्स्स्_१।९३ ।  
(तदङ्गतया ईश्वरसत्ता निरासः)  
    
उभयथाप्यसत्करत्वं । कप्स्स्_१।९४ ।  
(तदङ्गतया ईश्वरसत्ता निरासः)  
    
मुक्तात्मनः प्रशंसा उपासा सिद्धस्य वा । कप्स्स्_१।९५ ।  
(तदङ्गतया ईश्वरसत्ता निरासः)  
    
तत्सन्निधानात् अधिष्ठातृत्वं मणिवत् । कप्स्स्_१।९६ ।  
(तदङ्गतया ईश्वरसत्ता निरासः)  
    
विशेषकार्येष्वपि जीवानां । कप्स्स्_१।९७ ।  
(तदङ्गतया ईश्वरसत्ता निरासः)  
    
सिद्धरूप बोद्धृत्वात् वाक्यार्थोपदेशः । कप्स्स्_१।९८ ।  
(तदङ्गतया ईश्वरसत्ता निरासः)  
    
अन्तः करणस्य तदुज्ज्वलितत्वात् लोहवत् अधिष्ठातृत्वं । कप्स्स्_१।९९ ।  
(अन्तः करणस्यैव मुख्यमधिष्ठानत्वम्)  
    
प्रतिबन्धदृशः प्रतिबद्धज्ञानमनुमानं । कप्स्स्_१।१०० ।  
(अनुमान लक्षणम्)  
    
आप्तोपदेशः शब्दः । कप्स्स्_१।१०१ ।  
(शब्द लक्षणम्)  
    
उभयसिद्धिः प्रमाणात्तदुपदेशः । कप्स्स्_१।१०२ ।  
(प्रमाणस्वरूपविवेचन फलम्)  
    
सामान्यतो दृष्टादुभयसिद्धिः । कप्स्स्_१।१०३ ।  
(सामान्यतोदृष्टरूपानुमानविशेषनिरूपणम्)  
    
चिदवसानो भोगः । कप्स्स्_१।१०४ ।  
(निर्दुष्टं प्रमास्वरूपम्)  
    
अकर्तुरपि फलोपभोगो ऽन्नाद्यवत् । कप्स्स्_१।१०५ ।  
(कर्तृत्वफलभोगयोः वैयधिकरण्यशङ्कायाः समाधानम्)  
    
अविवेकाद्वा तत्सिद्धेः कर्तुः फलावगमः । कप्स्स्_१।१०६ ।  
(कर्तृत्वफलभोगयोः वैयधिकरण्यशङ्कायाः समाधानम्)  
    
नोभयं च तत्वाख्याने । कप्स्स्_१।१०७ ।  
(प्रकृत्यादेरिन्द्रियाविषयत्वोपाधयः)  
    
विषयो ऽविषयो ऽप्यतिदूरादेर्हानोपादानाभ्यामिन्द्रियस्य । कप्स्स्_१।१०८ ।  
(प्रकृत्यादेरिन्द्रियाविषयत्वोपाधयः)  
    
सौक्ष्म्यात्तदनुपलरुब्धिः । कप्स्स्_१।१०९ ।  
(प्रकृत्यादेरिन्द्रियाविषयत्वोपाधयः)  
    
कार्यदर्शनात्तदुपलब्धेः । कप्स्स्_१।११० ।  
(प्रकृत्यादेरिन्द्रियाविषयत्वोपाधयः)  
    
वादिविप्रतिपत्तेः तदसिद्धिरिति चेत् । कप्स्स्_१।१११ ।  
(सत्कार्यवाद निरूपणं), पू  
    
तथाप्येकतरदृष्ट्या एकतरसिद्धेः नापलापः । कप्स्स्_१।११२ ।  
(सत्कार्यवाद निरूपणं), सि  
    
त्रिविधविरोधापत्तेश्च । कप्स्स्_१।११३ ।  
(सत्कार्यवाद निरूपणम्)  
    
नासदुत्पादो नृशृङ्गवत् । कप्स्स्_१।११४ ।  
(असत्कार्यवादनिराकरणम्)  
    
उपादाननियमात् । कप्स्स्_१।११५ ।  
(असत्कार्यवादनिराकरणम्)  
    
सर्वत्र सर्वदा सर्वासम्भवात् । कप्स्स्_१।११६ ।  
(असत्कार्यवादनिराकरणम्)  
    
शक्तस्य शक्यकरणात् । कप्स्स्_१।११७ ।  
(असत्कार्यवादनिराकरणम्)  
    
कारणभावाच्च । कप्स्स्_१।११८ ।  
(असत्कार्यवादनिराकरणम्)  
    
न भावे भावयोगश्चेत् । कप्स्स्_१।११९ ।  
(सतः कार्यत्वोपपत्तिः), पू  
    
नाभिव्यक्तिनिबन्धनौ व्यवहाराव्यवहारौ । कप्स्स्_१।१२० ।  
(सतः कार्यत्वोपपत्तिः), सि  
    
नाशः कारणलयः । कप्स्स्_१।१२१ ।  
(नाशस्वरूपम्)  
    
पारम्पर्यतो ऽन्वेषणा बीजाङ्कुरवत् । कप्स्स्_१।१२२ ।  
(अभिव्यक्तिपक्षे अनवस्थापरिहारः)  
    
उत्पत्तिवददोषः । कप्स्स्_१।१२३ ।  
(अभिव्यक्तिपक्षे अनवस्थापरिहारः)  
हेतुमदनित्यमव्यापि सक्रियमनेकमाश्रितं लिङ्गं । कप्स्स्_१।१२४ ।  
(कार्यस्वरूपम्)  
    
आञ्जस्यादभेदतोवा गुणसामान्यादेः तत्सिद्धिः प्रधानव्यपदेशाद्वा । कप्स्स्_१।१२५ ।  
(कार्यस्वरूपम्)  
    
त्रिगुणाचेतनत्वादि द्वयोः । कप्स्स्_१।१२६ ।  
(कार्यकारणयोः साधर्म्यवैधर्म्ये)  
    
प्रीत्यप्रीतिविषादाद्यैः गुणानां अन्योन्यं वैधर्म्यं । कप्स्स्_१।१२७ ।  
(कार्यकारणयोः साधर्म्यवैधर्म्ये)  
    
लध्वैदि धर्मैः साधर्म्यं च गुणानां । कप्स्स्_१।१२८ ।  
(कार्यकारणयोः साधर्म्यवैधर्म्ये)  
    
उभयान्यत्वात् कार्यत्वं महदादेर्घटादिवत् । कप्स्स्_१।१२९ ।  
(महदादेः कार्यत्वोपपत्तिः)  
    
परिमाणात् । कप्स्स्_१।१३० ।  
(महदादेः कार्यत्वोपपत्तिः)  
    
समन्वयात् । कप्स्स्_१।१३१ ।  
(महदादेः कार्यत्वोपपत्तिः)  
    
शक्तितश्चेति । कप्स्स्_१।१३२ ।  
(महदादेः कार्यत्वोपपत्तिः)  
    
तद्धाने प्रकृतिः पुरुषो वा । कप्स्स्_१।१३३ ।  
(महदादेः कार्यत्वोपपत्तिः)  
    
तयोरन्यत्वे तुच्छत्वं । कप्स्स्_१।१३४ ।  
(महदादेः कार्यत्वोपपत्तिः)  
    
कार्यात्कारणानुमानं तत्साहित्यात् । कप्स्स्_१।१३५ ।  
(कार्यैः कारणानुमानविधिः)  
    
अव्यक्तं त्रिगुणाल्लिङ्गात् । कप्स्स्_१।१३६ ।  
(कार्येभ्यः प्रकृतेः वैधर्म्यम्)  
    
तत्कार्यतस्तत्सिद्धेर्नापलापः । कप्स्स्_१।१३७ ।  
(कार्येभ्यः प्रकृतेः वैधर्म्यम्)  
    
सामान्येन विवादाभावात् धर्मवन्न साधनं । कप्स्स्_१।१३८ ।  
(पुरुषास्तित्व साधनम्)  
    
शरीरादिव्यतिरिक्तः पुमान् । कप्स्स्_१।१३९ ।  
(पुरुषास्तित्व साधनम्)  
    
संहतपरार्थत्वात् । कप्स्स्_१।१४० ।  
(पुरुषास्तित्व साधनम्)  
    
त्रिगुणादिविपर्ययात् । कप्स्स्_१।१४१ ।  
(पुरुषास्तित्व साधनम्)  
    
अधिष्ठानाच्चेति । कप्स्स्_१।१४२ ।  
(पुरुषास्तित्व साधनम्)  
    
भोतृभावात् । कप्स्स्_१।१४३ ।  
(पुरुषास्तित्व साधनम्)  
    
कैवल्यार्थं प्रवृत्तेश्च । कप्स्स्_१।१४४ ।  
(पुरुषास्तित्व साधनम्)  
    
जडप्रकाशायोगात्प्रकाशः । कप्स्स्_१।१४५ ।  
(पुरुषस्य प्रकाशस्वरूपत्वम्)  
    
निर्गुणत्वान्नचिद्धर्मा । कप्स्स्_१।१४६ ।  
(प्रकाशात्मनोः धर्मधर्मिभाव निराकरणम्)  
    
श्रुत्या सिद्धस्य नापलापस्तत्प्रत्यक्षबोधात् । कप्स्स्_१।१४७ ।  
(प्रकाशात्मनोः धर्मधर्मिभाव निराकरणम्)  
    
सुषुप्त्याद्यसाक्षित्वं । कप्स्स्_१।१४८ ।  
(प्रकाशात्मनोः धर्मधर्मिभाव निराकरणम्)  
    
जन्मादुव्यवस्थातः पुरुषबहुत्वं । कप्स्स्_१।१४९ ।  
(पुरुषबहुत्व साधनम्)  
    
उपाधिभेदे ऽप्येकस्य नानायोगः आकाशस्येव घटादिभिः । कप्स्स्_१।१५० ।  
(पुरुषबहुत्व साधनम्)  
    
उपाधिर्भिद्यते न तु तद्वान् । कप्स्स्_१।१५१ ।  
(पुरुषबहुत्व साधनम्)  
    
एवमेकत्वेन परिवर्तमानस्य न विरुद्ध धर्माध्यासः । कप्स्स्_१।१५२ ।  
(पुरुषबहुत्व साधनम्)  
    
अन्यधर्मत्वे ऽपि नारोपात्तत्सिद्धिरेकत्वात् । कप्स्स्_१।१५३ ।  
(पुरुषबहुत्व साधनम्)  
    
नाद्वैतश्रुतिविरोधो जातिपरत्वात् । कप्स्स्_१।१५४ ।  
(आत्मैक्यवादोपपत्तिः)  
    
विदितबन्धकारणस्य दृष्ट्यातद्रूपं । कप्स्स्_१।१५५ ।  
(आत्मैक्यवादोपपत्तिः)  
    
नान्धादृष्ट्या चक्षुष्मतामनुपलम्भः । कप्स्स्_१।१५६ ।  
(आत्मैक्यवादोपपत्तिः)  
    
वामदेवादिर्मुक्तो नाद्वैतं । कप्स्स्_१।१५७ ।  
(आत्मैक्यवादोपपत्तिः)  
    
अनादावद्यावदभावाद्भविष्यदप्येवं । कप्स्स्_१।१५८ ।  
(आत्मैक्यवादोपपत्तिः)  
    
इदीनीमिव सर्वत्र नात्यन्तोच्छेदः । कप्स्स्_१।१५९ ।  
(आत्मैक्यवादोपपत्तिः)  
    
व्यावृत्तोभयरूपः । कप्स्स्_१।१६० ।  
(आत्मनां सदैकरूपत्वम्)  
साक्षात्सम्बन्धात्साक्षित्वं । कप्स्स्_१।१६१ ।  
(आत्मनां सदैकरूपत्वम्)  
    
नित्यमुक्तत्वं । कप्स्स्_१।१६२ ।  
(आत्मनां सदैकरूपत्वम्)  
    
औदासीन्यं चेति । कप्स्स्_१।१६३ ।  
(आत्मनां सदैकरूपत्वम्)  
    
उपरागात्कर्तृत्वं चित्सान्निध्यात् चित्सान्निध्यात् । कप्स्स्_१।१६४ ।  
(वस्तुतत्त्वविपरीततय पुरुषे कर्तृतायाः बुद्धौ ज्ञातृतायाश्च भाने हेतुः), प्रधानकार्य  
    
विमुक्तमोक्षार्थं स्वार्थं वा प्रधानस्य । कप्स्स्_२।१ ।  
(प्रकृतेः जगत्सृष्टौ निदानभूताः अंशाः)  
    
विरक्तस्य तत्सिद्धेः । कप्स्स्_२।२ ।  
(प्रकृतेः जगत्सृष्टौ निदानभूताः अंशाः)  
    
न श्रवणमात्रात्तत्सिद्धिः अनादिवासनायाः बलवत्त्वात् । कप्स्स्_२।३ ।  
(प्रकृतेः जगत्सृष्टौ निदानभूताः अंशाः)  
    
बहुभृत्यवद्वा प्रत्येकं । कप्स्स्_२।४ ।  
(प्रकृतेः जगत्सृष्टौ निदानभूताः अंशाः)  
    
प्रकृतिवास्तवे च पुरुषस्याध्याससिद्धिः । कप्स्स्_२।५ ।  
(पुरुषे स्रष्टृत्वनिराकरणम्)  
    
कार्यतस्तत्सिद्धेः । कप्स्स्_२।६ ।  
(पुरुषे स्रष्टृत्वनिराकरणम्)  
    
चेतनोद्देशान्नियमः कण्टकमोक्षवत् । कप्स्स्_२।७ ।  
(पुरुषे स्रष्टृत्वनिराकरणम्)  
    
अन्ययोगे ऽपि तात्सिद्धिर्नाञ्जस्येनायोदाहवत् । कप्स्स्_२।८ ।  
(पुरुषे स्रष्टृत्वनिराकरणम्)  
    
रागविरागयोः योगः सृष्टिश्च । कप्स्स्_२।९ ।  
(सृष्टिं प्रति मुख्यं निमित्तकारणम्)  
महदादिक्रमेण पञ्चभूतानां । कप्स्स्_२।१० ।  
(पुरुषमुक्तिनिमित्ता महदादिसृष्टिः)  
    
आत्मार्थत्वात्सृष्टेः नैषामात्मार्थ आरम्भः । कप्स्स्_२।११ ।  
(पुरुषमुक्तिनिमित्ता महदादिसृष्टिः)  
    
दिक्कालावाकाशादिभ्यः । कप्स्स्_२।१२ ।  
(दिक्कालयोः सृष्टिः)  
    
अध्यवसायो बुद्धिः । कप्स्स्_२।१३ ।  
(महत्तत्व स्वरूप कार्यादिः)  
    
तत्कार्यं धर्मादि । कप्स्स्_२।१४ ।  
(महत्तत्व स्वरूप कार्यादिः)  
    
महदुपरागाद्विपरीतं । कप्स्स्_२।१५ ।  
(महत्तत्व स्वरूप कार्यादिः)  
    
अभिमानो ऽहङ्कारः । कप्स्स्_२।१६ ।  
(अहङ्कारतत्वस्वरूपकार्यादिः)  
    
एकादश पञ्चतन्मात्रं तत्कार्यं । कप्स्स्_२।१७ ।  
(अहङ्कारतत्वस्वरूपकार्यादिः)  
    
सात्विकं एकादशकं प्रवर्तते वैकृतादहङ्कारात् । कप्स्स्_२।१८ ।  
(अहङ्कारतत्वस्वरूपकार्यादिः)  
    
कर्मेन्द्रिय बुद्धीन्द्रियैरान्तरमेकादशकं । कप्स्स्_२।१९ ।  
(इन्द्रियाणां स्वरूपम्)  
    
आहङ्कारिकत्वश्रुतेः न भौतिकानि । कप्स्स्_२।२० ।  
(इन्द्रियाणां स्वरूपम्)  
    
देवतालयश्रुतिर्नारम्भकस्य । कप्स्स्_२।२१ ।  
(इन्द्रियाणां स्वरूपम्)  
    
तदुत्पत्तिश्रुतेर्विनाशदर्शनाच्च । कप्स्स्_२।२२ ।  
(इन्द्रियाणां अनित्यता)  
    
अतीन्द्रियं इन्द्रियं भ्रान्तानामधिष्ठाने । कप्स्स्_२।२३ ।  
(गोलकानामेवेन्द्रियत्व निराकरणम्)  
    
शक्तिभेदे ऽपि भेदसिद्धौ नैकत्वं । कप्स्स्_२।२४ ।  
(एकेन्द्रियवादनिरासः)  
    
न कल्पनाविरोधः प्रमाणदृष्टस्य । कप्स्स्_२।२५ ।  
(एकेन्द्रियवादनिरासः)  
    
उभयात्मकं च मनः । कप्स्स्_२।२६ ।  
(मनसः ज्ञानकर्मोभयात्मकत्वम्)  
    
गुणपरिणामभेदान्नानात्वमवस्थावत् । कप्स्स्_२।२७ ।  
(मनसः ज्ञानकर्मोभयात्मकत्वम्)  
    
रूपादिरसमलान्त उभयोः । कप्स्स्_२।२८ ।  
(इन्द्रियाणां विषयाः)  
    
द्रष्टृत्वादिरात्मनः करणत्वमिन्द्रियाणां । कप्स्स्_२।२९ ।  
(इन्द्रियाणां आत्मोकारकत्वम्)  
    
त्रयाणां स्वालक्षण्यं । कप्स्स्_२।३० ।  
(अन्तःकरणत्रयस्य असाधारण्यः साधारण्यश्च वृत्तयः)  
    
सामान्यकरणवृत्तिः प्राणाद्याः वायवः पञ्च । कप्स्स्_२।३१ ।  
(अन्तःकरणत्रयस्य असाधारण्यः साधारण्यश्चवृत्तयः)  
    
क्रमशो ऽक्रमशश्चेन्द्रियवृत्तिः । कप्स्स्_२।३२ ।  
(इन्द्रियवृत्तेः क्रमिकत्वनियमाभावः)  
    
वृत्तयः पञ्चतय्यः क्लिष्टाक्लिष्टाः । कप्स्स्_२।३३ ।  
(पञ्चविधाः धीवृत्तयः)  
तन्निवृत्तावुपशान्तोपरागः स्वस्थः । कप्स्स्_२।३४ ।  
(वृत्त्युपसंहारदशायामेव पुरुषस्य स्वरूपे ऽवस्थितिः)  
    
कुसुमवच्च मणिः । कप्स्स्_२।३५ ।  
(वृत्त्युपसंहारदशायामेव पुरुषस्य स्वरूपे ऽवस्थितिः)  
    
पुरुषार्थं करणोद्भवो ऽप्यदृष्टोल्लासात् । कप्स्स्_२।३६ ।  
(इन्द्रियप्रवृत्त्युपाधिः)  
    
धेनुवद्वत्साय । कप्स्स्_२।३७ ।  
(इन्द्रियप्रवृत्त्युपाधिः)  
    
करणं त्रयोदशाविधं अवान्तरभेदात् । कप्स्स्_२।३८ ।  
(करणानां त्रयोदशत्वम्)  
    
इन्द्रियेषु साधकतमत्वगुणयोगात् कुठारवत् । कप्स्स्_२।३९ ।  
(करणानां त्रयोदशत्वम्)  
    
द्वयोः प्रधानं मनो लोकवत् भृत्यवर्गेषु । कप्स्स्_२।४० ।  
(करणेषु गौणमुख्यभावव्यवस्था)  
    
अव्यभिचारात् । कप्स्स्_२।४१ ।  
(करणेषु गौणमुख्यभावव्यवस्था)  
    
तथाशेषसंस्काराधारत्वात् । कप्स्स्_२।४२ ।  
(करणेषु गौणमुख्यभावव्यवस्था)  
    
स्मृत्यानुमानाच्च । कप्स्स्_२।४३ ।  
(करणेषु गौणमुख्यभावव्यवस्था)  
    
सम्भवेन्न स्वतः । कप्स्स्_२।४४ ।  
(करणेषु गौणमुख्यभावव्यवस्था)  
    
आपेक्षिको गुणप्रधानभावः क्रियाविशेषात् । कप्स्स्_२।४५ ।  
(करणेषु गौणमुख्यभावव्यवस्था)  
    
तत्कर्मार्जितत्वात् तदर्थमभिचेष्टा लोकवत् । कप्स्स्_२।४६ ।  
(करणेषु गौणमुख्यभावव्यवस्था)  
    
समानकर्मयोगे बुद्धेः प्राधान्यं लोकवल्लोकवत् । कप्स्स्_२।४७ ।  
(करणेषु गौणमुख्यभावव्यवस्था)  
    
वैराग्याध्या  
    
अविशेषात् विशेषारम्भः । कप्स्स्_३।१ ।  
(पञ्चतन्मात्रेभ्यः संसृतिबीजस्थूलसृष्टिः)  
    
तस्माच्छरीरस्य । कप्स्स्_३।२ ।  
(पञ्चतन्मात्रेभ्यः संसृतिबीजस्थूलसृष्टिः)  
    
तदीजात् संसृतिः । कप्स्स्_३।३ ।  
(पञ्चतन्मात्रेभ्यः संसृतिबीजस्थूलसृष्टिः)  
    
आविवेकाच्च प्रवर्तनमविशेषाणां । कप्स्स्_३।४ ।  
(संसृतेः विवेकपर्यन्तत्वम्)  
उपभोगादितरस्य । कप्स्स्_३।५ ।  
(संसृतेः विवेकपर्यन्तत्वम्)  
    
सम्प्रति परिमुक्तो द्वाभ्यां । कप्स्स्_३।६ ।  
(संसृतेः विवेकपर्यन्तत्वम्)  
    
मातापितृजं स्थूलं प्रायशः इतरन्न तथा । कप्स्स्_३।७ ।  
(स्थूलनदिनर शरीरयोः भेदः)  
    
पूर्वोत्पत्तेस्तत्कार्यत्वं भोगादेकस्य नेतरस्य । कप्स्स्_३।८ ।  
(स्थूलनदिनर शरीरयोः भेदाः)  
    
सप्तदशैकं लिङ्गं । कप्स्स्_३।९ ।  
(लिङ्गशरीरं तत्कार्यं च)  
    
व्यक्तिभेदः कर्मविशेषात् । कप्स्स्_३।१० ।  
(लिङ्गशरीरं तत्कार्यं च)  
    
तदधिष्ठानाश्रये देहे तद्वादत्तद्वादः । कप्स्स्_३।११ ।  
(लिङ्गशरीराधिष्ठानसूक्ष्मदेहाश्रयत्वं स्थूलदेहस्य)  
    
न स्वातन्त्र्यात्तदृते छायावच्चित्रवच्च । कप्स्स्_३।१२ ।  
(लिङ्गशरीराधिष्ठानसूक्ष्मशरीरसत्त्वावश्यकता)  
    
मूर्तत्वे ऽपि न सङ्घातयोगात् तरणिवत् । कप्स्स्_३।१३ ।  
(लिङ्गशरीराधिष्ठानसूक्ष्मशरीरसत्त्वावश्यकता)  
    
अणुपरिमाणं तत्कृतिश्रुतेः । कप्स्स्_३।१४ ।  
(लिङ्गशरीरपरिमाणम्)  
    
तदन्नमयत्वश्रुतेश्च । कप्स्स्_३।१५ ।  
(लिङ्गशरीरपरिमाणम्)  
    
पुरुषार्थं संसृतिः लिङ्गानां सूपकारवद्राज्ञः । कप्स्स्_३।१६ ।  
(लिङ्गशरीरसंसृतेः पुरुषार्थत्वम्)  
    
पाञ्चभौतिको देहः । कप्स्स्_३।१७ ।  
(स्थूलशरीरस्वरुपविषये मत भेदाः)  
    
चातुर्भौतिकमित्येके । कप्स्स्_३।१८ ।  
(चैतन्यस्य भूतधर्मत्वा भावः)  
    
ऐकभौतिकमित्यपरे । कप्स्स्_३।१९ ।  
(चैतन्यस्य भूतधर्मत्वा भावः)  
    
न सांसिद्धिकं चैतन्यं प्रत्येकादृष्टेः । कप्स्स्_३।२० ।  
(चैतन्यस्य भूतधर्मत्वा भावः)  
    
प्रपञ्चमरणाद्यभावश्च । कप्स्स्_३।२१ ।  
(चैतन्यस्य भूतधर्मत्वा भावः)  
    
मदशक्तिवच्चेत् प्रत्येकपरिदृष्टे सांहत्ये तदुद्भवः । कप्स्स्_३।२२ ।  
(चैतन्यस्य भूतधर्मत्वा भावः)  
    
ज्ञानान्मुक्तिः । कप्स्स्_३।२३ ।  
(ज्ञानविपर्ययाभ्यां मुक्तिबन्धौ)  
    
बन्धो विपर्ययात् । कप्स्स्_३।२४ ।  
(ज्ञानविपर्ययाभ्यां मुक्तिबन्धौ)  
    
नियतकारणत्वान्न समुच्चयविकल्पौ । कप्स्स्_३।२५ ।  
(तत्वज्ञानमात्रस्य मुक्तिहेतुत्वम्)  
    
स्वप्नजागराभ्यामिव मायिकामायिकाभ्यां नोभयोर्मुक्तिः पुरुषस्य । कप्स्स्_३।२६ ।  
(तत्वज्ञानमात्रस्य मुक्तिहेतुत्वम्)  
    
इतरस्यापि नात्यन्तिकं । कप्स्स्_३।२७ ।  
(उपासनात्मकज्ञानस्य मुक्तिहेतुत्वाभावः)  
    
सङ्कल्पिते ऽप्येवं । कप्स्स्_३।२८ ।  
(उपासनात्मकज्ञानस्य मुक्तिहेतुत्वाभावः)  
    
भावनोपचयात् शुद्धस्य सर्वं प्रकृतिवत् । कप्स्स्_३।२९ ।  
(उपासनाफलम्)  
    
रागोपहतिः ध्यानं । कप्स्स्_३।३० ।  
(ध्यानस्य मुक्तिसाधनज्ञानसाधनत्वम्)  
    
वृत्तिनिरोधात् तत्सिद्धिः । कप्स्स्_३।३१ ।  
(ध्यानसिद्ध्युपायः)  
    
धारणासनस्वकर्मणा तत्सिद्धिः । कप्स्स्_३।३२ ।  
(ध्यानसाधनानि, तेषां लक्षणानि च)  
    
निरोधः छर्दिविधारणाभ्यां । कप्स्स्_३।३३ ।  
(ध्यानसाधनानि, तेषां लक्षणानि च)  
    
स्थिरसुखमासनं । कप्स्स्_३।३४ ।  
(ध्यानसाधनानि, तेषां लक्षणानि च)  
    
स्वकर्म स्वाश्रमविहितकर्मानुष्ठानं । कप्स्स्_३।३५ ।  
(ध्यानसाधनानि, तेषां लक्षणानि च)  
    
वैराग्यात् अभ्यासाच्च । कप्स्स्_३।३६ ।  
(मुख्याधिकारिणः यमादिपञ्चकापेक्षाभावः)  
    
विपर्ययभेदाः पञ्च । कप्स्स्_३।३७ ।  
(बन्धहेतुविपर्ययविभागः)  
    
अशक्तिरष्टविशतिधा तु । कप्स्स्_३।३८ ।  
(विपर्ययहेतूनां अशक्तीनां भेदाः)  
    
तुष्टिर्नवधा । कप्स्स्_३।३९ ।  
(बुद्ध्यशक्ति सम्पादकयोः तुष्टिसिद्ध्योः विभागः)  
    
सिद्धिरष्टधा । कप्स्स्_३।४० ।  
(बुद्ध्यशक्ति सम्पादकयोः तुष्टिसिद्ध्योः विभागः)  
    
अवान्तरभेदाः पूर्ववत् । कप्स्स्_३।४१ ।  
(विपर्ययाशक्तितुष्टिसिद्धीनां किञ्चिद्विवरणम्)  
एवमितरस्याः । कप्स्स्_३।४२ ।  
(विपर्ययाशक्तितुष्टिसिद्धीनां किञ्चिद्विवरणम्)  
    
आध्यत्मिकादि भेदात् नवधा तुष्टिः । कप्स्स्_३।४३ ।  
(विपर्ययाशक्तितुष्टिसिद्धीनां किञ्चिद्विवरणम्)  
    
ऊहादिभिः सिद्धिरष्टधा । कप्स्स्_३।४४ ।  
(विपर्ययाशक्तितुष्टिसिद्धीनां किञ्चिद्विवरणम्)  
    
नेतरादितरहानेन विना । कप्स्स्_३।४५ ।  
(तप आदि सिद्धेः तात्त्विकसिद्धित्वाभावः)  
    
दैवादिप्रभेदा । कप्स्स्_३।४६ ।  
(दैवादिसृष्टिप्रभेदाः तदवधयश्च)  
    
आब्रह्मस्तम्बपर्यन्तं तत्कृते सृष्टिः आविवेकात् । कप्स्स्_३।४७ ।  
(दैवादिसृष्टिप्रभेदाः तदवधयश्च)  
    
ऊर्ध्वं सत्वविशाला । कप्स्स्_३।४८ ।  
(गुणप्रभेदेन सृष्टिभेदाः)  
    
तमोविशालामूलतः । कप्स्स्_३।४९ ।  
(गुणप्रभेदेन सृष्टिभेदाः)  
    
मध्ये रजोविशाला । कप्स्स्_३।५० ।  
(गुणप्रभेदेन सृष्टिभेदाः)  
    
कर्मवैचित्र्यात् प्रधानचेष्टा गर्भदासवत् । कप्स्स्_३।५१ ।  
(विचित्रसृष्टीनां निमित्तम्)  
    
आवृत्तिस्त्तत्राप्युत्तरोत्तरयोगाद्धेयः । कप्स्स्_३।५२ ।  
(आमुक्ति सृष्टीनां हेयत्वम्)  
    
समानं जरामरणादिनं दुःखं । कप्स्स्_३।५३ ।  
(आमुक्ति सृष्टीनां हेयत्वम्)  
    
न कारणलयात् कृतकृत्यता मग्नवदुत्थानात् । कप्स्स्_३।५४ ।  
(प्रकृतिलयस्यापि आत्यन्तिकमुक्तिरूपत्वाभावः)  
    
अकार्यत्वे ऽपि तद्योगः पारवश्यात् । कप्स्स्_३।५५ ।  
(प्रकृतिलयस्यापि आत्यन्तिकमुक्तिरूपत्वाभावः)  
    
स हि सर्ववित् सर्वकर्ता । कप्स्स्_३।५६ ।  
(प्रकृतिलयस्यापि आत्यन्तिकमुक्तिरूपत्वाभावः)  
    
ईदृशेश्वरसिद्धिः सिद्धा । कप्स्स्_३।५७ ।  
(प्रकृतिलीनस्यैव जन्येश्वरत्वम्)  
    
प्रधानसृष्टिः परार्थं स्वतो ऽप्यभोक्तृत्वात् । कप्स्स्_३।५८ ।  
(प्रधानकर्तृकसृष्टेः उपपात्तिः प्रयोजनं च)  
    
उष्ट्रकुङ्कुमवहनवत् । कप्स्स्_३।५९ ।  
(प्रधानकर्तृकसृष्टेः उपपात्तिः प्रयोजनं च)  
    
अचेतनत्वे ऽपि क्षीरवच्चेष्टितं प्रधानस्य । कप्स्स्_३।६० ।  
(प्रधानकर्तृकसृष्टेः उपपात्तिः प्रयोजनञ्च)  
    
कर्मवत् दृष्टेर्वा कालादेः । कप्स्स्_३।६१ ।  
(प्रधानकर्तृकसृष्टेः उपपात्तिः प्रयोजनञ्च)  
    
स्वभावाच्चेष्टितमनभिसन्धानात् भृत्यवत् । कप्स्स्_३।६२ ।  
(प्रधानकर्तृकसृष्टेः उपपात्तिः प्रयोजनञ्च)  
    
कर्माकृष्टेर्वानादितः । कप्स्स्_३।६३ ।  
(प्रधानकर्तृकसृष्टेः उपपात्तिः प्रयोजनञ्च)  
    
विविक्तबोधात् सृष्टिनिवृत्तिः प्रधानस्य सूदवत् पाके । कप्स्स्_३।६४ ।  
(सृष्टिनिवृत्तिहेतुः)  
    
इतरैतरवत्तद्दोषात् । कप्स्स्_३।६५ ।  
(सृष्टिनिवृत्तिहेतुः)  
    
द्वयोरेकतस्य वौदासीन्यमपवर्गः । कप्स्स्_३।६६ ।  
(सृष्टिनिवृत्तिहेतुः)  
    
अन्यसृष्ट्युपरागे ऽपि न विरज्य (म) ते प्रबुद्धरज्जुतत्वस्येवोरगः । कप्स्स्_३।६७ ।  
(सृष्टिविशेषनिवृत्तेः सृष्ट्यन्तरप्रवृत्त्युपघातकत्वाभावः)  
    
कर्मनिमित्तयोगाच्च । कप्स्स्_३।६८ ।  
(सृष्टिविशेषनिवृत्तेः सृष्ट्यन्तरप्रवृत्त्युपघातकत्वीभावः)  
    
नैरपेक्ष्ये ऽपि प्रकृत्युपकारे ऽविवेको निमित्तं । कप्स्स्_३।६९ ।  
(प्रकृतिप्रवृत्तिनिवृत्त्योः नियामकोपपादनम्)  
    
नर्तकीवत् प्रवृत्तस्यापि निवृत्तिः चारितार्थ्यात् । कप्स्स्_३।७० ।  
(प्रकृतिप्रवृत्तिनिवृत्त्योः नियामकोपपादनम्)  
    
दोषबोधे ऽपि नोपसर्पणं प्रधानस्य कुलवधूवत् । कप्स्स्_३।७१ ।  
(प्रकृतिप्रवृत्तिनिवृत्त्योः नियामकोपपादनम्)  
    
नैकान्ततो बन्धमोक्षौ पुरुषस्य अविवेकादृते । कप्स्स्_३।७२ ।  
(बन्धमोक्षयोः आत्मगतत्वाभावः)  
    
प्रकृतेराञ्जस्यात् ससङ्गत्वात् पशुवत् । कप्स्स्_३।७३ ।  
(बन्धमोक्षयोः आत्मगतत्वाभावः)  
    
रूपैः सप्तभिः आत्मानं बध्नाति प्रधानं कोशकारवद्विमोचयेत्येकरूपेण । कप्स्स्_३।७४ ।  
(बन्धमोक्षनिमित्तानि)  
    
निमित्तत्वमविवेकस्य न दृष्टहानिः । कप्स्स्_३।७५ ।  
(बन्धमोक्षनिमित्तानि)  
    
तत्वाभ्यासान्नेति नेतीति त्यागात् विवेकसिद्धिः । कप्स्स्_३।७६ ।  
(तत्त्वाभ्यासस्यैव विवेकहेतुत्वम्)  
    
अधिकारिप्रभेदान्न नियमः । कप्स्स्_३।७७ ।  
(तत्त्वाभ्यासस्यैव विवेकहेतुत्वम्)  
    
बाधितानुवृत्त्या मध्यविवेकतो ऽप्युपभोगः । कप्स्स्_३।७८ ।  
(विवेकविशेषस्यैव निस्तारोपायत्वम्)  
जीवन्मुक्तश्च । कप्स्स्_३।७९ ।  
(विवेकविशेषस्यैव निस्तारोपायत्वम्)  
    
उपदेश्योपदेष्टृत्वात्तत्सिद्धिः । कप्स्स्_३।८० ।  
(जीवन्मुक्तिसाधनम्)  
    
श्रुतिश्च । कप्स्स्_३।८१ ।  
(जीवन्मुक्तिसाधनम्)  
    
इतरथा अन्धपरम्परा । कप्स्स्_३।८२ ।  
(जीवन्मुक्तिसाधनम्)  
    
चक्रभ्रमणवत् धृतशरीरः । कप्स्स्_३।८३ ।  
(जीवन्मुक्तिसाधनम्)  
    
संस्कारलेशतः तत्सिद्धिः । कप्स्स्_३।८४ ।  
(जीवन्मुक्तिसाधनम्)  
    
विवेकान्निः शेषदुःखनिवृत्तौ कृतकृत्यो नेतरान्नेतरात् । कप्स्स्_३।८५ ।  
(पुरुषे विवेकस्यैव कृतकृत्यताहेतुत्वम्)  
    
आख्यायिका  
    
राजपुत्रवत् तत्वोपदेशात् । कप्स्स्_४।१ ।  
(तत्त्वोपदेशस्य विवेकहेतुत्वम्)  
    
पिशाचवदन्यार्थोपदेशे ऽपि । कप्स्स्_४।२ ।  
(तत्त्वोपदेशस्य विवेकहेतुत्वम्)  
    
आवृत्तिरसकृदुपदेशात् । कप्स्स्_४।३ ।  
(तत्त्वोपदेशस्य विवेकहेतुत्वम्)  
    
पितापुत्रवदुभयोर्दृष्टत्वात् । कप्स्स्_४।४ ।  
(क्वचिदनुमानात् देहस्य भङ्गुरताज्ञानोपपत्तिः)  
    
श्येनवत् सुखदुःखी त्याग वियोगाभ्यां । कप्स्स्_४।५ ।  
(ज्ञाननिष्पत्त्यङ्ग मनोधर्मोः)  
    
अहिनिर्ल्वयिनीवत् । कप्स्स्_४।६ ।  
(ज्ञाननिष्पत्त्यङ्ग मनोधमोः)  
    
छिन्नहस्तवद्वा । कप्स्स्_४।७ ।  
(ज्ञाननिष्पत्त्यङ्ग मनोधर्मोः)  
    
असाधनानुचिन्तनं बन्धाय भरतवत् । कप्स्स्_४।८ ।  
(ज्ञाननिष्पत्त्यङ्ग मनोधर्मोः)  
    
बहुभिर्योगे विरोधः रागादिभिः कुमारी कङ्कण (शङ्ख) वत् । कप्स्स्_४।९ ।  
(ज्ञाननिष्पत्त्यङ्ग मनोधर्मोः)  
    
द्वाभ्यामपि तथैव । कप्स्स्_४।१० ।  
(ज्ञाननिष्पत्त्यङ्ग मनोधर्मोः)  
    
निराशः सुखी पिङ्गलावत् । कप्स्स्_४।११ ।  
(ज्ञाननिष्पत्त्यङ्ग मनोधर्मोः)  
अनारम्भे ऽपि परगृहे सुखी सर्पवत् । कप्स्स्_४।१२ ।  
(ज्ञाननिष्पत्त्यङ्ग मनोधर्मोः)  
    
बहुशास्त्र गुरूपासने ऽपि सारादानं षट्पदवत् । कप्स्स्_४।१३ ।  
(सारग्रहणावश्यकता)  
    
इषुकारवन्नैकचित्तस्य समाधिहानिः । कप्स्स्_४।१४ ।  
(एकाग्रतावश्यकता)  
    
कृतनियमलङ्घनादानर्थक्यं लोकवत् । कप्स्स्_४।१५ ।  
(शास्त्रविहितनियमानुल्लङ्घनावश्यकता)  
    
तद्विस्मरणे ऽपि भेकीवत् । कप्स्स्_४।१६ ।  
(शास्त्रविहितनियमस्मरणावश्यकता)  
    
नोपदेशश्रवणे ऽपि कृतकृत्यता परामर्शादृते विरोचनवत् । कप्स्स्_४।१७ ।  
(श्रुतार्थमननावश्यकता)  
    
दृष्टस्तयोरिन्द्रस्य । कप्स्स्_४।१८ ।  
(श्रुतार्थमननावश्यकता)  
    
प्रणतिब्रह्मचर्योपसर्पणानि कृत्वा सिद्धिः बहुकालात् तद्वत् । कप्स्स्_४।१९ ।  
(गुरुसेवा)  
    
न कालनियमो वामदेववत् । कप्स्स्_४।२० ।  
(ज्ञाननिष्पत्तेः कालदेशादिनियमाभावः)  
    
अध्यस्तरूपोपासनात् पारम्पर्येण यज्ञोपासकानामिव । कप्स्स्_४।२१ ।  
(ज्ञाननिष्पत्तेः कालदेशादिनियमाभावः)  
    
इतरलाभे ऽप्यावृत्तिः पञ्चाग्नियोगतो जन्मश्रुतेः । कप्स्स्_४।२२ ।  
(पुनरावृत्तिहेतुभूतान्युपासनानि)  
    
विरक्तस्य हेयहानमुपादेयोपादानं हंसक्षीरवत् । कप्स्स्_४।२३ ।  
(ज्ञाननिष्पत्त्यधिकारः)  
    
लब्धातिशययोगाद्वा तद्वत् । कप्स्स्_४।२४ ।  
(ज्ञाननिष्पत्त्यधिकारः)  
    
न कामचारित्वं रागोपहते शुकवत् । कप्स्स्_४।२५ ।  
(रागदोषाः तच्छमनोपायाश्च)  
    
गुणयोगात् बद्धः शुकवत् । कप्स्स्_४।२६ ।  
(रागदोषाः तच्छमनोपायाश्च)  
    
न भोगाद्रागशान्तिः मुनिवत् । कप्स्स्_४।२७ ।  
(रागदोषाः तच्छमनोपायाश्च)  
    
दोषदर्शनादुभयोः । कप्स्स्_४।२८ ।  
(रागदोषाः तच्छमनोपायाश्च)  
    
न मलिनचेतस्युपदेश बीजप्ररोहो ऽजवत् । कप्स्स्_४।२९ ।  
(रागदोषाः तच्छमनोपायाश्च)  
    
नाभासमात्रमपि मलिनदर्पणवत् । कप्स्स्_४।३० ।  
(रागदोषाः तच्छमनोपायाश्च)  
    
न तज्जस्यापि तद्रपता पङ्कजवत् । कप्स्स्_४।३१ ।  
(रागदोषाः तच्छमनोपायाश्च)  
    
न भूतियोगे ऽपि कृतकृत्यता उपास्यसिद्धिवत् उपास्यसिद्धिवत् । कप्स्स्_४।३२ ।  
(अष्टैश्वर्याणामपि मुक्तिसाम्याभावः)  
    
परमतनिर्जयः  
    
मङ्गलाचरणं शिष्टाचारात् फलदर्शनात् श्रुतितश्चेति । कप्स्स्_५।१ ।  
(मङ्गलाचरणप्रयोजनम्)  
    
नेश्वराधिष्ठिते फलनिष्पत्तिः कर्मणा तत्सिद्धेः । कप्स्स्_५।२ ।  
(ईश्वरस्य फलदातृत्वाभवः)  
    
स्वोपकारादधिष्ठानं लोकवत् । कप्स्स्_५।३ ।  
(ईश्वरस्य फलदातृत्वाभवः)  
    
लौकिकेश्वरवदितरथा । कप्स्स्_५।४ ।  
(ईश्वरस्य फलदातृत्वाभवः)  
    
पारिभाषिको वा । कप्स्स्_५।५ ।  
(ईश्वरस्य फलदातृत्वाभवः)  
    
न रागादृते तत्सिद्धिः प्रतिनियतकारणत्वात् । कप्स्स्_५।६ ।  
(ईश्वरस्य फलदातृत्वाभवः)  
    
तद्योगे ऽपि न नित्यमुक्तः । कप्स्स्_५।७ ।  
(ईश्वरस्य फलदातृत्वाभवः)  
    
प्रधानशक्तियोगाच्चेत् सङ्गापत्तिः । कप्स्स्_५।८ ।  
(ईश्वरस्य फलदातृवाभवः)  
    
सत्तामात्राच्चेत्सर्वैश्वर्यं । कप्स्स्_५।९ ।  
(ईश्वरस्य फलदातृत्वाभवः)  
    
प्रमाणाभावान्न तत्सिद्धिः । कप्स्स्_५।१० ।  
(ईश्वरे प्रमाणाभावः)  
    
सम्बन्धाभावान्नानुमानं । कप्स्स्_५।११ ।  
(ईश्वरे प्रमाणाभावः)  
    
श्रुतिरपि प्रधानकार्यत्वस्य । कप्स्स्_५।१२ ।  
(ईश्वरे प्रमाणाभावः)  
    
नाविद्याशक्तियोगो निस्सङ्गस्य । कप्स्स्_५।१३ ।  
(बन्धस्य अविद्यानिमित्तकत्ववादनिरासः)  
    
तद्योगे तत्सिद्धावन्योन्याश्रयत्वं । कप्स्स्_५।१४ ।  
(बन्धस्य अविद्यानिमित्तकत्ववादनिरासः)  
    
न बीजाङ्कुरवत् सादिसंसारश्रुतेः । कप्स्स्_५।१५ ।  
(बन्धस्य अविद्यानिमित्तकत्ववादनिरासः)  
    
विद्यातो ऽन्यत्वे ब्रह्मबाधप्रसङ्गः । कप्स्स्_५।१६ ।  
(बन्धस्य अविद्यानिमित्तकत्ववादनिरासः)  
    
अबाधे नैष्फल्यं । कप्स्स्_५।१७ ।  
(बन्धस्य अविद्यानिमित्तकत्ववादनिरासः)  
    
विद्याबाध्यत्वे जगतो ऽप्येवं । कप्स्स्_५।१८ ।  
(बन्धस्य अविद्यानिमित्तकत्ववादनिरासः)  
    
तद्रूपत्वे सादित्वं । कप्स्स्_५।१९ ।  
(बन्धस्य अविद्यानिमित्तकत्ववादनिरासः)  
    
न धर्मापलापः प्रकृतिकार्यवैचित्र्यात् । कप्स्स्_५।२० ।  
(प्रधानप्रवृत्तेः कर्मनिमित्तकत्वनिरासः)  
    
श्रुतिलिङ्गादिभिः तत्सिद्धिः । कप्स्स्_५।२१ ।  
(प्रधानप्रवृत्तेः कर्मनिमित्तकत्वनिरासः)  
    
न नियमः प्रमाणान्तरावकाशात् । कप्स्स्_५।२२ ।  
(प्रधानप्रवृत्तेः कर्मनिमित्तकत्वनिरासः)  
    
उभयत्राप्येवं । कप्स्स्_५।२३ ।  
(प्रधानप्रवृत्तेः कर्मनिमित्तकत्वनिरासः)  
    
अर्थात् सिद्धिश्चेत्समानमुभयोः । कप्स्स्_५।२४ ।  
(प्रधानप्रवृत्तेः कर्मनिमित्तकत्वनिरासः)  
    
अन्तः करणधर्मत्वं धर्मादीनां । कप्स्स्_५।२५ ।  
(धर्माधर्मयोः अन्तः करणधर्मत्वम्)  
    
गुणादीनां च नात्यन्तबाधः । कप्स्स्_५।२६ ।  
(सत्वादिगुणतद्धर्माणां अत्यन्त निषेधस्यायुक्तता)  
    
पञ्चावयवयोगात् सुखसंवित्तिः । कप्स्स्_५।२७ ।  
(सत्वादिगुणतद्धर्माणां अत्यन्त निषेधस्यायुक्तता)  
    
न सकृद्ग्रहणात्सम्बन्ध सिद्धिः । कप्स्स्_५।२८ ।  
(व्याप्तिस्वरूपं तत्साधनं च), पू  
    
नियतधर्मसाहित्यमुभयोरेकतरस्य वा व्याप्तिः । कप्स्स्_५।२९ ।  
(व्याप्तिस्वरूपं तत्साधनं च), सि  
    
न तत्वान्तरं वस्तुकल्पनाप्रसक्तेः । कप्स्स्_५।३० ।  
(परोक्तव्याप्तिस्वरूपादिखण्डनम्)  
    
निजशक्त्युद्भवमित्याचार्याः । कप्स्स्_५।३१ ।  
(परोक्तव्याप्तिस्वरूपादिखण्डनम्)  
    
आधेयशक्तियोग इति पञ्चशिखः । कप्स्स्_५।३२ ।  
(परोक्तव्याप्तिस्वरूपादिखण्डनम्)  
    
न स्वरूपशक्तिर्नियमः पुनर्वादप्रसक्तेः । कप्स्स्_५।३३ ।  
(परोक्तव्याप्तिस्वरूपादिखण्डनम्)  
    
विशेषेणानर्थक्य प्रसक्तेः । कप्स्स्_५।३४ ।  
(परोक्तव्याप्तिस्वरूपादिखण्डनम्)  
    
पल्लवादिष्वनुपपत्तेश्च । कप्स्स्_५।३५ ।  
(परोक्तव्याप्तिस्वरूपादिखण्डनम्)  
    
आधेयशक्तिसिद्धौ निजशक्तियोगः समानन्यायात् । कप्स्स्_५।३६ ।  
(परोक्तव्याप्तिस्वरूपादिखण्डनम्)  
    
वाच्यवाचक भावः सम्बन्धः शब्दार्थयोः । कप्स्स्_५।३७ ।  
(शब्दप्रामाण्यसाधनम्)  
    
त्रिभिस्साम्बन्धसिद्धिः । कप्स्स्_५।३८ ।  
(लोकवेदयोः शक्तिग्रहणोपायाः)  
    
न कार्ये नियमः उभयथा दर्शनात् । कप्स्स्_५।३९ ।  
(लोकवेदयोः शक्तिग्रहणोपायाः)  
    
लोके व्युत्पन्नस्य वेदार्थप्रतीतिः । कप्स्स्_५।४० ।  
(लोकवेदयोः शक्तिग्रहणोपायाः)  
    
न त्रिभिरपौरुषेयत्वाद्वेदस्य तदर्थस्याप्यतीन्द्रियत्वात् । कप्स्स्_५।४१ ।  
(वेदस्य अतीन्द्रियार्थत्वनिराकरणं), पू  
    
न यज्ञादेः स्वरूपतो धर्मत्वं वैशिष्ट्यात् । कप्स्स्_५।४२ ।  
(वेदस्य अतीन्द्रियार्थत्वनिराकरणं), सि  
    
निजशक्तिः व्युत्पत्त्या व्यवच्छिद्यते । कप्स्स्_५।४३ ।  
(वैदिकशब्दशक्तिग्रहव्यवस्था)  
    
योग्यायोग्येषु प्रतीतिजनकत्वात्तत्सिद्धिः । कप्स्स्_५।४४ ।  
(वैदिकशब्दशक्तिग्रहव्यवस्था)  
    
न नित्यत्वं वेदानां कार्यत्वश्रुतेः । कप्स्स्_५।४५ ।  
(वेदस्य नित्यत्वापौरूषेयत्वयोर्निरासः)  
    
न पौरुषेयत्वं तत्कर्तुः पुरुषस्याभावात् । कप्स्स्_५।४६ ।  
(वेदस्य नित्यत्वापौरूषेयत्वयोर्निरासः)  
    
मुक्तामुक्तयोरयोग्यत्वात् । कप्स्स्_५।४७ ।  
(वेदस्य नित्यत्वापौरूषेयत्वयोर्निरासः)  
    
नापौरुषेयत्वान्नित्यत्वमङ्कुरादिवत् । कप्स्स्_५।४८ ।  
(वेदस्य नित्यत्वापौरूषेयत्वयोर्निरासः)  
    
तेषामपि तद्योगे दृष्टबाधादिप्रसक्तिः । कप्स्स्_५।४९ ।  
(वेदस्य नित्यत्वापौरूषेयत्वयोर्निरासः)  
    
यस्मिन् अदृष्टे ऽपि कृतबुद्धिरुपजायते तत्पौरुषेयं । कप्स्स्_५।५० ।  
(वेदस्य नित्यत्वापौरूषेयत्वयोर्निरासः)  
    
निजशक्त्यभिव्यक्तेः स्वतः प्रामाण्यं । कप्स्स्_५।५१ ।  
(वेदानां स्वतः प्रामाण्यम्)  
    
नासतः ख्यानं नृशृङ्गवत् । कप्स्स्_५।५२ ।  
(गुणानां नात्यन्तासत्त्वं अनिर्वचनीयत्वं वा)  
न सतो बाधदर्नात् । कप्स्स्_५।५३ ।  
(गुणानां नात्यन्तासत्त्वं अनिर्वचनीयत्वं वा)  
    
नानिर्वचनीयस्य तदभावात् । कप्स्स्_५।५४ ।  
(गुणानां नात्यन्तासत्त्वं अनिर्वचनीयत्वं वा)  
    
नान्यथाख्यातिः स्ववचोव्याघातात् । कप्स्स्_५।५५ ।  
(अन्यथाख्यातिनिरासः)  
    
सदसत्ख्यातिः बाधाबाधात् । कप्स्स्_५।५६ ।  
(सदसत्ख्याति निरासः)  
    
प्रतीत्यप्रतीतिभ्यां न स्फोटात्मकः शब्दः । कप्स्स्_५।५७ ।  
(स्फोटनिरासः)  
    
न शब्दनित्यत्वं कार्यताप्रतीतेः । कप्स्स्_५।५८ ।  
(वर्णनित्यत्वनिरासः)  
    
पूर्वसिद्ध सत्त्वस्याभिव्यक्तिः दीपेनेव घटस्य । कप्स्स्_५।५९ ।  
(वर्णनित्यत्वनिरासः), पू  
    
सत्कार्यसिद्धान्तश्चेत् सिद्धसाधनं । कप्स्स्_५।६० ।  
(वर्णनित्यत्वनिरासः), सि  
    
नाद्वैतमात्मनो लिङ्गात् तद्भेदप्रतीतेः । कप्स्स्_५।६१ ।  
(आत्माद्वैत निरासः)  
    
नानात्मापि प्रत्यक्षबाधात् । कप्स्स्_५।६२ ।  
(आत्माद्वैत निरासः)  
    
नोभाभ्यां तेनैव । कप्स्स्_५।६३ ।  
(आत्माद्वैत निरासः)  
    
अन्यपरत्वमविवेकानां तत्र । कप्स्स्_५।६४ ।  
(आत्माद्वैतनिरासः)  
    
नात्माविद्या नोभयं जगदुपादानकारणं निस्सङ्गत्वात् । कप्स्स्_५।६५ ।  
(आत्माद्वैतनिरासः)  
    
नैकस्यानन्दचिद्रूपत्वे द्वयोर्भेदात् । कप्स्स्_५।६६ ।  
(आत्माद्वैतनिरासः)  
    
दुःखनिवृत्तेर्गौणः । कप्स्स्_५।६७ ।  
(आत्माद्वैतनिरासः)  
    
विमुक्तिप्रशंसा मन्दानां । कप्स्स्_५।६८ ।  
(आत्माद्वैतनिरासः)  
    
न व्यापकत्वं मनसः करणत्वादिन्द्रियत्वाद्वा वास्यादिवच्चक्षुरादिवच्च । कप्स्स्_५।६९ ।  
(मनसोनिरवयवत्व विभुत्वनित्यनां निरासः)  
    
सक्रियत्वात् गतिश्रुतेः । कप्स्स्_५।७० ।  
(मनसोनिरवयवत्व विभुत्वनित्यनां निरासः)  
    
न निर्भागत्वं तद्योगात् घटवत् । कप्स्स्_५।७१ ।  
(मनसोनिरवयवत्व विभुत्वनित्यनां निरासः)  
    
प्रकृतिपुरुषयोरन्यत्सर्वमनित्यं । कप्स्स्_५।७२ ।  
(प्रकृतिपुरुषातिरिक्तस्य सर्वस्यानित्यत्वम्)  
    
न भागलाभो भागिनो निर्भागत्वश्रुतेः । कप्स्स्_५।७३ ।  
(प्रकृतिपुरुषातिरिक्तस्य सर्वस्यानित्यत्वम्)  
    
नानन्दाभिव्यक्तिर्मुक्तिः निर्धर्मत्वात् । कप्स्स्_५।७४ ।  
(मुक्तेः आनन्दाभिव्यक्तिरूपत्वाभावः)  
    
न विशेषगुणोच्छित्तिस्तद्वत् । कप्स्स्_५।७५ ।  
(मुक्तेः विशेषगुणोच्छेदस्वरूपत्वाभावः)  
    
न विशेषगतिः निष्क्रियस्य । कप्स्स्_५।७६ ।  
(मुक्तेः लोकान्तरगतिरूपत्वाभावः)  
    
नाकारोपरागोच्छित्तिः क्षणिकत्वादिदोषात् । कप्स्स्_५।७७ ।  
(मुक्तेः उपरागनाश, सर्वोच्छित्तिरूपत्वाभावः)  
    
न सर्वोच्छित्तिरपुरुषार्थत्वादिदेषात् । कप्स्स्_५।७८ ।  
(मुक्तेः शून्यादिरूपत्वानुपपत्तिः)  
    
एवं शून्यमपि । कप्स्स्_५।७९ ।  
(मुक्तेः शून्यादिरूपत्वानुपपत्तिः)  
    
संयोगाश्च विभागान्ता इति न देशादिलाभो ऽपि । कप्स्स्_५।८० ।  
(मुक्तेः स्वाम्यविशेषादिरूपत्वाभावः)  
    
न भागियोगो भागस्य । कप्स्स्_५।८१ ।  
(मुक्तेः लयरूपत्वाभावः)  
    
नाणिमादियोगो ऽप्यवश्यम्भावित्वात् तदुच्छित्तेरितरयोगवत् । कप्स्स्_५।८२ ।  
(मुक्तेः ऐश्वर्य पदवीविशेषादिरूपत्वाभावः)  
    
नेन्द्रादिपदयोगो ऽपि तद्वत् । कप्स्स्_५।८३ ।  
(मुक्तेः ऐशेवर्य पदवीविशेषादिरूपत्वाभावः)  
    
न भूतप्रकृतिकत्वमिन्द्रियाणामाहङ्कारिकत्वश्रुतेः । कप्स्स्_५।८४ ।  
(इन्द्रियाणां भूतप्रकृतिकत्वनिरासः)  
    
न षट् पदार्थनियमस्तद्बोधान्मुक्तिः । कप्स्स्_५।८५ ।  
(परोक्त पदार्थसङ्ख्यानियमस्य, तद्धोधस्य मुक्तिहेतुतायाश्च निरासः)  
    
षोडशादिष्वप्येवं । कप्स्स्_५।८६ ।  
(परोक्त पदार्थसङ्ख्यानियमस्य, तद्धोधस्य मुक्तिहेतुतायाश्च निरासः)  
    
नाणुनित्यता तत्कार्यत्वश्रुतेः । कप्स्स्_५।८७ ।  
(अणूनां नित्यत्वनिरासः)  
    
न निर्भागत्वं कार्यत्वात् । कप्स्स्_५।८८ ।  
(अणूनां नित्यत्वनिरासः)  
    
न रूपनिबन्धनात् प्रत्यक्षनियमः । कप्स्स्_५।८९ ।  
(परिमाणस्वरूपादि निर्णयः)  
न परिमाणचातुर्विध्यं द्वाभ्यां तद्योगात् । कप्स्स्_५।९० ।  
(सामान्यसाधनम्, तत्स्वरूपं च)  
    
अनित्यत्वे ऽपि स्थिरतायोगात् प्रत्यभिज्ञानं सामान्यस्य । कप्स्स्_५।९१ ।  
(सामान्यसाधनम्, तत्स्वरूपं च)  
    
न तदपलापस्तस्मात् । कप्स्स्_५।९२ ।  
(सामान्यसाधनम्, तत्स्वरूपं च)  
    
नान्यनिवृत्तिरूपत्वं भावप्रतीतेः । कप्स्स्_५।९३ ।  
(साहश्यस्य तत्त्वान्तरता निराकरणम्)  
    
न तत्त्वान्तरं सादृश्य प्रत्यक्षोपलब्धेः । कप्स्स्_५।९४ ।  
(सादृश्यस्य तत्त्वान्तरता निराकरणम्)  
    
निजशक्त्यभिव्यक्तिर्वा वैशिष्ट्यात्तदुपलब्धेः । कप्स्स्_५।९५ ।  
(सादृश्यस्य तत्त्वान्तरता निराकरणम्)  
    
न सञ्ज्ञासञ्ज्ञि सम्बन्धो ऽपि । कप्स्स्_५।९६ ।  
(सादृश्यस्य तत्त्वान्तरता निराकरणम्)  
    
न सम्बन्धनित्यतोभयानित्यत्वात् । कप्स्स्_५।९७ ।  
(सादृश्यस्य तत्त्वान्तरता निराकरणम्)  
    
नाजः सम्बन्धः धर्मिग्राहकप्रमाणबाधात् । कप्स्स्_५।९८ ।  
(सादृश्यस्य तत्त्वान्तरता निराकरणम्)  
    
न समवायो ऽस्ति प्रमाणाभावात् । कप्स्स्_५।९९ ।  
(समवाय निरासः)  
    
उभयत्राप्यन्यथासिद्धेर्न प्रत्यक्षमनुमानं वा । कप्स्स्_५।१०० ।  
(समवायनिरासः)  
    
नानुमेयत्वमेव क्रियायाः नेदिष्ठस्य तत्तद्वतोरेवापरोक्षप्रतीतेः । कप्स्स्_५।१०१ ।  
(क्रियायाः अनुमेयतानैयत्यनिरासः)  
    
न पाञ्चभौतिकं शरीरं बहूनामुपादानायोगात् । कप्स्स्_५।१०२ ।  
(शरीरस्य पाञ्चभौतिकत्वनिरासः)  
    
न स्थूलमिति नियमः आतिवाहिकस्यापि विद्यामानत्वात् । कप्स्स्_५।१०३ ।  
(शरीरसामान्यस्य स्थूलत्वनिरासः)  
    
नाप्राप्तप्रकाशकत्वमिन्द्रियाणां अप्राप्तेः सर्वप्राप्तेर्वा । कप्स्स्_५।१०४ ।  
(इन्द्रियाणां प्राप्यकारित्वनिरूपणम्)  
    
न तेजो ऽपसर्पणात् तैजस चक्षुः वृत्तितस्तत्सिद्धेः । कप्स्स्_५।१०५ ।  
(इन्द्रियाणां प्राप्यकारित्वनिरूपणम्)  
    
प्राप्तर्थप्रकाशलिङ्गात् वृत्तिसिद्धिः । कप्स्स्_५।१०६ ।  
(इन्द्रियाणां प्राप्यकारित्वनिरूपणम्)  
    
भागगुणाभ्यां तत्वान्तरं वृत्तिः सम्बन्धार्थं सर्पतीति । कप्स्स्_५।१०७ ।  
(वृत्तेः स्वरूपम्)  
    
न द्रव्यनियमस्तद्योगात् । कप्स्स्_५।१०८ ।  
(वृत्तेः स्वरूपम्)  
    
न देशभेदे ऽप्यन्योपादानतास्मदादिवन्नियमः । कप्स्स्_५।१०९ ।  
(इन्द्रियाणां अभौतिकत्वम्)  
    
निमित्तव्यपदेशात् तदव्यपदेशः । कप्स्स्_५।११० ।  
(इन्द्रियाणां अभौतिकत्वम्)  
    
ऊष्मजाण्डजजरायुजोद्भिज्जसाङ्काल्पिक सांसिद्धिकं चेति न नियमः । कप्स्स्_५।१११ ।  
(स्थूलशरीरविशेषाः)  
    
सर्वेषु पृथिव्युपादानं असाधारण्यात् तद्व्यपदेशः पूर्ववत् । कप्स्स्_५।११२ ।  
(स्थूलशरीरविशेषाः)  
    
न देहारम्भकस्य प्राणत्वमिन्द्रियशक्तितस्तत्सिद्धेः । कप्स्स्_५।११३ ।  
(प्रणस्य देहारम्भकत्वाभावः)  
    
भोक्तुराधिष्ठानात् भोगायतननिर्माणं अन्यथा पूतिभावप्रसङ्गात् । कप्स्स्_५।११४ ।  
(देहाधिष्ठातृ निर्णयः)  
    
भृत्यद्वारा स्वाम्यधिष्ठितिर्नैकान्त्यात् । कप्स्स्_५।११५ ।  
(देहाधिष्ठातृ निर्णयः)  
    
समाधिसुषुप्तिमोक्षेषु ब्रह्मरूपता । कप्स्स्_५।११६ ।  
(आत्मनो नित्यमुक्तत्वोपपादनम्)  
    
द्वयोः सबीजमन्यत्र तद्धतिः । कप्स्स्_५।११७ ।  
(सुषुप्तिसमाधिभ्यां मोक्षे विशेषः)  
    
द्वयोरिव त्रयस्यापि दृष्टत्वात् न तु द्वौ । कप्स्स्_५।११८ ।  
(मोक्षे प्रमाणम्)  
    
वासनया न स्वार्थख्यापनं दोषयोगे ऽपि न निमित्तस्य प्रधानबाधकत्वं । कप्स्स्_५।११९ ।  
(सुषुप्तौ आत्मनः ब्रह्मरूपत्व साधनम्)  
    
एकः संस्कारः क्रियानिर्वर्तकः न तु प्रतिक्रियं संस्कारभेदा बहुकल्पनाप्रसक्तेः । कप्स्स्_५।१२० ।  
(जीवन्मुक्ते ऽपि संस्कारानुवृत्तिः)  
    
न बाह्यबुद्धिनियमः वृक्षगुल्मलतौषधिवनस्पतितृणवीरूधादीनामपि भोक्तृभोगायतनत्वं पूर्ववत् । कप्स्स्_५।१२१ ।  
(शरीरसामान्ये बाह्यज्ञानसत्तानियमाभावः)  
    
स्मृतेश्च । कप्स्स्_५।१२२ ।  
(शरीरसामान्ये बाह्यज्ञानसत्तानियमाभावः)  
    
न देहमात्रतः कर्माधिकारित्वं वैशिष्टयश्रुतेः । कप्स्स्_५।१२३ ।  
(शरीरसामान्ये बाह्यज्ञानसत्तानियमाभावः)  
    
त्रिधात्रयाणां व्यवस्था कर्मदेहोपभोगदेहोभयदेहाः । कप्स्स्_५।१२४ ।  
(देहेषु चातुर्विध्यम्)  
    
न किञ्चिदप्यनुशयिनः । कप्स्स्_५।१२५ ।  
(देहेषु चातुर्विध्यम्)  
    
न बुद्ध्यादिनित्यत्वं आश्रयाविशेषे ऽपि वह्निवत् । कप्स्स्_५।१२६ ।  
(बुद्धीच्छादीनां नित्यतानिरासः)  
आश्रयासिद्धेश्च । कप्स्स्_५।१२७ ।  
(बुद्धीच्छादीनां नित्यतानिरासः)  
    
योगसिद्धयो ऽप्यौषधादिसिद्विवन्नापलापनीयाः । कप्स्स्_५।१२८ ।  
(सिद्धीनां सत्यता)  
    
न भूतचैतन्यं प्रत्येकादृष्टेः सांहत्ये ऽपि च सांहत्ये ऽपि च । कप्स्स्_५।१२९ ।  
(भूतचैतन्यवाद निरासः)  
    
तन्त्राध्यायः  
    
अस्त्यात्मा नास्तित्वसाधनाभावात् । कप्स्स्_६।१ ।  
(आत्मास्तित्व निरूपणम्)  
    
देहादिव्यतिरिक्तो ऽसौ वैचित्र्यात् । कप्स्स्_६।२ ।  
(आत्मास्तित्व निरूपणम्)  
    
षष्ठीव्यपदेशादपि । कप्स्स्_६।३ ।  
(आत्मास्तित्व निरूपणम्)  
    
न शिलापुत्रवत्, धर्मिग्राहकमानबाधात् । कप्स्स्_६।४ ।  
(आत्मास्तित्व निरूपणम्)  
    
अत्यन्तदुःखनिवृत्त्या कृतकृत्यता । कप्स्स्_६।५ ।  
(आत्मनः कृतकृत्यतानिमित्तम्)  
    
यथा दुःखात् क्लेशः पुरुषस्य, न तथा सुखाभिलाषः । कप्स्स्_६।६ ।  
(आत्मनः कृतकृत्यतानिमित्तम्)  
    
कुत्रापि को ऽपि सुखीति । कप्स्स्_६।७ ।  
(दुःखनिवृत्तेरेव पुरुषार्थत्वम्)  
    
तदपि दुःखशबलितमिति दुःखपक्षे निक्षिपन्ते विवेचकाः । कप्स्स्_६।८ ।  
(दुःखनिवृत्तेरेव पुरुषार्थत्वम्)  
    
सुखलाभाभावादपुरुषार्थत्वामिति चेन्न द्वैविध्यात् । कप्स्स्_६।९ ।  
(दुःखनिवृत्तेरेव पुरुषार्थत्वम्)  
    
निर्गुणत्वमात्मनो ऽसङ्गत्वादिश्रुतेः । कप्स्स्_६।१० ।  
(गुणबन्धस्यैव अविवेकमूलत्वं), पू  
    
परमधर्मत्वे ऽपि तत्सिद्धिरविवेकात् । कप्स्स्_६।११ ।  
(गुणबन्धस्यैव अविवेकमूलत्वं), सि  
    
अनादिरविवेकः अन्यथा दोषद्वयप्रसक्तेः । कप्स्स्_६।१२ ।  
(अविवेकस्यानादित्वम्)  
    
न नित्यः स्यादात्मवदन्यथानुच्छित्तिः । कप्स्स्_६।१३ ।  
(अविवेकस्यानादित्वम्)  
    
प्रतिनियतकारण नाश्यत्वमस्य ध्वान्तवत् । कप्स्स्_६।१४ ।  
(मुक्तिकारणविवरणम्)  
    
अत्रापि प्रतिनियमो ऽन्वयव्यतिरेकात् । कप्स्स्_६।१५ ।  
(मुक्तिकारणविवरणम्)  
प्रकारान्तरासम्भवादविवेक एव बन्धः । कप्स्स्_६।१६ ।  
(बन्धस्वरूपम्)  
    
न मुक्तस्य पुनर्बन्धयोगो ऽप्यनावृत्ति श्रुतेः । कप्स्स्_६।१७ ।  
(मुक्तेर्नित्यत्वम्)  
    
अपुरुषार्थत्वमन्यथा । कप्स्स्_६।१८ ।  
(मुक्तेर्नित्यत्वम्)  
    
अविशेषापत्तिरुभयोः । कप्स्स्_६।१९ ।  
(मुक्तेर्नित्यत्वम्)  
    
मुक्तिरन्तराय ध्वस्तेर्न परः । कप्स्स्_६।२० ।  
(अन्तरायध्वंसमात्रस्य मुक्तिरूपत्वम्)  
    
तत्राप्यविरोधः । कप्स्स्_६।२१ ।  
(अन्तरायध्वंसमात्रस्य मुक्तिरूपत्वम्)  
    
अधिकारित्रैविध्यान्न नियमः । कप्स्स्_६।२२ ।  
(अधिकारिभेदेन अन्तरायध्वसनिष्पत्तिभेदः)  
    
दार्ढ्यार्थमुत्तरेषां । कप्स्स्_६।२३ ।  
(नियमानां आवश्यकता)  
    
स्थिरसुखमासनमिति न नियमः । कप्स्स्_६।२४ ।  
(नियमानां आवश्यकता)  
    
ध्यानं निर्विषयं मनः । कप्स्स्_६।२५ ।  
(ध्यानस्वरूपम्)  
    
उभयथाप्यविशेषश्चेन्नैवमुपरागनिरोधाद्विशेषः । कप्स्स्_६।२६ ।  
(योगस्यावश्कता)  
    
निस्सङ्गे ऽप्युपरागो ऽविवेकात् । कप्स्स्_६।२७ ।  
(उपरागहेतुः)  
    
जपास्फटिकयोरिव नोपरागः किन्त्वभिमानः । कप्स्स्_६।२८ ।  
(उपरागहेतुः)  
    
ध्यानधारणाभ्यास वैराग्यादिभिः तन्निरोधः । कप्स्स्_६।२९ ।  
(उपराग निरोधहेतुः)  
    
लयविक्षेपयोर्व्यावृत्त्येत्याचार्याः । कप्स्स्_६।३० ।  
(उपराग निरोधहेतुः)  
    
न स्थाननियमः चित्तप्रसादात् । कप्स्स्_६।३१ ।  
(उपराग निरोधहेतुः)  
    
प्रतेराद्योपादानतान्येषां कार्यत्वश्रुतेः । कप्स्स्_६।३२ ।  
(प्रकृतेरेव जगन्मूलता)  
    
नित्यत्वे ऽपि नात्मनो योग्यत्वाभावात् । कप्स्स्_६।३३ ।  
(प्रकृतेरेव जगन्मूलता)  
    
श्रुतिविरोधान्न कुतर्कापसदस्यात्मलाभः । कप्स्स्_६।३४ ।  
(प्रकृतेरेव जगन्मूलता)  
    
पारम्पर्ये ऽपि प्रधानानुवृत्तिरणुवत् । कप्स्स्_६।३५ ।  
(प्रकृतेरेव जगन्मूलता)  
    
सर्वत्र कार्यदर्शनात् विभुत्वं । कप्स्स्_६।३६ ।  
(प्रकृतेरेव जगन्मूलता)  
    
गतियोगे ऽप्याद्यकारणताहानिरणुवत् । कप्स्स्_६।३७ ।  
(प्रकृतेरेव जगन्मूलता)  
    
प्रसिद्धाधिक्यं प्रधानस्य न नियमः । कप्स्स्_६।३८ ।  
(प्रकृतेरेव जगन्मूलता)  
    
सत्त्वादीनामतद्धर्मत्वं तद्रूपत्वात् । कप्स्स्_६।३९ ।  
(प्रकृतेः गुणरूपतासाधनम्)  
    
अनुपभोगे ऽपि पुमर्थं सृष्टिः प्रधानस्योष्ट्रकुङ्कुमवहनवत् । कप्स्स्_६।४० ।  
(प्रधानप्रवृत्तिहेतुः)  
    
कर्मवैचित्र्यात्सृष्टिवैचित्र्यं । कप्स्स्_६।४१ ।  
(प्रधानप्रवृत्तिहेतुः)  
    
साम्यवैषम्याभ्यां कार्यद्वयं । कप्स्स्_६।४२ ।  
(सृष्टिप्रलनिमित्ते)  
    
विमुक्तबोधान्न सृष्टिः प्रधानस्य लोकवत् । कप्स्स्_६।४३ ।  
(प्रधानस्यसृष्ट्युपरमनिमित्तादि निरूपणम्)  
    
नान्योपसर्पणे ऽपि मुक्तोपभोगः निमित्ताभावात् । कप्स्स्_६।४४ ।  
(प्रधानस्यसृष्ट्युपरमनिमित्तादि निरूपणम्)  
    
पुरुषबहुत्वं व्यवस्थातः । कप्स्स्_६।४५ ।  
(प्रघानस्यसृष्ट्युपरमनिमित्तादि निरूपणम्)  
    
उपाधिश्चेत् तत्सिद्धौ पुनर्द्वैतं । कप्स्स्_६।४६ ।  
(उपाधिभेदात् बन्धमोक्षव्यवस्थाभावः)  
    
द्वाभ्यामपि प्रमाणविरोधः । कप्स्स्_६।४७ ।  
(अविद्यापुरुषयोरस्तित्वाङ्गीकारे अद्वैद्यविरोधः)  
    
द्वाभ्यामप्यविरोधान्नपूर्वमुत्तरं च साधाकाभावात् । कप्स्स्_६।४८ ।  
(अविधापुरुषयोरास्तित्वाङ्गीकारे अद्वैद्यविरोधः)  
    
प्रकाशतस्तत्सिद्धौ कर्मकर्तृविरोधः । कप्स्स्_६।४९ ।  
(आत्मनः प्रकाशस्वरूपत्वे दोषः)  
    
जडव्यावृत्तो जडं प्रकाशयति चिद्रूपः । कप्स्स्_६।५० ।  
(आत्मनः प्रकाशस्वरूपत्वे दोषः)  
    
न श्रुतिविरोधो रागिणां वेराग्याय तत्सिद्धेः । कप्स्स्_६।५१ ।  
(अद्वैतश्रुतेः स्वपक्षे सामरस्यम्)  
    
जगत्सत्यत्वमदुष्टकरणजन्यत्वम् बाधकाभावात् । कप्स्स्_६।५२ ।  
(जगत्सत्यत्वसाधनम्)  
प्रकारान्तरासम्भवात्सदुत्पत्तिः । कप्स्स्_६।५३ ।  
(सत्कार्यवादस्यैव साधुता)  
    
अहङ्कारः कर्ता न पुरुषः । कप्स्स्_६।५४ ।  
(अहङ्कारस्यैव कर्तृत्वम्)  
    
चिदवसाना भुक्तिः तत्कर्मार्जितत्वात् । कप्स्स्_६।५५ ।  
(भोगोपाधिः)  
    
चन्द्रादिलोकेप्यावृत्तिः निमित्तसद्भावात् । कप्स्स्_६।५६ ।  
(पुनरावृत्तिहेतुः)  
    
लोकस्य नोपदेशात् सिद्धिः पूर्ववत् । कप्स्स्_६।५७ ।  
(पुनरावृत्तिहेतुः)  
    
पाराम्पर्येण तत्सिद्धौ विमुक्तिश्रुतिः । कप्स्स्_६।५८ ।  
(पुनरावृत्तिहेतुः)  
    
गतिश्रुतेश्च व्यापकत्वे ऽपि उपाधियोगात् भोगदेशकाललाभः व्योमवत् । कप्स्स्_६।५९ ।  
(आत्मनो गतिश्रुत्युपपत्तिः)  
    
अनधिष्ठितस्य पूतिभावप्रसङ्गान्न तत्सिद्धिः । कप्स्स्_६।६० ।  
(देहरचनां प्रति भोक्त्रधिष्ठानस्यावश्यकता)  
    
अदृष्टद्वाराचेदसम्बद्धस्य तदसम्भवाज्जलादिवदङ्कुरे । कप्स्स्_६।६१ ।  
(देहरचनां प्रति भोक्त्रधिष्ठानस्यावश्यकता)  
    
निर्गुणत्वात्तदसम्भवादहङ्कार धर्माते । कप्स्स्_६।६२ ।  
(देहरचनां प्रति भोक्त्रधिष्ठानस्यावश्यकता)  
    
विशिष्टस्य जीवत्वमन्वयव्यतिरेकात् । कप्स्स्_६।६३ ।  
(जीवत्वोपाधिः)  
    
अहङ्कारकर्त्रधीना कार्यसिद्धिर्नेश्वराधीना प्रमाणाभावात् । कप्स्स्_६।६४ ।  
(सृष्ट्यादीनां कालमात्रनिमित्ताहङ्कारादिकार्यता)  
    
अदृष्टोद्भूतिवत्समानत्वं । कप्स्स्_६।६५ ।  
(सृष्ट्यादीनां कालमात्रनिमित्ताहङ्कारादिकार्यता)  
    
महतो ऽन्यत् । कप्स्स्_६।६६ ।  
(सृष्ट्यादीनां कालमात्रनिमित्ताहङ्कारादिकार्यता)  
    
कर्मनिमित्तः प्रकृतेः स्वस्वामिभावो ऽप्यनादिः बीजाङ्कुरवत् । कप्स्स्_६।६७ ।  
(प्रकृतिपुरुषयोः भोग्यभोक्तृभावस्य अनादिकर्मनिमित्तकत्वम्)  
    
अविवेकनिमित्तो वा पञ्चशिखः । कप्स्स्_६।६८ ।  
(तत्रैव मतभेदः)  
    
लिङ्गशरीरनिमित्तक इति सनन्दनाचार्यः । कप्स्स्_६।६९ ।  
(पुरुषार्थस्वरूपनिगमनम्)

________________________________________________________________

तत्त्वसमाससूत्राणि (कपिलमहर्षिप्रणीतानि)  
    
[इ।ए।, तत्त्वसमास, अन् अब्स्त्रच्त् ओफ़् साङ्ख्य फिलोसोफ्य्]  
१। तत्त्वपादः  
    
अष्टौ प्रकृतयः । तत्स्_१।१ ।  
षोडश विकाराः । तत्स्_१।२ ।  
पुरुषः । तत्स्_१।३ ।  
त्रैगुण्यं । तत्स्_१।४ ।  
सञ्चरः । तत्स्_१।५ ।  
प्रतिसञ्चरः । तत्स्_१।६ ।  
अध्यात्मम् । तत्स्_१।७ ।  
अधिभूतम् । तत्स्_१।८ ।  
अधिदैवतम् । तत्स्_१।९ ।  
    
२। प्रकीर्णपादः  
    
पञ्चाभिबुद्धयः । तत्स्_२।१ ।  
पञ्च कर्मयोनयः । तत्स्_२।२ ।  
पञ्च वायवः । तत्स्_२।३ ।  
पञ्च कर्मात्मानः । तत्स्_२।४ ।  
पञ्चपर्वाविद्या । तत्स्_२।५ ।  
अष्टाविंशतिधाशक्तिः । तत्स्_२।६ ।  
नवधा तुष्टिः । तत्स्_२।७ ।  
अष्टधा सिद्धिः । तत्स्_२।८ ।  
दश मूलिकार्थाः । तत्स्_२।९ ।  
अनुग्रहः सर्गः । तत्स्_२।१० ।  
चतुर्दशविधो भूतसर्गः । तत्स्_२।११ ।  
त्रिविधो बन्धः । तत्स्_२।१२ ।  
त्रिविधो मोक्षः । तत्स्_२।१३ ।  
त्रिविधं प्रमाणं । तत्स्_२।१४ ।  
त्रिविधं दुःखं । तत्स्_२।१५ ।  
एतत्परं याथातथ्यं । तत्स्_२।१६ ।  
एतत्ज्ञात्वा कृतकृत्यः स्यात् । तत्स्_२।१७ ।  
नासौ पुनः त्रिविधेन दुःखेनाभिभूयते नाभिभीयते । तत्स्_२।१८ ।

