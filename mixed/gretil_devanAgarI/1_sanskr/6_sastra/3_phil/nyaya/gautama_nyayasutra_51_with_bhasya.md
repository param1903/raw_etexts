+++
title = "Gautama: Nyayasutra 5.1, with Bhasya"

+++


## Intro
  
  
  
  
Gautama: Nyayasutra 5.1, with Bhasya  
  
  
  
  
Gautama: Nyayasutra 5.1,  
with Nyayasutrabhasya by Vatsyayana  
Based on the ed. by Amarendramohan Tarkatirtha, Calcutta 1944  
(Calcutta Sanskrit Series, 29)  
  
  
Input by Takuya Ono  
  
  
TEXT IN PAUSA (partly)  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


न्य्स्भ्_५,१।० साधर्म्य-वैधर्म्याभ्यां प्रत्यवस्थानस्य विकल्पाज् जातिबहुत्वम् इति सङ्क्षेपेण+उक्तम्, तद् विस्तरेण विभज्यते --- ताः खल्व् इमा जातयः स्थापना-हेतौ प्रयुक्ते चतुर्विंशतिः प्रतिषेधहेतवः ।

न्य्स्_५,१।१ साधर्म्य-वैधर्म्य-उत्कर्ष-अपकर्ष-वर्ण्य-अवर्ण्य-विकल्प-साध्य-प्राप्त्य्-अप्राप्ति-प्रसङ्ग-प्रतिदृष्टान्त-अनुत्पत्ति-संशय-प्रकरण-अहेत्व्-अर्थापत्त्य्-अविशेष-उपपत्त्य्-उपलब्ध्य्-अनुपलब्ध्य्-अनित्य-नित्य-कार्यसमाः ॥  
न्य्स्भ्_५,१।१ जातेः सङ्क्षेपेण+उक्ताया विस्तरो वक्तव्य इति+इदानीम् आरभ्यते साधर्म्य-आदि-सूत्रम् --- साधर्म्य-वैधर्म्य-उत्कर्ष-अपकर्ष-वर्ण्य-अवर्ण्य-विकल्प-साध्य-प्राप्त्य्-अप्राप्ति-प्रसङ्ग-प्रतिदृष्टान्त-अनुत्पत्ति-संशय-प्रकरण-अहेत्व्-अर्थापत्त्य्-अविशेष-उपपत्त्य्-उपलब्ध्य्-अनुपलब्ध्य्-अनित्य-नित्य-कार्यसमाः । साधर्म्येण प्रत्यवस्थानम् अविशिष्यमाणं स्थापना-हेतुतः साधर्म्यसमः । अविशेषं तत्र तत्र+उदाहरिष्यामः । एवं वैधर्म्यसम-प्रभृतयः+अपि निर्वक्तव्याः ॥ न्य्स्भ्_२०॥

न्य्स्_५,१।२ साधर्म्य-वैधर्म्याभ्याम् उपसंहारे तद्-धर्म-विपर्यय-उपपत्तेः साधर्म्य-वैधर्म्यसमौ ॥  
न्य्स्भ्_५,१।२ साधर्म्येण+उपसंहारे साध्यधर्मविपर्यय-उपपत्तेः साधर्म्येण+एव प्रत्यवस्थानम् अविशिष्यमाणं स्थापना-हेतुतः साधर्म्यसमः प्रतिषेधः । निदर्शनं क्रियावान् आत्मा द्रव्यस्य क्रिया-हेतु-गुण-योगात् । द्रव्यं लोष्टः क्रिया-हेतु-गुण-युक्तः क्रियावांस् तथा च+आत्मा तस्मात् क्रियावान् इति । एवम् उपसंहृते परः साधर्म्येण+एव प्रत्यवतिष्ठते निष्क्रिय आत्मा विभुनो द्रव्यस्य निष्क्रियत्वाद् विभु च+आकाशं निष्क्रियं च तथा च+आत्मा तस्मान् निष्क्रिय इति । न च+अस्ति विशेष-हेतुः क्रियावत्-साधर्म्यात् क्रियावता भवितव्यं न पुनर् अक्रियसाधर्म्याद् निष्क्रियेण+इति । विशेष-हेत्व्-अभावात् साधर्म्यसमः प्रतिषेधो भवति । अथ वैधर्म्यसमः क्रिया-हेतु-गुण-युक्तो लोष्टः परिच्छिन्नो दृष्टो न च तथा+आत्मा तस्मान् न लोष्टवत् क्रियावान् इति । न च+अस्ति विशेष-हेतुः क्रियावत्-साधर्म्यात् क्रियावता भवितव्यं न पुनः क्रियावद्-वैधर्म्याद् अक्रियेण+इति विशेष-हेत्व्-अभावाद् वैधर्म्यसमः । वैधर्म्येण च+उपसंहारः निष्क्रिय आत्मा विभुत्वात् क्रियावद् द्रव्यम् अविभु दृष्टं निष्क्रियं लोष्टः न च तथा+आत्मा तस्मान् निष्क्रिय इति । वैधर्म्येण प्रत्यवस्थानं निष्क्रियं द्रव्यम् आकाशं क्रिया-हेतु-गुण-रहितं दृष्टं न च तथा+आत्मा तस्मान् न निष्क्रिय इति । न च+अस्ति विशेष-हेतुः क्रियावद्-वैधर्म्यान् निष्क्रियेण भवितव्यं न पुनर् अक्रियवैधर्म्यात् क्रियावता+इति विशेष-हेत्व्-अभावाद् वैधर्म्यसमः । अथ साधर्म्यसमः क्रियावांल् लोष्टः क्रिया-हेतु-गुण-युक्तो दृष्टः तथा च+आत्मा तस्मात् क्रियावान् इति न च+अस्ति विशेष-हेतुः क्रियावद्-वैधर्म्यान् निष्क्रियो न पुनः क्रियावत्-साधर्म्यात् क्रियावान् इति विशेष-हेत्व्-अभावात् साधर्म्यसमः ॥

न्य्स्_५,१।३ गोत्वाद् गो-सिद्धिवत् तत्-सिद्धिः ॥  
न्य्स्भ्_५,१।३ साधर्म्य-मात्रेण वैधर्म्य-मात्रेण च साध्य-साधने प्रतिज्ञायमाने स्याद् अव्यवस्था सा तु धर्म-विशेषे न+उपपद्यते गो-साधर्म्याद् गोत्वाज् जाति-विशेषाद् गौः सिध्यति न तु सास्ना-आदि-सम्बन्धात् । अश्व-आदि-वैधर्म्याद् गोत्वाद् एव गौः सिध्यति न गुण-आदि-भेदात् । तच् च+एतत् कृत-व्याख्यानम् अवयव-प्रकरणे प्रमाणानाम् अभिसम्बन्धाच् च+एक-अर्थ-कारित्वं समानं वाक्ये इति । हेत्व्-आभासाश्रया खल्व् इयम् अव्यवस्था+इति ॥

न्य्स्_५,१।४ साध्य-दृष्टान्तयोर् धर्म-विकल्पाद् उभय-साध्यत्वाच् च+उत्कर्श-अपकर्श-वर्ण्य-अवर्ण्य-विकल्प-साध्यसमाः ॥  
न्य्स्भ्_५,१।४ दृष्टान्तधर्मं साध्ये समासञ्जयत उत्कर्शसमः । यदि क्रिया-हेतु-गुण-योगाल् लोष्टवत् क्रियावान् आत्मा लोष्टवद् एव स्पर्शवान् अपि प्राप्नोति । अथ न स्पर्शवांल् लोष्टवत् क्रियावान् अपि न प्राप्नोति विपर्यये वा विशेषो वक्तव्य इति । साध्ये धर्म-अभावं दृष्टान्तात् प्रसञ्जयतः+अपकर्शसमः । लोष्टः खलु क्रियावान् अविभुर् दृष्टः कामम् आत्मा+अपि क्रियावान् अविभुर् अस्तु विपर्यये वा विशेषो वक्तव्य इति । ख्यापनीयो वर्ण्यो विपर्ययाद् अवर्ण्यः ताव् एतौ साध्य-दृष्टान्त-धर्मौ विपर्यस्यतो वर्ण्यावर्ण्यसमौ भवतः । साधन-धर्म-युक्ते दृष्टान्ते धर्म-अन्तर-विकल्पात् साध्य-धर्म-विकल्पं प्रसञ्जयतो विकल्पसमः । क्रिया-हेतु-गुण-युक्तं किञ्चिद् गुरु यथा लोष्टः किञ्चिल् लघु यथा वायुः एवं क्रिया-हेतु-गुण-युक्तं किञ्चित् क्रियावत् स्याद् यथा लोष्टः किञ्चिद् अक्रियं यथा+आत्मा विशेषो वा वाच्य इति । हेत्व्-आद्य्-अवयव-सामर्थ्य-योगी धर्मः साध्यः तं दृष्टान्ते प्रसञ्जयतः साध्यसमः । यदि यथा लोष्टस् तथा+आत्मा प्राप्तस् तर्हि यथा+आत्मा तथा लोष्ट इति । साध्यश् च+अयम् आत्मा क्रियावान् इति कामं लोष्टः+अपि साध्यः अथ न+एवं न तर्हि यथा लोष्टः तथा+आत्मा ॥  
    
एतेषाम् उत्तरम्  
    
न्य्स्_५,१।५ किञ्चित्-साधर्म्याद् उपसंहार-सिद्धेर् वैधर्म्याद् अप्रतिषेधः ॥  
न्य्स्भ्_५,१।५ अलभ्यः सिद्धस्य निह्नवः । सिद्धं च किञ्चित्-साधत्म्याद् उपमानं यथा गौस् तथा गवय इति तत्र न लभ्यो गो-गवययोर् धर्म-विकल्पश् चोदयितुम् । एवं साधके धर्मे दृष्टान्त-आदि-सामर्थ्य-युक्ते न लभ्यः साध्य-दृष्टान्तयोर् धर्म-विकल्पाद् वैधर्म्यात् प्रतिषेधो वक्तुम् इति ॥

न्य्स्_५,१।६ साध्य-अतिदेशाच् च दृष्टान्त-उपपत्तेः ॥  
न्य्स्भ्_५,१।६ यत्र लौकिक-परीक्षकाणां बुद्धि-साम्यं तेन+अविपरीतः+अर्थः+अतिदिश्यते प्रज्ञापन-अर्थम् । एवं साध्य-अतिदेशाद् दृष्टान्ते उपपद्यमाने साध्यत्वम् अनुपपन्नम् इति ॥

न्य्स्_५,१।७ प्राप्य साध्यम् अप्राप्य वा हेतोः प्राप्त्या+अविशिष्टत्वाद् अप्राप्त्या+असाधकत्वाच् च प्राप्त्य्-अप्राप्तिसमौ ॥  
न्य्स्भ्_५,१।७ हेतुः प्राप्य वा साध्यं साधयेद् अप्राप्य वा ? न तावत् प्राप्य प्राप्त्याम् अविशिष्टत्वाद् असाधकः । द्वयोर् विद्यमानयोः प्राप्तौ सत्यां किं कस्य साधकं साध्यं वा ? अप्राप्य साधकं न भवति न+अप्राप्तः प्रदीपः प्रकाशयति+इति । प्राप्त्या प्रत्यवस्थानं प्राप्तिसमः अप्राप्त्या प्रत्यवस्थानम् अप्राप्तिसमः ॥  
    
अनयोर् उत्तरम्

न्य्स्_५,१।८ घट-आदि-निष्पत्ति-दर्शनात् पीडने च+अभिचाराद् अप्रतिषेधः ॥  
न्य्स्भ्_५,१।८ उभयथा खल्व् अयुक्तः प्रतिषेधः कर्तृ-करण-अधिकरणानि प्राप्य मृदं घट-आदि-कार्यं निष्पादयन्ति अभिचाराच् च पीडने सति दृष्टम् अप्राप्य साधकत्वम् इति ॥

न्य्स्_५,१।९ दृष्टान्तस्य कारण-अनपदेशात् प्रत्यवस्थानाच् च प्रतिदृष्टान्तेन प्रसङ्ग-प्रतिदृष्टान्तसमौ॥  
न्य्स्भ्_५,१।९ साधनस्य+अपि साधनं वक्तव्यम् इति प्रसङ्गेन प्रत्यवस्थानं प्रसङ्गसमः प्रतिषेधः । क्रिया-हेतु-गुण-योगी क्रियावांल् लोष्ट इति हेतुर् न+अपदिश्यते न च हेतुम् अन्तेरेण सिद्धिर् अस्ति+इति । प्रतिदृष्टान्तेन प्रत्यवस्थानं प्रतिदृष्टान्तसमः । क्रियावान् आत्मा क्रिया-हेतु-गुण-योगाद् लोष्टवद् इत्य् उक्ते प्रतिदृष्टान्त उपादीयते --- क्रिया-हेतु-गुण-युक्तम् आकाशं निष्क्रियं दृष्टम् इति कः पुनर् आकाशस्य क्रिया-हेतु-गुणः ? वायुना संयोगः संस्कार-अपेक्षः वायु-वनस्पति-संयोगवद् इति ॥  
    
अनयोर् उत्तरम्

न्य्स्_५,१।१० प्रदीप-उपादान-प्रसङ्ग-विनिवृत्तिवत् तद्-विनिवृत्तिः ॥  
न्य्स्भ्_५,१।१० इदं तावद् अयं पृष्टो वक्तुम् अर्हति अथ के प्रदीपम् उपाददते किम्-अर्थं वा+इति ? दिदृक्षमाणा दृश्य-दर्शन-अर्थम् इति । अथ प्रदीपं दिदृक्षमाणाः प्रदीप-अन्तरं कस्मान् न+उपाददते ? अन्तरेण+अपि प्रदीप-अन्ततं दृश्यते प्रदीपः तत्र प्रदीप-दर्शन-अर्थं प्रदीप-उपादानं निरर्थकम् । अथ दृष्टान्तः किम्-अर्थम् उच्यत इति अप्रज्ञातस्य ज्ञापन-अर्थम् इति । अथ दृष्टान्ते कारण-अपदेशः किम्-अर्थं देश्यते[मृग्यते] ? यदि प्रज्ञापन-अर्थं प्रज्ञातो दृष्टान्तः । स खलु "लौकिक-परीक्षकाणां यस्मिन्न् अर्थे बुद्धि-साम्यं स दृष्टान्त" इति तत्-प्रज्ञापन-अर्थः कारण-अपदेशो निरर्थक इति प्रसङ्गसमस्य+उत्तरम् ॥  
    
अथ प्रतिदृष्टान्तसमस्य+उत्तरम्

न्य्स्_५,१।११ प्रतिदृष्टान्त-हेतुत्वे च न+अहेतुर् दृष्टान्तः ॥  
न्य्स्भ्_५,१।११ प्रतिदृष्टान्तं ब्रुवता न विशेषहेतुर् अपदिश्यते अनेन प्रकारेण प्रतिदृष्टानतः साधको न दृष्टान्त इति । एवं प्रतिदृष्टान्त-हेतुत्वे न+अहेतुर् दृष्टान्त इत्य् उपपद्यते । स च कथं हेतुर् न स्यात् ? यद्य् अप्रतिषिद्धः साधकः स्याद् इति ॥

न्य्स्_५,१।१२ प्राग् उत्पत्तेः कारण-अभावाद् अनुत्पत्तिसमः ॥  
न्य्स्भ्_५,१।१२ अनित्यः शब्दः प्रयत्न-आनन्तरीयकत्वाद् घटवद् इत्य् उक्ते अपर आह --- प्राग् उत्पत्तेर् अनुत्पन्ने शब्दे प्रयत्न-आनन्तरीयकत्वम् अनित्यत्व-कारणं न+अस्ति, तद्-अभावान् नित्यत्वं प्राप्तम्, नित्यस्य च+उत्पत्तिर् न+अस्ति । अनुत्पत्त्या प्रत्यवस्थानम् अनुत्पत्तिसमः ॥  
    
अस्य+उत्तरम्

न्य्स्_५,१।१३ तथा-भावाद् उत्पन्नस्य कारण-उपपत्तेर् न कारण-प्रतिषेधः ॥  
न्य्स्भ्_५,१।१३ तथा-भावाद् उत्पन्नस्य+इति । उत्पन्नः खल्व् अयं शब्द इति भवति । प्राग् उतपत्तेः शब्द एव न+अस्ति, उत्पन्नस्य शब्द-भावाच् छब्दस्य सतः प्रयत्न-आनन्तरीयकत्वम् अनित्यत्व-कारणम् उपपद्यते, कारण+उपपत्तेर् अयुक्तः+अयं दोषः "प्राग् उत्पत्तेः कारण-अभावाद्" इति ॥

न्य्स्_५,१।१४ सामान्य+दृष्टान्तयोर् ऐन्द्रियकत्वे समाने नित्य-अनित्य-साधर्म्यात् संशयसमः ॥  
न्य्स्भ्_५,१।१४ अनित्यः शब्दः प्रयत्न-आनन्तरीयकत्वाद् घटवद् इत्य् उक्ते हेतौ संशयेन प्रत्यवतिष्टते --- सति प्रयत्न-आनन्तरीयकत्वे अस्त्य् एव+अस्य नित्येन सामान्येन साधर्म्यम् ऐन्द्रियकत्वम्, अस्ति च घटेन+अनित्येन, अतो नित्य-अनित्य-साधर्म्याद् अनिवृत्तिः संशय इति ॥  
    
अस्य+उत्तरम्

न्य्स्_५,१।१५ साधर्म्यात् संशये न संशयो वैधर्म्याद् उभयथा वा संशये+अत्यन्त-संशय-प्रसङ्गो नित्यत्व-अनभ्युपगमाच् च सामान्य्स्य+अप्रतिषेधः ॥  
न्य्स्भ्_५,१।१५ विशेषाद् वैधर्म्याद् अवधार्यमाणे+अर्थे पुरुष इति, न स्थाणु-पुरुष-साधर्म्यात् संशयः+अवकाशं लभते । एवं वैधर्म्याद् विशेषात् प्रयत्न-आनन्तरीयकत्वाद् अवधार्यमाणे शब्दस्य+अनित्यत्वे नित्य+अनित्य-साधर्म्यात् संशयः+अवकाशं न लभते । यदि वै लभते, ततः स्थाणु-पुरुष-साधर्म्य-अनुच्छेदाद् अत्यन्तं संशयः स्यात् । गृह्यमाणे च विशेषे नित्यं साधर्म्यं संशय-हेतुर् इति न+अभ्युपगम्यते । न हि गृह्यमाणे पुरुषस्य विशेषे स्थाणु-पुरुष-साधर्म्यं संशय-हेतुर् भवति ॥

न्य्स्_५,१।१६ उभय-साधर्म्यात् प्रक्रिया-सिद्धेः प्रकरणसमः ॥  
न्य्स्भ्_५,१।१६ उभयेन नित्येन च+अनित्येन च साधर्म्यात् पक्ष-प्रतिपक्षयोः प्रवृत्तिः प्रक्रिया । अनित्यः शब्दः प्रयत्न-आनन्तरीयकत्वाद् घटवद् इत्य् एकः पक्षं प्रवर्त्तयति, द्वितीयश् च नित्य-साधर्म्यात् प्रतिपक्षं प्रवर्त्तयति --- नित्यः शब्दः श्रावणत्वाच् छब्दत्ववद् इति । एवं च सति प्रयत्न-आनन्तरीयकत्वाद् इति हेतुर् अनित्य-साधर्म्येण उच्यमानो न प्रकरणम् अतिवर्त्तते , प्रकरण-अनतिवृत्तेर् निर्णय-अनतिवर्तनम् । समानं च+एतन् नित्य-साधर्म्येण+उच्यमाणे हेतौ । तद् इदं प्रकरण-अनतिवृत्त्या प्रत्यवस्थानं प्रकरणसमः । समानं च+एतद् वैधर्म्ये+अपि, उभय-वैधर्म्यात् प्रक्रिया-सिद्धेः प्रकरणसम इति ॥

न्य्स्_५,१।१७ प्रतिपक्षात् प्रकरण-सिद्धेः प्रतिषेध-अनुपपत्तिः प्रतिपक्ष+उपपत्तेः ॥  
न्य्स्भ्_५,१।१७ उभय-साधर्म्यात् प्रक्रिया-सिद्धं ब्रुवता प्रतिपक्षात् प्रक्रिया-सिद्धिर् उक्ता भवति । यद्य् उभय-साधर्म्यम्, तत्र एकतरः प्रतिपक्ष इत्य् एवं सत्य् उपपन्नः प्रतिपक्षो भवति । प्रतिपक्ष-उपपत्तेर् अनुपपन्नः प्रतिषेधः, यदि प्रतिपक्ष-उपपत्तिः प्रतिषेधो न+उपपद्यते, अथ प्रतिषेध-उपपत्तिः प्रतिपक्षो न+उपपद्यते, प्रतिपक्ष-उपपत्तिः प्रतिषेध-उपपत्तिश् च+इति विप्रतिषिद्धम् इति । तत्त्व+अनवधारणाच् च प्रक्रिया-सिद्धिर् विपर्यये प्रकरण+अवसानात्, तत्त्व-अवधारणे ह्य् अवसितं प्रकरणं भवति+इति ॥

न्य्स्_५,१।१८ त्रैकाल्य-असिद्धेर् हेतोर् अहेतुसमः ॥  
न्य्स्भ्_५,१।१८ हेतुः साधनम्, तत् साध्यात् पूर्वं पश्चात् सह वा भवेत् । यदि पूर्वं साधनम्, असति साध्ये कस्य साधनम् ? अथ पश्चाद्, असति साधने कस्य+इदं साध्यम् ? अथ युगपत् साध्य-सादने, द्वयोर् विद्यमानयोः किं कस्य साधनं किं कस्य साध्यम् इति हेतुर् अहेतुना न विशिष्यते । अहेतुना साधर्म्यात् प्रयवस्थानम् अहेतुसमः ॥

न्य्स्_५,१।१९ न हेतुतः साध्य-सिद्धेस् त्रैकाल्य-असिद्धिः ॥  
न्य्स्भ्_५,१।१९ न त्रैकाल्य-असिद्धिः । कस्मात् ? हेतुतः साध्य-सिद्धेः । निर्वर्तनीयस्य निर्वृत्तिर् विज्ञेयस्य विज्ञानम् उभयं कारणतो दृश्यते, सः+अयं महान् प्रत्यक्ष-विषय उदाहरणम् इति । यत् तु खलु+उक्तम् असति साध्ये कस्य साधनम् इति ? यत् तु निर्वत्यते यच् च विज्ञाप्यते तस्य+इति ॥

न्य्स्_५,१।२० प्रतिषेद-अनुपपत्तेश् च प्रतिषेद्धव्य+अप्रतिषेधः ॥  
न्य्स्भ्_५,१।२० पूर्वं पश्चाद् युगपद् वा प्रतिषेध इति न+उपपद्यते, प्रतिषेध+अनुपपत्तेः स्थापना-हेतुः सिद्ध इति ॥

न्य्स्_५,१।२१ अर्थ-आपत्तितः प्रतिपक्ष-सिद्धेर् अर्थापत्तिसमः ॥  
न्य्स्भ्_५,१।२१ अनित्यः शब्दः प्रयत्न-आनन्तरीयकत्वाद् घटवद् इति स्थापिते पक्षे अर्थ-आपत्त्या प्रतिपक्षं साधयतः+अर्थापत्तिसमः । यदि प्रयत्न-आनन्तरीयकत्वाद् अनित्य-साधर्म्याद् अनित्यः शब्द इति, अर्थाद् आपद्यते नित्य-साधर्म्यान् नित्य इति, अस्ति च+अस्य नित्येन साधर्म्यम् अस्पर्शत्वम् इति ॥  
    
अस्य+उत्तरम्

न्य्स्_५,१।२२ अनुक्तस्य+अर्थ-आपत्तेः पक्ष-हानेर् उपपत्तिर् अनुक्तत्वाद् अनैकानतिकत्वाच् च+अर्थ-आपत्तेः ॥  
न्य्स्भ्_५,१।२२ अनुपपाद्य सामर्थ्यम् अनुक्तम् अर्थाद् आपद्यते इति ब्रुवतः पक्ष-हानेर् उपपत्तिर् अनुक्तत्वात्, अनित्य-पक्ष-सिद्धाव् अर्थाद् आपन्नं नित्य-पक्षस्य हानिर् इति । अनैकानतिकत्वाच् च+अर्थ-आपत्तेः । उभय-पक्ष-समा च+इयम् अर्थापत्तिः । यदि नित्य-साधर्म्याद् अस्पर्शत्वाद् आकाशवच् च नित्यः शब्दः, अर्थाद् आपन्न, अनित्य-साधर्म्यात् प्रयत्न-आनन्तरीयकत्वाद् अनित्य इति । न च+इयं विपर्यय-मात्राद् एकान्तेन+अर्थ-आपत्तिः । न खलु वै घणस्य ग्राव्णः पतनम् इत्य् अर्थाद् आपद्यते --- द्रवाणाम् अपां पतन-अभाव इति ॥

न्य्स्_५,१।२३ एक-धर्म-उपपत्तेर् अविशेषे सर्व-अविशेष-प्रसङ्गात् सद्-भाव-उपपत्तेर् अविशेषसमः ॥  
न्य्स्भ्_५,१।२३ एको धर्मः प्रयत्न-आनन्तरीयकत्वं शब्द-घटयोर् उपपद्यत इत्य् अविशेषे उभयोर् अनित्यत्वे, सर्व-अविशेषः प्रसज्यते । कथम् ? सद्-भाव-उपपत्तेः । एको धर्मः सद्-भावः सर्वस्य+उपपद्यते, सद्-भाव-उपपत्तेः सर्व-अविशेष-प्रसङ्गात् प्रत्यवस्थानम् अविशेषसमः ॥

न्य्स्_५,१।२४ क्वचित् तद्-धर्म+उपपत्तेः क्वचिच् च+अनुपपत्तेः प्रतिषेध-अभावः ॥  
न्य्स्भ्_५,१।२४ यथा साध्य-दृष्टान्तयोर् एक-धर्मस्य प्रयत्न-आनन्तरीयकत्वस्य+उपपत्तेर् अनित्यत्वं धर्म-अन्तरम् अविशेषः, न+एवं सर्व-भावानां सद्-भाव+उपपत्ति-निमित्तं धर्म-अन्तरम् अस्ति, येन अविशेषः स्यात् । अथ मतम् अनित्यत्वम् एव धर्म-अनतरं सद्-भाव-उपपत्ति-निमित्तं भावानां सर्वत्र स्याद् इति, एवं खलु वै कल्प्यमाने अनित्याः सर्वे भावाः सद्-भाव-उपपत्तेर् इति पक्षः प्राप्नोति । तत्र प्रतिज्ञा-अर्थ-व्यतिरिक्तम् अन्यद् उदाहरणं न+अस्ति, अनुदाहरणश् च हेतुर् न+अस्ति+इति । प्रतिज्ञा-एक-देशस्य च+उदाहरणत्वम् अनुपपन्नम्, न हि साध्यम् उदाहरणं भवति । सतश् च नित्य+अनित्य-भावाद् अनित्यत्व-अनुपपत्तिः । तस्मात् सद्-भाव-उपपत्तेः सर्व-अविशेष-प्रसङ्ग इति निरभिधेयम् एतद् वाक्यम् इति । सर्व-भावानां सद्-भाव-उपपत्तेर् अनित्यत्वम् इति ब्रुवता+अनुज्ञातं शब्दस्य+अनित्यत्वम्, तत्र+अनुपपन्नः प्रतिषेध इति ॥

न्य्स्_५,१।२५ उभय-कारण-उपपत्तेर् उपपत्तिसमः ॥  
न्य्स्भ्_५,१।२५ यद्य् अनित्यत्व-कारणम् उपपद्यते शब्दस्य+इत्य् अनित्यः शब्दो नित्यत्व-कारणम् अप्य् उपपद्यते+अस्य+अस्पर्शत्वम् इति नित्यत्वम् अप्य् उपपद्यते । उभयस्य+अनित्यत्वस्य नित्यत्वस्य च कारण-उपपत्त्या प्रत्यवस्थानम् उपपत्तिसमः ॥

न्य्स्_५,१।२६ उपपत्ति-कारण-अभ्यनुज्ञानाद् अप्रतिषेधः ॥  
न्य्स्भ्_५,१।२६ उभय-कारण-उपपत्तेर् इति ब्रुवता न+अनित्यत्व-कारण+उपपत्तेर् अनित्यत्वं प्रतिषिध्यते, यदि प्रतिषिध्यते न+उभय-कारण-उपपत्तिः स्यात् । उभय-कारण-उपपत्ति-वचनाद् अनित्यत्व-कारण-उपपत्तिर् अभ्यनुज्ञायते, अभ्यनुज्ञानाद् अनुपपन्नः प्रतिषेधः । व्याघातात् प्रतिषेध इति चेत्, समानो व्याघातः । एकस्य नित्यत्व-अनित्यत्व-प्रसङ्गं व्याहतं ब्रुवता+उक्तं प्रतिषेध इति चेत् ? स्व-पक्ष-पर-पक्षयोः समानो व्याघातः, स च न+एकतरस्य साधक इति ॥

न्य्स्_५,१।२७ निर्दिष्ट-कारण-अभावे+अप्य् उपलम्भाद् उपलब्धिसमः ॥  
न्य्स्भ्_५,१।२७ निर्दिष्टस्य प्रयत्न-आनन्तरीयकत्वस्य+अनित्यत्व-कारणस्य+अभावे+अपि वायु-नोदनाद् वृक्ष-शाखा-भङ्ग-जस्य शब्दस्य+अनित्यत्वम् उपलभ्यते । निर्दिष्टस्य साधनस्य+अभावे+अपि साध्य-धर्म+उपलब्ध्या प्रत्यवस्थानम् उपलब्धिसमः ॥  
    
अस्य+उत्तरम्

न्य्स्_५,१।२८ कारण-अन्तराद् अपि तद्-धर्म-उपपत्तेर् अप्रतिषेधः ॥  
न्य्स्भ्_५,१।२८ प्रयत्न-आनन्तरीयकत्वाद् इति ब्रुवता कारणत उत्पत्तिर् अभिधीयते, न कार्यस्य कारण-नियमः । यदि च कारण-अन्तराद् अप्य् उत्पद्यमानस्य शब्दस्य तद् अनित्यत्वम् उपपद्यते, किम् अत्र प्रतिषिध्यत इति ॥  
    
न प्राग् उच्चारणाद् विद्यमानस्य शब्दस्य+अनुपलब्धिः, कस्मात् ? आवरण-आद्य्-अनुपलब्धेः । यथा विद्यमानस्य+उदक-आदेर् अर्थस्य+आवरण-आदेर् अनुपलब्धिः न+एवं शब्दस्य+अग्रहण-कारणेन+आवरन-आदिना+अनुपलब्धिः । गृह्येत च+एतद् अस्य+अग्रहण-कारणम् उदक-आदिवत्, न गृह्यते । तस्माद् उदक-आदि-विपरीतः शब्दः+अनुपलभ्यमान इति ।

न्य्स्_५,१।२९ तद्-अनुपलब्धेर् अनुपलम्भाद् अभाव-सिद्धौ तद्-विपरीत+उपपत्तेर् अनुपलब्धिसमः ॥  
न्य्स्भ्_५,१।२९ तेषाम् आवरण-आदीनाम् अनुपलब्धिर् न+उपलभ्यते । अनुपलम्भान् न+अस्ति+इत्य् अभावः+अस्याः सिध्यति । अभाव-सिद्धौ हेत्व्-अभावात् तद्-विपरीतम् अस्तित्वम् आवरण-आदीनाम् अवधार्यते । तद्-विपरीत-उपपत्तेर् यत्-प्रतिज्ञातं "न प्राग् उच्चारणाद् विद्यमानस्य शब्दस्य+अनुपलब्धिर् इत्य्" एतन् न सिध्यति । सः+अयं "हेतुर् आवरण-आद्य्-अनुपलब्धेर्" इत्य् आवरण+आदिषु च+आवरण-आद्य्-अनुपलब्धौ च समय-अनुपलब्ध्या प्रत्यवस्थितः+अनुपलब्धिसमो भवति ॥  
    
अस्य उत्तरम्

न्य्स्_५,१।३० अनुपलम्भ-आत्मकत्वाद् अनुपलब्धेर् अहेतुः ॥  
न्य्स्भ्_५,१।३० आवरण-आद्य्-अनुपलब्धिर् न+अस्ति, अनुपलम्भाद् इत्य् अहेतुः । कस्मात् ? अनुपलम्भ-आत्मकत्वाद् अनुपलब्धेः । उपलम्भ-अभाव-मात्रत्वाद् अनुपलब्धेः । यद् अस्ति तद् उपलब्धेर् विषयः, उपलब्ध्या तद् अस्ति+इति प्रतिज्ञायते । यन् न+अस्ति तद् अनुपलब्धेर् विषयः, अनुपलभ्यमानं न+अस्ति+इति प्रतिज्ञायते । सः+अयम् आवरण-आद्य्-अनुपलभेः अनुपलम्भ उपलब्ध्य्-अभावे+अनुपलब्धौ स्वविषये प्रवर्त्तमानो न स्वविषयं प्रतिषेधति । अप्रतिषिद्धा च+आवरण-आद्य्-अनुपलब्धि हेतुत्वाय कल्पते । आवरण-आदीनि तु विद्यमानत्वाद् उपलब्धेर् विषयाः, तेषाम् उपलब्ध्या भवितव्यम् । यत् तानि न+उपलभ्यन्ते, तद्-उपलब्धेः स्वविषय-प्रतिपादिकाया अभावाद् अनुपलम्भाद् अनुपलब्धेर् विषयो गम्यते --- न सन्त्य् आवरण-आदीनि शब्दस्य+अग्रहण-कारणानि+इति । अनुपलम्भात् त्व् अनुपलभिः सिध्यति, विषयः स तस्य+इति ॥

न्य्स्_५,१।३१ ज्ञान-विकल्पानां च भाव-अभाव-संवेदनाद् अध्यात्मम् ॥  
न्य्स्भ्_५,१।३१ अहेतुर् इति वर्त्तते । शरीरे शरीरे ज्ञान-विकल्पानां भाव-अभावौ संवेदनीयौ । अस्ति मे संशयज्ञानं न+अस्ति मे संशयज्ञानम् इति । एवं प्रत्यक्ष-अनुमान-आगम-स्मृति-ज्ञानेषु । सा+इयम् आवरण-आद्य्-अनुपलब्धिर् उपलब्ध्य्-अभावः स्वसंवेद्यः --- न+अस्ति मे शब्दस्य+आवरण-आद्य्-उपलब्धिर् इति न+उपलब्ध्यन्ते शब्दस्य+अग्रहण-कारणान्य् आवरण-आदीनि+इति । तत्र यद् उक्तं तद्-अनुपलब्धेर् अनुपलम्भाद् अभाव-सिद्धिर् इति, एतन् न+उपपद्यते ॥

न्य्स्_५,१।३२ साधर्म्यात् तुल्य-धर्म+उपपत्तेः सर्व-अनित्यत्व-प्रसङ्गाद् अनित्यसमः ॥ न्य्स्भ्_५,१।३२ साधर्म्यात् तुल्य-धर्म+उपपत्तेः सर्व-अनित्यत्व-प्रसङ्गाद् अनित्यसमः ॥५,१।३२ अनित्येन घटेन साधर्म्याद् अनित्यः शब्द इति ब्रुवतः+अस्ति घटेन+अनित्येन सर्वभावानां साधर्म्यम् इति सर्वस्य+अनित्यत्वम् अनिष्टं सम्पद्यते । सः+अयम् अनित्यत्वेन प्रत्यवस्थानाद् अनित्यसम इति ॥ न्य्स्भ्_  
अस्य+उत्तरम्

न्य्स्_५,१।३३ साधर्म्याद् असिद्धेः प्रतिषेध-असिद्धिः प्रतिषेध्य-साधर्म्यात् ॥  
न्य्स्भ्_५,१।३३ प्रतिज्ञा-आद्य्-अवयव-युक्तं वाक्यं पक्ष-निवर्तकं प्रतिपक्ष-लक्षणं प्रतिषेधः । तस्य पक्षेण प्रतिषेध्येन साधर्म्यं प्रतिज्ञा-आदि-योगः । तद् यद्य् अनित्य-साधर्म्याद् अनित्यत्वस्य+असिद्धिः, साधर्म्याद् असिद्धेः प्रतिषेधस्य+अप्य् असिद्धिः, प्रतिषेध्येन साधर्म्याद् इति ॥

न्य्स्_५,१।३४ दृष्टान्ते च साध्य-साधन-भावेन प्रज्ञातस्य धर्मस्य हेतुत्वात् तस्य च+उभयथा-भावान् न+अविशेषः ॥  
न्य्स्भ्_५,१।३४ दृष्टान्ते यः खलु धर्मः साध्य-साधन-भावेन प्रज्ञायते, स हेतुत्वेन+अभिधीयते । स च+उभयथा भवति, केनचित् समानः कुतश्चिद् विशिष्टः । सामान्यात् साधर्म्यं विशेषाच् च वैधर्म्यम् । एवं साधर्म्य-विशेषो हेतुः, न+अविशेषेण साधर्म्य-मात्रं वैधर्म्य-मात्रं वा । साधर्म्य-मात्रं वैधर्म्य-मात्रं च+आश्रित्य भवान् आह ---"साधर्म्यात् तुल्य-धर्म-उपपत्तेः सर्व-अनित्यत्व-प्रसङ्गाद् अनित्यसम" इति, एतद् अयुक्तम् इति । अविशेषसम-प्रतिषेधे च यद् उक्तं तद् अपि वेदितव्यम् ॥

न्य्स्_५,१।३५ नित्यम् अनित्य-भावाद् अनित्ये नित्यत्व-उपपत्तेर् नित्यसमः ॥  
न्य्स्भ्_५,१।३५ अनित्यः शब्द इति प्रतिज्ञायते । तद् अनित्यत्वं किं शब्दे नित्यम् अथ+अनित्यम् ? यदि तावत् सर्वदा भवति ? धर्मस्य सदा भावाद् धर्मिणः+अपि सदा भाव इति नित्यः शब्द इति । अथ न सर्वदा भवति ? अनित्यत्वस्य+अभावान् नित्यः शब्दः । एवं नित्यत्वेन प्रत्यवस्थानान् नित्यसमः ॥  
    
अस्य+उत्तरम्

न्य्स्_५,१।३६ प्रतिषेध्ये नित्यम् अनित्य-भावाद् अनित्ये+अनित्यत्व-उपपत्तेः प्रतिषेध-अभावः ॥  
न्य्स्भ्_५,१।३६ प्रतिषेध्ये शब्दे नित्यम् अनित्यत्वस्य भावाद् इत्य् उच्यमाने+अनुज्ञातं शब्दस्य+अनित्यत्वम्, अनित्यत्व-उपपत्तेश् च "न+अनित्यः शब्द" इति प्रतिषेधो न+उपपद्यते । अथ न+अभ्युपगम्यते, नित्यम् अनित्यत्वस्य भावाद् इति हेतुर् न भवति+इति हेत्व्-अभावात् प्रतिषेध-अनुपपत्तिर् इति । उतपन्नस्य निरोधाद् अभावः शब्दस्य+अनित्यत्वम्, तत्र परिप्रश्न-अनुपपत्तिः । यः+अयं परिपश्नः --- तद् अनित्यत्वं किं शब्दे सर्वदा भवति अथ न+इति, अयम् अनुपपन्नः । कस्मात् ? उत्पन्नस्य यो निरोधाद् अभावः शब्दस्य तद् अनित्यत्वम् ; एवं च सत्य् अधिकरण-आधेय-विभागो व्याघातान् न+अस्ति+इति । नित्य-अनित्यत्व-विरोधाच् च । नित्यत्वम् अनित्यत्वं च एकस्य धर्मिणो धर्माव् इति विरुध्येते, न सम्भवतः । तत्र यद् उक्तं --- नित्यम् अनित्यत्वस्य भावान् नित्य एव, तद् अवर्तमान-अर्थम् उक्तम् इति ॥

न्य्स्_५,१।३७ प्रयत्न-कार्य-अनेकत्वात् कार्यसमः ॥  
न्य्स्भ्_५,१।३७ प्रयत्न-आनन्तरीयकत्वाद् अनित्यः शब्द इति । यस्य प्रयत्न-अनन्तरम् आत्म-लाभः तत् खल्व् अभूत्वा भवति, यथा घट-आदि-कार्यम् ; अनित्यम् इति च भूत्वा न भवति+इत्य् एतद् विज्ञायते । एवम् अवस्थिते प्रयत्न-कार्य-अनेकत्वाद् इति प्रतिषेध उच्यते । प्रयत्न-अनन्तरम् आत्म-लाभश् च दृष्टो घट-आदीनाम्, व्यवधान-अपोहाच् च+अभिव्यक्तिर् व्यवहितानाम् । तत् किं प्रयत्न-अनन्तरम् आत्म-लाभः शब्दस्य+अहः+अभिव्यक्तिर् इति विशेषो न+अस्ति । कार्य-अविशेषेण प्रत्यवस्थानं कार्यसमः ॥  
    
अस्य+उत्तरम्

न्य्स्_५,१।३८ कार्य-अन्यत्वे प्रयत्न-अहेतुत्वम् अनुपलब्धि-कारण-उपपत्तेः ॥  
न्य्स्भ्_५,१।३८ सति कार्य-अन्यत्वे अनुपलब्धि-कारण-उपपत्तेः प्रयत्नस्य+अहेतुत्वं शब्दस्य+अभिव्यक्तौ । यत्र प्रयत्न-अनन्तरम् अभिव्यक्तिस् तत्र+अनुपलब्धि-कारणं व्यवधानम् उपपद्यते, व्यवधान-अपोहाच् च प्रयत्न-अनन्तर-भाविनः+अर्थस्य+उपलब्धिलक्षणा+अभिव्यक्तिर् भवति+इति, न तु शब्दस्य+अनुपलब्धि-कारणं किञ्चिद् उपपद्यते, यस्य प्रयत्न-अनन्तरम् अपोहाच् छब्दस्य+उपलभि-लक्षणा+अभिव्यक्तिर् भवति+इति, तस्माद् उत्पद्यते शब्दो न+अभिव्यज्यते इति ॥  
    
हेतोश् चेद् अनैकान्तिकत्वम् उपपद्यते अनैकातिकत्वाद् असाधकः स्याद् इति । यदि च+अनैकान्तिकत्वाद् असाधकत्वम् ---

न्य्स्_५,१।३९ प्रतिषेधे+अपि समानो दोषः ॥  
न्य्स्भ्_५,१।३९ प्रतिषेधः+अप्य् अनैकान्तिकः, किञ्चित् प्रतिषेधति किञ्चिन् न+इति अनैकान्तिकत्वाद् असाधक इति । अथ वा शब्दस्य+अनित्यत्व-पक्षे प्रयत्न-अनन्तरम् उत्पादो न+अभिव्यक्तिर् इति विशेष-हेत्व्-अभावः, नित्यत्व-पक्षे+अपि प्रयत्न-अनन्तरम् अभिव्यक्तिर् न+उत्पाद इति विशेष-हेत्व्-अभावः । सः+अयम् उभय-पक्ष-समो विशेष-हेत्व्-अभाव इत्य् उभयम् अप्य् अनैकातिकम् इति ॥

न्य्स्_५,१।४० सर्वत्र+एवम् ॥  
न्य्स्भ्_५,१।४० सर्वेषु साधर्म्य-प्रभृतिषु प्रतिषेध-हेतुषु यत्र यत्र+अविशेषो दृश्यते तत्र+उभयोः पक्षयोः समः प्रसज्यत इति ॥

न्य्स्_५,१।४१ प्रतिषेध-विप्रतिषेधे प्रतिषेध-दोषवद् दोषः ॥  
न्य्स्भ्_५,१।४१ यः+अयं प्रतिषेधे+अपि समानो दोषः+अनैकान्तिकत्वम् आपद्यते सः+अयं प्रतिषेधस्य विप्रतिषेधे+अपि समानः । तत्र+अनित्यः शब्दः प्रयत्न-आनन्तरीयकत्वाद् इति साधन-वादिनः स्थापना प्रथमः पक्षः । "प्रयत्न-कार्य-अनेकत्वात् कार्यसम" इति दूषण-वादिनः प्रतिषेध-हेतुना द्वितीयः पक्षः । स च प्रतिषेध इत्य् उच्यते । तस्य+अस्य प्रतिषेधे+अपि समानो दोष इति तृतीयः पक्षः विप्रतिषेध उच्यते । तस्मिन् प्रतिषेध-विप्रतिषेधे+अपि समानो दोषः+अनैकान्तिकत्वं चतुर्थः पक्षः ॥

न्य्स्_५,१।४२ प्रतिषेधं सदोषम् अभ्युपेत्य प्रतिषेध-विप्रतिषेधे समानो दोष-प्रसङ्गो मत-अनुज्ञा ॥  
न्य्स्भ्_५,१।४२ प्रतिषेधं द्वितीयं पक्षं सदोषम् अभ्युपेत्य तद्-उद्धारम् अकृत्वा+अनुज्ञाय प्रतिषेध-विप्रतिषेधे तृतीय-पक्षे समानम् अनैकान्तिकत्वम् इति समानं दूषणं प्रसञ्जयतो दूषण-वादिनो मत-अनुज्ञा प्रसज्यत इति पञ्चमः पक्षः ॥

न्य्स्_५,१।४३ स्व-पक्ष-लक्षण-अपेक्षा-उपपत्त्य्-उपसंहारे हेतु-निर्देशे पर-पक्ष-दोष-अभ्युपगमात् समानो दोषः ॥  
न्य्स्भ्_५,१।४३ स्थापना-पक्षे प्रयत्न-कार्य-अनेकत्वाद् इति दोषः स्थापना-हेतु-वादिनः स्व-पक्ष-लक्षणो भवति । कस्मात् ? स्व-पक्ष-समुत्थत्वात् । सः+अयं स्व-पक्ष-लक्षणं दोषम् अपेक्षमाणः+अनुद्धृत्य+अनुज्ञाय प्रतिषेधे+अपि समानो दोष इत्य् उपपद्यमानं दोषं पर-पक्षे उपसंहरति । इत्थं च+अनैकान्तिकः प्रतिषेध इति हेतुं निर्दिशति । तत्र स्व-पक्ष-लक्षण-अपेक्षया+उपपद्यमान-दोष-उपसंहारे हेतु-निर्देशे च सत्य् अनेन पर-पक्ष-दोषः+अभ्युपगतो भवति । कथं कृत्वा ? यः परेण प्रयत्न-कार्य-अनेकत्वाद्-इत्य्-आदिना+अनैकान्तिक-दोष उक्तः, तम् अनुद्धृत्य प्रतिषेधे+अपि समानो दोष इत्य् आह । एवं स्थापनां सदोषाम् अभ्युपेत्य प्रतिषेधे+अपि समानं दोषं प्रसञ्जयतः पर-पक्ष-अभ्युपगमात् समानो दोषो भवति । यथा परस्य प्रतिषेधं सदोषम् अभ्युपेत्य प्रतिषेध-विप्रतिषेधे+अपि समानो दोषप्रसङ्गो मत-अनुज्ञा प्रसज्यत इति, तथा+अस्य+अपि स्थापनां सदोषाम् अभ्युपेत्य प्रतिषेधे+अपि समानं दोषं प्रसञ्जयतो मत-अनुज्ञा प्रसज्यत इति । स खल्व् अयं षष्टः पक्षः । तत्र खलु स्थापना-हेतु-वादिनः प्रथम-तृतीय-पञ्चम-पक्षाः, प्रतिषेध-हेतु-वादिनः द्वितीय-चतुर्थ-षष्ट-पक्षाः तेषां साध्व्-असाधुतायां मीमांस्यमानायां चतुर्थ-षष्टयोर् अर्थ-अविशेषात् पुनर्-उक्त-दोष-प्रसङ्गः । चतुर्थ-पक्षे समान-दोषत्वं परस्य+उच्यते ---"प्रतिषेध-विप्रतिषेधे प्रतिषेध-दोषवद् दोष" इति । षष्टे+अपि "पर-पक्ष-दोष-अभ्युपगमात् समानो दोष" इति समान-दोषत्वम् एव+उच्यते, न+अर्थ-विशेषः कश्चिद् अस्ति । समानस् तृटीय-पञ्चमयोः पुनर्-उक्त-दोष-प्रसङ्गः, तृटीय-पक्षे+अपि "प्रतिषेधे+अपि समानो दोष" इति समानत्वम् अभ्युपगम्यते । पञ्चम-पक्षे+अपि "प्रतिषेध-विप्रतिषेधे समानो दोष-प्रसङ्गो"+अभ्युपगम्यते, न+अर्थ-विशेषः  
कश्चिद् उच्यत इति । तत्र पञ्चम-षष्ट-पक्षयोर् अर्थ-अविशेषात् पुनर्-उक्त-दोष-प्रसङ्गः, तृतीय-चतुर्थयोर् मत-अनुज्ञा, प्रथम-द्वितीययोर् विशेष-हेत्व्-अभाव इति षट्पक्ष्याम् उभयोर् असिद्धिः । कदा षट्पक्षी ? यदा "प्रतिषेधे+अपि समानो दोष" इत्य् एवं प्रवर्त्तते । तदा+उभयोः पक्षयोर् असिद्धिः । यदा तु "कार्य-अन्यत्वे प्रयत्न-अहेतुत्वम् अनुपलब्धि-कारण-उपपत्तेर्" इत्य् अनेन तृटीय-पक्षो यज्यते, तदा विशेष-हेतु-वचनात् "प्रयत्न-अनन्तरम् आत्म-लाभः शब्दस्य, न+अभिव्यक्तिर्" इति सिद्धः प्रथम-पक्षो न षट्पक्षी प्रवर्तत इति ॥

