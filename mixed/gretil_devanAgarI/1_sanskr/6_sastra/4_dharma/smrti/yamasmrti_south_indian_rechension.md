+++
title = "Yamasmrti, South Indian recension"

+++


## Intro
  
  
  
  
 Yamasmrti, South Indian recension   
  
  
  
  
Yamasmrti, South Indian recension  
Based on the edition by Jürgen Neuss: Untersuchungen zur Textgeschichte der Yamasmṛti,  
Berlin 1999 (MA-thesis, Free University Berlin, unpublished).  
  
An updated version of this work is now available from the GRETIL e-library (http://gretil.sub.uni-goettingen.de/gr_elib.htm):  
http://resolver.sub.uni-goettingen.de/purl/?gr_elib-197  
  
  
  
Input and proof-reading by Jürgen Neuss, Freie Universität Berlin.  
  
  
  
This version of the Yamasmṛti represents a South-Indian recension, which is found only in manuscripts.  
Verses 1-38 are in the Anuṣṭubh metre and verses 39-57 in the Indravajrā/Upendravajrā metre.  
These verses are found in twelve manuscripts.  
A second adhyāya, consisting of about 77 verses in Anuṣṭubh metre, is found in a single Grantha manuscript,   
with the exception of a few verses at the beginning and end, which are found in a second Grantha manuscript too.  
For details see the edition cited above.  
  
  
  
  
PLAIN TEXT VERSION  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


आश्रमस्थं सुखासीनं वेदशास्त्रविशारदम् ।  
अपृच्छन्न् ऋषयो गत्वा यमं यमितमानसम् ॥ य्स्स्_१।१ ॥  
    
ऋषयः  
महापातकसंयुक्ताः उपपातकिनस् तथा ।  
यैर् यैर् व्रतैर् विशुध्यन्ति तन् नो ब्रूहि महामुने ॥ य्स्स्_१।२ ॥  
    
यमः  
दिवा वातार्कसंस्पृष्टं रात्रौ नक्षत्रमारुतैः ।  
सन्ध्याद्वयोर् वा सन्ध्याभ्यां पवित्रं सर्वदा जलम् ॥ य्स्स्_१।३ ॥  
स्वभावयुक्तम् अव्याप्तम् अमेध्येन सदा शुचि ।  
भाण्डस्थं धरणीस्थं वा पानीयं पावनं नृणां ॥ य्स्स्_१।४ ॥  
अमेध्येन तु संस्पृष्टो रात्राव् अहनि वा द्विजः ।  
सद्यः स्नात्वा स्पृशेद् अग्निं सन्ध्ययोश् च सदा शुचिः ॥ य्स्स्_१।४अ ॥  
श्वापदोष्ट्रहयाद्यैश् च मानुषैश् चरितं विना ।  
दष्टः स्नात्वा शुचिः सद्यो नरः सन्ध्यादिरात्रिषु ॥ य्स्स्_१।५ ॥  
अन्त्याद् अज्ञानतो भुक्त्वा चण्डालान्नं कथञ्चन ।  
गोमूत्रयावकाहारो दशरात्रेण शुध्यति ॥ य्स्स्_१।६ ॥  
जलाग्न्युद्बन्धनभ्रष्टाः प्रव्रज्यानाशकच्युताः ।  
विषप्रपतनप्रायाः शस्त्रघातहताश् च ये ॥ य्स्स्_१।७ ॥  
नवैते प्रत्यवसिताः सर्वधर्मबहिष्कृताः ।  
चान्द्रायणेन शुध्यन्ति तप्तकृच्छ्रद्वयेन वा ॥ य्स्स्_१।८ ॥  
उभयावासिनः पापा ये श्यामशबलाच्युताः ।  
ऐन्दवाभ्यां विशुध्यन्ति दत्त्वा धेनुं तथा वृषं ॥ य्स्स्_१।९ ॥  
गोब्राह्मणहतं दग्ध्वा मृतम् उद्बन्धनेन च ।  
पाशंश् छित्त्वा तथा तस्य कृच्छ्रं सान्तपनं चरेत् ॥ य्स्स्_१।१० ॥  
कृमिभिर् व्रणसम्भूतैर् मक्षिकाद्युपघातितः ।  
कृच्छ्राब्दं सम्प्रकुर्वीत पराको मोहसङ्गमात् ॥ य्स्स्_१।११ ॥  
एकैके तु कृते पापे प्रायश्चित्तं विदुर् बुधाः ।  
सर्वपातकसम्पाते प्रायश्चित्तं न विद्यते ॥ य्स्स्_१।१२ ॥  
सर्वपातकसम्पाते कपालग्रहणं स्मृतम् ।  
तत् कापालिकम् अस्याग्रं प्रायश्चित्तं मनीषिभिः ॥ य्स्स्_१।१३ ॥  
कापालिकान्नभोक्तॄणां तन्नारीगामिनां तथा ।  
ज्ञानात् कृच्छ्राब्दम् उद्दिष्टम् अज्ञानाद् ऐन्दवद्वयम् ॥ य्स्स्_१।१४ ॥  
सुरामद्यपाने कृते गोमांसभक्षणे ऽपि वा ।  
तप्तकृच्छ्रपरिक्लिष्टो मौञ्जीहोमेन शुध्यति ॥ य्स्स्_१।१५ ॥  
प्रायश्चित्ते ऽव्यवसिते कर्ता यदि विपद्यते ।  
शुद्धस् तद् अहर् एवासाव् इहलोके परत्र च ॥ य्स्स्_१।१६ ॥  
यावद् एको ऽपृथग्द्रव्यः प्रायश्चित्तं निषेवते ।  
अप्रशस्तास् तु तं स्पृष्ट्वा भवेयुः ते विगर्हिताः ॥ य्स्स्_१।१७ ॥  
असम्भोज्या अप्रतिग्राह्या असम्पाठ्या अविवाहिनः ।  
पूयन्ते तद्व्रते पूर्णे सर्वे ते (ऽ)रिक्थभागिनः ॥ य्स्स्_१।१८ ॥  
अशीतिर् यस्य वर्षाणि बालो वाप्य् ऊनषोडशः ।  
प्रायश्चित्तार्धम् अर्हन्ति स्त्रियो रोगिण एव च ॥ य्स्स्_१।१९ ॥  
अपूर्णषोडशाब्दस्य चतुर्वर्षाधिकस्य च ।  
प्रायश्चित्तं चरेद् भ्राता पिता वान्यो ऽपि बान्धवः ॥ य्स्स्_१।२० ॥  
अतो बालतरस्यास्य नापराधो न पातकं ।  
राजदण्डो न तस्यास्ति प्रायश्चित्तं च नेष्यते ॥ य्स्स्_१।२१ ॥  
कृच्छ्रं सान्तपनं कुर्याद् हत्वा सङ्कीर्णयोनिजम् ।  
सूतं हत्वातिकृच्छ्रं तु कुण्डगोलकम् एव च ॥ य्स्स्_१।२२ ॥  
स्त्रियो हत्वाविशेषेण चरेच् चान्द्रायणव्रतम् ।  
हत्वा गां क्षत्रियं वैश्यं शूद्रं वाप्य् अनुलोमजम् ॥ य्स्स्_१।२३ ॥  
एषां भुक्त्वा स्त्रियो गत्वा तथैव प्रतिगृह्य च ।  
कृच्छ्राब्दम् अब्दकृच्छ्रं वा शुद्ध्यर्थं सम्यग् आचरेत् ॥ य्स्स्_१।२३अ ॥  
अन्यप्राणिलयं कुर्वन् दद्याच् छक्त्या च दक्षिणाम् ।  
कृच्छ्रं चापि चरेन् नित्यं प्राजापत्यम् इति स्थितिः ॥ य्स्स्_१।२४ ॥  
महापातककर्तारश् चत्वारो ऽप्य् अविशेषतः ।  
अग्निं प्रविश्य शुध्यन्ति स्नानाद् वापि हयक्रतौ ॥ य्स्स्_१।२५ ॥  
रहस्यकारिणस् त्व् एते माघमासे तु पौरुषम् ।  
जप्त्वाघमर्षणं सूक्तं शुध्यन्त्य् अन्तर्जले स्थिताः ॥ य्स्स्_१।२६ ॥  
परदारे नरे षण्डे हयाजाविपशुष्व् अपि ।  
आगोमैथुनम् आसेव्यः पावमानीस् त्र्यहं जपेत् ॥ य्स्स्_१।२७ ॥  
चण्डालाद्यासु नारीषु गोषु मैथुनकारिणः ।  
जप्त्वाघमर्षणं पक्षं शुध्यन्ति हि पयोव्रताः ॥ य्स्स्_१।२८ ॥  
मातरं गुरुपत्नीं च स्वसारं दुहितां तथा ।  
गत्वा तु प्रविशेद् अग्निं नान्यशुद्धिर् विधीयते ॥ य्स्स्_१।२९ ॥  
स्वसारं च पितुर् मातुः स्वसुतां मातुलस्य च ।  
पुत्रस्य भार्यां गत्वा तु षण्मासं कृच्छ्रम् आचरेत् ॥ य्स्स्_१।३० ॥  
षट्चतस्रस् तथान्याश् च बन्धुभ्यां पितृमातृतः ।  
गत्वैतांश् च सगोत्रां च पराकं कृच्छ्रम् आचरेत् ॥ य्स्स्_१।३१ ॥  
रजकश् चर्मकारश् च नटो बुरुड एव च ।  
कैवर्तश् चैव शैलूषो मल्लश् चान्त्यावसायिनः ॥ य्स्स्_१।३२ ॥  
एषां भुक्त्वा च पीत्वा च रहस् सङ्कम्य वा सकृत् ।  
आस्ये च मैथुनं कृत्वा तप्तकृच्छ्रं समाचरेत् ॥ य्स्स्_१।३२अ ॥  
चण्डालमुष्टिकाश् चैव तथा सङ्कीर्णयोनिजाः ॥ य्स्स्_१।३२ ब् ॥  
एषां भुक्त्वा स्त्रियो गत्वा तथैव प्रतिगृह्य च ।  
ज्ञानात् कृच्छ्राब्दम् उद्दिष्टम् अज्ञानाद् ऐन्दवं स्मृतं ॥ य्स्स्_१।३३ ॥  
कुलाचारस्मृतो येषां सुरापानं तु योषितां ।  
पतितक्षेत्रसम्भूताः ते ऽकुलाचारिकाः स्मृताः ॥ य्स्स्_१।३४ ॥  
चतुर्णाम् अपि वर्णानां बाह्या ब्राह्मणमानिनः ।  
पारम्पर्येण सङ्कीर्णा वर्जनीयाः प्रयत्नतः ॥ य्स्स्_१।३५ ॥  
आरूढपतिताज् जातो ब्राह्मण्यां शूद्रतश् च यः ।  
चण्डालौ ताव् उभौ ज्ञेयौ सगोत्राद् यश् च जायते ॥ य्स्स्_१।३६ ॥  
जारजातः सवर्णायां कुण्डो जीवति भर्तरि ।  
मृते गोलकनामा तु जातिहीनौ तथाइव तौ ॥ य्स्स्_१।३७ ॥  
असवर्णासु नारीषु द्विजैर् उत्पादिताश् च ये ।  
परपत्नीषु सर्वासु कुण्डाः ते गोलकाः स्मृताः ॥ य्स्स्_१।३७अ ॥  
मातृवर्णा न ते प्रोक्ताः पितृवर्णा न ते स्मृताः ।  
अविवाह्याः सुताश् चैव बन्धुभिः पितृमातृतः ॥ य्स्स्_१।३८ ॥  
मातृस्वतन्त्रैर् नृपसङ्गतैश् च बालादिवृद्धैर् नृपपीडितैश् च ।  
भाषा प्रवृत्ता न खलु प्रमाणम् न ह्य् उत्तरं नैव कृतं कृतास् ते ॥ य्स्स्_१।३९ ॥  
अश्वस्य हन्ता पुरुषस्य हन्ता छेत्ता तरूणां घटसेवितानां ।  
परस्य दारेषु च ये प्रसक्ताः ते शस्त्रवद्ध्या न विहीनदण्ड्याः ॥ य्स्स्_१।४० ॥  
यो दुष्टभावेन परस्य हन्ता हिनस्ति भार्यां ससुतं कलत्रम् ।  
क्षेत्रं तथा धान्यधनं शरीरम् तं घातयेत् मुद्गरपातघातैः ॥ य्स्स्_१।४१ ॥  
कर्तानुमन्ता ऽप्य् उपदेशदाता प्रोत्साहकस् सम्प्रतिघातकश् च ।  
मन्त्री सहायस् सहवास्यवध्यः शङ्काविशुद्धिः पुरुषेण कार्या ॥ य्स्स्_१।४२ ॥  
यो यस्य भक्ताश्रयदाससक्तः दोषे कृते तेन नरेण कर्ता ।  
तद् अर्पिते भोक्तरि नानुशेयं भक्तप्रदाता प्रतिमुच्यते तु ॥ य्स्स्_१।४३ ॥  
परे ऽपरे लोभहतास् ततस् तु परावरश् चैव परे ऽपरे च ॥ य्स्स्_१।४४ ॥  
यज्ञे विवाहे च तथोत्सवेषु समानपुंसा ऽप्य् असमानपुंसा ।  
पराब्दिकाम् पाकविधौ प्रवृत्तिं नैतेषु भक्तप्रददोषम् आहुः ॥ य्स्स्_१।४५ ॥  
शस्त्रप्रदाता विषवह्निदो ऽपि मासं समाप्नोति पराय दत्त्वा ।  
धर्मार्थकामप्रतिपत्तिहेतोर् यदि प्रवृत्तौ न परोपतापे ॥ य्स्स्_१।४६ ॥  
यो वाहनं कर्तरि वारणं वा ह्य् आदाय गच्छत्य् अविशिष्टबुद्धिः ।  
तत्रापि दोषं न वदन्ति तज्ज्ञाः तत्रैव शुद्धश् च तथैव दण्ड्यः ॥ य्स्स्_१।४७ ॥  
भार्या सुता गोत्ररुहा स्नुषा वा भ्राता सुतो दासभृतो जनो वा ।  
यो दोषदुष्टस् स नृपेण शास्यो नकारकस् तु प्रभुर् एष धर्मः ॥ य्स्स्_१।४८ ॥  
द्रव्यप्रदानेन समासमेन कर्मप्रयोगेन तथा युधेन ।  
यो वर्तते यस्य नरस्य चित्ते ज्ञेयस् सहायस् तु सुखासुखेषु ॥ य्स्स्_१।४९ ॥  
महामृगं पक्षिमृगं पशुं वा समानजातीयम् अथेतरं वा ।  
अचोदितो हन्ति नरस्त्रियं वा स्वामीयगौस् तस्य न खण्डनीयः ॥ य्स्स्_१।५० ॥  
यद् यद्धि जातिर् द्विजवर्गजात्या यागादिकम् पापकृतो न दण्ड्याः ।  
ग्रहप्रदानेषु निरुद्धबद्धाः सर्पा न हिंसन्ति परैर् अभीताः ॥ य्स्स्_१।५१ ॥  
तं दापयित्वा धनिने नृपेण तत्स्वामिनः प्राणिधनैर् विमुच्यः ॥ य्स्स्_१।५२ ॥  
धर्मार्थवादेषु गवादयो हि स्वेच्छाप्रमादाद् यदि ते म्रियन्ते ।  
तत्रापि दोषञ् च पशुप्रमाणं नाचक्षते धर्मविदस् तथैव ॥ य्स्स्_१।५३ ॥  
आरण्यका ये यदि दंष्ट्रिणस् तु गावो म्रियन्ते यदि ता अदग्धाः ।  
पापान् निरोद्धुं न च पाशदातुः धारास्वहस्तं प्रवदन्ति पापं ॥ य्स्स्_१।५४ ॥  
एको हतो यो बहुभिः समेतैः न ज्ञायते कस्य मृतोपघातैः ।  
दिव्येन तेषाम् उपलभ्य हन्ता निवर्तनीयो नृपसन्नियुक्तैः ॥ य्स्स्_१।५५ ॥  
सन्त्यक्तजीवो म्रियते कदाचिद् निष्पापकः पातकशुद्धिकार्यात् ॥ य्स्स्_१।५५अ ॥  
तर्कप्रमाणैः प्रतितर्कयित्वा केचिद् वदन्त्य् एवम् इदं प्रमानम् ।  
नित्यान्तजीवो म्रियते कदाचिद् वेदैश् च पृष्टैर् ऋषिभिश् च गीतं ॥ य्स्स्_१।५६ ॥  
चान्द्रायणादीनि हि पावनानि पापा यद् इच्छन्ति हिताय कर्तुम् ।  
संसर्गम् इच्छन्ति फलं तथा स्यात् ज्ञानप्रदीपेन तमो ऽन्धकारे ॥ य्स्स्_१।५७ ॥

प्रायश्चित्तीयतां प्राप्य ये नरास् त्व् अकृतव्रताः ।  
तेषां दण्डं व्रतञ् चापि क्रमशश् चोदितं शृणु ॥ य्स्स्_२।१ ॥  
स्वयम् एव तु यः पापं निवेद्य व्रतम् आचरेत् ।  
तस्मिन् दमो न प्रयोज्यो व्रतं दण्डश् च गृह्यते ॥ य्स्स्_२।२ ॥  
न पातके ऽर्त्थदण्डो ऽस्ति तुल्यदोषे विदण्डनम् ।  
तत्र व्रतम् अकुर्वाणं सहस्रं दापयेद् दमं ॥ य्स्स्_२।३ ॥  
उपपातकयुक्तो यो मानवो नाचरेद् व्रतं ।  
सदाप्य् असाहसं पूर्वं प्रायश्चित्तं विशोधनं ॥ य्स्स्_२।४ ॥  
चाषमण्डूकमार्जार- गोधोलूकांश् च वायसान् ।  
हत्वा शतम् अवाप्नोति विप्रो नकुलम् एव हि ॥ य्स्स्_२।५ ॥  
मयूरहंसभासाञ् च तथा श्येनंश् च कुक्कुटं ।  
त्रिंशत् पणम् अवाप्नोति तथैव वनबर्हिणं ॥ य्स्स्_२।६ ॥  
विप्रम् अग्निपरित्यक्तं सन्ध्योपासनवर्जितं ।  
शूद्रप्रेष्यकरञ् चैव राजा राष्ट्रात् प्रवासयेत् ॥ य्स्स्_२।७ ॥  
उत्सृष्टाग्निस् तु यो विप्रस् त्व् अस्नातो ऽमन्त्रतो ऽपि वा ।  
उपस्थानार्चनो सूर्यं सन्ध्यां नोपासते द्विजः ॥ य्स्स्_२।८ ॥  
अकर्ता नित्ययज्ञानां भुञ्जानो वृषलाशनं ।  
जीवमानो ऽपि वा शस्त्रैः प्रत्यहं पणम् आप्नुयात् ॥ य्स्स्_२।९ ॥  
शूद्रासु शुक्लसेक्तारं वृषलायां च वाञ्छकं ।  
विप्रं सर्वस्वम् आदाय ललाटे भगम् अङ्कयेत् ॥ य्स्स्_२।१० ॥  
भगचिह्नं मद्यचिह्नं सुराचिह्नं ललाटके ।  
वेश्यासु शुक्लसेक्तारं सर्वम् आदाय भूमिपः ॥ य्स्स्_२।११ ॥  
अपस्नातो दिवास्नातः परान्नम् अपि वात्मनः ।  
भोक्ता नष्टक्रियस् तस्य राज्ञः स्वार्त्थं प्रचक्षते ॥ य्स्स्_२।१२ ॥  
विप्रस्योक्तपरित्यक्तं वृषलाशनसेविनः ।  
प्रत्यब्दं सर्वम् आदाय वेदविद्भ्यो निवेदयेत् ॥ य्स्स्_२।१३ ॥  
परीतं वोत्तरं वासः अधर्मदण्डसाहसं ।  
स्त्रियम् एव प्रकुर्वाणं द्विगुणं दापयेद् दमं ॥ य्स्स्_२।१४ ॥  
बालान्धरोगिवृद्धानां न तु दण्डो विधीयते ।  
विसृज्य तु नरो मूत्रं रथ्यादौ दोषम् आप्नुयात् ॥ य्स्स्_२।१५ ॥  
तथा पुरीषम् उद्दिष्टं छर्दिश् च न भवेत् पथि ।  
द्विगुणं दण्डम् आप्नोति मूत्रं स्थित्वा समुत्सृजेत् ॥ य्स्स्_२।१६ ॥  
माहेन्द्रीं वारुणीञ् चापि दिशं वीक्ष्य तु मूत्रयन् ।  
पुरीषंश् च तथा मुञ्चन् दण्डं द्विगुणम् आवहेत् ॥ य्स्स्_२।१७ ॥  
स्तेनः पिशुनवक्ता च साहसी वृषलीपतिः ।  
त्यक्तावारिता विज्ञेयाः पञ्चैते ग्रामकण्टकाः ॥ य्स्स्_२।१८ ॥  
विसृष्ट्वानुपरीक्ष्यैतान् राजा राष्ट्रेषु कण्टकान् ।  
अनुत्सृष्टा हि लोकस्य त्व् अनृतं कुर्वते तमः ॥ य्स्स्_२।१९ ॥  
विष्टादिपूर्णसङ्क्षिप्तं रक्तमाल्यविभूषितं ।  
पोषितं स्तेनकार्येण स्तेनं राजा निहन्यते ॥ य्स्स्_२।२० ॥  
श्वपदादि मुखे न्यस्य परियाप्य खराजिनं ।  
पिशुनं खरम् आरोप्य हृतवित्तं विवासयेत् ॥ य्स्स्_२।२१ ॥  
भित्त्वा गृहांस् तु हृत्वा स्वं कृत्वोपस्करम् एव च ।  
राजा साहसिकं राष्ट्राच् चण्डाऌओत्सृष्टम् उत्सृजेत् ॥ य्स्स्_२।२२ ॥  
व्रतभङ्गं सुराभाण्डं द्वयं सम्बध्यते ततः ।  
हृदयं विष्ठया लिप्तं वृषलीपतिम् उत्सृजेत् ॥ य्स्स्_२।२३ ॥  
भस्मनापि च लिप्ताङ्गं शवकेशास्थिधूपितं ।  
त्यक्ताग्निं सर्वम् आदाय राजा राष्ट्रात् प्रवासयेत् ॥ य्स्स्_२।२४ ॥  
शवकेशैर् वीज्यमानं तन्मालाबद्धशेखरं ।  
दिग्वासं गमयेद् राजा नरं समयलङ्घिनं ॥ य्स्स्_२।२५ ॥  
शूद्रासूत्पादितापत्यं राजसं ब्राह्मणाधमं ।  
ग्रामाद् बहिः प्रकुर्वीत नरं संसर्गपातकं ॥ य्स्स्_२।२६ ॥  
तस्यां तु शुक्लसेक्तारं मिश्रित्य सह साधुभिः ।  
भोजयेत् तुल्यपङ्क्तौ तु प्राप्नुयात् प्रथमं दमं ॥ य्स्स्_२।२७ ॥  
वित्तं दत्तं तथामार्गाद् अधीतञ् च द्विजादिभिः ।  
जायते विफलं सर्वं भाषणात् पिशुनैर् नरैः ॥ य्स्स्_२।२८ ॥  
देवब्रह्मस्वयोन्यस् तु छिद्रदाता विलम्भने ।  
देहभेदम् अवाप्नोति विप्रो हृत्वाखिलं धनं ॥ य्स्स्_२।२९ ॥  
छिद्रप्रदाता स्तेनानां स्तेन एव स उच्यते ।  
तस्य हृत्वा तु सर्वस्वं श्वपदं तु मुखे ऽङ्कयेत् ॥ य्स्स्_२।३० ॥  
नक्तं रात्रौ तु जनिता लिङ्गाज् जानाति मानवः ।  
तथा वै शून्यवक्तारं ज्ञात्वा लिङ्गैः प्रवासयेत् ॥ य्स्स्_२।३१ ॥  
असत्यवादिनं वादे दण्डित्वा साक्षिणं नृपः ।  
यश् छदति हि पापानां विंशतिं व्रतम् आदिशेत् ॥ य्स्स्_२।३२ ॥  
व्रतचार्यश् चरन् भिक्षाम् अनिष्ट्वा च हुताशनं ।  
भुञ्जानः प्राप्नुयात् ग्रासं काले काले त्व् अनातुरः ॥ य्स्स्_२।३३ ॥  
आचार्यस्य पितुर् भ्रातुः श्वशुरस्य नृपस्य च ।  
प्रत्युत्थानं नरो ऽकुर्वन्स् त्रीन् पणान् दाप्यते दमं ॥ य्स्स्_२।३४ ॥  
आसने तु समासीन उत्तमे ऽस्मिन्न् अवस्थिते ।  
शूद्रष् षट्पदम् आप्नोति गच्छताप्रस्थितेन तु ॥ य्स्स्_२।३५ ॥  
उन्मानञ् च तथामानं वरिष्ठलघु वागृते ।  
दृष्यते यस्य तस्य स्वं राज्ञ इत्य् एव कल्पयेत् ॥ य्स्स्_२।३६ ॥  
मिश्रितं तिलतैलेन विक्रीतं घृतकाख्यया ।  
वणिक् चतुर्गुणं दाप्यं तैलं वा मिश्रितं घृतैः ॥ य्स्स्_२।३७ ॥  
मरीचं खण्डपाषाणैः लवणञ् च तथा मृदा ।  
हिङ्गुञ् च वृक्षनिर्यासैः तथा दाप्यश् चतुर्गुणं ॥ य्स्स्_२।३८ ॥  
धान्यं पुलाकपाषाणैः खलु मिश्रित्य वा पुनः ।  
विक्रेता तत्समं दाप्यो दद्यात् तस्यापि मिश्रितं ॥ य्स्स्_२।३९ ॥  
तुल्यैर् अतुल्यैर् वा द्रव्यैः मिश्रीकृत्य ततो नृणां ।  
दमश् चतुर्गुणः प्रोक्तस् तेन नित्यं समाचरेत् ॥ य्स्स्_२।४० ॥  
प्रेतसम्मार्जनं मलं कपालं तुषम् एव च ।  
पथि ग्रामस्य विक्षेप्ता दाप्यः ॥॥। पणं ॥ य्स्स्_२।४१ ॥  
[फ़िवे अक्षरस् इन्दिस्चेर्निब्ले]  
उच्छिष्टसलिलस्रावं गृही यः परिमुञ्चति ।  
द्विगुणं दण्डम् आप्नोति मोक्ता रूप्ये च दण्ड्यते ॥ य्स्स्_२।४२ ॥  
हत्वा ककरं दिवा तु त्रिपणं ब्राह्मणो भवेत् ।  
शशं कूर्मञ् च गोधाञ् च मेषं हत्वा च षोडश ॥ य्स्स्_२।४३ ॥  
क्षीरं क्षीरविकारञ् च लवणं तैलम् एव च ।  
लाक्षाञ् च विक्रयं कुर्वन् विप्रः प्राप्नोति मध्यमं ॥ य्स्स्_२।४४ ॥  
अपूपम् अन्नं मांसञ् च सोमम् अस्थि तथा मधु ।  
त्वचञ् च विक्रयं कुर्वन् प्राप्नुयान् मध्यमं दमं ॥ य्स्स्_२।४५ ॥  
जनकञ् जनकाध्यक्षो निकर्षन् विषमोपमे ।  
दमं पणम् अवाप्नोति भोक्ता च विषमोपमे ॥ य्स्स्_२।४६ ॥  
विप्रम् उत्पादितापत्यं वृषल्यां यो वहेद् अतः ।  
सहस्रं दमम् आप्नोति प्रसूतिः प्रथमं भवेत् ॥ य्स्स्_२।४७ ॥  
भुञ्जानो यस्य पक्वान्नं विप्रस् तु वृषलीपतेः ।  
पणञ् चतुर्दशाप्नोति द्विगुणं तस्य सूतके ॥ य्स्स्_२।४८ ॥  
श्राद्धं तु तद्गृहे भुक्त्वा पणन् तावद् अवाप्नुयात् ।  
साहसं पूर्वम् आप्नोति विशेषाच् चानिमित्ततः ॥ य्स्स्_२।४९ ॥  
अन्वष्टकाम् अष्टकां वा भुञ्जानो वृषलीपतेः ।  
पणाञ् चतुर्दशाप्नोति तथा भोक्ता च मासिकं ॥ य्स्स्_२।५० ॥  
क्रमम् अप्य् अष्टकादेशात् गृह्णानो वृषलालयात् ।  
षण्णवत्यर्द्धम् आप्नोति भुक्त्वा पूर्वं तु तद्गृहे ॥ य्स्स्_२।५१ ॥  
मद्यादीनां त्व् अभक्ष्याणां विप्रः प्राप्नोति षोडश ।  
द्विगुणं प्रतिपीडानां मत्स्यानां आप्नुयाच् छतं ॥ य्स्स्_२।५२ ॥  
एवं द्विगुणतां दद्यात् दोषेष्व् एतेषु सोमपाः ।  
खराश्वसूकरादीनं भक्षणे पतितः स्मृतः ॥ य्स्स्_२।५३ ॥  
दार्वस्थिशृङ्गपाषाणैर् यस् तु भार्याभृतिं द्विजः ।  
सहस्रं दमम् आप्नोति कुर्वाणो वपनं यदि ॥ य्स्स्_२।५४ ॥  
अङ्गेषु व्यक्तदेशेषु यो जायां करजैर् व्रणं ।  
कर्ता कारयिता स्वाङ्गैर् दाप्यः स्यात् प्रथमं दमं ॥ य्स्स्_२।५५ ॥  
योषित्मुखं तु भुञ्जानो पीत्वा वापिददं द्विजः ।  
तथा भोजयिता स्वं वा दाप्यः स्यात् पूर्वसाहसं ॥ य्स्स्_२।५६ ॥  
अत्यर्थं वेदयंश् चैव ब्राह्मणः पतितो भवेत् ।  
स्त्रियं तथाश्ववद् गच्छम्श् चुम्बयन् गुह्यम् एव वा ॥ य्स्स्_२।५७ ॥  
प्रयत्नाच् छुक्लम् उत्सृज्य विप्रः पञ्चाशद् आप्नुयात् ।  
मैथुनं गोषु गत्वा तु तथा दाप्यो भवेच् छतं ॥ य्स्स्_२।५८ ॥  
गच्छंस् तथाजयोनौ तु प्राप्यते पूर्वसाहसं ।  
मध्यमं दण्डम् आप्नोति व्रजन् माहिषयोनिषु ॥ य्स्स्_२।५९ ॥  
सहस्रं दमम् आप्नोति योन्यां गोषु नरो व्रजेत् ।  
एवम् एव द्विगुणिता भवन्ति व्रतचारिषु ॥ य्स्स्_२।६० ॥  
पथि श्रान्ताय तुल्याय पन्था देयो ऽथवाश्रमं ।  
यमदातुर् भवेन् मेषो ऽदेशदाताप्रतिश्रयः ॥ य्स्स्_२।६१ ॥  
शूद्रां तु सेवमानाद् धि विप्रः शूद्रावरः स्मृतः ।  
गतोपगमनाद् एव शूद्रायां पतितो भवेत् ॥ य्स्स्_२।६२ ॥  
गमनाद् एव शूद्रायां त्व् अपत्यं तन्मयो द्विजः ।  
माता तु तस्य शूद्रस्य पातित्यं तु प्रचक्षते ॥ य्स्स्_२।६३ ॥  
तस्माच् छूद्रस् तु यज्ञार्थं गृह्यार्थम् अपि वा द्विजः ।  
शुक्लसेक्तरि कृष्णायां विप्रो ऽग्निहा प्रतीक्षते ॥ य्स्स्_२।६४ ॥  
दृष्ट्वापत्यं तु शूद्रायां प्रयान्ति त्व् आपदं महत् ।  
विशो वित्तं नयाद् ॥ स्वयं वा न द्विजो यदि ॥ य्स्स्_२।६५ ॥  
[त्wओ अक्षरस् इन्दिस्चेर्निब्ले]  
शूनाम् अपि अशुद्धानाम् अजदन्तं सुशोभनं ।  
शूद्रागामी द्विजः पश्येत् पितॄणां तं परीक्ष्यति ॥ य्स्स्_२।६६ ॥  
तस्माद् अवश्यं श्राद्धेषु विप्रं तु वृषलीपतिं ।  
शुनश् चापि तिरस्कृत्य ब्राह्मणान् आशयेद् द्विजः ॥ य्स्स्_२।६७ ॥  
वृषऌईपतिना स्पृष्टम् ईक्षितं भुक्तमिश्रितं ।  
सर्वम् अन्नम् अभोज्यं स्यात् सिद्धम् अन्नम् इदं पुनः ॥ य्स्स्_२।६८ ॥  
अपाङ्क्त्यानां त्व् अकल्याणां पङ्क्तौ तुल्यो ऽपि च द्विजः ।  
सस्यं वृद्धं समादद्यात् पङ्केषु वृषलीपतिः ॥ य्स्स्_२।६९ ॥  
जनकं शुऌबसंस्पृष्टं रजतेन तथैव च ।  
शक्यं शोधयितुं प्राज्ञैः श्राद्धे स्पृष्टं विनश्यति ॥ य्स्स्_२।७० ॥  
विप्रः क्षत्रियया स्पृष्टस् तथैवं वैश्ययोषिता ।  
उपायैश् शुद्धिम् आयाति न तु शूद्राङ्गनां गतः ॥ य्स्स्_२।७१ ॥  
उपेक्षको यो राजा तु ग्रामे वा वृषऌईपतिं ।  
स राजासत्प्रतिग्राह्यः स्वार्थभ्यो ग्राम एव तु ॥ य्स्स्_२।७२ ॥  
कण्टकानां तु सर्वेषां बलभृतो हि साहसी ।  
तस्मात् साहसिनो राजा भ्रंशदण्डम् प्रकल्पयेत् ॥ य्स्स्_२।७३ ॥  
स्वल्पसाहसकर्त्ता यः कालाद् आयकसाहसी ।  
अथ भवत्य् एव पापम् इति सञ्चिन्त्य दण्डयेत् ॥ य्स्स्_२।७४ ॥  
एवं पञ्च विशाद् राजा कण्टकानां समुद्धरेत् ।  
धर्मम् अर्थं तथायुष्यं यशो राष्ट्रं च वर्द्धते ॥ य्स्स्_२।७५ ॥  
कण्टकानां तु कथितं न्यायेन प्रथमेन यः ।  
चतुर्विधा क्रिया प्रोक्ता संसिध्यति च मार्गतः ॥ य्स्स्_२।७६ ॥  
कुलादयो विवादस्य श्रवणे ऽधिकृतागमात् ।  
कोणे ऽप्य् अधिगता शास्त्रैर् ब्राह्मणेन विपश्चिता ॥ य्स्स्_२।७७ ॥

