+++
title = "Brhadyamasmrti, 182-verse version"

+++


## Intro
  
  
  
  
 Brhadyamasmrti, 182-verse version   
  
  
  
  
Brhadyamasmrti  
Based on the edition by V.G. Apte: Smṛtīnāṃ Samuccayaḥ, Pune 1905 (2nd ed. 1929), pp. 99-107.  
(Ānandāśramasaṃskṛtagranthāvaliḥ / Anandasrama Sanskrit Series, 48)   
  
This is another version of the Yamasmṛti, termed Bṛhadyamasmṛti in the editions (but not in mss.),  
containing 182 verses in 5 adhyāyas.  
  
  
  
  
Input and proof-reading by Juergen Neuss, Freie Universität Berlin.  
  
  
  
  
PLAIN TEXT VERSION  
  
  
  
STRUCTURE OF REFERENCES:  
YS182v_n.nn = Yamasmṛti, 182-verse version_adhyāya.verse  
  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


अध्याय १  
    
अथातो यमधर्मस्य प्रायश्चित्तं व्याख्यास्यामः ।  
चतुर्णाम् अपि वर्णानां प्रायश्चित्तं प्रकल्पयेत् ॥ य्स्१८२व्_१।१ ॥  
ब्राह्मणस् तु शुना दष्टो जम्बूकेन वृकेण वा ।  
उदिते ग्रहनक्षत्रे दृष्ट्वा सद्यः शुचिर् भवेत् ॥ य्स्१८२व्_१।२ ॥  
जलाग्निबन्धनभ्रष्टाः प्रव्रज्यानाशकच्युताः ।  
विषप्रपन्नगात्राश् च शस्त्राघातहताश् च ये ॥ य्स्१८२व्_१।३ ॥  
नवैते प्रत्यवसिताः सर्वधर्मबहिष्कृताः ।  
चान्द्रायणेन शुध्यन्ति तप्तकृच्छ्रद्वयेन च ॥ य्स्१८२व्_१।४ ॥  
उभयावसिताः पापा ये शामशबलाच्युताः ।  
इन्दुद्वयेन शुध्यन्ति दत्त्वा धेनुं तथा वृषम् ॥ य्स्१८२व्_१।५ ॥  
गोब्राह्मणहतं दग्धं मृतम् उद्बन्धनेन तु ।  
पाशं छित्त्वा ततस् तस्य तप्तकृच्छ्रद्वयं चरेत् ॥ य्स्१८२व्_१।६ ॥  
कृमिभिर् ब्रह्मसंयुक्तं मक्षिकैश् चोपघातितम् ।  
कृच्छ्रार्धं सम्प्रकुर्वीत शक्त्या दद्यात् तु दक्षिणाम् ॥ य्स्१८२व्_१।७ ॥  
चाण्डालभाण्डसंस्पृष्टं पीत्वा भूमिगतं जलम् ।  
गोमूत्रयावकाहारः षड्रात्रेण विशुध्यति ॥ य्स्१८२व्_१।८ ॥  
चाण्डालघटभाण्डस्थं यस् तोयं पिबति द्विजः ।  
तत्क्षनात् क्षिपते यस् तु प्राजापत्येन शुध्यति ॥ य्स्१८२व्_१।९ ॥  
यदि न क्षिपते तोयं शरीरे यस्य जीर्यति ।  
प्राजापत्यं न दातव्यं कृच्छ्रं सान्तपनादिकम् ॥ य्स्१८२व्_१।१० ॥  
चरेत् सान्तपनं विप्रः प्राजापत्यं तु क्षत्त्रियः ।  
तदर्धं तु चरेद् वैश्यः पादं शूद्रस्य दापयेत् ॥ य्स्१८२व्_१।११ ॥  
चाण्डालान्नं भक्षयित्वा तद्वत् सलिलम् एव च ।  
मासं कृच्छ्रं चरेद् विप्रश् चान्द्रायणम् अथापि वा ॥ य्स्१८२व्_१।१२ ॥  
गोमूत्रं गोमयं क्षीरं दधि सर्पिः कुशोदकम् ।  
एकरात्रोपवासश् च कृच्छ्रं सान्तपनं स्मृतम् ॥ य्स्१८२व्_१।१३ ॥  
चाण्डालमूर्तिका ये च ये च सङ्कीर्णयोनयः ।  
तेषां दत्त्वा च भुक्त्वा च तप्तकृच्छ्रं समाचरेत् ॥ य्स्१८२व्_१।१४ ॥  
चाण्डालिकासु नारीषु द्विजो मैथुनकारकः ।  
कृत्वा ऽघमर्षणं पक्षं शुध्यते च पयोव्रतात् ॥ य्स्१८२व्_१।१५ ॥  
    
इति श्रीयाम्ये धर्मशास्त्रे प्रथमो ध्यायः ॥

अध्याय २  
    
नटां [टीम्] शैलूषिकां चैव रजकीं वेणुजीविनीम् ।  
गत्वा चान्द्रायणं कुर्यात् तथा चर्मोपजीविनीम् ॥ य्स्१८२व्_२।१ ॥  
कापालिकान्नभोक्तॄणां तनयागामिनां तथा ।  
अज्ञानात् कृच्छ्रम् उद्दिष्टं ज्ञात्वा चैव व्रतद्वयम् ॥ य्स्१८२व्_२।२ ॥  
सुरायाः सम्प्रपानेन गोमांसभक्षणे कृते ।  
तप्तकृच्छ्रं चरेद् विप्रो मौञ्जीहोमेन शुध्यति ॥ य्स्१८२व्_२।३ ॥  
गोक्षत्त्रियं तथा वैश्यं शूद्रं चाप्य् अनुलोमजम् ।  
ज्ञात्वा विशेषेण ततश् चरेच् चान्द्रायणं व्रतम् ॥ य्स्१८२व्_२।४ ॥  
कुक्कुटाण्डकमात्रं तु ग्रासं च परिकल्पयेत् ।  
अन्यथाभावदोषेण नवमे ऽति च शुध्यह्नि ॥ य्स्१८२व्_२।५ ॥  
एकैकं वर्धयेद् ग्रासं शुक्ले कृष्णे च ह्रासयेत् ।  
अमायां तु न भुञ्जीत एष चान्द्रायणो विधिः ॥ य्स्१८२व्_२।६ ॥  
प्रायश्चित्तम् उपक्रम्य कर्ता यदि विपद्यते ।  
पूतस् तद् अहरेद् वापि इह लोके परत्र च ॥ य्स्१८२व्_२।७ ॥  
यावद् एकः पृथग् भाव्यः प्रायश्चित्तं न सेवते ।  
अप्रशस्ता न ते स्पृश्यास् ते सर्वे ऽपि विगर्हिताः ॥ य्स्१८२व्_२।८ ॥  
अभोज्याश् चाप्रतिग्राह्या असम्पङ्क्त्याविवाहिकाः ।  
पूयन्ते तु व्रते चीर्णे सर्वे ते रिक्थभागिनः ॥ य्स्१८२व्_२।९ ॥  
    
इति श्रीयाम्ये धर्मशास्त्रे द्वितीयो ऽध्यायः ॥

अध्याय ३  
    
ऊनैकादशवर्षस्य पञ्चवर्षात् परस्य च ।  
प्रायश्चित्तं चरेद् भ्रात पिता वा ऽन्यो ऽपि बान्धवः ॥ य्स्१८२व्_३।१ ॥  
अतो बालतरस्यापि नापराधो न पातकम् ।  
राजदण्डो न तस्यास्ति प्रायश्चित्तं न विद्यते ॥ य्स्१८२व्_३।२ ॥  
अशीत्यधिकवर्षाणि बालो वा ऽप्य् ऊनषोडशः ।  
प्रायश्चित्तार्धम् अर्हन्ति स्त्रियो व्याधित एव च ॥ य्स्१८२व्_३।३ ॥  
पितृव्यभ्रातृभार्यां च भगिनीं मातुर् एव च ।  
श्वश्रूं पितृष्वसारं च तप्तकृच्छ्रं समाचरेत् ॥ य्स्१८२व्_३।४ ॥  
राज्ञीम् आचार्यशिष्यां वा उपाध्यायस्य योषितः ।  
एता गत्वा स्त्रियो मोहात् षण्मासं कृच्छ्रम् आचरेत् ॥ य्स्१८२व्_३।५ ॥  
द्वौ मासौ भक्ष्य भोज्यं च द्वौ मासौ यावकेन तु ।  
द्वौ मासौ पञ्चगव्येन षण्मासं कृच्छ्रम् आचरेत् ॥ य्स्१८२व्_३।६ ॥  
मातरं गुरुपत्नीं च स्वसारं दुहितां तथा ।  
गत्वा तु प्रविशेद् अग्निं नान्या शुद्धिर् विधीयते ॥ य्स्१८२व्_३।७ ॥  
अस्तं गते यदा सूर्ये चाण्डालम् ऋतुमत्स्त्रियः ।  
संस्पृशेत् तु यदा कश्चित् प्रायश्चित्तं कथं भवेत् ॥ य्स्१८२व्_३।८ ॥  
जातरूप्यं सुवर्णं तु दिवा ऽऽहृतं च यज् जलं ।  
तेन स्नात्वा च पीत्वा च गाम् आलभ्य विशुध्यति ॥ य्स्१८२व्_३।९ ॥  
दासनापितगोपाल- कुलमित्रार्धसीरिणः ।  
एते शूद्रास् तु भोज्यान्ना यश् चा ऽऽत्मानं निवेदयेत् ॥ य्स्१८२व्_३।१० ॥  
असच् छूद्रेषु अन्नाद्यं ये भुञ्जन्त्य् अबुधा द्विजाः ।  
प्रायश्चित्तं तथा प्राप्तं चरेच् चान्द्रायणव्रतम् ॥ य्स्१८२व्_३।११ ॥  
यः करोत्य् एकरात्रेण वृषलीसेवनं द्विजः ।  
तद्भक्षणे जपेन् नित्यं त्रिभिर् वर्षैर् व्यपोहति ॥ य्स्१८२व्_३।१२ ॥  
वृषलीं यस् तु गृह्णाति ब्राह्मणो मदमोहितः ।  
सदा सूतकिता तस्य ब्रह्महत्या दिने दिने ॥ य्स्१८२व्_३।१३ ॥  
वृषलीगमनं चैव मासम् एकं निरन्तरम् ।  
इह जन्मनि शूद्रत्वं पुनः श्वानो भविष्यति ॥ य्स्१८२व्_३।१४ ॥  
वृषलीफेनपीतस्य निःश्वासोपगतस्य च ।  
तस्यां चैव प्रसूतस्य निष्कृतिर् न विधीयते ॥ य्स्१८२व्_३।१५ ॥  
अग्रे माहिषकं दृष्ट्वा मध्ये च वृषलीपतिम् ।  
अन्ते वार्धुषिकं दृष्ट्वा निराशाः पितरो गताः ॥ य्स्१८२व्_३।१६ ॥  
महिषीत्य् उच्यते भार्या सा चैव व्यभिचारिणी ।  
तान् दोषान् क्षमते यस् तु स वै माहिषकः स्मृतः ॥ य्स्१८२व्_३।१७ ॥  
पितुर् गेहे तु या कन्या पश्यत्य् असंस्कृता रजः ।  
भ्रूणहत्या पितुस् तस्याः कन्या सा वृषली स्मृता ॥ य्स्१८२व्_३।१८ ॥  
यस् तां विवाहयेत् कन्यां ब्राह्मणो मदमोहितः ।  
असम्भष्यो ह्य् अपाङ्क्तेयः स विप्रो वृषलीपतिः ॥ य्स्१८२व्_३।१९ ॥  
प्राप्ते द्वादशमे वर्षे कन्यां यो न प्रयच्छति ।  
मासि मासि रजस् तस्याः पिता पिबति शोणितम् ॥ य्स्१८२व्_३।२० ॥  
अष्टवर्षा भवेद् गौरी नववर्षा च रोहिणी ।  
दशवर्षा भवेत् कन्या अत ऊर्ध्वं रजस्वला ॥ य्स्१८२व्_३।२१ ॥  
माता चैव पिता चैव ज्येष्ठभ्राता तथैव च ।  
त्रयस् ते नरकं यान्ति दृष्ट्वा कन्यां रजस्वलाम् ॥ य्स्१८२व्_३।२२ ॥  
समर्घं धनम् उत्सृज्य मह[हा]र्घं यः प्रयच्छति ।  
स वै वार्धुषिको ज्ञेयो ब्रह्मवादिषु गर्हितः ॥ य्स्१८२व्_३।२३ ॥  
शुक्रक्षयकरा वन्ध्या त्याज्यैति परिकीर्तिता ।  
तस्यास् तु यो भवेद् भर्ता तं तु विद्याद् अजाविकम् ॥ य्स्१८२व्_३।२४ ॥  
दूराच् छ्रान्तं भयग्रस्तं ब्राह्मणं गृहम् आगतम् ।  
अनर्चयित्वा यो भुङ्क्ते तत् क्षणे ऽसौ विधीयते ॥ य्स्१८२व्_३।२५ ॥  
अजाविको माहिषश् च तथा च वृषलीपतिः ।  
तृणाग्रेणापि संस्पृष्ट्वा सवासा जलम् आविशेत् ॥ य्स्१८२व्_३।२६ ॥  
यावद् उष्णं भवेद् अन्नं यावद् भुञ्जन्ति वाग्यताः ।  
पितरस् तावद् अश्नन्ति यावन् नोक्ता हविर्गुणाः ॥ य्स्१८२व्_३।२७ ॥  
हविर्गुणा न वक्तव्याः पितरो यान्त्य् अतर्पिताः ।  
पितृभिस् तर्पितैः पश्चाद् वक्तव्यं शोभनं हविः ॥ य्स्१८२व्_३।२८ ॥  
यावतो ग्रसते ग्रासान् हव्यकव्येष्व् अमन्त्रितः ।  
तावतो ग्रसते प्रेत्य दीप्तान् ग्रासान् अयोमयान् ॥ य्स्१८२व्_३।२९ ॥  
आसनेश्व् आसनं दद्यान् न तु हस्ते कदाचन ।  
हस्तेश्व् आसनदाने च निराशाः पितरो गताः ॥ य्स्१८२व्_३।३० ॥  
आसने पादम् आरूढो वस्त्रस्यार्धम् अधः कृतम् ।  
मुखेन धमितं भुङ्क्ते द्विजश् चान्द्रायणं चरेत् ॥ य्स्१८२व्_३।३१ ॥  
अङ्गुल्यां यः पवित्राणि कृत्वा गन्धान् समर्च[र्प]येत् ।  
पितॄणां नोपतिष्ठेत राक्षसैर् विप्रलुप्यति ॥ य्स्१८२व्_३।३२ ॥  
हसन्ग्रासं च यो भुङ्क्ते सशब्दं सेङ्गितं तथा ।  
लेहितं वर्तितं चैव षड् एते पङ्क्तिदूषकाः ॥ य्स्१८२व्_३।३३ ॥  
श्वित्री कुष्ट्ःई तथा शूली कुनखी श्यावदन्तकः ।  
रोगी हीनातिरिक्ताङ्गः पिशुनो मत्सरी तथा ॥ य्स्१८२व्_३।३४ ॥  
दुर्भगो हि तथा षण्ढः पाखण्डी वेदनिन्दकः ।  
हैतुकः शूद्रयाजी च अयाज्यानां च याजकः ॥ य्स्१८२व्_३।३५ ॥  
नित्यं प्रतिग्रहे लुब्धो याचको विषयात्मकः ।  
श्यावदन्तो ऽथ वैद्यश् च असदालापकस् तथा ॥ य्स्१८२व्_३।३६ ॥  
एते श्राद्धे च दाने च वर्जनीयाः प्रयत्नतः ।  
तथा देवलकश् चैव भृतको वेदविक्रयी ॥ य्स्१८२व्_३।३७ ॥  
एते वर्ज्याः प्रयत्नेन एवम् एव यमो ऽब्रवीत् ।  
निराशाः पितरस् तस्य भवन्ति ऋणभागिनः ॥ य्स्१८२व्_३।३८ ॥  
अथ चेन् मत्र[न्त्र]विद्युक्तो वैष्णवो ज्ञानवान् हि सः ।  
हव्यकव्ये नियोक्तव्य इति प्राह स्वयं यमः ॥ य्स्१८२व्_३।३९ ॥  
तस्मात् सर्वप्रयत्नेन श्राद्धे यज्ञे च कर्मणि ।  
अदूष्यं चैव विप्रेन्द्रं योजनीयं[येत्तु] प्रयत्नतः ॥ य्स्१८२व्_३।४० ॥  
तथैव मन्त्रविद्युक्तः शारीरैः पङ्क्तिदूषनैः ।  
वर्जितं च यमः प्राह पङ्क्तिपावन एव सः ॥ य्स्१८२व्_३।४१ ॥  
निर्मत्सरः सदाचारः श्रोत्रियो ब्रह्मविद्युवा ।  
विद्याविनयसम्पन्नः पात्रभूतो द्विजोत्तमः ॥ य्स्१८२व्_३।४२ ॥  
वेदान्तविज्ज्येष्ठसामा अलुब्धो वेद तत् परः ।  
योजनीयः प्रयत्नेन दैवे पित्र्ये च कर्मणि ।  
यद् अत्तं च हुतं तस्मै ह्य् अनन्तं नात्र संशयः ॥ य्स्१८२व्_३।४३ ॥  
उच्छिष्टोच्छिष्टसंस्पृष्टः शुना शूद्रेण वा द्विजः ।  
उपोष्य रजनीम् एकां पञ्चगव्येन शुध्यति ॥ य्स्१८२व्_३।४४ ॥  
उच्छिष्टभाजनं येन विप्रेण चान्नवर्जितम् ।  
स्पृष्टं तेन प्रमादाच् च प्राजापत्यं समाचरेत् ॥ य्स्१८२व्_३।४५ ॥  
उच्छिष्टोच्छिष्टसंस्पृष्टो ब्राह्मणो ब्राह्मणेन हि ।  
दशरुद्रीं जपेत् पश्चाद् गायत्र्या शोधनं परम् ॥ य्स्१८२व्_३।४६ ॥  
उच्छिष्टोच्छिष्टसंस्पृष्टः क्षत्त्रियो वैश्य एव च ।  
प्रमादोच्छिष्टसंस्पृष्टः शूद्रेण तु यदा द्विजः ॥ य्स्१८२व्_३।४७ ॥  
उपोष्य रजनीम् एकां पञ्चगव्येन शुध्यति ।  
श्वानकुक्कुटमार्जाराः काको वा स्पृशते यदि ॥ य्स्१८२व्_३।४८ ॥  
उच्छिष्टं तं द्विजं यस् तु अहोरात्रेण शुध्यति ।  
पञ्चगव्येन शुद्धिः स्याद् इत्य् आह भगवान् यमः ॥ य्स्१८२व्_३।४९ ॥  
रजस्वलां स्पृशेद् यस् तु त्रिरात्रं तत्र कारयेत् ।  
उपोष्य द्विजसंस्कारं पञ्चगव्येन शुध्यति ॥ य्स्१८२व्_३।५० ॥  
उदक्या दृष्टिपातेन श्रुतशब्देन चैव हि ।  
स्नानं देवार्चनं दानं हवनं च प्रणश्यति ॥ य्स्१८२व्_३।५१ ॥  
रक्तवस्त्रस्य विक्रेता लाक्षारजकमेव च ।  
वेणुजीवनकैवर्त- तक्षचर्मोपजीविनः ॥ य्स्१८२व्_३।५२ ॥  
एतेषां स्पर्शनात् पापं तथा चैव तु मोहितः ।  
प्रतिग्रहाच् च विप्रो वै नरकं प्रतिगच्छति ॥ य्स्१८२व्_३।५३ ॥  
उदक्याः स्पर्शने चैव ब्राह्मणो वै प्रमादतः ।  
षड्रात्रोपोषितः स्नात्वा पञ्चगव्येन शुध्यति ॥ य्स्१८२व्_३।५४ ॥  
सूतके वर्तमाने ऽपि दासवर्गस्य का क्रिया ।  
स्वामितुल्यं भवेत् तस्य सूतकं तु प्रशस्यते ॥ य्स्१८२व्_३।५५ ॥  
यन् न कारयते तत् तन् नान्यं प्रत्यब्रवीद् यमः ।  
विवाहोत्सवयज्ञेषु कार्ये चैवम् उपस्थिते ॥ य्स्१८२व्_३।५६ ॥  
रजः पश्यति या नारी तस्य कालस्य का क्रिया ।  
विपुले च जले स्नात्वा शुक्लवासास् त्व् अलङ्कृता ॥ य्स्१८२व्_३।५७ ॥  
आपो हिष्ट्ःएत्य् ऋगभिषिक्ता ऽऽयं गौरिति वा ऋचः[चा] ।  
पूजान्ते होमयेत् पश्चाद् घृताहुत्या शताष्टकं ॥ य्स्१८२व्_३।५८ ॥  
गायत्र्या व्याहृतिभिश् च ततः कर्म समाचरेत् ।  
यावद् द्विजा न चार्च्यन्ते अन्नदानहिरण्यकैः ॥ य्स्१८२व्_३।५९ ॥  
तावच्चीर्णव्रतस्यापि तत् पापं न प्रणश्यति ॥ य्स्१८२व्_३।६० ॥  
यद् देहकं काकबलाकचिल्लाम्- एध्येन लिप्तं तु भवेत् कदाचित् ।  
श्रोत्रे मुखे वा परिमस्तके वा ज्ञा[स्ना]नेन लेपोपहतस्य शुद्धिः ॥ य्स्१८२व्_३।६१ ॥  
अभक्ष्याणाम् अपेयानाम् अलेह्यानां च भक्षणे ।  
रेतोमूत्रपुरीषाणां प्रायश्चित्तं कथं भवेत् ॥ य्स्१८२व्_३।६२ ॥  
पद्मोदुम्बरबिल्वानां कुशाश्वत्थपलाशयोः ।  
एतेषाम् उदकं पीत्वा पञ्चगव्येन शुध्यति ॥ य्स्१८२व्_३।६३ ॥  
स्त्रीणां रजस्वलानां च स्पर्शश् चैव भवेद् यदि ।  
चतुर्णाम् अपि वर्णनां प्रायश्चित्तं कथं भवेत् ॥ य्स्१८२व्_३।६४ ॥  
स्पृष्ट्वा रजस्वला ऽन्योन्यं सगोत्रा चान्यगोत्रका ।  
कामाद् अकामतो वा ऽपि त्रिरात्राच् चुद्धिर् इष्यते ॥ य्स्१८२व्_३।६५ ॥  
स्पृष्ट्वा रजस्वला ऽन्योन्यं ब्राह्मणी क्षत्त्रिया तथा ।  
अर्धकृच्छ्रं चरेत् पूर्वा पादकृच्छ्रं तथोत्तरा ॥ य्स्१८२व्_३।६६ ॥  
स्पृष्ट्वा रजस्वला ऽन्योन्यं ब्राह्मणी वैश्यिनी तथा ।  
पादहीनं चरेत् पूर्वा पादम् एकं तथोत्तरा ॥ य्स्१८२व्_३।६७ ॥  
स्पृष्ट्वा रजस्वला ऽन्योन्यं ब्राह्मणी शूद्रिणी तथा ।  
कृच्छ्रेण शुध्यते शूद्री ब्राह्मी दानेन शुध्यति ॥ य्स्१८२व्_३।६८ ॥  
विप्रः स्पृष्टो निशायां तूदक्यया पतितेन वा ।  
दिवा ऽऽनीतेन तोयेन स्नापयेद् अग्निसन्निधौ ॥ य्स्१८२व्_३।६९ ॥  
दिवा चैवार्कसंस्पृष्टं रात्रौ नक्षत्रदर्शनात् ।  
सन्ध्ययोर् उभयोर् वा ऽपि पवित्रं सर्वदा जलम् ॥ य्स्१८२व्_३।७० ॥  
    
इति श्रीयाम्ये धर्मशास्त्रे तृतीयो ऽध्यायः ॥

अध्याय ४  
    
खातं वापी तथा कूप- पाषाणे शस्त्रघातिते ।  
यष्ट्या तु घातिते चैव मृत्पिण्डान्येव साधयेत् ॥ य्स्१८२व्_४।१ ॥  
गोवधे चैव यत् पापं बलीवर्दस्य चैव हि ।  
प्रायश्चित्तं भवेत् तत्र स्त्रिया वा पुरुषस्य वा ॥ य्स्१८२व्_४।२ ॥  
खाते च पतिता या गौः कूपे वा चावटे ऽपि वा ।  
आशा[शै]वालकुडे[ण्डे] वा ऽपि शस्त्रघातेन चैव हि ॥ य्स्१८२व्_४।३ ॥  
यष्ट्या तु पतिता या गौर् बलीवर्दो मृतो ऽपि वा ।  
वत्सो वत्सतरो वा ऽपि प्रायश्चित्ती भवेन् नरः ॥ य्स्१८२व्_४।४ ॥  
नारी वा ऽपि कुमारो वा प्रायश्चित्ताद् विशुध्यति ।  
पापी प्रख्यापयेत् पापं दत्त्वा धेनुं तथा वृषम् ॥ य्स्१८२व्_४।५ ॥  
प्रच्छन्नपापिनो ये स्युः कृतघ्ना दुष्टचारिणः ।  
नरकेषु च पच्यन्ते यावद् आभूतसम्प्लवम् ॥ य्स्१८२व्_४।६ ॥  
तस्माच् च पापिना ग्राह्यं प्रायश्चित्तं यथा तथा ।  
प्रमादाच् च हता येन कपिला वा तथेतरा ॥ य्स्१८२व्_४।७ ॥  
यथा ब्रह्मवधे पापं कपिलाया वधे तथा ।  
बलीवर्दे ऽपि च तथा प्रायश्चित्तं समं स्मृतम् ॥ य्स्१८२व्_४।८ ॥  
रोधने बन्धने चैव मृत्पिण्डनवगोमये ।  
उत्कृष्टेनापि गोहन्ता प्रायश्चित्तेन शुध्यति ॥ य्स्१८२व्_४।९ ॥  
मुष्ट्या वा निहता या गौः शकटे धा[वा]रिपङ्कयोः ।  
गोवर्तपतिता गावः श्वनद्याम् उत्तरे ऽपि वा ॥ य्स्१८२व्_४।१० ॥  
एतत् ते कथितं सर्वं गवां च [वि]घातम् उत्तमम् ।  
यत्र यत्र म्रियेद् गौश् च प्रायश्चित्तं पृथक् पृथक् ॥ य्स्१८२व्_४।११ ॥  
वने च पतिता या गौः पामरत्राट [स]शङ्क्तिता ।  
मृता चैव यदा सा गौः प्रायश्चित्ती भवेच् च सः ॥ य्स्१८२व्_४।१२ ॥  
प्रेषितः पुरुषो वा ऽपि प्रायश्चित्तं च यत् स्मृतम् ।  
आब्दिकं चैव शूद्रस्य वैश्यस्य द्विगुणं भवेत् ॥ य्स्१८२व्_४।१३ ॥  
त्रिगुणं क्षत्त्रियस्यैव विप्रस्यैव चतुर्गुणम् ।  
गोष्ठे निवसनं कार्यं गोघ्नो ऽहम् इति वाचयेत् ॥ य्स्१८२व्_४।१४ ॥  
कष्टेन वर्तमानो ऽपि कालेनैव शुचिर् भवेत् ।  
गवां मध्ये वसेद् रात्रौ दिवा गा वै(?) ह्य् अनुव्रजेत् ॥ य्स्१८२व्_४।१५ ॥  
न स्त्रीणां वपनं कुर्यान् न च गोव्रजनं स्मृतम् ।  
न च गोष्ठे वसेद् रात्रौ न कुर्याद् वैदिकीं श्रुतिम् ॥ य्स्१८२व्_४।१६ ॥  
सर्वान् केशान् समुच्छ्रित्य च्छेदयेद् अङ्गुलद्वयम् ।  
एष ए[वमे]व तु नारीणां शिरोमुण्डापनं स्मृतम् ॥ य्स्१८२व्_४।१७ ॥  
सूतके मृतके चैव विधिं प्रब्रूहि नो यम ।  
जातके वर्तमाने ऽपि मृतकं च यदा भवेत् ॥ य्स्१८२व्_४।१८ ॥  
को विधिः स विनिर्दिष्टः कथयस्व यथा तथम् ।  
एवम् उक्तो हि भगवान् यमः प्राह यथा तथम् ॥ य्स्१८२व्_४।१९ ॥  
जातके नैव मृतकं क्षयं याति न संशयः ।  
पूर्वव्रतम् अनिर्दिष्टं मया च सूतकं भवेत् ॥ य्स्१८२व्_४।२० ॥  
सूतकेन न लिप्येत इति प्राह स्वयं यमः ।  
सूतकेन न लिप्येत व्रतं सम्पूर्णतां व्रजेत् ॥ य्स्१८२व्_४।२१ ॥  
श्राद्धं दानं तपो यज्ञो देवताराधनं तथा ।  
ब्रह्महा च सुरापश् च स्वर्णस्तेयी गुरुद्रुहः ॥ य्स्१८२व्_४।२२ ॥  
संसर्गी पञ्चमो ज्ञेयस् तत्समो नात्र संशयः ।  
एतेषु द्वादशाब्दं च प्रायश्चित्तं विधीयते ॥ य्स्१८२व्_४।२३ ॥  
तथा पातकिनां चैव षडब्दं चैव संस्मृतम् ।  
उपपातकिनां चैव त्रिपञ्चाब्दं विधीयते ॥ य्स्१८२व्_४।२४ ॥  
प्राजापत्यैस् त्रिभिः कृच्छ्रं कृच्छ्रं वै द्वादशाब्दिकम् ।  
एकभक्तं तथा नक्तम् उपवासम् अथापि वा ॥ य्स्१८२व्_४।२५ ॥  
एतद् दिनचतुष्केण पादकृच्छ्रश् च जायते ।  
त्रिपादकृच्छ्रो विज्ञेयः पापक्शयकरः स्मृतः ॥ य्स्१८२व्_४।२६ ॥  
धर्मशास्त्रानुसारेण प्रायश्चित्तं मनीषिभिः ।  
दातव्यं पापमुक्त्यर्थं प्राणिनां पापकारिणाम् ॥ य्स्१८२व्_४।२७ ॥  
अनुतापाद्य[पो य]दा पुंसां[सो] भवेद् वै पापिनः किल ।  
प्रायश्चित्तं तदा देयम् इत्य् आह भगवान् यमः ॥ य्स्१८२व्_४।२८ ॥  
अज्ञात्वा धर्मशास्त्राणि प्रायश्चित्तं ददाति यः ।  
प्रायश्चित्ती भवेत् पूतस् तत् पापं पर्षदं व्रजेत् ॥ य्स्१८२व्_४।२९ ॥  
तस्माच् छास्त्रानुसारेण प्रायश्चित्तं विधीयते ।  
अष्टशाल्यां मृता ये च ये च स्त्रीसूतके मृताः ॥ य्स्१८२व्_४।३० ॥  
द्रंष्ट्राभिर् भक्षिता ये च ये च आत्महनो जनाः ।  
अष्टशाल्यां मृतो विप्रः प्रायश्चित्तं तु बन्धुभिः ॥ य्स्१८२व्_४।३१ ॥  
कार्यं तु आब्दिकं चैव तथा स्त्रीणां च दापयेत् ।  
शुद्ध्यर्थं नान्यथा भाव्यम् इत्य् आह भगवान् यमः ॥ य्स्१८२व्_४।३२ ॥  
दुर्मृत्युमरणं प्राप्ता ये ऽप्य् अधोगतिम् आगताः ।  
तेषां शुद्ध्यर्थम् एवात्र द्वित्र्यब्दं हि विशिष्यते ॥ य्स्१८२व्_४।३३ ॥  
ब्राह्मणक्षत्त्रियविशां शूद्रानां चान्त्यजातिनाम् ।  
तारतम् येन दातव्यम् इति प्राह स्वयं यमः ॥ य्स्१८२व्_४।३४ ॥  
पतितानां च विप्राणां तथा स्त्रीणां विगर्हितम् ।  
कथं शुद्धिर् भवेत् तासां तेषां चैव विशेषतः ॥ य्स्१८२व्_४।३५ ॥  
व्यभिचाराद् ऋतौ शुद्धिः स्त्रीणां चैव न संशयः ।  
गर्भे जाते परित्यागो नान्यथा मम भाषितम् ॥ य्स्१८२व्_४।३६ ॥  
दुष्टस्त्रीदर्शनेनैव पितरो यान्त्य् अधोगतिम् ।  
घृतं योन्यां क्षिपेद् घोरं परपुंसगता हि या ॥ य्स्१८२व्_४।३७ ॥  
हवनं च प्रयत्नेन गायत्र्या चायुतत्रयम् ।  
ब्राह्मणान् भोजयेत् पश्चाच् छतम् अष्टोत्तरेण हि ॥ य्स्१८२व्_४।३८ ॥  
विधवा चैव या नारी पुंसोपगतसेविनी ।  
त्याज्या सा बन्धुभिश् चैव नान्यथा यमभाषितम् ॥ य्स्१८२व्_४।३९ ॥  
पतितस्य च विप्रस्य अनुतापरतस्य च ।  
पापाच् चैव निवृत्तस्य प्रायश्चित्ती भवेत् तदा ॥ य्स्१८२व्_४।४० ॥  
तारतम् येन दातव्यं प्रायश्चित्तं यथा विधि ।  
सकामो हि यदा विप्रः पापाचारपरो भवेत् ॥ य्स्१८२व्_४।४१ ॥  
दृष्ट्वा[दिष्ट्या] निवृत्तपापौघः प्रायश्चित्ती तदार्हति ।  
तथा क्षत्त्रियवैश्यौ वा शूद्रो वा ऽपि यथा क्रमात् ॥ य्स्१८२व्_४।४२ ॥  
विधव् आगमने पापं सकृच् चैव तु यद् भवेत् ।  
असकृच् च यदा ज्ञात्वा प्रायश्चित्तं प्रवर्तते ॥ य्स्१८२व्_४।४३ ॥  
असकृद् गमनाच् चैव चरेच् चान्द्रायणद्वयम् ।  
सकृद् गमने यत् पापं प्राजापत्यद्वयेन हि ॥ य्स्१८२व्_४।४४ ॥  
पुनर्भूर् विकृता येन कृता विप्रेण चैव हि ।  
विना शाखाप्रभेदेन पुनर्भूर् भण्यते हि सा ॥ य्स्१८२व्_४।४५ ॥  
सवर्णश् च सवर्णायाम् अभिषिक्तो यदा भवेत् ।  
ब्राह्मणः कामलुब्धो ऽपि श्राद्धे यज्ञे च गर्हितः ॥ य्स्१८२व्_४।४६ ॥  
क्षत्त्रियो ब्राह्मणीसक्तः क्षत्त्रिण्यां विश एव वा ।  
वैश्याया गमने शूद्रः पतिताया भवान् यथा ॥ य्स्१८२व्_४।४७ ॥  
प्रातिलोम्ये महत्पापं प्रवदन्ति मनीषिणः ।  
प्रायश्चित्तं चा ऽऽनुलोम्ये न भवत्य् एव चान्यथा ॥ य्स्१८२व्_४।४८ ॥  
मानसं वाचिकं चैव कायिकं पातकं स्मृतम् ।  
तस्मात् पापाद् विशुद्ध्यर्थं प्रायश्चित्तं दिने दिने ॥ य्स्१८२व्_४।४९ ॥  
प्रातह् सन्ध्यां सनक्षत्राम् उपास्याम् ए[सीतै]व यत्नतः ।  
मध्याह्ने च तथा रौद्रीं सायं चैव तु वैष्णवीम् ॥ य्स्१८२व्_४।५० ॥  
त्रिविधं पापशुद्ध्यर्थं सन्ध्योपासनम् एव च ।  
सन्ध्याहीनो हि यो विप्रः स्नानहीनस् तथैव च ॥ य्स्१८२व्_४।५१ ॥  
स्नानहीनो मलाशी स्यात् सन्ध्याहीनो हि भ्रूणहा ।  
नैशं पा([नश्येत्पा])पं हि यां ध्यात्वा उ([तुरु])पासनपरो हि सः ॥ य्स्१८२व्_४।५२ ॥  
ब्रह्मलोकं व्रजत्य् एव नान्यथा यमभाषितम् ।  
विद्यात् अपोभ्यां संयुक्तः शान्तः शुचिर् अलम्पटः ॥ य्स्१८२व्_४।५३ ॥  
अलुभ्दाह्लादनिष्पापा भूदेवा नात्र संशयः ।  
पात्रीभूताश् च विज्ञेया विप्रास् ते नात्र संशयः ॥ य्स्१८२व्_४।५४ ॥  
तेभ्यो दत्तम् अनन्तं हि इत्य् आह भगवान् यमः ।  
कुकर्मस्थास् तु ये विप्रा लोलुपा वेदवर्जिताः ॥ य्स्१८२व्_४।५५ ॥  
सन्ध्याहीना व्रतभ्रष्टाः पिशुना विषयात्मकाः ।  
तेभ्यो दत्तं निष्फलं स्यान् नात्र कार्याविचारणा ॥ य्स्१८२व्_४।५६ ॥  
प्रतिग्रहे सङ्कुचिता यदान्यातैयविधृता ।  
भूमिदर्शनात् पापमोचका कृतत्रेताद्वापरे कलौ नौवर्वीरोषितः ॥ य्स्१८२व्_४।५७ ॥  
राजप्रतिग्रहात् सर्वं ब्रह्मवर्चसम् एव च ।  
नश्यतीति न सन्देह इत्य् आह भगवान् यमः ॥ य्स्१८२व्_४।५८ ॥  
राज्ञां प्रतिग्रहस् त्याज्यो लोकत्रयजिगीषुभिः ।  
राज्ञः प्रतिग्रहाच् चैव ब्राह्मण्यं हि विलुप्यते ॥ य्स्१८२व्_४।५९ ॥  
गावो दूरप्रचारेण हिरण्यं लोभलिप्सया ।  
स्त्री विनश्यति गर्वे[भे]ण ब्राह्मणो राजसेवया ॥ य्स्१८२व्_४।६० ॥  
सेवकाश् चापि विप्राणां राज्ञां सुकृतनामभिः ।  
कुम्भीपाकेषु पच्यन्ते यावद् आभूतसम्प्लवम् ॥ य्स्१८२व्_४।६१ ॥  
असेव्यासेविनो विप्रा अयाज्यानां च याजकाः ।  
अपाङ्क्तास् ते च विज्ञेयाः सर्वधर्मबहिष्कताः ॥ य्स्१८२व्_४।६२ ॥  
    
इति श्रीयाम्ये धर्मशास्त्रे चतुर्थो ऽध्यायः ॥  
    
अध्याय ५  
    
अतः परं प्रवक्ष्यामि शृणुध्वं मुनिपुङ्गवाः ।  
सर्वेषाम् अन्त्यजातीनां वर्णादीनां यथा क्रमम् ॥ य्स्१८२व्_५।१ ॥  
स्त्रीसम्पर्कादिकं सर्वं जातम् अन्त्यजसञ्ज्ञकम् ।  
योनिसङ्करजं सर्वं वर्णतश् चापि सर्वशः ॥ य्स्१८२व्_५।२ ॥  
विप्रक्षत्त्रियविट्शूद्रा- वर्णिजात्येष्व् अनुक्रमात् ।  
एते ब्राह्मणकुत्साः स्युस् तस्माद् ब्राह्मण([ण्य])म् उत्तमम् ॥ य्स्१८२व्_५।३ ॥  
वेदाचाररतो विप्रो वेदवेदाङ्गपारगः ।  
तैर् अप्य् अनुष्ठितो धर्म उक्तश् चैव विशेषतः ॥ य्स्१८२व्_५।४ ॥  
कार्ये चैव विशेषेण त्रिभिर् वर्नैर् अतन्द्रितः ।  
बलाद् दासी कृता ये च म्लेच्छचाण्डालदस्युभिः ॥ य्स्१८२व्_५।५ ॥  
अशुभं कारिताः कर्म गवादिप्राणिहिंसनम् ।  
प्रायश्चित्तं च दातव्यं तारतम् येन वा द्विजैः ॥ य्स्१८२व्_५।६ ॥  
श्राद्धकाले यदा जाता पत्नी यस्य रजस्वला ।  
प्रसूता वा न कार्य च दैविकं पैतृकं तथा ॥ य्स्१८२व्_५।७ ॥  
ब्राह्मणा मन्त्रिताश् चैव क्षणिता वा प्रयत्नतः ।  
उद्दिश्य पितृपाकं च कार्यं पैतृकम् एव तत् ॥ य्स्१८२व्_५।८ ॥  
आशौचं न भवत्य् एव नात्र कार्या विचारणा ।  
प्रस्थाने वा पिता तस्य पञ्चत्वं च गतो भवेत् ॥ य्स्१८२व्_५।९ ॥  
श्राद्धादिकाम् तु पुत्रेण अज्ञातेन कृतं यदा ।  
कन्या प्रदानसमये श्रुतं च पि([तवान्पि])तरं मृतम् ॥ य्स्१८२व्_५।१० ॥  
कन्यादानं च तत् कार्यं वचनाद् भवते[ति] क्षमः ।  
पितुः पात्रादिकं कर्म पश्चात् सर्वं यथा विधि ॥ य्स्१८२व्_५।११ ॥  
अज्ञानाच् च कृतं सर्वं दैविकं पैतृकं च यत् ।  
जातके सू([मृ])तके वा ऽपि तत् सर्वं सफलं भवेत् ॥ य्स्१८२व्_५।१२ ॥  
व्यासेनोक्तस्मृतौ स्वकीये अज्ञानात् पितरि मृते यदा ज्ञातु सदैव कार्यं पितृकम् एव वा ॥ य्स्१८२व्_५।१३ ॥  
अनेके यस्य ये पुत्राः संसृष्टा हि भवन्ति च ।  
ज्येष्ठेन हि कृतं सर्वं सफलं पैतृकं भवेत् ॥ य्स्१८२व्_५।१४ ॥  
वैदिकं च तथा सर्वं भवत्य् एव न संशयः ।  
पृथक् पिण्डं पृथक् श्राद्धं वैश्वदेवादिकं च यत् ॥ य्स्१८२व्_५।१५ ॥  
भ्रातरश् च पृथक् कुर्युर् नाविभक्ताः कदाचन ।  
अपुत्रस्य च पुत्राः स्युः कर्तारः साम्परायणाः ॥ य्स्१८२व्_५।१६ ॥  
सफलं जायते सर्वाम् इति शातातपो ऽब्रवीत् ।  
न च दत्तो ऽप्यहीनो ऽति- स्नेहेन च तथा ऽपरः ॥ य्स्१८२व्_५।१७ ॥  
बलाद् गृहीतो बद्धश् च बन्धुभिर् दत्त एव च ।  
भ्रातुः पुत्रो मित्रपुत्रः शिष्यश् चैव तथौरसः ॥ य्स्१८२व्_५।१८ ॥  
अपुत्रस्य च विज्ञेया दायादा नात्र संशयः ।  
नवैते पुत्रवत्पाल्याः परलोकप्रदा ह्य् अमी ॥ य्स्१८२व्_५।१९ ॥  
औरसेन समा ज्ञेया वचसोद्दालकस्य च ।  
इदानीं भागनिर्णयम् ऋषिः शातातपो ऽब्रवीत् ॥ य्स्१८२व्_५।२० ॥  
ज्येष्ठेन वा कनिष्ठेन विभागस्य विनिर्णयः ।  
समभागप्रदाता च अपुत्रेभ्यो न संशयः ॥ य्स्१८२व्_५।२१ ॥  
समभागो ग्रहीतव्यः पुत्रमत्या सदैव हि ।  
पितृभ्यो भ्रातृपुत्रेभ्यो दायादेभ्यो यथा क्रमात् ॥ य्स्१८२व्_५।२२ ॥  
अधिकस्य च भागौ द्वौ इतरेभ्यः(?) समासतः ।  
आधौ प्रतिग्रहे क्रान्ते पूर्वा तु बलवत्तरा ॥ य्स्१८२व्_५।२३ ॥  
सर्वेस्व् एव विवादेषु बलवत्य् उत्तरा क्रिया ।  
समविद्योत्तरं चैव प्रत्यवस्कन्दनं तथा ॥ य्स्१८२व्_५।२४ ॥  
पूर्वं न्यासविधिश् चैव उत्तरः स्याच् चतुर्विधः ।  
साक्षिषूभयतः सत्सु साक्षिणः पूर्ववादिनः ॥ य्स्१८२व्_५।२५ ॥  
पूर्वपक्षे ऽधरीभूते भवन्त्य् उत्तरवादिनः ।  
असाक्षिव्यवहारेषु दिव्यं देयं यथा विधि ॥ य्स्१८२व्_५।२६ ॥  
    
इति श्रीयाम्ये धर्मशास्त्रे पञ्चमो ऽध्यायः ।  
समाप्तेयं बृहद्यमस्मृतिः ॥

