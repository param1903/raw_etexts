+++
title = "Yasodhara: Rasaprakasasudhakara"

+++


## Intro
  
  
  
  
Yasodhara: Rasaprakasasudhakara   
  
  
  
  
  
Yasodhara: Rasaprakasasudhakara   
Based on the ed. by Jivram Kalidas Sastri  
Gondal : Rasasala Ausadhasram, 1940  
  
  
Input by Oliver Hellwig  
  
  
  
PLAIN TEXT VERSION  
  
  
The transliteration emulates Devanagari script.  
Therefore, word boundaries are usually not marked by blanks  
  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


य्र्प्स्, अध्याय १  
    
शशिकलाकलितं हि शुभाननं शिवनिधानमथो ऋषिपूजितम् ।  
जननपालनसंहरणात्मकं हरिहरं प्रथमं प्रणमाम्यहम् ॥ य्र्प्स्_१।१ ॥  
कुमुदकुन्दसिताम्बरधारिणीं विमलमौक्तिकहारसुशोभिताम् ।  
सकलसिद्धगणैर् अपि सेविताम् अहरहः प्रणमामि च शारदाम् ॥ य्र्प्स्_१।२ ॥  
वदनकुञ्जरम् अभ्रदलद्युतिं त्रिनयनं च चतुर्भुजवामनम् ।  
कनकरत्नसुशोभितशेखरं गणपतिं प्रथमं प्रणमाम्यहम् ॥ य्र्प्स्_१।३ ॥  
गिरिशधाम सदा महदद्भुतं सकलरोगविघातकरं परम् ।  
सकलसिद्धिसमूहविशारदं प्रणतपापहरं भवपारदम् ॥ य्र्प्स्_१।४ ॥  
<इन्हल्त्स्वेर्ज़ेइछ्निस्>  
प्रथमं पारदोत्पत्तिं कथयामि यथातथम् ।  
ततः शोधनकं तस्य तथाष्टादश कर्म च ॥ य्र्प्स्_१।५ ॥  
चतुर्धा बन्धविज्ञानं भस्मत्वं सूतकस्य च ।  
धातूनां शोधनं चैव मारणं गुणवर्णनम् ॥ य्र्प्स्_१।६ ॥  
अष्टौ महारसाः सम्यक् प्रोच्यन्ते ऽत्र मया खलु ।  
तथा चोपरसानां हि गुणाः शोधनमारणम् ॥ य्र्प्स्_१।७ ॥  
द्रुतिपातं च सर्वेषां कथयामि सविस्तरम् ।  
रत्नानां गुणदोषश्च तथा शोधनमारणम् ॥ य्र्प्स्_१।८ ॥  
क्रामणं रञ्जनं चैव द्रुतिमेलानकं रसे ।  
रसांश्च शतसङ्ख्याकान् कथयामि सविस्तरात् ॥ य्र्प्स्_१।९ ॥  
औषधीनां समाख्याता भेदाश्चत्वार एव च ।  
दिव्यौषध्यो रसौषध्यः सिद्धौषध्यस्तथा पराः ॥ य्र्प्स्_१।१० ॥  
महौषध्य इति प्रोक्ता यन्त्राण्यथ पुटानि च ।  
मूषाश्चैव हि धातूनां कौतुकानि समासतः ॥ य्र्प्स्_१।११ ॥  
वाजीकरणयोगाश्च शुक्ररतम्भकरास्त ।  
नातिसङ्क्षेपविस्तारात् ग्रन्थे ऽस्मिन् परिकल्पिताः ॥ य्र्प्स्_१।१२ ॥  
<सूतोत्पत्ति (मिथिल्फ़े एइनेर् स्छ्Ṇनेन् फ़्रौ)>  
हिमालयात्पश्चिमदिग्विभागे गिरीन्द्रनामा रुचिरो ऽस्ति भूधरः ।  
तत्सन्निधाने ऽतिसुवृत्तकूपे साक्षाद्रसेन्द्रो निवसत्ययं हि ॥ य्र्प्स्_१।१३ ॥  
कुमारिकारूपगुणेन युक्ता स्वलङ्कृता वाहवरे ऽधिरूढा ।  
तत्रागता कूपमवेक्षमाणा निवर्तिता सा महता जवेन ॥ य्र्प्स्_१।१४ ॥  
प्रधावितः सूतवरश्चतुर्षु ककुप्सु भूमौ पतितो हि नूनम् ॥ य्र्प्स्_१।१५ ॥  
परितः पर्वतात्सम्यक् क्षेत्रं द्वादशयोजनम् ।  
विस्तीर्णं च सुवृत्तं हि सूतकस्य समीरितम् ॥ य्र्प्स्_१।१६ ॥  
तन्मृदः पातने यन्त्रे पातितः खलु रोगहा ।  
जायते रुचिरः साक्षाद् उच्यते पारदः स्वयम् ॥ य्र्प्स्_१।१७ ॥  
<मेर्चुर्य्:: सुब्त्य्पेस्:: चस्ते (अफ़्तेर् एमनतिओन् फ़्रोम् थे wएल्ल्)>  
कूपाद्विनिःसृतः सूतश् चतुर्दिक्षु गतो द्विजः ।  
क्षत्रियो वैश्यशूद्रौ च चतुर्णां जायते खलु ॥ य्र्प्स्_१।१८ ॥  
<मेर्चुर्य्:: सुब्त्य्पेस्:: चोलोउर्>  
श्वेता कृष्णा तथा पीता रक्ता वै जायते छविः ।  
प्राच्यां याम्यां प्रतीच्यां च कौबेर्यां च दिशि क्रमात् ॥ य्र्प्स्_१।१९ ॥  
<मेर्चुर्य्:: सुब्त्य्पेस्:: चोलोउर्:: उसे>  
श्वेतः श्वेतविधाने स्यात् कृष्णो देहकरस्तथा ।  
पीतवर्णः स्वर्णकर्ता रक्तो रोगविनाशकृत् ॥ य्र्प्स्_१।२० ॥  
सर्व एकीकृता एव सर्वकार्यकराः सदा ।  
सेविताः सर्वरोगघ्नाः सर्वसिद्धिविधायकाः ॥ य्र्प्स्_१।२१ ॥  
इत्थं सूतोद्भवं ज्ञात्वा न रोगैवार्ध्यते खलु ।  
शोधितो मारितश्चैव क्रामितः सारितः शुभः ॥ य्र्प्स्_१।२२ ॥  
<पारद्ना आठ् संस्कार् अथवा कर्म्>  
स्वेदनं मर्दनं चैव मूर्च्छनं स्यात्तदुत्थितम् ।  
पातनं रोधनं सम्यक् नियामनसुदीपने ॥ य्र्प्स्_१।२३ ॥  
तथाभ्रकग्रासमान- चारणं च क्रमेण हि ।  
गर्भद्रुतिर्बाह्यद्रुतिः प्रोक्तं जारणकं तथा ॥ य्र्प्स्_१।२४ ॥  
सारणं क्रामणं प्रोक्तं वेधकर्म च रञ्जनम् ।  
सेवनं पारदस्याथ कर्माण्यष्टादशैव हि ।  
उद्देशतो मयात्रैव नामानि कथितानि वै ॥ य्र्प्स्_१।२५ ॥  
<पारददोषाः>  
दोषाः पञ्च समुद्दिष्टाः पारदानां भिषग्वरैः ।  
मलो विषं तथा वह्निर् मदो दर्पश्च वै क्रमात् ।  
मूर्च्छां मृत्युं मदं चैव स्फोटं कुर्युः शिरोभ्रमम् ॥ य्र्प्स्_१।२६ ॥  
<पारदकञ्चुकाः>  
कञ्चुकाः सप्त सूतस्य कथयामि यथार्थतः ।  
नामानि कथयाम्येषां देवीशास्त्रानुसारतः ॥ य्र्प्स्_१।२७ ॥  
मृच्छैलजलशुल्बायो- नागवङ्गसमुद्भवाः ।  
सूतके कञ्चुकाः सप्त ततश्चैव विषोपमाः ॥ य्र्प्स्_१।२८ ॥  
<मेर्चुर्य्:: उसे ओफ़् शोधन>  
द्वादशैव हि दोषाः स्युर् यैश्च निष्कासिता द्विजैः ।  
तेषां हि रससिद्धिः स्याद् अपरे यमसन्निभाः ।  
तस्माद्दोषापहरणं कर्तव्यं भिषगुत्तमैः ॥ य्र्प्स्_१।२९ ॥  
<स्वेदन>  
तत्र स्वेदनकं कुर्याद् यथावच्च शुभे दिने ।  
सूतस्य स्वेदनं कार्यं दोलायन्त्रेण वार्तिकैः ॥ य्र्प्स्_१।३० ॥  
क्षारौ चाम्लेन सहितौ तथा च पटुपञ्चकम् ।  
त्रिकटु त्रिफला चैव चित्रकेण समन्विता ॥ य्र्प्स्_१।३१ ॥  
पुष्पकासीससौराष्ट्र्यौ सर्वाण्येव तु मर्दयेत् ।  
ओषधानि समांशानि रसाद् अष्टमभागतः ॥ य्र्प्स्_१।३२ ॥  
कृत्वान्धमूषां तेषां तु तन्मध्ये पारदं क्षिपेत् ।  
त्रिगुणेन सुवस्त्रेण भूर्जपत्रेण वेष्टयेत् ॥ य्र्प्स्_१।३३ ॥  
गुणेन काष्ठखण्डे वै बद्धां तु रसपोटलीम् ।  
लम्बायमानां भाण्डे तु तुषवारिप्रपूरिते ॥ य्र्प्स्_१।३४ ॥  
त्रिदिनं स्वेदयेत्सम्यक् स्वेदनं तदुदीरितम् ॥ य्र्प्स्_१।३५ ॥  
<२। मर्दन>  
अथ मर्दनकं कर्म येन शुद्धतमो रसः ।  
प्रजायते विस्तरेण कथयामि यथातथम् ॥ य्र्प्स्_१।३६ ॥  
खल्वे विमर्दयेत्सूतं दिनानि त्रीणि चैव हि ।  
<खल्व:: दिमेन्सिओन्स्>  
अथ खल्वप्रमाणं हि वक्ष्ये तत्र मयाधुना ॥ य्र्प्स्_१।३७ ॥  
कलाङ्गुलस् तदायामश् चोत्सेधो ऽपि नवाङ्गुलः ।  
विस्तरेण तथा कुर्यान् निम्नत्वेन षडङ्गुलम् ॥ य्र्प्स्_१।३८ ॥  
द्व्यङ्गुलः पृष्ठविस्तारो मध्ये ऽतिमसृणीकृतः ।  
<पेस्त्ले:: सिज़े>  
अर्धचन्द्राकृतिश्चापि मर्दको ऽत्र दशाङ्गुलः ॥ य्र्प्स्_१।३९ ॥  
<मर्दन (चोन्त्।)>  
सूतः पञ्चपलस्तस्मिन् मर्दयेत् काञ्जिकैस्त्र्यहम् ।  
बहिर्मलविनाशाय रसराजं तु निश्चितम् ॥ य्र्प्स्_१।४० ॥  
उष्णकाञ्जिकतोयेन क्षालयेत् तदनन्तरम् ॥ य्र्प्स्_१।४१ ॥  
<३। मूर्छन>  
अतःपरं प्रवक्ष्यामि पारदस्य तु मूर्च्छनम् ।  
मूर्च्छनं दोषरहितं सप्तकञ्चुकनाशनम् ॥ य्र्प्स्_१।४२ ॥  
स्वर्जिका यावशूकश्च तथा च पटुपञ्चकम् ।  
अम्लौषधानि सर्वाणि सूतेन सह मर्दयेत् ॥ य्र्प्स्_१।४३ ॥  
खल्वे दिनत्रयं तावद् यावन्नष्टत्वम् आप्नुयात् ।  
स्वरूपस्य विनाशेन मूर्च्छनं तदिहोच्यते ।  
निर्मलत्वम् अवाप्नोति ग्रन्थिभेदश्च जायते ॥ य्र्प्स्_१।४४ ॥  
<४। उत्थापन>  
अथोत्थापनकं कर्म पारदस्य भिषग्वरैः ।  
करणीयं प्रयत्नेन रसशास्त्रस्य वर्त्मना ॥ य्र्प्स्_१।४५ ॥  
दोलायन्त्रे ततः स्वेद्यः पूर्ववद्दिवसत्रयम् ।  
सूर्यातपे मर्दितो ऽसौ दिनमेकं शिलातले ।  
उत्थापनं भवेत्सम्यक् मूर्छादोषविनाशनम् ॥ य्र्प्स्_१।४६ ॥  
<५। पातन>  
पातनं हि महत्कर्म कथयामि सुविस्तरम् ।  
त्रिधा पातनमित्युक्तं रसदोषविनाशनम् ॥ य्र्प्स्_१।४७ ॥  
ऊर्ध्वपातस्त्वधःपातस् तिर्यक्पातः क्रमेण हि ।  
<ऊर्ध्वपातनयन्त्र>  
ऊर्ध्वपातनयन्त्रस्य लक्षणं तदिहोच्यते ।  
मृण्मयी स्थालिका कार्या चोच्छ्रिता तु षडङ्गुला ॥ य्र्प्स्_१।४८ ॥  
मुखे सप्ताङ्गुलायामा परितस्त्रिदशाङ्गुला ।  
इयन्माना द्वितीया च कर्तव्या स्थालिका शुभा ॥ य्र्प्स्_१।४९ ॥  
क्षारद्वयं रामठं च तथा हि पटुपञ्चकम् ।  
अम्लवर्गेण संयुक्तं सूतकं तैस्तु मर्दयेत् ॥ य्र्प्स्_१।५० ॥  
लेपयेत्तेन कल्केन अधःस्थां स्थालिकां शुभाम् ।  
उपरिस्थाम् अधोवक्त्रां दत्त्वा सम्पुटमाचरेत् ॥ य्र्प्स्_१।५१ ॥  
सभस्मलवणेनैव मुद्रां तत्र प्रकारयेत् ।  
चुल्यां स्थालीं निवेश्याथ धान्याग्निं तत्र कारयेत् ॥ य्र्प्स्_१।५२ ॥  
तस्योपरि जलाधानं कार्यं यामचतुष्टयम् ।  
स्वाङ्गशीतलतां ज्ञात्वा ऊर्ध्वङ्गं ग्राहयेद्रसम् ॥ य्र्प्स्_१।५३ ॥  
ऊर्ध्वपातनयन्त्रं हि तदेवं परिकीर्तितम् ।  
<५।२। अधःपातन>  
पूर्वोक्तां स्थालिकां सम्यक् विपरीतां तु पङ्किले ।  
गर्ते तु स्थापितां भूमौ ज्वालयेन्मूर्ध्नि पावकम् ॥ य्र्प्स्_१।५४ ॥  
यामत्रितयपर्यन्तं अधः पतति पारदः ।  
अधःपातनयन्त्रं हि कीर्तितं रसवेदिभिः ॥ य्र्प्स्_१।५५ ॥  
<५।३। तिर्यक्पातन>  
पूर्वोक्तैरौषधैः सार्धं रसराजं विमर्दयेत् ।  
तिर्यग्घटे रसं क्षिप्त्वा तन्मुखे ह्यपरो घटः ॥ य्र्प्स्_१।५६ ॥  
कनीयानुदरे छिद्रं छिद्रे चायसनालिकाम् ।  
नालिकां जलपात्रस्थां कारयेच्च भिषग्वरैः ॥ य्र्प्स्_१।५७ ॥  
अधस्ताद्रसयन्त्रस्य तीव्राग्निं ज्वालयेद्बुधः ।  
यामत्रितयपर्यन्तं तिर्यक्पातो भवेद्रसः ॥ य्र्प्स्_१।५८ ॥  
यन्त्राणां पातनानां च त्रितयं सुकरं खलु ॥ य्र्प्स्_१।५९ ॥  
कथितं हि मया सम्यक् रसागमनिदर्शनात् ॥ य्र्प्स्_१।६० ॥  
<६। रोधन>  
अधुना कथयिष्यामि रसरोधनकर्म च ।  
यत्कृते च पलत्वं हि रसराजस्य शाम्यति ॥ य्र्प्स्_१।६१ ॥  
सिन्धूद्भवं दशपलं जलप्रस्थत्रयं तथा ।  
धारयेद्घटमध्ये च सूतकं दोषवर्जितम् ॥ य्र्प्स्_१।६२ ॥  
पिधानेन यथा सम्यक् मुद्रितं मृत्स्नया खलु ।  
निर्वाते निर्जने देशे धारयेद् दिवसत्रयम् ॥ य्र्प्स्_१।६३ ॥  
अनेनैव प्रकारेण रोधनं कुरु वैद्यराट् ॥ य्र्प्स्_१।६४ ॥  
<७। नियामन>  
अतःपरं प्रवक्ष्यामि पारदस्य नियामनम् ।  
जलसैन्धवसंयुक्तो घटस्थो हि रसोत्तमः ।  
दिनत्रयं स्वेदितश्च वीर्यवानपि जायते ॥ य्र्प्स्_१।६५ ॥  
<८। दीपन>  
अथेदानीं प्रवक्ष्यामि रसराजस्य दीपनम् ।  
बुभुक्षा व्यापकत्वं च येन कृत्वा प्रजायते ॥ य्र्प्स्_१।६६ ॥  
राजिका लवणोपेता मरिचं शिग्रुटङ्कणे ।  
कासीससंयुता काङ्क्षी काञ्जिकेन समन्वितैः ॥ य्र्प्स्_१।६७ ॥  
दिनानि त्रीणि संस्वेद्य पश्चात् क्षारेण मर्दयेत् ।  
अनेनैव प्रकारेण दीपनं जायते ध्रुवम् ॥ य्र्प्स्_१।६८ ॥  
तीव्रत्वं वेगकारित्वं व्यापकत्वं बुभुक्षुता ।  
बलवत्त्वं विशेषेण कृते सम्यक् प्रजायते ॥ य्र्प्स्_१।६९ ॥  
<८।१। दीपन: मुखोत्पादन>  
मुखोत्पादनकं कर्म प्रकारो दीपनस्य हि ।  
कथयामि समासेन यथावद्रसशोधनम् ॥ य्र्प्स्_१।७० ॥  
अष्टादशांशभागेन कनकेन च सूतकः ।  
निम्बूरसेन सम्मर्द्यो वासरैकमतःपरम् ॥ य्र्प्स्_१।७१ ॥  
क्षारैश्च लवणै रम्यैः स्वेदितः काञ्जिकेन हि ।  
क्षालिते काञ्जिकेनैव वक्त्रं भोक्तुं प्रजायते ॥ य्र्प्स्_१।७२ ॥  
<८।२। दीपन: मुखोत्पादन (२)>  
ताप्यसत्वं कलांशेन हेम्ना तद् द्विगुणेन च ।  
तप्तम् आयसखल्वेन तप्तेनाथ प्रमर्दयेत् ॥ य्र्प्स्_१।७३ ॥  
व्यक्तं हि रसचुक्रेण क्षारेण चणकस्य हि ।  
जम्बीरपूरकजलैर् मर्दयेदेकविंशतिम् ॥ य्र्प्स्_१।७४ ॥  
वासरे याममेकं तु प्रत्येकं हि विमर्दयेत् ।  
यातुधानमुखं सम्यक् यात्येव हि न संशयः ॥ य्र्प्स्_१।७५ ॥  
द्वितीयो दीपनस्यैवं प्रकारः कथितो मया ।  
सूतस्याष्टौ च संस्काराः कथिता देहकर्मणि ॥ य्र्प्स्_१।७६ ॥  
तथा च दश कर्माणि देहलोहकराणि हि ॥ य्र्प्स्_१।७७ ॥  
<९। ग्रासमान>  
अथेदानीं प्रवक्ष्यामि भक्षणं चाभ्रकस्य हि ।  
करोटिविधिना सम्यक् कर्तव्यं लोहसम्पुटम् ॥ य्र्प्स्_१।७८ ॥  
जलयन्त्रस्य योगेन विडेन सहितो रसः ।  
भक्षयत्येव चाभ्रस्य कवलानि न संशयः ॥ य्र्प्स्_१।७९ ॥  
<जलयन्त्र>  
अतो हि जलयन्त्रस्य लक्षणं कथ्यते मया ।  
सुवृत्तं लोहपात्रं च जलं तत्राढकत्रयम् ॥ य्र्प्स्_१।८० ॥  
तन्मध्ये सुदृढं सम्यक् कर्तव्यं लोहसम्पुटम् ।  
लोहसम्पुटमध्ये तु निक्षिप्तं शुद्धपारदम् ॥ य्र्प्स्_१।८१ ॥  
बिडेन सहितं चैव षोडशांशेन यत्नतः ।  
चतुःषष्ट्यंशकं चाभ्र- सत्त्वं सम्पुटके तथा ॥ य्र्प्स्_१।८२ ॥  
सम्पुटं मुद्रयेत्पश्चात् दृढया तोयमृत्स्नया ।  
वह्निमृत्तिकया वापि सन्धिरोधं तु कारयेत् ॥ य्र्प्स्_१।८३ ॥  
चुल्यां निवेश्य तं यन्त्रं जलेनोष्णेन पूरितम् ।  
क्रमादग्निः प्रकर्तव्यो दिवसार्धकमेव हि ॥ य्र्प्स्_१।८४ ॥  
एवं कृते ग्रासमानं भक्षयेन्नात्र संशयः ।  
अनेनैव प्रकारेण षड्ग्रासं भक्षयेद् ध्रुवम् ॥ य्र्प्स्_१।८५ ॥  
भक्षिते चाभ्रसत्त्वे तु सर्वकार्येषु सिद्धिदः ।  
<विडमान>  
मानं मानविहीनेन कर्तुं केन न शक्यते ॥ य्र्प्स्_१।८६ ॥  
तस्मान्मया मानकर्म कथितव्यं यथोदितम् ।  
चतुःषष्ट्यंशतो बीजं पारदान्मुखकारकम् ॥ य्र्प्स्_१।८७ ॥  
पश्चाद् द्वात्रिंशभागेन दातव्यं बीजमुत्तमम् ।  
ततःषोडशभागेन बीजस्य कवलं न्यसेत् ॥ य्र्प्स्_१।८८ ॥  
रसादष्टमभागेन दातव्यं भिषगुत्तमैः ।  
चतुर्थेनाथ भागेन ग्रास एवं प्रदीयते ॥ य्र्प्स्_१।८९ ॥  
तथा च समभागेन ग्रासेनैव च साधयेत् ।  
बिडेन षोडशांशेन क्षुधितो जायते रसः ॥ य्र्प्स्_१।९० ॥  
यदा जीर्णो भवेद् ग्रासः पातितश्च विडेन हि ॥ य्र्प्स्_१।९१ ॥  
<बिड>  
कासीससिन्धुलवण- सौवर्चलसुराष्ट्रिकाः ।  
गन्धकेन समं कृत्वा विडो ऽयं वह्निकृद् भवेत् ॥ य्र्प्स्_१।९२ ॥  
<१०। चारण>  
अथ गर्भद्रुतेः कर्म चारणं गुणवर्धनम् ।  
कथयामि यथातथ्यं रसराजस्य सिद्धिदम् ॥ य्र्प्स्_१।९३ ॥  
ताप्यसत्वाभ्रसत्त्वं च घोषाकृष्टं च ताम्रकम् ।  
समभागानि सर्वाणि ध्मापयेत्खदिराग्निना ॥ य्र्प्स्_१।९४ ॥  
भस्त्रिकाद्वितयेनैव यावदभ्रकशेषकम् ।  
तदभ्रसत्वं सूतस्य चारयेत्समभागिकम् ॥ य्र्प्स्_१।९५ ॥  
<११। गर्भद्रुति>  
अनेनैव प्रकारेण त्रिगुणं जारणं रसे ।  
गर्भद्रुतेर्जारणं हि कथितं भिषगुत्तमैः ॥ य्र्प्स्_१।९६ ॥  
<१२। बाह्यद्रुति>  
बाह्यद्रुतिविधानं हि कथ्यते गुरुमार्गतः ।  
अभ्रसत्वं हि मूषायां वज्रवल्लीरसेन हि ॥ य्र्प्स्_१।९७ ॥  
सौवर्चलेन सन्ध्मातं रसरूपं प्रजायते ।  
अभ्रद्रुतेश्च सूतस्य समांशैर्मेलनं कृतम् ॥ य्र्प्स्_१।९८ ॥  
तेन बन्धत्वमायाति बाह्या सा कथ्यते द्रुतिः ।  
बाह्यद्रुतिक्रियाकर्म शिवभक्त्या हि सिध्यति ॥ य्र्प्स्_१।९९ ॥  
गुरोः प्रसादात्सततं महाभैरवपूजनात् ।  
शिवयोरर्चनादेव बाह्यगा सिध्यति द्रुतिः ॥ य्र्प्स्_१।१०० ॥  
<१३। जारण>  
अथ जारणकं कर्म कथयामि सुविस्तरम् ।  
अभ्रकं ताप्यसत्वं च समं कृत्वा तु सन्धमेत् ॥ य्र्प्स्_१।१०१ ॥  
अभ्रशेषं कृतं यच्च तत्सत्वं जारयेद्रसे ।  
एवं पूतिद्वयेनैव घनसत्वं हि साधयेत् ॥ य्र्प्स्_१।१०२ ॥  
धातुवादविधानेन लोहकृत् देहकृन्न हि ।  
गजवङ्गौ महाघोराव् असेव्यौ हि निरन्तरम् ॥ य्र्प्स्_१।१०३ ॥  
साधितं घनसत्वं तद् रेतितं रजःसन्निभम् ।  
बुभुक्षितरसस्यास्ये निक्षिप्तं वल्लमात्रकम् ॥ य्र्प्स्_१।१०४ ॥  
रसो गद्याणकस्यापि तुर्यभागः प्रकीर्तितः ।  
ताम्रपात्रस्थमम्लं वै सैन्धवेन समन्वितम् ॥ य्र्प्स्_१।१०५ ॥  
क्षीरेण सहितं वापि प्रहितं द्विदिनावधि ।  
जातं तुत्थसमं नीलं कल्कं तत्प्रोच्यते बुधैः ॥ य्र्प्स्_१।१०६ ॥  
कल्केनानेन सहितं सूतकं च विमर्दयेत् ।  
दिनत्रयं तप्तखल्वे धौतः पश्चाच्च काञ्जिकैः ॥ य्र्प्स्_१।१०७ ॥  
स्थापयेत्कांस्यपात्रे तु तदूर्ध्वाधो विडं न्यसेत् ।  
रसस्याष्टमभागेन सम्पुटं कारयेत्ततः ॥ य्र्प्स्_१।१०८ ॥  
भूर्जपत्रैर्मुखं रुद्ध्वा सूत्रेणैव तु वेष्टयेत् ।  
सम्पुटं वाससावेष्ट्य दोलायां स्वेदयेत्ततः ॥ य्र्प्स्_१।१०९ ॥  
गोमूत्रेणाम्लवर्गेण काञ्जिकेन दिनं दिनम् ।  
अश्मपात्रेऽथ लोहस्य पात्रे काचमये ऽथवा ॥ य्र्प्स्_१।११० ॥  
उष्णकाञ्जिकतोयेन क्षालयित्वा रसं ततः ।  
दृढे चतुर्गुणे वस्त्रे क्षिप्त्वाधः पीडनाद्रसः ॥ य्र्प्स्_१।१११ ॥  
निपतत्यन्यपात्रे तु सर्वो ऽपि यदि पारदः ।  
तदाभ्रं जारितं सम्यक् दण्डधारी भवेद्रसः ॥ य्र्प्स्_१।११२ ॥  
ग्रासमाने पुनर्देयं अभ्रबीजमनुत्तमम् ।  
अष्टग्रासेन सर्वं हि जारयेद् गुरुमार्गतः ॥ य्र्प्स्_१।११३ ॥  
एवं कृते समं चाभ्रं सूतके जीर्यति ध्रुवम् ।  
स्वहस्तेन कृतं सम्यक् जारणं न श्रुतं मया ॥ य्र्प्स्_१।११४ ॥  
<मेर्चुर्य्:: "अगे" अच्चोर्दिन्ग् तो जारण>  
समाभ्रे जारिते सम्यक् दण्डधारी भवेद्रसः ।  
बालश्च कथ्यते सोऽपि किञ्चित्कार्यकरो भवेत् ॥ य्र्प्स्_१।११५ ॥  
द्विगुणे त्रिगुणे चैव कथ्यते ऽत्र मया खलु ।  
चतुर्गुणे ऽभ्रके जीर्णे किशोरः कथ्यते मया ॥ य्र्प्स्_१।११६ ॥  
जीर्णे पञ्चगुणे चाभ्रे युवा चैव रसोत्तमः ।  
षड्गुणे जारिते त्वभ्रे वृद्धश्चैव रसोत्तमः ॥ य्र्प्स्_१।११७ ॥  
सप्ताष्टगुणिते चाभ्र- सत्वे जीर्णे ऽतिवृद्धकः ।  
सर्वसिद्धिकरः सो ऽयं पारदः पारदः स्वयम् ॥ य्र्प्स्_१।११८ ॥  
अनेनैव प्रकारेण सर्वलोहानि जारयेत् ॥ य्र्प्स्_१।११९ ॥  
<१४। सारण>  
अथेदानीं प्रवक्ष्यामि वेधवृद्धेश्च कारणम् ।  
महासिद्धिकरं यत्स्यात् सारणं सर्वकर्मणाम् ॥ य्र्प्स्_१।१२० ॥  
धूर्तपुष्पसमाकारा मूषाष्टाङ्गुलदीर्घिका ।  
मुखे सुविस्तृता कार्या चतुरङ्गुलसम्मिता ॥ य्र्प्स्_१।१२१ ॥  
मृण्मया सापि शुष्का च मध्ये ऽतिमसृणीकृता ।  
अन्या पिधानिका मूषा सुनिम्ना छिद्रसंयुता ॥ य्र्प्स्_१।१२२ ॥  
शुद्धं सुजारितं सूतं मूषामध्ये निधापयेत् ।  
<सारणातैल>  
मत्स्यकच्छपमण्डूक- जलौकामेषसूकराः ॥ य्र्प्स्_१।१२३ ॥  
एकीकृत्य वसामेषाम् एवं तैलं तु सारणम् ।  
भूनागविट् तथा क्षौद्रं वायसानां पुरीषकम् ॥ य्र्प्स्_१।१२४ ॥  
तथैव शलभादीनां महिषीकर्णयोर्मलम् ।  
रसस्य षोडशांशेन चैतेषां कल्कमादिशेत् ॥ य्र्प्स्_१।१२५ ॥  
पटेन गालितं कृत्वा तैलमध्ये नियोजयेत् ।  
<सारणा (चोन्त्।)>  
सारणार्थे कृतं तैलं तस्मिन् तैले सुपाचयेत् ॥ य्र्प्स्_१।१२६ ॥  
बीजं च कल्कमिश्रं हि कृत्वा मूषोपरि न्यसेत् ।  
पिधानेन द्वितीयेन मूषावक्त्रं निरुन्धयेत् ॥ य्र्प्स्_१।१२७ ॥  
भस्मना लवणेनैव मूषायुग्मं तु मुद्रयेत् ।  
मूषिकायास्त्रिभागं हि खनित्वा वसुधां क्षिपेत् ॥ य्र्प्स्_१।१२८ ॥  
तदूर्ध्वं ध्मापयेत्सम्यक् दृढाङ्गारैः खराग्निना ।  
एवं सञ्जारितं बीजं रसमध्ये पतत्यलम् ॥ य्र्प्स्_१।१२९ ॥  
बन्धमायाति सूतेन्द्रः सारितो गुणवान् भवेत् ।  
प्रथमं जारितश्चैव सारितः सर्वसिद्धिदः ॥ य्र्प्स्_१।१३० ॥  
नो जारितः सारितश्च कथं बन्धकरो भवेत् ।  
गुरूपदेशतो दृष्टं सारणं कर्म चोत्तमम् ॥ य्र्प्स्_१।१३१ ॥  
हस्तानुभवयोगेन कृतं सम्यक् श्रुतं नहि ॥ य्र्प्स्_१।१३२ ॥  
<१५। क्रामण>  
अथ क्रामणकं कर्म पारदस्य निगद्यते ।  
शास्त्रात्कृतं न दृष्टं हि यथावत् क्रामयेद्रसम् ॥ य्र्प्स्_१।१३३ ॥  
कर्णमलं महिषीणां स्त्रीदुग्धं टङ्कणेन सम्मिश्रम् ।  
एतान्येव समानि च कृत्वा द्रव्याणि मर्दयेच्च दिनम् ॥ य्र्प्स्_१।१३४ ॥  
विषं च दरदश्चैव रसको रक्तकान्तकौ ।  
इन्द्रगोपश्च तुवरी माक्षिकं काकविट् तथा ॥ य्र्प्स्_१।१३५ ॥  
कल्कमेतद् अधोर्ध्वं हि मध्ये सूतं निधापयेत् ।  
काचचूर्णं ततो दत्त्वा चान्धमूषागतं धमेत् ॥ य्र्प्स्_१।१३६ ॥  
अनेन क्रामणेनैव पारदः क्रमते क्षणात् ।  
इदं क्रामणकं श्रेष्ठं नन्दिराजेन भाषितम् ॥ य्र्प्स्_१।१३७ ॥  
ताप्यसत्त्वं तथा नागं शुद्धं क्रामणकं तथा ।  
बीजानि पारदस्यापि क्रमते च न संशयः ॥ य्र्प्स्_१।१३८ ॥  
<१६। वेधन>  
अथ वेधविधानं हि कथयामि सुविस्तरम् ।  
येन विज्ञातमात्रेण वेधज्ञो जायते नरः ॥ य्र्प्स्_१।१३९ ॥  
धूर्ततैलमहेःफेनं कङ्गुणीतैलमेव च ।  
भृङ्गीतैलं विषं चैव तैलं जातीफलोद्भवम् ॥ य्र्प्स्_१।१४० ॥  
हयमारशिफातैलम् अब्धेःशोषकतैलकम् ।  
एतान्यन्यानि तैलानि विद्धि वेधकराणि च ॥ य्र्प्स्_१।१४१ ॥  
सिद्धसूतेन च समं मर्दितं वेधकृद् भवेत् ॥ य्र्प्स्_१।१४२ ॥  
<वेधभेदाः>  
लेपवेधस्तथा क्षेपः कुन्तवेधस्तथैव च ॥ य्र्प्स्_१।१४३ ॥  
धूमाख्यः शब्दवेधः स्याद् एवं पञ्चविधः स्मृतः ।  
<लेपवेध>  
सूक्ष्माणि ताम्रपत्राणि कलधूतभवानि च ।  
कल्केन लेपितान्येव ध्मापयेद् अन्धमूषया ॥ य्र्प्स्_१।१४४ ॥  
शीतीभूते तमुत्तार्य लेपवेधश्च कथ्यते ।  
<क्षेपवेध>  
द्रुते ताम्रे ऽथवा रौप्ये रसं तत्र विनिक्षिपेत् ॥ य्र्प्स्_१।१४५ ॥  
विध्यते तेन सहसा क्षेपवेधः स कथ्यते ।  
<कुन्तवेध>  
द्रावयेन्नागरूप्यं च ताम्रं चैव तथावरान् ॥ य्र्प्स्_१।१४६ ॥  
पारदो ऽन्यतमे पात्रे द्राविते ऽत्र नियोजितः ।  
वेधते कुन्तवेधः स्याद् इति शास्त्रविदो ऽब्रुवन् ॥ य्र्प्स्_१।१४७ ॥  
<धूमवेध>  
धूमस्पर्शेन जायन्ते धातवो हेमरूप्यकौ ।  
धूमवेधः स विज्ञेयो रसराजस्य निश्चितम् ॥ य्र्प्स्_१।१४८ ॥  
<शब्दवेध>  
बद्धे रसवरे साक्षात् स्पर्शनाज्जायते रवः ।  
तथैव जायते वेधः शब्दवेधः स कथ्यते ॥ य्र्प्स्_१।१४९ ॥  
<१७। रञ्जन>  
अथेदानीं प्रवक्ष्यामि रञ्जनं पारदस्य हि ।  
रञ्जितः क्रामितश्चैव साक्षाद्देवो महेश्वरः ॥ य्र्प्स्_१।१५० ॥  
रञ्जनं लोहताम्राभ्यां रसकेन विधीयते ।  
तथा रक्तगणेनैव कर्तव्यं शास्त्रवर्त्मना ॥ य्र्प्स्_१।१५१ ॥  
गन्धरागेण कर्तव्यं पारदस्याथ रञ्जनम् ।  
ताम्रेण रक्तकाचेन रक्तसैन्धवकेन च ॥ य्र्प्स्_१।१५२ ॥  
अन्धमूषागतं सूतं रञ्जयेत्ताम्रकादिभिः ।  
इष्टिकायन्त्रयोगेन गन्धरागेण रञ्जयेत् ॥ य्र्प्स्_१।१५३ ॥  
रसकस्य च रागेण तुलायन्त्रस्य योगतः ।  
<मेर्चुर्य्:: रञ्जन>  
मर्दनात्तीक्ष्णचूर्णेन रञ्जयेत्सूतकं सदा ॥ य्र्प्स्_१।१५४ ॥  
<मेर्चुर्य्:: रञ्जन>  
ताम्रकल्कीकृतेनैव स्थापयेत्सप्तवासरम् ।  
रञ्जनं सूतराजस्य जायते नात्र संशयः ॥ य्र्प्स्_१।१५५ ॥  
<मेर्चुर्य्:: रञ्जन>  
मृण्मूषा च प्रकर्तव्या रक्तवर्गेण लेपिता ।  
तन्मध्ये पारदं क्षिप्त्वा ध्मानाद् रञ्जनकं भवेत् ॥ य्र्प्स्_१।१५६ ॥  
मया सङ्क्षेपतः प्रोक्तं रञ्जनं पारदस्य हि ।  
शास्त्रमार्गेण बहुधा रञ्जनं हि निदर्शितम् ॥ य्र्प्स्_१।१५७ ॥  
<१८। सेवन>  
अथ सेवनकं कर्म पारदस्य दशाष्टमम् ।  
कथ्यते ऽत्र प्रयत्नेन विस्तरेण मयाधुना ॥ य्र्प्स्_१।१५८ ॥  
यत्नेन सेवितः सूतः शास्त्रमार्गेण सिद्धिदः ।  
अन्यथा भक्षितश्चैव विषवन्मारयेन्नरम् ॥ य्र्प्स्_१।१५९ ॥  
आदौ तु वमनं कृत्वा पश्चाद्रेचनमाचरेत् ।  
ततो मृताभ्रं भक्षेत पश्चात्सूतस्य सेवनम् ॥ य्र्प्स्_१।१६० ॥  
सम्यक् सूतवरः शुद्धो देहलोहकरः सदा ।  
सेवितः सर्वरोगघ्नः सर्वसिद्धिकरो भवेत् ॥ य्र्प्स्_१।१६१ ॥  
यावन्मानेन लोहस्य गद्याणे वेधकृद्भवेत् ।  
तावन्मानेन देहस्य भक्षितो रोगहा भवेत् ॥ य्र्प्स्_१।१६२ ॥  
राजिकाथ प्रियङ्गुश्च सर्षपो मुद्गमाषकौ ।  
रक्तिका चणको वाथ वल्लमात्रो भवेद्रसः ॥ य्र्प्स्_१।१६३ ॥  
एषा मात्रा रसे प्रोक्ता सर्वकर्मविशारदैः ।  
अनुपानेन भुञ्जीत पर्णखण्डिकया सह ॥ य्र्प्स्_१।१६४ ॥  
इत्थं संसेविते सूते सर्वरोगाद्विमुच्यते ।  
सर्वपापाद्विनिर्मुक्तः प्राप्नोति परमां गतिम् ॥ य्र्प्स्_१।१६५ ॥

____________________________________________________________

य्र्प्स्, अध्याय २  
    
<पारदबन्ध>  
अथेदानीं प्रवक्ष्यामि रसराजस्य बन्धनम् ।  
अनुभूतं मया किञ्चित् गुरूणां हि प्रसादतः ॥ य्र्प्स्_२।१ ॥  
<बन्धन:: सुब्त्य्पेस्>  
बन्धश्चतुर्विधः प्रोक्तो जलौका खोटपाटकौ ।  
तथा भस्माभिधः साक्षात् कथितोऽपि रसागमे ॥ य्र्प्स्_२।२ ॥  
पक्वबन्धो जलौका स्यात् पिष्टीस्तम्भस्तु खोटकः ।  
पाटः पर्पटिकाबन्धो भस्म भूतिसमो भवेत् ॥ य्र्प्स्_२।३ ॥  
<सुब्स्तन्चेस् इन्दुचिन्ग् बन्धन>  
मूलिकात्र मणिश्चैव स्वर्णकं नागवङ्गके ।  
चत्वार एते सूतस्य बन्धनस्याथ कारणम् ॥ य्र्प्स्_२।४ ॥  
उत्तमो मूलिकाबन्धो मणिबन्धस्तु मध्यमः ।  
अधमो धातुबन्धस्तु पूतिबन्धो ऽधमाधमः ॥ य्र्प्स्_२।५ ॥  
द्रुतिबन्धः पञ्चमोऽसौ देहलोहकरः सदा ।  
अभ्रद्रुतिविशेषेण विज्ञेयोऽसौ भिषग्वरैः ॥ य्र्प्स्_२।६ ॥  
<मूलिकाबन्ध>  
क्रमप्राप्तमिदं वक्ष्ये मूलिकाबन्धनं रसे ।  
शुद्धो राक्षसवक्त्रश्च रसश्चाभ्रकजारितः ॥ य्र्प्स्_२।७ ॥  
इङ्गुदीमूलनिर्यासे मर्दितः पारदस्त्र्यहम् ।  
तत उद्धृत्य वस्त्रेण बन्धनं कारयेद् भिषक् ॥ य्र्प्स्_२।८ ॥  
काञ्जिके स्वेदनं कुर्यान् नियतं सप्तवासरम् ।  
पाचितं चान्नमध्ये तु कर्तव्यं वत्सरावधि ॥ य्र्प्स्_२।९ ॥  
ततो धूर्तफले न्यस्तं स्वेदयेच्छतसङ्ख्यया ।  
पाचितोऽसौ महातैले धूर्ततैले ऽन्नराशिके ॥ य्र्प्स्_२।१० ॥  
बद्धस्तु तेन विधिना कठिनत्वं प्रजायते ।  
वङ्गस्य स्तम्भनं सम्यक् करोत्येव न संशयः ॥ य्र्प्स्_२।११ ॥  
धारितोऽसौ मुखे साक्षाद् वीर्यस्तम्भकरः सदा ।  
मूलिकाबन्धनं ह्येकं कथितं पारदस्य वै ॥ य्र्प्स्_२।११* ॥  
<मूलिकाबन्ध (२)>  
अथापरः प्रकारो हि बन्धनस्यापि पारदे ।  
नागार्जुनीमूलरसैर् मर्दयेद् दिनसप्तकम् ॥ य्र्प्स्_२।१२ ॥  
मुखचर्वणसम्भूतैर् निम्बकाष्ठेन पेषितः ।  
नवनीतसमस् तेन जायते पारदस्ततः ॥ य्र्प्स्_२।१३ ॥  
वस्त्रेण बन्धनं कृत्वा फले धौर्ते निवेशयेत् ।  
गोमयैर्वेष्टितं तच्च करीषाग्नौ विपाचयेत् ॥ य्र्प्स्_२।१४ ॥  
लावकाख्ये पुटे सम्यक् क्रमवृद्ध्या शतं पुटेत् ।  
मासत्रयप्रमाणेन पाचयेदन्नमध्यतः ॥ य्र्प्स्_२।१५ ॥  
पश्चात्पुटशतं दद्याच् छगणेनाथ पूर्ववत् ।  
अनेनैव प्रकारेण बध्यते सूतकः सदा ॥ य्र्प्स्_२।१६ ॥  
दृष्टप्रत्यययोगोऽयं कथितः साधकाय वै ।  
धारितोऽसौ मुखे सम्यक् वीर्यस्तम्भकरः परम् ।  
वङ्गस्तम्भकरोऽप्येवं बद्धः सूतवरोऽप्यलम् ॥ य्र्प्स्_२।१७ ॥  
<मूलिकाबन्ध>  
शुद्धं सुजारिताभ्रं वै सूतकं च विमर्दयेत् ।  
अर्कमूलरसेनैव वासरैकं प्रयत्नतः ॥ य्र्प्स्_२।१८ ॥  
वज्रमूषा ततः कार्या सुदृढा मसृणीकृता ।  
अर्कमूलभवेनैव कल्केन परिलेपिता ॥ य्र्प्स्_२।१९ ॥  
मूषामध्ये रसं मुक्त्वा चान्धयेद् अन्यमूषया ।  
यामार्धं ध्मापितः सम्यक् रसखोटः प्रजायते ॥ य्र्प्स्_२।२० ॥  
स्वाङ्गशीतं परिज्ञाय रसखोटं समुद्धरेत् ।  
वर्षमात्रं धृतो वक्त्रे वलीपलितनाशनः ॥ य्र्प्स्_२।२१ ॥  
सर्वसिद्धिकरोऽप्येष मूलिकाबद्धपारदः ।  
मूलिकाबन्धनं सत्यं कृतं नागार्जुनादिभिः ॥ य्र्प्स्_२।२२ ॥  
सर्वसिद्धिकरं श्रेष्ठं सर्वकार्यकरं सदा ॥ य्र्प्स्_२।२३ ॥  
<मूलिकाबन्ध (४)>  
शुद्धं रसवरं सम्यक् तथैवाम्बरभक्षितम् ।  
जलकूम्भीरसैः पश्चान् मर्दयेद्दिनसप्तकम् ॥ य्र्प्स्_२।२४ ॥  
तस्याः प्रकल्पयेन्मूषां सूतकं तत्र निक्षिपेत् ।  
अन्यस्यामन्धमूषायां सूतमूषां निरुन्धयेत् ॥ य्र्प्स्_२।२५ ॥  
पुटं तत्र प्रदातव्यं एकेनारण्यकेन च ।  
पुटान्येवं प्रदेयानि एकैकोत्पलवृद्धितः ॥ य्र्प्स्_२।२६ ॥  
अनेनैव प्रकारेण पुटानि त्रीणि दापयेत् ।  
बन्धमाप्नोति सूतेन्द्रः सत्यं गुरुवचो यथा ॥ य्र्प्स्_२।२७ ॥  
<मूलिकाबन्ध (५)>  
चूर्णीकृतानि सततं धूर्तबीजानि यत्नतः ।  
सूतराजसमान्येवम् ऊर्ध्वयन्त्रेण पातयेत् ॥ य्र्प्स्_२।२८ ॥  
एकविंशतिवाराणि ततः खल्वे निधापयेत् ।  
इङ्गुदीपत्रनिर्यासे मर्दयेद्दिनसप्तकम् ॥ य्र्प्स्_२।२९ ॥  
भृङ्गराजरसेनैव विषखर्परकेन च ।  
पाठारसेन सम्मर्द्य लज्जालुस्वरसेन वै ॥ य्र्प्स्_२।३० ॥  
त्र्यहं त्र्यहं च सम्मर्द्य बन्धमायाति निश्चितम् ।  
दोलायन्त्रेण संस्वेद्य सप्ताहं धूर्तजे रसे ॥ य्र्प्स्_२।३१ ॥  
विषमूषोदरे धृत्वा मांसे सूकरसम्भवे ।  
भर्जयेद्धूर्ततैलेन सप्ताहाज्जायते मुखम् ॥ य्र्प्स्_२।३२ ॥  
कठिनो वज्रसदृशो जायते नात्र संशयः ।  
क्षीरं शोषयते नित्यं कौतुकार्थे न संशयः ॥ य्र्प्स्_२।३३ ॥  
वीर्यं वङ्गं स्तम्भयति सत्यं सत्यं न संशयः ।  
प्रकाराः कथिताः पञ्च सूतराजस्य बन्धने ॥ य्र्प्स्_२।३४ ॥  
<वज्रसत्त्वेन शतवेधी रसबन्धः (१)>  
वज्रबन्धं द्वितीयं तु क्रमेणैव यथातथम् ।  
रसशास्त्राणि बहुधा निरीक्ष्य प्रवदाम्यहम् ॥ य्र्प्स्_२।३५ ॥  
वज्रसत्वं तथा सूतं समांशं कारयेद् बुधः ।  
रसपादसमं हेम त्रयमेकत्र मर्दयेत् ॥ य्र्प्स्_२।३६ ॥  
वन्ध्याकर्कोटिकामूल- रसेनैवाथ भावयेत् ।  
तथा धूर्तरसेनापि चित्रकस्य रसेन वै ॥ य्र्प्स्_२।३७ ॥  
काम्बोजीरसकेनापि तथा नाडीरसेन वै ।  
आसां नियामिकानां च रसं वस्त्रेण गालयेत् ॥ य्र्प्स्_२।३८ ॥  
सूर्यातपे दिनैकैकं क्रमेणानेन मर्दयेत् ।  
अन्धमूषागतं गोलं मुद्रयेद्दृढमुद्रया ॥ य्र्प्स्_२।३९ ॥  
लोहसम्पुटके पश्चान् निक्षिप्तं मुद्रितं दृढम् ।  
घटिकाद्वयमानेन ध्मापितं भस्त्रया खलु ॥ य्र्प्स्_२।४० ॥  
स्वाङ्गशीतलकं ज्ञात्वा गृह्णीयातां च मूषिकाम् ।  
उत्खन्योत्खन्य यत्नेन सूतभस्म समाहरेत् ॥ य्र्प्स्_२।४१ ॥  
काचटङ्कणयोगेन ध्मापितं तं च गोलकम् ।  
वेधते शतवेधेन सूतको नात्र संशयः ॥ य्र्प्स्_२।४२ ॥  
वक्त्रस्थो निधनं हन्याद् देहलोहकरो भवेत् ॥ य्र्प्स्_२।४३ ॥  
<वज्रभस्मयोगेन रसबन्धः (७)>  
वज्रभस्म तथा सूतं समं कृत्वा तु मर्दयेत् ।  
त्रिनेमिकावज्रवल्ली- सहदेवीरसेन च ॥ य्र्प्स्_२।४४ ॥  
स्नुहिक्षीरेण सप्ताहं सूर्यघर्मे सुतीव्रके ।  
रसगोलं सुवृत्तं तु शुष्कं चैवाथ लेपयेत् ॥ य्र्प्स्_२।४५ ॥  
काकमाचीरसेनैव लाङ्गलीस्वरसेन हि ।  
गोजिह्विकारसेनैव सप्तवारं प्रलेपयेत् ॥ य्र्प्स्_२।४६ ॥  
वज्रमूषागतं गोलं मुद्रयेद्दृढमुद्रया ।  
लोहसम्पुटमूषायाम् अन्धितं मध्यसंस्थितम् ॥ य्र्प्स्_२।४७ ॥  
सप्तमृत्कर्पटैः सम्यग् लेपितं सुदृढं कुरु ।  
ध्मापितं दृढमङ्गारैस् तत्रस्थं शीतलीकृतम् ॥ य्र्प्स्_२।४८ ॥  
भित्त्वा मूषागतं सूतं खोटं नक्षत्रसन्निभम् ।  
सर्वकार्यकरं शुभ्रं रञ्जितं वेधकृद्भवेत् ॥ य्र्प्स्_२।४९ ॥  
<अभ्रद्रुत्या रसबन्धः (८)>  
अभ्रकद्रुतिभिः सार्धं सूतकं च विमर्दयेत् ।  
समांशेन शिलापृष्ठे यामत्रयमनारतम् ॥ य्र्प्स्_२।५० ॥  
कस्तूरीधनसाराभ्यां कृष्णागरुसमन्वितम् ।  
शर्करालशुनाभ्यां च रामठेन च संयुतम् ॥ य्र्प्स्_२।५१ ॥  
पलाशबीजस्य तथा तत्प्रसूनरसेन हि ।  
तीक्ष्णांशुनाथ मृदितं द्रुतिभिः सह सूतकम् ॥ य्र्प्स्_२।५२ ॥  
मिलत्येव न सन्देहः किमन्यैर् बहुभाषितैः ।  
ततो गुञ्जारसेनैव श्वेतवृश्चीवकस्य च ॥ य्र्प्स्_२।५३ ॥  
लाङ्गल्याश्च रसैस्तावद् यावद्भवति बन्धनम् ॥ य्र्प्स्_२।५४ ॥  
ततः प्रकाशमूषायां पञ्चाङ्गारैर्धमेत्क्षणम् ।  
बन्धमायाति वेगेन यथा सूर्योदये ऽम्बुजम् ॥ य्र्प्स्_२।५५ ॥  
अभ्रद्रुतिसमायोगे रसेन्द्रो वध्यते खलु ।  
शिवभक्तो भवेत्साक्षात् सत्यवाक् संयतेन्द्रियः ॥ य्र्प्स्_२।५६ ॥  
शिवयोर्मेलनं सम्यक् तस्य हस्ते भविष्यति ।  
रसागमेषु यत्प्रोक्तं बन्धनं पारदस्य च ॥ य्र्प्स्_२।५७ ॥  
कथितं तन्मया स्पष्टं नानुभूतं न चेष्टितम् ॥ य्र्प्स्_२।५८ ॥  
<वज्रद्रुत्या रसबन्धः (९)>  
वज्राणां ब्रह्मजातीनां द्रुतिर्वल्लप्रमाणिका ।  
तोलकं शुद्धसूतं च मर्दयेत्कन्यकारसे ॥ य्र्प्स्_२।५९ ॥  
तावत्तं मर्दयेत्सम्यग् यावत् पिष्टी प्रजायते ।  
कृत्वा मूषां समां शुद्धां दहनोपलनिर्मिताम् ॥ य्र्प्स्_२।६० ॥  
तन्मध्ये पिष्टिकां मुक्त्वा पिष्टीमानं विषं त्वहेः ।  
पिधानं तादृशं कुर्यान् मुखं तेनाथ रुन्धयेत् ॥ य्र्प्स्_२।६१ ॥  
कांस्यभाजनमध्ये तु स्थापयेन्मूषिकां शुभाम् ।  
भाजनानि च चत्वारि चतुर्दिक्षु गतानि च ॥ य्र्प्स्_२।६२ ॥  
चित्रं घर्मप्रसङ्गेन बन्धमायाति पारदः ।  
यामात्खरातपे नित्यं शिवेनोक्तम् अतिस्फुटम् ॥ य्र्प्स्_२।६३ ॥  
वज्रद्रुतिसमायोगात् सूतो बन्धनकं व्रजेत् ।  
सर्वेषां सूतबन्धानां श्रेष्ठं सत्यमुदीरितम् ॥ य्र्प्स्_२।६४ ॥  
<सुवर्णद्रुत्या रसबन्धः (१०)>  
अथेदानीं प्रवक्ष्यामि सूतराजस्य बन्धनम् ।  
हेमद्रुतिं रसेन्द्रेण मर्दयेत्सप्तवासरान् ॥ य्र्प्स्_२।६५ ॥  
ज्वालामुखीरसेनैव धौतः पश्चाच्च काञ्जिकैः ।  
प्रत्यहं क्षालयेद्रात्रौ रसेनोक्तेन वै दिवा ॥ य्र्प्स्_२।६६ ॥  
अन्धमूषागतं पश्चान् मृदा कर्पटयोगतः ।  
लेपयेत्सप्तवाराणि भूगर्ते गोलकं न्यसेत् ॥ य्र्प्स्_२।६७ ॥  
द्वादशाङ्गुलविस्तीर्णं द्वादशाङ्गुलनिम्नकम् ।  
खातप्रमाणं कथितं गुरुमार्गेण च स्फुटम् ॥ य्र्प्स्_२।६८ ॥  
तत्रोपरि पुटं देयं गजाह्वं छगणेन च ।  
यामद्वादशकेनैव बध्यते पारदः स्वयम् ॥ य्र्प्स्_२।६९ ॥  
हेमद्रुतौ बद्धरसो देहलोहप्रसाधकः ।  
सर्वसिद्धिकरः श्रीमान् जरादारिद्र्यनाशनः ॥ य्र्प्स्_२।७० ॥  
<सुवर्णेन रसबन्धः>  
धातुबन्धस्तृतीयोऽसौ स्वहस्तेन कृतो मया ।  
तदहं कथयिष्यामि साधकार्थे यथातथम् ॥ य्र्प्स्_२।७१ ॥  
भूर्जवत्सूक्ष्मपत्राणि कारयेत्कनकस्य च ।  
तान्येव कोलमात्राणि पलमात्रं तु सूतकम् ॥ य्र्प्स्_२।७२ ॥  
मर्दयेन्निम्बुकद्रावैर् दिनमेकमनारतम् ।  
ततस्तद्गोलकं कृत्वा खर्परोपरि विन्यसेत् ॥ य्र्प्स्_२।७३ ॥  
चुल्यामारोपणं कार्यं धान्याम्लेन निषिञ्चयेत् ।  
पिष्टिस्तम्भस्तु कर्तव्यो नियतं त्रिदिनावधि ॥ य्र्प्स्_२।७४ ॥  
ततो धूर्तरसेनैव स्वेदयेत्सप्तवासरान् ।  
श्वेता पुनर्नवा चिञ्चा सहदेवी च नीलिका ॥ य्र्प्स्_२।७५ ॥  
तथा धूर्तवधूश् चैव लाङ्गली सुरदालिका ।  
सूतबन्धकरा श्रेष्ठा प्रोक्ता नागार्जुनादिभिः ॥ य्र्प्स्_२।७६ ॥  
एतासां स्वरसैः पङ्कैर् लेपयेत्सूतगोलकम् ।  
त्रिगुणैर् भूर्जपत्रैस्तु वेष्टयेत्तदनन्तरम् ॥ य्र्प्स्_२।७७ ॥  
वस्त्रेण पोटलीं बद्ध्वा स्वेदयेन्निम्बुकद्रवैः ।  
यामत्रयं प्रयत्नेन धौतः पश्चाद् गवां जलैः ॥ य्र्प्स्_२।७८ ॥  
ततो धूर्तफलान्तस्थं पाचयेद्बहुभिः पुटैः ।  
लावकाख्यैः सुमतिमान् शोभनः सूर्यकान्तिवत् ।  
जायते नात्र सन्देहो बद्धः शिवसमो भवेत् ॥ य्र्प्स्_२।७९ ॥  
<रौप्येण रसबन्धः>  
अष्टमांशेन रूप्येन सूतकं हि प्रमर्दयेत् ।  
चाङ्गेरीस्वरसेनैव पिष्टिकां कारयेद् बुधः ॥ य्र्प्स्_२।८० ॥  
खोटं बद्ध्वा तु विपचेत् धूर्ततैले त्रिवासरान् ।  
तथा च कङ्गुणीतैले करवीरजटोद्भवे ॥ य्र्प्स्_२।८१ ॥  
जातीफलोद्भवेनापि वत्सनागोद्भवेन च ।  
भृङ्ग्युद्भवेन च तथा समुद्रशोषकस्य वै ॥ य्र्प्स्_२।८२ ॥  
देवदारुभवेनापि पाचयेन्मतिमान् भिषक् ।  
पश्चात्सुतीक्ष्णमदिरा दातव्या तु तुषाग्निना ॥ य्र्प्स्_२।८३ ॥  
दिनानि सप्तसङ्ख्यानि मुखम् उत्पद्यते ध्रुवम् ।  
शुक्रस्तम्भकरः सम्यक् क्षीरं पिबति नान्यथा ॥ य्र्प्स्_२।८४ ॥  
<तुत्थेन तुत्थोत्थताम्रेण रसबन्धः>  
लोहपात्रे सुविस्तीर्णे तुत्थकस्यालवालकम् ।  
अष्टसंस्कारितं सूतं तस्मिन्निक्षिप्य मात्रया ॥ य्र्प्स्_२।८५ ॥  
तुत्थचूर्णेन सञ्छाद्य पूरयेन्निम्बुकद्रवैः ।  
पिधानेन मुखं रुद्ध्वा लोहपात्रस्य यत्नतः ॥ य्र्प्स्_२।८६ ॥  
निर्वाते निर्जने देशे त्रिदिनं स्थापयेत्ततः ।  
उष्णकाञ्जिकयोगेन क्षालयेद् बहुशो भिषक् ॥ य्र्प्स्_२।८७ ॥  
नवनीतसमो वर्णः सूतकस्यापि दृश्यते ।  
रसखोटं ततो बद्ध्वा स्वेदयेत्काञ्जिकैस्त्र्यहम् ॥ य्र्प्स्_२।८८ ॥  
अश्मचूर्णस्य कणिकाम्- अध्ये खोटं निधाय च ।  
जलसेकः प्रकर्तव्यः शीतीभूतं समुद्धरेत् ॥ य्र्प्स्_२।८९ ॥  
अनेनैव प्रकारेण त्रिवारं पाचयेद् ध्रुवम् ।  
कठिनत्वं प्रयात्येव सत्यं गुरुवचो यथा ॥ य्र्प्स्_२।९० ॥  
ततो धूर्तफलानां हि सहस्रेणापि पाचयेत् ।  
मुखम् उत्पद्यते सम्यक् वीर्यस्तम्भकरो ऽप्ययम् ॥ य्र्प्स्_२।९१ ॥  
<धातुबीजेन रसबन्धः>  
वङ्गतीक्ष्णे समे कृत्वा ध्मापयेद्वज्रमूषया ।  
वङ्गम् उत्तारयेत्सम्यक् तीव्राङ्गारैः प्रयत्नतः ॥ य्र्प्स्_२।९२ ॥  
अनेनैव प्रकारेण त्रिगुणं वाहयेत्त्रपु ।  
बीजं शाणप्रमाणं हि सूतं पलमितं भवेत् ॥ य्र्प्स्_२।९३ ॥  
मर्दयेत्कन्यकाद्रावैर् दिनमेकं विशोषयेत् ।  
गोलस्य स्वेदनं कार्यम् अहोभिः सप्तभिस्तथा ॥ य्र्प्स्_२।९४ ॥  
त्रिफलाक्वाथमध्ये तु त्रियामं स्वेदयेत्सुधीः ।  
कुमार्याः स्वरसेनैव भृङ्गराजरसेन हि ॥ य्र्प्स्_२।९५ ॥  
भृङ्गीरसेन च तथा त्रिदिनं स्वेद्यमेव हि ।  
एकैकेनौषधेनैवं काचकूप्यां निवेशयेत् ॥ य्र्प्स्_२।९६ ॥  
खटीपटुशिवाभक्तं पिष्ट्वा वक्त्रं निरुन्धयेत् ।  
खातं त्रिहस्तमात्रं स्याल् लद्दीपूर्णं तु कारयेत् ॥ य्र्प्स्_२।९७ ॥  
मध्ये तु काचघटिकां सुरापूर्णां निवेशयेत् ।  
भूमिस्थां मासयुग्मेन पश्चादेनां समुद्धरेत् ॥ य्र्प्स्_२।९८ ॥  
बद्धं सूतवरं ग्राह्यं शुभ्रं चन्द्रप्रभानिभम् ।  
मुखस्थं कुरुते सम्यक् दृढवज्रसमं वपुः ॥ य्र्प्स्_२।९९ ॥  
कामिनीनां शतं गच्छेद् वलीपलितवर्जितः ।  
देवीशास्त्रानुसारेण धातुबद्धरसोऽप्ययम् ॥ य्र्प्स्_२।१०० ॥  
प्रकाशितो मया सम्यक् नात्र कार्या विचारणा ॥ य्र्प्स्_२।१०१ ॥  
<कान्तलोहेन रसबन्धः>  
रसेन्द्रः कान्तलोहं च तीक्ष्णलोहं तथैव च ।  
अभ्रसत्वं तथा ताप्य- सत्वं हेमसमन्वितम् ॥ य्र्प्स्_२।१०२ ॥  
समांशानि च सर्वाणि मर्दयेन्निम्बुकद्रवैः ।  
निषेचयेदेकदिनं पश्चाद् गोलं तु कारयेत् ॥ य्र्प्स्_२।१०३ ॥  
पक्वमूषा प्रकर्तव्या गोलं गर्भे निवेशयेत् ।  
गोजिह्वा काकमाची च निर्गुण्डी दुग्धिका तथा ॥ य्र्प्स्_२।१०४ ॥  
कुमारी मेघनादा च मधुसैन्धवसंयुता ।  
एतासां स्वरसेनैव स्वेदयेद्बहुशो भिषक् ॥ य्र्प्स्_२।१०५ ॥  
यावद्दृढत्वमायाति तावत्स्वेद्यं तु गोलकम् ।  
वक्त्रे धृतं जरामृत्युं निहन्ति च न संशयः ॥ य्र्प्स्_२।१०६ ॥  
सर्वरोगान्निहत्याशु वयः स्तम्भयते ध्रुवम् ।  
कर्णे कण्ठे तथा हस्ते धारिता मस्तकेऽपि वा ।  
अभिचारादिदोषाश्च न भवन्ति कदाचन ॥ य्र्प्स्_२।१०७ ॥  
चतुर्विधान्येव तु बन्धनानि श्रीसूतराजस्य मयोदितानि ।  
कुर्वन्ति ये तत्त्वविदो भिषग्वरा राज्ञां गृहे तेऽपि भवन्ति पूज्याः ॥ य्र्प्स्_२।१०८ ॥  
इति परमरहस्यं सूतराजस्य चोक्तं रसनिगममहाब्धेर् लब्धम् एतत् सुरत्नम् ।  
सकलगुणवरिष्ठा वादिनः कौतुकज्ञा निजहृदि च सुकण्ठे धारयिष्यन्ति तज्ज्ञाः ॥ य्र्प्स्_२।१०९ ॥

____________________________________________________________

य्र्प्स्, अध्याय ३  
    
अथ मया रसभस्म निगद्यते सकलपारदशास्त्रनियोगतः ।  
ससितकृष्णसुपीतकलोहितं भवति वर्णचतुष्टयभूषितम् ॥ य्र्प्स्_३।१ ॥  
<मेर्चुर्य्:: प्रोदुच्तिओन् फ़्रोम् दरद>  
हंसपाकदरदः सुशोभितो निखिलनिम्बरसेन विमर्दितः ।  
नियतयामचतुष्टयमम्लके घनरसे समभागविलोडितः ॥ य्र्प्स्_३।२ ॥  
डमरुकाभिधयन्त्रनिवेशितस् तदनु लोहरजः खटिकासमम् ।  
सुपयसा लवणेन विमर्दितं कुरु भिषग्वर यन्त्रसुरोधनम् ॥ य्र्प्स्_३।३ ॥  
नियतयामचतुष्टयवह्निना मृदु समं रसमत्र विपाचयेत् ।  
उपरि तत्र जलेन निषिञ्चयेद् इति भवेद्दरदाद् वरसूतकः ॥ य्र्प्स्_३।४ ॥  
अखिलशोधवरेण च वै यथा सकलकञ्चुकदोषविवर्जितः ।  
बहुलदोषहरोऽपि भवेत्तथा भवति शुद्धतमो दरदोद्भवः ॥ य्र्प्स्_३।५ ॥  
<मेर्चुर्य्:: मेदिच्। उसे (रसकर्पूर?)>  
विमलसूतवरो हि पलाष्टकं तदनु धातुखटीपटुकाङ्क्षिकाः ।  
पृथगिमाश्च चतुष्पलभागिकाः स्फटिकशुद्धपलाष्टकसम्मिताः ॥ य्र्प्स्_३।६ ॥  
सह जलेन विमृद्य च यामकं लवणकाम्लजलेन विमिश्रिताः ।  
उदितधातुगणस्य च मूषिकां कुरु विषं विनिवेशय तत्र वै ॥ य्र्प्स्_३।७ ॥  
डमरूकाभिधयन्त्रवरेण तं द्विदशयामममुं पच वह्निना ।  
पवनपित्तकफक्षयहारकः सकलरोगहरः परमः सदा ॥ य्र्प्स्_३।८ ॥  
गजपतेर् बलवद् बलदो नृणां द्विजपतीक्षणवन्नयनप्रदः ।  
युवतिकामविलासविधायको भवति सूतवरः सुखदः सदा ।  
सघनसाररसः किल कान्तिदस् त्व् अखिलकुष्ठहरः कथितो मया ॥ य्र्प्स्_३।९ ॥  
<मेर्चुर्य्:: अरुणभस्मन्>  
विगतदोषकृतौ रसगन्धकौ तदनु लुङ्गरसेन परिप्लुतौ ।  
प्रहरयुग्ममितं च शिलातले रविकरेण विमर्द्य विचूर्णितौ ॥ य्र्प्स्_३।१० ॥  
रुचिरकाचघटीविनिवेशितौ सिकतयन्त्रवरेण दिनत्रयम् ।  
कुरु भिषग्वर वह्निम् अधस्ततः स च भवेदरुणः कमलच्छविः ॥ य्र्प्स्_३।११ ॥  
उदयभास्करनामरसो ह्ययं भवति रोगविघातकरः स्वयम् ।  
मगधजामधुना सह गुञ्जिका- त्रयमितश्च सदा परिसेवितः ॥ य्र्प्स्_३।१२ ॥  
ललितकामविधावभिलाषुकः स्थविरकोऽपि रतौ तरुणायते ।  
गदहरो बलदोऽपि हि वर्णदो भवति कर्मविपाकजरोगहा ।  
सकलसूतकशास्त्रविमर्शनाद् द्विजवरेण मया प्रकटीकृतः ॥ य्र्प्स्_३।१३ ॥  
<मेर्चुर्य्:: रेद् भस्मन्>  
रसविदापि रसः परिशोधितो विगतदोषकृतोऽपि हि गन्धकः ।  
विमललोहमये कृतखर्परे ह्य् अमलसाररजः परिमुच्यताम् ॥ य्र्प्स्_३।१४ ॥  
अतिकुशाग्नियुते द्रवति स्वयं तदनु तत्र रसः परिमुच्यताम् ।  
विशदलोहमयेन च दर्विणा विघटयेत्प्रहरत्रयसम्मितम् ॥ य्र्प्स्_३।१५ ॥  
तदनु काचघटीं विनिवेश्य वै सिकतयन्त्रवरेण हि पाचितः ।  
द्विदशयाममधःकृतवह्निना भवति रक्तरसस्तलभस्मसात् ॥ य्र्प्स्_३।१६ ॥  
गतबलेन नरेण सुसेवितो भवति वाजिकरः सुखदः सदा ॥ य्र्प्स्_३।१७ ॥  
स च वलीपलितानि विनाशयेच् छतशरत्सु निरामयकृत्परम् ॥ य्र्प्स्_३।१८ ॥  
<मेर्चुर्य्:: रेद् भस्मन्>  
विमलनागवरैकविभागिकं हरजभागचतुष्टयमिश्रितम् ।  
सततमेव विमर्द्य शिलातले बलिवसां च समां कुरु तद्भिषक् ॥ य्र्प्स्_३।१९ ॥  
दिनमितं सुविमर्द्य च कन्यका- स्वरस ऐनकरेण विशोषयेत् ।  
तदनु सूतवरस्य तु कज्जलीं रुचिरकाचघटे विनिवेशय ॥ य्र्प्स्_३।२० ॥  
दिवसयुग्ममधः कृतवह्निना स च भवेदरुणः कमलच्छविः ।  
सकलरोगविनाशनवह्निकृत् बलकरः परमोऽपि हि कान्तिकृत् ॥ य्र्प्स्_३।२१ ॥  
नयनरोगविनाशकरो भवेत् सकलकामुकविभ्रमकारकः ।  
स खलु कर्मविपाकजरोगहा विशदनागयुतः खलु पारदः ॥ य्र्प्स्_३।२२ ॥  
<मेर्चुर्य्:: जारण wइथ् सुल्फ़ुर्>  
मृदुमृदा रचिता मसृणेष्टिका उपरि गर्तवरेण च संयुता ।  
रसवरं दशशाणमितं हि तत् सशुकपिच्छवरेण निधापयेत् ॥ य्र्प्स्_३।२३ ॥  
सकलपूर्णकृतं च सुगर्तकं गलितनिम्बुफलोद्भवकेन वै ।  
स्थगय तं च पिधानवरेण वै मृदितया सुमृदा परिमुद्रितम् ॥ य्र्प्स्_३।२४ ॥  
तदनु कुक्कुटानां पुटे शृतो हुपलकेन वनोद्भवकेन वै ।  
विधिविदा भिषजा ह्यमुना कृतो विमलषड्गुणगन्धकम् अश्नुते ॥ य्र्प्स्_३।२५ ॥  
स च शरीरकरोऽप्यथ लोहकृत् सकलसिद्धिकरः परमो भवेत् ।  
शतगुणं हि यदा परिजीर्यते रसवरः खलु हेमकरो भवेत् ॥ य्र्प्स्_३।२६ ॥  
<मेर्चुर्य्:: रसपोट्टली>  
सशुकपिच्छसमोऽपि हि पारदो भवति खल्वतलेन च कुट्टितः ।  
दृढतरामुपकल्पय पर्पटीं वसनबद्धकृतामपि पोटलीम् ॥ य्र्प्स्_३।२७ ॥  
उपरि नागरसेन विलेपिता रविकरेण सदा परिशोषिताम् ।  
कनकपत्ररसेन च सप्तधाप्य् अवनिगर्ततले विनिवेशय ॥ य्र्प्स्_३।२८ ॥  
अवनिगर्तम् अरत्निकम् आयतं द्विदशमङ्गुलमेव सुनिम्नकम् ।  
सिकतया परिपूर्य तदर्धकं तदनु तत्र निवेशय पोट्टलीम् ॥ य्र्प्स्_३।२९ ॥  
उपरि वालुकया परिपूर्य तच् छगणकैश्च पुटं परिदीयताम् ।  
द्विदशयामम् अथाग्निमहो कुरु भवति तेन महारसपोटली ।  
इति मया कथिता रसपोटली बलकरा सुकरा सुखसिद्धिदा ॥ य्र्प्स्_३।३० ॥  
<मेर्चुर्य्:: मारण>  
विशदसूतसमोऽपि हि गन्धकस् तदनु खल्वतले सुविमर्दितः ।  
त्रिदिनमेव हि हंसपदीरसे दिनकरस्य करेण सुशोषितः ॥ य्र्प्स्_३।३१ ॥  
विमललोहमये दृढखर्परे तदनु कज्जलिकां प्रतिमुच्य वै ।  
करमिता सुकृतापि हि चुह्लिका ह्य् उपरि तत्र निवेशय च भाजनं ॥ य्र्प्स्_३।३२ ॥  
अमललोहमयेन च दर्विणा रसवरं नियतं परिमर्दयेत् ।  
तदनु वह्निमधः कुरु वै दृढं सततमेव हि यामचतुष्टयम् ॥ य्र्प्स्_३।३३ ॥  
सुपच एष रसो जलदोपमो भवति वल्लमितो मधुना युतः ।  
कवलितः क्षयरोगगणापहो मदनवृद्धिकरः परमो नृणाम् ॥ य्र्प्स्_३।३४ ॥  
स च वलीपलितानि विनाशयेत् सकलकुष्ठविनाशकरः परः ॥ य्र्प्स्_३।३५ ॥  
<मेर्चुर्य्:: मारण>  
मृदुमृदा परिकल्पितमूषिकां रसमिताङ्गुलिकां भुवि सन्न्यसेत् ।  
रसवरं विमलं च सुशोभितं सशुकपिच्छसमं परिमर्दितम् ॥ य्र्प्स्_३।३६ ॥  
रससमानमितं धृतमूषया द्वितययुग्मकृतं परिमुद्रितम् ।  
कनकमूलरसेन च पाचितं तदनु सप्तदिनं कृशवह्निना ॥ य्र्प्स्_३।३७ ॥  
रसवरस्य शुभं हि विपाचनं यवमितो रसराजवरस् तदा ।  
दिनमुखे प्रतिहन्ति सुभक्षितः सकलदोषकृतां विकृतिं जयेत् ॥ य्र्प्स्_३।३८ ॥  
<रसपर्पटी>  
रसवरं पलयुग्ममितं शुभं रुचिरताम्रमयः समभागिकम् ।  
बलिवसां च घृतेन विमर्दयेद् अतिकृशाग्निकृते द्रवति स्वयम् ॥ य्र्प्स्_३।३९ ॥  
तदनु ताम्ररसौ विनिवेश्यतां त्रयमिदं सरसं च विमर्दितम् ।  
द्रुतमयं च सदायसभाजने तदनु सूतकृतां वरकज्जलीम् ॥ य्र्प्स्_३।४० ॥  
विघटयेदथ लोहसुदर्विणा तदनु मोचदलोपरि ढाल्यते ।  
भवति सारतमा रसपर्पटी सकलरोगविघातकरी हि सा ॥ य्र्प्स्_३।४१ ॥  
कुरु समानकटुत्रयसंयुतां मरिचयुग्ममितां सुखदां सदा ॥ य्र्प्स्_३।४२ ॥  
अनुपाने प्रयोक्तव्या त्रिफलाक्षौद्रसंयुता ।  
पर्पटीं भक्षयेत्प्रातस् तथा त्र्यूषणसंयुताम् ॥ य्र्प्स्_३।४३ ॥  
सन्निपातहरा सा तु पञ्चकोलेन संयुता ।  
भक्षिता मधुना सार्धं सर्वज्वरविनाशिनी ॥ य्र्प्स्_३।४४ ॥  
कणाक्षौद्रेण सहिता सर्वशोफान्निकृन्तति ।  
श्यामात्रिकटुकेनापि वातजां ग्रहणीं जयेत् ॥ य्र्प्स्_३।४५ ॥  
गुग्गुलुत्रिफलासार्धं वातरक्तं विनाशयेत् ।  
वातशूलहरा सम्यक् हिङ्गुपुष्करसंयुता ॥ य्र्प्स्_३।४६ ॥  
व्योषैः कन्यारसैर्वापि कफामयविनाशिनी ।  
दशमूलशृतेनापि वातज्वरनिबर्हणी ॥ य्र्प्स्_३।४७ ॥  
वाकुचीबीजकल्केन कण्डूपामे विनाशयेत् ।  
आरुष्करेण सहिता सा तु सिध्मविनाशिनी ॥ य्र्प्स्_३।४८ ॥  
गोमूत्रेणानुपानेन चार्शोरोगविनाशिनी ।  
नवमाल्यर्जुनश्चैव चित्रको भृङ्गराजकः ॥ य्र्प्स्_३।४९ ॥  
शाल्मली निम्बपञ्चाङ्गं कल्हारश्च गुडूचिका ।  
निर्गुण्डी च समांशानि कारयेद्भिषगुत्तमः ॥ य्र्प्स्_३।५० ॥  
चूर्णीकृत्य च तत्सर्वं पर्पट्याश्चानुपानकम् ।  
अष्टादश च कुष्ठानि निहन्त्येव न संशयः ॥ य्र्प्स्_३।५१ ॥  
पर्पटी रसराजश्च रोगान्हन्त्यनुपानतः ।  
अपथ्यं नैव भुञ्जीयाद् दोषदूष्याद्यपेक्षया ॥ य्र्प्स्_३।५२ ॥  
<रसपर्पटी>  
शुद्धं रसं गन्धकमेव शुद्धं पृथक् समांशं कुरु यत्नतस्ततः ।  
एरण्डमूलस्य रसेन सूतं तथाद्रिकर्ण्या स्वरसेन मर्दयेत् ॥ य्र्प्स्_३।५३ ॥  
तं काकमाच्याः स्वरसेन पिष्ट्वा तथा च तं दाडिमबीजतोयैः ।  
क्रमेण सूतं हि दिनैश्चतुर्भिः शुद्धत्वमायाति हि निश्चयेन ॥ य्र्प्स्_३।५४ ॥  
ततस्तु गन्धं खलु मार्कवद्रवैर् विभाव्यमानं कुरु लोहपात्रे ।  
प्रद्रावयेत्तं बदरस्य चाग्निना प्रढालयेद् भृङ्गरसे त्रिवारम् ॥ य्र्प्स्_३।५५ ॥  
कार्या ततः कज्जलिका विमर्द्य तां द्रावयेल्लोहमये सुपात्रे ।  
प्रढालयेत्तां कदलीदले हि सञ्छाद्य चान्येन दलेन पश्चात् ॥ य्र्प्स्_३।५६ ॥  
तस्यास् त्व् अधोर्ध्वं प्रददीत गोमयं शीतीकृता गव्यघृतेन भर्जिता ।  
रोगानशेषान्मलदोषजातान् हिनस्ति चैषा रसपर्पटी हि ॥ य्र्प्स्_३।५७ ॥  
सा जीरकेणैव तु रामठेन वातामशूलं गृहणीं सकामलाम् ।  
गुल्मानि चाष्टावुदराणि हन्यात् संसेविता शुद्धरसस्य पर्पटी ॥ य्र्प्स्_३।५८ ॥  
मयापि सद्वैद्यहिताय नूनं प्रदर्शितेयं खलु रोगनाशिनी ॥ य्र्प्स्_३।५९ ॥  
<मेर्चुर्य्:: मारण>  
सूतं सुशुद्धं लवणैश्चतुर्भिः क्षारैस्त्रिभिश्चापि विमर्दयेच्च ।  
संशोष्य पश्चादपि हिङ्गुराजिका- शुण्ठीभिरेभिश्च समं विमर्द्य ॥ य्र्प्स्_३।६० ॥  
रसेन सार्धं हि कुमारिकाया मूषां विदध्याद्रविघर्मशोषिताम् ।  
तस्यां निधायाथ रसस्य गोलकं तं स्वेदितं चाम्लरसेन सम्यक् ॥ य्र्प्स्_३।६१ ॥  
यामाष्टकेनाग्निकृतेन दोलया पश्चाद् रसेनाभिविमर्दितोऽसौ ।  
भेकपर्ण्युरुवुभृङ्गराजकैः शृङ्गवेरगिरिकर्णिकारसैः ॥ य्र्प्स्_३।६२ ॥  
काकमाचिजविभक्तिकाजलैर् धूर्तजैरपि जयन्तिकाद्रवैः ।  
सिन्धुवारकरसेन मर्दितं मसृणखल्वतले त्रिवासरम् ॥ य्र्प्स्_३।६३ ॥  
प्रतिरसं च विशोष्य हि भक्षयेद् रक्तिकाद्वयमितं रुजापहम् ।  
केकिमाहिषवराहपित्तकैः कच्छपस्य च रसेन मर्दितम् ।  
जायतेऽधिकतरं गुणेन वै सन्निपातभवमूर्च्छनं जयेत् ॥ य्र्प्स्_३।६४ ॥  
यः श्रीसूतवरस्य सेवनमिदं नित्यं करोतीह वै दीर्घायुर्धनधान्यधर्मसहितः प्राप्नोति सौख्यं परम् ।  
लोके कीर्तिपरम्परां वितनुते धर्मे मतिर्जायते प्रान्ते तस्य परा गतिर्हि नियतं सत्यं शिवेनोदितम् ॥ य्र्प्स्_३।६५ ॥

____________________________________________________________

य्र्प्स्, अध्याय ४  
    
अथेदानीं प्रवक्ष्यामि धातुशोधनमारणम् ।  
अनुभूतं मया किञ्चित् किञ्चित् शास्त्रानुसारतः ॥ य्र्प्स्_४।१ ॥  
<अष्टधातवः>  
सुवर्णं रजतं चेति शुद्धलोहमुदीरितम् ।  
ताम्रं चैवाश्मसारं च नागवङ्गौ तथैव ॥ य्र्प्स्_४।२ ॥  
पूतिलोहं निगदितं द्वितीयं रसवेदिना ।  
सम्मिश्रलोहं त्रितयं सौराष्ट्ररीतिवर्तकम् ।  
एतेऽष्टौ धातवो ज्ञेया लोहान्येवं भवन्ति हि ॥ य्र्प्स्_४।३ ॥  
<सुवर्णभेदाः>  
सुवर्णं द्विविधं ज्ञेयं रसजं खनिसम्भवम् ।  
अन्ये त्रयः सुवर्णस्य प्रकाराः सन्ति नोदिताः ॥ य्र्प्स्_४।४ ॥  
<गोल्द्:: रसज>  
रसजं रसवेधेन जायते हेम सुन्दरं ।  
तच्चतुर्दशवर्णाढ्यं सर्वकार्यकरं परम् ॥ य्र्प्स्_४।५ ॥  
<खनिज:: ओरिगिन्>  
पर्वते भूमिदेशेषु खन्यमानेषु कुत्रचित् ।  
दृश्यते खनिजं प्राज्ञैस् तच्चतुर्दशवर्णकम् ॥ य्र्प्स्_४।६ ॥  
<गोल्द्:: शोधन>  
रूप्यादियोगेन यदा मिश्रं स्वर्णं हि जायते ।  
हेमकार्यं न चेत्तेन तदा शोध्यं भिषग्वरैः ॥ य्र्प्स्_४।७ ॥  
हीनवर्णस्य हेम्नश्च पत्राण्येव तु कारयेत् ।  
खटिकापटुचूर्णं च काञ्जिकेन प्रमर्दयेत् ॥ य्र्प्स्_४।८ ॥  
पत्राणि लेपयेत्तेन कल्केनाथ प्रयत्नतः ।  
आरण्योत्पलकैः कार्या कोष्ठिका नातिविस्तृता ॥ य्र्प्स्_४।९ ॥  
मध्ये तत्सम्पुटं मुक्त्वा वह्निं प्रज्वालयेत्ततः ।  
एवं पुटत्रयं दत्त्वा शुद्धं हेम समुद्धरेत् ॥ य्र्प्स्_४।१० ॥  
न तु शुद्धस्य हेम्नश्च शोधनं कारयेद्भिषक् ।  
अन्येषामेव लोहानां शोधनं कारयेद् भिषक् ॥ य्र्प्स्_४।११ ॥  
<गोल्द्:: मारण:: निरुत्थ>  
ततः स्वर्णभवं पत्रं तापितं हि विनिक्षिपेत् ।  
ज्वालामुखीरसे षष्ठी- पुटैर्भस्मीभवत्यलम् ॥ य्र्प्स्_४।१२ ॥  
गुरुणा कथितं सम्यक् निरुत्थं जायते ध्रुवम् ।  
रोगान्हिनस्ति सकलान् नात्र कार्या विचारणा ॥ य्र्प्स्_४।१३ ॥  
<गोल्द्:: मारण:: निरुत्थ>  
हेम्नः पत्राणि सूक्ष्माणि सूचिवेध्यानि कारयेत् ।  
पुराम्बुभस्मसूतेन लेपयित्वाथ शोषयेत् ॥ य्र्प्स्_४।१४ ॥  
सम्पुटे च ततो रुन्ध्यात् पुटयेद्दशभिः पुटैः ।  
म्रियते नात्र सन्देहो निरुत्थं भस्म जायते ॥ य्र्प्स्_४।१५ ॥  
<गोल्द्:: मारण>  
हेम्नः सूक्ष्मदलानि भूर्जसदृशान्यादाय संलेप्य वै वज्रीदुग्धकहिङ्गुहिङ्गुलसमैर् एकत्र पिष्टीकृतैः ।  
सत्यं सम्पुटके निधाय दशभिश्चैवं पुटैः कुक्कुटैः पाच्यं हेम च रक्तगैरिकसमं सञ्जायते निश्चितम् ॥ य्र्प्स्_४।१७ ॥  
<गोल्द्:: मारण>  
लोहपर्पटीकाबद्धं मृतं सूतं समांशकम् ।  
विद्रुते हेम्नि निक्षिप्तं स्वर्णभूतिप्रभं भवेत् ॥ य्र्प्स्_४।१७ ॥  
तद्भस्म पुरतोयेन दरदेन समन्वितम् ।  
मर्दयेद् दिनम् एकं तु सम्पुटे धारयेत्ततः ॥ य्र्प्स्_४।१८ ॥  
पुटितं दशवारेण स्वर्णं सिन्दूरसन्निभम् ।  
जायते नात्र सन्देहो रञ्जनं कुरुते ध्रुवम् ।  
देहं लोहं च मतिमान् सुधनी साधयेदिदम् ॥ य्र्प्स्_४।१९ ॥  
<गोल्द्:: मृत:: मेदिच्। प्रोपेर्तिएस्>  
एतत्स्वर्णभवं करोतिच रजः सौन्दर्यतां वै सदा रोगान्दैवकृतान् निहन्ति सकलान्येवं त्रिदोषोद्भवान् ।  
यः सेवेत नरः समान् द्विदशकान् वृद्धश्च नो जायते दोषाश्चैव गरोद्भवा विषकृता आगन्तुजा नैव हि ॥ य्र्प्स्_४।२० ॥  
<सिल्वेर्:: सुब्त्य्पेस्>  
रूप्यं च त्रिविधं प्रोक्तं खनिजं सहजं तथा ।  
कृत्रिमं च त्रयो भेदाः कथिताः पूर्वसूरिभिः ॥ य्र्प्स्_४।२१ ॥  
<सिल्वेर्:: खनिज>  
भूधरे कुत्र चेत्प्राप्तं खन्यमाने च खनिजम् ।  
<सिल्वेर्:: सहज>  
कैलासशिखराज्जातं सहजं तदुदीरितम् ॥ य्र्प्स्_४।२२ ॥  
<सिल्वेर्:: कृत्रिम>  
रसवेधेन यज्जातं वङ्गात्तत्कृत्रिमं मतम् ।  
<सिल्वेर्:: शुद्ध:: परीक्षा>  
यद्रूप्यं वह्निना तप्तम् उज्ज्वलं हि विनिःसरेत् ।  
तच्छुद्धं कलधूतं हि सर्वकार्यकरं परम् ॥ य्र्प्स्_४।२३ ॥  
<सिल्वेर्:: शोधन>  
ताम्रादिसंसर्गभवं त्वशुद्धं रूप्यं हि मिश्रं खलु दोषलं च ।  
तच्छोधयेद्वै भसितस्य मूष्यां सीसेन सार्धं रजतं तु ध्मापयेत् ॥ य्र्प्स्_४।२४ ॥  
ताराच्च षड्गुणं नागं ध्मापयेद्यत्नतः सुधीः ।  
शनैर् विधम्यमानं हि दोषशून्यं प्रजायते ॥ य्र्प्स्_४।२५ ॥  
अनेनैव प्रकारेण शोधयेद्रजतं सदा ।  
सर्वकार्ये प्रयोक्तव्यं सर्वसिद्धिविधायकम् ॥ य्र्प्स्_४।२६ ॥  
<सिल्वेर्:: मारण>  
भागमेकं तु रजतं सूतभागचतुष्टयम् ।  
मर्दयेद् दिनमेकं तु सततं निम्बुवारिणा ॥ य्र्प्स्_४।२७ ॥  
पेषणाज्जायते पिष्टीर् दिनैकेन तु निश्चितम् ।  
मूषामध्ये तु तां मुक्त्वा अधोर्ध्वं गन्धकं न्यसेत् ॥ य्र्प्स्_४।२८ ॥  
वालुकायन्त्रमध्यस्थां दिनैकं तु दृढाग्निना ।  
पाचितां तु प्रयत्नेन स्वाङ्गशीतलतां गताम् ॥ य्र्प्स्_४।२९ ॥  
तालेनाम्लेन सहितां मर्दितां हि शिलातले ।  
ततो द्वादशवाराणि पुटान्यत्र प्रदापयेत् ॥ य्र्प्स्_४।३० ॥  
अनेन विधिना सम्यक् रजतं म्रियते ध्रुवम् ।  
<सिल्वेर्:: मारण>  
तारमाक्षिकयोश्चूर्णम् अम्लेन सह मर्दयेत् ॥ य्र्प्स्_४।३१ ॥  
विंशत्पुटेन तत्तारं भूतीभवति निश्चितम् ।  
<रेपेअतेद् मारण>  
पुटाधिक्यं हि लोहानां सम्यक् स्याद् गुणकारि च ।  
रञ्जनं कुरुतेऽत्यर्थं रक्तं श्वेतत्वमादिशेत् ॥ य्र्प्स्_४।३२ ॥  
<सिल्वेर्:: मृत:: मेदिच्। प्रोपेर्तिएस्>  
शुद्धं भस्मीकृतं रूप्यं सारघाज्यसमन्वितम् ।  
नेत्ररोगानपि सदा क्षवजान्गुदजानपि ॥ य्र्प्स्_४।३३ ॥  
पित्तजान् काससम्भूतान् पाण्डुजानुदराणि च ।  
दोषजानपि सर्वांश्च नाशयेदरुचिं सदा ॥ य्र्प्स्_४।३४ ॥  
<चोप्पेर्:: सुब्त्य्पेस्>  
ताम्रं चापि द्विधा प्रोक्तं नेपालं म्लेच्छदेशजम् ।  
नेपालदेशजाद् अन्यन् म्लेच्छं तत्कथितं बुधैः ॥ य्र्प्स्_४।३५ ॥  
<चोप्पेर्:: शोधन>  
सीसकेन समं ताम्रं रजतेनैव शोधयेत् ।  
पश्चान्मारणकं सम्यक् कर्तव्यं रसवादिना ॥ य्र्प्स्_४।३६ ॥  
<चोप्पेर्:: मारणम्>  
कृत्वा ताम्रस्य पत्राणि कन्यापत्रे निवेशयेत् ।  
कुक्कुटाख्ये पुटे सम्यक् पुटयेत्तदनन्तरम् ॥ य्र्प्स्_४।३७ ॥  
सूतगन्धकयोः पिष्टिः कार्या चातिमनोरमा ।  
विमर्द्य निम्बुतोयेन तानि पत्राणि लेपयेत् ॥ य्र्प्स्_४।३८ ॥  
स्थालीमध्ये निरुन्ध्याथ पचेद्यामचतुष्टयम् ।  
पञ्चदोषविनिर्मुक्तं शुल्बं तेनैव जायते ॥ य्र्प्स्_४।३९ ॥  
<चोप्पेर्:: मारण>  
रवितुल्येन बलिना सूतकेन समेन च ।  
तालकेन तदर्धेन शिलया च तदर्धया ॥ य्र्प्स्_४।४० ॥  
चूर्णं कज्जलसङ्काशं कारयेन्मतिमान् भिषक् ॥ य्र्प्स्_४।४१ ॥  
शरावसम्पुटस्यान्तः पत्राण्याधाय यत्नतः ।  
उपर्युपरि पत्राणि कज्जलीं च निधापयेत् ॥ य्र्प्स्_४।४२ ॥  
यामैकं पाचयेदग्नौ गर्भयन्त्रोदरान्तरे ।  
स्वाङ्गशीतं समुत्तार्य खल्वे सूक्ष्मं प्रचूर्णयेत् ॥ य्र्प्स्_४।४३ ॥  
लेहयेन्मधुसंयुक्तम् अनुपानैर् यथोचितैः ।  
<चोप्पेर्:: मारण (?)।सोमनाथ (?)>  
शुद्धताम्रस्य पत्राणि कर्तव्यानि प्रयत्नतः ॥ य्र्प्स्_४।४४ ॥  
तत्समांशस्य गन्धस्य पारदस्य समस्य च ॥ य्र्प्स्_४।४५ ॥  
तालकस्य तदर्धस्य शिलायाश्च तदर्धतः ।  
लाङ्गलीचित्रकव्योष- तालमूलीकरञ्जकैः ॥ य्र्प्स्_४।४६ ॥  
विषशम्याकातिविषा- सैन्धवैश्च समांशकैः ।  
जम्बीरस्य द्रवेणाथ चूर्णं चातिद्रवीकृतम् ॥ य्र्प्स्_४।४७ ॥  
तत्सर्वं हि शिलाभाण्डे विनिधाय प्रयत्नतः ।  
सूचीवेध्यानि पत्राणि रसेनालेपितानि च ॥ य्र्प्स्_४।४८ ॥  
कल्कमध्ये विनिःक्षिप्य दिनसप्तकमेव हि ।  
चूर्णीकृतं तु मध्वाज्यैः कणाद्वयसमन्वितम् ॥ य्र्प्स्_४।४९ ॥  
लेहितं वल्लमात्रं हि जरामृत्युविनाशनम् ।  
कथितं सोमदेवेन सोमनाथाभिधं शुभम् ॥ य्र्प्स्_४।५० ॥  
<चोप्पेर्:: मारण>  
शुद्धं शुल्वं गन्धकं वै समांशं पूर्वं स्थाल्यां स्थापयेद्गन्धकार्धम् ।  
मध्ये शुल्बं स्थापनीयं प्रयत्नात् तस्योर्ध्वं वै गन्धचूर्णस्य चार्धम् ॥ य्र्प्स्_४।५१ ॥  
स्थालीमुखे चूर्णघटीं निवेश्य लेपं तथा सैन्धवमृत्स्नयापि ।  
चुल्ल्यां च कुर्यादथ वह्निमेव यामत्रयेणैव सुपाचितं भवेत् ॥ य्र्प्स्_४।५२ ॥  
शीतीभूतं दोषहीनं तदेव कृत्वा चूर्णं गालितं वस्त्रखण्डे ।  
सेव्यं सम्यक् चैकवल्लप्रमाणं कासं श्वासं हन्ति गुल्मप्रमेहान् ॥ य्र्प्स्_४।५३ ॥  
<चोप्पेर्:: मृत:: मेदिच्। उसे>  
वल्लम् एकं ताम्रभस्म पूर्वाह्णे भिषजाज्ञया ।  
परिणामभवं शूलं तथा चाष्टविधं च रुक् ॥ य्र्प्स्_४।५३* ॥  
उदरं पाण्डुशोफं च गुल्मप्लीहयकृत्क्षयान् ।  
अग्निसादक्षयकृतान् मेहादीन् ग्रहणीगदान् ॥ य्र्प्स्_४।५४ ॥  
जयेद्बहुविधान् रोगान् अनुपानप्रभेदतः ।  
पिप्पलीमधुना सार्धं सर्वदोषहरं परम् ॥ य्र्प्स्_४।५५ ॥  
अर्शोऽजीर्णज्वरादींश्च निहन्ति च रसायनम् ।  
वृद्धिश्वसनकासघ्नं जरामृत्युविनाशनम् ॥ य्र्प्स्_४।५६ ॥  
<इरोन्:: सुब्त्य्पेस्>  
यथोत्तरं स्याद् गुणवर्णहीनं प्रकाशितं वैद्यवरेण सम्यक् ।  
कान्तं तथा तीक्ष्णवरं हि मुण्डं लोहं भवेद्वै त्रिविधं क्रमेण ॥ य्र्प्स्_४।५७ ॥  
<कान्त:: सुब्त्य्पेस्>  
कान्तं चतुर्धा किल कथ्यतेऽत्र तद्रोमकं भ्रामकचुम्बके च ।  
सन्द्रावकं श्रेष्ठतमं तथा हि सङ्कथ्यते शास्त्रविदै रसज्ञैः ॥ य्र्प्स्_४।५८ ॥  
<रोमकम्>  
खन्यां सङ्खन्यमानायां पाषाणा निःसरन्ति ये ।  
तेभ्यो यद्द्रावितं लोहं रोमकं तत्प्रचक्षते ॥ य्र्प्स्_४।५९ ॥  
<भ्रामकम्>  
यत्र क्वापि गिरौ श्रेष्ठे लभ्यते भ्रामकोपलः ।  
तस्माज्जातं तु यल्लौहं भ्रामकं तदिहोच्यते ॥ य्र्प्स्_४।६० ॥  
<चुम्बकम्>  
विन्ध्याचले भवेदश्मा लोहं चुम्बति चाद्भुतम् ।  
न मुञ्चत्येव सततं शिवभक्तिं यथानुगः ॥ य्र्प्स्_४।६१ ॥  
<द्रावकम्>  
हिमाद्रौ लभ्यते दुःखाद् यः स्पृष्टो द्रावयेदयः ।  
सुवर्णादींश्च तद्वद्धि तत्कान्तं द्रावकं भवेत् ॥ य्र्प्स्_४।६२ ॥  
<कान्त:: परीक्षा:: शुद्ध>  
शुद्धे कान्तभवे पात्रे शृतं दुग्धं हि नोद्गिरेत् ।  
पानीयं क्वथितं चास्मिन् हिङ्गुगन्धसमं भवेत् ॥ य्र्प्स्_४।६३ ॥  
तैलबिन्दुर्जले क्षिप्तो न चातिप्रसृतो भवेत् ।  
लेपोऽपि नैव जायेत शुद्धकान्तस्य लक्षणम् ॥ य्र्प्स्_४।६४ ॥  
मुण्डाच्छतगुणं तीक्ष्णं तीक्ष्णात्कान्तं महागुणम् ।  
कोटिसङ्ख्यागुणं प्रोक्तं चुम्बकं द्रावकं तथा ॥ य्र्प्स्_४।६५ ॥  
<इरोन्:: शोधन>  
शशरक्तेन लिप्तं हि सप्तवारेण तापितम् ।  
कान्तादिसर्वलोहं हि शुध्यत्येव न संशयः ॥ य्र्प्स्_४।६६ ॥  
<इरोन्:: शोधन>  
सामुद्रलवणैस्तद्वल् लेपितं त्रिफलाजले ।  
निर्वापितं भवेच्छुद्धं सत्यं गुरुवचो यथा ॥ य्र्प्स्_४।६७ ॥  
<इरोन्:: मारण>  
लोहचूर्णं घृताक्तं हि क्षिप्त्वा लोहस्य खर्परे ।  
अग्निवर्णप्रभं यावत् तावद्दर्व्या प्रचालयेत् ॥ य्र्प्स्_४।६८ ॥  
खल्वे च विपचेत्तद्वत् पञ्चवारम् अतः परम् ।  
वरोदकैः पुटेल्लोहं चतुर्वारम् इदं खलु ॥ य्र्प्स्_४।६९ ॥  
सुपेषितं वारितरं जायते नात्र संशयः ।  
अनेन विधिना कार्यं सर्वलोहस्य साधनम् ॥ य्र्प्स्_४।७० ॥  
जायते सर्वरोगानां सेवितं पलितापहम् ।  
<इरोन्:: मारण>  
लोहचूर्णं पलद्वन्द्वं गुडगन्धौ समांशकौ ॥ य्र्प्स्_४।७१ ॥  
खल्वे विमर्द्य नितरां पुटेद्विंशतिवारकम् ।  
पेषणं तु प्रकर्तव्यं पुटः पश्चात्प्रदीयते ॥ य्र्प्स्_४।७२ ॥  
अनेन विधिना सम्यग् भस्मीभवति निश्चितम् ।  
सर्वरोगान्निहन्त्येव नात्र कार्या विचारणा ॥ य्र्प्स्_४।७३ ॥  
श्वेता पुनर्नवापत्र- तोयेन दशसङ्ख्यकाः ।  
पुटास्तत्र प्रदेयाश्च सिन्दूराभं प्रजायते ॥ य्र्प्स्_४।७४ ॥  
<इरोन्:: मारण>  
अथापरः प्रकारोऽत्र कथ्यते लोहमारणे ।  
लोहचूर्णसमं गन्धं मर्दयेत्कन्यकाद्रवैः ॥ य्र्प्स्_४।७५ ॥  
पिण्डीकृतं लोहपात्रे छायायां स्थापयेच्चिरम् ।  
म्रियते नात्र सन्देहो ह्य् अनुभूतं मयैव हि ॥ य्र्प्स्_४।७६ ॥  
<इरोन्:: भस्मन्:: मेदिच्। उसे>  
निरुत्थं लोहजं भस्म सेवेतात्र पुमान्सुधीः ।  
व्योषवेल्लाज्यमधुना टङ्कमानेन मिश्रितम् ॥ य्र्प्स्_४।७७ ॥  
जरां च मरणं व्याधिं हन्यात्पुत्रप्रदायकम् ।  
जरादोषकृतान् रोगान् विनिहन्ति शरीरिणाम् ॥ य्र्प्स्_४।७८ ॥  
<तिन्:: सुब्त्य्पेस्>  
बङ्गं तु द्विविधं प्रोक्तं खुरं मिश्रं तथैव च ।  
<खुर:: फ्य्स्। प्रोपेर्तिएस्>  
यच्छुद्धं सरलं शुभ्रं खुरं तदभिधीयते ॥ य्र्प्स्_४।७९ ॥  
<खुर:: शोधन>  
भल्लातकभवे तैले खुरं शुध्यति ढालितम् ।  
<तिन्:: मिश्रक:: शोधन>  
पुनर्नवासिन्धुचूर्ण- विषयुक्तं प्रढालितम् ।  
तक्रमध्ये त्रिवारं हि मिश्रं बङ्गं विशुध्यति ॥ य्र्प्स्_४।८० ॥  
<तिन्:: मारण>  
छाणोपरि कृते गर्ते चिञ्चात्वक्चूर्णकं क्षिपेत् ।  
कर्षमानां बङ्गचक्रीं तत्रोपरि निधापयेत् ॥ य्र्प्स्_४।८१ ॥  
चक्रीं चतुर्गुणेनैव वेष्टितां धारयेत्ततः ।  
छगणेन विशुष्केण पुटाग्निं दापयेत्ततः ॥ य्र्प्स्_४।८२ ॥  
स्वाङ्गशीतं समुद्धृत्य सर्वकार्येषु योजयेत् ।  
अनेन विधिना शेषम् अपक्वं मारयेद् ध्रुवम् ॥ य्र्प्स्_४।८३ ॥  
<तिन्:: मारण>  
अथापरः प्रकारो हि वक्ष्यते चाधुना मया ।  
शुद्धबङ्गस्य पत्राणि समान्येव तु कारयेत् ॥ य्र्प्स्_४।८४ ॥  
अजाशकृत् वरा तुल्या चूर्णिता च निशा तथा ।  
चतुरस्रमथो निम्नं गर्तं हस्तप्रमाणकम् ॥ य्र्प्स्_४।८५ ॥  
कृत्वा छगणकैश्चार्धं पूरयेत्सततं भिषक् ।  
ततः शणभवेनापि वस्त्रेणाच्छाद्य गर्तकम् ॥ य्र्प्स्_४।८६ ॥  
पूर्वं प्रकल्पितं चूर्णं तत्रोपरि च विन्यसेत् ।  
तस्योपरि च पत्राणि समानि परितो न्यसेत् ॥ य्र्प्स्_४।८७ ॥  
चूर्णेनाच्छाद्य यत्नेन छगणेनाथ पूरयेत् ।  
पुटयेदग्निना सम्यक् स्वाङ्गशीतं समुद्धरेत् ॥ य्र्प्स्_४।८८ ॥  
मृतं बङ्गं ततः पश्चान् मर्दयेत्पूरवारिणा ।  
समांशं रससिन्दूरम् अनेन सह मेलयेत् ॥ य्र्प्स्_४।८९ ॥  
खल्वे दृढतरं पिष्ट्वा काचकूप्यां निवेशयेत् ।  
विपचेदग्नियोगेन यामषोडशमात्रया ॥ य्र्प्स्_४।९० ॥  
हेमप्रभं मृतं बङ्गं जायते रसवङ्गकम् ।  
<तिन्:: मृत:: मेदिच्। प्रोपेर्तिएस्>  
बङ्गं वातकरं रूक्षं तिक्तं मेहप्रणाशनम् ।  
मेदःकृम्यामयघ्नं हि कफदोषविषापहम् ॥ य्र्प्स्_४।९१ ॥  
सर्वरोगान् हरत्याशु शक्तिदायि गुणाधिकम् ॥ य्र्प्स्_४।९२ ॥  
यथारोगबलं वीक्ष्य दातव्यं वल्लमात्रकम् ।  
अशीतिर्वातजान् रोगान् तथा मेहांश्च विंशतिः ।  
हन्ति भक्षणमात्रेण सप्तकैकेन नान्यथा ॥ य्र्प्स्_४।९३ ॥  
<तिन्:: मृत:: मेदिच्। प्रोपेर्तिएस्>  
बङ्गं वातकरं रूक्षं प्रोक्तं मेहप्रणाशनम् ।  
कृमिमेदामयघ्नं हि कफदोषविषापहम् ॥ य्र्प्स्_४।९४ ॥  
<लेअद्:: परीक्षा:: गोओद् क़ुअलित्य्>  
छेदे कृष्णं गुरु स्निग्धं द्रुतद्रावम् अथोज्ज्वलम् ।  
कृष्णवर्णं बहिः शुद्धं नागं हितमतोऽन्यथा ॥ य्र्प्स्_४।९५ ॥  
<लेअद्:: शोधन>  
दालयेच्च रसे नागं सिन्दुवारहरिद्रयोः ।  
एवं नागो विशुद्धः स्यान् मूर्च्छास्फोटादि नाचरेत् ॥ य्र्प्स्_४।९६ ॥  
<लेअद्:: मारण>  
शुद्धनागस्य पत्राणि सदलान्येव कारयेत् ।  
शिलां वासारसेनापि मर्दयेद् याममात्रकम् ॥ य्र्प्स्_४।९७ ॥  
पत्राण्यालेपयेत्तेन ततः सम्पुटके न्यसेत् ।  
पुटेन विपचेद् धीमान् वाराहेण खराग्निना ।  
एवं कृते त्रिवारेण नागभस्म प्रजायते ॥ य्र्प्स्_४।९८ ॥  
<लेअद्:: मारण>  
अथापरप्रकारेण नागमारणकं भवेत् ।  
लोहपात्रे द्रुते नागे घर्षणं तु प्रकारयेत् ॥ य्र्प्स्_४।९९ ॥  
चतुर्यामं प्रयत्नेन मूलैश्चैव पलाशजैः ।  
अधस्ताज्ज्वालयेत्सम्यक् हठाग्निं म्रियते ध्रुवम् ।  
रक्ताभं जायते चूर्णं सर्वकार्येषु योजयेत् ॥ य्र्प्स्_४।१०० ॥  
जायते सर्वकार्येषु रोगोच्छेदकरं सदा ।  
नागस्य मारणं प्रोक्तं बहुधा बहुभिर्बुधैः ॥ य्र्प्स्_४।१०१ ॥  
सर्वथा सूतनागस्य शम्भोश्च मरणं नहि ॥ य्र्प्स्_४।१०२ ॥  
<लेअद्:: मृत:: मेदिच्। प्रोपेर्तिएस्>  
प्रमेहान् वातजान् रोगान् धनुर्वातादिकान् गदान् ।  
विंशतिश्लेष्मजांश्चैव निहन्ति च न संशयः ॥ य्र्प्स्_४।१०३ ॥  
<ब्रस्स्:: सुब्त्य्पेस्>  
पित्तलं द्विविधं प्रोक्तं रीतिका काकतुण्डिका ।  
<रीतिका:: परीक्षा>  
तप्ता तुषजले क्षिप्ता शुक्लवर्णा तु रीतिका ॥ य्र्प्स्_४।१०४ ॥  
<काकतुण्डी:: परीक्षा>  
निक्षिप्ता काञ्जिके कृष्णा सा स्मृता काकतुण्डिका ॥ य्र्प्स्_४।१०५ ॥  
<ब्रस्स्:: परीक्षा:: गोओद् क़ुअलित्य्>  
पीताभा मृदु चेद्गुर्वी साराङ्गी हेमवर्णिका ।  
मसृणाङ्गी तु सुस्निग्धा शुभा रीतीति कथ्यते ॥ य्र्प्स्_४।१०६ ॥  
<ब्रस्स्:: परीक्षा:: बद् क़ुअलित्य्>  
दुर्गन्धा पूतिगन्धा वा खरस्पर्शा च पाण्डुरा ।  
घनघाताक्षमा रूक्षा रीतिर्नेष्टा रसायने ॥ य्र्प्स्_४।१०७ ॥  
<ब्रस्स्:: शोधन>  
तापिता चैव निर्गुण्डी- रसे क्षिप्ता प्रयत्नतः ।  
पञ्चवाराणि चायाति शुद्धिं रीतिस्तु तत्क्षणात् ॥ य्र्प्स्_४।१०८ ॥  
<ब्रस्स्:: मारण>  
शिलागन्धकसिन्धूत्थ- रसैश्चातिप्रमर्दितैः ।  
रीतिपत्राणि लेप्यानि पुटितान्यष्टधा पुनः ।  
सद्यो भस्मत्वमायान्ति ततो योज्या रसायने ॥ य्र्प्स्_४।१०९ ॥  
<ब्रस्स्:: रीतिका:: मृत:: मेदिच्। प्रोपेर्तिएस्>  
रक्तपित्तहरा रूक्षा कृमिघ्नी रीतिका मता ।  
<ब्रस्स्:: काकतुण्डिका:: मृत:: मेदिच्। प्रोपेर्तिएस्>  
काकतुण्डा कुष्ठहरा सोष्णवीर्या सरा मता ॥ य्र्प्स्_४।११० ॥  
<ब्रोन्ज़े:: प्रोदुच्तिओन्>  
चतुर्भागेन रविणा भागैकं त्रपु चोत्तमम् ।  
जायते प्रवरं कांस्यं तत्सौराष्ट्रभवं शुभम् ॥ य्र्प्स्_४।१११ ॥  
<ब्रोन्ज़े:: शोधन>  
तप्तं कांस्यं गवां मूत्रे सप्तवारेण शुध्यति ।  
<ब्रोन्ज़े:: मारण>  
हरितालकगन्धाभ्यां म्रियते पञ्चभिः पुटैः ॥ य्र्प्स्_४।११२ ॥  
<ब्रोन्ज़े:: मृत:: मेदिच्। प्रोपेर्तिएस्>  
मृतं कांस्यं वातहरं प्रमेहाणां च नाशनम् ।  
शुद्धे कांस्यभवे पात्रे सर्वमेव हि भोजनम् ।  
पथ्यं सञ्जायते नाम्लं घृतशाकादिवर्जितम् ॥ य्र्प्स्_४।११३ ॥  
<वर्तलोह:: प्रोदुच्तिओन्>  
लोहकांस्यार्करीतिभ्यो जातं तद् वर्तलोहकम् ।  
तदेव विडलोहाख्यं विद्वद्भिः समुदाहृतम् ॥ य्र्प्स्_४।११४ ॥  
<वर्तलोह:: शोधन>  
हयमूत्रे द्रुतं सम्यक् निक्षिप्तं शुद्धिमृच्छति ।  
<वर्तलोह:: मारण>  
गन्धतालेन पुटितं म्रियते वर्तलोहकम् ॥ य्र्प्स्_४।११५ ॥  
<वर्तलोह:: मृत:: मेदिच्। प्रोपेर्तिएस्>  
श्लेष्मपित्तहरं चाम्लं रुच्यं कृमिहरं तथा ।  
नेत्ररोगप्रशमनं गलरोगनिबर्हणम् ॥ य्र्प्स्_४।११६ ॥  
पथ्यं सर्वं हि तद्भाण्डे सर्वदोषहरं परम् ।  
क्षारेणाम्लेन च विना दीप्तिकृत्पाचनं परम् ॥ य्र्प्स्_४।११७ ॥  
संशोधनान्येव हि मारणानि गुणागुणान्येव मयोदितानि ।  
अन्यानि शास्त्राणि सुविस्तराणि निरीक्ष्य यत्नात्कृतमेव सम्यक् ॥ य्र्प्स्_४।११८ ॥

____________________________________________________________

य्र्प्स्, अध्याय ५  
    
अथेदानीं प्रवक्ष्यामि गुणाधिक्यान्महारसान् ।  
तेषां नामानि वर्गांश्च सत्त्वानि तद्गुणांस्तथा ॥ य्र्प्स्_५।१ ॥  
<महारसाः>  
क्रमेण गगनं ताप्यं वैक्रान्तं विमलं तथा ।  
रसकं शैलसम्भूतं राजावर्तकसस्यके ।  
एते महारसाश्चाष्टाव् उदिता रसवादिभिः ॥ य्र्प्स्_५।२ ॥  
<अभ्र:: सुब्त्य्पेस्:: चोलोउर्>  
क्रमप्राप्तमहं वक्ष्ये गगनं तु चतुर्विधम् ।  
श्वेतं रक्तं तथा पीतं कृष्णं परमसुन्दरम् ॥ य्र्प्स्_५।३ ॥  
श्वेतं श्वेतक्रियायोग्यं रक्तं पीतं हि पीतकृत् ।  
कृष्णाभ्रं सर्वरोगाणां नाशनं परमं सदा ॥ य्र्प्स्_५।४ ॥  
<अभ्र:: सुब्त्य्पेस्>  
वज्रं पिनाकं नागं च मण्डूकमभिधीयते ।  
अनेन विधिना प्रोक्ता भेदाः सन्तीह षोडश ॥ य्र्प्स्_५।५ ॥  
अभ्राणामेव सर्वेषां वज्रमेवोत्तमं सदा ।  
शेषाणि त्रीणि चाभ्राणि घोरान् व्याधीन् सृजन्ति हि ।  
तस्माद्यत्नेन सद्वैद्यैर् वर्जनीयानि नित्यशः ॥ य्र्प्स्_५।६ ॥  
<वज्र:: परीक्षा>  
वज्राभ्रं धम्यमानेऽग्नौ विकृतिं न क्वचिद् भजेत् ।  
सेवितं तन्मृतिं हन्ति वज्राभं कुरुते वपुः ॥ य्र्प्स्_५।७ ॥  
<पिनाक:: परीक्षा>  
पिनाकं चाग्निसन्तप्तं विमुञ्चति दलोच्चयम् ।  
सेवितं चैकमासेन कृमिं कुष्ठं करोत्यलम् ॥ य्र्प्स्_५।८ ॥  
<नाग:: परीक्षा>  
नागाभ्रं ध्मापितं सम्यक् नागवत् स्फूर्जते ध्रुवम् ।  
<नाग:: मेदिच्। प्रोपेर्तिएस्>  
सेवितं तत्प्रकुरुते क्षयरोगसमुद्भवम् ॥ य्र्प्स्_५।९ ॥  
विषं हालाहलं पीतं मारयत्येव निश्चितम् ।  
तथा नागाभ्रनामेदं सद्वैद्यः कथयत्यलम् ॥ य्र्प्स्_५।१० ॥  
<मण्डूक:: परीक्षा>  
मण्डूकाभ्रं प्रकुरुते ताप्यमानं हि नित्यशः ।  
क्षणं चाग्नौ न तिष्ठेत मण्डूकसदृशां गतिम् ॥ य्र्प्स्_५।११ ॥  
मण्डूकाभ्रं न सेव्यं हि कथितं रसवेदिभिः ॥ य्र्प्स्_५।१२ ॥  
<अभ्रक:: शोधन>  
स्वेदयेद्दिनमेकं तु काञ्जिकेन तथाभ्रकम् ।  
पश्चात्कुलत्थजे क्वाथे तक्रे मूत्रेऽथ वह्निना ॥ य्र्प्स्_५।१३ ॥  
<अभ्र:: शोधन>  
पाचितं दोषशून्यं तु शुद्धिमायाति निश्चितम् ।  
तथाग्नौ परितप्तं तु निषिञ्चेत् सप्तवारकम् ॥ य्र्प्स्_५।१४ ॥  
काञ्जिके चापि निर्दोषम् अभ्रके जायते ध्रुवम् ।  
वराक्वाथे तथा दुग्धे गवां मूत्रे तथैव च ।  
मार्कवस्य रसेनापि दोषशून्यं प्रजायते ॥ य्र्प्स्_५।१५ ॥  
<अभ्र:: मारण>  
सूक्ष्मचूर्णं ततः कृत्वा पिष्ट्वा हंसपदीरसैः ।  
चक्राकारं कृतं शुष्कं दद्यादर्धगजाह्वये ॥ य्र्प्स्_५।१६ ॥  
षट् पुटानि ततो दत्त्वा पुनरेवं पुनर्नवा ।  
रसेन मर्दितं गाढम् अभ्रांशेन तु टङ्कणम् ॥ य्र्प्स्_५।१७ ॥  
पुनश्च चक्रिकां कृत्वा सप्तवारं पुटेत्खलु ।  
तण्डुलीयरसेनैव तद्वद्वासारसेन च ॥ य्र्प्स्_५।१८ ॥  
पुटयेत्सप्तवाराणि पुटं दद्याद्गजार्धकम् ।  
अनेन विधिना चाभ्रं म्रियते नात्र संशयः ।  
चन्द्रिकारहितं सम्यक् सिन्दूराभं प्रजायते ॥ य्र्प्स्_५।१९ ॥  
<अभ्र:: मारण>  
कासमर्दरसेनैव धान्याभ्रं पाचितं शुभम् ।  
शतवारेण म्रियते नात्र कार्या विचारणा ॥ य्र्प्स्_५।२० ॥  
<अभ्र:: मारण>  
एवं मुस्तारसेनापि तण्डुलीयशिफारसैः ।  
टङ्कणेन समं पिष्ट्वा चक्राकारमथाभ्रकम् ॥ य्र्प्स्_५।२१ ॥  
षष्टिसङ्ख्यपुटैः पक्वं सिन्दूरसदृशं भवेत् ।  
कुष्ठक्षयादिरोगघ्नं अभ्रकं जायते ध्रुवम् ॥ य्र्प्स्_५।२२ ॥  
<अभ्र:: मारण>  
नागवल्लीदलरसैर् वटमूलत्वचा तथा ।  
वृषामत्स्यादनीभ्यां च मत्स्याक्ष्या सपुनर्भुवा ॥ य्र्प्स्_५।२३ ॥  
वटवृक्षस्य मूलेन मर्दितं पुटितं घनम् ।  
सिन्दूरसदृशं वर्णे भवेद्विंशतिमे पुटे ॥ य्र्प्स्_५।२४ ॥  
सूक्ष्मं सूक्ष्मं जलप्लावं रक्तवर्णसमुज्ज्वलम् ।  
सर्वरोगहरं चापि जायते बहुभिः पुटैः ॥ य्र्प्स्_५।२५ ॥  
<अभ्र:: मृत:: मेदिच्। प्रोपेर्तिएस्>  
मृतं वज्राभ्रकं सम्यक् सेवनीयं सदा बुधैः ।  
वलिपलितनाशाय दृढतायै शरीरिणाम् ॥ य्र्प्स्_५।२६ ॥  
सर्वव्याधिहरं त्रिदोषशमनं वह्नेश्च सन्दीपनम् वीर्यस्तम्भविवृद्धिकृत्परमिदं कृच्छ्रादिरोगापहम् ।  
भूतोन्मादनिवारणं स्मृतिकरं शोफामयध्वंसनं सद्यः प्राणविवर्धनं ज्वरहरं सेव्यं सदा चाभ्रकम् ॥ य्र्प्स्_५।२७ ॥  
    
यथा विषं यथा वज्रं शस्त्रो ऽग्निः प्राणहृद्यथा ।  
भक्षितं चन्द्रिकायुक्तम् अभ्रकं तादृशं गुणैः ॥ य्र्प्स्_५।२८ ॥  
<अभ्र:: सत्त्व:: पातन>  
पादांशं टङ्कणं दत्त्वा मुसलीरसमर्दितम् ।  
ध्मापितं कोष्ठिकायन्त्रे सत्त्वरूपं प्रजायते ॥ य्र्प्स्_५।२९ ॥  
<अभ्र:: सत्त्व:: पातन>  
खल्वे पिष्ट्वा तु मतिमान् सूक्ष्मचूर्णं तु कारयेत् ।  
गालितं वस्त्रखण्डेन घृतेन च परिप्लुतम् ॥ य्र्प्स्_५।३० ॥  
भर्जितं दशवाराणि लोहखर्परकेण वै ।  
अग्निवर्णसमं यावत् तावत्पिष्ट्वा तु भर्जयेत् ॥ य्र्प्स्_५।३१ ॥  
शुकपिच्छसमं पिष्ट्वा क्वाथे तु वटमूलजे ।  
ततो विंशतिवाराणि पुटेच्छूकरसञ्ज्ञकैः ॥ य्र्प्स्_५।३२ ॥  
वराकषायैर्मतिमान् तथा कुरु भिषग्वर ।  
नीलीगुञ्जावरापथ्याम्- ऊलकेन सुभावयेत् ॥ य्र्प्स्_५।३३ ॥  
संशुष्कं भक्षयेद्विद्वान् सर्वरोगहरं परम् ।  
अभ्रसत्वात्परं नास्ति रसायनमनुत्तमम् ॥ य्र्प्स्_५।३४ ॥  
यदि चेत् शतवाराणि पाचयेत्तीव्रवह्निना ।  
तदामृतोपमं चाभ्रं देहलोहकरं परम् ॥ य्र्प्स्_५।३५ ॥  
<अभ्र:: सत्त्व:: पातन>  
धान्याभ्रकं ततः कृत्वा द्वात्रिंशत्पलमात्रकम् ।  
लाक्षागुञ्जाक्षुद्रमीनाः टङ्कणं दुग्धम् आविकम् ॥ य्र्प्स्_५।३६ ॥  
सर्षपाः शिग्रुपिण्याकं सिन्धूत्थं मृगशृङ्गकम् ।  
माक्षिकं च समांशानि सर्वाण्येव तु कारयेत् ॥ य्र्प्स्_५।३७ ॥  
धान्याभ्रकेन तुल्येन मर्दयेन्मतिमान्भिषक् ।  
पुनर्नवाया वासायाः कासमर्दस्य तण्डुलैः ॥ य्र्प्स्_५।३८ ॥  
मत्स्याक्ष्या हंसपद्याश्च कारवेल्ल्या रसैः पृथक् ।  
खलगोधूमयोश्चूर्णैः कारयेद्वटकान् शुभान् ॥ य्र्प्स्_५।३९ ॥  
पश्चात् कोष्ठ्यां धमेच्छुष्कान् भस्त्रिकाद्वितयेन तान् ।  
खदिरस्य तु चाङ्गारैः सत्वं निःसरति ध्रुवम् ॥ य्र्प्स्_५।४० ॥  
पृथक् कृत्वा तु रवकान् कांस्यवर्णान् विशेषतः ।  
तत्किट्टं गोमयेनाथ वटकान्कारयेत्पुनः ॥ य्र्प्स्_५।४१ ॥  
ध्मापयेत् पूर्वविधिना पुनः सत्वं हि निःसरेत् ।  
अनेन विधिना कार्यं पञ्चगव्येन मिश्रितम् ॥ य्र्प्स्_५।४२ ॥  
पञ्चाजेनाथ महिषी- पञ्चकेन समं कुरु ।  
पतत्येवमसन्दिग्धं सत्यं गुरुवचो यथा ॥ य्र्प्स्_५।४३ ॥  
<अभ्र:: सत्त्व:: मारण>  
अथाभ्रसत्त्वरवकान् अम्लवर्गेण पाचयेत् ।  
शोधनीयगणेनैव मूषामध्ये तु शोधयेत् ॥ य्र्प्स्_५।४४ ॥  
काचटङ्कणगुञ्जाज्य- सारघैः शोधयेत्खलु ।  
मधुतैलवसाज्येषु दशवाराणि ढालयेत् ॥ य्र्प्स्_५।४५ ॥  
मार्दवं कारयेत्सत्यं योगेनानेन सर्वदा ।  
सत्वस्य गोलकानेवं तप्तानेवं तु काञ्जिके ॥ य्र्प्स्_५।४६ ॥  
निर्वाप्य तत्क्षणादेव कण्डयेल्लोहपारया ।  
अनेनैव प्रकारेण सूक्ष्मचूर्णं तु कारयेत् ॥ य्र्प्स्_५।४७ ॥  
भर्जयेद् घृतमध्ये तु त्रीणि वाराणि यत्नतः ।  
पेषणं तु प्रकर्तव्यं शिलापट्टेन यत्नतः ॥ य्र्प्स्_५।४८ ॥  
धात्रीपत्ररसेनापि तस्याः फलरसेन वा ।  
पुनर्भुवा वासया च काञ्जिकेनाथ गन्धकैः ।  
पुटयेद्दशवाराणि म्रियते चाभ्रसत्त्वकम् ॥ य्र्प्स्_५।४९ ॥  
<अभ्र:: सत्त्व:: मृत:: मेदिच्। प्रोपेर्तिएस्>  
मृतं सत्वं हरेन्मृत्युं सर्वरोगविनाशनम् ।  
क्षयं पाण्डुं ग्रहणिकां श्वासं शूलं सकामलम् ॥ य्र्प्स्_५।५० ॥  
ज्वरान्मेहांश्च कासांश्च गुल्मान्पञ्चविधानपि ।  
मन्दाग्निमुदराण्येवम् अर्शांसि विविधानि च ॥ य्र्प्स्_५।५१ ॥  
अनुपानप्रयोगेण सर्वरोगान्निहन्ति च ।  
अभ्रसत्वगुणान्वक्तुं शक्यते न समासतः ॥ य्र्प्स्_५।५२ ॥  
<राजावर्त:: परीक्षा:: गोओद् क़ुअलित्य्>  
किञ्चिद्रक्तोऽथ नीलश्च मिश्रवर्णप्रभः सदा ।  
तौल्ये गुरुश्च मसृणो राजावर्त्तो वरः स्मृतः ॥ य्र्प्स्_५।५३ ॥  
<राजावर्त:: शोधन>  
गोमूत्रेणाथ क्षारैश्च तथाम्लैः स्वेदिताः खलु ।  
त्रिवारेण विशुध्यन्ति राजावर्तादयो रसाः ॥ य्र्प्स्_५।५४ ॥  
<राजावर्त:: मारण>  
चूर्णितः शुकपिच्छेन भृङ्गराजरसेन वै ।  
सप्तवारेण पुटितो राजावर्त्तो मरिष्यति ॥ य्र्प्स्_५।५५ ॥  
<राजावर्त:: मृत:: मेदिच्। प्रोपेर्तिएस्>  
श्लेष्मप्रमेहदुर्नाम- पाण्डुक्षयनिवारणः ।  
पाचनो दीपनश्चैव वृष्योऽनिलविषापहः ॥ य्र्प्स्_५।५६ ॥  
<राजावर्त:: सत्त्व:: पातन>  
कोशातकी क्षीरकन्दो वन्ध्याकर्कोटकी तथा ।  
काकमाची राजशमी त्रिफला गृहधूमकः ॥ य्र्प्स्_५।५७ ॥  
राजावर्तो रसैरेषां सत्वं मुञ्चति मर्दितः ।  
ध्मापितः खदिराङ्गारैर् भस्त्रिकाद्वितयेन च ॥ य्र्प्स्_५।५८ ॥  
<वैक्रान्त:: फ्य्स्। प्रोपेर्तिएस्>  
अष्टधारोष्ठफलकः षट्कोणो मसृणो गुरुः ।  
शुद्धमिश्रितवर्णैश्च युक्तो वैक्रान्त उच्यते ॥ य्र्प्स्_५।५९ ॥  
<वैक्रान्त:: सुब्त्य्पेस्:: चोलोउर्>  
श्वेतः पीतस्तथा कृष्णो नीलः पारावच्छविः ।  
कर्बूरः श्यामवर्णश्च वैक्रान्तश्चाष्टधा स्मृतः ॥ य्र्प्स्_५।६० ॥  
<वैक्रान्त:: शोधन>  
क्वाथे कुलत्थजे स्विन्नो वैक्रान्तः शुध्यति ध्रुवम् ।  
<वैक्रान्त:: मारण>  
गन्धनिम्बूरसैर्मर्द्यः पुटितो म्रियते ध्रुवम् ॥ य्र्प्स्_५।६१ ॥  
<वैक्रान्त:: मृत:: मेदिच्। प्रोपेर्तिएस्>  
आयुःप्रदस्त्रिदोषघ्नो वृष्यः प्राणप्रदः सदा ।  
वेगप्रदो वीर्यकर्ता प्रज्ञावर्णौ करोति हि ॥ य्र्प्स्_५।६२ ॥  
रसायनेषु सर्वेषु पूर्वगण्यस्तु रोगहा ।  
वज्रवद् गुणकारी च वैक्रान्तो रसबन्धकः ॥ य्र्प्स्_५।६३ ॥  
<वैक्रान्त:: सत्त्व:: पातन>  
सूर्यातपे मर्दितोऽसौ सत्वपातगणौषधैः ।  
शुष्कायितो वटीकृत्य मूषास्थो ध्मापितोऽपि वै ॥ य्र्प्स्_५।६४ ॥  
सत्वं मुञ्चति वैक्रान्तः सत्यं गुरुवचो यथा ।  
<वैक्रान्त:: सत्त्व:: मेदिच्। उसे>  
मृतसूतेन तुल्यांशं सत्वं वैक्रान्तसम्भवम् ॥ य्र्प्स्_५।६५ ॥  
मृताभ्रसत्वसंयुक्तं मर्दितं सममात्रकम् ।  
कणामध्वाज्यसम्मिश्रं वल्लमात्रं निषेवितम् ॥ य्र्प्स्_५।६६ ॥  
सर्वान् रोगान्निहन्त्याशु जीवेद् वर्षशतं सुखी ।  
त्रिवर्षसेवनान्नूनं वलीपलितनाशनम् ॥ य्र्प्स्_५।६७ ॥  
<सस्यक:: म्य्थ्। ओरिगिन्>  
सद्यो हालाहलं पीतम् अमृतं गरुडेन च ।  
सुधायुक्ते विषे वान्ते पर्वते मरुताह्वये ॥ य्र्प्स्_५।६८ ॥  
घनीभूतं च सञ्जातं सस्यकं खलु कथ्यते ।  
<सस्यक:: परीक्षा:: गोओद् क़ुअलित्य्>  
नीलं मरकतच्छायं तेजोयुक्तं प्रशस्यते ॥ य्र्प्स्_५।६९ ॥  
<सस्यक:: शोधन>  
स्वेदितं माहिषाज्याभ्यां गवां मूत्रैर्नरस्य वा ।  
दोलायन्त्रेण यामौ द्वौ शुध्यत्येव हि सस्यकम् ॥ य्र्प्स्_५।७० ॥  
<सस्यक:: मारण>  
गन्धाश्मटङ्कणाभ्यां च लकुचद्रावमर्दितम् ।  
कुक्कुटाह्वैः सप्तपुटैर् म्रियते चान्धमूषया ॥ य्र्प्स्_५।७१ ॥  
<सस्यक:: सत्त्व:: पातन>  
निघृष्टं टङ्कणेनैव निम्बूद्रावेण मूषया ।  
ध्मातं च ताम्ररूपं हि सत्त्वं मुञ्चति सस्यकम् ॥ य्र्प्स्_५।७२ ॥  
विषेण सहितं यस्मात् तस्माद्विषगुणाधिकम् ।  
सुधायुक्तं विषं येन सुधाधिकगुणं तथा ॥ य्र्प्स्_५।७३ ॥  
<सस्यक:: मृत:: मेदिच्। प्रोपेर्तिएस्>  
त्रिदोषशमनं चैव विषहृद् गुदशूलनुत् ।  
अम्लपित्तविबन्धघ्नं रसायनवरं सदा ॥ य्र्प्स्_५।७४ ॥  
वान्तिं करोति रेकं च श्वित्रकुष्ठापहं तथा ।  
नाम्ना मयूरतुत्थं हि सर्वव्याधिनिवारणम् ॥ य्र्प्स्_५।७५ ॥  
<सस्यक, भूनाग:: सत्त्व:: रिन्ग्>  
भूनागसत्वसंयुक्तं सत्वमेतत्समीकृतम् ।  
अनयोर्मुद्रैका कार्या शूलघ्नी सा भवेत् खलु ॥ य्र्प्स्_५।७६ ॥  
डाकिनीभूतसंवेश- चराचरविषं जयेत् ।  
राज्ञां सदैव रक्षार्थं विधातव्या सुमुद्रिका ॥ य्र्प्स्_५।७७ ॥  
<माक्षिक>  
माक्षिकं द्विविधं ज्ञेयं रुक्मताप्यप्रभेदतः ।  
<स्वर्णमाक्षिक (?)>  
प्रथमं माक्षिकं स्वर्णं कान्यकुब्जसमुत्थितम् ॥ य्र्प्स्_५।७८ ॥  
सुवर्णवर्णसदृशं नववर्णसमन्वितम् ।  
<माक्षिक:: ताप्य (<> स्वर्ण)>  
तटे तपत्याः सञ्जातं ताप्याख्यं माक्षिकं वदेत् ॥ य्र्प्स्_५।७९ ॥  
पाषाणदलसम्मिश्रं पाण्डुरं पञ्चवर्णवत् ।  
गुणाल्पकं भवत्येतत् स्वल्पं सत्त्वं विमुञ्चति ॥ य्र्प्स्_५।८० ॥  
<माक्षिक:: मारण>  
मूत्रे तक्रे च कौलत्थे मर्दितं शुष्कमेव च ।  
गन्धाश्मबीजपूराभ्यां पिष्टं तच्छ्रावसम्पुटे ॥ य्र्प्स्_५।८१ ॥  
पञ्चवाराहपुटकैर् दग्धं मृतिमवाप्नुयात् ॥ य्र्प्स्_५।८२ ॥  
<माक्षिक:: सत्त्व:: पातन>  
लोहपात्रे सुसन्दग्धं लोहदण्डेन घर्षितम् ।  
यदा रक्तं धातुनिभं जायते निम्बुकद्रवैः ॥ य्र्प्स्_५।८३ ॥  
घर्षयेत् त्रिगुणं सूतं मुक्त्वा सङ्घर्षणं कुरु ।  
दिनैकं घर्षयित्वा तु दृढवस्त्रेण गालयेत् ॥ य्र्प्स्_५।८४ ॥  
वस्त्रस्था पिष्टिका लग्ना त्वधः पतति पारदः ।  
अनेनैव प्रकारेण द्वित्रिवारेण गालयेत् ॥ य्र्प्स्_५।८५ ॥  
तत्पिष्टीगोलकं ग्राह्यं यन्त्रे डमरुके न्यसेत् ।  
प्रहरद्वयमात्रं चेद् अग्निं प्रज्वालयेदधः ॥ य्र्प्स्_५।८६ ॥  
इन्द्रगोपसमं सत्वम् अधःस्थं ग्राहयेत्सुधीः ।  
अनेनैव विधानेन ताप्यसत्वं समाहरेत् ॥ य्र्प्स्_५।८७ ॥  
टङ्कणेन समायुक्तं द्रावितं मूषया यदा ।  
तदा ताम्रप्रभं सत्वं जायते नात्र संशयः ॥ य्र्प्स्_५।८८ ॥  
देहलोहकरं सम्यक् देवीशास्त्रेण भाषितम् ॥ य्र्प्स्_५।८९ ॥  
सर्वामयघ्नं सततं पारदस्यामृतं परम् ।  
मेलनं कुरुते लोहे परमं च रसायनम् ॥ य्र्प्स्_५।९० ॥  
<विमल:: सुब्त्य्पेस्>  
प्रथमो हेमविमलो हेमवद्वर्णसंयुतः ।  
द्वितीयो रूप्यविमलो रूप्यवद् दृश्यते खलु ॥ य्र्प्स्_५।९१ ॥  
तृतीयः कांस्यविमलः कांस्यवर्णसमो हि सः ।  
<विमल:: फ्य्स्। प्रोपेर्तिएस्>  
स्निग्धश्च वर्तुलश्चैव षट्कोणः फलकान्वितः ॥ य्र्प्स्_५।९२ ॥  
<विमल:: शोधन>  
वासारसे मर्दितो हि शुद्धोऽतिविमलो भवेत् ।  
<विमल:: मारण>  
गन्धाश्मनिम्बुकद्रावैर् मर्दितः पुटितो मृतिम् ।  
शृङ्गस्य भस्मना चापि पुटैश्च दशधा पुटेत् ॥ य्र्प्स्_५।९३ ॥  
<विमल:: सत्त्व:: पातन>  
निम्बूरसेन सम्पिष्ट्वा मूषामध्ये निरुध्य च ।  
विमलः सीससदृशं ध्मातो मुञ्चति सत्त्वकम् ॥ य्र्प्स्_५।९४ ॥  
<विमल:: सत्त्व:: मेदिच्। उसे>  
पिष्टीकृतं हि तत्सत्वं पारदेन समन्वितम् ।  
द्रुते गन्धे हि निक्षिप्तं तालकं त्रिगुणं तथा ॥ य्र्प्स्_५।९५ ॥  
मनःशिला पञ्चगुणा वालुकायन्त्रके खलु ।  
ज्वालयेत् क्रमशश्चैव पश्चाद्रजतभस्मकम् ॥ य्र्प्स्_५।९६ ॥  
सममात्रं हि वैक्रान्तं सर्वं सञ्चूर्णयेत्खलु ।  
सङ्गाल्य यत्नतो वस्त्रात् स्थापयेत्कूपिकान्तरे ॥ य्र्प्स्_५।९७ ॥  
वह्निं कुर्यादष्टयामं स्वाङ्गशीतं समुद्धरेत् ।  
वल्लमात्रं च मधुना लेहयेत् व्योषसंयुतं ॥ य्र्प्स्_५।९८ ॥  
बालानां रोगहरणं ज्वरपाण्डुप्रमेहनुत् ।  
ग्रहणीकामलाशूल- मन्दाग्निक्षयपित्तहृत् ॥ य्र्प्स्_५।९९ ॥  
अनुपानविशेषणं सर्वरोगान्निहन्ति च ॥ य्र्प्स्_५।१०० ॥  
वृष्यः पित्तानिलहरो रसायनवरः खलु ॥ य्र्प्स्_५।१०१ ॥  
<शिलाजतु:: सुब्त्य्पेस्>  
तत्राद्यं द्विविधं चैव सत्सत्वं सत्वहीनकम् ।  
गुणाधिकं तयोर्मध्ये यत्पूर्वं सर्वदोषहृत् ॥ य्र्प्स्_५।१०२ ॥  
<शिलाजतु:: ओरिगिन् फ़्रोम् रोच्क्स्>  
निदाघे तीव्रतापाद्धि हिमप्रत्यन्तपर्वतात् ।  
हेमतारार्कगर्भेभ्यः शिलाजतु विनिःसरेत् ॥ य्र्प्स्_५।१०३ ॥  
<शिलाजतु:: फ़्रोम् गोल्द्>  
बन्धूकपुष्पसदृशं गुरु स्निग्धं सुशीतलम् ।  
रुक्मगर्भगिरौ जातं परमं तद्रसायनम् ॥ य्र्प्स्_५।१०४ ॥  
किञ्चित्तिक्तं च मधुरं शिलाजं सर्वदोषनुत् ॥ य्र्प्स्_५।१०५ ॥  
<शिलाजतु:: फ़्रोम् सिल्वेर्>  
तारगर्भगिरेर्जातं पाण्डुरं स्वादु शीतलम् ।  
पित्तपाण्डुक्षयघ्नं च शिलाजतु हि पाण्डुरम् ॥ य्र्प्स्_५।१०६ ॥  
<शिलाजतु:: फ़्रोम् चोप्पेर्>  
शुल्वगर्भगिरेर् जातं कृष्णवर्णं घनं गुरु ।  
गिरिजं कफवातघ्नं विशेषात्सर्वरोगजित् ॥ य्र्प्स्_५।१०७ ॥  
<शिलाजतु:: परीक्षा:: शुद्ध>  
अग्नौ यज्जायते क्षिप्तं लिङ्गाकारमधूमकम् ।  
उदके च विलीयेत तच्छुद्धं च विधीयते ॥ य्र्प्स्_५।१०८ ॥  
<शिलाजतु:: शोधन>  
अम्लैश्च गुग्गुलूपेतैः क्षाराद्यैर् भाण्डमध्यतः ।  
विशुध्यति शिलाजातं स्वेदितं घटिकाद्वयम् ॥ य्र्प्स्_५।१०९ ॥  
<शिलाजतु:: मारण>  
मनःशिलालुङ्गरसैः शिलया गन्धकेन वा ।  
तालकेनाथ पुटितं शिलाजं म्रियते ध्रुवम् ॥ य्र्प्स्_५।११० ॥  
छगणैरष्टभिः कृत्वा भस्मीभूतं शिलाजतु ॥ य्र्प्स्_५।१११ ॥  
<शिलाजतु:: मेदिच्। उसे>  
शिलाजतु तु संशुद्धं सेवेत यः पुमान् सदा ।  
जीवेद्वर्षशतं साग्रं न रोगैर्बाध्यते खलु ॥ य्र्प्स्_५।११२ ॥  
मूत्रकृच्छ्राश्मरीरोगाः प्रयान्त्येव न संशयः ।  
महारसे चोपरसे धातुरत्नेषु पारदे ।  
ये गुणाः कथिताः सद्भिः शिलाधातौ वदन्ति ते ॥ य्र्प्स्_५।११३ ॥  
वैक्रान्तकान्तत्रिफला- त्रिकटुभिः समन्वितम् ।  
वल्लोन्मितं वै सेवेत सर्वरोगगणापहम् ॥ य्र्प्स्_५।११४ ॥  
पलितं वलिभिः सार्धं हन्यादेव न संशयः ॥ य्र्प्स्_५।११५ ॥  
<कर्पूरशिलाजतु>  
कर्पूरसदृशं श्वेतं कर्पूराख्यं शिलाजतु ।  
<कर्पूरशिलाजतु:: मेदिच्। प्रोपेर्तिएस्>  
अश्मरीमेहकृच्छ्रघ्नं कामलापाण्डुनाशनम् ॥ य्र्प्स्_५।११६ ॥  
<कर्पूरशिलाजतु:: शोधन>  
अम्लतोयेन संस्विन्नं शुष्कं शुद्धिमुपैति च ।  
<कर्पूरशिलाजतु:: मारण, सत्त्वपातन>  
नोदितं मारणं तस्य सत्वपातनकं बुधैः ॥ य्र्प्स्_५।११७ ॥  
<रसक:: सुब्त्य्पेस्>  
द्विविधो रसकः प्रोक्तः कारवेल्लकदर्दुरः ।  
<कारवेल्लक:: मेदिच्। प्रोपेर्तिएस्>  
सत्वपाते परः प्रोक्तः प्रथमश्चौषधादिषु ॥ य्र्प्स्_५।११८ ॥  
सर्वमेहहरश्चैव पित्तश्लेष्मविनाशनः ।  
नागार्जुनेन कथितौ सिद्धौ श्रेष्ठरसावुभौ ॥ य्र्प्स्_५।११९ ॥  
कृतौ येनाग्निसहनौ सूतखर्परकौ शुभौ ।  
तेन स्वर्गमयी सिद्धिर् अर्जिता नात्र संशयः ॥ य्र्प्स्_५।१२० ॥  
<रसक:: शोधन>  
रसकस्तापितः सम्यक् निक्षिप्तो रसपूरके ।  
निर्मलत्वमवाप्नोति सप्तवारं निमज्जितः ॥ य्र्प्स्_५।१२१ ॥  
<रसक:: शोधन>  
काञ्जिके वाथ तक्रे वा नृमूत्रे मेषमूत्रके ।  
द्रावितो ढालितः सम्यक् खर्परः परिशुध्यति ॥ य्र्प्स्_५।१२२ ॥  
<रसक:: रञ्जन ओफ़् चोप्पेर् wइथ् ँ>  
खर्परं रेतितं शुद्धं स्थापितं नरमूत्रके ।  
रञ्जयेन्मासमेकं हि ताम्रं स्वर्णप्रभं वरम् ॥ य्र्प्स्_५।१२३ ॥  
<रसक:: सत्त्व:: पातन>  
शिला हरिद्रा त्रिफला गृहधूमैः ससैन्धवैः ।  
भल्लातकैष्टङ्कणैश्च क्षारैरम्लैश्च वर्तितम् ॥ य्र्प्स्_५।१२४ ॥  
पादांशसंयुतैर्मूषां वृन्ताकफलसन्निभाम् ।  
निरुध्य शोषयित्वाथ मूषां मूषोपरि न्यसेत् ॥ य्र्प्स्_५।१२५ ॥  
प्रध्माते खर्परे ज्वाला सिता नीला भवेद्यदा ।  
लोहसन्दंशके कृत्वा धृत्वा मूषामधोमुखीम् ॥ य्र्प्स्_५।१२६ ॥  
भूम्याम् आढालयेत् सत्त्वं यथा नालं न भज्यते ।  
तदा सीसोपमं सत्वं पतत्येव न संशयः ॥ य्र्प्स्_५।१२७ ॥  
अनेनैव प्रकारेण त्रिवारं हि कृते सति ।  
विनिःसरेत्सर्वसत्वं सत्यं हि गुरुणोदितम् ॥ य्र्प्स्_५।१२८ ॥  
<रसक:: सत्त्व:: मारण>  
तालकेन समायुक्तं सत्वं निक्षिप्य खर्परे ।  
घर्षयेल्लोहदण्डेन म्रियते च न संशयः ॥ य्र्प्स्_५।१२९ ॥  
<रसक:: सत्त्व:: मृत:: मेदिच्। उसे>  
मृतं सत्वं मृतं कान्तं समांशेनापि योजितम् ।  
माषमात्रमिदं चूर्णं वराक्वाथेन संयुतम् ॥ य्र्प्स्_५।१३० ॥  
लोहपात्रस्थितं रात्रौ तिलजप्रतिवापकम् ।  
निहन्ति मधुमेहं च क्षयं पाण्डुं तथानिलम् ॥ य्र्प्स्_५।१३१ ॥  
योनिरोगांश्च नारीणां ज्वरांश्च विषमानपि ।  
स्त्रीरोगान्हन्ति सर्वांश्च श्वासकासपुरोगमान् ॥ य्र्प्स्_५।१३२ ॥

____________________________________________________________

य्र्प्स्, अध्याय ६  
    
<उपरसाः>  
तालकं तुवरी गन्धं कङ्कुष्ठं कुनटी तथा ।  
सौवीरं गैरिकं चैवम् अष्टमं खेचराह्वयम् ॥ य्र्प्स्_६।१ ॥  
<हरिताल:: सुब्त्य्पेस्>  
तालकं द्विविधं प्रोक्तं दलाख्यं चाश्मसञ्ज्ञितम् ।  
<पत्त्रतालक:: फ्य्स्। प्रोपेर्तिएस्>  
सूक्ष्मपत्रं हेमवर्णं गुरु स्निग्धं च भासुरम् ॥ य्र्प्स्_६।२ ॥  
दलाख्यं तालकं तच्च बहुसत्वं रसायनम् ।  
<अश्मतालक:: फ्य्स्। प्रोपेर्तिएस्>  
निष्पत्रं चाश्मसदृशं किञ्चित्सत्वं तथागुरु ॥ य्र्प्स्_६।३ ॥  
नारीणां पुष्पहृत् तत्तु कुपथ्यं चाश्मतालकम् ।  
<हरिताल:: शोधन>  
कुष्माण्डतोयसंस्विन्नं ततः क्षारजलेन वा ।  
चूर्णतोयेन वा स्विन्नं दोलायन्त्रेण शुध्यति ॥ य्र्प्स्_६।४ ॥  
<हरिताल:: सत्त्व:: पातन>  
कुलत्थक्वाथसौभाग्य- माहिषाज्यमधुप्लुतम् ।  
खल्वे क्षिप्त्वा च तत्तालं मर्दयेदेकवासरम् ॥ य्र्प्स्_६।५ ॥  
निस्तुषीकृत्य चैरण्ड- बीजान्येव तु मर्दयेत् ।  
पलाष्टमानं तालस्य चाष्टमांशं तु कारयेत् ॥ य्र्प्स्_६।६ ॥  
बीजान्येरण्डजान्येव क्षिप्त्वा चैकत्र मर्दयेत् ।  
यवाभा गुटिका कार्या शुष्का कुप्यां निधाय च ॥ य्र्प्स्_६।७ ॥  
वालुकायन्त्रमध्ये तु वह्निं द्वादशयामकम् ।  
स्वाङ्गशीतं समुत्तार्य ऊर्ध्वगं सत्वमाहरेत् ॥ य्र्प्स्_६।८ ॥  
पाषाणधातुसत्त्वानां प्रकाराः सन्त्यनेकशः ।  
यानि कार्यकराण्येव सत्वानि कथितानि वै ॥ य्र्प्स्_६।९ ॥  
<हरिताल:: मेदिच्। प्रोपेर्तिएस्>  
वातश्लेष्महरं रक्त- भूतनुत् पुष्पहृत् स्त्रियाः ।  
सुस्निग्धमुष्णकटुकं दीपनं कुष्ठहारि तत् ॥ य्र्प्स्_६।१० ॥  
<सौराष्ट्री:: ओरिगिन्>  
सौराष्ट्रदेशे सञ्जाता खनिजा तुवरी मता ।  
<सौराष्ट्री:: चोलोर्स् फ़ब्रिच्>  
या लेपिता श्वेतवस्त्रे रङ्गबन्धकरी हि सा ॥ य्र्प्स्_६।११ ॥  
<सौराष्ट्री:: सुब्त्य्पेस्>  
फुल्लिका खटिका तद्वत् द्विप्रकारा प्रशस्यते ।  
किञ्चित्पीता च सुस्निग्धा गरदोषविनाशिनी ॥ य्र्प्स्_६।१२ ॥  
श्वेतवर्णापरा साम्ला फुल्लिका लोहमारणी ।  
<सौराष्ट्री:: मेदिच्। प्रोपेर्तिएस्>  
कषाया मधुरा काङ्क्षी कटुका विषनाशिनी ॥ य्र्प्स्_६।१३ ॥  
व्रणघ्नी कफहा चैव नेत्रव्याधित्रिदोषहा ।  
कुष्ठरोगहरा सा तु पारदे बीजधारिणी ॥ य्र्प्स्_६।१४ ॥  
<सौराष्ट्री:: शोधन>  
धान्याम्ले तुवरी क्षिप्ता शुध्यति त्रिदिनेन वै ।  
<सौराष्ट्री:: सत्त्व:: पातन>  
क्षारैरम्लैश्च मृदिता ध्माता सत्वं विमुञ्चति ।  
<सौराष्ट्री:: सत्त्व:: मेदिच्। उसे>  
तत्सत्वं धातुवादार्थे औषधे नोपपद्यते ॥ य्र्प्स्_६।१५ ॥  
<मनःशिला:: सुब्त्य्पेस्>  
मनःशिला त्रिप्रकारा श्यामा रक्ता च खण्डिका ।  
<श्यामा>  
श्यामा रक्ता मिश्रवर्णा भाराढ्या श्यामिका भवेत् ॥ य्र्प्स्_६।१६ ॥  
<कणवीरका>  
कणवीरा सुरक्ताङ्गी ताम्राभा सैव शस्यते ।  
<खण्डिका>  
चूर्णिता याति रक्ताङ्गी गुरुः स्निग्धा च खण्डिका ॥ य्र्प्स्_६।१७ ॥  
सर्वाः कुनट्यः कथिताः पूर्वं पूर्वं गुणोत्तराः ।  
<मनःशिला:: शोधन>  
मुनिपत्ररसेनापि शृङ्गवेररसेन वा ॥ य्र्प्स्_६।१८ ॥  
भाविता सप्तवारेण विशुध्यति न संशयः ।  
<मनःशिला:: सत्त्व:: पातन>  
सर्पिषा च गुडेनाथ किट्टगुग्गुलुनाथ वा ॥ य्र्प्स्_६।१९ ॥  
ध्माता तु कोष्ठिकायन्त्रे मुञ्चेत् सत्त्वं न संशयः ॥ य्र्प्स्_६।२० ॥  
<मनःशिला:: शुद्ध:: मेदिच्। प्रोपेर्तिएस्>  
रसायनवरा सर्वा वातश्लेष्मविनाशिनी ।  
सत्वाधिका विषघ्नी च भूतकण्डूक्षयापहा ।  
अग्निमान्द्यं प्रशमयेत् कोष्ठरोगनिबर्हिणी ॥ य्र्प्स्_६।२१ ॥  
<अञ्जन:: सुब्त्य्पेस्>  
सौवीरं च रसाञ्जनं निगदितं स्रोतोञ्जनं चैव हि तद्वत् पुष्पमथाञ्जनं तदनु चेन्नीलाञ्जनं कथ्यते ।  
पञ्चानामपि नामवर्णगुणवद्रूपाणि सम्यग्विधौ कथ्यन्तेऽत्र मयापि शोधनम् इदं सत्वं मृतिश्चोच्यते ॥ य्र्प्स्_६।२२ ॥  
<सौवीर>  
सौवीराख्यं चाञ्जनं धूमवर्णं पित्तास्रघ्नं छर्दिहिध्माव्रणघ्नम् ।  
नेत्रव्याधौ शोधने रोपणे च श्रेष्ठं प्रोक्तं कर्णरोगप्रशान्त्यै ॥ य्र्प्स्_६।२३ ॥  
<रसाञ्जन>  
पीताभं विषरक्तदोषशमनं सश्वासहिध्मापहं वर्ण्यं वातविनाशनं कृमिहरं दार्व्युद्भवं शोभनम् ।  
<स्रोतोञ्जन>  
स्निग्धं स्वादु कषायकं विषवमीपित्तास्रनुल्लेखनं नेत्र्यं हिध्मरुजापहं निगदितं स्रोतोञ्जनं सर्वदा ॥ य्र्प्स्_६।२४ ॥  
<पुष्पाञ्जन>  
सितं स्निग्धं हिमं चैव नेत्ररोगविषापहम् ।  
ज्वरघ्नम् अतिहिध्माघ्नं पुष्पाञ्जनमिहोदितम् ॥ य्र्प्स्_६।२५ ॥  
<नीलाञ्जन>  
रसायनं सुवर्णघ्नं गुरु स्निग्धं त्रिदोषहा ।  
नीलाञ्जनं च कथितं लोहमार्दवकारकम् ॥ य्र्प्स्_६।२६ ॥  
<अञ्जन:: शोधन>  
भृङ्गराजरसेनैव सर्वाण्येवाञ्जनानि हि ।  
विशुध्यन्तीह सततं सत्यं गुरुवचो यथा ।  
<अञ्जन:: सत्त्व:: पातन>  
शिलायाः सत्ववत् सत्त्वम् अञ्जनानां च पातयेत् ॥ य्र्प्स्_६।२७ ॥  
<सुल्फ़ुर्:: सुब्त्य्पेस्:: चोलोउर्>  
गन्धकस्य चतुर्भेदा लक्षिताः पूर्वसूरिभिः ।  
श्वेतः पीतस्तथा रक्तः कृष्णश्चेति चतुर्विधः ॥ य्र्प्स्_६।२८ ॥  
<सुल्फ़ुर्:: wहिते>  
श्वेतस्तु खटिकाकारो लेपनाल्लोहमारणम् ।  
जायते नात्र सन्देहो ह्य् अनुभूतं मया खलु ॥ य्र्प्स्_६।२९ ॥  
<सुल्फ़ुर्:: येल्लोw>  
पीतवर्णो भवेद्यस्तु स चोक्तोऽमलसारकः ।  
रसे रसायने श्रेष्ठः शुकपिच्छः स कथ्यते ॥ य्र्प्स्_६।३० ॥  
<सुल्फ़ुर्:: रेद्>  
लाक्षारसनिभो रक्तः शुकतुण्डः स कथ्यते ।  
धातूनां रञ्जनं कुर्याद् रसबन्धं करोत्यलम् ॥ य्र्प्स्_६।३१ ॥  
<सुल्फ़ुर्:: ब्लच्क्>  
यः कृष्णवर्णः स तु दुर्लभोऽस्ति नाशं करोतीह जरापमृत्योः ।  
संसेवनाद्वज्रसमं शरीरं भवेत्सुकान्तं हि निरामयं च ॥ य्र्प्स्_६।३२ ॥  
<सुल्फ़ुर्:: शोधन>  
घटीमध्ये पयः क्षिप्त्वा मुखे वस्त्रं प्रबन्धयेत् ।  
वस्त्रोपरि बलेश्चूर्णं मुखं रुद्ध्वा शरावतः ॥ य्र्प्स्_६।३३ ॥  
भूमौ निधाय तत्पात्रं पुटं दद्यात्प्रयत्नतः ।  
विंशत्युपलकैश्चैव स्वाङ्गशीतं समुद्धरेत् ॥ य्र्प्स्_६।३४ ॥  
अनेनैव प्रकारेण स्वाङ्गशीतं पुनः पुनः ।  
एवं संशोधितो गन्धः सर्वकार्यकरो भवेत् ॥ य्र्प्स्_६।३५ ॥  
<सुल्फ़ुर्:: शुद्ध:: मेदिच्। प्रोपेर्तिएस्>  
विपाके मधुरो गन्ध- पाषाणस्तु रसायनः ।  
विसर्पकण्डुकुष्ठस्य शमनो दीपनस्तथा ॥ य्र्प्स्_६।३६ ॥  
आमाजीर्णप्रशमनो विषहा रसशोषणः ।  
सूतस्य वीर्यदः साक्षात् पार्वतीपुष्पसम्भवः ॥ य्र्प्स्_६।३७ ॥  
कृमिरोगहरः सम्यक् सूतं मूर्छयति ध्रुवम् ।  
<सुल्फ़ुर्:: निरुक्ति फ़ोर् बलिवसा>  
सेवितो बलिराज्ञा यः प्रभूतबलहेतवे ॥ य्र्प्स्_६।३८ ॥  
तस्माद्बलिवसेत्युक्तो गन्धकोऽतिमनोहरः ।  
<सुल्फ़ुर्::मेदिच्। उसे>  
शुकपिच्छस्तु मरिच- समांशेन तु कल्कितः ॥ य्र्प्स्_६।३९ ॥  
त्रिफला षड्गुणा कार्या मर्दयेत्कृतमालकैः ।  
मूलद्रवैस्ततः पीतो हन्ति कुष्ठान्यनेकशः ॥ य्र्प्स्_६।४० ॥  
तन्मूलसलिले घृष्टं वपुस्तेनाथ लेपितम् ।  
कुष्ठान्येव निहन्त्याशु सद्यः प्रत्ययकारकम् ॥ य्र्प्स्_६।४१ ॥  
<सुल्फ़ुर्:: मेदिच्। उसे>  
संशुद्धगन्धकं चैव तैलेन सह पेषयेत् ।  
अपामार्गक्षारतोयैस् तैलेन मरिचेन च ॥ य्र्प्स्_६।४२ ॥  
विलिप्य सकलं देहं तिष्ठेत्सूर्यातपेषु च ।  
भोजयेत्तक्रभक्तं च तृतीये प्रहरे खलु ॥ य्र्प्स्_६।४३ ॥  
वह्निना स्वेदयेद्रात्रौ प्रातरुत्थाय मर्दयेत् ।  
महिषस्य पुरीषेण स्नायाच्छीतेन वारिणा ॥ य्र्प्स्_६।४४ ॥  
स्नानं कुर्यादुषस्येवं कण्डूः पामा च नश्यति ।  
दृष्टप्रत्यययोगोऽयं कथितोऽत्र मया खलु ।  
नाशयेच्चिरकालोत्थाः कुष्ठपामाविचर्चिकाः ॥ य्र्प्स्_६।४५ ॥  
<सुल्फ़ुर्:: मेदिच्। उसे>  
कलांशव्योषसंयुक्तं शुद्धगन्धकचूर्णकम् ।  
वस्त्रे वितस्तिमात्रे तु गन्धचूर्णं सतैलकम् ॥ य्र्प्स्_६।४६ ॥  
विलिप्य वेष्टयित्वा च वर्तिं सूत्रेण वेष्टयेत् ।  
धृत्वा सन्दंशतो वर्ति- मध्यं प्रज्वालयेच्च ताम् ॥ य्र्प्स्_६।४७ ॥  
विद्रुतः पतते गन्धो बिन्दुशः काचभाजने ।  
तां द्रुतिं प्रक्षिपेत्पत्त्रे नागवल्ल्यास्त्रिबिन्दुकाम् ॥ य्र्प्स्_६।४८ ॥  
रसं वल्लमितं तत्र दत्त्वाङ्गुल्या विमर्दयेत् ।  
तत्सर्वं भक्षयेत्पश्चाद् गोदुग्धं चानु सम्पिबेत् ॥ य्र्प्स्_६।४९ ॥  
कामस्य दीप्तिं कुरुते क्षयपाण्डुविनाशनम् ।  
ग्रहणीं नाशयेद् दुष्टां शूलार्तिश्वासकासकम् ॥ य्र्प्स्_६।५० ॥  
आमाजीर्णं प्रशमयेल् लघुत्वं च प्रजायते ।  
गन्धकस्य गुणान्वक्तुं शक्तः कः शम्भुना विना ॥ य्र्प्स्_६।५१ ॥  
<कङ्कुष्ठ:: ओरिगिन्>  
पर्वते हिमसमीपवर्तिनि जायतेऽतिरुचिरं कङ्कुष्ठकम् ।  
<कङ्कुष्ठ:: सुब्त्य्पेस्>  
एकमेव नलिकाभिधानकं रेणुकं तदनु चापरं भवेत् ॥ य्र्प्स्_६।५२ ॥  
<नलिका:: फ्य्स्। प्रोपेर्तिएस्>  
पीतवर्णमसृणं च वै गुरु स्निग्धम् उत्तमतरं प्रवक्ष्यते ।  
<रेणुक:: फ्य्स्। प्रोपेर्तिएस्>  
श्यामपीतमतिहीनसत्त्वकं रेणुकं हि कथितं द्वितीयकम् ॥ य्र्प्स्_६।५३ ॥  
<कङ्कुष्ठ:: थिर्द् त्य्पे फ़्रोम् थे फ़ेचेस् ओफ़् अ नेwबोर्न् एलेफन्त्>  
वदन्ति कङ्कुष्ठमथापरे हि सद्यः प्रसूतस्य च दन्तिनः शकृत् ।  
तत् कृष्णपीतं भवतीव रेचनं तृतीयमाहुर्विबुधा भिषग्वराः ॥ य्र्प्स्_६।५४ ॥  
<कङ्कुष्ठ:: ४। त्य्पे = नाल ओफ़् होर्सेस्>  
चतुर्थकङ्कुष्ठमिहैव वाजिनां नालं हि केचित्प्रवदन्ति तज्ज्ञाः ।  
यद्धस्तिजं श्वेतमथातिपीतं विरेचनं तत्प्रकरोति शीघ्रम् ॥ य्र्प्स्_६।५५ ॥  
रसायने श्रेष्ठतरं रसे च सत्वेन युक्तं खलु गौरवान्वितम् ।  
<कङ्कुष्ठ:: शोधन>  
शुण्ठ्यम्भसा भावितमेव शुद्धिं कङ्कुष्ठमायाति हि सत्यमुक्तम् ॥ य्र्प्स्_६।५६ ॥  
<कङ्कुष्ठ:: शुद्ध:: मेदिच्। प्रोपेर्तिएस्>  
कङ्कुष्ठकं तिक्तकटूष्णवीर्यं विशेषतो रेचनकं करोति ।  
गुदार्तिगुल्मव्रणशूलहृत्परं प्रचक्षते शास्त्रविदः पुराणाः ॥ य्र्प्स्_६।५७ ॥  
<कङ्कुष्ठ:: सत्त्व:: पातन>  
सत्त्वाकृष्टिर्न च प्रोक्ता यस्मात्सत्वमयं हि तत् ।  
<कङ्कुष्ठ:: मेदिच्। उसे>  
यवमात्रं भजेदेनं विरेकार्थं न संशयः ॥ य्र्प्स्_६।५८ ॥  
क्षणादामज्वरं हन्ति जाते सति विरेचने ।  
ताम्बूलेन समं चैवं भक्षितं सारयेद् ध्रुवम् ॥ य्र्प्स्_६।५९ ॥  
बब्बूलमूलिकाक्वाथं सौभाग्याजाजिसंयुतम् ।  
भूयो भूयः पिबेद्धीमान् विषं कङ्कुष्ठजं जयेत् ॥ य्र्प्स्_६।६० ॥  
<कासीस:: सुब्त्य्पेस्>  
कासीसं प्रथमं हि सैकतमिदं पुष्पाख्यमन्यत्तथा क्षाराम्लं गुरु धूम्रवर्णविषहृत् वीर्योष्णकं रागदम् ।  
<वालुकाकासीस:: मेदिच्। प्रोपेर्तिएस्>  
श्वित्रघ्नं मुखकेशरञ्जनकरं तत्सैकतं पूर्वकं पुष्पाख्यं ह्यपरं गुणैश्च सहितं सेव्यं सदा रोगहृत् ॥ य्र्प्स्_६।६२ ॥  
<पुष्पकासीस:: मेदिच्। प्रोपेर्तिएस्>  
पुष्पाभिधं च कासीसं प्रसिद्धं नेत्ररोगहा ।  
सोष्णवीर्यं कषायाम्लं विषघ्नं श्लेष्मनाशनम् ।  
व्रणहृत् क्षयरोगघ्नं पटरञ्जनकं परम् ॥ य्र्प्स्_६।६३ ॥  
<कासीस:: शोधन>  
भृङ्गराजरसे स्विन्नं निर्मलं हि प्रजायते ।  
<कासीस:: सत्त्व:: पातन>  
सौराष्ट्रीसत्ववत् सत्त्वम् एतस्यापि समाहरेत् ॥ य्र्प्स्_६।६४ ॥  
<कासीस:: मेदिच्। उसे>  
कासीसं भस्म कान्तस्य चोभयं समभागिकम् ।  
वराविडङ्गसंयुक्तं घृतक्षौद्रप्लुतं प्रगे ॥ य्र्प्स्_६।६५ ॥  
भक्षितं हन्ति वेगेन पाण्डुयक्ष्माणमेव च ।  
प्लीहं गुल्मं गुदे शूलं मूत्रकृच्छ्राण्यशेषतः ॥ य्र्प्स्_६।६६ ॥  
सेवितं सर्वरोगघ्नं रसायनविधानतः ।  
अग्निसन्धुक्षणं कुर्यात् वलीपलितनाशनम् ।  
आमाजीर्णभवान् रोगान् निहन्त्येव न संशयः ॥ य्र्प्स्_६।६७ ॥  
<नवसार:: स्य्नोन्य्म्स्>  
उद्दिष्टं नवसाराख्यं लवणं चुल्लिकाभिधम् ।  
<नवसार:: अल्छेम्।, मेदिच्। प्रोपेर्तिएस्>  
लोहद्रावणकं प्रोक्तं रसजारणकं तथा ॥ य्र्प्स्_६।६८ ॥  
वह्निं च दीपयत्याशु गुल्मप्लीहामयापहम् ।  
मांसादिजारणं सम्यक् भुक्तपाकं करोति तत् ॥ य्र्प्स्_६।६९ ॥  
<वराटिका:: परीक्षा>  
पीता वराटिका या तु सार्धनिष्कप्रमाणिका ।  
श्रेष्ठा सैव बुधैः प्रोक्ता टङ्कभारा हि मध्यमा ॥ य्र्प्स्_६।७० ॥  
पादोनटङ्कभारा या कथ्यते सा कनिष्ठिका ॥ य्र्प्स्_६।७१ ॥  
<मोनेय् चोwरिए:: मेदिच्। प्रोपेर्तिएस्>  
रसे रसायने प्रोक्ता परिणामादिशूलनुत् ।  
ग्रहणीक्षयरोगघ्नी वीर्योष्णा दीपनी मता ॥ य्र्प्स्_६।७२ ॥  
वृष्या दोषहरी नेत्र्या कफवातविनाशिनी ।  
रसेन्द्रजारणे शस्ता बिडमध्ये सदा हिता ॥ य्र्प्स्_६।७३ ॥  
स्थूला वराटिका प्रोक्ता गुरुश्च श्लेष्मपित्तहा ।  
<मोनेय् चोwरिए:: शोधन>  
स्वेदिता ह्यारनालेन यामाच्छुद्धिमवाप्नुयात् ॥ य्र्प्स्_६।७४ ॥  
<दरद:: सुब्त्य्पेस्>  
दरदः शुकतुण्डाख्यो हंसपाकस्तथापरः ।  
<शुकतुण्ड:: फ्य्स्। प्रोपेर्तिएस्>  
चर्मारः प्रथमः प्रोक्तो हीनसत्वः स उच्यते ॥ य्र्प्स्_६।७५ ॥  
<हंसपाक:: फ्य्स्। प्रोपेर्तिएस्>  
प्रवालाभः शलाकाढ्यः उत्तमो हंसपाककः ।  
<दरद:: मेदिच्। प्रोपेर्तिएस्>  
दीपनः सर्वदोषघ्नो हिङ्गुलोऽतिरसायनः ॥ य्र्प्स्_६।७६ ॥  
सर्वरोगहरः साक्षात् द्रावणे सम्प्रशस्यते ।  
<मेर्चुर्य्:: हिङ्गुलाकृष्ट>  
यथा षड्गुणगन्धेन जारितरसराजकः ॥ य्र्प्स्_६।७७ ॥  
दरदाकर्षितः सूतो गुणैरेवंविधो भवेत् ।  
<दरद:: शोधन>  
कुष्माण्डखण्डमध्ये तु स्वेदितो लकुचाम्बुना ।  
सकृत् सञ्जायते शुद्धः सर्वकार्येषु योजयेत् ॥ य्र्प्स्_६।७८ ॥  
<गैरिक:: सुब्त्य्पेस्>  
पाषाणगैरिकं चैकं द्वितीयं स्वर्णगैरिकम् ।  
<पाषाणगैरिक:: फ्य्स्। प्रोपेर्तिएस्>  
पाषाणगैरिकं प्रोक्तं कठिनं ताम्रवर्णकम् ॥ य्र्प्स्_६।७९ ॥  
<स्वर्णगैरिक:: फ्य्स्। प्रोपेर्तिएस्>  
अत्यन्तशोणितं स्निग्धं मसृणं स्वर्णगैरिकम् ।  
<स्वर्णगैरिक:: मेदिच्। प्रोपेर्तिएस्>  
स्वादु तिक्तं हिमं नेत्र्यं कषायं रक्तपित्तनुत् ॥ य्र्प्स्_६।८० ॥  
हिक्कावमिविषघ्नं च रक्तघ्नं स्वर्णगैरिकम् ।  
<पाषाणगैरिक:: मेदिच्। प्रोपेर्तिएस्>  
पाषाणगैरिकं चान्यत् पूर्वस्मादल्पकं गुणैः ॥ य्र्प्स्_६।८१ ॥  
<गैरिक:: शोधन>  
गैरिकं तु गवां दुग्धैर् भावितं शुद्धिमृच्छति ।  
<गैरिक:: सत्त्व:: पातन>  
गैरिकं सत्वरूपं हि नन्दिना परिकीर्तितम् ॥ य्र्प्स्_६।८२ ॥  
<अग्निजार:: ओरिगिन्>  
समुद्रेणाग्निनक्रस्य जरायुर् बहिरुज्झितः ।  
रवितापेन संशुष्कः सोऽग्निजार इति स्मृतः ॥ य्र्प्स्_६।८३ ॥  
<अग्निजार:: मेदिच्। प्रोपेर्तिएस्>  
त्रिदोषशमनो ग्राही धनुर्वातहरः परः ।  
वर्धनो रसवीर्यस्य जारणः परमः स्मृतः ॥ य्र्प्स्_६।८४ ॥  
<गिरिसिन्दूर:: ओरिगिन्>  
महागिरौ शिलान्तस्थो रक्तवर्णच्युतो रसः ।  
सूर्यातपेन संशुष्को गिरिसिन्दूरसञ्ज्ञितः ॥ य्र्प्स्_६।८५ ॥  
<गिरिसिन्दूर:: मेदिच्। प्रोपेर्तिएस्>  
रसबन्धकरो भेदी त्रिदोषशमनस्तथा ।  
देहलोहकरो नेत्र्यो गिरिसिन्दूर ईरितः ॥ य्र्प्स्_६।८६ ॥  
<उदारशृङ्ग:: ओरिगिन्>  
भवेद्गुर्जरके देशे सदलं पीतवर्णकम् ।  
अर्बुदस्य गिरेः पार्श्वे नाम्ना वोदारशृङ्गकम् ॥ य्र्प्स्_६।८७ ॥  
<उदारशृङ्ग:: मेदिच्। प्रोपेर्तिएस्>  
नागसत्वं लिङ्गदोष- हरं श्लेष्मविकारनुत् ।  
रसबन्धकरं सम्यक् श्मश्रुरञ्जनकं परम् ॥ य्र्प्स्_६।८८ ॥  
<साधारणरस:: शोधन>  
साधारणरसाः सर्वे बीजपूररसेन वै ।  
त्रिवारं भाविताः शुष्का जायन्ते दोषवर्जिताः ॥ य्र्प्स्_६।८९ ॥  
<विड्लवण:: मेदिच्। प्रोपेर्तिएस्>  
बिडं हि कथ्यते तद्वत् सर्वदोषहरं परम् ॥ य्र्प्स्_६।९० ॥

____________________________________________________________

य्र्प्स्, अध्याय ७  
    
<नव रत्नानि>  
माणिक्यं मौक्तिकं चैव विद्रुमं तार्क्ष्यं पुष्पकम् ।  
वज्रं नीलं च गोमेदं वैडूर्यं च क्रमेण हि ॥ य्र्प्स्_७।१ ॥  
सुजातिगुणसम्पन्नं रत्नं सर्वार्थसिद्धिदम् ।  
दाने रसायने चैव धारणे देवतार्चने ॥ य्र्प्स्_७।२ ॥  
<रुब्य्:: सुब्त्य्पेस्>  
पद्मरागाभिधं श्रेष्ठं प्रथमं तदुदीरितम् ।  
<रुब्य्:: नीलगन्धि>  
द्वितीयं नीलगन्धि स्याद् घनं रक्तं सुशोभनम् ॥ य्र्प्स्_७।३ ॥  
<रुब्य्:: परीक्षा>  
महच्च कमलच्छायं स्निग्धं स्वच्छं गुरु स्फुटम् ।  
समं वृत्तायतं गात्रे माणिक्यं चोत्तमं मतम् ॥ य्र्प्स्_७।४ ॥  
<नीलगन्धि:: फ्य्स्। प्रोपेर्तिएस्>  
गङ्गोदकसमुद्भूतं नीलगर्भारुणच्छवि ।  
माणिक्यं पूर्ववच्छायं नीलगन्धि तदुच्यते ॥ य्र्प्स्_७।५ ॥  
<रुब्य्:: परीक्षा:: बद् क़ुअलित्य्>  
माणिक्यं चाष्टधा नेष्टं सच्छिद्रं मलिनं लघु ।  
कर्कशं चिपिटं वक्रं सूक्ष्मं चाविशदं तथा ॥ य्र्प्स्_७।६ ॥  
<रुब्य्:: मेदिच्। प्रोपेर्तिएस्>  
सन्दीपनं वृष्यतमं हि रूक्षं वातापहं कर्मरुजापहं च ।  
भूतादिदोषत्रयनाशनं परं राज्ञां सदा योग्यतमं प्रशस्तम् ॥ य्र्प्स्_७।७ ॥  
<पेअर्ल्:: परीक्षा:: गोओद् क़ुअलित्य्>  
ह्लादि श्वेतं रश्मिमन्निर्मलं च वृत्तं ख्यातं मौक्तिकं तोयभासम् ।  
स्निग्धं तौल्ये गौरवं चेन्महत्तल् लिङ्गैरेतैर् लक्षितं तच्च शुद्धम् ॥ य्र्प्स्_७।८ ॥  
<पेअर्ल्:: परीक्षा:: बद् क़ुअलित्य्>  
रूक्षाङ्गं चेन्निष्प्रभं श्यावताम्रं चार्धं शुभ्रं ग्रन्थिलं मौक्तिकं च ।  
क्षाराभासं वैकटं युग्मकं च दोषैर्युक्तं सर्वथा त्याज्यमेभिः ॥ य्र्प्स्_७।९ ॥  
<पेअर्ल्:: मेदिच्। प्रोपेर्तिएस्>  
कासं श्वासं वह्निमान्द्यं क्षयं च हन्याद् वृष्यं बृंहणं पित्तहारि ।  
दाहश्लेष्मोन्मादवातादिरोगान् हन्यादेवं सेवितं सर्वकाले ॥ य्र्प्स्_७।१० ॥  
<चोरल्:: परीक्षा:: गोओद् क़ुअलित्य्>  
स्निग्धं स्थूलं पक्वबिम्बीफलाभं वृत्तं दीर्घं निर्व्रणं चाप्यदीर्घम् ।  
ख्यातं सद्भिः सप्तधा विद्रुमं च दोषैर्मुक्तं सर्वकार्येषु शस्तम् ॥ य्र्प्स्_७।११ ॥  
<चोरल्:: परीक्षा:: बद् क़ुअलित्य्>  
रूक्षं श्वेतं सव्रणं धूसरं च निर्भारं चेच्छुल्बवर्णं प्रवालम् ।  
दोषैर्युक्तं कोटरैरावृतं च नेष्टं सद्भिर् भक्षणे धारणे च ॥ य्र्प्स्_७।१२ ॥  
<चोरल्:: मेदिच्। प्रोपेर्तिएस्>  
पित्तास्रघ्नं श्वासकासादिरोगान् हन्याद् एवं दुर्निवारं विषं च ।  
भूतोन्मादान् नेत्ररोगान् निहन्यात् सद्यः कुर्याद्दीपनं पाचनं च ॥ य्र्प्स्_७।१३ ॥  
<एमेरल्द्:: परीक्षा:: गोओद् क़ुअलित्य्>  
तार्क्ष्यं स्निग्धं भासुरं शष्पवर्णं गात्रैः शुद्धं भारवद्रश्मियुक्तम् ।  
एते प्रोक्ता सप्तसङ्ख्या गुणा वै दाने शस्तं भक्षणे धारणे च ॥ य्र्प्स्_७।१४ ॥  
<एमेरल्द्:: परीक्षा:: बद् क़ुअलित्य्>  
नीलं श्वेतं कर्कशं श्यावरूक्षं वक्रं कृष्णं चिप्पटं भारहीनम् ।  
<एमेरल्द्:: मेदिच्। प्रोपेर्तिएस्>  
दुष्टं तार्क्ष्यं चौषधेनोपयोज्यं कासं श्वासं सन्निपाताग्निमान्द्यम् ॥ य्र्प्स्_७।१५ ॥  
शोफं शूलं जूर्तिरोगं विषं च दुर्नामानं पाण्डुरोगं निहन्यात् ॥ य्र्प्स्_७।१६ ॥  
<पुष्पराग:: परीक्षा:: गोओद् क़ुअलित्य्>  
स्वच्छं स्थूलं पुष्परागं गुरु स्यात् स्निग्धं वर्णे कर्णिकारप्रसूनम् ।  
तच्चावक्रं मसृणं कोमलं च लिङ्गैरेतैः शोभनं पुष्परागम् ॥ य्र्प्स्_७।१७ ॥  
<पुष्पराग:: परीक्षा:: बद् क़ुअलित्य्>  
रूक्षं पीतं कर्कशं श्यामलं च पाण्डु स्याद्वा कापिलं तोयहीनम् ।  
दोषैर्युक्तं निष्प्रभं पुष्परागं नो सेव्यं तन्नैव देयं द्विजेभ्यः ॥ य्र्प्स्_७।१८ ॥  
<पुष्पराग:: मेदिच्। प्रोपेर्तिएस्>  
कुष्ठं छर्दिं श्लेष्मवातौ निहन्ति मन्दाग्नीनामेतदेव प्रशस्तम् ।  
दाहे कृच्छ्रे दीपनं पाचनं च तस्मात्सेव्यं सर्वकालं मनुष्यैः ॥ य्र्प्स्_७।१९ ॥  
<वज्र:: सुब्त्य्पेस्:: गेन्देर्>  
सर्वेषु रत्नेषु सदा वरिष्ठं मूल्यैर्गरिष्ठं विविधं हि वज्रम् ।  
नरश्च नारी च तथा तृतीयं तेषां गुणान्वच्मि समासतो हि ॥ य्र्प्स्_७।२० ॥  
पूर्वं पूर्वं श्रेष्ठमेतत्प्रदिष्टं द्रव्याद् वीर्यात् पाकतश्च प्रभावात् ।  
तेषां वर्णा जातयश्च प्रभेदाः कथ्यन्तेऽष्टौ शास्त्रतश्चापकर्षात् ॥ य्र्प्स्_७।२१ ॥  
श्वेतादिकं वर्णचतुष्टयं हि सर्वेषु रत्नेषु च कथ्यते बुधैः ।  
स्युर्ब्राह्मणक्षत्रियवैश्यशूद्रास्ते जातयो वै क्रमशश्च वर्णाः ॥ य्र्प्स्_७।२२ ॥  
<पुंवज्र:: फ्य्स्। प्रोपेर्तिएस्>  
पुंवज्रं यत्प्रोच्यते चाष्टधारं षट्कोणं चेद् इन्द्रचापेन तुल्यम् ।  
अष्टौ चेत्स्युः फालका भासुरं वै पूर्वं श्रेष्ठं सर्वदोषापहं स्यात् ॥ य्र्प्स्_७।२३ ॥  
<स्त्रीवज्र:: फ्य्स्। प्रोपेर्तिएस्>  
स्त्रीवज्रं चेत्तादृशं वर्तुलं हि किञ्चिच्चैवं चिप्पटं कर्कशं च ।  
<नपुंसक:: फ्य्स्। प्रोपेर्तिएस्>  
कोणाग्रं वै कुण्ठितं वर्तुलं च किञ्चिद्धीनं प्रोच्यते तत्तृतीयम् ॥ य्र्प्स्_७।२४ ॥  
स्त्री पुमान् नो स्त्री पुमान् यच्च वज्रं योज्यं तच्च स्त्रीषु पुंस्वेव षण्ढे ।  
व्यत्यासाद्वै नैव दत्तं फलं तद् दद्याद् वज्रं वा विना तत्पुमांसम् ॥ य्र्प्स्_७।२५ ॥  
वर्णेऽप्येवं यस्य वर्णस्य वज्रं तत्तद्वर्णे शोभनीयं प्रदिष्टम् ।  
न्यायश्चायं भैरवेण प्रदिष्टः सर्वेष्वेव रत्नवर्गेषु सम्यक् ॥ य्र्प्स्_७।२६ ॥  
<वज्र:: शोधन>  
यामावधि स्वेदितमेव वज्रं शुद्धिं प्रयातीह कुलत्थतोये ।  
सिद्धं तथा कोद्रवजे शृते वा वज्रं विशुध्येद्धि विनिश्चितेन ॥ य्र्प्स्_७।२७ ॥  
<वज्र:: मारण:: वारितर>  
सुभावितं मत्कुणशोणितेन वज्रं चतुर्वारविशोषितं च ।  
छुच्छुन्दरीस्थं हि विपाचितं पुटे पुटेद्वराहेण च त्रिंशदेवम् ॥ य्र्प्स्_७।२८ ॥  
ध्मातं पुनर्ध्माय शतं हि वारान् क्वाथे कुलत्थस्य हि निक्षिपेच्च ।  
सम्पेषयेत्तं हि शिलातलेन मनःशिलाभिः सह कारयेद्वटीम् ॥ य्र्प्स्_७।२९ ॥  
क्षिप्त्वा निरुन्ध्यापि च मूषिकायां पुटान्यथाष्टौ च वनोपलैर्ददेत् ।  
वारान् शतं चापि ततो धमेत्तं सम्मर्दितं शोधितपारदेन ॥ य्र्प्स्_७।३० ॥  
वज्राणि सर्वाणि मृतीभवन्ति तद्भस्मकं वारितरं भवेच्च ।  
श्रीसोमदेवेन च सत्यवाचा वज्रस्य मृत्युः कथितो हि सम्यक् ॥ य्र्प्स्_७।३१ ॥  
<वज्र:: मारण>  
कासमर्दरसपूर्णलोहजे मत्कुणस्य रुधिरैर् विलेपितम् ।  
स्वेदितं च भिदुरं हि सप्तभिर्वासरैः परिनिषेच्य मूत्रके ॥ य्र्प्स्_७।३२ ॥  
ध्मापितं हि खलु वज्रसञ्ज्ञकं मारयेदिति वदन्ति तद्विदः ।  
<वज्र:: मारण>  
नीलज्वालावीरुधः कन्दकेषु घृष्टं घर्मे शोषितं भस्मभावम् ॥ य्र्प्स्_७।३३ ॥  
वज्रं याति स्वैरवह्निप्रदानात् पिष्टैश्चापि क्षोणिनागैः प्रलिप्तम् ।  
विंशद्वारान् सम्पुटेच्च प्रयत्नाद् आरण्यैर्वा गोमयैस्तद्धठाग्नौ ।  
वज्रं चैवं भस्मसाद्वीर्ययुक्तं सर्वस्मिन्वै योजनीयं रसादौ ॥ य्र्प्स्_७।३४ ॥  
<वज्र:: मृत:: मेदिच्। प्रोपेर्तिएस्>  
आयुःप्रदं वृष्यतमं प्रदिष्टं दोषत्रयोन्मूलनकं तथैव ।  
रसेन्द्रकस्यापि हि बन्धकृत्सदा सुधासमं चापमृतिं च हन्यात् ॥ य्र्प्स्_७।३५ ॥  
<वज्र:: मेदिच्। उसे>  
भूनागसत्वेन समं विमर्द्य वज्रस्य भूतिं च समानहेम्ना ।  
ध्मातं रसादावपि योजनीयं रसायनं तद्भवतीह सम्यक् ॥ य्र्प्स्_७।३६ ॥  
भागास्त्रयश्चैव हि सूतकस्य भागं विमर्द्याथ मृतं हि वज्रम् ।  
वज्रस्य भूतिः किल पोटलीकृता मुखे धृता दार्ढ्यकरी द्विजानाम् ॥ य्र्प्स्_७।३७ ॥  
<वज्ररसायनं षाड्गुण्यसिद्धिदम्>  
वज्रभस्म किल भागत्रिंशकं स्वर्णमेव कथितं कलांशकम् ।  
अष्टभागमिह तारकं कुरु सूतमत्र समभागकं सदा ॥ य्र्प्स्_७।३८ ॥  
अभ्रसत्वभसितं समांशकं तुर्यभागमिह ताप्यकं भवेत् ।  
वैक्रान्तभस्मात्र तथाष्टभागकं षडेव भागा हि बलेर्विधेयाः ॥ य्र्प्स्_७।३९ ॥  
षाड्गुण्यसंसिद्धिम् उपैति सर्वदा सर्वार्थसंसिद्धिमुपैति सेविते ॥ य्र्प्स्_७।४० ॥  
<सप्फिरे:: सुब्त्य्पेस्>  
इन्द्रनीलमथ वारिनीलकं श्वैत्यगर्भितमथापि नीलकम् ।  
कथ्यते हि लघु वारिनीलकं तुच्छमेव कथितं भिषग्वरैः ।  
<इन्द्रनील:: परीक्षा>  
कान्त्या युक्तं कार्ष्ण्यगर्भं च नीलं तच्चाप्युक्तं शक्रनीलाभिधानम् ॥ य्र्प्स्_७।४१ ॥  
<सप्फिरे:: परीक्षा:: गोओद् क़ुअलित्य्>  
एकच्छायं स्निग्धवर्णं गुरु स्यात् स्वच्छं मध्ये चोल्लसत्कान्तियुक्तम् ।  
नीलं प्रोक्तं पिण्डितं सप्तसञ्ज्ञैर् एतैर् लिङ्गैर् लक्षितं चोत्तमं हि ॥ य्र्प्स्_७।४२ ॥  
<सप्फिरे:: परीक्षा:: बद् क़ुअलित्य् = जलनील>  
निर्भारं चेत्कोमलं चास्रगन्धि रूक्षं वर्णे सूक्ष्मकं चिप्पिटं च ।  
प्रोक्तं वै तद्वारिनीलं भिषग्भिर् एतैर्लिङ्गैः सप्तभिः क्षेपणीयम् ॥ य्र्प्स्_७।४३ ॥  
<सप्फिरे:: मेदिच्। प्रोपेर्तिएस्>  
सन्दीपनं श्वासहरं च वृष्यं दोषत्रयोन्मूलनकं विषघ्नम् ।  
दुर्नामपाण्डुघ्नमतीव बल्यं जूर्तिं जयेन्नीलमिदं प्रशस्तम् ॥ य्र्प्स्_७।४४ ॥  
<गोमेद:: परीक्षा:: गोओद् क़ुअलित्य्>  
गोमेदकं रत्नवरं प्रशस्तं गोमेदवद् रागयुतं प्रचक्षते ।  
सुस्वच्छगोमूत्रसमानवर्णं गोमेदकं शुद्धमिहोच्यते खलु ॥ य्र्प्स्_७।४५ ॥  
दीप्तं स्निग्धं निर्दलं मसृणं वै मूत्रच्छायं स्वच्छमेतत्समं च ।  
एभिर् लिङ्गैर्लक्षितं वै गरीयः सर्वास्वेतद्योजनीयं क्रियासु ॥ य्र्प्स्_७।४६ ॥  
<गोमेद:: परीक्षा:: बद् क़ुअलित्य्>  
विच्छायं वा चिप्पिटं निष्प्रभं च रूक्षं चाल्पं चावृतं पाटलेन ।  
निर्भारं वा पीतकाचाभयुक्तं गोमेदं चेदीदृशं नो वरिष्ठम् ॥ य्र्प्स्_७।४७ ॥  
<गोमेद:: मेदिच्। प्रोपेर्तिएस्>  
गोमेदकं पित्तहरं प्रदिष्टं पाण्डुक्षयघ्नं कफनाशनं च ।  
सन्दीपनं पाचनमेव रुच्यम् अत्यन्तबुद्धिप्रविबोधनं च ॥ य्र्प्स्_७।४८ ॥  
<वैडूर्य:: परीक्षा:: गोओद् क़ुअलित्य्>  
स्वच्छं समं चापि विडूर्यकं हि श्यामाभशुभ्रं च गुरु स्फुटं वा ।  
यज्ञोपवीतोपमशुद्धरेषास् तिस्रश्च सन्दर्शयतीह शुभ्राः ॥ य्र्प्स्_७।४९ ॥  
<वैडूर्य:: परीक्षा:: बद् क़ुअलित्य्>  
कर्कशं च लघु चिप्पटं सदा श्यामतोयमिव दृश्यते छविः ।  
रक्तगर्भसममुत्तरीयकं नैव शोभनमिदं विडूर्यकम् ॥ य्र्प्स्_७।५० ॥  
<वैडूर्य:: मेदिच्। प्रोपेर्तिएस्>  
रक्तपित्तशमनं विडूर्यकं बुद्धिवर्धनकरं च दीपनम् ।  
पित्तरोगमलमोचनं सदा धारयेच्च मतिमान् सुखावहम् ॥ य्र्प्स्_७।५१ ॥  
<सर्वरत्नेषु दोषाः>  
घर्षश्च बिन्दुश्च तथैव रेषा त्रासश्च पानीयकृता सगर्भता ।  
सर्वेषु रत्नेषु च पञ्चदोषाः साधारणास्ते कथिता मुनीन्द्रैः ॥ य्र्प्स्_७।५२ ॥  
ये क्षेत्रतोयप्रभवाश्च दोषाः सर्वेषु रत्नेषु गलन्ति सम्यक् ॥ य्र्प्स्_७।५३ ॥  
तेषां च शुद्धिं शृणु भैरवोक्तां यथा हि दोषस्य विनाशनं स्यात् ।  
<जेwएल्:: शोधन>  
अम्लेन वै शुध्यति माणिक्याख्यं जयन्तिकायाः स्वरसेन मौक्तिकम् ॥ य्र्प्स्_७।५४ ॥  
क्षारेण सर्वेण हि विद्रुमं च गोदुग्धतस् तार्क्ष्यमुपैति शुद्धिम् ।  
धान्यस्याम्लैः पुष्परागस्य शुद्धिं कौलत्थे वै क्वाथ्यमानं हि वज्रम् ॥ य्र्प्स्_७।५५ ॥  
नीलं नीलीपत्रजातै रसैश्च गोमेदं वै रोचनाया रसेन ।  
वैडूर्यं चेदुत्तमाक्वाथयुक्तं यामैकैकं स्वेदितं शुद्धिमेति ॥ य्र्प्स्_७।५६ ॥  
<रत्नमारणम्>  
तालगन्धकशिलासमन्वितं मर्दयेल्लकुचवारिणा खलु ।  
वज्रवर्ज्यमपि चाष्टभिः पुटै रत्नभस्म भवतीति निश्चितम् ॥ य्र्प्स्_७।५७ ॥  
<जेwएल्:: द्रावण>  
रामठं लवणपञ्चकं सदा क्षारयुग्ममपि चेत्सुपेषितम् ।  
चूलिकालवणमम्लवेतसं पक्वकुम्भिकफलं तथैव च ॥ य्र्प्स्_७।५८ ॥  
चित्रमूलकरुदन्तिके शुभा जम्बुकी जलयुता द्रवन्तिका ।  
अर्कदुग्धसमसौधदुग्धकं सर्वमेव मृदितं शिलातले ॥ य्र्प्स्_७।५९ ॥  
गोलमस्य च विधाय निक्षिपेद् रत्नजातिषु वराणि पेषयेत् ।  
भूर्जपत्रमभिवेष्ट्य गोलके गोलकोपरि निवेष्ट्य मूत्रतः ॥ य्र्प्स्_७।६० ॥  
वस्त्रेण संवेष्ट्य ततः प्रयत्नाद् दोलाख्ययन्त्रेऽथ निवेश्य गोलकम् ।  
सर्वाम्लयुक्ते तुषवारिपूरिते पात्रं दृढे मृण्मयसञ्ज्ञके हि ॥ य्र्प्स्_७।६१ ॥  
दिनत्रयं स्वेदनकं विधेयम् आहृत्य तस्माद्वरगोलकं हि ।  
सङ्क्षालयेच्चाम्लजलेन चापि सञ्जायते रत्नभवा द्रुतिश्च ॥ य्र्प्स्_७।६२ ॥  
<द्रुतिलक्षणानि>  
वर्णेन सा रत्ननिभा च कान्त्या लघ्वी भवेद्देहकरी च सम्यक् ।  
लोहस्य वेधं प्रकरोति सम्यक् सूतेन सम्यङ्मिलनं प्रयाति ॥ य्र्प्स्_७।६३ ॥  
तदा भवेयुः खलु सिद्धता यदा हिङ्ग्वादिवर्गेण मिलन्ति सम्यक् ।  
यामद्वयं कांस्यविमर्दिता वै चातिप्रयत्नेन तु वैद्यवर्यैः ॥ य्र्प्स्_७।६४ ॥  
कस्यापि नुः सिध्यति वै द्रुतिश्च यदा प्रसन्नः खलु पार्वतीशः ।  
न स्याद्यावद् भैरवस्य प्रसादस् तावत्सूते बन्धनं दुर्लभं हि ।  
तासां मध्ये दुर्लभाभ्रद्रुतिश्च स्वल्पं भाग्यं भूरिदौर्भाग्यभाजाम् ॥ य्र्प्स्_७।६५ ॥  
रत्नानां क्रमतो गुणाश्च कथितास्तच्छोधनं मारणं तेभ्यश्चैव हि सत्वपातनमथो सम्यग्द्रुतेः पातनम् ।  
सर्वेषां हि परीक्षणं च द्रुतयः सम्मेलनं वै रसे अध्यायेऽत्र निदर्शितानि सकलान्येवं हि कर्माणि वै ॥ य्र्प्स्_७।६६ ॥

____________________________________________________________

य्र्प्स्, अध्याय ८  
    
भवति गदगणानां नाशनं येन सद्यो विविधरसविधानं कथ्यते ऽत्रैव सम्यक् ।  
रसनिगमसुधाब्धौ मथ्यमाने मयैव गणितरसशतानां सङ्ग्रहः प्रोच्यते वै ॥ य्र्प्स्_८।१ ॥  
<ज्वराङ्कुश (१)>  
सुखण्डितं हारिणजं विषाणं रसेन पाच्यं जलजम्बुकस्य ।  
रुद्ध्वाथ भाण्डे विपचेच्च चुल्ल्यां यामद्वयं शीतगतं समुद्धरेत् ॥ य्र्प्स्_८।२ ॥  
ततोऽष्टभागं त्रिकटुं नियोज्य निष्कप्रमाणं च भजेत्प्रभाते ।  
तं नागवल्लीदलजेन सार्धं निहन्ति वातोद्भवकं ज्वरं च ॥ य्र्प्स्_८।३ ॥  
<ज्वराङ्कुश (२)>  
सूतगन्धविषकारवीकणा- दन्तिबीजमिति वर्धितैः क्रमात् ।  
मर्दितैश्च दशनिम्बुकद्रवै रक्तिकार्धतुलिता वटी कृता ।  
भक्षिता ज्वरगणान् निहन्त्ययं रेचनो ज्वरहरोऽयम् अङ्कुशः ॥ य्र्प्स्_८।४ ॥  
एक एव कथितस्तु सोऽमलः स्वेदितोऽपि सह चूर्णजलेन ।  
यामपूर्वमपि रक्तिकामितो भक्षितः सकलशीतजूर्तिहृत् ॥ य्र्प्स्_८।५ ॥  
<ज्वरारिरस>  
पारदं रसकगन्धतालकं तुत्थटङ्कणयुतं सुशोधितम् ।  
मर्दयेच्च सममात्रमेकतः कारवेल्लजरसैर्दिनं तथा ॥ य्र्प्स्_८।६ ॥  
लेपयेच्च रविभाजनोदरे चाङ्गुलार्धमपि मानमेव हि ।  
ताम्रभाजनमुखं निरुध्य वै तं पचेत्सिकतयन्त्रमध्यतः ॥ य्र्प्स्_८।७ ॥  
धान्यकान्युपरि मुञ्चितानि चेत् संस्फुटन्ति यदि शुद्धमुच्यते ।  
जायतेऽतिरुचिरो ज्वरारिकः सेवितो ज्वरगणापहारकः ॥ य्र्प्स्_८।८ ॥  
माषमात्रमुषणैः समैः सदा पर्णखण्डसहितैश्च भक्षितः ।  
नाशयेद्धि विषमोद्भवान् ज्वरान् अन्धकारमिव भास्करोदयः ॥ य्र्प्स्_८।९ ॥  
<तरुणज्वरारिरसः>  
तालताम्ररसगन्धतुत्थकान् शाणमात्रतुलितान् समस्तकान् ।  
निष्कमात्ररुचिरां मनःशिलां मर्दयेत् त्रिफलकाम्बुभिर्दृढम् ॥ य्र्प्स्_८।१० ॥  
गोलमस्य च विधाय सम्पुटे पाचयेच्च पुटपाकयोगतः ।  
अर्कवज्रिपयसा सुभावयेत् सप्तवारमथ दन्तिकाशृतैः ॥ य्र्प्स्_८।११ ॥  
माषमात्ररस एष भक्षितः शाणमानमरिचैर्युतो यदा ।  
सार्धनिष्ककगुडेन योजितः सौरसैर्द्विदशपत्रकैर्युतः ॥ य्र्प्स्_८।१२ ॥  
शीतपूर्वमथ दाहपूर्वकं द्व्याहिकं च सकलान् ज्वरानपि ।  
नाशयेद्धि तरुणज्वरारिकः सर्वदोषशमनः सुखावहः ॥ य्र्प्स्_८।१३ ॥  
<ज्वरघ्नी वटी>  
भागैकः स्यात्पारदः शोधितश्च एलीयः स्यात्पिप्पली श्रेयसी च ।  
आकल्लो वै गन्धकः सार्षपेण तैलेनाथो शोधितो बुद्धिमद्भिः ॥ य्र्प्स्_८।१४ ॥  
तुर्यान्भागानिन्द्रवल्लीफलानां कृत्वा चूर्णं शोषयेत्सूर्यतापे ।  
चूर्णं चैतद् भावयेत्तद्रसेन माषैस्तुल्यां कारयेत्तद्वटीं च ॥ य्र्प्स्_८।१५ ॥  
दत्त्वा चैकां जातसद्योज्वराय छिन्नाङ्गायाः क्वाथपानं विधेयम् ।  
दोषोद्भूतं सन्निपातोद्भवां च जूर्तिं सम्यङ् नाशयत्याशु तीव्राम् ॥ य्र्प्स्_८।१६ ॥  
<ज्वरकृन्तनरसः>  
शुद्धः सूतो गन्धको वत्सनाभः प्रत्येकं वै शाणमात्रा विधेया ।  
धूर्ताद्बीजं कारयेद्वै त्रिशणं सर्वेभ्यो वै द्वैगुणा हेमदुग्धा ॥ य्र्प्स्_८।१७ ॥  
सूक्ष्मं चूर्णं कारयेत्तत्प्रयत्नाद् देयं गुञ्जायुग्ममानं च सम्यक् ।  
खादेदार्द्रं चानुपाने ज्वरार्तः सद्यो हन्यात्सर्वदोषोत्थजूर्तिम् ॥ य्र्प्स्_८।१८ ॥  
<ज्वरारिरसः>  
सूतं गन्धं हिङ्गुलं दन्तिबीजं भागैर्वृद्धं कारयेच्च क्रमेण ।  
चूर्णं कृत्वा मर्दितं दन्तितोयैर् गुञ्जामात्रो भक्षितश्चेज्ज्वरारिः ॥ य्र्प्स्_८।१९ ॥  
<सूर्यरसः>  
एकं भागं वत्सनाभं च कुर्याद् द्वौ भागौ चेट् टङ्कणं दन्तिबीजम् ।  
त्रीण्येवैते हिङ्गुलस्यापि तुर्यः सद्यो जूर्तिं नाशयत्येव सूर्यः ॥ य्र्प्स्_८।२० ॥  
<प्रतिज्ञावाचकरसः>  
शुद्धं सूतं भागमेकं तु तालाद् द्वौ भागौ चेद्वेदसङ्ख्याः शिलायाः ।  
ताम्रस्यैवं भागयुग्मं प्रकुर्याद् भल्लातं वा वेदभागं तथैव ॥ य्र्प्स्_८।२१ ॥  
अर्कक्षीरैर्भावयेच्च त्रिवारं कृत्वा चूर्णं कारयेद्गोलकं तत् ।  
स्थालीमध्ये स्थापितं तच्च गोलं दत्त्वा मुद्रां भस्मना सैन्धवेन ॥ य्र्प्स्_८।२२ ॥  
धूम्रस्यैवं रोधनं च प्रकुर्याच् छाणैर्दद्यात्स्वेदनं मन्दवह्नौ ।  
पश्चात्तोयेनैव भाव्यं च चूर्णं गोलं कृत्वा मन्दवह्नौ विपाच्य ॥ य्र्प्स्_८।२३ ॥  
पश्चादेनं भक्षयेद्वै रसेन्द्रं वल्लं चैकं शर्कराचूर्णमिश्रम् ॥ य्र्प्स्_८।२४ ॥  
तद्वत्कृष्णामाक्षिकेणैव जूर्तिं हन्यादेतत्सर्वदोषोत्थितां वै ॥ य्र्प्स्_८।२५ ॥  
<अतिसारसङ्ग्रहणीहरा योगाः>  
अथातीसारशमनान् रसान् सङ्कथयामि वै ।  
भक्षिताश्चैव ये नित्यं सद्यः प्रत्ययकारकाः ॥ य्र्प्स्_८।२६ ॥  
<शङ्खोदररसः>  
शुद्धं सूतं गन्धकं वै समांशं चित्रोन्मत्तैर् मर्दयेद्वासरैकम् ।  
चूर्णैरेतैः शङ्खमापूरितं वै भाण्डे स्थाप्यं मुद्रितव्यं प्रयत्नात् ॥ य्र्प्स्_८।२७ ॥  
तस्याधस्ताद् अष्टयामं प्रकुर्याद् वह्निं शीते कर्षमात्रं विषं हि ।  
दत्त्वा घर्मे त्रीणि चाथो पुटानि दद्यात्तद्वत् कन्यकाया रसेन ॥ य्र्प्स्_८।२८ ॥  
वल्लं योज्यं जीरकेणाथ भृङ्ग्या क्षौद्रैर्युक्तं भक्षितं सङ्ग्रहण्याम् ।  
श्वासे शूले चानिले श्लेष्मजे वा कासेऽर्शःसु विड्ग्रहे चातिसारे ॥ य्र्प्स्_८।२९ ॥  
<आनन्दभैरवी गुटी>  
सौभाग्यं वै हिङ्गुलं वत्सनाभं मारीचं वै हेमबीजेन युक्तम् ।  
कृत्वा चूर्णं सर्वमेतत्समांशं जम्बीरैस् तन्मर्दितं यामयुग्मम् ।  
गुञ्जामात्रा निर्मिता भक्षिता हि गुट्यो हन्युः सन्निपातातिसारान् ॥ य्र्प्स्_८।३० ॥  
<अतिसारभैरवी गुटी>  
जातीपत्त्री देवपुष्पं च शुण्ठी कङ्कोल्लं चेच् चन्दनं कुङ्कुमं च ।  
कृष्णायुक्तं शुद्धमाकल्लकं स्यात् सर्वाण्येवं चूर्णयेद्वै समानि ॥ य्र्प्स्_८।३१ ॥  
सूतस्यैवं भस्म मिश्रं प्रकुर्याद् भागं चैकं मिश्रयेन्नागफेनम् ।  
खल्वे सर्वं मर्दितं चैकयामं कार्या गोली वल्लमात्रा जलेन ॥ य्र्प्स्_८।३२ ॥  
भक्षेद्रात्रौ पाययेत्तण्डुलोदं हन्यात् सर्वान् सर्वदोषातिसारान् ॥ य्र्प्स्_८।३३ ॥  
<कनकसुन्दररसः>  
मारीचं चेट् टङ्कणं हिङ्गुलं च गन्धाश्मा वै पिप्पली वत्सनाभम् ।  
धूर्तस्यैवं बीजकानीह शुद्धान्य् एवं कृत्वा तच्च चूर्णं विधेयम् ॥ य्र्प्स्_८।३४ ॥  
प्रातः सायं भक्षितं वल्लमात्रं जूर्तिं रक्तं नाशयेच्चातिसारम् ।  
दध्यन्नं वा भोजयेत्तक्रयुक्तं हन्याद् एवं चाग्निमान्द्यं सुतीव्रम् ॥ य्र्प्स्_८।३५ ॥

____________________________________________________________

य्र्प्स्, अध्याय ९  
    
<दिव्यौषधी>  
दिव्यौषधीनां नामानि कथ्यन्तेऽत्र मयाधुना ।  
चतुःषष्टिमिताः सम्यग्- रसबन्धकराः शुभाः ।  
सोमवल्ली तथा सोभव् ऋक्षं सोमकला लता ॥ य्र्प्स्_९।१ ॥  
भूपद्मिनी गोनसा चेद् उच्चटा चेश्वरी लता ।  
भूतकेशी कृष्णलता लशुनी च रुदन्तिका ।  
वाराही सप्तपत्त्रा च नागिनी सर्पिणी तथा ॥ य्र्प्स्_९।२ ॥  
छत्त्रिणी चैव गोशृङ्गी ज्योतिर्नाम्नी च रक्तिका ।  
पत्त्रवल्ली काकिनी च चाण्डाली ताम्रवल्लिका ॥ य्र्प्स्_९।३ ॥  
पीतवल्ली च विजया महौषध्यमरी लता ।  
नवनीता रुद्रवल्ली लम्बिनी भूमितुम्बिका ॥ य्र्प्स्_९।४ ॥  
गान्धर्वी व्याघ्रपादी च गोमारी च त्रिशूलिनी ।  
त्रिदण्डी करसी भृङ्ग- वल्ली चमरिका तथा ॥ य्र्प्स्_९।५ ॥  
करवल्ली लता चैव वज्राङ्गी चिरवल्ल्यपि ।  
रोहिणी बिल्विनी भूत- शोचनी चैव कथ्यते ॥ य्र्प्स्_९।६ ॥  
मार्कण्डी च करीरी च ह्य् अक्षरा कुटजा तथा ।  
मूलकन्दाम्बुवल्ली च मुनिवल्ली च कीर्तिता ॥ य्र्प्स्_९।७ ॥  
घृतगन्धा निम्बुवल्ली तिलकन्दातसीतला ।  
बोधवल्ली सत्त्वगन्धा कूर्मवल्ली च माधवी ॥ य्र्प्स्_९।८ ॥  
विशाला च महानागी मण्डूकी क्षीरगन्धिका ।  
चतुःषष्टिरिति प्रोक्ता दिव्यौषध्यो महाबलाः ॥ य्र्प्स्_९।९ ॥  
एकैकाया रसेनापि सूतो बन्धत्वमाप्नुयात् ।  
अनया साधितः सूतो जरादारिद्र्यनाशनः ॥ य्र्प्स्_९।१० ॥  
तास्तु लक्षणसंयुक्ताः सोमदेवेन भाषिताः ।  
ग्रन्थविस्तरभीत्यात्र नाममात्रेण कीर्तिताः ॥ य्र्प्स्_९।११ ॥  
<रसौध्यः>  
अतः परं रसौषध्यः प्रोच्यन्ते शास्त्रवर्त्मना ।  
जलोत्पला चिञ्चिका च जलापामार्गमांसिके ॥ य्र्प्स्_९।१२ ॥  
जलकुम्भी मेघनादा ईश्वरी चापराजिता ।  
मालार्जुनी वेणुका च शिखिपादा च तिक्तिका ॥ य्र्प्स्_९।१३ ॥  
काश्मर्यतिविषा प्रोक्ता समङ्गा जालिनी तथा ।  
तुषम्बुका च दुर्गन्धा पाषाणी शुकनासिका ॥ य्र्प्स्_९।१४ ॥  
वनमाली च वाराही गोजिह्वा मुसली तथा ।  
पटोली शठिका मूर्वा पाटला जलमूलका ॥ य्र्प्स्_९।१५ ॥  
रसाजमारी कथिता शिंशिका सितगन्धिका ।  
पोतकी च विषघ्नी च बृहती गरुडी तथा ॥ य्र्प्स्_९।१६ ॥  
तुलसी च विदारी च मञ्जिष्ठा चित्रपालिका ।  
जलपिप्पलिका भार्ङ्गी मण्डूकी चोत्तमा तथा ॥ य्र्प्स्_९।१७ ॥  
चन्द्रोदका सारिवा च हरिणी कुक्कुटापि च ।  
सर्पाक्षी हंसपादी च वनकुष्माण्डवल्लिका ॥ य्र्प्स्_९।१८ ॥  
मर्कस्फोटी धन्वयासः पागवः स्थलसारिणी ।  
अर्धचन्द्रा हेमपुष्पी मोहिनी वज्रकन्दिका ॥ य्र्प्स्_९।१९ ॥  
अलम्बुषा च हलिनी रसचित्रा च नन्दिनी ।  
वृश्चिकाली गुडूची च वासा शृङ्गी च कथ्यते ॥ य्र्प्स्_९।२० ॥  
अष्टषष्टिरिति प्रोक्ता रसौषध्यो महाबलाः ।  
सूतस्य मारणे प्रोक्ता जारणे च नियामने ॥ य्र्प्स्_९।२१ ॥  
<महौषध्यः>  
अष्टषष्टिर् महौषध्यः प्रोच्यन्ते रसशास्त्रतः ।  
ऋद्धिः शोषिण्यधोगुप्ता श्रावणी सारिवा तथा ॥ य्र्प्स्_९।२२ ॥  
ज्योतिष्मती तेजवती रास्ना बाकुची बिम्बिका ।  
विषाणिका चाश्वगन्धा वर्षाभूः शरपुष्पिका ॥ य्र्प्स्_९।२३ ॥  
बला चातिबला नाग- बला दन्ती महाबला ।  
द्रवन्ती नीलिनी चैव शतपुष्पा प्रसारणी ॥ य्र्प्स्_९।२४ ॥  
वरा शतावरी चैला हपुषा सातला त्रिवृत् ।  
स्वर्णक्षीरी तुगा पृथ्वी विशाला नलिकामली ॥ य्र्प्स्_९।२५ ॥  
इन्द्रवारुणिकाकाह्वे सिन्दुवारोऽजमोदिका ।  
त्रायमाणासुरी शङ्ख- पुष्पी च गिरिकर्णिका ॥ य्र्प्स्_९।२६ ॥  
धातकी कदली दूर्वा अम्लिका कासमर्दिका ।  
जन्तुपादी च निर्गुण्डी द्राक्षा नीलोत्पलं शमी ॥ य्र्प्स्_९।२७ ॥  
नालिकेरी च खर्जूरी फल्गुः शिंशी च मल्लिका ।  
वार्षिकी शाल्मली जाती ग्रीष्मवर्षा तु यूथिका ॥ य्र्प्स्_९।२८ ॥  
केकिचूडाजगन्धा च लक्ष्मणा तरुणीति च ।  
अष्टषष्टिरिति प्रोक्ता महौषध्यो महाबलाः ॥ य्र्प्स्_९।२९ ॥  
<सिद्धौषध्यः>  
अथेदानीं प्रवक्ष्यामि सिद्धौषध्यो रसाधिकाः ।  
देवीलता कालवर्णी विजयासुरी सिंहिका ॥ य्र्प्स्_९।३० ॥  
पालाशतिलका क्षेत्री संवीरा ताम्रवल्लिका ।  
नाही कन्या तथा सोम- राजिका च टुटुम्भटी ॥ य्र्प्स्_९।३१ ॥  
कुबेराक्षी गृध्रनखी पर्पटी छिद्रलम्बिका ।  
क्षुत्कारी दुग्धिका भृङ्गी गङ्गेटी शरपुङ्खिका ॥ य्र्प्स्_९।३२ ॥  
अष्टावल्ली राजशमी पनसी च जयन्तिका ।  
विषखर्परिकावन्ती काकाण्डोलाम्बुमूलिका ॥ य्र्प्स्_९।३३ ॥  
सिद्धेश्वरी हंसपादी खोटका शृङ्गरीटिका ।  
अधःपुष्पी मधुराख्या शृङ्खला गृञ्जनीति च ॥ य्र्प्स्_९।३४ ॥  
जारावली महाराष्ट्री सहदेवेश्वरी तथा ।  
काष्ठगोधामती देव- गान्धारी रजनीङ्गुदी ॥ य्र्प्स्_९।३५ ॥  
पलाशिनी नाकुली च काम्बोजिकाश्विनी तथा ।  
चक्रवल्ली सर्पदंष्ट्रा शल्लकी रोहिता तथा ॥ य्र्प्स्_९।३६ ॥  
तौवरी वङ्गजा राज- पद्मा जम्बीरवल्लिका ।  
गजपिप्पलिका भृङ्ग- वल्ली चैवार्कवल्लिका ॥ य्र्प्स्_९।३७ ॥  
जन्तुकारी शिग्रुवल्ली करवीरा शिवाटिका ।  
नाराची काञ्चनी चाज- गन्धा सूतेन्द्रसिद्धिदाः ॥ य्र्प्स्_९।३८ ॥  
अष्टषष्टिरिति प्रोक्ताः सिद्धौषध्यो रसाधिकाः ।  
सर्वकार्यकरा देह- लोहसिद्धिप्रदायकाः ॥ य्र्प्स्_९।३९ ॥

____________________________________________________________

य्र्प्स्, अध्याय १०  
    
अथ यन्त्राणि वक्ष्यन्ते पारदो येन यन्त्र्यते ।  
तस्माद्यन्त्रस्य रूपाणि दर्शनीयानि शास्त्रतः ॥ य्र्प्स्_१०।१ ॥  
<यन्त्राणि>  
दोला पलभलीयन्त्रम् ऊर्ध्वपातनकं च यत् ।  
अधःपातनकं चापि तिर्यक्पातनकं तथा ॥ य्र्प्स्_१०।२ ॥  
घटीयन्त्रं गर्भयन्त्रम् इष्टिका जलयन्त्रकम् ।  
खल्वं डमरुकाख्यं च चिपिटाख्यं तुलाभिधम् ॥ य्र्प्स्_१०।३ ॥  
लवणं कोष्ठिकासञ्ज्ञम् अन्तरालिकसञ्ज्ञितम् ।  
धूपयन्त्रं नाभियन्त्रं ग्रस्तयन्त्रं तथैव च ॥ य्र्प्स्_१०।४ ॥  
विद्याधरं कुण्डकं च ढेकीसञ्ज्ञम् उदाहृतम् ।  
सोमानलं च निगडं किन्नरं भैरवाभिधम् ॥ य्र्प्स्_१०।५ ॥  
वालुकानामकं चापि पातालं भूधराभिधम् ।  
सारणायन्त्रकं गुह्यं गन्धपिष्टकयन्त्रकम् ॥ य्र्प्स्_१०।६ ॥  
कूपीयन्त्रं पालिकाख्यं दीपिकायन्त्रकं तथा ।  
स्थालीयन्त्रं भस्मयन्त्रं देगयन्त्रमुदीरितम् ॥ य्र्प्स्_१०।७ ॥  
घाणिकायन्त्रमुद्दिष्टं हंसपाकाभिधं तथा ।  
ऊनचत्वारिंशदत्र यन्त्राण्युक्तानि नामतः ॥ य्र्प्स्_१०।८ ॥  
<मूषाः>  
अथ मूषाश्च कथ्यन्ते मृत्तिकाभेदतः क्रमात् ।  
<च्रुचिब्ले:: स्य्नोन्य्म्स्>  
मूषा कुमुदिका प्रोक्ता कोविका करहाटिका ॥ य्र्प्स्_१०।९ ॥  
पातिनी कथ्यते सैव वह्निमित्रा प्रकीर्तिता ।  
<योगमूषा>  
तुषभस्मयुता मृत्स्ना वाल्मिकी बिडसंयुता ॥ य्र्प्स्_१०।१० ॥  
तया या रचिता मूषा योगमूषेति कथ्यते ।  
<गारमूषा>  
गारभूनागसत्वाभ्यां शणैर्दग्धतुषैस्तथा ॥ य्र्प्स्_१०।११ ॥  
मर्दिता महिषीक्षीरे मृत्तिका पक्षमात्रकम् ।  
तन्मृदा रचिता मूषा गारमूषेति कथ्यते ॥ य्र्प्स्_१०।१२ ॥  
<वरमूषा>  
वस्त्राङ्गारतुषास् तुल्यास् तच्चतुर्गुणमृत्तिका ।  
भूनागमृत्तिका तुल्या सर्वैरेभिर्विमर्दिता ।  
कथिता वरमूषा सा यामं वह्निं सहेत वै ॥ य्र्प्स्_१०।१३ ॥  
<वर्णमूषा>  
पूर्वोक्ता मृत्तिका या तु रक्तवर्गाम्बुभाविता ।  
रक्तवर्गयुता मृत्स्ना- कारिता मूषिका शुभा ॥ य्र्प्स्_१०।१४ ॥  
तुरीपुष्पकसीसाभ्यां लेपिता सा च मूषिका ।  
वर्णोत्कर्षे प्रयोक्तव्या वर्णमूषेति कथ्यते ॥ य्र्प्स्_१०।१५ ॥  
<रूप्यमूषा>  
श्वेतवर्गेण वै लिप्ता रूप्यमूषा प्रकीर्तिता ॥ य्र्प्स्_१०।१६ ॥  
<विडमूषा>  
विडेन रचिता या तु विडेनैव प्रलेपिता ।  
देहलोहार्थसिद्ध्यर्थं विडमूषेत्युदाहृता ॥ य्र्प्स्_१०।१७ ॥  
<वज्रमूषा>  
गारभूनागसत्त्वाभ्यां तुषमिश्रा शणेन च ।  
मृत्समा महिषीक्षीरैर् दिवसत्रयमर्दिता ॥ य्र्प्स्_१०।१८ ॥  
संस्थिता पक्षमात्रं हि पश्चान्मूषा कृता तया ।  
लेपिता मत्कुणस्याथ शोणितेन बलारसैः ॥ य्र्प्स्_१०।१९ ॥  
चतुर्यामं ध्मापिता हि द्रवते नैव वह्निना ।  
वज्रमूषेति कथिता वज्रद्रावणहेतवे ॥ य्र्प्स्_१०।२० ॥  
<वृन्ताकमूषा>  
वृन्ताकाकारमूषायां नालं कृत्वा दशाङ्गुलम् ।  
धत्तूरपुष्पवद्दीर्घं सुदृढं चैव कारयेत् ॥ य्र्प्स्_१०।२१ ॥  
अष्टाङ्गुलं च सच्छिद्रं भवेद् वृन्ताकमूषिका ।  
अनया खर्परादीनां मृदूनां सत्त्वम् आहरेत् ॥ य्र्प्स्_१०।२२ ॥  
<गोस्तनमूषा>  
गोस्तनाकारमूषा या मुखोपरि विमुद्रिता ।  
सत्वानां द्रावणे शुद्धौ मूषा सा गोस्तनी भवेत् ॥ य्र्प्स्_१०।२३ ॥  
<मल्लमूषा>  
निर्दिष्टा मल्लमूषा या मल्लद्वितयसम्पुटात् ।  
रसपर्पटिकादीनां स्वेदनाय प्रकीर्तिता ॥ य्र्प्स्_१०।२४ ॥  
<पक्वमूषा>  
पक्वमूषा कुलालभाण्डरूपा या दृढा च परिपाचिता ।  
पक्वमूषेति सा प्रोक्ता सत्वरद्रव्यशोधिनी ॥ य्र्प्स्_१०।२५ ॥  
<महामूषा>  
अतिस्थूलातिदीर्घा च मुखे किञ्चिच्च विस्तृता ।  
महामूषेति सा प्रोक्ता सत्वरद्रव्यशोधिनी ॥ य्र्प्स्_१०।२६ ॥  
<मञ्जूषमूषा>  
षडङ्गुलोन्नता दीर्घा चतुरस्रा च निम्नका ।  
मञ्जूषाकारमूषा सा कथिता रसमारणे ॥ य्र्प्स्_१०।२७ ॥  
<गर्भमूषा>  
भूमौ निखन्यमानां हि मूषामाच्छाद्य वालुकैः ।  
गर्भमूषा तु सा ज्ञेया पारदस्य निबन्धिनी ॥ य्र्प्स्_१०।२८ ॥  
<मुशलमूषा>  
मूषा या चिपिटा मूले वर्तुलाष्टाङ्गुलोच्छ्रया ।  
मूषा सा मुसलाख्या स्याच् चक्रीबद्धरसे हिता ॥ य्र्प्स्_१०।२९ ॥  
<कोष्ट्ःयः, अङ्गारकोष्ठी>  
अङ्गारकोष्ठिका नाम राजहस्तप्रमाणका ।  
द्वादशाङ्गुलविस्तारा चतुरस्रा प्रकीर्तिता ॥ य्र्प्स्_१०।३० ॥  
वेष्टिता मृण्मयेनाथ एकभित्तौ च गर्तकम् ।  
वितस्तिमात्रं द्वारं च सार्धवैतस्तिकं दृढम् ॥ य्र्प्स्_१०।३१ ॥  
अधोभागे विधातव्या देहली धमनाय वै ।  
प्रादेशमात्रा भित्तिः स्याद् उत्तरङ्गस्य चोर्ध्वतः ॥ य्र्प्स्_१०।३२ ॥  
प्रादेशमात्रं कर्तव्यं द्वारं तस्योपरि ध्रुवम् ।  
द्वारं चेष्टिकया रुद्ध्वा सन्धिरोधं च कारयेत् ॥ य्र्प्स्_१०।३३ ॥  
पूरयेत्कोकिलैस्तां तु भस्त्रिकां प्रधमेत्खलु ।  
कोकिलाधमनद्रव्यम् ऊर्ध्वद्वारे विनिक्षिपेत् ॥ य्र्प्स्_१०।३४ ॥  
एषा चाङ्गारकोष्ठी च खराणां सत्त्वपातनी ॥ य्र्प्स्_१०।३५ ॥  
<पातालकोष्ठी>  
गर्तं खनेद् दृढं भूमौ द्वादशाङ्गुलमात्रकम् ।  
तन्मध्ये वर्तुलं गर्तं चतुरङ्गुलकं दृढम् ॥ य्र्प्स्_१०।३६ ॥  
खर्परं स्थापयेत्तत्र मध्यगर्तोपरि दृढम् ।  
आपूर्य कोकिलैर् गर्तं प्रधमेदेकभस्त्रया ।  
पातालकोष्ठिका सा तु मृदुसत्त्वस्य पातनी ॥ य्र्प्स्_१०।३७ ॥  
<गारकोष्ठी>  
वितस्तिप्रमिता निम्ना प्रादेशप्रमिता तथा ।  
उपरिष्टात् पिधानं तु भूरिच्छिद्रसमन्वितम् ॥ य्र्प्स्_१०।३८ ॥  
गर्तमापूर्य चाङ्गारैः प्रधमेद्वङ्कनालतः ।  
गारगोष्ठी समुद्दिष्टा सत्वपातनहेतवे ॥ य्र्प्स्_१०।३९ ॥  
<तिर्यक्प्रधमनकोष्ठी>  
वितस्तिप्रमितोत्सेधा सा बुध्ने चतुरङ्गुला ।  
तिर्यक्प्रधमनाख्या च मृदुसत्वस्य पातनी ॥ य्र्प्स्_१०।४० ॥  
<महापुट>  
भूम्यां वै खनयेद्गर्तं द्विहस्तं चतुरस्रकम् ।  
छगणानां सहस्रेण पूरयेत्तमनन्तरम् ॥ य्र्प्स्_१०।४१ ॥  
औषधं धारयेन्मध्ये तमाच्छाद्य वनोत्पलैः ।  
सहस्रार्धैश्च वै सम्यग्- वह्निं प्रज्वालयेत्ततः ॥ य्र्प्स्_१०।४२ ॥  
महापुटमिदं प्रोक्तं ग्रन्थकारेण निर्मितम् ॥ य्र्प्स्_१०।४३ ॥  
<गजपुट>  
राजहस्तप्रमाणं हि चतुरस्रं हि गर्तकम् ।  
वनोत्पलसहस्रेण गर्तमध्यं च पूरितम् ॥ य्र्प्स्_१०।४४ ॥  
मूषिकां चौषधेनाथ पूरितां तां तु मुद्रयेत् ।  
गर्तमध्ये निधायाथ गिरिण्डानि च निक्षिपेत् ।  
अधोऽग्निं ज्वालयेत्सम्यक् एवं गजपुटो भवेत् ॥ य्र्प्स्_१०।४५ ॥  
<वाराहपुट>  
अरत्निमात्रे कुण्डे च वाराहपुटमुच्यते ।  
<कुक्कुटपुट>  
वितस्तिद्वयमानेन गर्तं चेच्चतुरस्रकम् ।  
कुक्कुटाख्यं पुटं विद्याद् औषधानां च साधनम् ॥ य्र्प्स्_१०।४६ ॥  
<कपोतपुट>  
छगणैरष्टभिः सम्यक् कपोतपुटमुच्यते ॥ य्र्प्स्_१०।४७ ॥  
<गोवरपुट>  
तुषैर्वा गोमयैर्वापि रसभस्मप्रसाधनम् ।  
माणिकाद्वयमानेन गोवरं पुटमुच्यते ॥ य्र्प्स्_१०।४८ ॥  
<मृद्भाण्डपुट>  
मृदा भाण्डं प्रपूर्यैव मध्ये द्रव्यं तु विन्यसेत् ।  
अधस्ताज्ज्वालयेदग्निं मृद्भाण्डपुटमुच्यते ॥ य्र्प्स्_१०।४९ ॥  
<वालुकापुट>  
गर्ते तु वालुकापूर्णे मध्ये द्रव्यं तु विन्यसेत् ।  
उपरिष्टादधस्ताच्च वह्निं कुर्यात्प्रयत्नतः ।  
तद्वालुकापुटं सम्यग् उच्यते शास्त्रकोविदैः ॥ य्र्प्स्_१०।५० ॥  
<भूधरपुट>  
मूषिकां भूमिमध्ये तु स्थापितां द्व्यङ्गुलाद् अधः ।  
उपरिष्टात्पुटं दद्यात् तत्पुटं भूधराह्वयम् ॥ य्र्प्स्_१०।५१ ॥  
<लावकपुट>  
गोवरैर्वा तुषैर्वापि कर्षमात्रमितैः पुटम् ।  
यत्र तल्लावकाख्यं स्यान् मृदुद्रव्यस्य साधने ॥ य्र्प्स्_१०।५२ ॥  
<द्रिएद् चोwदुन्ग्>  
उत्पलं पिष्टकं छाणम् उपलं च गरिण्डकम् ।  
छगणोपलसारी च नवारि छगणाभिधाः ॥ य्र्प्स्_१०।५३ ॥

____________________________________________________________

य्र्प्स्, अध्याय ११  
    
अथातः सम्प्रवक्ष्यामि धातूनां कौतुकं परं ।  
स्वानुभूतं मया किञ्चित् श्रुतं वा शास्त्रतः खलु ।  
तदहं सम्प्रवक्ष्यामि यत्कृत्वा ना सुखी भवेत् ॥ य्र्प्स्_११।१ ॥  
<हेमकरणविधिः (१)>  
रसकं दरदं ताप्यं गगनं कुनटी समम् ।  
रक्तस्नुहीपयोभिश्च मर्दयेद्दिनसप्तकम् ॥ य्र्प्स्_११।२ ॥  
जलयन्त्रेण वै पाच्यं चतुर्विंशतियामकम् ।  
तेन वेध्यं द्रुतं ताम्रं तारं वा नागमेव वा ॥ य्र्प्स्_११।३ ॥  
सहस्रवेधी तत्कल्को जायते नात्र संशयः ॥ य्र्प्स्_११।४ ॥  
<हेमकरणविधिः (२)>  
एकभागस्तथा सूतो वज्रवल्ल्याथ मर्दितः ।  
खल्वे त्रिनेम्याः स्वरसे पञ्चभागसमन्विते ॥ य्र्प्स्_११।५ ॥  
वेत्रयष्ट्या च रागिण्या पीतकल्कं प्रजायते ।  
षोडशांशेन दातव्यं द्रुते ताम्रं सुशोधिते ॥ य्र्प्स्_११।६ ॥  
जायते प्रवरं हेम शुद्धं वर्णचतुर्दशम् ॥ य्र्प्स्_११।७ ॥  
<हेमकरणविधिः (३)>  
सुवर्णमाक्षिकं स्वेद्यं काञ्जिके दिवसत्रयम् ।  
चर्मरङ्ग्या रसेनैव मर्दयेद्दिनसप्तकम् ।  
जलेन धौतं तावच्च यावद्धेमनिभं भवेत् ॥ य्र्प्स्_११।८ ॥  
<हेमकरणविधिः (४)>  
दरदं रोमदेशीयं गोमूत्रेणैव स्वेदयेत् ।  
दोलायन्त्रे चतुर्यामं पश्चाच्छुद्धतमो भवेत् ॥ य्र्प्स्_११।९ ॥  
मनःशिला पद्मनिभा रक्ता चैव सुशोभना ।  
स्वेदिता मुनिपुष्पस्य रसेनैव तु दोलया ॥ य्र्प्स्_११।१० ॥  
याममर्धमितं शुद्धा सर्वकार्येषु योजयेत् ।  
नवसारस्तथा सूतः शोधितोऽग्निसहः खलु ॥ य्र्प्स्_११।११ ॥  
समभागानि सर्वाणि मर्दयेन्निम्बुकै रसैः ।  
मातलुङ्गरसेनैव कुमारीस्वरसेन च ॥ य्र्प्स्_११।१२ ॥  
सूर्यातपे विमर्द्योऽसौ पाचितो जलयन्त्रके ।  
दिनानि त्रीणि तीव्राग्नौ ततस्तदवतारयेत् ॥ य्र्प्स्_११।१३ ॥  
शतांशं वेधयेत्तारं शुद्धं हेम प्रजायते ।  
जलभेदो यदा न स्यान् नात्र कार्या विचारणा ॥ य्र्प्स्_११।१४ ॥  
<हेमकरणविधिः (५)>  
शिलया मारितं नागं कुमार्याः स्वरसेन च ।  
पुटद्वादशयोगेन नागभस्म प्रजायते ॥ य्र्प्स्_११।१५ ॥  
शतसङ्ख्यानि वै कुर्यात् पुटान्येवं शरावके ।  
कुमार्याः स्वरसेनैव भावयेद्दिनसप्तकम् ॥ य्र्प्स्_११।१६ ॥  
पूर्ववत्पुटनं कार्यं शतसङ्ख्यामितं तथा ।  
सूतभस्म शिला ताल- समं चेन्नागभस्मकम् ॥ य्र्प्स्_११।१७ ॥  
त्रिंशद्वनोपलैर्दद्यात् पुटं वाराहसञ्ज्ञितम् ।  
अनेन विधिना सम्यक् शतसङ्ख्यानि दापयेत् ॥ य्र्प्स्_११।१८ ॥  
पुटान्येवं कृते त्रीणि शतानि द्वादशाधिकम् ।  
पश्चाद् दृढे काचमये कूपे द्वात्रिंशयामकम् ॥ य्र्प्स्_११।१९ ॥  
वालुकाग्निं प्रदद्याच्च स्वाङ्गशीतं समुद्धरेत् ।  
तलभस्म गृहीतव्यं वेधयेच्छुल्बतारके ॥ य्र्प्स्_११।२० ॥  
शुद्धहेम भवेत्तेन नात्र कार्या विचारणा ।  
दृष्टप्रत्यययोगोऽयं कथितो नात्र संशयः ॥ य्र्प्स्_११।२१ ॥  
<हेमकरणविधिः (६)>  
गोमूत्रे काञ्जिके चाथ कुलत्थे वासरत्रयम् ।  
ताप्यकं स्वेदयेत्पश्चाल् लोहपात्रे प्रमर्दयेत् ॥ य्र्प्स्_११।२२ ॥  
तप्तखल्वेन सम्मर्द्य सेचयेन्निम्बुजद्रवैः ।  
सैन्धवं दापयेत्पश्चाच् चतुर्थांशं विशेषतः ॥ य्र्प्स्_११।२३ ॥  
भागैकं ताप्यकं सूताद् भागांस्त्रीनेव कारयेत् ।  
मर्दयेन्निम्बुनीरेण शुद्धवस्त्रेण गालयेत् ॥ य्र्प्स्_११।२४ ॥  
वस्त्रे लग्ना तु या पिष्टी ग्राहयेत्तां भिषग्वरः ।  
एवं कृते द्विस्त्रिवारं ताप्यसत्वं ग्रसेद्रसः ॥ य्र्प्स्_११।२५ ॥  
पिष्ट्या गोलस्तु कर्तव्यो मूषायां ध्मापयेत्सुधीः ।  
इन्द्रगोपनिभं ग्राह्यं ताप्यसत्वं सुशोभनम् ॥ य्र्प्स्_११।२६ ॥  
हीनवर्णसुवर्णेऽपि गद्याणे वल्लमात्रकम् ।  
तुत्थकं वल्लमात्रं च दत्त्वा हेम प्रगालयेत् ॥ य्र्प्स्_११।२७ ॥  
तत्सुवर्णस्य पत्राणि कार्याण्येवं प्रलेपयेत् ।  
तुत्थकं बीजपूरस्य रसेनापि प्रमर्दयेत् ॥ य्र्प्स्_११।२८ ॥  
गैरिकेण समं कृत्वा हेमपत्राणि लेपयेत् ।  
मन्दवह्नौ च प्रपुटेत् द्वित्रिवारं प्रयत्नतः ॥ य्र्प्स्_११।२९ ॥  
कुङ्कुमाभं सुवर्णं हि जायते नात्र संशयः ।  
वार्तिकेन्द्राः कुरुध्वं हि सत्यं गुरुवचो यथा ॥ य्र्प्स्_११।३० ॥  
द्वौ वर्णौ वर्धते सम्यक् नात्र कार्या विचारणा ॥ य्र्प्स्_११।३१ ॥  
<हेमकरणविधिः (७)>  
शुद्धं ताम्रं ताप्यचूर्णेन तुल्यं द्राव्यं पश्चाड् ढालयेल्लाकुचे हि ।  
गन्धाच्चूर्णं ताप्यताम्रावशेषं कृत्वा दद्याद्वल्लकं हीनवये ।  
वर्णोत्कर्षो जायते तेन सम्यक् सत्यं प्रोक्तं नन्दिना कौतुकाय ॥ य्र्प्स्_११।३२ ॥  
<हेमकरणविधिः (८)>  
ताप्यं नागं गन्धकं सूतराजो हिङ्गूलं वै हेम शुद्धं शिला च ।  
चूर्णं कृत्वा निक्षिपेत् काचकूप्याम् आपूर्यान्ते स्वै रसैः शाकजैर्वा ॥ य्र्प्स्_११।३३ ॥  
अग्निं दद्याल्लावकाख्ये पुटे च शुद्धः कल्को जायते षष्टिसङ्ख्यैः ।  
शुद्धं तारं वेधितं वल्लकेन गद्याणं वै जायते शुद्धहेम ॥ य्र्प्स्_११।३४ ॥  
<हेमकरणविधिः (९)>  
अहिरिपुम् अहितुल्यं सारितं सूतराजे बलिवसगिरिचूर्णैः कान्तपात्रे सुदग्धम् ।  
सुविहितफणिभागैर्हेमगर्भेण बद्धो भुजगजितरसेन्द्रो वेधयेल्लक्षवेधी ॥ य्र्प्स्_११।३५ ॥  
<हेमकरणविधिः (१०)>  
द्वौ भागौ शुद्धताम्रस्य द्वौ भागौ शुद्धहेमजौ ।  
चतुर एव भागांश्च शुद्धतारस्य कारयेत् ॥ य्र्प्स्_११।३६ ॥  
अष्टौ भागाः प्रकर्तव्या रसकस्य प्रयत्नतः ।  
अन्धमूषागतं ध्मातं द्रावितं हेम जायते ॥ य्र्प्स्_११।३७ ॥  
<हेमकरणविधिः (११)>  
विदितागमवृद्धैर्हि पुटे पक्वं कनीयसि ।  
त्रिगुणं चूर्णनिर्बद्धं तारमायाति काञ्चनम् ॥ य्र्प्स्_११।३८ ॥  
<हेमकरणविधिः (१२)>  
पारदं पलमेकं तु प्रस्थार्धं शुद्धगन्धकम् ।  
किंशुपत्ररसेनैव रसैर्वा पुष्पसम्भवैः ॥ य्र्प्स्_११।३९ ॥  
सूर्यातपे मर्दयेद्धि षण्मासावधिमात्रकम् ।  
षोडशांशेन रजतं विध्यते नात्र संशयः ॥ य्र्प्स्_११।४० ॥  
सप्तवर्णं भवेद्धेम हट्टविक्रययोग्यकम् ॥ य्र्प्स्_११।४१ ॥  
<हेमकरणविधिः (१३)>  
पारदं गन्धकं शुल्वं माक्षिकं तुत्थकं तथा ।  
रसकं दरदं स्वर्ण- गैरिकं नवसादरम् ॥ य्र्प्स्_११।४२ ॥  
सूरक्षारं शिलां चैव समभागानि मर्दयेत् ।  
तदर्धं रसकं मुक्त्वा वज्रमूषे निरुन्धयेत् ॥ य्र्प्स्_११।४३ ॥  
यथा धूमो न निर्गच्छेत् तथा मुद्रां प्रदापयेत् ।  
तोलमेकं सुवर्णं हि जायते नात्र संशयः ॥ य्र्प्स्_११।४४ ॥  
घटिकातुर्यमात्रं हि ध्मापयेत्सततं भिषक् ॥ य्र्प्स्_११।४५ ॥  
<हेमकरणविधिः (१४)>  
स्वल्पवर्णसुवर्णस्य गद्याणैकस्य मुद्रिका ।  
माक्षिकं रसकं तुत्थं गैरिकं नवसादरम् ॥ य्र्प्स्_११।४६ ॥  
सूरक्षारं सदरदं टङ्कणेन समन्वितम् ।  
प्रतिवल्लद्वयं कुर्यात् कासमर्दप्रसूनकैः ॥ य्र्प्स्_११।४७ ॥  
स्त्रीदुग्धेन च सम्मर्द्य लेपयेत्तेन मुद्रिकाम् ।  
सोरक्षारं सदरदं टङ्कणेन समन्वितम् ॥ य्र्प्स्_११।४८ ॥  
सैन्धवस्य च भागैकम् इष्टिकाभागयुग्मकम् ।  
स्थालिकायन्त्रमध्यस्थं मध्ये संस्थाप्य मुद्रिकाम् ॥ य्र्प्स्_११।४९ ॥  
यामत्रितयपर्यन्तं वह्निं कुर्यात्प्रयत्नतः ।  
स्वाङ्गशीतं ततः कृत्वा मुद्रिकां तां समुद्धरेत् ।  
वेदवर्णास्तु सङ्घर्षाद् वर्धन्ते नात्र संशयः ॥ य्र्प्स्_११।५० ॥  
<हेमकरणविधिः (१५)>  
घोषाकृष्टं तु यत्ताम्रं रजतेन समन्वितम् ।  
तीक्ष्णचूर्णं सदरदं घृष्टं कन्यारसेन वै ॥ य्र्प्स्_११।५१ ॥  
पश्चाद्विधेया गुटिकाः सूक्ष्माश्चैवाढकीसमाः ।  
वापिता द्राविते द्रव्ये सर्वं ताम्रं तु सङ्क्षिपेत् ॥ य्र्प्स्_११।५२ ॥  
रूप्यमानं समुत्तार्य समहेम्ना च गालयेत् ।  
जायते दशवर्णं तु सत्यमेतदुदीरितम् ॥ य्र्प्स्_११।५३ ॥  
<हेमकरणविधिः (१६)>  
ताम्रे सप्तगुणं नागं वाहितं पुनरेव हि ।  
तेन ताम्रेण रसकं सप्तवारं च वाहयेत् ॥ य्र्प्स्_११।५४ ॥  
स्वर्णवर्णं हि तत्ताम्रं जायते नात्र संशयः ॥ य्र्प्स्_११।५५ ॥  
<हेमकरणविधिः (१७)>  
भूनागसत्त्वमूषायां द्रावयेत्स्वर्णमुत्तमम् ।  
ताप्यसत्वेन संयुक्तं शतवारं पुनः पुनः ।  
जपापुष्पनिभं स्वर्णं जायते नात्र संशयः ॥ य्र्प्स्_११।५६ ॥  
<हेमकरणविधिः (१८)>  
दशवर्णस्य गद्याणे रक्तं तद्धेमवल्लकम् ।  
द्वौ वर्णौ वर्धतः सम्यक् हट्टविक्रययोग्यकम् ॥ य्र्प्स्_११।५७ ॥  
<हेमकरणविधिः (१९)>  
पुष्पकासीसकं रम्यं मर्दयेदर्कपत्रजे ।  
रसेऽथ च चक्रिकां कुर्याद्रसकस्य पलोन्मिताम् ॥ य्र्प्स्_११।५८ ॥  
वेष्टितां पूर्वकल्केन रविघर्मेण शोषयेत् ।  
त्रिंशद्वनोपलैः सम्यक् पुटान्येवं हि विंशतिः ॥ य्र्प्स्_११।५९ ॥  
षोडशांशेन रजतं विध्यते नात्र संशयः ।  
सप्तवर्णसवर्णं हि जायते नात्र संशयः ॥ य्र्प्स्_११।६० ॥  
<हेमकरणविधिः (२०)>  
सूतको द्विपलः कार्यः सुम्बिलश्च चतुष्पलः ।  
चतुष्टङ्कमिता कार्या स्फटिकी निर्मला शुभा ॥ य्र्प्स्_११।६१ ॥  
वृश्चिकालीरसे घृष्टा दिनम् एकं तु वार्तिकैः ।  
पश्चाच्च शोषयेत्सर्वं यन्त्रे डमरुके न्यसेत् ॥ य्र्प्स्_११।६२ ॥  
गैरिकं स्थापयेत्पूर्वं खटिकां च तथोपरि ।  
तन्मध्ये गर्तकं कृत्वा गर्तके नवसादरम् ॥ य्र्प्स्_११।६३ ॥  
टङ्कमानं प्रकर्तव्यं तस्योपरि च सूतकम् ।  
सूतकोपरि सारं हि पूर्वोक्तं टङ्कमानकम् ॥ य्र्प्स्_११।६४ ॥  
मुद्रां कृत्वा शोषयित्वा पश्चाच्चुल्ल्यां निवेशयेत् ।  
अग्निं कुर्यात्प्रयत्नेन यामषोडशमात्रकं ॥ य्र्प्स्_११।६५ ॥  
स्वाङ्गशीतं समुत्तार्य ऊर्ध्वलग्नं तु ग्राहयेत् ।  
पश्चात् खल्वे निधायाथ वृश्चिकाल्या प्रमर्दयेत् ॥ य्र्प्स्_११।६६ ॥  
काचकूप्यां क्षिपेत् सर्वं कूपीं वालुकायन्त्रके ।  
वह्निं द्वादशभिर्यामैः कुर्याच्छीतं समाहरेत् ॥ य्र्प्स्_११।६७ ॥  
वल्लमात्रं ततो दद्यात् सार्धटङ्के सुताम्रके ।  
दृष्टप्रत्यययोगोऽयं नाथसुन्दरभाषितः ॥ य्र्प्स्_११।६८ ॥  
<रौप्यकरणविधिः (१)>  
लोहचूर्णं पलमितं सुमलक्षारम् अभ्रकम् ।  
टङ्कणं शाणमानं हि तैलेनैरण्डजेन वै ॥ य्र्प्स्_११।६९ ॥  
घर्षयेद्वटिकायुग्मं गोलं कृत्वा धमेत्ततः ।  
भस्त्रया ध्मापयेत्सम्यक् लोहं रसनिभं भवेत् ॥ य्र्प्स्_११।७० ॥  
तल्लोहं त्रिगुणं चैव रसकं कारयेत्सुधीः ।  
लोहं च रसकं पश्चाद् गालितं वज्रमूषया ॥ य्र्प्स्_११।७१ ॥  
लोहशेषं समुत्तार्य ताम्रे दद्याच्च वल्लकम् ।  
गद्याणके भवेत्तारं तत्तारं शुद्धतारके ॥ य्र्प्स्_११।७२ ॥  
अर्धभागे भवेच्छुद्धं तारं दोषविवर्जितम् ॥ य्र्प्स्_११।७३ ॥  
<रौप्यकरणविधिः (२)>  
खण्डं कर्षप्रमाणं हि सुमलक्षारकस्य हि ।  
वेष्टितं नरकेशेन द्रुते नागे निमज्जितम् ॥ य्र्प्स्_११।७४ ॥  
निर्वापितं निम्बुजले चैकविंशतिवारकम् ।  
द्रुते शुल्वस्य गद्याणे रक्तिकापञ्चमात्रकम् ॥ य्र्प्स्_११।७५ ॥  
कल्कं दद्यात्प्रयत्नेन तारवर्णं प्रजायते ।  
गद्याणे चतुरो वल्लान् रूप्यं दत्त्वा प्रगालयेत् ।  
जायते रुचिरं तारं सत्यम् एतदुदीरितम् ॥ य्र्प्स्_११।७६ ॥  
<रौप्यकरणविधिः (३)>  
शङ्खं सुम्बलनामानं पलान्यष्टौ प्रकल्पयेत् ।  
गोजिह्वारससम्मिश्रं दिनमेकं प्रमर्दयेत् ॥ य्र्प्स्_११।७७ ॥  
निम्बूरसेन धूर्तेन काकमाचीरसेन वै ।  
गृञ्जनस्य रसेनैव दिनमेकं प्रमर्दयेत् ॥ य्र्प्स्_११।७८ ॥  
अर्कदुग्धेन वै भाव्यं तैलेनैरण्डजेन च ।  
यवमात्रां गुटीं कृत्वा विशोष्य चातपे खरे ॥ य्र्प्स्_११।७९ ॥  
काचकूप्यां विनिक्षिप्य मुद्रयेत्कूपिकामुखं ।  
संस्थाप्य वालुकायन्त्रे पचेत्षोडशयामकम् ॥ य्र्प्स्_११।८० ॥  
स्वाङ्गशीतं समुत्तार्य ग्राह्यं सत्वं तद् ऊर्ध्वगम् ।  
सत्त्वं गद्याणमेकं तु तन्मात्रं तारसम्पुटम् ॥ य्र्प्स्_११।८१ ॥  
सूतं गद्याणकं स्वच्छं टङ्कणं वल्लपञ्चकम् ।  
सूतमात्रं क्षारसत्त्वं सर्वं चैकत्र मर्दितम् ॥ य्र्प्स्_११।८२ ॥  
स्वरसेन तु केतक्या गोलं कृत्वा विशोषितम् ।  
तारसम्पुटमध्ये तु धारितं तं च गोलकम् ॥ य्र्प्स्_११।८३ ॥  
पश्चात्ताम्रकृतां मूषाम् अष्टवल्लमितां शुभाम् ।  
शरावसम्पुटस्यान्तर्धारयेत्तदनन्तरम् ॥ य्र्प्स्_११।८४ ॥  
धान्याभ्रं तुल्यं पङ्केन कृत्वा श्रावं तु पूरयेत् ।  
वाराहाख्यपुटैकेन जायते कल्क उत्तमः ॥ य्र्प्स्_११।८५ ॥  
ताम्रं द्वादशवल्लं हि रूप्यं वल्लद्वयं तथा ।  
वङ्गं वल्लमितं शुद्धं सर्वमेकत्र गालयेत् ॥ य्र्प्स्_११।८६ ॥  
चतुर्गुञ्जाप्रमाणं हि दापयेन्मतिमान् भिषक् ।  
जायते प्रवरं तारं सत्यम् एतद् उदीरितम् ॥ य्र्प्स्_११।८७ ॥  
<रौप्यकरणविधिः (४)>  
अस्थिभक्षमलबङ्गमारितं तालकाभ्रविषसूतटङ्कणम् ।  
वज्रिभानुपयसा सुभावितं स्यान्नरेन्द्र शुभतारपर्वतम् ॥ य्र्प्स्_११।८८ ॥  
<रौप्यकरणविधिः (५)>  
वङ्गं तालकमभ्रकं शशिरसं तीक्ष्णं विषं टङ्कणं ।  
त्रैवारेण च मूकमूषधमितं विन्दन्ति चन्द्रप्रभम् ॥ य्र्प्स्_११।८९ ॥  
आरं द्वादशभागमष्टरविणो बीजं चतुर्थांशकम् ।  
भूगण्डादिसमस्तदोषरहितं श्रीपूज्यपादोदितम् ॥ य्र्प्स्_११।९० ॥  
<रौप्यकरणविधिः (६)>  
पारदस्य त्रयो भागा भागैकं रजतस्य हि ।  
निम्बूरसेन सम्मर्द्य पिष्टीं कृत्वा प्रयत्नतः ॥ य्र्प्स्_११।९१ ॥  
काञ्जिकेन तु तां पिष्टीं स्तम्भयेद्वासरत्रयम् ।  
सारयेद्बङ्गमध्ये तु सूतकं तदनन्तरम् ॥ य्र्प्स्_११।९२ ॥  
सारितं सूतकं तेन तालसत्त्वेन साधयेत् ।  
तेन वेध्यं द्रुतं ताम्रं षोडशांशेन यत्नतः ॥ य्र्प्स्_११।९३ ॥  
जायते प्रवरं तारं चन्द्रनक्षत्रसन्निभम् ॥ य्र्प्स्_११।९४ ॥  
<रौप्यकरणविधिः (७)>  
सूतकस्य त्रयो भागा बङ्गं भागद्वयं तथा ।  
मर्दयेद्दिनमेकं तु काञ्जिकेन समन्वितम् ॥ य्र्प्स्_११।९५ ॥  
सर्वेभ्यस्त्रिगुणेनाथ सुम्बलेन प्रमर्दयेत् ।  
स्नुह्यर्कदुग्धेन समं भावयेद्वासरत्रयम् ॥ य्र्प्स्_११।९६ ॥  
यवप्रमाणां गुटिकां रवितापेन शोषिताम् ।  
काचकूप्यां निधायाथ वह्निं कुर्यात्प्रयत्नतः ॥ य्र्प्स्_११।९७ ॥  
यामषोडशपर्यन्तं वालुकायन्त्रके पचेत् ।  
स्वाङ्गशीतं समुद्धृत्य चोर्ध्वगं सत्वमाहरेत् ॥ य्र्प्स्_११।९८ ॥  
षोडशांशेन शुल्बं हि कुन्तवेधेन वेधयेत् ।  
जायते प्रवरं तारं हट्टविक्रययोग्यकम् ॥ य्र्प्स्_११।९९ ॥  
<रौप्यकरणविधिः (८)>  
पलाष्टमात्रं तालं तु द्विकर्षप्रमितं रसम् ।  
निम्बूरसेन सम्मर्द्यं वासरैकं प्रयत्नतः ॥ य्र्प्स्_११।१०० ॥  
पश्चात्तं मर्दयेद्धीमान् तैलेनैरण्डजेन वै ।  
वालुकायन्त्रमध्यस्थं पचेद्यामांस्तु षोडश ॥ य्र्प्स्_११।१०१ ॥  
पश्चात्सत्त्वं समुद्धृत्य मर्दयेदेकवासरम् ।  
अतसीतिलतैलेन काचकूप्यां निधापयेत् ॥ य्र्प्स्_११।१०२ ॥  
पूर्ववत्पाचयेद् वह्नौ स्वाङ्गशीतं समुद्धरेत् ।  
अनेनैव प्रकारेण पुनरेवं तु कारयेत् ॥ य्र्प्स्_११।१०३ ॥  
कूपीतलस्थितं सत्त्वं ग्राह्यं चेत्प्रवरं सदा ।  
षोडशांशेन शुल्बस्य वेधं कुर्यान्न संशयः ॥ य्र्प्स्_११।१०४ ॥  
<रौप्यकरणविधिः (९)>  
पारदं टङ्कमानं तु लवणं द्विगुणं तथा ।  
खल्वे विमर्दयेत्तावद् यावन्नष्टो रसो भवेत् ॥ य्र्प्स्_११।१०५ ॥  
ताम्रं गद्याणकं शुद्धं बङ्गं वल्लमितं कुरु ।  
द्रुते ताम्रेऽथ लवणं सूतकेन समन्वितम् ॥ य्र्प्स्_११।१०६ ॥  
माषमात्रं प्रदातव्यं चतुर्थांशेन रूप्यकम् ।  
तद्रूप्ये मर्दितं सूतं क्षेप्तव्यं जलयन्त्रके ॥ य्र्प्स्_११।१०७ ॥  
तत्त्रयोदशकं रूप्यं जायते नात्र संशयः ॥ य्र्प्स्_११।१०८ ॥  
<रौप्यकरणविधिः (१०)>  
तालेन निहतं बङ्गं तद्बङ्गेन तु रूप्यकम् ।  
पचेद्यामाष्टकं सम्यक् कल्क एवं प्रजायते ।  
वल्लं गद्याणके दद्याद् बङ्गं स्तम्भयते ध्रुवम् ॥ य्र्प्स्_११।१०९ ॥  
<रौप्यकरणविधिः (११)>  
दरदं खण्डशः कृत्वा टङ्कत्रयमितं पृथक् ।  
वज्रीक्षीरेण तत्स्वेद्यं दोलायन्त्रेण वार्तिकैः ॥ य्र्प्स्_११।११० ॥  
तारचूर्णं समं लेप्यं लुङ्गतोयसमं तथा ।  
गोवरैः पाचयेत्स्वल्पम् एव द्वादशयामकम् ॥ य्र्प्स्_११।१११ ॥  
पिष्टिस्तम्भो भवेत्तेन पश्चात्ताररजः पृथक् ।  
कुर्याद्दरदखण्डेन समं सीसं च दापयेत् ॥ य्र्प्स्_११।११२ ॥  
गालयेन्मूषिकामध्ये शीतं कृत्वा तु खोटकम् ।  
भस्म मूषोपरि न्यस्य ध्मापयेच्च शनैः शनैः ॥ य्र्प्स्_११।११३ ॥  
शुद्धशङ्खनिभं रूप्यं निष्कमात्रं हि निःसरेत् ॥ य्र्प्स्_११।११४ ॥  
<रौप्यकरणविधिः (१२)>  
द्विपलं शुद्धसूतं च द्विपलं रसकस्य च ।  
तालकं च पलद्वन्द्वं सुर्मिलं युग्ममात्रकम् ॥ य्र्प्स्_११।११५ ॥  
कूप्यामारोपयेत्सर्वं मुखं ताम्रेण रुन्धयेत् ।  
वालुकायन्त्रके सम्यक् पचेद् द्वादशयामकम् ॥ य्र्प्स्_११।११६ ॥  
कूपीमुखे तु यल्लग्नं सत्त्वं ग्राह्यं प्रयत्नतः ।  
शुल्बे षोडशवेधेन कारयेद्रजतं वरम् ॥ य्र्प्स्_११।११७ ॥  
<रौप्यकरणविधिः (१३)>  
सूतकं पलमेकं तु शङ्खाभं सुर्मिलं पलम् ।  
एरण्डतैले घृष्टं तद् धारितं खर्परे वरे ॥ य्र्प्स्_११।११८ ॥  
अन्धितं ताम्रपात्रेण मुद्रितं सुदृढं कृतम् ।  
पश्चाच्चुल्ल्यां समारोप्य वह्निं कुर्याच्छनैः शनैः ॥ य्र्प्स्_११।११९ ॥  
सार्धं यामं ततः पाच्यं स्वाङ्गशीतं समुद्धरेत् ।  
ताम्रपात्रे तु यल्लग्नं सर्वं सत्त्वं समाहरेत् ॥ य्र्प्स्_११।१२० ॥  
घृताक्तं टङ्कणोपेतं गालितं मूषिकामुखे ।  
देयं तद्वल्लमात्रं हि द्रुते ताम्रे तु सत्त्वकम् ॥ य्र्प्स्_११।१२१ ॥  
शङ्खाभं जायते तारं नात्र कार्या विचारणा ॥ य्र्प्स्_११।१२२ ॥  
<रौप्यकरणविधिः (१४)>  
तालं ताम्रं रीतिघोषं समांशं कुर्यादेवं गालितं ढालितं हि ।  
अम्ले वर्गे सप्तवारं प्रढाल्य पश्चाद्योज्यं तुल्यभागे च रूप्ये ।  
शुद्धं रूप्यं षोडशाख्यं हि सम्यक् जातं दृष्टं नानृतं सत्यमेतत् ॥ य्र्प्स्_११।१२३ ॥  
<रौप्यकरणविधिः (१५)>  
श्वेतं सौवीरकं शुद्धं पाचितं विषमुष्टिना ।  
स्वच्छे सूतवरे वल्लं निक्षिप्तं रूप्यकृद्भवेत् ॥ य्र्प्स्_११।१२४ ॥  
<रौप्यकरणविधिः (१६)>  
शुद्धस्फटिकसङ्काशं सुर्मिलं दृश्यते क्वचित् ।  
मृत्खर्परे पाचितं हि निम्बूकद्रवसंयुतम् ॥ य्र्प्स्_११।१२५ ॥  
घटिकाद्वयमानेन शुद्धकल्कः प्रजायते ।  
चतुःषष्ट्यंशमानेन वेधयेच्छुल्बकं शुभम् ॥ य्र्प्स्_११।१२६ ॥  
जायते प्रवरं तारं सर्वदोषविवर्जितम् ॥ य्र्प्स्_११।१२७ ॥  
<रौप्यकरणविधिः (१७)>  
सप्तधातुमयी मूषा क्षारभस्मप्रपूरिता ।  
कदल्याः क्षारकेणैव तथापामार्गसम्भवैः ॥ य्र्प्स्_११।१२८ ॥  
मध्ये पारदकं मुक्त्वा पुनरेवं प्रपूरयेत् ।  
अनेन विधिना पूर्या द्वितीया मूषिका शुभा ॥ य्र्प्स्_११।१२९ ॥  
मुद्रितव्या प्रयत्नेन गोवरे पुटके न्यसेत् ।  
सूतकं बन्धम् आयाति वङ्गाभं तु प्रजायते ।  
द्रुतद्रावं घातसहं दृष्टमेवं मया खलु ॥ य्र्प्स्_११।१३० ॥  
<कृत्रिममौक्तिककरणम्>  
नेत्राण्याहृत्य मत्स्यानां पक्त्वा दुग्धेन यामकम् ।  
पश्चादाकृष्णकणकान् आकृष्य किल कण्डयेत् ॥ य्र्प्स्_११।१३१ ॥  
तानि शालिसमेतानि तावच्छुभ्राणि कारयेत् ।  
पश्चादिष्टिकचूर्णेन हस्ते कृत्वा प्रमर्दयेत् ॥ य्र्प्स्_११।१३२ ॥  
मौक्तिकानि हि जायन्ते कृतान्येवं मया खलु ॥ य्र्प्स्_११।१३३ ॥  
<सूक्ष्ममौक्तिकेभ्यो बृहन्मौक्तिककरणम्>  
मूषिकां कारयेच्छुद्धां स्फाटिकीं दहनोपलाम् ।  
मौक्तिकानि तु सूक्ष्माणि निम्बूद्रावे निधापयेत् ॥ य्र्प्स्_११।१३४ ॥  
अहोरात्रेण सर्वाणि नवनीतसमानि च ।  
तस्य पङ्कस्य गुटिकां मसृणां तु प्रकारयेत् ॥ य्र्प्स्_११।१३५ ॥  
पश्चात्तां मूषिकामध्ये चित्राघर्मे द्वियामकम् ।  
चत्वारि कांस्यभाण्डानि चतुर्दिक्षु गतानि च ॥ य्र्प्स्_११।१३६ ॥  
अर्भकाः पातयेत्सर्वाः मध्यभाजनकोपरि ।  
बध्यते मौक्तिकं श्रेष्ठ- तरं सर्वगुणैर्युतम् ॥ य्र्प्स्_११।१३७ ॥  
<कृत्रिमप्रवालकरणम्>  
शुद्धशङ्खस्य चूर्णं हि सूक्ष्मं कृत्वा प्रयत्नतः ।  
अर्धभागं च दरदं चूर्णयेन्मतिमांस्ततः ॥ य्र्प्स्_११।१३८ ॥  
सद्यः सूताविकक्षीरं तेन दुग्धेन मर्दयेत् ।  
वर्तिं विधाय मतिमान् कार्पासास्थिषु स्वेदयेत् ॥ य्र्प्स्_११।१३९ ॥  
स्वाङ्गशीतं समुत्तार्य प्रवालं रुचिरं भवेत् ॥ य्र्प्स्_११।१४० ॥

____________________________________________________________

य्र्प्स्, अध्याय १२  
    
<वानरी वटी>  
आत्मगुप्ताफलं शुष्कं निस्तुषं चाष्टपालिकम् ।  
माषस्याष्टपलं तद्वज् जलेन परिपेषितम् ॥ य्र्प्स्_१२।१ ॥  
आर्द्रं कृत्वोभयं सम्यक् शिलापट्टेन पेषयेत् ।  
कुङ्कुमं केसरं चैव जातीपत्रं शतावरी ॥ य्र्प्स्_१२।२ ॥  
गोक्षुरेक्षुरबीजानि लवङ्गं मरिचं कणा ।  
शृङ्गाटकं कर्षमितं कुर्यादेवं पृथक् पृथक् ॥ य्र्प्स्_१२।३ ॥  
सूक्ष्मचूर्णं विधायाथ पूर्वपिष्टे निधापयेत् ।  
वटकान् कारयेत् पश्चात् कर्षमात्रान् विपाचयेत् ॥ य्र्प्स्_१२।४ ॥  
घृतप्रस्थत्रयेणैव सुतलथ्य निमज्जयेत् ।  
माक्षिके घृतमाने वै मुखं रुन्ध्याद्दिनत्रयम् ॥ य्र्प्स्_१२।५ ॥  
मध्वाज्यमिश्रितं भुञ्ज्याद् एकैकं वटकं प्रगे ।  
सप्तकानि च पञ्चैवम् आहारं मधुरं भजेत् ॥ य्र्प्स्_१२।६ ॥  
दुग्धौदनं तथा रात्रौ क्षारमम्लं च वर्जयेत् ।  
रेतःक्षयी तथा क्लीबो गच्छेच्च प्रमदाशतम् ॥ य्र्प्स्_१२।७ ॥  
अपुत्रः पुत्रमाप्नोति षण्ढोऽपि पुरुषायते ।  
दृष्टप्रत्यययोगोऽयं सत्यमेतदुदीरितम् ॥ य्र्प्स्_१२।८ ॥  
<शतावर्यादिवाजीकरो ऽवलेहः (१)>  
शतावरीं क्षीरविदारिकां च प्रस्थार्धमानां पृथगेव कुर्यात् ।  
रसं तथा शाल्मलिमध्यमूलात् प्रस्थं सितार्धाढकमत्र देयम् ॥ य्र्प्स्_१२।९ ॥  
सुपाचितं वै मृदुवह्निना तथा दर्वीप्रलेपोऽपि हि जायते यथा ।  
त्वक्पत्रकैलाः सह केसरेण पलप्रमाणा हि ततो विदध्यात् ॥ य्र्प्स्_१२।१० ॥  
लेहे सुशीते मधु बिल्वमात्रं प्रातः प्रभक्षेदिह कर्षमात्रम् ॥ य्र्प्स्_१२।११ ॥  
<शृङ्गातकादिवाजीकरो ऽवलेहः (२)>  
शृङ्गाटकस्यापि पलं विधेयं वाराहिकन्दश्च पलप्रमाणः ।  
चूर्णीकृतं गालितमेव वस्त्राद् भृष्टं तथाज्येन सितासमेतम् ॥ य्र्प्स्_१२।१२ ॥  
लवङ्गकृष्णागरुकेशराणां पलं प्रदद्याद्दशभागदुग्धम् ।  
लेहं सुजातं खलु भक्षयेत्तत् कर्षप्रमाणं नितरां प्रभाते ।  
कामस्य बोधं कुरुते हि शीघ्रं नारीं रमेद्वै चटकायतेऽसौ ॥ य्र्प्स्_१२।१३ ॥  
<कामदीप्तिकरवाजीकरो ऽवलेहः (३)>  
शतावरीगोक्षुरदर्भमूलं शृङ्गाटकं नागबलात्मगुप्ते ।  
सञ्चूर्ण्य सर्वं पृथगेव पालिकं क्षीरेण पाच्यं दशभागकेन ॥ य्र्प्स्_१२।१४ ॥  
सिता प्रदेया दशपालिकात्र पाकं विदध्यादपि चाग्नियोगात् ।  
मधुप्लुतं भक्षितमर्धयामात् कामप्रदीप्तिं कुरुते सदैव ॥ य्र्प्स्_१२।१५ ॥  
वीर्यस्य वृद्धिं जठराग्निवृद्धिं कामाग्निवृद्धिं सहसा करोति ॥ य्र्प्स्_१२।१६ ॥  
<माषादिवाजीकरो ऽवलेहः (४)>  
माषाणामात्मगुप्ताया बीजानामाढकं नवम् ।  
जीवकर्षभकौ जीवां मेदां वृद्धिं शतावरीम् ॥ य्र्प्स्_१२।१७ ॥  
मधुकं चाश्वगन्धां च साधयेत् प्रसृतोन्मिताम् ।  
रसे तस्मिन्घृतप्रस्थं गव्यं दशगुणं पयः ॥ य्र्प्स्_१२।१८ ॥  
विदारीस्वरसप्रस्थं प्रस्थमिक्षुरसस्य च ।  
दत्त्वा मृद्वग्निना साध्यं सिद्धसर्पिर्निधापयेत् ॥ य्र्प्स्_१२।१९ ॥  
शर्करायास्तुगाक्षीर्याः क्षौद्रस्य च पृथक् पृथक् ।  
भागांश्चतुष्पलांस्तत्र पिप्पल्याश्चावपेत्पलम् ॥ य्र्प्स्_१२।२० ॥  
पलं पूर्वमितो लीढ्वा ततोऽन्नम् उपयोजयेत् ।  
यदीच्छेदक्षयं शुक्रं शेफसश्चोत्तमं बलम् ॥ य्र्प्स्_१२।२१ ॥

____________________________________________________________

य्र्प्स्, अध्याय १३  
    
<वीर्यस्तम्भकरी वटी>  
श्रीवासमस्तकीनाग- केसरं च लवङ्गकम् ।  
कङ्कोलं तुलसीबीजं खुरासान्यहीफेनकम् ॥ य्र्प्स्_१३।१ ॥  
जावित्रिकाब्धिशोषं च करभागुरुकुङ्कुमम् ।  
कङ्कोलकतुगाक्षीरी- जातीफलसमांशकान् ॥ य्र्प्स्_१३।२ ॥  
सर्वाण्येवं विचूर्ण्याथ नालिकेरोदरे क्षिपेत् ।  
दुग्धमध्ये विपाच्यैनं दिनान्येवं हि पञ्च च ॥ य्र्प्स्_१३।३ ॥  
नालिकेरफलाद्ग्राह्यं मर्दयेन्मधुना सह ।  
गुटिका कोलमात्रा हि भक्षणीया निशामुखे ॥ य्र्प्स्_१३।४ ॥  
वीर्यस्तम्भं करोत्युग्रं चतुर्यामावधिं तथा ॥ य्र्प्स्_१३।५ ॥  
<शुक्रस्तम्भकरी वटी>  
लवङ्गं शुद्धकर्पूरं जातीपत्रं फलं तथा ।  
कुङ्कुमं स्वर्णबीजं च धूर्तपर्णं प्रसूनकम् ॥ य्र्प्स्_१३।६ ॥  
मूलं त्वक् चाब्धिशोषस्य सर्वाण्येकत्र मर्दयेत् ।  
गोदुग्धे शोधनीयं च भागमेकं प्रकल्पयेत् ॥ य्र्प्स्_१३।७ ॥  
भृङ्गीपत्त्रभवं चूर्णं भागैकं स्वर्णगैरिकम् ।  
भावनां पोस्ततोयेन एकविंशतिसङ्ख्यया ॥ य्र्प्स्_१३।८ ॥  
कारयेन्मतिमान् वैद्यः शुक्रस्तम्भकरीं वटीम् ॥ य्र्प्स्_१३।९ ॥  
<रेतःस्तम्भकरी वटी>  
जातीफलार्ककरहाटलवङ्गशुण्ठीकङ्कोलकेशरकणाहरिचन्दनानि एतैः समानमहिफेनमनेन चाभ्रं श्वेतं निधाय मधुना वटकान् विदध्यात् ।  
माषद्वयोन्मितममुं निशि भक्षयित्वा मृष्टं पयस्तदनु माहिषमाशु पीत्वा कुर्वन्तु कामुकजनाः प्रतिरुद्धपाताश्चेतांसि तानि चकितानि कलावतीनाम् ॥ य्र्प्स्_१३।१० ॥  
<वीर्यस्तम्भकरी लेपवटी>  
स्कन्धदेशाच्च सञ्जातं वीर्यं दर्दुरसम्भवम् ।  
घनसारेण संयुक्तं करहाटस्य चूर्णकम् ॥ य्र्प्स्_१३।११ ॥  
सम्मर्द्य कारयेच्चूर्णं वटीं मुद्गप्रमाणकाम् ।  
सङ्घर्ष्य मुखतोयेन लिङ्गलेपं प्रकारयेत् ॥ य्र्प्स्_१३।१२ ॥  
यामार्धं धारयेद्बिन्दुं सत्यं गुरुवचो यथा ॥ य्र्प्स्_१३।१३ ॥  
<शुक्रस्तम्भकचूर्णम्>  
पोस्तकं पलमेकं वै शुण्ठीकर्षः सिता पलैका च ।  
कर्षमिता त्वक्पयसा पीतं रेतो ध्रुवं धत्ते ॥ य्र्प्स्_१३।१४ ॥  
श्रीगङ्गाधरभक्तिसक्तमनसो विद्याविनोदाम्बुधेः श्रीगोडान्वयपद्मनाभसुधियस् तस्यात्मजेनाप्ययम् ।  
सद्वैद्येन यशोधरेण कविना विद्वज्जनानन्दकृद् ग्रन्थोऽयं ग्रथितः करोतु सततं सौख्यं सतां मानसे ॥ य्र्प्स्_१३।१५ ॥  
देशानां सुरराष्ट्रम् उत्तमतमं तत्रापि जीर्णाभिधः प्राकारोऽस्ति स वेदशास्त्रनिरतैर्विप्रैश्च संशोभितः ।  
तस्मिन् शम्भुपदारविन्दरतिकृच्छ्रीपद्मनाभः स्वयम् तत्पुत्रेण यशोधरेण कविना ग्रन्थः स्वयं निर्मितः ॥ य्र्प्स्_१३।१६ ॥  
सम्बोधाय सतां सुखाय सरुजां शिष्यार्थसंसिद्धये वैद्यानामुपजीवनाय विदुषाम् उद्वेगनाशाय वै ।  
श्रीमद्दुर्गपुरातने ऽतिनिपुणः श्रीपद्मनाभात्मजः श्रीमद्भट्टयशोधरः कविवरो ग्रन्थः स्वयं निर्ममे ॥ य्र्प्स्_१३।१७ ॥

