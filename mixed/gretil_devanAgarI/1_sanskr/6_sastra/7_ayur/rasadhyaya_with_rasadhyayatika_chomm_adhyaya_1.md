+++
title = "Rasadhyaya, with Rasadhyayatika (comm.), Adhyaya 1."

+++


## Intro
  
  
  
  
Rasadhyaya, with Rasadhyayatika (comm.), Adhyaya 1.  
  
  
  
  
  
Rasadhyaya, with Rasadhyayatika (comm.), Adhyaya 1.  
Based on the ed. by Ramakrsna Sarma,  
Benares : Chaukhamba Sanskrit Series Office 1930  
(Haridasa Samskrtagranthamala; 79; Ayurvedasastravibhaga, 2)  
  
  
Input by Oliver Hellwig  
  
  
  
STRUCTURE OF REFERENCES:  
Radhy_nn.nn = Rasādhyāya_adhyāya.verse  
RadhyT_nn.nn:nn = Rasādhyāyaṭīkā_adhyāya.verse:line  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


सिद्धिः श्रीनामतो येषां भवेत्सर्वेप्सितं श्रियाम् ।  
नत्वा तानर्हतः कुर्वे कङ्कालाध्यायवार्त्तिकम् ॥ रध्य्_१।१ ॥  
गुरुभ्यः किञ्चिदाकर्ण्य तज्ज्ञैः संसृज्य किञ्चन ।  
किञ्चिदप्यनुभूयासौ ग्रन्थो विव्रीयते मया ॥ रध्य्_१।२ ॥  
    
<इम्पोर्तन्चे ओफ़् पेर्सोनल् ओब्सेर्वतिओन्>  
प्रोक्तोऽपि गुरुणा साक्षाद्धातुवादो न सिध्यति ।  
यावन् न दृश्यते द्विस्त्रिर्गुरुपार्श्वे क्रियाविधिः ॥ रध्य्_१।३ ॥  
यस्मात्तस्मादपि श्रुत्वा यत्र कुत्रापि वीक्ष्य च ।  
द्रव्यव्ययं प्रकुर्वन्तो मुधा ताम्यन्ति बालिशाः ॥ रध्य्_१।४ ॥  
प्रसन्नीभूय चेत्सर्वं दर्शयेत्कर्म सद्गुरुः ।  
लीलयापि तदा सर्वे योगाः सिध्यन्त्यसंशयम् ॥ रध्य्_१।५ ॥  
ततोऽत्र व्यक्तम् उक्तेऽपि ग्रन्थार्थे मुख्यनिश्चयात् ।  
गुरूनुपेक्ष्य नो कार्यो धातुवादे परिश्रमः ॥ रध्य्_१।६ ॥  
वक्ति यो न स जानाति यो जानाति न वक्ति सः ।  
ततो यत्रापि तत्रापि प्रसार्यं न मुखं बुधैः ॥ रध्य्_१।७ ॥  
रसगुट्यञ्जनाभिज्ञः श्रीकङ्कालययोग्यभूत् ।  
तेन स्वशिष्यशिक्षार्थं रसतत्त्वं निवेदितम् ॥ रध्य्_१।८ ॥  
श्रीकङ्कालयशिष्योऽपि स्वान्योपकृतये कृती ।  
एकविंशत्यधीकारं रसाध्यायं निबद्धवान् ॥ रध्य्_१।९ ॥  
    
------------------  
    
चोम्म्। रसाध्यायटीका:  
    
तत्रादाव् एव निर्विघ्नं प्रारब्धकार्यसिद्ध्यर्थम् अभीष्टदेवतानमस्कारम् आह ॥ रध्य्त्_१।१-९:१ ॥  
    
____________________________________________________  
    
स्तर्त् रध्य् १।१०-११

श्रीभैरवं प्रणम्यादौ सर्वज्ञं त्रिजगत्प्रभुम् ।  
श्रीभारतीं च विघ्नेशं वन्दे प्रत्यूहशान्तये ॥ रध्य्_१।१० ॥  
ब्रह्मचर्यं तपः कार्यं हविष्यान्नस्य भोजनम् ।  
क्रियाभ्रष्टे न सिध्यन्ति तपोनष्टे फलन्ति न ॥ रध्य्_१।११ ॥  
    
------------------  
    
चोम्म्। रसाध्यायटीका:  
    
इह रसकर्माणि चतुरशीतिः गुटिकाभेदाश्चतुरशीतिः अञ्जनानि चतुरशीतिः ॥ रध्य्त्_१।१०-११:१ ॥  
एवं ते द्विपञ्चाशदधिके द्वे शते भेदाः ॥ रध्य्त्_१।१०-११:२ ॥  
तत एतेषां भेदानां मध्याद् यदैका काचित् क्रिया प्रारभ्यते तदा प्रारम्भात्पूर्वं मासमेकं ब्रह्मचर्यरूपं तपः कर्तव्यम् ॥ रध्य्त्_१।१०-११:३ ॥  
ब्रह्मचर्यस्यैव सर्वतपोमूलत्वात् ॥ रध्य्त्_१।१०-११:४ ॥  
तद्रहितस्यापरतपसः सर्वस्यापि निष्फलत्वात् ॥ रध्य्त्_१।१०-११:५ ॥  
यद्वा ब्रह्मचर्यं धार्यम् ॥ रध्य्त्_१।१०-११:६ ॥  
तथाचार्यादिना यथायुक्त्या तपः कार्यम् ॥ रध्य्त्_१।१०-११:७ ॥  
द्वयोरपि सर्वकर्मफलानाम् आदिमूलत्वात् ॥ रध्य्त्_१।१०-११:८ ॥  
तथा हविष्यान्नं घृतशर्करामिश्रं पायसं क्षीरभोजनं कार्यम् ॥ रध्य्त्_१।१०-११:९ ॥  
अपरैर् आहारैर् देहशुद्धेरभावात् ॥ रध्य्त्_१।१०-११:१० ॥  
प्राणायामसाधनाभावाच् च ॥ रध्य्त्_१।१०-११:११ ॥  
तत एवं कर्म पालयता तत्कर्मफलं यावन् नेतव्यम् ॥ रध्य्त्_१।१०-११:१२ ॥  
यतो रसादिका क्रियाः साधके भ्रष्टे यथोक्तभोजनम् अकुर्वति न सिध्यन्ति ॥ रध्य्त्_१।१०-११:१३ ॥  
तपोनष्टे न च फलन्ति ॥ रध्य्त्_१।१०-११:१४ ॥  
एतच् च ग्रन्थान्ते स्वयं स्पष्टयिष्यति ॥ रध्य्त्_१।१०-११:१५ ॥  
    
____________________________________________________  
    
स्तर्त् रध्य् १।१२

अथाध्यायं समायातं श्रीकङ्कालययोगिनः ।  
वदामि व्यञ्जितो यत्र युक्तिभिः शृङ्खलारसः ॥ रध्य्_१।१२ ॥  
    
------------------  
    
चोम्म्। रसाध्यायटीका:  
    
श्रीकङ्कालययोगिसमीपात् समायातम् अध्यायं वदामीति शिष्यवचनम् ॥ रध्य्त्_१।१२:१ ॥  
यत्राध्याये शृङ्खलारसो युक्तिभिर् औषधभावनाग्निपुटादिविधिभिः प्रकटीकृतो ऽस्ति ॥ रध्य्त्_१।१२:२ ॥  
यथा किल शृङ्खला पूर्वपूर्वतरावयवैर् अन्योन्यानुप्रवेशात् सम्बद्धा भवति तथा अत्रापि ॥ रध्य्त्_१।१२:३ ॥  
पूर्वं रसस्य शोधनम् ॥ रध्य्त्_१।१२:४ ॥  
ततः शोधितरसस्य मूर्छितोत्थापनम् ॥ रध्य्त्_१।१२:५ ॥  
मूर्छितोत्थापितस्य पातनम् ॥ रध्य्त्_१।१२:६ ॥  
पातितस्य च पुनरुत्थापनम् ॥ रध्य्त्_१।१२:७ ॥  
पातितोत्थापितस्य स्वेदनम् ॥ रध्य्त्_१।१२:८ ॥  
स्वेदेन स्वेदितस्य च नियामित्वम् ॥ रध्य्त्_१।१२:९ ॥  
नियामितस्य निरोधकत्वम् ॥ रध्य्त्_१।१२:१० ॥  
निरोधितस्य च वक्रप्रसारणम् ॥ रध्य्त्_१।१२:११ ॥  
वक्रप्रसारितस्य चाभ्रकजारणम् ॥ रध्य्त्_१।१२:१२ ॥  
जीर्णाभ्रकस्य च लोहजारणम् ॥ रध्य्त्_१।१२:१३ ॥  
जीर्णलोहस्य चायःप्रकाशराजिजारणम् ॥ रध्य्त्_१।१२:१४ ॥  
जीर्णायःप्रकाशराजेश् च हेमराजिजारणम् ॥ रध्य्त्_१।१२:१५ ॥  
जीर्णहेमराजेर् गन्धकजारणम् ॥ रध्य्त्_१।१२:१६ ॥  
जीर्णगन्धकस्य च मनःशिलासत्त्वजारणम् ॥ रध्य्त्_१।१२:१७ ॥  
जीर्णशिलासत्त्वस्य च खापरसत्त्वजारणम् ॥ रध्य्त्_१।१२:१८ ॥  
जीर्णखापरसत्त्वस्य चान्नपथहीरकजारणम् ॥ रध्य्त्_१।१२:१९ ॥  
जीर्णवज्रस्य च बन्धः ॥ रध्य्त्_१।१२:२० ॥  
बन्धस्य सारणम् ॥ रध्य्त्_१।१२:२१ ॥  
सारितस्य च मारणम् ॥ रध्य्त्_१।१२:२२ ॥  
मारितस्य च तस्य क्रामणम् ॥ रध्य्त्_१।१२:२३ ॥  
क्रामितस्य च बन्धः ॥ रध्य्त्_१।१२:२४ ॥  
बन्धस्य चोद्घाटनम् ॥ रध्य्त्_१।१२:२५ ॥  
इति ॥ रध्य्त्_१।१२:२६ ॥  
एवं पूर्वपूर्वतरसंस्कारस्य रसस्याग्रेतनसंस्कारो ग्रन्थितोऽस्तीत्य् असौ प्रोच्यत इति तत्त्वम् ॥ रध्य्त्_१।१२:२७ ॥  
    
____________________________________________________  
    
स्तर्त् रध्य् १।१३

सूतदोषांस् ततः शुद्धिं संस्कारात् प्राक् वदाम्यहम् ।  
रसानां फलमुत्पत्तिं देहलोहरसायनम् ॥ रध्य्_१।१३ ॥  
    
------------------  
    
चोम्म्। रसाध्यायटीका:  
    
सूतस्य पारदस्य द्वादश दोषान् ॥ रध्य्त्_१।१३:१ ॥  
तेषां दोषाणाम् अपगमोपायैः शुद्धिं निर्मलतां ततोऽष्टादश पाटसारणादीन् संस्कारान् पूर्वं वदामि ॥ रध्य्त्_१।१३:२ ॥  
ततः संस्कृतानां रसानां तारादिनिष्पत्तिरूपं फलम् ॥ रध्य्त्_१।१३:३ ॥  
ततो हेम राज्यादीनां खापरसत्त्वादीनां चोत्पत्तिम् ॥ रध्य्त्_१।१३:४ ॥  
ततो देहसाधकम् ।  
लोहसाधकं च रसायनं वदामीति श्रीकङ्कालयशिष्यवचः ॥ रध्य्त्_१।१३:५ ॥  
अत्र क्रमेण प्रतिज्ञातोत्तरम् आह ॥ रध्य्त्_१।१३:६ ॥  
    
____________________________________________________  
    
स्तर्त् रध्य् १।१४-१६

<रसकञ्चुकाः>  
मृन्मयः कञ्चुकश्चैको द्विकः पाषाणकञ्चुकः ।  
तृतीयो जलजातश्च द्वौ द्वौ च नागवङ्गजौ ॥ रध्य्_१।१४ ॥  
कपालिकालिका वङ्गे नागे श्यामकपालिके ।  
यादृशा च तरा दुग्धे तद्रूपे द्वे कपालिके ॥ रध्य्_१।१५ ॥  
पञ्चवर्णा भवेत् श्यामा कालिका कृष्णवर्णिका ।  
सदा सूतस्य जायन्ते सहजाः सप्त कञ्चुकाः ॥ रध्य्_१।१६ ॥  
    
------------------  
    
चोम्म्। रसाध्यायटीका:  
श्लोकत्रयम् अपि स्पष्टम् ॥ रध्य्त्_१।१४-१६:१ ॥  
केवलं द्वौ द्वौ च वङ्गनागजौ ॥ रध्य्त्_१।१४-१६:२ ॥  
इति द्वौ वङ्गजौ दोषौ द्वौ च नागजौ ॥ रध्य्त्_१।१४-१६:३ ॥  
कपालि कालिका चेति चतुर्थपञ्चमौ ॥ रध्य्त्_१।१४-१६:४ ॥  
वङ्गजौ दोषौ श्यामकपालिका चेति षष्ठसप्तमौ नागजौ एतेषां चतुर्णां लक्षणमाह ॥ रध्य्त्_१।१४-१६:५ ॥  
दुग्धे क्वथिते सति यादृशी तरा उपरि भवति ॥ रध्य्त्_१।१४-१६:६ ॥  
रसेऽपि तादृशी वङ्गजा ॥ रध्य्त्_१।१४-१६:७ ॥  
नागजा च कपालिका उपरि भवति ॥ रध्य्त्_१।१४-१६:८ ॥  
श्यामा षष्टो दोषः पञ्चवर्णो भवति कालिका च पञ्चमो दोषः कृष्णवर्ण इति ॥ रध्य्त्_१।१४-१६:९ ॥  
अथ रसस्य पञ्च दोषान् आह ॥ रध्य्त्_१।१४-१६:१० ॥  
    
____________________________________________________  
    
स्तर्त् रध्य् १।१७-१८अब्

<रसदोषाः>  
मलदोषो भवेदेको द्वितीयो वह्निसम्भवः ।  
विषदोषस्तृतीयस्तु चतुर्थो दर्पसञ्ज्ञकः ॥ रध्य्_१।१७ ॥  
उन्मत्तः पञ्चमो दोषो दोषाः पञ्च सदा रसे ।

------------------  
    
चोम्म्। रसाध्यायटीका:  
    
सार्धश्लोकः स्पष्टः ॥ रध्य्त्_१।१७:१ ॥  
अत्र च जलमध्ये मृत्तिकापाषाणजलान्तरसंयोगात् तथा दुग्धोपरि तरावच् च ये दृश्यन्ते ते कञ्चुका उच्यन्ते ॥ रध्य्त्_१।१७:२ ॥  
ये पुनः कोद्रवेषु मदवद्भवन्ति ते दोषा इति विशेषः ॥ रध्य्त्_१।१७:३ ॥  
अथैतेषां दोषाणां प्रत्येकं विकारानाह ॥ रध्य्त्_१।१७:४ ॥  
    
____________________________________________________  
    
स्तर्त् रध्य् १।१८-२५

<पथोगेने Wइर्कुन्गेन् देर् कञ्चुकस्>  
मृण्मयात् कञ्चुकात् कुष्ठं जायते च शरीरिणाम् ॥ रध्य्_१।१८ ॥  
पाषाणाज्जायते जाड्यं वातस्तोमश् च वारिजात् ।  
कुर्यातां चिल्हरी देहे वङ्गनागकपालिके ॥ रध्य्_१।१९ ॥  
गजचर्माणि दद्रूणि कुरुते कालिका सदा ।  
पाण्डुरोगं तथा मोहं दुभितानि च कामलाम् ॥ रध्य्_१।२० ॥  
जायते श्वेतकुष्ठं च श्यामाकञ्चुकसम्भवम् ।  
हन्ति तेजः शरीरस्य मलः पारदसम्भवः ॥ रध्य्_१।२१ ॥  
सत्त्वघातं करोत्यग्निर्विषं घूर्मं करोति च ।  
दर्पादङ्गं स्फुटत्येवोन्मत्ताद् उन्मत्तता भवेत् ॥ रध्य्_१।२२ ॥  
युक्तं द्वादशभिर् दोषैर् यस्तु दद्यात्तु पारदम् ।  
ब्रह्महत्यादिका हत्या भवेयुस् तस्य सर्वदा ॥ रध्य्_१।२३ ॥  
मुक्तं द्वादशभिर्दोषैर्दद्याद्यः पारदेश्वरम् ।  
महीयान् इह लोके स्यात्परत्र स्वर्गभाग् भवेत् ॥ रध्य्_१।२४ ॥  
दोषैर्द्वादशभिर्मुक्तो देहं नीरोगयेद् रसः ।  
संस्कारैर् द्वीपसङ्ख्यैश् च संस्कृतो देहलोहकृत् ॥ रध्य्_१।२५ ॥  
    
------------------  
    
चोम्म्। रसाध्यायटीका:  
    
अष्टापि श्लोकाः स्पष्टा एव केवलं चिल्हरी कुष्ठभेद एव ॥ रध्य्त्_१।१८-२५:१ ॥  
इति सूतदोषगुणाख्यानं समाप्तम् ॥ रध्य्त्_१।१८-२५:२ ॥  
    
____________________________________________________  
    
स्तर्त् रध्य् १।२६-३०

<१८ सूतसंस्काराः>  
सूतेऽष्टादशसंस्कारास्तत्राद्यः पाटसारणः ।  
द्वितीयो मर्दनो नाम तृतीयः शोधनो मतः ॥ रध्य्_१।२६ ॥  
मूर्छनोत्थापनस् तुर्यः पञ्चमो रसपातनः ।  
रसस्योत्थापनं षष्ठः सप्तमः स्वेदनो भवेत् ॥ रध्य्_१।२७ ॥  
नियामको ऽष्टमः प्रोक्तो नवमस्तु निरोधकः ।  
दशमो मुखकारी स्यात् रुद्रसङ्ख्यो हि जारणः ॥ रध्य्_१।२८ ॥  
सूर्याङ्को बन्धकृत् प्रोक्तो यक्षसंस्थस् तु सारणः ।  
मारणो मनुसङ्ख्यः स्यात् तिथ्यङ्कः प्रतिसारणः ॥ रध्य्_१।२९ ॥  
क्रामणः षोडशाङ्कः स्याद् वेधः सप्तदशीककः ।  
अष्टादशश्च संस्कारस्तज्ज्ञैर् उद्घाटनो मतः ॥ रध्य्_१।३० ॥  
------------------  
    
चोम्म्। रसाध्यायटीका:  
    
श्लोकपञ्चकं स्पष्टम् ॥ रध्य्त्_१।२६-३०:१ ॥  
एते सूतस्याष्टादश संस्काराः ॥ रध्य्त्_१।२६-३०:२ ॥  
अथ क्रमेण संस्कारान् व्याख्यापयन्न् आह ॥ रध्य्त्_१।२६-३०:३ ॥  
    
____________________________________________________  
    
स्तर्त् रध्य् १।३१

<पाटसारण>  
वाससा गालिते सूते संस्कारः पाटसारणः ।  
वङ्गनागादिकाः सर्वा वस्त्रे तिष्ठन्ति विक्रियाः ॥ रध्य्_१।३१ ॥  
    
------------------  
    
चोम्म्। रसाध्यायटीका:  
    
प्रथमं सूतः श्लक्ष्णवस्त्रेण गालनीयो यथा वङ्गनागजाः पूर्वोक्तविकाराः सर्वे वस्त्रे लगित्वा तिष्ठन्ति ॥ रध्य्त्_१।३१:१ ॥  
इति प्रथमः संस्कारः पाटसारणः ॥ रध्य्त्_१।३१:२ ॥  
    
____________________________________________________  
    
स्तर्त् रध्य् १।३२-३३

<मर्दन>  
कार्ष्ण्यं त्याजयितुं सूताद् विधेयो लोष्टजीककः ।  
तत्पलैकं च सूतस्य चतुःषष्टिपलानि च ॥ रध्य्_१।३२ ॥  
खल्वे प्रक्षिप्य सम्मेल्य मर्दयेद् याममात्रतः ।  
मर्दितो निर्मलीभूतः कृष्णत्वं त्यजति ध्रुवम् ॥ रध्य्_१।३३ ॥  
    
------------------  
    
चोम्म्। रसाध्यायटीका:  
एकं पलं सुनिष्पन्नश्वेतलोष्टजीककस्य चतुःषष्टिपलानि च पारदस्योभयं सम्मेल्य खल्वे क्षिप्त्वा प्रहरमेकं मर्दयेत् ॥ रध्य्त्_१।३२-३३:१ ॥  
यथा कालिकां त्यक्त्वा निर्मलीभवति पारदः इति मर्दनसंस्कारो द्वितीयः ॥ रध्य्त्_१।३२-३३:२ ॥  
    
____________________________________________________  
    
स्तर्त् रध्य् १।३४

<शोधन>  
वज्रीक्षीरेण सम्पिष्टात् सप्ताहं याति भूमिजः ।  
सप्ताहं चार्कदुग्धेन पिष्टाद् यात्यश्मकञ्चुकः ॥ रध्य्_१।३४ ॥  
    
------------------  
    
चोम्म्। रसाध्यायटीका:  
    
स्नुहीदुग्धेन खल्वे रसः क्षिप्त्वा सप्त दिनानि मृद्यते ॥ रध्य्त्_१।३४:१ ॥  
ततो भूमिजः कञ्चुको याति ॥ रध्य्त्_१।३४:२ ॥  
एवं सप्त दिनानि अर्कदुग्धेन मर्दिते पाषाणकञ्चुको याति ॥ रध्य्त्_१।३४:३ ॥  
    
____________________________________________________  
    
स्तर्त् रध्य् १।३५

<एन्त्फ़ेर्नेन् वोन् जलकञ्चुक>  
पर्पटान् ब्रह्मवृक्षस्य जलक्लिन्नांश् च वर्तयेत् ।  
तद्रसेन च सप्ताहं पिष्टाद् यात्यम्बुकञ्चुकः ॥ रध्य्_१।३५ ॥  
    
------------------  
    
चोम्म्। रसाध्यायटीका:  
    
पलाशस्य पर्पटान् जलेन क्लेदयित्वा ततो वर्तयित्वा वस्त्रेण निश्चोत्य रसो ग्राह्यः ॥ रध्य्त्_१।३५:१ ॥  
तेन रसेन सप्त दिनानि रसो मृद्यते ॥ रध्य्त्_१।३५:२ ॥  
यथा जलजकञ्चुको याति ॥ रध्य्त्_१।३५:३ ॥  
    
____________________________________________________  
स्तर्त् रध्य् १।३६-३८अब्

<एन्त्फ़ेर्नेन् वोन् कपालि>  
चित्रकक्वाथसम्पिष्टात् कापाली याति वङ्गजा ।  
वज्रकन्दरसेनैव पिष्टाद् वङ्गजकालिका ॥ रध्य्_१।३६ ॥  
कटुतुम्बीपयःपिष्टात् श्यामा नश्यति नागजा ।  
बीयाजलेन सम्पिष्टात् कपाली नागसम्भवा ॥ रध्य्_१।३७ ॥  
सप्तसप्तदिनैः पिष्टात्सूतान् नश्यन्ति कञ्चुकाः ।

------------------  
    
चोम्म्। रसाध्यायटीका:  
    
सार्धश्लोकद्वयं स्पष्टम् ॥ रध्य्त्_१।३६-३७:१ ॥  
केवलं वज्रः स्नुहिकन्दश् च शूरणस् तयो रसेन ॥ रध्य्त्_१।३६-३७:२ ॥  
अथवा वज्राख्यः कन्दः पर्वतभूमौ भवति ॥ रध्य्त्_१।३६-३७:३ ॥  
सर्वेऽपि कञ्चुका यथोक्तरसेन सप्तदिनानि सूतमर्दनेन नश्यन्तीति ॥ रध्य्त्_१।३६-३७:४ ॥  
    
____________________________________________________  
    
स्तर्त् रध्य् १।३८-४२

त्रिफलाक्वाथसम्पिष्टाद् व्रजत्येवं क्षयं मलः ॥ रध्य्_१।३८ ॥  
चित्रकक्वाथसम्पिष्टाद् अग्निदोषः प्रणश्यति ।  
अश्वगन्धारसेनैवं विषदोषः प्रशाम्यति ॥ रध्य्_१।३९ ॥  
नाह्यारसेन सम्पिष्टाद् दर्पदोषो विनश्यति ।  
पिष्टात् कुध्यरसेनैवम् उन्मत्तो ऽपि विलीयते ॥ रध्य्_१।४० ॥  
सप्तसप्तदिनैः पिष्टाद् दोषा नश्यन्ति पञ्च वै ।  
इत्थं द्वादशभिर् दोषैर्मुक्तः शुद्धो भवेद् रसः ॥ रध्य्_१।४१ ॥  
औषधस्यौषधस्यान्ते क्षालयेत् काञ्जिकेन च ।  
कर्तव्या सूतसंशुद्धिर् एकादशभिरौषधैः ॥ रध्य्_१।४२ ॥  
    
------------------  
    
चोम्म्। रसाध्यायटीका:  
अत्र चायमाम्नायः ॥ रध्य्त्_१।३८-४२:१ ॥  
खल्वे रसोपरि यथोक्तौषधरसः क्षिप्यते ॥ रध्य्त्_१।३८-४२:२ ॥  
यथा यथा सूतो ब्रुडति तथा तथा मर्दनीयः ॥ रध्य्त्_१।३८-४२:३ ॥  
शनैः शनैर् यदि चाग्रेतनौषधरसः शुष्यति तदा पुनः क्षेपणीयः ॥ रध्य्त्_१।३८-४२:४ ॥  
एवं सप्तदिनानि यदि मर्दितः पारदो भवति तदा काञ्जिकेन खरलो भ्रियते पुनः शनैर्मृद्यते ततो वस्त्रवर्तयः क्षिप्त्वा तथा मुच्यन्ते तथा वर्तिप्रान्ताः भूमौ लगन्ति ॥ रध्य्त्_१।३८-४२:५ ॥  
तैश्च काञ्जिकं गलित्वा याति ॥ रध्य्त्_१।३८-४२:६ ॥  
एवं सूतः सर्वैर् अप्यौषधैः सप्तदिनानि पिष्ट्वा पश्चात् काञ्जिकेन क्षाल्यः ॥ रध्य्त्_१।३८-४२:७ ॥  
औषधानि चैकादशामूनि ॥ रध्य्त्_१।३८-४२:८ ॥  
वज्रक्षीरम् ॥ रध्य्त्_१।३८-४२:९ ॥  
अर्कक्षीरम् ॥ रध्य्त्_१।३८-४२:१० ॥  
पलाशपर्पटः ॥ रध्य्त्_१।३८-४२:११ ॥  
चित्रकक्वाथः ॥ रध्य्त्_१।३८-४२:१२ ॥  
वज्रकन्दः ॥ रध्य्त्_१।३८-४२:१३ ॥  
कटुतुम्बा ॥ रध्य्त्_१।३८-४२:१४ ॥  
बीअङ्कः ॥ रध्य्त्_१।३८-४२:१५ ॥  
त्रिफलाक्वाथः ॥ रध्य्त्_१।३८-४२:१६ ॥  
पुनश्चित्रकक्वाथः ॥ रध्य्त्_१।३८-४२:१७ ॥  
अश्वगन्धा ॥ रध्य्त्_१।३८-४२:१८ ॥  
नाहि ॥ रध्य्त्_१।३८-४२:१९ ॥  
अङ्कुध्य ॥ रध्य्त्_१।३८-४२:२० ॥  
अत्र चित्रकक्वाथो द्विवेलं विद्यते ऽतो द्वादशभिर् औषधैर् एकादशैव इति सूतशोधनसंस्कारस् तृतीयः ॥ रध्य्त्_१।३८-४२:२१ ॥  
    
____________________________________________________  
    
स्तर्त् रध्य् १।४३-४६

<मूर्छन>  
क्वाथेन त्रिकटोः क्षुण्णं प्राकृतं शोधितं रसम् ।  
रसेनासन्नदूधिल्यास् तथार्द्राया रसेन च ॥ रध्य्_१।४३ ॥  
काकमाचीरसेनैवं देवदालीरसेन च ।  
शुष्कं शुष्कं पुनः क्षुण्णं सम्मर्द्यामर्द्य शोषयेत् ॥ रध्य्_१।४४ ॥  
औषधस्यौषधस्यान्ते क्षालयेत् काञ्जिकेन च ।  
प्रत्यौषधं दिनानीह सप्त सप्तैव मर्दयेत् ॥ रध्य्_१।४५ ॥  
    
<उत्थापन>  
मूर्छितोत्थापनं सूते कार्यं पञ्चभिर् औषधैः ।  
तेजस्वी जायते ऽवश्यं मूर्छितोत्थितपारदः ॥ रध्य्_१।४६ ॥  
------------------  
    
चोम्म्। रसाध्यायटीका:  
    
पूर्वरीत्या शोधितः पारदः खल्वे प्रथमं त्रिकटुक्वाथेन पूर्ववत् सप्तदिनानि सम्पिष्य शोषयेत् ॥ रध्य्त्_१।४३-४६:१ ॥  
ततः काञ्जिकेन क्षालनीयः ॥ रध्य्त्_१।४३-४६:२ ॥  
एवं भूमिदूधेल्या रसेन तत आर्द्ररसेन ॥ रध्य्त्_१।४३-४६:३ ॥  
तदनु कर्माईरसेन ॥ रध्य्त्_१।४३-४६:४ ॥  
पश्चाद् देवदालीरसेन ॥ रध्य्त्_१।४३-४६:५ ॥  
सप्त सप्त दिनानि मृदित्वा शोषयित्वा काञ्जिकेन धावनीयः ॥ रध्य्त्_१।४३-४६:६ ॥  
एवं च कृते ऽसौ मूर्छितोत्थितः पारद इत्युच्यते तेजस्वी च भवति ॥ रध्य्त्_१।४३-४६:७ ॥  
इति मूर्छितोत्थापनसंस्कारश् चतुर्थः ॥ रध्य्त्_१।४३-४६:८ ॥  
    
____________________________________________________  
    
स्तर्त् रध्य् १।४७-४९

<मूर्छन, उत्थापन>  
कज्जलाभो यदा सूतो विहाय घनचापलम् ।  
सम्मूर्छितस् तदा ज्ञेयो नानावर्णो ऽपि तत् क्वचित् ॥ रध्य्_१।४७ ॥  
उत्थापयेन् निरुध्याथ पात्रसम्पुटमध्यगम् ।  
पुनस् तन् मूर्छयेत् सूतं कञ्चुकीर् नाशयेत् ततः ॥ रध्य्_१।४८ ॥  
एवम् एतत्क्रमेणैतत् सप्तवारांस् तु मूर्छयेत् ।  
इत्थं सम्मूर्छितः सूतो दोषशून्यः प्रजायते ॥ रध्य्_१।४९ ॥  
    
------------------  
    
चोम्म्। रसाध्यायटीका:  
]

____________________________________________________  
    
स्तर्त् रध्य् १।५०-५२अब्

<उत्थापन>  
आरनालमृते सूतम् उत्थाप्यं रसधीमता ।  
मूर्छितोत्थितसूतस्य चतुःषष्टिपलानि च ॥ रध्य्_१।५० ॥  
पलानि ताम्रचूर्णस्य खल्वे प्रक्षिप्य षोडश ।  
निम्बुकं च रसं क्षिप्त्वा लूनं द्वात्रिंशदंशकम् ॥ रध्य्_१।५१ ॥  
तावत् सम्मर्दयेद् यावत् पीठी स्यान् मृक्षणोपमा ।

------------------  
    
चोम्म्। रसाध्यायटीका:  
    
मूर्छितोत्थितपारदस्य पलानि ६४ सर्वोत्तमताम्रचूर्णस्य पलानि १६ द्वात्रिंशत्तमे भागे लवणं पलानि ९ इत्यर्थः ॥ रध्य्त्_१।४७-५१:१ ॥  
सर्वसर्वे एकीकृत्य निम्बुकरसेन सम्मृद्य मृक्षणोपमा पीठी कार्या ॥ रध्य्त्_१।४७-५१:२ ॥  
अयमत्राम्नायः ॥ रध्य्त्_१।४७-५१:३ ॥  
यावन्मात्रो रसस्तस्य चतुर्थे भागे ताम्रचूर्णं द्वात्रिंशत्तमभागे लवणम् ॥ रध्य्त्_१।४७-५१:४ ॥  
निम्बुकरसश् च तथा क्षेप्यो यथा सर्वमौषधं मज्जति ॥ रध्य्त्_१।४७-५१:५ ॥  
अधिके दोषो नहि हीने तु दोषः ॥ रध्य्त्_१।४७-५१:६ ॥  
शुष्के शुष्के पुनः क्षेप्यः ॥ रध्य्त्_१।४७-५१:७ ॥  
मर्दनं च तावद् यावन् मृक्षणोपमा पीठी ॥ रध्य्त्_१।४७-५१:८ ॥  
    
____________________________________________________  
    
स्तर्त् रध्य् १।५२-५५

<पातनसंस्कार>  
मुक्त्वा कटाहबुन्धे तां प्रदद्याद् वस्त्रसम्पुटम् ।  
वस्त्रान्तानि मृदा लिम्पेज् जारितानीव बुन्धके ॥ रध्य्_१।५२ ॥  
सजलस्थालिकावक्त्रे कटाहं प्रध्वरं क्षिपेत् ।  
कण्ठं कटाहबन्धं च लिम्पेद् वस्त्रं मृदा तथा ॥ रध्य्_१।५३ ॥  
छाणकानि कटाहात्ते यामार्धं ज्वालयेद्यथा ।  
जलमध्ये रसो याति ताम्रं तिष्ठति बुन्धके ॥ रध्य्_१।५४ ॥  
सप्तवारमिदं कार्यं शुद्धं स्याद् रसपातनम् ।  
सूक्ष्मदोषा विलीयते मूर्छितोत्थितपातने ॥ रध्य्_१।५५ ॥  
    
------------------  
    
चोम्म्। रसाध्यायटीका:  
घटार्धसदृशे कटाहेऽधो मृत्तिकायाः कुण्डली कार्यते तच् च कटाहबुन्धम् इत्युच्यते ॥ रध्य्त्_१।५२-५५:१ ॥  
ततः पूर्वकृतां तां पीठीं तत्र कटाहबुन्धे क्षिप्त्वोपरि आच्छादनार्थं सबलचिक्कणवस्त्रसम्पुटं ताडयित्वा तस्य वस्त्रस्य प्रान्तान् कुण्डलीं परितश् चिक्कणमृदा तथा लिम्पेद्यथा जटिता इव ते भवेयुः ॥ रध्य्त्_१।५२-५५:२ ॥  
ततस्तं कटाहं जलार्धपूर्णस्थालिकामुखोपरि प्रध्वरं मुक्त्वा स्थालीकण्ठकटाहबुन्धकसंयोगस्थाने कर्पटमृदं दृढं दत्त्वा कटाहमध्ये छाणकानि घटीचतुष्कं यावज् ज्वाल्यन्ते ॥ रध्य्त्_१।५२-५५:३ ॥  
ततोऽग्नितापेन रसो वस्त्रतन्तुछिद्रैर् विनिःसृत्याधःस्थालिकास्थितजलमध्ये याति ॥ रध्य्त्_१।५२-५५:४ ॥  
ताम्रं पुनर्बुधक एव विलग्य तिष्ठति ॥ रध्य्त्_१।५२-५५:५ ॥  
ततः पुनरपि पूर्ववत् ताम्रचूर्णपारदपीठीं कृत्वा कटाहबुन्धसजलस्थालिकायन्त्रेण पूर्ववद्रसो जले पात्यते ॥ रध्य्त्_१।५२-५५:६ ॥  
एवं सप्तवारं रसपातने कृते कुण्ठत्वजडत्वादयः सूक्ष्मदोषा यान्ति ॥ रध्य्त्_१।५२-५५:७ ॥  
इति मूर्छितोत्थापितसूतस्य पातनसंस्कारः पञ्चमः ॥ रध्य्त्_१।५२-५५:८ ॥  
    
____________________________________________________  
    
स्तर्त् रध्य् १।५६-६९

<उत्थापनसंस्कार>  
खल्वेन सहितं सूतं मर्दयेच् च दिनत्रयम् ।  
पूर्ववत्पातयेत्तं तु अधोर्ध्वं तिर्यगं च तत् ॥ रध्य्_१।५६ ॥  
एवं पातनयन्त्रेण सप्तवारं तु पातयेत् ।  
सूतमभ्रं द्वयं मर्द्यं काञ्जिकेन समन्ततः ॥ रध्य्_१।५७ ॥  
स्थालिकातलमध्येऽपि स्थाप्यं तत् कृतगोलकम् ।  
त्रिफलाराजिकावह्निविषशिग्रुसमांशकैः ॥ रध्य्_१।५८ ॥  
ऊर्ध्वस्थालीं समालिप्य कर्तव्यं सम्पुटं वरम् ।  
सन्धौ च मृत्स्नयावेष्ट्य डमरुं यन्त्रमुत्तमम् ॥ रध्य्_१।५९ ॥  
कार्या चास्योर्ध्वभागे ऽपि कुण्डली विहिता परा ।  
तदधो ज्वालयेदग्निं मन्दं मन्दं त्रियामकम् ॥ रध्य्_१।६० ॥  
अधः स्थालीं परित्यज्य चोर्ध्वस्थाल्यां परिव्रजेत् ।  
    
<उत्थापनसंस्कार: अन्यमत>  
कासीसं सैन्धवं सूतं तत्तुल्यं च दिनावधि ।  
कासीसस्य ह्य् अभावेन दातव्या फुल्लतूरिका ॥ रध्य्_१।६१ ॥  
स्तोकं स्तोकं क्षिपेत्खल्वे त्रयमेकत्र मर्दयेत् ।  
प्रत्येकं शतनिष्कं स्यादूनं नैवाधिकं क्वचित् ॥ रध्य्_१।६२ ॥  
स्थालीसम्पुटयन्त्रेण दिनं चण्डाग्निना पचेत् ।  
ऊर्ध्वलग्नं तु तं शुद्धं पारदं चाहरेत् शुभम् ॥ रध्य्_१।६३ ॥  
    
<उत्थपनसंस्कार: ३। मतम्>  
पत्त्राणि ताम्रस्य लघूनि पिष्टीं कृत्वा रसेन त्रिगुणेन भाण्डे ।  
॥॥॥॥॥। ॥॥॥॥॥। ॥ रध्य्_१।६४ ॥  
ताम्रात् सूतं रसात्ताम्रं पातनाय पृथक्कृतम् ।  
द्वयं तथैव सम्पिष्य पीठी कार्या च पूर्ववत् ॥ रध्य्_१।६५ ॥  
तां ताम्रसूतयोः पीठीं स्थालिकायां क्षिपेत्पुनः ।  
स्थालीं चाधोमुखीं त्व् अन्यां लिम्पेद् वस्त्रमृदा मुखे ॥ रध्य्_१।६६ ॥  
यन्त्रो डमरुकाख्योऽसौ तथा विद्याधराभिधः ।  
उपरि स्थालिकाबुन्धे दातव्यं गोमयं ततः ॥ रध्य्_१।६७ ॥  
अधः स्थाल्यास्त्वधो बुन्धे यामं मृद्वग्निना पचेत् ।  
सूतो यात्युपरिस्थाल्यास्ताम्रं तत्रैव तिष्ठति ॥ रध्य्_१।६८ ॥  
सप्तवेलम् इदं कार्यं सूतोत्थापनमुच्यते ।  
व्यापको जायते स्वच्छः पातितोत्थापितो रसः ॥ रध्य्_१।६९ ॥  
    
------------------  
    
चोम्म्। रसाध्यायटीका:  
    
पूर्वस्मिन् योगे पातनसंस्कारार्थं ताम्रात्सूतः सूताच् च ताम्रं पृथक् सप्तवारकृतम् ॥ रध्य्त्_१।५६-६९:१ ॥  
इहापि योगे तदेव करिष्यते परं तत्र पातनायेहैव पातितस्योत्थापनायेति विशेषः ॥ रध्य्त्_१।५६-६९:२ ॥  
तच् चैवम् ॥ रध्य्त्_१।५६-६९:३ ॥  
रसपल६६ ताम्रचूर्णपल१६ लवणपल२ सर्वं निम्बुकरसे मृदित्वा पूर्ववत्पीठीं कृत्वा स्थालिकायां क्षिप्त्वोपरि च मध्ये मुखस्थालीं दत्त्वा द्वयोर्मुखयोगे कर्पटमृत्तिकया लिप्यते ॥ रध्य्त्_१।५६-६९:४ ॥  
एष डमरुकनामा विद्याधरनामा च यन्त्र उच्यते ॥ रध्य्त्_१।५६-६९:५ ॥  
ततो या उपरि स्थाली तस्या बुन्धे बाह्यपार्श्वे गोमयं दत्त्वाधस्तनस्थबुन्धाधो याममात्रं मृदुवह्निर् ज्वालनीयः ॥ रध्य्त्_१।५६-६९:६ ॥  
ततः सूत उड्डीयोपरितनस्थाल्यां याति ॥ रध्य्त्_१।५६-६९:७ ॥  
ताम्रं चाधः स्थाल्यां तिष्ठति ॥ रध्य्त्_१।५६-६९:८ ॥  
एवं पुनः पुनः सप्तवारं सूतोत्थापने कृते रसो व्यापको भवति ॥ रध्य्त्_१।५६-६९:९ ॥  
व्यापको नाम तीक्ष्णः प्रसरणशीलश् च ॥ रध्य्त्_१।५६-६९:१० ॥  
इति पातितरसस्योत्थापनसंस्कारः षष्ठः ॥ रध्य्त्_१।५६-६९:११ ॥  
    
____________________________________________________  
    
स्तर्त् रध्य् १।७०-७६

<स्वेदन>  
शिग्रुवृक्षस्य पत्त्राणि वारिणा वर्तयेद्यथा ।  
जायतेऽतिमृदुः पिण्डः कुर्यात्पिण्डस्य कुल्हडीम् ॥ रध्य्_१।७० ॥  
ताम्रं त्यक्त्वोत्थितं सूतं लुणं द्वात्रिंशदंशकम् ।  
कृतप्राक्कुल्हडीमध्ये आक्षिपेत्तं समग्रकम् ॥ रध्य्_१।७१ ॥  
आरनालं क्षिपेत्स्थाल्यां रसं निम्बुकसम्भवम् ।  
कण्ठे काष्ठं च बध्नीयाद्वस्त्रे प्राक्कृतकुल्हडीम् ॥ रध्य्_१।७२ ॥  
काष्ठे वस्त्रं च बध्नीयान् न स्पृशेत्काञ्जिकं यथा ।  
पिहितायां तथा स्थाल्यां मृद्वग्निर् ज्वालयेदधः ॥ रध्य्_१।७३ ॥  
प्रत्यहं त्व् अष्टयामं च कार्यं सप्तदिनानि वै ।  
प्रत्यहं शिग्रुपत्त्रैश् च कार्या कुल्हडिका नवा ॥ रध्य्_१।७४ ॥  
नष्टं नष्टं चारनालं प्रक्षिपेन् नूतनं मुहुः ।  
दोलायन्त्रेण कर्तव्या रसस्य स्वेदने विधिः ॥ रध्य्_१।७५ ॥  
स्वेदनैर् वह्निर् उत्पन्नो रसो जातो बुभुक्षितः ।  
सम्प्रत्य् ऊर्ध्वरसो ऽत्यर्थं सहते ऽग्निं विपाचने ॥ रध्य्_१।७६ ॥  
    
------------------  
    
चोम्म्। रसाध्यायटीका:  
    
शिग्रुनाम्नो वृक्षस्य पत्त्राणि गाढं मृक्षणोपमानानि वर्तयित्वा तेषां पिण्डेन कुल्हडीं कृत्वा तस्यां कुल्हडिकायां पूर्वविधिना ताम्रं परित्यज्योद्गीनं रसं तथा द्वात्रिंशत्तमेन भागेन लवणं च क्षिप्त्वा तां कुल्हडीं वस्त्रे बद्ध्वा तद्वस्त्रं दवरकेण काष्ठे बद्ध्वा तत्काष्ठं स्थाल्याः कण्ठे कञ्चन पट्टं बद्ध्वा स्थालीमध्ये त्रिभागनिम्बुकरससहितकाञ्जिकं क्षिप्त्वा काञ्जिकोपरि ञूबमाना तथा वस्त्रं बद्ध्वा कुल्हडी मोक्तव्या यथा काञ्जिकं न लगति केवलं बाष्पो लगति ॥ रध्य्त्_१।७०-७६:१ ॥  
ततोऽहोरात्रं स्थाल्या अधोऽग्निर्ज्वालनीयः ॥ रध्य्त्_१।७०-७६:२ ॥  
ततः पुनरपि शिग्रुपत्त्रैर् नवां कुल्हडीं कृत्वा दोलायन्त्रेण तथैवाहोरात्रं रसः स्वेदनीयः ॥ रध्य्त्_१।७०-७६:३ ॥  
यदि चाग्रेतनं काञ्जिकं शुष्यति तथा पुनर्नवं काञ्जिकं क्षेप्यम् ॥ रध्य्त्_१।७०-७६:४ ॥  
एवं सप्तभिर्दिनैः सप्तभिः कुल्हडीभिः सप्तवारं स्वेदितो रसः सम्प्रत्यूर्ध्वं पच्यमानो ऽत्यर्थमग्निं सहते ॥ रध्य्त्_१।७०-७६:५ ॥  
इत्युत्थापितरसस्य स्वेदनसंस्कारः सप्तमः ॥ रध्य्त्_१।७०-७६:६ ॥  
ग्रन्थान्तरे स्वेदनम् ॥ रध्य्त्_१।७०-७६:७ ॥  
    
____________________________________________________  
    
स्तर्त् रध्य् १।७७-८९

<स्वेदन>  
राजिकालवणवह्निमूलकै रूषणाइकयुतैः कलांशकैः ।  
पारदस्य मृदुवह्नितस्त्विदं स्वेदनं तुषजलेन तन्यते ॥ रध्य्_१।७७ ॥  
    
<स्वेदनयन्त्र>  
काञ्जिकौषधपत्त्रान्तः पोटलीमध्यलम्बनः ।  
चुल्हाग्नौ स्वेद्यते स्वेद्यं यत्रेदं दोलयन्त्रकम् ॥ रध्य्_१।७८ ॥  
वस्त्रं चतुष्पुटं कृत्वा खगेनापि पुटीकृतम् ।  
स्वेद्यं सूतं च मन्दाग्नौ यथा नोपक्षयं व्रजेत् ॥ रध्य्_१।७९ ॥  
व्योषार्द्रशिग्रुकन्दश्च मयूरमूलकासुरी ।  
काञ्जिकेन च संस्वेद्यं सूतं बुद्धिमता दिनम् ॥ रध्य्_१।८० ॥  
गोमहिष्याश् च मेषाणां खरमूत्रैश्च पञ्चभिः ।  
पञ्चभिर्लवणैः क्षारैः स्वेदनीयं रसेश्वरम् ॥ रध्य्_१।८१ ॥  
चाङ्गेरी काञ्जिकं निम्बुजम्बीरबीजपूरकैः ।  
रसैः संस्वेदनीयं च पारदं मुखवाञ्छया ॥ रध्य्_१।८२ ॥  
    
<नियमन>  
उत्तरस्यां भवेत्स्थूलो रक्तसैन्धवखोटकः ।  
तद्गर्भे रन्ध्रकं कृत्वा सूतं च स्वेदितं क्षिपेत् ॥ रध्य्_१।८३ ॥  
ततश्च चणकक्षारं दत्त्वा चोपरि नैम्बुकम् ।  
रसं प्रक्षिप्य दातव्यस्तादृक् सैन्धवखोटकः ॥ रध्य्_१।८४ ॥  
गर्तां कृत्वाथ भूगर्भे क्षिप्त्वा सैन्धवसम्पुटम् ।  
धूलिम् अष्टाङ्गुलिं दत्त्वा कारीषं दिनसप्तकम् ॥ रध्य्_१।८५ ॥  
वह्निं सञ्ज्वाल्य तद्ग्राह्यं क्षालयेत्काञ्जिकेन च ।  
अयं नियामको नाम संस्कारो ह्य् अष्टमः स्मृतः ॥ रध्य्_१।८६ ॥  
चणकक्षारनाशे च चूर्णं स्यान् नवसारजम् ।  
साजीक्षारस्य तन्नाशे क्षारो झीजरटस्य च ॥ रध्य्_१।८७ ॥  
हिङ्गुपूषा च तन्नाशे तथैरण्डफलानि च ।  
पूषा दत्त्वा च प्रत्येकं प्रक्षिपेन् नैम्बुकं रसम् ॥ रध्य्_१।८८ ॥  
अतीवाग्निसहो जातः पारदोऽसौ नियामकः ।  
अन्नार्थं रसना लोला निःशङ्कं संस्कृतः सदा ॥ रध्य्_१।८९ ॥  
    
------------------  
    
चोम्म्। रसाध्यायटीका:  
    
उत्तरस्यां दिशि यः स्थूलो रक्तः सैन्धवखोटको निष्पद्यते ॥ रध्य्त्_१।७७-८९:१ ॥  
तस्य मध्यात् कीये छिद्रं च विधाय स्वेदितं रसं तत्र क्षिप्त्वोपरि चणकक्षारो देयस्तत उपरि स्वल्पो निम्बुकरसः क्षेप्यः ॥ रध्य्त्_१।७७-८९:२ ॥  
ततस्तस्य छिद्रस्याच्छादनायोपरि तादृश एव रक्तसैन्धवखोटको देयः ॥ रध्य्त्_१।७७-८९:३ ॥  
अत्र चेयं बुद्धिः ॥ रध्य्त्_१।७७-८९:४ ॥  
यावन्मात्रं छिद्रमधःखोटके भवति तावती भूमिर् द्वितीयखोटकस्य मध्ये मुक्त्वोपरितः किञ्चिद् उत्कीर्यते ॥ रध्य्त्_१।७७-८९:५ ॥  
तस्मिंश्चोपरि दत्ते तत्सैन्धवसम्पुटं भवति ॥ रध्य्त्_१।७७-८९:६ ॥  
ततो भूमौ गजप्रमाणां गर्तां कृत्वा तत्र सैन्धवसम्पुटं मुक्त्वोपर्य् अष्टाङ्गुलिमानां धूलिं दत्त्वा छगणचूर्णेन गर्तं पूरयित्वाग्निर् ज्वालनीयः ॥ रध्य्त्_१।७७-८९:७ ॥  
ततः प्रभाते निष्कास्य काञ्जिकेन प्रक्षाल्य पुनः सैन्धवपुटे क्षिप्त्वोपरि नवसारचूर्णं निम्बुकरसं च मुक्त्वोपरि सम्पुटं च दत्त्वा पुनर् गर्तायां मुक्त्वाहोरात्रं कारीषाग्निर् ज्वालनीयः ॥ रध्य्त्_१।७७-८९:८ ॥  
एवं सप्तवारं सप्तदिनैः सप्तदिनैः संस्कार्यः ॥ रध्य्त्_१।७७-८९:९ ॥  
तृतीयदिने साजीक्षारः ॥ रध्य्त्_१।७७-८९:१० ॥  
चतुर्थे दिने झीजरीटक्षारः ॥ रध्य्त्_१।७७-८९:११ ॥  
पञ्चमदिने हिङ्गुपुषा षष्ठदिने सप्तमदिने चैरण्डफलचूर्णम् ॥ रध्य्त्_१।७७-८९:१२ ॥  
सर्वेषामुपरि निम्बुकरसः क्षेप्य एव ॥ रध्य्त्_१।७७-८९:१३ ॥  
एवं कृतेऽसौ नियामको रसोऽतीवाग्निं सहते ॥ रध्य्त्_१।७७-८९:१४ ॥  
तथा किञ्चिद् उदन्नबुभुक्षो जिह्वां चलयति ॥ रध्य्त्_१।७७-८९:१५ ॥  
इति स्वेदितरसस्य नियामकसंस्कारोऽष्टमः ॥ रध्य्त्_१।७७-८९:१६ ॥  
    
____________________________________________________  
    
स्तर्त् रध्य् १।९०-९२

<रोधन>  
काचकुम्पे मृदा लिम्पेन् मध्ये नियामकं रसम् ।  
क्षिप्त्वास्ये चीवरं बद्ध्वा छन्नं कोडीयकेन च ॥ रध्य्_१।९० ॥  
भूगर्ते कुम्पिकां क्षिप्त्वा दत्त्वा चोपरि वालुकाम् ।  
कारीषाग्निं प्रतिदिनं ज्वालयेद् दिनसप्तकम् ॥ रध्य्_१।९१ ॥  
कुम्पिकाया रसो ग्राह्यो विधिप्रोक्तो निरोधकः ।  
रसनां लेलिहानश्च पीडितो ऽतिबुभुक्षया ॥ रध्य्_१।९२ ॥  
    
------------------  
    
चोम्म्। रसाध्यायटीका:  
    
काचकुम्पिकायां चिक्कणां मृदं दत्त्वा मध्ये नियामकं रसं क्षिप्त्वा मुखे कोडीयकम् ॥ रध्य्त्_१।९०-९२:१ ॥  
को ऽर्थः लोष्टचातिकां दत्त्वा ॥ रध्य्त्_१।९०-९२:२ ॥  
उपरिकर्पटं मृत्तिकां च दत्त्वा शोषयेत् ॥ रध्य्त्_१।९०-९२:३ ॥  
ततो भूमौ गजप्रमाणां गर्तां कृत्वा तत्र क्षिप्त्वोपरि अष्टाङ्गुलिधूलिं दत्त्वाहोरात्रं कारीषाग्निर्ज्वालनीयः ॥ रध्य्त्_१।९०-९२:४ ॥  
ततः पुनः प्रभाते रक्षां कृत्वा नवं छगणचूर्णं क्षिप्त्वाहोरात्रं च कारीषाग्निर्ज्वालनीयः ॥ रध्य्त्_१।९०-९२:५ ॥  
एवं सप्तभिर् दिनैः सप्तवारं संस्कृतोऽसौ निरोधको नाम रसो महाबुभुक्षया पीडितो जिह्वां लेलिह्यमानः कुम्पितो ग्राह्यः ॥ रध्य्त्_१।९०-९२:६ ॥  
इति नियामकस्य निरोधकसंस्कारो नवमः ॥ रध्य्त्_१।९०-९२:७ ॥  
    
____________________________________________________  
    
स्तर्त् रध्य् १।९३-११०

<मुखकरी>  
स्नुही च गिरिकर्णी च क्षीरिणी वज्रकञ्चुकी ।  
सर्पाक्षी मेघनादा च मत्स्याक्षी मृगभोजनी ॥ रध्य्_१।९३ ॥  
शिरःपुङ्खा च चाङ्गेरी वज्रवस्त्री पुनर्नवा ।  
मधुकंसारिवे तिक्ता त्रायन्ती चन्दनामृता ॥ रध्य्_१।९४ ॥  
अरण्यतुलसी कृष्णा शाखिनी रविभूलिका ।  
एतानि यमिका प्रोक्ता रसकर्मणि शम्भुना ॥ रध्य्_१।९५ ॥  
आसां नियामिकानां तु यथालाभं प्रकल्पयेत् ।  
पक्षछिन्नो भवेन् नूनम् ओषध्या पुण्यपाकतः ॥ रध्य्_१।९६ ॥  
    
<मुखकरी (२): मतान्तरम्>  
नियामिकां ततो वच्मि सूतस्य मारकर्मणि ।  
सर्पाक्षी क्षीरिणी वन्ध्या मत्स्याक्षी शङ्खपुष्पिका ॥ रध्य्_१।९७ ॥  
काकजङ्घा शिखिशिखा ब्रह्मदण्ड्य् आखुपर्णिका ।  
वर्षाभूः कञ्चुकी मूर्वा माचीकोत्पलचिञ्चिकम् ॥ रध्य्_१।९८ ॥  
शतावरी च द्विलता वज्रकन्दादिकर्णिका ।  
मण्डूकपर्णी पाठाली चित्रको ग्रीष्मसुन्दरः ॥ रध्य्_१।९९ ॥  
काकमाची महाराष्ट्री हरिद्रा तिलपर्णिका ।  
श्वेतार्कौ शिग्रुधत्तूरमृगदूर्वा हरीतकी ॥ रध्य्_१।१०० ॥  
गुडूची मुसली पुङ्खा भृङ्गराड् रक्तचित्रकम् ।  
नारङ्गं सूरणं मुण्डी मलं कापोतकोकिलम् ॥ रध्य्_१।१०१ ॥  
सैन्धवं श्वेतवर्षाभूखापरं हिङ्गुमाक्षिकम् ।  
विष्णुक्रान्ता सोमवल्ली ब्रह्मघ्नी यक्षलोचना ॥ रध्य्_१।१०२ ॥  
व्याघ्रपादी हंसपादी वृश्चिकाली कुतुम्बकम् ।  
स्वयीभुक्कुसमं कुम्भी हस्तिशुण्डीन्द्रवारुणी ॥ रध्य्_१।१०३ ॥  
बीजीन्यरूष्करस्यापि सर्व एते नियामिकाः ।  
एताः समस्ता व्यस्ता वा देया सप्तदशाधिकाः ॥ रध्य्_१।१०४ ॥  
मारणे मूर्छने बन्धे रसस्यैता नियोजयेत् ।  
    
<मारण + जारण>  
अप्रसूतगवां मूत्रैः पिष्टा मूर्वां नियामकाः ॥ रध्य्_१।१०५ ॥  
तद्द्रावैर् मर्दयेत् सूतं यथा पूर्वोदितं क्रमात् ।  
इत्येवं जारणायुक्तं मारणं परिकीर्तितम् ॥ रध्य्_१।१०६ ॥  
    
<मुखकरण>  
बीजपूरस्य सद्वृन्तं प्रोत्सार्य कुरु रन्ध्रकम् ।  
निरोधकं सलवणं क्षिप्त्वैकं तेन छादयेत् ॥ रध्य्_१।१०७ ॥  
काञ्जिकेन भृता स्थाली निम्बुकानां रसाचिता ।  
दोलायन्त्रेण तन्मध्ये ब्रुडन्तं बीजपूरकम् ॥ रध्य्_१।१०८ ॥  
बद्ध्वा पिधाय सप्ताहं हठाग्निं ज्वालयेद् अधः ।  
प्रत्यहं मातुलिङ्गैश् च नव्यैर् भव्यभवन् मुखम् ॥ रध्य्_१।१०९ ॥  
ग्रसते चाभ्रकादीनि सूतेनास्यं प्रसारितम् ।  
व्यात्तवक्त्रो ग्रसत्येव क्षिप्तं सर्वं च जीर्यति ॥ रध्य्_१।११० ॥  
    
------------------  
    
चोम्म्। रसाध्यायटीका:  
    
सुनिष्पन्नबीजपूरस्य वृन्तम् उत्पाट्य मध्ये उत्कीर्य छिद्रं कृत्वा ततो निरोधकं रसं क्षिप्त्वोपरि लवणं मुक्त्वा पुनस्तेन वृन्तेन छादयित्वा बीजपूरकं वस्त्रे बद्ध्वा त्रिभागेन निम्बुकरसयुक्तकाञ्जिकभृतस्थाली मध्ये दोलायन्त्रेण पूर्वोक्तेन काञ्जिके ब्रुडन्तं बीजपूरकं धृत्वाधो ऽग्निर् ज्वालनीयो ऽहोरात्रम् ॥ रध्य्त्_१।९३-११०:१ ॥  
ततः पुनः प्रभाते नवं बीजपूरकमानीय तथैव मध्ये रसं क्षिप्त्वा दोलायन्त्रेणाहोरात्रं रसः संस्कार्यः ॥ रध्य्त्_१।९३-११०:२ ॥  
एवं सप्तभिर् दिनैः सप्तवारं नवनवैर् मातुलुङ्गैः संस्कृतो रसो धान्याभ्रकादीनां ग्रसनाय प्रसारितमुखो विधिना दत्तं सर्वं ग्रासं जीर्यति ॥ रध्य्त्_१।९३-११०:३ ॥  
इति निरोधकरसस्य मुखप्रसारणसंस्कारो दशमः ॥ रध्य्त्_१।९३-११०:४ ॥  
    
____________________________________________________  
    
स्तर्त् रध्य् १।१११-११६

<नियमन>  
कर्कोटीफणिनेत्राभ्यां चिञ्चिकाम्बुजमार्कवैः ।  
नियम्यो ऽसौ ततः सम्यक् चपलत्वं निवर्तयेत् ॥ रध्य्_१।१११ ॥  
    
<रोधन>  
मर्दनमूर्छनपातैः कदर्थितो भवति मन्दवीर्यस्तु ।  
सृष्ट्यम्बुजैर् निरोधात् तलद्वयप्रायो न खण्डः स्यात् ॥ रध्य्_१।११२ ॥  
    
<दीपन>  
इत्थङ्कदर्थिततनुर्गलितात्मवीर्यः सृष्ट्यां चितश् छगणकैः पुटितो बली स्यात् ।  
भूटङ्कणोषणस्वयासुरिशिग्रुपिष्टैः स्विन्नस्त्र्यहे तुषजलेऽथभवेत्सुदीप्तः ॥ रध्य्_१।११३ ॥  
त्रिफला चित्रमूलं च सौराष्ट्री नवसादरम् ।  
शिग्रुरसेन सम्भाव्य मर्दयेच् च दिनत्रयम् ॥ रध्य्_१।११४ ॥  
तेनैव मध्यगं कृत्वा नियम्योऽसौ पुनः पुनः ।  
त्रयोदशे ऽह्णि सम्प्राप्ते जायते दीपनं शुभम् ॥ रध्य्_१।११५ ॥  
    
<दीपन>  
भूखगटङ्कणमनःशिललवणासुरिशिग्रुकाञ्चिकैस् त्रिदिनम् ।  
स्वेदेन दीनदीप्तोऽसौ ग्रासार्थी जायते सूतः ॥ रध्य्_१।११६ ॥  
    
------------------  
    
चोम्म्। रसाध्यायटीका:  
    
इति दीप्तो विशुद्धः प्रबलतरविद्युच्छटासहस्राभः सुतरां भवति ॥ रध्य्त्_१।१११-११६:१ ॥  
रसेन्द्रो द्रव्येऽपि रसायने योज्यः ॥ रध्य्त्_१।१११-११६:२ ॥  
इति दीपनग्रन्थाः ॥ रध्य्त्_१।१११-११६:३ ॥  
    
____________________________________________________  
    
स्तर्त् रध्य् १।११७-१२०

<गगनग्रास-क़ुएच्क्सिल्बेर्>  
व्यात्तास्यं काचकुम्प्यन्तः सल्लूणं नैम्बुकं रसम् ।  
पलं धान्याभ्रकं क्षिप्त्वा लिम्पेद् वस्त्रमृदा मुखम् ॥ रध्य्_१।११७ ॥  
मुखे कोडीयकं दद्यात् कुण्डीका वालुकाभृता ।  
कुम्पिकां वालुकामध्ये क्षिप्त्वा चोपरि वालुकाम् ॥ रध्य्_१।११८ ॥  
प्रदायाधोऽष्टयामं च हठाग्निं ज्वालयेत् सुधीः ।  
पलं धान्याभ्रकं चैकं जारणीयम् अहर्निशम् ॥ रध्य्_१।११९ ॥  
सूतादष्टगुणं जार्यं धान्याभ्रं रसवेदिना ।  
नाम्नासौ गगनग्रासः पारदः परिकीर्तितः ॥ रध्य्_१।१२० ॥  
    
------------------  
    
चोम्म्। रसाध्यायटीका:  
    
काचकुम्पिकामध्ये प्रसारितमुखं रसं पलम् एकं मध्ये मुक्त्वा कुम्पिकामुखे चातिकां दत्त्वोपरि कर्पटमृत्तिकया लिप्त्वा शोषयेत् ॥ रध्य्त्_१।११७-१२०:१ ॥  
ततः पृथुलमुखायां कुण्डिकायां वालुकां क्षिप्त्वोपरि अङ्गुलचतुःपञ्चप्रमाणां धूलिं दत्त्वा कुण्डिकाया अधो ऽष्टयामान् हठाग्निं ज्वालयित्वा धान्याभ्रकपलं जारणीयम् ॥ रध्य्त्_१।११७-१२०:२ ॥  
अत्र त्व् अयमाम्नायः ॥ रध्य्त्_१।११७-१२०:३ ॥  
कुण्डिकायां तथा वालुका क्षेप्या यथा तस्या उपरि कुम्पिकायां मुक्तायां तदुपरि अङ्गुलचतुःपञ्चप्रमाणायां वालुकायां क्षिप्तायां कुण्डिका पूर्णा भवति ॥ रध्य्त्_१।११७-१२०:४ ॥  
तथा रसपल ६४ लवणपल २ धान्याभ्रकपल १ इति मात्राप्रमाणम् ॥ रध्य्त्_१।११७-१२०:५ ॥  
ततस्तां कुम्पीम् भङ्क्त्वा रसं गृहीत्वा पुनरपि द्वितीयकुम्पिकायां रसधान्याभ्रकलवणनिम्बुकरसान् क्षिप्त्वा पूर्ववदहोरात्रं हठाग्निज्वालनेन धान्याभ्रकपलं जारणीयम् ॥ रध्य्त्_१।११७-१२०:६ ॥  
एवमष्टभिर् दिनैर् अष्टभिः कुम्पिकाभिर् अष्टधान्याभ्रकपलानि जारणीयानि ॥ रध्य्त्_१।११७-१२०:७ ॥  
ततोऽसौ गगनग्रासनामा पारदः प्रोच्यते ॥ रध्य्त्_१।११७-१२०:८ ॥  
    
____________________________________________________  
    
स्तर्त् रध्य् १।१२१-१३७  
    
एकपत्त्रीकृतं सर्वमभ्रकं तदनन्तरम् ।  
तप्तखर्परविन्यस्तं प्रदहेत्तीव्रवह्निना ॥ रध्य्_१।१२१ ॥  
अगस्तिपुष्पतोये च कुमुदानां रसेन च ।  
वर्षाभूतण्डुलीयेन मरिचैः सुमुखेन च ॥ रध्य्_१।१२२ ॥  
माहिषेणैव दुग्धेन सारयित्वाभ्रकं ततः ।  
यवचिञ्चिकातोयेन प्लावयित्वा पुटे पचेत् ॥ रध्य्_१।१२३ ॥  
मरिचासुरीसिद्धार्थविषचूर्णैश्च सूतकम् ।  
स्वेदयेत् काञ्जिके बद्धं दोलायां दिवसत्रयम् ॥ रध्य्_१।१२४ ॥  
एवं स्विन्नो रसः पश्चात् काञ्जिके यवचिञ्चिकाम् ।  
समूलपत्त्रां सङ्कुट्य सन्धयित्वा विचक्षणः ॥ रध्य्_१।१२५ ॥  
काञ्जिके जायते देव्यरसबन्धे तु नित्यशः ।  
हेमक्रिया हेममुखे तारे तारमुखं कृतम् ॥ रध्य्_१।१२६ ॥  
यवचिञ्चिकातोयेन स्वेदयन् स्वेदयेद् बुधः ।  
लोहाग्रे भ्रमथो शालसुदग्धं वर्षयेत् तथा ॥ रध्य्_१।१२७ ॥  
जीर्णस्य लक्षणं ज्ञेयं जलौकादण्डधारिणः ।  
द्वितीये काकविष्ठाभं तृतीये तैलको भवेत् ॥ रध्य्_१।१२८ ॥  
कपिलो ऽथ निरुद्गारो विप्रुषो नैव मुञ्चति ।  
अग्नौ हि घ्रातनिक्वस्थो व्योमजीर्णस्य लक्षणम् ॥ रध्य्_१।१२९ ॥  
अथ वैकृतकस्पर्शाद् दिव्यौषधिमुखं प्रति ।  
अथ ह चरति क्षिप्रं क्षणादेव निबध्यते ॥ रध्य्_१।१३० ॥  
ततो लोहकपालस्थं स्वेदयेन्मृदुवह्निना ।  
सुखोष्णेनारनालेन प्रक्षालितरसं बुधः ॥ रध्य्_१।१३१ ॥  
एवम् अभ्रकजीर्णस्य रसस्याष्टमभागतः ।  
विडं दद्याच् च विधिवज् जारयेत् तं विचक्षणः ॥ रध्य्_१।१३२ ॥  
एवं षड्गुणजीर्णं तु सूतकं जारयेत् बुधः ।  
    
<धान्याभ्र>  
भूमौ लगति यत्क्षिप्रं तद्धान्याभ्रकम् उच्यते ।  
    
<गगनग्रासजारण>  
अभ्रके द्विगुणे जीर्णे धूमव्याजेन गच्छति ॥ रध्य्_१।१३३ ॥  
जीर्णे चतुर्गुणे तस्मिन् गतिशक्तिर्विहन्यते ।  
उत्प्लुत्योत्प्लुत्य बाह्ये च मूषायाः पतति ध्रुवम् ॥ रध्य्_१।१३४ ॥  
जीर्णे च षड्गुणे सूतं कम्पते ऽसौ मुहुर्मुहुः ।  
बाह्ये चोड्डीय नो याति स्थितः स्थाने स्थिरायते ॥ रध्य्_१।१३५ ॥  
तस्मिन्नष्टगुणे जीर्णे ध्मातं शाम्यति पारदः ।  
हठेन वह्निनाध्मातः स्थिरीभूतसुवर्णवत् ॥ रध्य्_१।१३६ ॥  
रूप्यगद्याणकयाचोह्यनेनाभ्यञ्ज्य गालिते ।  
दशवर्णं भवेद्धेम कथितं रसवेदिभिः ॥ रध्य्_१।१३७ ॥  
    
------------------  
    
चोम्म्। रसाध्यायटीका:  
    
अत्राम्नायः ॥ रध्य्त्_१।१२१-१३७:१ ॥  
पूर्वम् अभ्रकैर् अखण्डव्रीहिभिः श्लक्ष्णपाषाणकर्करैर् वादृढनहीनवस्त्रको थलिकां भृत्वा द्वारं दवरकेण दृढं बद्ध्वा काष्ठपत्त्रिकायां जलपूर्णायां मुक्त्वा गाढं तथा मर्दनीयो यथाभ्रकं चूर्णीभूय किञ्चिद् बहिर् निःसरति ॥ रध्य्त्_१।१२१-१३७:२ ॥  
तच् च शोषयित्वा श्लक्ष्णचूर्णं गृह्यते ॥ रध्य्त्_१।१२१-१३७:३ ॥  
इदं च भूमिकायां क्षिप्तं सूक्ष्मत्वात् तत्र लगति ॥ रध्य्त्_१।१२१-१३७:४ ॥  
रसज्ञास् त्व् एतं धान्याभ्रकं वदन्ति ॥ रध्य्त्_१।१२१-१३७:५ ॥  
तथा पारदाद्द्विगुणे धान्याभ्रकेण जीर्णेऽग्निं तापयेत्ततो रसो धूमेन कृतोड्डीय याति ॥ रध्य्त्_१।१२१-१३७:६ ॥  
चतुर्गुणे धान्याभ्रके जीर्णे धूमरूपेण न याति ॥ रध्य्त्_१।१२१-१३७:७ ॥  
किन्तु हठाग्नियोगे मूषायाम् उड्डीय बहिः पतति ॥ रध्य्त्_१।१२१-१३७:८ ॥  
षड्गुणे धान्याभ्रके जीर्णे बहिरुड्डीय न याति ॥ रध्य्त्_१।१२१-१३७:९ ॥  
किन्तु मूषामध्ये कम्पते ॥ रध्य्त्_१।१२१-१३७:१० ॥  
अष्टगुणे जीर्णे हठेन ध्मातो हि सुवर्णवत् स्थिरीभवति न पुनः पुनर्मनागपि कम्पते ॥ रध्य्त्_१।१२१-१३७:११ ॥  
ततो महाग्निसहेन तेन रसेन रूप्यगद्याणकपत्त्रम् अभ्यञ्ज्य गाल्यते ॥ रध्य्त्_१।१२१-१३७:१२ ॥  
तदा दशवर्णं सुवर्णं सुवर्णं भवति ॥ रध्य्त्_१।१२१-१३७:१३ ॥  
इति प्रसारिते मुखस्य रसस्य गगनग्रासजारणं प्रथमम् ॥ रध्य्त्_१।१२१-१३७:१४ ॥  
    
____________________________________________________  
    
स्तर्त् रध्य् १।१३८-१५०

अभ्रकस्य च पत्त्राणि श्लक्ष्णचूर्णीकृतानि च ।  
कर्पासीरसतोयेन मर्दितानि दिनत्रयम् ॥ रध्य्_१।१३८ ॥  
मातुलिङ्गकनकस्यापि वार्कतोयेन मर्दयेत् ।  
क्षिप्त्वा टङ्कणक्षारं च नवसारं तथैव च ॥ रध्य्_१।१३९ ॥  
खल्वमध्ये ततः क्षिप्त्वा मर्दयेत् प्रतिवासरम् ।  
रसैः पूर्वोदितैर् भूयो यावत् तद् गिलते स्फुटम् ॥ रध्य्_१।१४० ॥  
    
<ग्रन्थान्तरे>  
यवाख्याकदलीशिग्रुचिञ्चाफलपुनर्नवा ।  
शतमूलै रसैरभ्रं भावितं मुनिसङ्ख्यया ॥ रध्य्_१।१४१ ॥  
तद्ग्रासं रसराजोऽसौ सुखं भुङ्क्ते वरे मुखे ।  
सञ्जाते देहसिद्ध्यर्थं धातुसिद्ध्यर्थमेव हि ॥ रध्य्_१।१४२ ॥  
स्वल्पमप्यभ्रकं सूतो यदि गृह्णाति चेत्सुखम् ।  
बध्यते स्वगृहान्तस्थो यथा चौरो ऽतिचञ्चलः ॥ रध्य्_१।१४३ ॥  
कुमारी कदली वज्री जारी हेमपादी नटी ।  
बृहती चाग्निदमनी लाङ्गली समभागतः ॥ रध्य्_१।१४४ ॥  
पत्त्राभ्रम् अभ्रचूर्णं वा वन्यं मलनीगुणभावितम् ।  
तप्तेन लोहचूर्णेन पिष्टिः स्यान्मर्दने रसे ॥ रध्य्_१।१४५ ॥  
    
<अभ्रपीठी>  
लोहखल्वे चतुष्पादे सूतग्रस्ताभ्रकं क्षिपेत् ।  
चतुःषष्ट्यंशभागेन चूर्णं कान्तायसं रसात् ॥ रध्य्_१।१४६ ॥  
काञ्जिकेनैव सन्द्दाष्टं बव्वेरं यच् च थूथकम् ।  
तत्तथा वै विडं प्रोक्तं चन्दनं रसवेदिभिः ॥ रध्य्_१।१४७ ॥  
थूथाविडेन सम्पिष्णन् मृद्वग्निं ज्वालयेदधः ।  
सूतादष्टगुणं लोहं जारणीयं सदा बुधैः ॥ रध्य्_१।१४८ ॥  
अप्राप्तौ कान्तलोहस्य चूर्णं तीक्ष्णस्य सङ्क्षिपेत् ।  
चतुःषष्टितमं चांशं जीर्णे जीर्णे क्षिपेन् मुहुः ॥ रध्य्_१।१४९ ॥  
सूतोऽसौ जीर्णलोहः सन्गोधूमाभः कषायतः ।  
पाशितो रागसहनो जातो रागश्च जीर्यति ॥ रध्य्_१।१५० ॥  
    
------------------  
    
चोम्म्। रसाध्यायटीका:  
    
यस्मिन् लोहखल्वे चत्वारः पादा मञ्चिकयाभिभवन्ति स चतुष्पाद उच्यते ॥ रध्य्त्_१।१३८-१५०:१ ॥  
तस्मिन् लोहखल्वे ग्रस्ताभ्रकसूतं तथा चतुःषष्टितमेन सूतकस्य कान्तलोहचूर्णं क्षिप्त्वा यथा विडेन सह लोष्टिकया मन्दं मन्दं मन्दं मर्दयेत् ॥ रध्य्त्_१।१३८-१५०:२ ॥  
अधश्च कोमलाग्निर् ज्वालयेत् ॥ रध्य्त्_१।१३८-१५०:३ ॥  
एवं कुर्वता यदि कान्तलोहचूर्णचतुःषष्टितमो जीर्णो भवति तदा पुनरपि चतुःषष्टितमभागेन कान्तलोहचूर्णं क्षिप्त्वा थूथाविडेन पेषणीयम् ॥ रध्य्त्_१।१३८-१५०:४ ॥  
अधश्चाग्निर् ज्वालनीयः ॥ रध्य्त्_१।१३८-१५०:५ ॥  
एवं पूर्वक्षिप्ते लोहचूर्णे जीर्णे पुनः पुनस् तावच् चतुःषष्टितमांशेन लोहचूर्णं क्षेप्यम् ॥ रध्य्त्_१।१३८-१५०:६ ॥  
यावत् सूताद् अष्टगुणलोहचूर्णे जीर्यति ॥ रध्य्त्_१।१३८-१५०:७ ॥  
इत्यर्थं लोहचूर्णस्य कषायेण रसः पाशितः सन् गोधूमवर्णो भवति ॥ रध्य्त्_१।१३८-१५०:८ ॥  
तथा रागांश्च सहते ॥ रध्य्त्_१।१३८-१५०:९ ॥  
अथ प्रकाशादिकराजिरागाश् च जीर्यति ॥ रध्य्त्_१।१३८-१५०:१० ॥  
अत्र च यदि कान्तलोहं न लभ्यते तदा तीक्ष्णायसं सारलोहं च ॥ रध्य्त्_१।१३८-१५०:११ ॥  
तथायत्वघेरं थूथकं तत् काञ्जिकेन सङ्घृष्य चन्दनं क्षिप्यते ॥ रध्य्त्_१।१३८-१५०:१२ ॥  
एतत् थूथाविडम् इत्युच्यते ॥ रध्य्त्_१।१३८-१५०:१३ ॥  
अग्रेऽपि सर्वत्र थूथाविडे शब्देनेदमेव ज्ञेयम् ॥ रध्य्त्_१।१३८-१५०:१४ ॥  
इति ग्रस्ताभ्रकसूतस्य लोहजारणं द्वितीयम् ॥ रध्य्त्_१।१३८-१५०:१५ ॥  
____________________________________________________  
    
स्तर्त् रध्य् १।१५१-१५३

<अयःप्रकाशराजि ? सूतजारण>  
लोहखल्वे चतुष्पादे जीर्णलोहं रसं क्षिपेत् ।  
अयःप्रकाशे राजेश्च चतुःषष्ट्यंशचूर्णकम् ॥ रध्य्_१।१५१ ॥  
थूथाविडेन सम्पिष्य मृद्वग्निर् ज्वालयेद् अधः ।  
सूतादष्टगुणा जार्या राजिश्चायःप्रकाशिका ॥ रध्य्_१।१५२ ॥  
अयःप्रकाशराजौ च जीर्णायां पीतता भवेत् ।  
रक्ततापादनार्थं च हिमराजिं च जारयेत् ॥ रध्य्_१।१५३ ॥  
    
------------------  
    
चोम्म्। रसाध्यायटीका:  
    
पूर्वोक्ते च चतुष्पादे लोहखल्वे जीर्णलोहं रसं तथा ॥ रध्य्त्_१।१५१-१५३:१ ॥  
चतुःषष्टितमभागेन अयःप्रकाशिराजिचूर्णं च क्षिप्त्वा पूर्वोक्तेन थूथाविडेन मर्दयेत् ॥ रध्य्त्_१।१५१-१५३:२ ॥  
अधश्च कोमलाग्निर् ज्वालयेत् ॥ रध्य्त्_१।१५१-१५३:३ ॥  
अग्रेतनक्षिप्तायःप्रकाशं चूर्णे च जीर्णे पुनस् तावन्मात्रम् अयः ॥ रध्य्त्_१।१५१-१५३:४ ॥  
एवं च यदि रसाद् अष्टगुणायःप्रकाशराजिजीर्णा भवति ॥ रध्य्त्_१।१५१-१५३:५ ॥  
तदा सूतः पीतो भवेत् ॥ रध्य्त्_१।१५१-१५३:६ ॥  
ततः सूतस्य रक्ततानिमित्तं वक्ष्यमाणरीत्या हेमराजिं जारयेत् ॥ रध्य्त्_१।१५१-१५३:७ ॥  
इति जीर्णलोहसूतस्यायःप्रकाशराजिजारणं तृतीयम् ॥ रध्य्त्_१।१५१-१५३:८ ॥  
राजिस्वरूपं चाग्रे स्वयं स च व्याख्यास्यति ॥ रध्य्त्_१।१५१-१५३:९ ॥  
    
____________________________________________________  
    
स्तर्त् रध्य् १।१५४-१५६अब्

लोहखल्वचतुष्पादे सञ्जीर्णायःप्रकाशिकम् ।  
पारदं हेमराजेश्च चतुःषष्ट्यंशचूर्णकम् ॥ रध्य्_१।१५४ ॥  
थूथाविडेन सम्पिष्य मृद्वग्निं ज्वालयेदधः ।  
सूतादष्टगुणा जार्या हेमराजिश्च कोविदैः ॥ रध्य्_१।१५५ ॥  
जीर्णायां हेमराजौ च रक्तता जायते ध्रुवम् ।  
    
------------------  
    
चोम्म्। रसाध्यायटीका:  
    
स्वर्णस्योत्पादनार्थं च जार्यः शुद्धो हि गन्धकः ॥ रध्य्त्_१।१५४-१५५:१ ॥  
यथा अयःप्रकाशराजिर्जारणा तथा हेमराजेरपि जारणा ज्ञेया ॥ रध्य्त्_१।१५४-१५५:२ ॥  
पारदादष्टगुणा च शेषं स्पष्टम् ॥ रध्य्त्_१।१५४-१५५:३ ॥  
इति जीर्णायःप्रकाशकराजिसूतस्य हेमराजिजारणं चतुर्थम् ॥ रध्य्त्_१।१५४-१५५:४ ॥  
    
____________________________________________________  
    
स्तर्त् रध्य् १।१५६-१६१

<भूधरयन्त्र (देफ़्।)>  
लोष्टगर्तः सुधालिप्तश्चूर्णेन सगुडेन वा ।  
गाढं लिप्तस्वसंशुष्को यन्त्रो ऽयं भूधरो मतः ॥ रध्य्_१।१५६ ॥  
    
<मेतल्स् => गोल्द्>  
जीर्णहेमाख्यराजिश्च सूतं यन्त्रे च भूधरे ।  
क्षिप्त्वा वै षोडशांशेन शुद्धगन्धकचूर्णकम् ॥ रध्य्_१।१५७ ॥  
मुखे कोडीयकं दद्यादधोवक्रं पिधानके ।  
वस्त्रमृत्तिकया लिम्पेत् हठाग्निं ज्वालयेत्तथा ॥ रध्य्_१।१५८ ॥  
षोडशांशं मुहुर्दद्यात् मुहुः कोडीयकं तथा ।  
पारदात् षड्गुणो यावज् जीर्यते शुद्धगन्धकः ॥ रध्य्_१।१५९ ॥  
भवेद् दार्ढ्यं च रागेन जीर्णे सूतेन गन्धके ।  
रूप्यं ताम्रं तथा लोहं वङ्गं नागं च पित्तलम् ॥ रध्य्_१।१६० ॥  
कांस्यं च सप्तलोहानि रसेनाभ्यञ्ज्य गालयेत् ।  
तिथिवर्णं भवत्य् एवं सुवर्णं नैव संशयः ॥ रध्य्_१।१६१ ॥  
    
------------------  
    
चोम्म्। रसाध्यायटीका:  
    
इह कूपवल्लोष्टबन्धः काञ्चिकहस्तमानो गर्ते सुधायाश् छोहया लिप्तो यदि वागुडं सहितेन चूर्णेन लिप्तः शुष्कः सन् ॥ रध्य्त्_१।१५६-१६१:१ ॥  
भूधरनामायं यन्त्रः प्रोच्यते ॥ रध्य्त्_१।१५६-१६१:२ ॥  
ततः काचलिप्तमृत्तिकाकांस्यं शरावे जीर्णे हेमराजिं सूतं तथाषोडशभागेन शुद्धगन्धकचूर्णं वा क्षिप्त्वोपरि मुखकाचलिप्तमृत्तिकाकोडीयकं दत्त्वा कर्पटमृत्तिकया लिप्त्वा तं शरावं सम्पुटं भूधरयन्त्रमध्ये मुक्त्वा हठाग्निर् ज्वालनीयः ॥ रध्य्त्_१।१५६-१६१:३ ॥  
शुद्धं गन्धकस्वरूपं च गुरुमुखाद् अवज्ञेयम् ॥ रध्य्त्_१।१५६-१६१:४ ॥  
यतः सर्वस्मिन्न् अप्यत्र ग्रन्थे ऽन्यत्रापि च शुद्धगन्धक एव कीचनसि द्विमूलबीजम् ॥ रध्य्त्_१।१५६-१६१:५ ॥  
अत एव सर्वत्र गन्धकशुद्धियुक्तिर् गोपितैषेति ज्ञेयम् ॥ रध्य्त्_१।१५६-१६१:६ ॥  
सदोषे च गन्धके जारिते न कार्यसिद्धिरिति तु गुरुमुखाद् गन्धकशुद्धिर् अवगन्तव्या ॥ रध्य्त्_१।१५६-१६१:७ ॥  
तथा पूर्वक्षिप्तगन्धकषोडशभागे जीर्णे पुनः कोडीयकमूर्छायाशुगन्धकषोडशभागं क्षिप्त्वा कोडीयकं दत्त्वा हठाग्निर् ज्वालनीयः ॥ रध्य्त्_१।१५६-१६१:८ ॥  
एवं च रसात् षड्गुणशुद्धगन्धके जीर्णे ऽतीवरक्तः पारदो भवति ॥ रध्य्त्_१।१५६-१६१:९ ॥  
तेन च रसेन रूप्यं ताम्रं लोहं वङ्गं नागं पित्तलं कांस्यं चेति सप्त लोहानि अभ्यञ्ज्य गालितानि पञ्चदशसुवर्णानि भवन्ति ॥ रध्य्त्_१।१५६-१६१:१० ॥  
इति जीर्णहेमराजिसूतस्य गन्धकजारणं पञ्चमम् ॥ रध्य्त्_१।१५६-१६१:११ ॥  
    
____________________________________________________  
    
स्तर्त् रध्य् १।१६२-१६६

<खापरसत्त्वजारण>  
खटिका १ लवणम् २ तूरी २ गैरिकधातुः ४ जीककम् ५ ।  
संशोधने सुवर्णस्य त्व् इमाः स्युः पञ्च मृत्तिकाः ॥ रध्य्_१।१६२ ॥  
प्रक्षिप्य भूधरे यन्त्रे पारदं जीर्णगन्धकम् ।  
क्षिप्त्वा मनःशिलासत्त्वं सूताद् द्वात्रिंशदंशकम् ॥ रध्य्_१।१६३ ॥  
मुखे कोडीयकं दद्याद् अधोवक्त्रे पिधानकम् ।  
वस्त्रमृत्तिकया लिम्पेत् हठाग्निं ज्वालयेत्ततः ॥ रध्य्_१।१६४ ॥  
जीर्णे जीर्णे मुहुर्दद्याद् अक्तांशं सूतशोधकः ।  
सूततुल्यं त्व् इदं जार्यं न तु हीनं न चाधिकम् ॥ रध्य्_१।१६५ ॥  
जीर्णे मनःशिलासत्त्वे पञ्च वक्ष्यामि मृत्तिकाः ।  
दाघीछेद२कषा३वर्त्त४शोधने हेम शुध्यति ॥ रध्य्_१।१६६ ॥  
    
------------------  
    
चोम्म्। रसाध्यायटीका:  
    
इह खटिका ॥ रध्य्त्_१।१६२-१६६:१ ॥  
लवणम् ॥ रध्य्त्_१।१६२-१६६:२ ॥  
तूरी ॥ रध्य्त्_१।१६२-१६६:३ ॥  
गैरिकवर्णिकाजीकक इत्येताभिः पञ्चभिर् मृत्तिकाभिः परीक्षकाः कनकं परीक्ष्यं तेन यथा ॥ रध्य्त्_१।१६२-१६६:४ ॥  
कनकपत्त्राणि काञ्जिकेन क्लेदयित्वा रजकत्यक्ततूरीशुष्कलगदकं लवणेन समभागेन चूर्णयित्वा कर्परः परिचूर्णस् तदुपरि पत्त्रं पुनश्चूर्णं पुनः पत्त्रमेवं पत्त्राण्य् उपर्युपरि मुक्त्वोपरि पुनः कर्परं दत्त्वा चूर्णेन सर्वतः पार्श्वे वाच्छाद्य यावद्भिः कर्परपुट आच्छाद्यते तावन्ति छगणकानि खडकित्वाग्नि दत्त्वा मुच्यते यदि च ज्वलित्वा स्वयं तिष्ठति ॥ रध्य्त्_१।१६२-१६६:५ ॥  
तदा पुनर् द्वितीयवारं छगणखण्डकपूर्णः पुटो देयः ॥ रध्य्त्_१।१६२-१६६:६ ॥  
एवं यदि मलाधिक्यं तदा तृतीयो देयः ॥ रध्य्त्_१।१६२-१६६:७ ॥  
एवं चित्रक्षटखटिकयापि गोलकखटिकया वा लवणमिश्रयापि पुटद्वयत्रयदानेन तदेव कार्यम् ॥ रध्य्त्_१।१६२-१६६:८ ॥  
अथ यद्येव ज्ञायते ॥ रध्य्त्_१।१६२-१६६:९ ॥  
एवं कृतेऽपि सर्वथा न शुद्धं द्रव्यं यदि वावदूलोतादिकुधातुमसाधिक्यं तदामसवारवर्णिकया जीककेण वा लवणमिश्रेण पूर्वरीत्यैव पुटद्वयत्रयदाने सर्वमलशुद्धिः ॥ रध्य्त्_१।१६२-१६६:१० ॥  
इति पञ्चमृत्स्नाभिः सर्वदोषशुद्धिः ॥ रध्य्त्_१।१६२-१६६:११ ॥  
तथा चतुर्दशवणिकादशीकादशयनवाश् चेति सम्प्रतिकले स्वर्णपरमसीमा अतः परं शोधने ऽपि कृते न हि कर्णिकावृद्धिः ॥ रध्य्त्_१।१६२-१६६:१२ ॥  
तथा शोधनचूर्णं यदि ध्मायते तदा यो रूप्यादिधातुश् चीर्णो भवति सो ऽपि लभ्यते ॥ रध्य्त्_१।१६२-१६६:१३ ॥  
तथा रूप्यं कर्परे क्षिप्त्वोपरिसीसकं क्षिप्यतेऽधो जाल्यते ततो द्वाव् अपि सरावेदाकत्र भूत्वा भ्रमतस् तदावसीसकरजतमलं चरित्वा कर्परलगितागरणरक्षाङ्गुलप्रमाणश् चरमध्ये मिलति ॥ रध्य्त्_१।१६२-१६६:१४ ॥  
शुद्धरूप्यरसश्च यदि भ्रान्तस् तिष्ठति तदा ज्ञेयं शुद्धो रूप्यरसः ॥ रध्य्त्_१।१६२-१६६:१५ ॥  
रक्षायां ध्यातायां चीर्णतामृदि धातवो लभ्यन्ते ॥ रध्य्त्_१।१६२-१६६:१६ ॥  
इत्यादिविज्ञमुखैर् ज्ञेयम् ॥ रध्य्त्_१।१६२-१६६:१७ ॥  
अथ मूलग्रन्थव्याख्या ॥ रध्य्त्_१।१६२-१६६:१८ ॥  
भूधरयन्त्रे शरावसम्पुटे जीर्णं गन्धकं रसं क्षिप्त्वा द्वात्रिंशत्तमेन मनःशिलासत्त्वं च क्षिप्त्वा मुखे कोडीयकं दत्त्वा कर्पटमृत्तिकया च लिप्त्वा हठाग्निं ज्वालयेत् जीर्णे च मनःशिलासत्त्वे पुनर्द्वात्रिंशत्तमेन भागेन तस्य क्षेपः ॥ रध्य्त्_१।१६२-१६६:१९ ॥  
एवं पुनः पुनः क्षेपणसूततुल्यं मनःशिलासत्त्वं जार्यम् ॥ रध्य्त्_१।१६२-१६६:२० ॥  
न हीनं न चाधिकम् ॥ रध्य्त्_१।१६२-१६६:२१ ॥  
एवं मनःशिलासत्त्वे जीर्णे पारदेन सप्तलोहान्यभ्यङ्गगालितानि हेमरूपाणि भवन्ति ॥ रध्य्त्_१।१६२-१६६:२२ ॥  
तच्च हेम पञ्चभिर् मृत्तिकाभिः शोधनिकां सहते ॥ रध्य्त्_१।१६२-१६६:२३ ॥  
तथादाद्यछेदकषावर्त्तशोधनशुद्धं च जायते ॥ रध्य्त्_१।१६२-१६६:२४ ॥  
इति जीर्णगन्धकसूतस्य मनःशिलासत्त्वजारणं षष्ठम् ॥ रध्य्त्_१।१६२-१६६:२५ ॥  
एतावद्भिः संस्कारैः संस्कृतो रसो लोहसाधक एव ॥ रध्य्त्_१।१६२-१६६:२६ ॥  
अतः परं च ये संस्कारा यानि च जारणानि तानि देहलोहसाधकानीति ॥ रध्य्त्_१।१६२-१६६:२७ ॥  
तत्र सप्तमं खापरसत्त्वजारणम् आह ॥ रध्य्त्_१।१६२-१६६:२८ ॥  
    
____________________________________________________  
    
स्तर्त् रध्य् १।१६७-१६९

<खापरसत्त्वजारण; मेर्चुर्य्:: मुखकरण>  
सूतं जीर्णशिलासत्त्वं लोहखल्वे चतुष्पदे ।  
क्षिप्त्वा खापरसत्त्वस्य चतुःषष्ट्यंशचूर्णकम् ॥ रध्य्_१।१६७ ॥  
थूथाविडेन सम्पिष्य मृद्वग्निं ज्वालयेद् अधः ।  
जीर्णे जीर्णे मुहुः क्षिप्त्वा जार्यम् अष्टगुणं रसात् ॥ रध्य्_१।१६८ ॥  
जीर्णे पुष्पाक्षसत्त्वे च सस्नेहो जायते रसः ।  
जीर्यते ऽन्नपथं वक्त्रं सम्प्रत्यूर्ध्वं च पारदः ॥ रध्य्_१।१६९ ॥  
    
------------------  
    
चोम्म्। रसाध्यायटीका:  
    
चतुष्पादे लोहषैरलेषापरसूत्वं तस्माच्चतुःषष्टिगुणं जीर्णमनःशिलासत्त्वं पारदं च क्षिप्त्वा थूथाविडेन सम्पिषन्न् अधो मृदुवह्निर् ज्वालयेत् ॥ रध्य्त्_१।१६७-१६९:१ ॥  
अत्रतने च खापरसत्त्वे जीर्णे पुनः ६४ भागेन तदेव क्षेप्यम् ॥ रध्य्त्_१।१६७-१६९:२ ॥  
एवं पुनः पुनः क्षिप्त्वा रसादष्टगुणं खापरसत्त्वं जारणीयम् ॥ रध्य्त्_१।१६७-१६९:३ ॥  
ततः पारदः सस्नेहो वा सम्प्रत्यूर्ध्वम् अन्नपथहीरकं जीर्यति ॥ रध्य्त्_१।१६७-१६९:४ ॥  
इति जीर्णशिलासत्त्वस्य तस्य खापरसत्त्वजारणं सप्तमम् ॥ रध्य्त्_१।१६७-१६९:५ ॥  
    
____________________________________________________  
    
स्तर्त् रध्य् १।१७०-१७२

<मेर्चुर्य्:: जारण:: वज्र => सर्वव्यापिन्>  
त्रिधान्नपथवक्राणां मध्याद् एकं च हीरकम् ।  
येन सूतेन सञ्जीर्णं सत्त्वं पुष्पाक्षसम्भवम् ॥ रध्य्_१।१७० ॥  
प्रक्षिप्य लोहसत्त्वे तौ चतुष्पाद उभाव् अपि ।  
थूथाविडेन सम्पिष्यन् मृद्वग्निं ज्वालयेदधः ॥ रध्य्_१।१७१ ॥  
ज्वाल्यो ऽग्निस्तावता यावज्जीर्यते स च हीरकः ।  
हीरके ऽन्नपथे जीर्णे सर्वव्यापी भवेद्रसः ॥ रध्य्_१।१७२ ॥  
    
------------------  
    
चोम्म्। रसाध्यायटीका:  
    
इलाग्रे त्रिभिः प्रकारैरन्नपथहीरकाणां निष्पत्तिं भणिष्यति ॥ रध्य्त्_१।१७०-१७२:१ ॥  
ततस् तेषां प्रकारत्रयाणां मध्यात्प्रथममेकतमेन प्रकारेण निष्पन्नम् अन्नपथे हीरकभस्म तथा जीर्णखापरसत्त्वं सुतं चोभाव् अपि चतुष्पादे लोहखल्वे क्षिप्त्वा थूथाविडेन पिषन् खरलाधो भागे कोमलाग्निं ज्वालयेत् ॥ रध्य्त्_१।१७०-१७२:२ ॥  
तावत् यावता सर्वं हीरकभस्म जीर्यति ॥ रध्य्त्_१।१७०-१७२:३ ॥  
ततो हीरके जीर्णे सति रसः सर्वव्यापीति देहलोहव्यापको भवति ॥ रध्य्त्_१।१७०-१७२:४ ॥  
इति जीर्णखापरसत्त्वसूतस्यान्नपथहीरके जारणमष्टमम् ॥ रध्य्त्_१।१७०-१७२:५ ॥  
    
____________________________________________________  
    
स्तर्त् रध्य् १।१७३-१९१

एवम्भूतस्तु सूतो ऽयं रौद्रसंहारकारकः ।  
यत्किञ्चिद्दीयते तस्य रसोपरसवातकः ॥ रध्य्_१।१७३ ॥  
तत्सर्वं ग्रसते वेगात् यथा देवो महेश्वरः ।  
क्षणेन जायते जीर्णं तन्मुखे पतितं तु यत् ॥ रध्य्_१।१७४ ॥  
स्फाटिकान्तानि रत्नानि जीर्यन्ते चातिवेगतः ।  
ततः कोटिगुणे जीर्णे शङ्खवेधी भवेद्रसः ॥ रध्य्_१।१७५ ॥  
तत्क्षणाद् अमरत्वं च खेचरत्वं ददाति च ।  
    
<मेर्चुर्य्:: जारण>  
अजीर्णं तुम्बाबीजं तु सूतकं यस्तु वातयेत् ।  
ब्रह्महा स दुराचारो मम द्रोही महेश्वरि ॥ रध्य्_१।१७६ ॥  
तस्मात् सर्वप्रयत्नेन जारितं मारयेद्रसम् ।  
संस्थाप्य गोमयं भूमौ पश्चात् मूषां तदोपरि ॥ रध्य्_१।१७७ ॥  
तन्मध्ये कटुतुम्ब्योत्थं तैलं दत्त्वा रसं क्षिपेत् ।  
काकमाचीरसो देयस्तैलतुल्यस्ततः पुनः ॥ रध्य्_१।१७८ ॥  
गन्धकं व्रीहिमात्रं च क्षिप्त्वा तं च निरोधयेत् ।  
तत्पृष्ठे श्रावकं दत्त्वा पूर्णतावद्भिषक् परम् ॥ रध्य्_१।१७९ ॥  
स्वाङ्गशीतं च तं ज्ञात्वा जीर्णं तैलं च गन्धकम् ।  
काकमाचीद्रवं चाग्निं दत्त्वा दत्त्वा तु जारयेत् ॥ रध्य्_१।१८० ॥  
मूषायां गोमयं सार्द्रं दत्त्वा चाधोऽथ पावकम् ।  
षड्गुणं गन्धकं जार्यं सूतस्यैवं मुषं भवेत् ॥ रध्य्_१।१८१ ॥  
तत्सूतं मर्दयेत् खल्वे जम्बीरोत्थद्रवैर्दिनम् ।  
चतुःषष्ट्यंशकं पूर्वं द्वात्रिंशांशं ततः पुनः ॥ रध्य्_१।१८२ ॥  
षोडशांशं शुद्धहेमपत्त्रं सूतेषु जारयेत् ।  
साग्रे साग्रे तु तन्मर्द्यं जम्बीराणां द्रवैर् दृढम् ॥ रध्य्_१।१८३ ॥  
मूलिका लवणं गन्धमभावे पित्ततैलयोः ।  
पिष्यो जम्बीरनीरेण हेमपत्त्रं प्रलेपयेत् ।  
इत्येवं जारणा कार्या ततः सूतं विमारयेत् ॥ रध्य्_१।१८४ ॥  
    
<विड:: वडवानल>  
अथवा निर्मुषं चेमं विडयोगेन जारयेत् ।  
विडम् अत्र प्रवक्ष्यामि साधयेद्भिषगुत्तमः ॥ रध्य्_१।१८५ ॥  
शङ्खचूर्णं रविक्षीरैरातपे भावयेद्दिनम् ।  
तद्वज्जम्बीरजैर् द्रवैर् दिनैकं धूमसारकम् ॥ रध्य्_१।१८६ ॥  
सौवर्चलमजामूत्रैः क्वाथं यामचतुष्टयम् ।  
कण्टकारीरसं क्वाथं दिनैकं नरमूत्रके ॥ रध्य्_१।१८७ ॥  
साजीक्षारं च कासीसं तिन्तिणीकं शिलाजतु ।  
जम्बीरोत्थद्रवैर् भाव्यं पृथक् यामचतुष्टयम् ॥ रध्य्_१।१८८ ॥  
जेपालबीजं त्वग्घीनं मूलकानां द्रवैर् दिनम् ।  
सैन्धवं टङ्कणं गुञ्जा शिग्रुमूलद्रवैर् दिनम् ॥ रध्य्_१।१८९ ॥  
एतत्सर्वं समांशं तु मर्द्यं जम्बीरजैर्द्रवैः ।  
तद्गोलं रक्षयेद्यत्नात् विडो ऽयं वडबानलः ॥ रध्य्_१।१९० ॥  
अनेन मर्दयेत्सूतं ग्रसते तप्तखल्वके ।  
स्वर्णाभ्रसर्वलोहानि सत्त्वानि ग्रसते क्षणात् ॥ रध्य्_१।१९१ ॥  
    
------------------  
    
चोम्म्। रसाध्यायटीका:  
    
अथान्यमते विडानि ॥ रध्य्त्_१।१७३-१९१:१ ॥  
अथ जार्यवस्तूनां जीर्णाजीर्णत्वज्ञानोपायम् आह ॥ रध्य्त्_१।१७३-१९१:२ ॥  
    
____________________________________________________  
    
स्तर्त् रध्य् १।१९२-१९५

<जारण: गर्भ।ग्रास, पिण्ड, परिणाम>  
आद्यो गर्भपरः पिण्डः परिणामस्तृतीयकः ।  
सूतान्तः सर्वजार्याणां जारणस्त्रिविधो विधिः ॥ रध्य्_१।१९२ ॥  
जार्ये तु जारिते सूते वस्त्रेण गालिते सति ।  
वस्त्रे तिष्ठति चेत् सर्वमाद्यो वै गर्भसञ्ज्ञकः ॥ रध्य्_१।१९३ ॥  
पुनर्जारितजार्ये तु वस्त्रान् निःशेषनिर्गते ।  
ख्यातोऽल्पादधिके सूते सोपरिपिण्डसञ्ज्ञकः ॥ रध्य्_१।१९४ ॥  
जालं कारयता सूते वस्त्रान्निःसरते पुनः ।  
संस्थिते च निजे लौल्ये जीर्णजार्यस् तृतीयकः ॥ रध्य्_१।१९५ ॥  
    
------------------  
    
चोम्म्। रसाध्यायटीका:  
    
अत्राप्ययमाम्नायः ॥ रध्य्त्_१।१९२-१९५:१ ॥  
इहानन्तरप्रोक्तं धान्याभ्रकादीनाम् [॥। औ२ ज़ेइछेन्झ्] स च [॥। औ२ ज़ेइछेन्झ्] तमेष्व् अन्येषु वस्तुषु रसे जारितेषु ससूतकं जीर्णम् अजीर्णम् एवेति विचारः ॥ रध्य्त्_१।१९२-१९५:२ ॥  
प्रथमो गर्भः द्वितीयः पिण्डस्तृतीयः परिणामक इति त्रिविधं लक्षणं भवति ॥ रध्य्त्_१।१९२-१९५:३ ॥  
तद्यथा जार्यं वस्तु जारयित्वा रसो वस्त्रेण गाल्यते ततो यदि किञ्चिद्वस्त्रे शेषं विगाल्य तिष्ठति तदा ज्ञेयोऽसौ गर्भ इति ॥ रध्य्त्_१।१९२-१९५:४ ॥  
ततः पुनरपि सरश् चरुभ्यते तदेव खरले क्षिप्त्वा यथा विडेन पेषिताग्निर्ज्वालनीयः ॥ रध्य्त्_१।१९२-१९५:५ ॥  
अयं भावो जारणा येन विधिना पूर्वं भणितास्ति सा तेन विधिना जार्यौषधं विनैवानुमानेन तप्त्वा पुनर्वस्त्रेण रसो गालनीयः ॥ रध्य्त्_१।१९२-१९५:६ ॥  
ततो यदि वस्त्रात्पूर्वो ऽपि निःसरति ननु किञ्चिल् लगति परं तोलितः स तु निजतौल्याधिको भवति तदा ज्ञेयोऽसौ पिण्ड इति ॥ रध्य्त्_१।१९२-१९५:७ ॥  
अद्यापि सर्वथा न जीर्णमौषधमित्यर्थः ॥ रध्य्त्_१।१९२-१९५:८ ॥  
ततः पुनरपि यथा भणितास्ति तथैव जार्यौषधोपक्षेपेण विनैव विधापुनर् नववस्त्रेण रसो गाल्यते ॥ रध्य्त्_१।१९२-१९५:९ ॥  
यदि वस्त्रान्निःसृतो गालितः सन्निजतौल्ये तिष्ठति तदा ज्ञेयोऽसौ परिणामक इति ॥ रध्य्त्_१।१९२-१९५:१० ॥  
रसेनौषधसर्वथाजीर्ण इत्यर्थः ॥ रध्य्त्_१।१९२-१९५:११ ॥  
अत्राद्यम् एतद् द्वयमेव शुद्धकृतो यो भेदः शुद्धः ॥ रध्य्त्_१।१९२-१९५:१२ ॥  
इति जार्याणां जीर्णलक्षणाधिकारः ॥ रध्य्त्_१।१९२-१९५:१३ ॥  
इति सारणसमाप्तः ॥ रध्य्त्_१।१९२-१९५:१४ ॥  
इत्येवम् अष्टभिः संस्कारैर् एकादशो जारणासंस्कारः ॥ रध्य्त्_१।१९२-१९५:१५ ॥  
    
____________________________________________________  
    
स्तर्त् रध्य् १।१९६-२०२

<सिद्धरस (?)>  
कुम्भस्याधः कृते छिद्रे द्विग्रन्थिं दोरकं क्षिपेत् ।  
एकं मध्ये परं बाह्ये कुम्भे कार्यो गलद्घटी ॥ रध्य्_१।१९६ ॥  
महोडाकस्य मूलानां श्रीखण्डेन घटे ततः ।  
क्षिप्त्वायःस्थालिकामध्ये पारदं जीर्णाहीरकम् ॥ रध्य्_१।१९७ ॥  
सच्छिद्रां ढङ्कणीं दत्त्वा कुम्भं श्रीखण्डसम्भृतम् ।  
प्रध्वरायां च ढङ्कण्यां क्षिप्त्वाग्निं ज्वालयेद्धठात् ॥ रध्य्_१।१९८ ॥  
स्थालिकाधश्चतुर्यामं ढङ्कणीछिद्रमध्यतः ।  
श्रीपिण्डो दोरकाच्च्युत्वा मुहुः पतति पारदे ॥ रध्य्_१।१९९ ॥  
तद्दग्धसूतसम्मिश्रं श्वेतभस्म प्रजायते ।  
तत् क्षिपेद् अन्धमूषायां साकं मध्वाज्यटङ्कणैः ॥ रध्य्_१।२०० ॥  
ध्मातं सत्कुरुते बन्धं पारदस्य न संशयः ।  
न क्षीयते मुहुर् ध्माते ऽतीवनिश्चलतां गतः ॥ रध्य्_१।२०१ ॥  
जार्यमाणश्च यः सूतः स्वयमेव निबध्यते ।  
स हि सिद्धरसानां हि देहलोहो निबध्यति ॥ रध्य्_१।२०२ ॥  
    
------------------  
    
चोम्म्। रसाध्यायटीका:  
    
इह कुम्भस्य तले छिद्रम् अङ्गुलिप्रवेशयोग्यं कृत्वा तत्र दवरकं क्षिप्त्वा मध्ये बहिरपि च दवरके ग्रन्थिं दत्त्वा तथा कार्यं यथा सत्कुम्भो गलद्घटी भवति ॥ रध्य्त्_१।१९६-२०२:१ ॥  
तत्र क्षिप्तौषधरसो गलतीत्यर्थः ॥ रध्य्त्_१।१९६-२०२:२ ॥  
ततः स्थालिकामध्ये जीर्णदोरकं पारदं क्षिप्त्वा उपरि सच्छिद्रा प्रध्वरा ढङ्कणी दीयते ॥ रध्य्त्_१।१९६-२०२:३ ॥  
तस्याश्चोपरि गलद्घटी कुम्भोमुमुत्का महोडाकमूलानां श्रीषण्डेन सकुम्भो भ्रियते ॥ रध्य्त्_१।१९६-२०२:४ ॥  
ततः स्थालिकाया अधस्ताच् चतुरो यामान् हठाग्निर् ज्वालनीयः ॥ रध्य्त्_१।१९६-२०२:५ ॥  
एवं च यथा यथा कुम्भमध्याड्ढङ्कणी छिद्रेण दवरकाद् गलित्वा तुषरसः पारदे पतति तथा तथाग्निदग्धः पारदः श्वेतभस्म भवति ॥ रध्य्त्_१।१९६-२०२:६ ॥  
ततश्च तत्सूतभस्म मध्वाज्यटङ्कणैः साकं बन्धमूषायां क्षिप्त्वा ध्मायते ॥ रध्य्त्_१।१९६-२०२:७ ॥  
ततः पारदो ध्मातः सन् बध्यते ॥ रध्य्त्_१।१९६-२०२:८ ॥  
को ऽर्थः अनेकशो ऽत्यर्थं ध्मातोऽपि निश्चलो भवति न पुनः क्षीयते ॥ रध्य्त्_१।१९६-२०२:९ ॥  
यः पारदो जार्यमाणः सन् बध्यते स्वयमेव निबध्यते निरायासबद्धो भवति स हि सिद्धरस इत्युच्यते ॥ रध्य्त्_१।१९६-२०२:१० ॥  
स च देहलोहानां वेधकः स्यात् ॥ रध्य्त्_१।१९६-२०२:११ ॥  
तदेदं पूर्वोक्तयुक्त्यासौ सिद्धरसो निष्पन्नः ॥ रध्य्त्_१।१९६-२०२:१२ ॥  
अथ सिद्धरसस्य फलमाह ॥ रध्य्त्_१।१९६-२०२:१३ ॥  
    
____________________________________________________  
    
स्तर्त् रध्य् १।२०३-२०६

मृगस्याकृष्णनेत्रे च प्ररोहत्यन्धचक्षुषि ।  
रसाभ्यक्ते तयोः पीडा नश्यत्यन्धश्च पश्यति ॥ रध्य्_१।२०३ ॥  
देवदानवगन्धर्वसिद्धगुह्यकखेचरैः ।  
रसो वक्त्रे स्थितो यस्य तद्गतिः खे न हन्यते ॥ रध्य्_१।२०४ ॥  
म्रियते न विषेणापि दह्यते नैव वह्निना ।  
आकाशे सिद्धविद्यस्य मृतो जीवति तत्क्षणात् ॥ रध्य्_१।२०५ ॥  
मणिमन्त्रौषधेभ्यो ऽपि प्रभावातिशयो महान् ।  
मृतसञ्जीवनो नाम रसबन्धः प्रकीर्तितः ॥ रध्य्_१।२०६ ॥  
    
------------------  
    
चोम्म्। रसाध्यायटीका:  
    
मृगस्य नेत्रे अकृष्णरसेनाभ्येते ॥ रध्य्त्_१।२०३-२०६:१ ॥  
नेत्रयोः पीडा नश्यति ॥ रध्य्त्_१।२०३-२०६:२ ॥  
अन्धचक्षुषि सिद्धरसाञ्जने कृतेऽन्धः पश्यति ॥ रध्य्त्_१।२०३-२०६:३ ॥  
तथा यस्य मुखे सिद्धरसगुटिका तिष्ठति तस्याकाशे गतिर् देवदानवगन्धर्वसिद्धयक्षखेचरैर् न हन्यते ॥ रध्य्त्_१।२०३-२०६:४ ॥  
तथा सिद्धरसे मुखे स्थिते विषेण न म्रियते ॥ रध्य्त्_१।२०३-२०६:५ ॥  
अग्निना न दह्यते ॥ रध्य्त्_१।२०३-२०६:६ ॥  
आकाशे सिद्धरसविद्यश्च भवति ॥ रध्य्त्_१।२०३-२०६:७ ॥  
मृतो मूर्छितः सन् तत्क्षणाज्जीवति ॥ रध्य्त्_१।२०३-२०६:८ ॥  
तथा मणिमन्त्रमहौषधेभ्यो ऽपि सिद्धरसस्य प्रभावातिशयो महीयान् ॥ रध्य्त्_१।२०३-२०६:९ ॥  
असौ मृतजीवनो नाम रसबन्धः कथितः ॥ रध्य्त्_१।२०३-२०६:१० ॥  
को ऽर्थः मृत इव मृतः ॥ रध्य्त्_१।२०३-२०६:११ ॥  
सर्पदंशवह्निदाहजलप्लावशस्त्रघातविषादिदुष्टप्रयोगैर् मूर्छितः यः केनापि जीवयितुं न शक्यते सो ऽपि मुखे क्षिप्तस्यास्य रसस्य प्रभावेण क्षणाद् एव जीवति ॥ रध्य्त्_१।२०३-२०६:१२ ॥  
इति जीर्णवज्रसूतस्य बन्धसंस्कारो द्वादशः ॥ रध्य्त्_१।२०३-२०६:१३ ॥  
____________________________________________________  
    
स्तर्त् रध्य् १।२०७-२०८

<मेर्चुर्य्:: सारण>  
बद्धसूतचतुःषष्टिपलान्य् आवर्तयेत् सुधीः ।  
हेमराजिचतुःषष्टिपलान्य् आवर्तयेत् पृथक् ॥ रध्य्_१।२०७ ॥  
ढालयेद्धेमराजिं तां बद्धसूतद्रवोपरि ।  
रक्तषोटो भवत्येवं संस्कारः सारणो मतः ॥ रध्य्_१।२०८ ॥  
    
------------------  
    
चोम्म्। रसाध्यायटीका:  
    
पूर्वोक्तयुक्त्या बद्धसूतस्य चतुःषष्टिपलानि गालयित्वा ततो द्वितीयमुषायां हेमराजिचतुःषष्टिपलानि गालयेत् ॥ रध्य्त्_१।२०७-२०८:१ ॥  
ततस्तानि हेमराजिचतुःषष्टिपलानि गालितबद्धसूतचतुःषष्टिपलोपरि ढालनीयानि ॥ रध्य्त्_१।२०७-२०८:२ ॥  
तत उभयं मिलित्वा रक्तषोटो भवति ॥ रध्य्त्_१।२०७-२०८:३ ॥  
एवमेष सारणसंस्कारः प्रोच्यते ॥ रध्य्त्_१।२०७-२०८:४ ॥  
इति बद्धसूतस्य सारणसंस्कारस्त्रयोदशः ॥ रध्य्त्_१।२०७-२०८:५ ॥  
    
____________________________________________________  
    
स्तर्त् रध्य् १।२०९-२१४

<मेर्चुर्य्:: पातन? सारण?>  
तारमध्यगतं कृत्वा पूर्ववत्पातयेद्रसम् ।  
हेमपिष्टानुसम्पिष्टं कुमारीरसमर्दितम् ॥ रध्य्_१।२०९ ॥  
उपरिस्थस्य भाण्डस्य बुध्नसंलेपितं ध्रुवम् ।  
एवं तु गन्धकं ताम्ररजते हाटके तथा ।  
पुनः पुनस्तथा पात्यं चेत्थं संसारयेत्ततः ॥ रध्य्_१।२१० ॥  
    
<१४। मारणसंस्कार>  
रक्तषोटस्य यावन्तो गद्याणाः सारणे कृते ।  
द्विघ्नाः शुद्धशिलायास्ते भृशं चूर्णीकृता मुहुः ॥ रध्य्_१।२११ ॥  
विस्तीर्णकाचकूप्यां तद् देयं चूर्णमुपर्यधः ।  
रक्तषोटं च तद्गर्भे क्षिप्त्वास्य चाभ्रचाचिकम् ॥ रध्य्_१।२१२ ॥  
कूपिकायां वेष्टनानि सप्त देयानि च मृदः ।  
नरप्रमाणिकं गर्तं खनित्वा छाणकैर् भृतम् ॥ रध्य्_१।२१३ ॥  
तद्गर्भे कूपिकां क्षिप्त्वा हठाग्निं ज्वालयेत् ततः ।  
स्वाङ्गशीतं च तद् ग्राह्यम् एतन्मारणम् उच्यते ॥ रध्य्_१।२१४ ॥  
    
------------------  
    
चोम्म्। रसाध्यायटीका:  
    
इह सारणसंस्कारे कृते यावन्तो रक्तषोटस्य गद्याणा भवन्ति तेभ्यो द्विगुणात्तु शुद्धमनःशिलागद्याणान् गाढं सूक्ष्मचूर्णरूपान् कृत्वा प्रौढकाचकूपीमध्ये ऽर्धचूर्णं क्षिप्त्वा ततो रक्तषोटं मुक्त्वा पुनरुपरि शेषं मनःशिलाचूर्णम् अधः क्षिप्त्वा कूपीमध्येऽधश्चूर्णं क्षिप्त्वा ततो रक्तषोटं मुक्त्वा पुनरुपरि शेषं मनःशिलाचूर्णमधः लिप्त्वा कूपीद्वारे ऽभ्रस्य चातिकां दत्त्वा सप्ततारं तस्यां कूपिकायां परितः कर्पटमृत्तिकां दत्त्वारण्यछाणकैः पूर्णायां पुरुषप्रमाणखनितगर्तायां मध्ये कूपीं मुक्त्वा हठाग्निर् ज्वालनीयः ॥ रध्य्त्_१।२०९-२१४:१ ॥  
यदि च ज्वलिता स्वयं शीतलं भवति तदा कूपीमध्यात् स रसो ग्राह्यः ॥ रध्य्त्_१।२०९-२१४:२ ॥  
एतन्मारणम् उच्यते ॥ रध्य्त्_१।२०९-२१४:३ ॥  
अत्राम्नायः ॥ रध्य्त्_१।२०९-२१४:४ ॥  
खड्डायाम् अर्धं यावच्छणकानि मुक्त्वोपरि कूपी मुच्यते ततः पार्श्वेषत्तथोपरि छाणकैर् गर्ता भ्रियते ॥ रध्य्त्_१।२०९-२१४:५ ॥  
इति सारितसूतस्य मारणसंस्कारश् चतुर्दशः ॥ रध्य्त्_१।२०९-२१४:६ ॥  
    
____________________________________________________  
    
स्तर्त् रध्य् १।२१५

<१५। प्रतिसारणसंस्कार>  
संस्कारैर् मनुसङ्ख्यैश्च सूतः संस्कृत्य मारितः ।  
खल्वे क्षिप्त्वा स सम्पिष्टः प्रोच्यते प्रतिसारणम् ॥ रध्य्_१।२१५ ॥  
    
------------------  
    
चोम्म्। रसाध्यायटीका:  
    
इह मनुसङ्ख्यैश् चतुर्दशभिः संस्कारैर् अनन्तरोक्तैः संस्कृत्य यो मारितसूतः सुखल्वे क्षिप्त्वात्यर्थं पिष्यते ॥ रध्य्त्_१।२१५:१ ॥  
एतत् प्रतिसारणं भण्यते ॥ रध्य्त्_१।२१५:२ ॥  
इति मारितसूतस्य प्रतिसारणसंस्कारः पञ्चदशः ॥ रध्य्त्_१।२१५:३ ॥  
    
____________________________________________________  
    
स्तर्त् रध्य् १।२१६

मारितं मृतनागेन हेम तस्यापि चूर्णकम् ।  
यत्प्रतिसारणे क्षिप्यम् एतत् क्रामणम् उच्यते ॥ रध्य्_१।२१६ ॥  
    
------------------  
    
चोम्म्। रसाध्यायटीका:  
    
इह मृतसीसकेन काञ्चनं सारयित्वा तस्य मृतकाञ्चनस्य चूर्णं यत् प्रतिसारितरसे क्षिप्यते ॥ रध्य्त्_१।२१६:१ ॥  
एतत् क्रामणं कथ्यते ॥ रध्य्त्_१।२१६:२ ॥  
इति प्रतिसारितसूतस्य क्रामणसंस्कारः षोडशः ॥ रध्य्त्_१।२१६:३ ॥  
नागकाञ्चनमारणविधिश् चाग्रे स्वयमेव वक्ष्यति ॥ रध्य्त्_१।२१६:४ ॥  
    
____________________________________________________  
    
स्तर्त् रध्य् १।२१७-२१८

<वेध>  
नागवल्ल्याश्च पत्रेण तदतन्त्तामितरम् ।  
रतिमात्रं क्षिपेत् कुर्यान्नागपत्रस्य वेढनीम् ॥ रध्य्_१।२१७ ॥  
गालयित्वाथ तच्चूर्णं सर्वलोहेषु निक्षिपेत् ।  
गाल्यमानेषु तायेत सहस्रस्य प्रवेधकम् ॥ रध्य्_१।२१८ ॥  
    
------------------  
    
चोम्म्। रसाध्यायटीका:  
    
इह प्रथमं शुद्धनागस्यैकेन पत्रेऽवद्येन पत्रं कृत्वा तत्र रतिमात्रं क्रमितं रसं क्षिप्त्वा नारापत्रस्थातनु गालयित्वा वेढनीं च कृत्वा तां वेढनीं गालयेत् ॥ रध्य्त्_१।२१७-२१८:१ ॥  
ततश्चूर्णं भवति ॥ रध्य्त्_१।२१७-२१८:२ ॥  
ततः पूर्वोक्तानि सर्वाण्यपि नागवङ्गादिलोहानि रतिसहस्रमात्राणि गालयित्वा भ्रमत्येव लोहरसे रतिमात्रं वेढनीरसं चूर्णं क्षिपेत् ॥ रध्य्त्_१।२१७-२१८:३ ॥  
ततस् तले सक्तं सुवर्णं ग्राह्यम् ॥ रध्य्त्_१।२१७-२१८:४ ॥  
एष सहस्रवेधको रसः ॥ रध्य्त्_१।२१७-२१८:५ ॥  
इति क्रामितसूतस्य वेधकसंस्कारः सप्तदशः ॥ रध्य्त्_१।२१७-२१८:६ ॥  
    
____________________________________________________  
    
स्तर्त् रध्य् १।२१९-२२३  
    
<उद्घाटन>  
गालिते नागगद्याणे सूतगद्याणकं क्षिपेत् ।  
तच्चूर्णमध्ये क्षेप्तव्यो गद्याणो गन्धकस्य च ॥ रध्य्_१।२१९ ॥  
सर्जिकायाश्च गद्याणे मिलिते स्याच्चतुष्टयम् ।  
चूर्णं सम्पिष्य कर्तव्यं जलेनालोडयेत्ततः ॥ रध्य्_१।२२० ॥  
शरावसम्पुटे क्षिप्त्वा नीरन्ध्रवस्त्रमृत्स्नया ।  
हस्तप्रमाणिकं गर्तं खनित्वा छाणकैर्भृतम् ॥ रध्य्_१।२२१ ॥  
शरावसम्पुटं गर्ते क्षिप्त्वाग्निर्ज्वालयेत्ततः ।  
स्वाङ्गशीतं गृहीत्वा तत् कर्तव्यं सूक्ष्मचूर्णकम् ॥ रध्य्_१।२२२ ॥  
गालिते विद्धसूतेऽथ क्षिप्त्वा सर्षपमात्रकम् ।  
एवं कृते च सूतस्योद्घाटनं जायते ध्रुवम् ॥ रध्य्_१।२२३ ॥  
    
------------------  
    
चोम्म्। रसाध्यायटीका:  
    
ततस्तस्य चूर्णस्य मध्ये गन्धकस्य गद्याणकः ॥ रध्य्त्_१।२१९-२२३:१ ॥  
सर्जिकायाश्च गद्याणकः क्षेप्यः ॥ रध्य्त्_१।२१९-२२३:२ ॥  
ततो गालितनागगद्याणकः १ सूतगद्याणकः २ गन्धकगद्याणकः १ एवं गद्याणकचतुष्टयं मेलयित्वा गाढं सम्पिष्य चूर्णं कृत्वा जलेनालोडयित्वा पुनः शोषयित्वा ततः शरावसम्पुटे क्षिप्त्वा सम्पुटसन्धौ च वस्त्रमृत्तिकां दत्त्वा ततो हस्तप्रमाणायां गर्तायां मध्ये छाणकानि क्षिप्त्वोपरि शरावसम्पुटं दत्त्वा मुक्त्वा पुनः पार्श्वेषूपरि छाणकैः खण्डीभूत्वाग्निर् ज्वालनीयः ॥ रध्य्त्_१।२१९-२२३:३ ॥  
यदि च ज्वलित्वा न स्वयं स्थितो भवति तदा सम्पुटमध्याद् औषधं गृहीत्वा सूक्ष्मचूर्णं कृत्वा वेधसंस्कृतस्य गालितस्य रसस्य मध्ये सर्षपमात्रं गद्याणचतुष्टयं सूक्ष्मचूर्णं क्षिपेत् ॥ रध्य्त्_१।२१९-२२३:४ ॥  
अत्र च सूतमध्ये क्षेप्यौषधस्य प्रमाणं भणितम् ॥ रध्य्त्_१।२१९-२२३:५ ॥  
न पुनर्विद्धरसस्य ॥ रध्य्त्_१।२१९-२२३:६ ॥  
तथा गुरुभिरप्यस्य प्रमाणं नोक्तम् ॥ रध्य्त्_१।२१९-२२३:७ ॥  
ततोऽनुमानेनेति ज्ञायते ॥ रध्य्त्_१।२१९-२२३:८ ॥  
पश्चात्सर्वत्र चतुःषष्टिपलानि रसस्य प्रोक्तानि ॥ रध्य्त्_१।२१९-२२३:९ ॥  
ततस्तावता रसेन यावदौषधं वेधसंस्कारे क्रियमाणे निष्पन्नं तावत् एवौषधस्य रसस्य मध्ये गद्याणकचतुष्टयं पूर्णं सर्षपमात्रं क्षेप्तव्यम् ॥ रध्य्त्_१।२१९-२२३:१० ॥  
दिवा श्रीगुर्वाज्ञया यावत्प्रमाणं जानाति ॥ रध्य्त्_१।२१९-२२३:११ ॥  
एवं सर्षपमात्रे चूर्णे क्षिप्ते विद्धसूतस्योद्घाटनं भवति ॥ रध्य्त्_१।२१९-२२३:१२ ॥  
उद्घाटनं नाम सर्वधातुवेधे सर्वरोगापहारे च ॥ रध्य्त्_१।२१९-२२३:१३ ॥  
इत्यष्टादशः संस्कारः ॥ रध्य्त्_१।२१९-२२३:१४ ॥  
    
____________________________________________________  
    
स्तर्त् रध्य् १।२२४-२३०

<गोल्द्:: राजि>  
जीवशुल्वस्य भागैकं द्वौ भागौ शुद्धहेमजौ ।  
भागत्रयं समावर्तपत्त्रं कुर्यात् सुजदुकम् ॥ रध्य्_१।२२४ ॥  
निम्बुकानां रसैः क्षुत्त्वा यन्नागं शिलया मृतम् ।  
तेन लेपः प्रदातव्यो जडपत्त्रस्य पक्षयोः ॥ रध्य्_१।२२५ ॥  
चित्रकूटस्य षड्भागं भागैकं लवणस्य च ।  
समभागेन सञ्चूर्ण्य भर्तव्या स्थालिका ततः ॥ रध्य्_१।२२६ ॥  
लिप्तं पत्त्रं च तन्मध्ये ब्रुडन्तं चोर्ध्वगं क्षिपेत् ।  
शरावेऽधोमुखे दत्ते कण्ठं नीरन्ध्रयेन्मृदा ॥ रध्य्_१।२२७ ॥  
ततो ह्य् अधोमुखीं दद्याच्छरावोपरि ढङ्कणीम् ।  
स्थालिकाधश्चतुर्यामं हठाग्निं ज्वालयेदधः ॥ रध्य्_१।२२८ ॥  
विधिना हि च तेनैवं पत्त्रं फाडीत्रयं भवेत् ।  
गृहीत्वा मध्यमां फाडीं पक्षफाडीद्वयं त्यजेत् ॥ रध्य्_१।२२९ ॥  
मध्यफाड्याश्च चूर्णेन हेमराजिर् भवेद् ध्रुवम् ।  
चतुःषष्ट्यंशदानेन जार्यश्चाष्टगुणो रसात् ॥ रध्य्_१।२३० ॥  
    
------------------  
    
चोम्म्। रसाध्यायटीका:  
    
इह मानशुल्बं मारयित्वा पुनर् जीव्यते तं जीवन्तं शुल्वं कथयन्ति ॥ रध्य्त्_१।२२४-२३०:१ ॥  
ततस्तच्छुल्बस्यैको भागः तथा द्वौ हेमभागौ एवं भागत्रयं गालयित्वा इति तत् स्थूलं पत्त्रं कुर्यात् ॥ रध्य्त्_१।२२४-२३०:२ ॥  
ततो मनःशिलायां निम्बुकरसैश्च नागं मारयित्वा जतुपत्त्रम् उभयपार्श्वयोस् तेन मारितनागेन लेपनीयम् ॥ रध्य्त्_१।२२४-२३०:३ ॥  
ततश्चित्रकूटखटीलवणयोः समभागेन चूर्णं कृत्वा स्थालीं भृत्वा तस्य मध्ये ऊर्ध्वं ब्रुडन्तं पत्त्रं मुक्त्वा मुखेऽधोमुखं शरावं कृत्वा साध कण्ठे मृदा लिप्त्वा शरावस्योपर्यधोमुखं ढङ्कणीं दत्त्वा स्थालिकाधः प्रहरचतुष्कं यावत् हठाग्निर् ज्वालनीयः ॥ रध्य्त्_१।२२४-२३०:४ ॥  
एवं च कृते पत्त्रस्य फाडीत्रयं जायते ॥ रध्य्त्_१।२२४-२३०:५ ॥  
ततो या मध्यमा फाडी तां गृहीत्वा मर्दनीयं पार्श्वफाडीद्वयम् च त्यजनीयं यच्च मध्यफाडीचूर्णं सा हेमराजिर् उच्यते ॥ रध्य्त्_१।२२४-२३०:६ ॥  
तस्य चतुःषष्टितमो भागः पूर्वोक्तयुक्त्या पूर्वप्रोक्तस्य रसस्य दातव्यः ॥ रध्य्त्_१।२२४-२३०:७ ॥  
एवं तावद्यावदष्टगुणो हेमराजिं दत्त्वा पूर्वोक्तरीत्या जारिता भवति ॥ रध्य्त्_१।२२४-२३०:८ ॥  
इति सर्वोत्कृष्टा हेमराजिः समाप्तः ॥ रध्य्त्_१।२२४-२३०:९ ॥  
    
____________________________________________________  
    
स्तर्त् रध्य् १।२३१-२३५

<लेअद्:: राजि>  
नागराजिस्तु सामान्या माक्षिकी मध्यमा स्मृता ।  
उत्तमा घोषराजिश्च यः प्रकाशात्तदुत्तमा ॥ रध्य्_१।२३१ ॥  
पलैकं तीक्ष्णलोहस्य कांस्यस्यापि पलद्वयम् ।  
पलानि नव ताम्रस्य पित्तलस्य पलत्रयम् ॥ रध्य्_१।२३२ ॥  
शिलया मृतनागस्य तिथिसङ्ख्यापलानि च ।  
त्रिंशत्पलानि मूषायाः प्रक्षिप्यावर्तयेत् सुधीः ॥ रध्य्_१।२३३ ॥  
ततः सुवर्णमाक्षीकं सार्धसप्तपलानि च ।  
स्तोके स्तोकेन क्षिप्त्वाथ शनैश्चावर्तयेत् सुधीः ॥ रध्य्_१।२३४ ॥  
यावतस्ताम्रभागस्य तत्समानं यदा भवेत् ।  
स्तोकः प्रकाशराजिः स्यात् प्रथमा परिकीर्तिता ॥ रध्य्_१।२३५ ॥  
    
------------------  
    
चोम्म्। रसाध्यायटीका:  
    
इह या नागराजिः सा सामान्या स्वल्पकार्यकारी ॥ रध्य्त्_१।२३१-२३५:१ ॥  
माक्षिकाराजिर् मध्यमकार्यकारी ॥ रध्य्त्_१।२३१-२३५:२ ॥  
व्योषराजिर् उत्तमा बहुकार्यकारी ॥ रध्य्त्_१।२३१-२३५:३ ॥  
अयःप्रकाशराजिस्ताभ्यः सर्वाभ्यो राजिभ्य उत्तमा सर्वोत्तमकारीत्य् अर्थः ॥ रध्य्त्_१।२३१-२३५:४ ॥  
ततः प्रथममयःप्रकाशराजिर् उच्यते ॥ रध्य्त्_१।२३१-२३५:५ ॥  
पलमेकं सारलोहस्य कांस्यस्य च पलद्वयम् ॥ रध्य्त्_१।२३१-२३५:६ ॥  
पलानि नव शुद्धताम्रस्य पलत्रयं पित्तलायाः ॥ रध्य्त्_१।२३१-२३५:७ ॥  
मनःशिलामारितनागस्य पञ्चदशपलानि ॥ रध्य्त्_१।२३१-२३५:८ ॥  
एवं सर्वसङ्ख्यायास् त्रिंशत्पलानि मूषायां प्रक्षिप्यावर्तनीयानि ॥ रध्य्त्_१।२३१-२३५:९ ॥  
ततः सुवर्णमाक्षिकस्य सार्धसप्तपलान्यानीय स्तोकेन मध्ये क्षिप्त्वा पुनः शनैस्तावदावर्तनीयानि यावता ताम्रभागप्रमाणानि भवन्ति ॥ रध्य्त्_१।२३१-२३५:१० ॥  
अयमर्थः ॥ रध्य्त्_१।२३१-२३५:११ ॥  
ताम्रपलानि नव सन्ति ॥ रध्य्त्_१।२३१-२३५:१२ ॥  
ततः सर्वो रस आवर्तयित्वा यदा नवपलप्रमाणो भवति तदा प्रथमासाव् अयःप्रकाशराजिः कथ्यते ॥ रध्य्त्_१।२३१-२३५:१३ ॥  
इति सर्वोत्तमायःप्रकाशराजिः कथ्यते ॥ रध्य्त्_१।२३१-२३५:१४ ॥  
    
____________________________________________________  
    
स्तर्त् रध्य् १।२३६-२३७

<ब्रोन्ज़े:: राजि>  
तीक्ष्णलोहस्य चूर्णेन समानं कांस्यचूर्णकम् ।  
प्रक्षिप्यावर्त्य मूषायां क्रियते चैकपिण्डकम् ॥ रध्य्_१।२३६ ॥  
पिण्डादर्धगुणं नागं क्षिप्त्वा जार्यं पुनः पुनः ।  
घोषराजिर् भवेज्जीर्णे नागे कांस्याच्च षड्गुणे ॥ रध्य्_१।२३७ ॥  
    
------------------  
चोम्म्। रसाध्यायटीका:  
    
सारलोहचूर्णं कांस्यचूर्णं च सममात्रया मूषायां क्षिप्त्वा तत आवर्त्य एकपिण्डं क्रियते ॥ रध्य्त्_१।२३६-२३७:१ ॥  
ततस्तस्मात्पिण्डाद् अर्धमात्रया शुद्धनागं मध्ये क्षिप्त्वा मूषायां पुनः पुनरावर्त्य जारणीयम् ॥ रध्य्त्_१।२३६-२३७:२ ॥  
ततः पुनरप्यर्धमात्रया नागं क्षिप्त्वा जार्यम् ॥ रध्य्त्_१।२३६-२३७:३ ॥  
यदि चैवं पुनः पुनर्जारणेन कांस्यात् षड्गुणं नागं जीर्णं भवति ॥ रध्य्त्_१।२३६-२३७:४ ॥  
तदा व्योषराजिर् जायते ॥ रध्य्त्_१।२३६-२३७:५ ॥  
इति व्योषराजिः कांस्यराजिर् इत्यर्थः ॥ रध्य्त्_१।२३६-२३७:६ ॥  
    
____________________________________________________  
    
स्तर्त् रध्य् १।२३८-२३९

<माक्षिक:: राजि>  
शुद्धताम्रस्य चत्वारि पलान्यावर्तयेत् पृथक् ।  
थूथापलानि चत्वारि माक्षिकं च चतुःपलम् ॥ रध्य्_१।२३८ ॥  
पलाष्टानां कृतं चूर्णं स्तोके स्तोकेन प्रक्षिपेत् ।  
ताम्रशेषं भवेद्यावद्राजिर्माक्षीकजा मता ॥ रध्य्_१।२३९ ॥  
    
------------------  
    
चोम्म्। रसाध्यायटीका:  
    
प्रथमं शुद्धताम्रस्य चत्वारि पलानि पृथग् आवर्तयित्वा ततस्तन्मध्ये थूथापलानि चत्वारि चत्वारि माक्षीकपलान्येवमष्टौ पलानि चूर्णीकृत्य स्तोकेन स्तोकेन क्षिप्त्वा पुनः पुनरावर्त्य तावज्जारयेत् ॥ रध्य्त्_१।२३८-२३९:१ ॥  
यावता ताम्रशेषं भवति ॥ रध्य्त्_१।२३८-२३९:२ ॥  
सर्वमौषधं चत्वारि पलानि जार्यत इत्यर्थः ॥ रध्य्त्_१।२३८-२३९:३ ॥  
इति माक्षिकराजिस् तृतीया ॥ रध्य्त्_१।२३८-२३९:४ ॥  
    
____________________________________________________  
    
स्तर्त् रध्य् १।२४०-२४२

यावच्छुल्वस्य भागैकं शनैरावर्तयेत्पृथक् ।  
शिलया मृतनागाष्टौ थूथाभागचतुष्टयम् ॥ रध्य्_१।२४० ॥  
पिष्ट्वा चूर्णीकृते शुल्बे स्तोकस्तोकेन प्रक्षिपेत् ।  
नागराजिर् भवेच्चेयम् [॥। औ१२ ज़ेइछेन्झ्] ॥ रध्य्_१।२४१ ॥  
राज्यभ्युच्छ्रितलोहानां चूर्णं कार्यं सदा बुधैः ।  
तज्जैश्च राजिरेकैका जार्या चाष्टगुणा रसात् ॥ रध्य्_१।२४२ ॥  
    
------------------  
    
चोम्म्। रसाध्यायटीका:  
    
शुद्धताम्रस्य भागमेकं मूषायां गालयित्वा ततो मनःशिलाया भागाश् चत्वारो मृतनागस्य भागास्तथा चत्वारः तथा चत्वारः थूथाभागाः ॥ रध्य्त्_१।२४०-२४२:१ ॥  
एवं द्वादशभागांश्चूर्णीकृत्य स्तोकेन शुल्वमध्ये क्षिप्त्वा तावदावर्तयेद् यावत्ताम्रशेषं भवति ॥ रध्य्त्_१।२४०-२४२:२ ॥  
एषा नागराजिः प्रोच्यते ॥ रध्य्त्_१।२४०-२४२:३ ॥  
थूथानागराजीनां फलमाह राज्यभ्युच्छ्रितलोहानाम् इत्यादि चतसृणामपि राजीनां लोहस्य चूर्णं कृत्वैकैकराजिः ॥ रध्य्त्_१।२४०-२४२:४ ॥  
रसमध्ये पूर्वोक्तरसयुक्त्याष्टगुणा जारणीया क्रमेणेति राजिकरणविधिः ॥ रध्य्त्_१।२४०-२४२:५ ॥  
इति नागराजिश्चतुर्थी ॥ रध्य्त्_१।२४०-२४२:६ ॥  
    
____________________________________________________  
    
स्तर्त् रध्य् १।२४३-२४९

<रसक:: सत्त्व:: पातन>  
अथ खापरसत्त्वपातनविधिः  
    
मणैकं रसकस्याथ नृमूत्रेण दिनत्रयम् ।  
क्वाथयित्वातपे शुष्कं यामं दुग्धेन पाचयेत् ॥ रध्य्_१।२४३ ॥  
शुष्कं चूर्णीकृतं तस्मिन् क्षेप्योऽष्टांशः खलस्य च ।  
टङ्कणक्षारतुर्यांशो ऽष्टांशः पूर्वगुडस्य च ॥ रध्य्_१।२४४ ॥  
साधिते ये मृदो मूषे कचूलाकारवर्तुले ।  
एकस्याश्चान्तरे क्षिप्त्वा मूषां चूर्णस्य वर्तताम् ॥ रध्य्_१।२४५ ॥  
अपरस्यां पुनर्नालं मूर्धं चतुर्दशाङ्गुलम् ।  
मृन्मयं छिद्रं बुध्ने विन्यसेत्तामधोमुखीम् ॥ रध्य्_१।२४६ ॥  
निरघ्नतत् समस्तं च परितो वस्त्रमृत्स्नया ।  
यन्त्रस् तुम्बीनलीनां वै कर्तव्यः सत्त्वपातने ॥ रध्य्_१।२४७ ॥  
कोठीमध्ये क्षिपेद्यन्त्रं बब्बूलखदिरावलीम् ।  
प्रभृतीनां मृताङ्गारैः पूर्णं पूर्णं धमेन्मुहुः ॥ रध्य्_१।२४८ ॥  
सदृशैश्च विधृत्यास्तुम्बीनलीमध्यतो मुखीम् ।  
मूषामध्याद् धृतं यावत्सर्वं वेषापरीयकम् ॥ रध्य्_१।२४९ ॥  
    
------------------  
चोम्म्। रसाध्यायटीका:  
    
रसकस्य खापरस्य मणमेकं नरमूत्रेण दिनत्रयं क्वाथयित्वा आतपे दत्त्वा शोषयित्वा प्रहरमेकं दुग्धेन पाचयित्वा पुनः शोषयित्वा चूर्णीकृत्य तन्मध्येऽष्टभागेन खलश्चतुर्थभागेन टङ्कणक्षारोऽष्टमभागेन पूर्वगुड एतानि त्रीणि क्षिपेत् ॥ रध्य्त्_१।२४३-२४९:१ ॥  
ततो मृत्तिकया मूषाद्वयं कच्चोलकसमानं प्रौढं वर्तुलाकारं कृत्वा एकस्यां मूषायां पूर्वोक्तखापरचूर्णं क्षिप्त्वा सा मूषाधोमुखी नालोपरि मोक्तव्या ॥ रध्य्त्_१।२४३-२४९:२ ॥  
ततः कर्पटमृत्तिकया सर्वपार्श्वेषु निश्छिद्रं विधाय सत्त्वपातनाय ईदृशस् तुम्बनलीनामा यन्त्रः कर्तव्यः ततः कोठीमध्ये बब्बूलखदिरम् आम्बलीप्रभृतीनां लीहालकैः पूरयित्वा यन्त्रं च तत्र क्षिप्त्वा पुनः पुनर् ध्मात्वा सन्दंशैर् अधोमुखीं यन्त्रनलीं धूत्वा यावन्मात्रो रसो मध्याद् गलित्वाधोमूषायां समेति तत् खापरसत्त्वं कथ्यते ॥ रध्य्त्_१।२४३-२४९:३ ॥  
इति खापरसत्त्वपातनविधिः ॥ रध्य्त्_१।२४३-२४९:४ ॥  
    
____________________________________________________  
    
स्तर्त् रध्य् १।२५०-२५३

<मनःशिलासत्त्वपातन>  
अथ मनःशिलासत्त्वपातनविधिः  
    
श्रेष्ठा कणयरी खल्वे पेष्या मनःशिला बुधैः ।  
पिदध्याद् अभ्रकेणास्यं तां क्षिप्त्वा काचकुम्पके ॥ रध्य्_१।२५० ॥  
दद्यात् सलवणं दग्धाश्मचूर्णं मस्तकोपरि ।  
वस्त्रमृत्तिकया लिम्पेत् समग्रमपि कुम्पकम् ॥ रध्य्_१।२५१ ॥  
भङ्क्त्वा पक्वघटं कण्ठे मुक्त्वा मृल्लिप्तकुम्पकम् ।  
हठाग्निर् ज्वालनीयो ऽधो यामं द्वादशकं मणे ॥ रध्य्_१।२५२ ॥  
कुम्पोदरं भवेद्रिक्तं सत्त्वं गलति कण्ठके ।  
कुम्पं भङ्क्त्वा शिलासत्त्वं ग्राह्यं यत्नेन धीमता ॥ रध्य्_१।२५३ ॥  
    
------------------  
    
चोम्म्। रसाध्यायटीका:  
    
सर्वोत्तमा कणयरी मनःशिला खरले पिष्ट्वा कुम्पे क्षिप्त्वा अभ्रकेण कुम्पमुखं पिधाय लवणसहितं दग्धपाषाणचूर्णं मस्तके दत्त्वा वस्त्रमृत्तिकया सर्वां कुम्पां मुक्त्वाधो मनःशिलां प्रति प्रहरद्वादशकं यावत् हठाग्निर् ज्वालनीयः ॥ रध्य्त्_१।२५०-२५३:१ ॥  
ततः सत्त्वमुड्डीय कण्ठे लगति कुम्भोदरं च रिक्तं भवति ॥ रध्य्त्_१।२५०-२५३:२ ॥  
एवं कुम्पं भङ्क्त्वा कण्ठलग्नं सत्त्वं ग्राह्यम् ॥ रध्य्त्_१।२५०-२५३:३ ॥  
इति शिलासत्त्वपातनविधिः ॥ रध्य्त्_१।२५०-२५३:४ ॥  
अथ त्रिप्रकारं षड्लोहद्रुतिकरणं यथा ॥ रध्य्त्_१।२५०-२५३:५ ॥  
    
____________________________________________________  
    
स्तर्त् रध्य् १।२५४-२६३  
    
<गोल्द्:: द्रुति>  
भावेनापि मृतो भेको यत्र कुत्रापि लभ्यते ।  
स्फटिकष्टङ्कणक्षारस् तस्य खोटास् तु सूक्ष्मकाः ॥ रध्य्_१।२५४ ॥  
भेकोदरं विदार्याथ ते क्षेप्याः सूक्ष्मखोटकाः ।  
घृततैलादिना दिग्धं स्थाल्या भेकं क्षिपेच्च तत् ॥ रध्य्_१।२५५ ॥  
प्रध्वरां ढङ्कणीं दत्त्वा स्थाली भूमौ निखन्यते ।  
भुवः स्थालीं समाकृष्य ह्य् अतीतैः षष्टिवासरैः ॥ रध्य्_१।२५६ ॥  
स्थाल्या मध्याद् विशुध्यैवं ग्राह्यं तच्च समग्रकम् ।  
खरले प्रक्षिप्य तत्सर्वं पेष्टव्यं चातिसूक्ष्मकम् ॥ रध्य्_१।२५७ ॥  
गालयित्वाथ गद्याणं हिमजं तिथिवर्णकम् ।  
तन्मध्ये भेकचूर्णस्य वल्लः क्षेप्यो विचक्षणैः ॥ रध्य्_१।२५८ ॥  
न बन्धो जायते हेम्नो जातं तद्द्रवरूपितम् ।  
इयं हेमद्रुतिर् जाता तज्ज्ञैर्निष्पादिता किल ॥ रध्य्_१।२५९ ॥  
    
<मेतल्स्:: द्रुति>  
हेमान्तर्निहिते वल्ले यथा स्यात्काञ्चनी द्रुतिः ।  
कान्तलोहे तथा रूप्ये वङ्गे नागे तथैव च ॥ रध्य्_१।२६० ॥  
ताम्रे षट्स्वपि लोहेषु चूर्णं षोडशवेधकम् ।  
षण्णां मध्याच्च लोहाणां कस्याप्येकस्य गालिते ॥ रध्य्_१।२६१ ॥  
गद्याणे वस्त्रमात्रं च प्रक्षिपेद् भेकचूर्णकम् ।  
तल्लोहं द्रवरूपं स्यात्तन्नाम्नैव द्रुतिर्भवेत् ॥ रध्य्_१।२६२ ॥  
षड्लोहद्रुतिस्तज्ज्ञैः कृता भवेत् सकर्मणा ।  
अनया यानि कर्माणि वक्ष्यन्ते तानि धातुषु ॥ रध्य्_१।२६३ ॥  
    
------------------  
    
चोम्म्। रसाध्यायटीका:  
    
स्वभावेन मृतस्य भेकस्योदरं विदार्य स्फाटिकोज्ज्वलटङ्कणक्षारस्यातिसूक्ष्माः खोटांस् तत्र क्षिप्त्वा ततो घृततैलादिना दिग्ध्वा मध्ये स्थालि भेकं मुक्त्वोपरि प्रध्वरां ढङ्कणीयं दत्त्वा भूमिमध्ये स्थाली निखन्यते ॥ रध्य्त्_१।२५४-२६३:१ ॥  
षष्टिदिनैः पुनः स्थालीमाकृष्य मध्यात्सर्वं गृहीत्वा खरले पिष्ट्वा चूर्णं कार्यम् ॥ रध्य्त्_१।२५४-२६३:२ ॥  
ततः सर्वोत्तमं सुवर्णगद्याणकं गालयित्वा वल्लमात्रं भेकचूर्णं मध्ये क्षिप्यते ॥ रध्य्त्_१।२५४-२६३:३ ॥  
ततस् तत् सुवर्णं पुनर्बन्धं नाप्नोति किन्तु द्रवमेव तिष्ठति ॥ रध्य्त्_१।२५४-२६३:४ ॥  
इयमेवं सुवर्णद्रुतिर् भवति ॥ रध्य्त्_१।२५४-२६३:५ ॥  
इयं च सुवर्णद्रुतिरेवं कान्तलोहे रूप्ये वङ्गे नागे ताम्रे च गद्याणमात्रे च गालिते वल्लमात्रं भेकचूर्णं क्षिप्यते ॥ रध्य्त्_१।२५४-२६३:६ ॥  
ततो द्रवरूपाणि सर्वाणि भवेयुस् तत्तन्नाम्नी च द्रुतिर् भवति ॥ रध्य्त्_१।२५४-२६३:७ ॥  
लोहद्रुतिः रूप्यद्रुतिः वङ्गद्रुतिः नागद्रुतिस् ताम्रद्रुतिश्चेति ॥ रध्य्त्_१।२५४-२६३:८ ॥  
इति षड्लोहद्रुतिकरणं प्रथमम् ॥ रध्य्त्_१।२५४-२६३:९ ॥  
    
____________________________________________________  
    
स्तर्त् रध्य् १।२६४-२६७

<गोल्द्:: द्रुति>  
पीताङ्गादेव दालीं च पञ्चाङ्गां कुरु खण्डशः ।  
कर्परे ज्वालयित्वा च कर्तव्यं भस्म सूक्ष्मकम् ॥ रध्य्_१।२६४ ॥  
शेषान्ते एव पञ्चाङ्गां निशाह्वायां च वर्तयेत् ।  
तद्रसेनैव दातव्या भावनास्यैव भस्मनः ॥ रध्य्_१।२६५ ॥  
गालिते चैकगद्याणे तिथिवर्णे च हेमजे ।  
प्रक्षिप्ते भस्मनो वल्लं वल्लं च प्रक्षिपेत् पुनः ॥ रध्य्_१।२६६ ॥  
एवं गद्याणमध्ये च जार्यो गद्याणकः सदा ।  
इत्थं हेमद्रुतिर्जाता सर्वलोहेष्वयं विधिः ॥ रध्य्_१।२६७ ॥  
    
------------------  
    
चोम्म्। रसाध्यायटीका:  
    
पञ्चाङ्गपीतदेवदालीखण्डानि कृत्वा कर्परे ज्वालयित्वा गाढं भस्म क्रियते ततस्तस्या एव देवदाल्या रसेन भावना तस्य भस्मनो दातव्या ॥ रध्य्त्_१।२६४-२६७:१ ॥  
ततः पञ्चदशवर्णिककाञ्चनगद्याणकं गालयित्वा वल्लमात्रं देवदालीभस्म क्षिप्त्वा जारणीयम् ॥ रध्य्त्_१।२६४-२६७:२ ॥  
एवं पुनःपुनर्वल्लमात्रक्षेपे यदा गद्याणकमात्रं भस्म जीर्णं स्यात्तदा काञ्चनद्रुतिर् भवति ॥ रध्य्त्_१।२६४-२६७:३ ॥  
एवं लोहादिष्वपि देवदालीभस्मजारणेन तत्तन्नाम्नी द्रुतिर्भवति ॥ रध्य्त्_१।२६४-२६७:४ ॥  
इति षड्लोहद्रुतिकरणं द्वितीयम् ॥ रध्य्त्_१।२६४-२६७:५ ॥  
    
____________________________________________________  
    
स्तर्त् रध्य् १।२६८-२६९

<षड्लोहद्रुतिकरण (३)>  
ज्वालयेत्कर्परे श्वेतं देवदाल्यङ्गपञ्चकम् ।  
गोमूत्रैर्भावना देया भस्मनस्त्वेकविंशतिः ॥ रध्य्_१।२६८ ॥  
ततः षट्स्वपि लोहेषु कार्यः प्रागुदितो विधिः ।  
जायते षट्सु लोहेषु द्रुतिरेवं न संशयः ॥ रध्य्_१।२६९ ॥  
    
------------------  
    
चोम्म्। रसाध्यायटीका:  
    
श्वेतदेवदालिपञ्चाङ्गखण्डानि कृत्वा कर्परे ज्वालयित्वा भस्म कृत्वैकविंशतिभावनां गोमूत्रेण भस्मनो दत्त्वा पूर्ववत् षड्लोहमध्ये श्वेतदेवदालीभस्म लेप्यम् ॥ रध्य्त्_१।२६८-२६९:१ ॥  
सर्वलोहानां द्रुतिर्भवति ॥ रध्य्त्_१।२६८-२६९:२ ॥  
इति षड्लोहद्रुतिकरणं तृतीयम् ॥ रध्य्त्_१।२६८-२६९:३ ॥  
एवं लोहद्रुतिकरणस्य त्रयो भेदाः ॥ रध्य्त्_१।२६८-२६९:४ ॥  
    
____________________________________________________  
    
स्तर्त् रध्य् १।२७०-२७१

<मारण ओफ़् दिफ़्फ़्। मेतल्स्>  
नागं मनःशिला हन्ति हरितालं च वङ्गकम् ।  
हिङ्गुलेन तथा लोहं ताम्रं च शुद्धगन्धकम् ॥ रध्य्_१।२७० ॥  
रूप्यं च तिलमाक्षीकं स्वर्णं नागेन हन्यते ।  
यथा ताम्रविधिः प्रोक्तः स विधिः पञ्चमारणे ॥ रध्य्_१।२७१ ॥  
    
------------------  
    
चोम्म्। रसाध्यायटीका:  
    
मनःशिलया नागं हरितालेन वङ्गं हिङ्गुलेन लोहं शुद्धगन्धकेन ताम्रं तिलमाक्षिकेण रूप्यं नागेन सुवर्णं च म्रियते ॥ रध्य्त्_१।२७०-२७१:१ ॥  
ततो येन विधिनेति ॥ रध्य्त्_१।२७०-२७१:२ ॥  
    
____________________________________________________  
    
स्तर्त् रध्य् १।२७२-२७५

<चोप्पेर्:: मारण>  
पत्त्रं ताम्रस्य चूर्णं वा कृत्वा मुञ्चेत्पृथक् सुधीः ।  
शुद्धगन्धकचूर्णं च ताम्राच्च द्विगुणीकृतम् ॥ रध्य्_१।२७२ ॥  
क्षुण्णं रसेन कुमार्या दुग्धेन तदसम्भवे ।  
तस्य पूपाद्वयस्यान्तः प्रक्षिपेत् ताम्रपत्त्रकम् ॥ रध्य्_१।२७३ ॥  
शरावसम्पुटस्यान्तस्तत् क्षिप्त्वा लिप्य मृत्स्नया ।  
सन्धिं वस्त्रमृदा लिप्त्वा कटाहे तत्क्षिपेत् पुटम् ॥ रध्य्_१।२७४ ॥  
छाणकानि कटाहीतत् क्षिप्त्वाग्निं ज्वालयेत्ततः ।  
ज्वलिते शीतलीभूते ताम्रं ग्राह्यं मृतं बुधैः ॥ रध्य्_१।२७५ ॥  
    
------------------  
    
चोम्म्। रसाध्यायटीका:  
    
ताम्रस्य पत्त्रं वा चूर्णं कृत्वा ततस्ताम्रं द्विगुणं शुद्धं गन्धकचूर्णं कुमारीरसे नागो दुग्धेन वा गाढं मृदित्वा पूपाद्वयं च कृत्वा मध्ये पूर्वकृतताम्रपत्त्रचूर्णं वा क्षिप्त्वा पूपाद्वयं शरावसम्पुटे मुक्त्वा सन्धौ वस्त्रमृत्तिकया लिप्त्वा सर्वतो मृत्तिकया लिप्त्वा कटाहमध्ये शरावसम्पुटे क्षिप्त्वा छाणकैश्च कटाहं भृत्वा निर्ज्वालनीयः ॥ रध्य्त्_१।२७२-२७५:१ ॥  
ततो ज्वलित्वा शीतले जाते सति ताम्रं मृतं ग्राह्यम् ॥ रध्य्त्_१।२७२-२७५:२ ॥  
इति ताम्रमारणविधिः ॥ रध्य्त्_१।२७२-२७५:३ ॥  
येन विधिना गन्धकेनात्र ताम्रं मारितं तेनैव विधिना नागादीनि पञ्च लोहानि कार्ये सति मारणीयानि ॥ रध्य्त्_१।२७२-२७५:४ ॥  
इति षड्लोहमारणविधिः ॥ रध्य्त्_१।२७२-२७५:५ ॥  
    
____________________________________________________  
    
स्तर्त् रध्य् १।२७६-२८७

अथ त्रिधान्नपथ्यहीरककरणं पञ्चधामारणम्  
    
<अन्नपथ्यहीरकजारणम् (१)>  
बीजपूरस्य यद्वृन्तं कुर्यादुत्तार्य रन्ध्रकम् ।  
तन्मध्ये हीरकं जात्यं क्षिप्त्वा वृन्तेन छादयेत् ॥ रध्य्_१।२७६ ॥  
बीजपूरं समग्रं तु वेष्टयेद्वस्त्रमृत्स्नया ।  
दैर्घ्ये चाधस्तथा व्यासे गर्तं हस्तप्रमाणकम् ॥ रध्य्_१।२७७ ॥  
छाणकैः स्थापितैः पूर्णे तद्गर्ते बीजपूरकम् ।  
पिदध्यात्कर्परेणास्यं मध्ये वह्निं क्षिपेत्ततः ॥ रध्य्_१।२७८ ॥  
ज्वलित्वा शीतलीभूते नवनवैर् बीजपूरकैः ।  
पुनः पुनः प्रकर्तव्यो नववेलमयं विधिः ॥ रध्य्_१।२७९ ॥  
निसाहायां च संवर्त्य सुसूक्ष्मा वढवाइका ।  
तत्पिण्डान्तः क्षिपेद्वर्जं पिण्डः शरावसम्पुटे ॥ रध्य्_१।२८० ॥  
भर्तव्या प्राक्कृता गर्ता छाणकैः स्थापितैः पुनः ।  
तत्पृष्ठं वस्त्रमृल्लिप्तं गर्तां गर्भे पचेत् सुधीः ॥ रध्य्_१।२८१ ॥  
नून्नाभिर् वडवाइभिर् नवधा सम्पचेन्मुहुः ।  
ततो राजबदर्याश्च शाखा किसलयात्मिका ॥ रध्य्_१।२८२ ॥  
तां गृहीत्वाथ तद्गर्भे रन्ध्रं कुर्याद्विचक्षणः ।  
नेसहिङ्गुम् अधश्चोर्ध्वं दत्त्वा तं हीरकं क्षिपेत् ॥ रध्य्_१।२८३ ॥  
वस्त्रमृदाथ नीरन्ध्रशाखाकिसलयं ततः ।  
प्राक्प्रमुक्तगर्तायां नवधा पूर्वरीतिजा ॥ रध्य्_१।२८४ ॥  
नेसहिङ्गुमये खोटे रन्ध्रं कृत्वाथ हीरकम् ।  
क्षिप्त्वास्यं हिङ्गुनाच्छाद्य मुषरिमाषपीठिका ॥ रध्य्_१।२८५ ॥  
क्षिप्त्वा तत्तैलसम्पूर्णे पात्रेऽग्निं ज्वालयेदधः ।  
युक्त्यैवं नवधा कार्यं हिङ्गुखोटे नवे नवे ॥ रध्य्_१।२८६ ॥  
विधिना त्रिपथो जात्यो हीरको जायते स्फुटम् ।  
थूथाविडेन सम्पिष्य रसे जारयते सुधीः ॥ रध्य्_१।२८७ ॥  
    
------------------  
    
चोम्म्। रसाध्यायटीका:  
    
बीजपूरस्य वृन्तम् उत्पाट्य मध्ये उत्कीर्य रन्ध्रं कृत्वा तत्र हीरकं जात्यं क्षिप्त्वोपरि वृन्तेनाच्छाःअ वस्त्रमृत्तिकया समग्रं बीजपूरकं वेष्टयित्वा ततो हस्तमात्रं दीर्घा हस्तमात्रं पृथुला हस्तमात्रं चाध एवं गर्तां कृत्वा स्थापितैः छाणकैः पूरयित्वा तत्र बीजपूरकं मुक्त्वोपरि मुखे कर्परं दत्त्वा छाणकेषु वह्निर् देयः ।  
ततो ज्वलित्वा शीतलीभूते वीडापूर्वं ततः पुनर्द्वितीयं बीजपूरमानीय पूर्ववत्सर्वं कृत्वा गर्तायां हीरकबीजपूरे क्षिप्त्वा छाणकानि ज्वालयित्वा शीतलीभूते सति बीजपूरमध्याद्धीरको ग्राह्यः ।  
एवं नवनववारं नवनवैर् बीजपूरैः स एव हीरकः पचनीयः ।  
ततो वडवाइकानिसाहायां वर्तयित्वा तत् पिण्डं कृत्वा तत्र मध्ये स एव हीरकः क्षेप्यः ।  
ततस्तं पिण्डं शरावसम्पुटान्तः क्षिप्त्वा सर्वतो वस्त्रमृत्तिकया लिप्त्वा पूर्वतः कृतगर्तां छाणकैः भृत्वा तस्यां गर्तायां शरावसम्पुटं मध्ये मुक्त्वाग्निर् ज्वालनीयः ।  
ततः शीतलीभूते पुनरन्यासां वडवाइकानां पिण्डमध्ये तमेव हीरकं क्षिप्त्वा तथैव ज्वालयित्वा हीरको ग्राह्यः ।  
एवं नववारं नवनवाभिर् वडवाइकाभिः स एव पचनीयः राजबदर्याः किसलयरूपां कोमलां शाखामानीय तस्यां छिद्रं कृत्वा नेसहिङ्गुं तत्राध ऊर्ध्वं च दत्त्वा छिद्रमध्ये तमेव हीरकं क्षिप्त्वा वस्त्रमृत्तिकया निच्छाद्य पूर्वं छाणकपूर्णगर्तायां पचेत् ॥ रध्य्त्_१।२७६-२८७:१ ॥  
ततः पुनर्बदरीशाखाकिसलयच्छिद्रे हीरकं क्षिप्त्वा तथैव गर्तायां पचनीयः ॥ रध्य्त्_१।२७६-२८७:२ ॥  
एवं नववारं नवनवो राजबदरीशाखाकिसलयैः स एव हीरकः पचनीयः ॥ रध्य्त्_१।२७६-२८७:३ ॥  
ततो महतो नेसहिङ्गुखोटस्य मध्ये रन्ध्रं कृत्वा तमेव हीरकं क्षिप्त्वा मुखं च नेसहिङ्गुना आच्छाद्योपरि माषपीठीं दद्यात् ततस्तैलपूर्णे पात्रे तं हिङ्गुखोटं क्षिप्त्वाधो ऽग्निर् ज्वालनीयः ॥ रध्य्त्_१।२७६-२८७:४ ॥  
ततः पुनरपि नवे हिङ्गुखोटे तथैव ॥ रध्य्त्_१।२७६-२८७:५ ॥  
एवं नववारं नवनवैर् नेसहिङ्गुखोटैः स एव हीरकः पचनीयः ॥ रध्य्त्_१।२७६-२८७:६ ॥  
थूथाविडेन तं हीरकं सम्पिष्य पूर्वोक्ते रसे शनैः शनैर्जारणीयो हीरकः ।  
इत्यन्नपथ्यहीरकजारणं प्रथमम् ॥ रध्य्त्_१।२७६-२८७:७ ॥  
    
____________________________________________________  
    
स्तर्त् रध्य् १।२८८-२९१

<अन्नपथ्यहीरकजारणम् (२)>  
कर्णेभ्यो महिषीनां च मला ग्राह्याः समग्रकाः ।  
तैश्च सम्पत्तिदो हीरान् जात्यान् संवेष्टयेत् सुधीः ॥ रध्य्_१।२८८ ॥  
सूरणक्षुद्रकन्देषु तत् क्षिप्त्वा वस्त्रमृत्स्नया ।  
वेष्टयित्वा पुटं देयं भूमौ कुर्कुटसन्निभम् ॥ रध्य्_१।२८९ ॥  
वारं वारं श्रुतिमलैः सूरणक्षुद्रकन्दकैः ।  
वस्त्रमृद्भिर्नवीनाभिर्दातव्यानि पुटानि च ॥ रध्य्_१।२९० ॥  
एकविंशतिवारैश्च भूमौ कुर्कुटकैः पुटैः ।  
विधीयन्ते सुखेनैव हीराश् चान्नपथा बुधैः ॥ रध्य्_१।२९१ ॥  
    
------------------  
    
चोम्म्। रसाध्यायटीका:  
    
महिषीणां कर्णमलान् गृहीत्वा जात्यान् हीरान् वेष्टयित्वा तैर् मलैस्ततो मलवेष्टितांस्तान् सूरणक्षुद्रकन्देषु छिद्राणि कृत्वा तत्र च क्षिप्त्वा सर्वतः कर्पटमृत्तिकया लिप्त्वा भूमौ कुर्कुटपुटो दातव्यः ॥ रध्य्त्_१।२८८-२९१:१ ॥  
ततः पुनर् हीरकं गृहीत्वा तथैव महिषीकर्णमलैर् वेष्टयित्वा सूरणक्षुद्रकन्दमध्ये क्षिप्त्वा वस्त्रमृत्तिकया सर्वतो लिप्त्वा भूमौ छाणकैः कुर्कुटपुटो देयः ॥ रध्य्त्_१।२८८-२९१:२ ॥  
एवं पुनः पुनरेकविंशतिवारान् महिषीकर्णमलेन वेष्टयित्वा सूरणक्षुद्रकं तेषु च क्षिप्त्वा भूमौ कुर्कुटपुटान् दत्त्वान्नपथ्यहीरकाः साधनीयाः ॥ रध्य्त्_१।२८८-२९१:३ ॥  
इति हीरकान्नपथ्यकरणो द्वितीयो विधिः ॥ रध्य्त्_१।२८८-२९१:४ ॥  
    
____________________________________________________  
    
स्तर्त् रध्य् १।२९२-२९४

<वज्र:: प्रेपरतिओन् फ़ोर् एअतिन्ग्>  
या भूम्या मर्दकी तस्या मृदुपत्त्राणि वर्तयेत् ।  
तत्पिण्ड्यान्तर् विनिक्षिप्य हीरकान् कुरु गोलकम् ॥ रध्य्_१।२९२ ॥  
तं शरावपुटे क्षिप्त्वा सन्धिकर्पटमृत्स्नया ।  
वेष्टयित्वा पुटो देयो भूमौ कुर्कुटसन्निभः ॥ रध्य्_१।२९३ ॥  
नूतनैर् नूतनैर्मुहुः सर्वैश्चतुःषष्टिपुटानि च ।  
कुर्कुटान्येव देयानि हीराश्चान्नपथीकृताः ॥ रध्य्_१।२९४ ॥  
    
------------------  
    
चोम्म्। रसाध्यायटीका:  
    
या भूम्या मर्दकी भूमिफोडी तस्याः पत्त्राणि कोमलानि वर्तयित्वा पिण्डीं च कृत्वा मध्ये जात्यहीरकान् क्षिप्त्वा गोलकान् कृत्वा तान् शरावसम्पुटमध्ये मुक्त्वा सन्धौ कर्पटमृत्तिकां च दत्त्वा भूमौ कुर्कुटपुटं दातव्यम् ॥ रध्य्त्_१।२९२-२९४:१ ॥  
ततः पुनस्तथैव भूम्यामर्दकीपिण्डीमध्ये हीरान् क्षिप्त्वा गोलकान् कृत्वा शरावसम्पुटे च क्षिप्त्वा कर्पटमृत्तिकां च सन्धौ दत्त्वा भूमौ कुर्कुटपुटो देयः ॥ रध्य्त्_१।२९२-२९४:२ ॥  
एवं नवनवैर् भूम्यामर्दकीपत्त्रपिण्डीगोलकैस्ते हीरका भूमौ चतुःषष्टिं कुर्कुटपुटानि दत्त्वान्नपथाः कार्याः ॥ रध्य्त्_१।२९२-२९४:३ ॥  
अयमर्थः ॥ रध्य्त्_१।२९२-२९४:४ ॥  
अन्नवत्पक्वा भवन्ति रसे च जीर्यन्ते ॥ रध्य्त्_१।२९२-२९४:५ ॥  
इति हीरकान्नपथकरणे तृतीयो विधिः ॥ रध्य्त्_१।२९२-२९४:६ ॥  
    
____________________________________________________  
    
स्तर्त् रध्य् १।२९५-३०३

<हीरकभस्मीकरण (१)>  
अग्निना दह्यते नैव भज्यते न हतो घनैः ।  
जले ब्रुडति नैवायं दुःशक्यो हि परीक्षितुम् ॥ रध्य्_१।२९५ ॥  
    
<वज्र:: मारण>  
लीलकं हस्तयोः क्षिप्त्वा हीरकानां च विंशतिः ।  
हस्ताभ्यां मर्दनीयास्ते न स्युर् निस्तेजसश्च ये ॥ रध्य्_१।२९६ ॥  
    
<वज्र:: परीक्षा:: त्रुए>  
येष्वेका न भवेद्रेखा ते जात्या हीरकाः स्मृताः ।  
कर्परं पक्वम् आनीय गर्ताः कार्यास्त्वनेकशः ॥ रध्य्_१।२९७ ॥  
जात्यहीरान् क्षिपेत्तेषु ततस्तु मृतजीविभिः ।  
ध्मात्वा ध्मात्वा शिखिवर्णं कार्यं तज्ज्ञैश्च कर्परम् ॥ रध्य्_१।२९८ ॥  
नृमूत्रं थौहरं दुग्धं तुल्यमेकत्र मिश्रितम् ।  
ताभ्यां विध्मापयेद् ध्मातं कर्परं च मुहुर्मुहुः ॥ रध्य्_१।२९९ ॥  
कर्परेषु नवीनेषु गर्तान्कृत्वाथ हीरकान् ।  
तानेव ध्मापयेत् क्षिप्त्वा ध्मातान् मिश्रेण छण्टयेत् ॥ रध्य्_१।३०० ॥  
युक्त्यानया सप्तवारं ध्मात्वा विध्मापयेन्मुहुः ।  
तादृशाः प्रथमे ध्माने जाम्बुलाः स्युर् द्वितीयके ॥ रध्य्_१।३०१ ॥  
निस्तेजसस्तृतीये तुर्ये त्र्यस्राश्च वर्तुलाः ।  
पञ्चमे छाणिका छिन्नाश्छिद्यन्ते हीरका ध्रुवम् ॥ रध्य्_१।३०२ ॥  
हस्ताभ्यां मर्दिताः षष्ठे भज्यन्ते सप्तमे पुनः ।  
भस्मीभूतास्ततस्तेषां प्रक्षेप्यं भस्म कुम्पके ॥ रध्य्_१।३०३ ॥  
    
------------------  
    
चोम्म्। रसाध्यायटीका:  
    
अयं हीरकोऽग्निना न दह्यते घनैराहतो न भज्यते पानीये न ब्रुडति अतः कारणात् हीरकः परीक्षितुं दुःशक्यः ॥ रध्य्त्_१।२९५-३०३:१ ॥  
तथापि परीक्षा प्रोच्यते ॥ रध्य्त्_१।२९५-३०३:२ ॥  
प्रथमं हस्तयोर् हीरकं क्षिप्त्वा ततो विंशतिहीरकान् हस्तयोर्मुक्त्वा हस्ताभ्यां ते हीरका मर्दनीयास् तेषां च मध्ये ये हीरकास्तेजोरहिता न स्युस्तथा येषु रेखा एकापि न भवति ते जात्या हीरकाः ॥ रध्य्त्_१।२९५-३०३:३ ॥  
शेषा अजात्याः ॥ रध्य्त्_१।२९५-३०३:४ ॥  
ततश्च पक्वकर्परम् आनीय तत्रानेकान् कडुकान् कृत्वा तेषु हीरकान् क्षिप्त्वा तं हीरकं कर्परं लीहालङ्कैर् ध्मात्वाग्निवर्णं कृत्वा समभागमेलितनरमूत्रथोहरदुग्धाभ्यां विध्माप्यो हीरकः ॥ रध्य्त्_१।२९५-३०३:५ ॥  
एवं नवनवैः कर्परैः सप्तवारं हीरकाः पचनीयाः ॥ रध्य्त्_१।२९५-३०३:६ ॥  
ततश्चात्र प्रथमवारे हीरकास्तादृशा एव भवन्ति ॥ रध्य्त्_१।२९५-३०३:७ ॥  
द्वितीयवारे लोषुलास् तृतीयवारे निस्तेजसः ॥ रध्य्त्_१।२९५-३०३:८ ॥  
चतुर्थवारे वर्तुलाः पञ्चमवारे कर्तर्या छिन्नाः छिद्यन्ते ॥ रध्य्त्_१।२९५-३०३:९ ॥  
षष्ठवारे हस्तमर्दिताः भज्यन्ते ॥ रध्य्त्_१।२९५-३०३:१० ॥  
सप्तमवारे भस्मरूपास्ततश्च तद्भस्म कुम्पे क्षिप्त्वा मोच्यम् ॥ रध्य्त्_१।२९५-३०३:११ ॥  
इति हीरकभस्मीकरणं प्रथमम् ॥ रध्य्त्_१।२९५-३०३:१२ ॥  
    
____________________________________________________  
    
स्तर्त् रध्य् १।३०४-३०८

<वज्र:: मारण>  
गन्धकामलसाराख्यो हरितालो मनःशिला ।  
तुर्यः सुवर्णमाक्षीकः कर्तव्याः समतुल्यकाः ॥ रध्य्_१।३०४ ॥  
चत्वारो वारिणा पिष्ट्वा कार्यास्ते राबसदृशाः ।  
पुष्पाल्या घनपुष्पाणि निसाहायां प्रवर्तयेत् ॥ रध्य्_१।३०५ ॥  
पिण्डं पिष्टस्य कृत्वाथ तन्मध्ये जात्यहीरकान् ।  
क्षिप्त्वाथ गोलकं कृत्वा वज्रमूषान्तरे क्षिपेत् ॥ रध्य्_१।३०६ ॥  
ध्मातां तामग्निवर्णाभां राबामध्ये क्षिपेन्मुहुः ।  
एवमित्थंविधिः कार्यो वारानेकचतुर्दश ॥ रध्य्_१।३०७ ॥  
अनायासेन वज्राणि भस्मानि स्युर् न संशयः ।  
चूर्णं विधाय तेषां च प्रक्षिपेत्कुम्पके सुधीः ॥ रध्य्_१।३०८ ॥  
    
------------------  
    
चोम्म्। रसाध्यायटीका:  
    
आमलसारको गन्धकः ॥ रध्य्त्_१।३०४-३०८:१ ॥  
हरितालमनःशिला सुवर्णमाक्षीकाः ॥ रध्य्त्_१।३०४-३०८:२ ॥  
एतान् चतुरोऽपि समभागेन मेलयित्वा जलेन सम्पिष्य राबसदृशान् कृत्वा ततः पुष्पावल्या बहूनि पुष्पाणि निसाहायां वर्तयित्वा पिण्डं च कृत्वा तन्मध्ये हीरकान् क्षिप्त्वा गोलाकारपिण्डं च विधाय वज्रमूषामध्ये तं गोलकं क्षिप्त्वाग्निवर्णं च ध्मात्वा पूर्वकृतराबमध्ये पुनः पुनः क्षिप्त्वा मूषां विध्मापयेत् ॥ रध्य्त्_१।३०४-३०८:३ ॥  
ततः पुनरपि तान् हीरकान् तथा खापरपिण्डमध्ये क्षिप्त्वा वज्रमूषामध्ये क्षिप्त्वा ध्मात्वा च राबामध्ये विधापयेत् ॥ रध्य्त्_१।३०४-३०८:४ ॥  
एवं नवनवौषधैश् चतुर्दशवारान् हीरकान्पचेत् ततः सुखेन वज्राणि भस्मीभवन्ति तच्च भस्म कुम्पे क्षेप्यम् ॥ रध्य्त्_१।३०४-३०८:५ ॥  
इति हीरकभस्मीकरणं द्वितीयम् ॥ रध्य्त्_१।३०४-३०८:६ ॥  
    
____________________________________________________  
    
स्तर्त् रध्य् १।३०९-३१२  
    
<वज्र:: मारण>  
केतकीनां स्तनानेव निसाहायां जलं विना ।  
वर्तयित्वा रसो ग्राह्यो वस्त्रपूतो हि निर्मलः ॥ रध्य्_१।३०९ ॥  
रसेनानेन सूक्ष्मा च वर्तनीया मनःशिला ।  
तया संवेष्ट्य वज्राणि वज्रमूषान्तरे क्षिपेत् ॥ रध्य्_१।३१० ॥  
विध्माप्यार्कदुग्धेन ध्मातां ताम् अग्निनिभां कृताम् ।  
एवमिच्छन्मुहुः कार्यः सप्तवेलम् अयं विधिः ॥ रध्य्_१।३११ ॥  
सद्वज्राणि म्रियन्ते च सुखसाध्यानि निश्चितम् ।  
तच्च चूर्णं कुम्पे क्षेप्यं मृतहीरकसम्भवम् ॥ रध्य्_१।३१२ ॥  
    
------------------  
    
चोम्म्। रसाध्यायटीका:  
    
केतकीनां स्तनान्निसाहायां जलं विनैव गाढं वर्तयित्वा वस्त्रेण च गालित्वा रसो ग्राह्यः ॥ रध्य्त्_१।३०९-३१२:१ ॥  
ततस्तेन रसेन मनःशिलां वर्तयित्वा तया हीरकान् संवेष्ट्य वज्रमूषामध्ये क्षिप्त्वाग्निना तां वज्रमूषां ध्मात्वाग्निवर्णं कृत्वार्कदुग्धेन विध्यापयेत् ॥ रध्य्त्_१।३०९-३१२:२ ॥  
ततः पुनरपि केतकीस्तनरसवर्तितमनःशिलया वज्राणि वेष्टयित्वा वज्रमूषायां क्षिप्त्वा ध्मात्वा चार्कदुग्धेन विध्यापयेत् एवं पुनःपुनः सप्तवेलं कृते वज्राणि भस्मीभवन्ति ॥ रध्य्त्_१।३०९-३१२:३ ॥  
इति हीरकभस्मीकरणं तृतीयम् ॥ रध्य्त्_१।३०९-३१२:४ ॥  
    
____________________________________________________  
    
स्तर्त् रध्य् १।३१३-३१६

<वज्र:: मारण>  
मन्दारार्कास्तु ये श्वेतास्तेषां मूलानि दाहयेत् ।  
ज्वाल्यमानेषु तेषु तैश्च कर्तव्या मृतजीविनः ॥ रध्य्_१।३१३ ॥  
तेष्वगालेपने तेषु कार्या यत्नेन गर्तकाः ।  
तेषु वज्राणि विन्यस्याग्निष्टे सौवर्णके क्षिपेत् ॥ रध्य्_१।३१४ ॥  
आम्बिल्याउलिबबुलैः सम्पत्यामृतजीविभिः ।  
सुवज्रानग्निना ध्मात्वा क्वाथे कौलत्थके क्षिपेत् ॥ रध्य्_१।३१५ ॥  
सुखेनाथ तया युक्त्या मार्यं ते हीरका बुधैः ।  
भस्मीभूतं तु वस्त्राणि चूर्णं क्षेप्यं च कुम्पके ॥ रध्य्_१।३१६ ॥  
    
------------------  
    
चोम्म्। रसाध्यायटीका:  
    
इह श्वेत आकमदारमूलानि ज्वालयित्वा लीहालकाः कार्याः ॥ रध्य्त्_१।३१३-३१६:१ ॥  
ततस्तेषु लिहालकेषु यत्नेन गर्तकान् कृत्वा तेषु गर्तकेषु वज्राणि प्रक्षिप्य सुवर्णसम्बन्धिनि अग्निष्टे क्षिप्त्वा आम्बिली आउलिबबूल ॥ रध्य्त्_१।३१३-३१६:२ ॥  
लीहालकैर् अग्निसमानं ध्मात्वा कुलथ्याः क्वाथमध्ये क्षिप्त्वा विध्यापयेत् अनया युक्त्या हीरकाः सुखेनापि भस्मीभवन्ति ॥ रध्य्त्_१।३१३-३१६:३ ॥  
इति हीरकभस्मीकरणं चतुर्थम् ॥ रध्य्त्_१।३१३-३१६:४ ॥  
    
____________________________________________________  
    
स्तर्त् रध्य् १।३१७-३२०

<वज्र:: मारण>  
अग्निसंयुक्तमूलानि मुखाउल्याः समानयेत् ।  
श्रीखण्डं घर्षयेत् तेषां ससर्धेन प्रलेपयेत् ॥ रध्य्_१।३१७ ॥  
वज्रमूषां तरङ्गगर्भे प्रक्षिप्यो जात्यहीरकः ।  
क्षिप्त्वा श्रीखण्डशेषार्धं मूषामग्निष्टके क्षिपेत् ॥ रध्य्_१।३१८ ॥  
ध्मात्वाद्याग्निनिभां कृत्वा वज्रिदुग्धेन ढालयेत् ।  
सुखेनाथानया युक्त्या म्रियन्ते जात्यहीरकाः ॥ रध्य्_१।३१९ ॥  
तस्मिंस्तेषां कृते चूर्णं प्रक्षिपेत्कुम्पके सुधीः ।  
यो वज्रभस्मना कर्म प्रभावो ऽग्रे भविष्यति ॥ रध्य्_१।३२० ॥  
    
------------------  
    
चोम्म्। रसाध्यायटीका:  
    
इहामुखा उल्यामूलानि त्वक्संयुक्तान्येव समानीय तेषां श्रीखण्डशेषाध क्षिप्त्वा सा मूषाग्निष्टके मुक्त्वाग्निना ध्मात्वा थोहरदुग्धे ढालनीया ॥ रध्य्त्_१।३१७-३२०:१ ॥  
अनया युक्त्या सुखेन हीरका म्रियन्ते ॥ रध्य्त्_१।३१७-३२०:२ ॥  
तेषां च मृतानां भस्म कुम्पे क्षिपेत् ॥ रध्य्त्_१।३१७-३२०:३ ॥  
अनेन हीरकभस्मना यत्कर्म यश्च प्रभावः सो ऽग्रे भणिष्यते ॥ रध्य्त्_१।३१७-३२०:४ ॥  
इति हीरकभस्मकरणं पञ्चमम् ॥ रध्य्त्_१।३१७-३२०:५ ॥  
एवं पञ्चभिर् भेदैर् हीरकभस्मीकरणं भवति ॥ रध्य्त्_१।३१७-३२०:६ ॥  
इति हीरकविधिः ॥ रध्य्त्_१।३१७-३२०:७ ॥  
अथ गन्धकशोधनम् ॥ रध्य्त्_१।३१७-३२०:८ ॥  
    
____________________________________________________  
    
स्तर्त् रध्य् १।३२१-३२२

<सुल्फ़ुर्:: शोधन>  
स्थालिकायां क्षिपेद् दुग्धं बद्ध्वा शैथिल्यदाथरम् ।  
दाथरे गन्धकं क्षिप्त्वा लिपेत्कण्ठं मृदा दृढम् ॥ रध्य्_१।३२१ ॥  
अग्निष्टं चोपरि क्षिप्त्वा ज्वालयेद् घटिकाद्वयम् ।  
यावद् व्येति पयो मध्ये स शुद्धो गन्धको भवेत् ॥ रध्य्_१।३२२ ॥  
    
------------------  
    
चोम्म्। रसाध्यायटीका:  
    
स्थालिकामध्ये दुग्धं क्षिप्त्वा मुखे शैथिल्यदाथरं बद्ध्वा तत्र दाथरे गन्धकं क्षिप्त्वा कण्ठे मृत्तिकया लिप्त्वोपरि अग्निष्टं क्षिप्त्वा घटीद्वयं यावज्ज्वालयेत् ॥ रध्य्त्_१।३२१-३२२:१ ॥  
ततो गन्धको गलित्वा यो दुग्धमध्ये याति स शुद्धगन्धको ज्ञेयः ॥ रध्य्त्_१।३२१-३२२:२ ॥  
इति गन्धकशोधनम् प्रथमम् ॥ रध्य्त्_१।३२१-३२२:३ ॥  
अथ द्वितीयगन्धकशोधनम् ॥ रध्य्त्_१।३२१-३२२:४ ॥  
    
____________________________________________________  
    
स्तर्त् रध्य् १।३२३-३२४

<सुल्फ़ुर्:: शोधन>  
कर्षे कुण्डलिकाया वा घृतेनाभ्यज्य गन्धकम् ।  
क्षिप्त्वाधो ज्वालयेत्तावद्यावत्तैलोपमो भवेत् ॥ रध्य्_१।३२३ ॥  
तैलाभो ढाल्यते दुग्धं जायते शुद्धगन्धकः ।  
प्रकारद्वयसंशुद्धोऽधिकृतो रसकर्मणि ॥ रध्य्_१।३२४ ॥  
    
------------------  
    
चोम्म्। रसाध्यायटीका:  
    
कर्षं वा कुडछी वा घृतेनाभ्यज्य ततस्तत्र गन्धकं क्षिप्त्वाधो ऽग्निर् ज्वालनीयः तावद् यावद् गन्धकस् तैलोपमानो भवति ततस् तद्गन्धकतैलं दुग्धमध्ये ढाल्यते ततो दुग्धं न गृह्यते ॥ रध्य्त्_१।३२३-३२४:१ ॥  
एष एव शुद्धगन्धकः ॥ रध्य्त्_१।३२३-३२४:२ ॥  
एव च प्रकारद्वयेन यो गन्धकः शोधितो भवति ॥ रध्य्त्_१।३२३-३२४:३ ॥  
स रसकर्मणि उपयुज्यते नान्य इति ॥ रध्य्त्_१।३२३-३२४:४ ॥  
इति सुगमम् ॥ रध्य्त्_१।३२३-३२४:५ ॥  
इति गन्धकशोधनं द्वितीयम् ॥ रध्य्त्_१।३२३-३२४:६ ॥  
इति सुगममग्रे गन्धपीठा ॥ रध्य्त्_१।३२३-३२४:७ ॥  
    
____________________________________________________  
    
स्तर्त् रध्य् १।३२५-३२६

<पिष्टी फ़्रोम् सुल्फ़ुर् अन्द् मेर्चुर्य्>  
निम्बुकानां रसैः क्षाल्यं यत् किञ्चित्ताम्रपात्रकम् ।  
कृत्वा चात्युज्ज्वलं तत्र शुद्धं रसरन्तीं क्षिपेत् ॥ रध्य्_१।३२५ ॥  
संशुद्धां गन्धकरन्तीं क्षिप्त्वाङ्गुल्या प्रमर्दयेत् ।  
विधिनैवं मुहुः कार्या पीठा गन्धकसूतयोः ॥ रध्य्_१।३२६ ॥  
    
------------------  
    
चोम्म्। रसाध्यायटीका:  
    
ताम्रपात्रं प्रथमं निम्बुकानां रसैः पुनः पुनः प्रक्षाल्यात्युज्ज्वलं च कृत्वा सर्वशुद्धरसस्य रन्ती तथा शुद्धगन्धकरन्ती च प्रक्षिप्याङ्गुल्या गाढं प्रमर्द्य गन्धकसूतपीठी कार्या ॥ रध्य्त्_१।३२५-३२६:१ ॥  
इति गन्धकपीठी प्रथमा ॥ रध्य्त्_१।३२५-३२६:२ ॥  
    
____________________________________________________  
    
स्तर्त् रध्य् १।३२७-३३४

<गन्धकपीठी (२)>  
गन्धकामलसारस्य तथा शुद्धरसस्य च ।  
प्रत्येकं विंशगद्याणान् खल्वे एकत्र मर्दयेत् ॥ रध्य्_१।३२७ ॥  
तान् कृत्वा कज्जलीं सूक्ष्मां वाससा गालयेत्ततः ।  
हेमवल्ल्याश्च कन्दानां श्रीखण्डेन रसेन वा ॥ रध्य्_१।३२८ ॥  
पिष्ट्वा स्यात् कज्जलीपिष्टं पीठी प्रक्षाल्य सारजा ।  
प्रकारद्वयं सन्दृष्ट्वा पीठी गन्धकसम्भवा ॥ रध्य्_१।३२९ ॥  
मृदुवर्तितपत्त्राणि पातालस्य गुरुत्मना ।  
पिड्यां पिष्टस्य क्षिप्त्वैनां पीठीं कृत्वा च गोलकम् ॥ रध्य्_१।३३० ॥  
तं शरावपुटे क्षिपेत् सन्धिकर्पटमृत्स्नया ।  
नीरन्ध्रज्वलदङ्गारैः पुटं देयं च कौक्कुटम् ॥ रध्य्_१।३३१ ॥  
स्वाङ्गशीतीकृतं चूर्णं प्रक्षिपेत्कुम्पके सुधीः ।  
रूप्यस्य च चतुःषष्टिर्गाल्या गद्याणकास्तथा ॥ रध्य्_१।३३२ ॥  
तन्मध्ये चैकगद्याणे पीठीचूर्णे निवेशिते ।  
तिथिवर्णं भवेद्धेम निश्चितं नैष संशयः ॥ रध्य्_१।३३३ ॥  
इति गन्धकजा पीठी चतुःषष्ट्यंशवेधिका ।  
हेमकर्त्ःणि कर्माणि जायन्ते सङ्गतानि वै ॥ रध्य्_१।३३४ ॥  
    
------------------  
    
चोम्म्। रसाध्यायटीका:  
    
अमलसारस्य गन्धकस्य गद्याणाः २० तथा शुद्धसूतस्य गद्याणाः २० एकत्र खरले मर्दयित्वा सूक्ष्मां कज्जलीं कृत्वा वस्त्रेण गालयित्वा ततो हेमवल्ल्या गद्याणं कन्दानां श्रीखण्डेन वा रसेन वा गाढं सम्पिष्य पीठी कार्या एवं च प्रकारद्वयेन गन्धपीठी निष्पद्यते ॥ रध्य्त्_१।३२७-३३४:१ ॥  
ततः पातालगरुडस्य पत्त्राणि वर्तयित्वा पीठीं कृत्वा तन्मध्ये गन्धकपीठीं क्षिप्त्वा गोलकं च कृत्वा तं गोलकं शरावसम्पुटे क्षिप्त्वा सन्धौ कर्पटमृत्तिकां दत्त्वा ज्वलद्भिरङ्गारैः कुक्कुटपुटं दत्त्वा स्वभावशीतलं गन्धकपीठीचूर्णं कुम्पे क्षिपेत् ॥ रध्य्त्_१।३२७-३३४:२ ॥  
ततश्चतुःषष्टिगद्याणकेन रूप्यस्य गालयित्वा मध्ये एको गन्धकपीठीचूर्णं गद्याणकं क्षिप्यते पञ्चदशवर्णिकं हेम भवत्येवेति ॥ रध्य्त्_१।३२७-३३४:३ ॥  
एवं गुरूपदेशेनापराण्यपि हेमकर्त्ःणि कर्माणि सिध्यन्ति ॥ रध्य्त्_१।३२७-३३४:४ ॥  
इति गन्धकपीठी द्वितीया तथा कर्माणि च ॥ रध्य्त्_१।३२७-३३४:५ ॥  
अथ गन्धकतैलम् ॥ रध्य्त्_१।३२७-३३४:६ ॥  
    
____________________________________________________  
    
स्तर्त् रध्य् १।३३५-३३९

<गन्धतैल>  
उत्कृष्टसर्जिका तुर्यमपानां सूक्ष्मचूर्णकम् ।  
क्षिप्त्वा स्थाल्यां हि सन्ध्यायां कुम्भमानं जलं क्षिपेत् ॥ रध्य्_१।३३५ ॥  
त्यक्तव्यं काबसम्मनीतार्यसज्जिकापयः ।  
उत्कृष्टाश्मना वेदास्तेषां चूर्णं तु सूक्ष्मकम् ॥ रध्य्_१।३३६ ॥  
गन्धकामलसारस्य मणैकं सूक्ष्मचूर्णकम् ।  
क्षिप्त्वैवात्र ह्युभे चूर्णे पिष्ट्वा चैकात्मतां नयेत् ॥ रध्य्_१।३३७ ॥  
क्षिपेत्पञ्चमणान् स्थाल्यां यस्यां मतिघटद्वयम् ।  
स्वर्जिका जलमन्यस्यां मुक्त्वा चुल्ल्योपरि क्षिपेत् ॥ रध्य्_१।३३८ ॥  
एरण्डतैलवत्तैलम् उपर्यायाति गन्धकम् ।  
तत्स्थाल्या मुहुरादाय क्षिपेच्छीतं च कूम्पके ॥ रध्य्_१।३३९ ॥  
    
------------------  
    
चोम्म्। रसाध्यायटीका:  
    
सर्वोत्तमसाजीमणचतुष्कस्य चूर्णं स्थाल्यां क्षिप्त्वा सन्ध्यायां जलघटस्तत्र क्षेप्यः ॥ रध्य्त्_१।३३५-३३९:१ ॥  
ततः प्रातः साजीजलं नीतार्यकाबसन्त्यक्त्वा ग्राह्यम् तथा सर्वोत्तमपाषाणमणचतुष्कचूर्णं सूक्ष्मं तथा गन्धकामलसारस्य मणैकं चूर्णं सूक्ष्ममुभयं पिष्ट्वा एकत्र च गाढं पिष्ट्वा स्थाल्यां क्षिप्त्वा ततः प्रथमगृहीतं सर्जिकाजलमन्यस्यां स्थाल्यां मुक्त्वाल्पघटमानमुपरि क्षिपेत् ॥ रध्य्त्_१।३३५-३३९:२ ॥  
एवं च कृते गन्धकस्य तैलमेरण्डीतैलवद् उपर्यागच्छति ततश्च तैलं शीतलीभूतं सत्कुम्पके क्षेप्यम् ॥ रध्य्त्_१।३३५-३३९:३ ॥  
इति गन्धकतैलम् ॥ रध्य्त्_१।३३५-३३९:४ ॥  
    
____________________________________________________  
    
स्तर्त् रध्य् १।३४०-३४६

<सिल्वेर् => गोल्द्>  
शुद्धसूतस्य गद्याणान् भूधरे दश विन्यसेत् ।  
गन्धतैलस्य गद्याणं दद्यात्कोडीयकं मुखे ॥ रध्य्_१।३४० ॥  
सन्धौ वस्त्रं मृदा लिप्त्वा चतुर्भिः छाणकैः पुटम् ।  
दातव्यं चानया रीत्या वारं वारम् पुटं शतम् ॥ रध्य्_१।३४१ ॥  
प्रक्षिपेत्तैलगद्याणं गन्धकं च पुटे पुटे ।  
मुखे कोडीयकं दद्यान्नवां वस्त्रमृदं मुहुः ॥ रध्य्_१।३४२ ॥  
तैलं सूतेन सञ्जीर्णं दशघ्नं गन्धकं शनैः ।  
हेमराजेस्ततो वल्ल्या दश क्षेप्याः पुटे पुटे ॥ रध्य्_१।३४३ ॥  
पूर्वरीत्या पुटं देयं तुर्यतुर्यैश्च छाणकैः ।  
हेमराजेश्च सूतेन कर्षो जीर्णश्चतुःपुटः ॥ रध्य्_१।३४४ ॥  
शुद्धरूप्यस्य पत्राणि अमुना द्रवरूपिणा ।  
लिप्त्वा श्रावपुटे क्षिप्त्वा तत्सन्धिं वस्त्रमृत्स्नया ॥ रध्य्_१।३४५ ॥  
लिप्त्वा भूमौ प्रदातव्यं छाणकैः कौक्कुटं पुटम् ।  
तिथिवर्णं भवेद्धेम कर्तव्या नैव संशयः ॥ रध्य्_१।३४६ ॥  
    
------------------  
    
चोम्म्। रसाध्यायटीका:  
    
इह शुद्धरसस्य गद्याणान् दश तथा गन्धकतैलगद्याणकं च भूधरयन्त्रे विन्यस्य मुखे कोडीयकं दत्त्वा सन्धौ वस्त्रमृत्तिकया लिप्त्वा चतुर्भिः छाणकैः पुटं दातव्यम् ॥ रध्य्त्_१।३४०-३४६:१ ॥  
ततः पुनरपि तेष्वेव सूतस्य दशगद्याणकेषु गन्धकतैलगद्याणकं मुक्त्वा भूधरयन्त्रे विन्यस्य मुखे कोडीयकं दत्त्वा वस्त्रं मृत्तिकया सन्धौ लिप्त्वा चतुर्भिः छाणकैर्भूमौ कुक्कुटपुटं देयम् ॥ रध्य्त्_१।३४०-३४६:२ ॥  
एवं पुनः पुनः करणेन यदि सूतेन दशगुणं गन्धकतैलं जीर्णं भवति तदा पूर्वोक्ताया हेमराजेर्दश वल्लान् सूतमध्ये क्षिप्त्वा भूधरयन्त्रे विन्यस्य कोडीयकसन्धौ वस्त्रमृत्तिकां च दत्त्वा चतुर्भिश्छाणकैः पूर्ववत्पुटं देयम् ॥ रध्य्त्_१।३४०-३४६:३ ॥  
एवं पुनः पुनः पटचतुष्टयदानेन हेमराजेः कर्षे जीर्णे सति स सूतः सङ्ग्राह्यः ॥ रध्य्त्_१।३४०-३४६:४ ॥  
ततः शुद्धतारस्य पत्राणि तेन द्रवरूपेण तेन लिप्त्वा सरावसम्पुटे तानि पत्राणि मुक्त्वा सन्धौ कर्पटमृदं दत्त्वा भूमौ छाणकैः कुक्कुटपुटं दीयते पञ्चदशवर्णं हेम भवति ॥ रध्य्त्_१।३४०-३४६:५ ॥  
इति हेमकरणं प्रथमम् ॥ रध्य्त्_१।३४०-३४६:६ ॥  
    
____________________________________________________  
    
स्तर्त् रध्य् १।३४७-३५१  
    
<चन्द्रार्क:: प्रोदुच्तिओन्>  
भागा द्वादश रूप्यस्य तथा ताम्रस्य षोडश ।  
गालयेन्मिश्रितान् वज्रमूषायामष्टविंशतिम् ॥ रध्य्_१।३४७ ॥  
खोटश्चन्द्रार्कनामाभूत्तस्य पत्राणि कारयेत् ।  
एकाङ्गुलानि संलिप्य जीर्णहेमाख्यराजिना ॥ रध्य्_१।३४८ ॥  
तानि श्रावपुटे क्षिप्त्वा तत्सन्धिं वस्त्रमृत्स्नया ।  
लिप्त्वा भूमौ प्रदातव्यं छाणकैः कौक्कुटं पुटम् ॥ रध्य्_१।३४९ ॥  
प्रकारेण द्वितीयेन हेमस्यात्तिथिवर्णकम् ।  
अथ पित्तलपत्राणि लिप्त्वा युक्त्यानया तथा ॥ रध्य्_१।३५० ॥  
कौक्कुटेन पुटेनैव हेम स्यात्तिथिवर्णकम् ।  
एवं गन्धकतैलेन त्रिधा हेम प्रजायते ॥ रध्य्_१।३५१ ॥  
    
------------------  
    
चोम्म्। रसाध्यायटीका:  
    
रूप्यस्य भागा द्वादश ताम्रस्य भागाः षोडश एवमष्टविंशतिभागान् वज्रमूषायां क्षिप्त्वा गालयित्वा च चन्द्रार्कनामा षोटः कार्यः ॥ रध्य्त्_१।३४७-३५१:१ ॥  
ततस्तस्य षोटस्य पत्राण्येकाङ्गुलप्रमाणानि कारयित्वा सरावसम्पुटे मुक्त्वा सन्धौ वस्त्रमृदं दत्त्वा भूमौ छाणकैः कुक्कुटपुटं दीयते ॥ रध्य्त्_१।३४७-३५१:२ ॥  
द्वितीयप्रकारेण पञ्चदशवर्णिकं हेम भवति ॥ रध्य्त्_१।३४७-३५१:३ ॥  
तथा पित्तलपत्राणि पूर्वोक्तयुक्त्या जीर्णहेमराजिसूतेन लिप्त्वा तथैव कुक्कुटपुटे दत्ते पञ्चदशवर्णिकं हेम भवति ॥ रध्य्त्_१।३४७-३५१:४ ॥  
एवं त्रिभिः प्रकारैर् गन्धकतैलेन हेमनिष्पत्तिः ॥ रध्य्त्_१।३४७-३५१:५ ॥  
इति गन्धकतैलकर्माणि ॥ रध्य्त्_१।३४७-३५१:६ ॥  
    
____________________________________________________  
    
स्तर्त् रध्य् १।३५२-३५७

<गोल्द्:: प्रोदुच्तिओन्>  
नालं च गोस्तनाकारं मध्ये वर्तुलकैर्धृतम् ।  
वर्तुलां वज्रमूषां च पूर्वं कुर्याद्विचक्षणः ॥ रध्य्_१।३५२ ॥  
दशघ्नं गन्धकं तैलं हेमराजेश्च कर्षकः ।  
येन जीर्णश्च तत्सर्वं मूषायां प्रक्षिपेद्रसम् ॥ रध्य्_१।३५३ ॥  
क्षिपेच्च कङ्गुणीतैलं यथा ब्रुडति पारदः ।  
मूषामग्निष्टके ध्मायादङ्गारैः परिपूरिते ॥ रध्य्_१।३५४ ॥  
यावत्तोल्यो हि सूतः स्यात्तत्तोल्यां हेमराजिकाम् ।  
गालयित्वान्यमूषायां वज्रमूषान्तरे क्षिपेत् ॥ रध्य्_१।३५५ ॥  
खोटा भूधविधानेन सहस्रस्य प्रवेधकः ।  
तारताम्रादिनागानां गद्याणानां सहस्रकम् ॥ रध्य्_१।३५६ ॥  
प्रत्येकं पृथग्गाल्यानां तन्मध्ये षोटसम्भवः ।  
गद्याणैकपृथक् क्षेप्यो हेम स्यादुत्तमं पृथक् ॥ रध्य्_१।३५७ ॥  
    
------------------  
    
चोम्म्। रसाध्यायटीका:  
    
इह प्रथमं वर्त्तुलाकारां मूषां कृत्वोपरि गोस्तनाकारं नालं च कृत्वा वज्रमूषा विधेया ॥ रध्य्त्_१।३५२-३५७:१ ॥  
ततो येन सूतेन पूर्वोक्तयुक्त्या दशगुणं गन्धकतैलं जीर्णं ततो हेमराजिकर्षश्च जीर्णं तं रसं वज्रमूषायां क्षिप्त्वोपरि कङ्गुणीतैलं तथा क्षिपेद्यथा स पारदो ब्रुडति ॥ रध्य्त्_१।३५२-३५७:२ ॥  
ततः सा मूषाग्निष्टके मुक्त्वा इङ्गालैर् ध्मातव्या ॥ रध्य्त्_१।३५२-३५७:३ ॥  
तथा यावन्मात्रः मूषायामस्ति तावन्मात्रां हेमराजिं मूषायां गालयित्वा वज्रमूषास्थरसमध्ये क्षिपेत् ॥ रध्य्त्_१।३५२-३५७:४ ॥  
ततः सहस्रवेधी षोटो भवति स च सङ्ग्राह्यः ॥ रध्य्त्_१।३५२-३५७:५ ॥  
तथा तारस्य ताम्रस्यादिशब्दाद्वङ्गस्य च गद्याणसहस्रकं पृथक् पृथक् मूषायां गालयित्वा सहस्रवेधितस्यैकैको गद्याणकः पृथक् पृथक् सर्वषोटमध्ये क्षिप्यते सर्वाणि तारादीनि पृथक् हेम भवन्ति ॥ रध्य्त्_१।३५२-३५७:६ ॥  
इति द्वितीयपरिणामगन्धकतैलकर्माणि ॥ रध्य्त्_१।३५२-३५७:७ ॥  
अथ गन्धकवारि ॥ रध्य्त्_१।३५२-३५७:८ ॥  
    
____________________________________________________  
    
स्तर्त् रध्य् १।३५८-३६४

<सुल्फ़ुर्:: हृत्पीठी>  
उत्कृष्टसर्जिकाक्षारमणानां सूक्ष्मचूर्णकम् ।  
सन्ध्यायां तु मणं स्थाल्यां कुम्भमानं जलं क्षिपेत् ॥ रध्य्_१।३५८ ॥  
प्रातस्त्यक्त्वा रसं त्यक्त्वा भूयोऽपि प्रक्षिपेन्मणम् ।  
एवं षड्वासरे कुर्यात् षण्मणं सर्जिकाजलम् ॥ रध्य्_१।३५९ ॥  
नीता ये च जलं शेषम् अत्यच्छं कुरुते सुधीः ।  
गन्धकामलसारोऽपि वारिणा तेन पेषयेत् ॥ रध्य्_१।३६० ॥  
तं च वारिनिभं कुर्यात्प्रक्षिपेत्कुम्पके सुधीः ।  
कुम्भवस्त्रमृदावेष्ट्य दत्त्वास्ये चाम्रचातिकाम् ॥ रध्य्_१।३६१ ॥  
अहोरात्रं ज्वलत्यग्निं छन्ना यत्र च चूह्यके ।  
निक्षिप्य कुम्पकं गर्भे रक्षा देया षडङ्गुलाम् ॥ रध्य्_१।३६२ ॥  
निक्षिप्तश्च रहास्मोयन्न् एकविंशतिवासरान् ।  
विलग्नः सर्जिकाक्षारः कुम्प्यन्तः परितो भ्रमन् ॥ रध्य्_१।३६३ ॥  
नालिकेरजलाभोऽभूत्पीततोयो हि गन्धकः ।  
हृतिपीठीति विख्यातं वारिगन्धकजं त्विदम् ॥ रध्य्_१।३६४ ॥  
    
------------------  
    
चोम्म्। रसाध्यायटीका:  
    
सर्वोत्तमसाजिमणनिषद्रसूक्ष्मचूर्णीकृत्य सन्ध्यायां मणमेकं साजिकुम्भ एको जलमिति स्थाल्यां क्षिप्त्वा प्रातः कावससन्त्यत्क्वानीतार्यजलं ग्रहीत्वा साजीमर्णे क्षिपेत् ॥ रध्य्त्_१।३५८-३६४:१ ॥  
एव षड्भिर्दिनैः षण्मणान् क्षिप्त्वा नीवासर्जिकाजले अतिस्वच्छं कृत्वा आमलसारकगन्धकस्तेन जलेन पिष्ट्वा वारिसदृशः कृत्वा कुम्भे क्षिप्त्वा कर्पटमृत्तिरावेष्ट्य मुखे ऽभ्रकचातिकां दत्त्वा पत्रचुल्हके प्रच्छन्नो ऽग्निरहोरात्रं ज्वलति तत्र चुलूककुपं निक्षिप्य परितः षडङ्गुलप्रमाणा रक्षा देया सचकुङ्कस् तत्र निक्षिप्तः सत्नेकविशतिदिनानि स्थापयित्वा कर्षणीयः ॥ रध्य्त्_१।३५८-३६४:२ ॥  
तावता च कालेन गन्धकः कुम्पमध्यं साजीक्षारेण सह भ्राम्यन् पीततोयो नालिकेरजलसदृशो भवति ॥ रध्य्त्_१।३५८-३६४:३ ॥  
इदं च गन्धकवारि हृतिपीठीति नाम्ना वार्त्तिकेन्द्रमध्ये विख्यातं ज्ञातव्यम् ॥ रध्य्त्_१।३५८-३६४:४ ॥  
    
____________________________________________________  
    
स्तर्त् रध्य् १।३६५-३७४

<मेर्चुर्य्:: षोट (खोट?)>  
शुद्धसूतस्य चतुरो वल्लान् पिष्ट्वा घटीद्वयम् ।  
पीतेन वारिणा तेन भस्मीभवति पारदः ॥ रध्य्_१।३६५ ॥  
शुद्धरूप्यस्य पत्राणि सूते चानेन लेपयेत् ।  
ध्मायाच्च वज्रमूषायां धमण्या च वत्कृयाम् ॥ रध्य्_१।३६६ ॥  
रूप्यं कृष्णमयं जातं तस्याष्टौ गदीयाणकाः ।  
उत्कृष्टहेमगद्याणैः सूर्यसङ्ख्यैः समन्विताः ॥ रध्य्_१।३६७ ॥  
गालिता विंशतिः स्वर्णं भवेयुस्तिथिवर्णकम् ।  
कर्परे शुद्धसूतं च क्षिप्त्वाधो ज्वालयेन्मृदु ॥ रध्य्_१।३६८ ॥  
अहोरात्रं मृदुवह्निमेकविंशतिवासरान् ।  
प्राकृतं गन्धकं वारि बिन्दुमात्रं क्षिपेन्मुहुः ॥ रध्य्_१।३६९ ॥  
शुद्धसूतस् त्वहोरात्रम् एकविंशतिवासरः ।  
एवं निष्पद्यते बन्धः सूतः षोटश्च जायते ॥ रध्य्_१।३७० ॥  
    
<सुल्फ़ुर्:: द्रुति फ़ोर् वेध>  
मृदु वर्तय पत्राणि पातालस्य गुरुत्मना ।  
पिण्ड्यां पिष्टस्य ते षोटं क्षिप्त्वा कार्यो हि गोलकम् ॥ रध्य्_१।३७१ ॥  
तं सरावपुटे क्षिप्त्वा सन्धिकर्पटमृत्स्नया ।  
वेष्टयित्वा पुटं देयं भूमौ कुक्कुटसञ्ज्ञकम् ॥ रध्य्_१।३७२ ॥  
निर्धूमैर्ज्वलदङ्गारैः षोटो ऽभूत् पीतवर्णकः ।  
गालनीया चतुःषष्टिगद्याणाः शुद्धरूप्यजाः ॥ रध्य्_१।३७३ ॥  
तन्मध्ये षोटगद्याणे क्षिप्तं स्यात्स्वर्णमुत्तमम् ।  
गान्धिकीह द्रुतिः पीठी चतुःषष्टिप्रवेधिका ॥ रध्य्_१।३७४ ॥  
    
------------------  
    
चोम्म्। रसाध्यायटीका:  
    
शोधितपारदस्य चत्वारो वल्लाः गन्धकवारिणा घटीद्वयं यदि क्षिप्यन्ते तदा भस्मीभवन्ति ॥ रध्य्त्_१।३६५-३७४:१ ॥  
ततः शुद्धरूप्यस्य पत्राणि तेन भस्मना लिप्त्वा वज्रमूषायां तानि पत्राणि वङ्कलिधमन्या गाढं ध्मात्वा गालयेत् ॥ रध्य्त्_१।३६५-३७४:२ ॥  
ततः कृष्णं रूप्यं भवति ॥ रध्य्त्_१।३६५-३७४:३ ॥  
ततोऽस्य कृष्णरूप्यस्य गद्याणाः ८ सर्वोत्तमनवकहेमगद्याणाः १२ उभयं विंशतिगद्याणका गाल्यन्ते पञ्चदशवर्णिकं हेम भवति ॥ रध्य्त्_१।३६५-३७४:४ ॥  
तथा शुद्धरसं कर्परे क्षिप्त्वाधो मृद्वग्निं ज्वालयेत् ॥ रध्य्त्_१।३६५-३७४:५ ॥  
उपरि गन्धकवारि बिन्दुना बिन्दुना क्षिपेत् ॥ रध्य्त्_१।३६५-३७४:६ ॥  
एवमेकविंशतिदिनानि निरन्तरं गन्धकवारिणा सिक्तः सुसूतो निष्पद्यते बद्धः षोटश्च भवति ॥ रध्य्त्_१।३६५-३७४:७ ॥  
ततः पातालगरुडस्य पत्राणि वर्तयित्वा ततः पिण्डीं कृत्वा पिण्डिमध्ये षोटं च क्षिप्त्वा भूमौ कुक्कुटसञ्ज्ञं पुटं देयम् ॥ रध्य्त्_१।३६५-३७४:८ ॥  
परं निर्धूमैर्ज्वलद्भिरङ्गारैस् तथा च कृते स षोटः पीतो भवति ततः शुद्धरूप्यस्य चतुःषष्टिगद्याणान् गालयित्वा षोटगद्याणको मध्ये क्षिप्यते सर्वोत्तमं हेम भवति यत एषा गन्धकद्रुतिपीठी चतुःषष्टिप्रवेधिका वर्तते ॥ रध्य्त्_१।३६५-३७४:९ ॥  
इति गन्धकद्रुतिपीठीकर्माणि ॥ रध्य्त्_१।३६५-३७४:१० ॥  
अथ तालकशोधनम् ॥ रध्य्त्_१।३६५-३७४:११ ॥  
    
____________________________________________________  
    
स्तर्त् रध्य् १।३७५-३८३

<हरिताल:: शोधन>  
गोदन्ती हरितालायास् तावत् पत्राणि दापय ।  
यावन्न स्युर्द्विधा तानि दोलायन्त्रे क्षिपेत्ततः ॥ रध्य्_१।३७५ ॥  
अश्मचूर्णस्य या चाछिभृता स्थाली तया दृढा ।  
दोलायन्त्रे तथा कार्या वस्त्रं बुन्धे लगेन्न हि ॥ रध्य्_१।३७६ ॥  
तज्ज्ञेन स्वेदनीयानि यामयुग्मं हठाग्निना ।  
स्वेदनस्वेदनस्यान्ते जलेन क्षालयेत्तथा ॥ रध्य्_१।३७७ ॥  
निःसरन्ति यथा तेभ्यो नीलपीतादिकृष्णिकाः ।  
सदैवातपशुष्काणि दोलायन्त्रे परिक्षिपेत् ॥ रध्य्_१।३७८ ॥  
यन्त्रे यन्त्रे पुनस्तानि स्वेद्यानि प्रहरद्वयम् ।  
लुणयुक्त्या तु नालेन द्विवेलं स्वेदयेत्ततः ॥ रध्य्_१।३७९ ॥  
ततो दुग्धे गवादीनां स्वेदयेत्तत्क्रमेण च ।  
कुष्माण्डं खण्डशः कृत्वा स्वेदयेत्तद्रसेन च ॥ रध्य्_१।३८० ॥  
वर्तनीयानि साहायां वडवाप्याज्वलान्वितः ।  
सुसूक्ष्माश्चन्दनाकाराः स्वेदयेत्तद्रसेन च ॥ रध्य्_१।३८१ ॥  
शोधनैः पञ्चभिः शुद्धाः गोदन्ती निर्विषीभवेत् ।  
हृदुत्क्लेदमशुद्ध्या सा घूर्मारं च करोति च ॥ रध्य्_१।३८२ ॥  
तापं च नाडिसङ्कोचम् अन्तस्तापं करोति च ।  
अतः प्रागेव संशुद्धा हरितालामृतोपमा ॥ रध्य्_१।३८३ ॥  
    
------------------  
    
चोम्म्। रसाध्यायटीका:  
    
गोदन्ती हरितालायास्तावत्पत्राणि कार्याणि यावत्पुनर्द्विधा न भवन्ति ॥ रध्य्त्_१।३७५-३८३:१ ॥  
ततस्तानि पत्राणि पाषाणचूर्णस्याछिभृतायां स्थाल्यां दोलायन्त्रे च तापयित्वाधो हठाग्निना प्रहरद्वयेन स्वेदनीयानि ॥ रध्य्त्_१।३७५-३८३:२ ॥  
तत उत्तार्य जलेन क्षालयित्वा आतपे शोषयित्वा लुणयुक्तकाञ्जिकपूर्णस्थाल्यां दोलायन्त्रे च तापयित्वा हठाग्निना प्रहरद्वयेन स्वेदनीयानि ॥ रध्य्त्_१।३७५-३८३:३ ॥  
पुनरुत्तार्य जलेन प्रक्षाल्य गवादिदुग्धेन पूर्णस्थाल्यां स्वेदयेत्प्रहरद्वयम् ॥ रध्य्त्_१।३७५-३८३:४ ॥  
ततो जलेन प्रक्षाल्यातपे शोषयित्वा कुष्माण्डफलं खण्डशः कृत्वा तद्रसेन पूर्ववत्प्रहरद्वयं स्वेदनीयानि ॥ रध्य्त्_१।३७५-३८३:५ ॥  
ततः पयसा प्रक्षाल्यातपे शोषयित्वा वडवाईका निसाहायां वर्तयित्वा तद्रसेन यामद्वयं पूर्ववत् स्वेद्यानि एवं पञ्चभिः शोधनैः शुद्धहरिताला निर्विषीभवति ॥ रध्य्त्_१।३७५-३८३:६ ॥  
यावच्च सा न शोध्यते तावत्सा दत्ता सती हृदयस्य क्लेदं धूर्मं रेचं तापं नाडिसङ्कोचम् अन्तर्दाहं च करोति ॥ रध्य्त्_१।३७५-३८३:७ ॥  
अतः पूर्वं सा शोधिता अमृतसमाना भवति ॥ रध्य्त्_१।३७५-३८३:८ ॥  
इति गोदन्तिहरितालायाः शोधनविधिः ॥ रध्य्त्_१।३७५-३८३:९ ॥  
अथ शुद्धतालककर्माणि ॥ रध्य्त्_१।३७५-३८३:१० ॥  
    
____________________________________________________  
    
स्तर्त् रध्य् १।३८४-४०३

<चोप्पेर् => सिल्वेर्>  
शुद्धसूतस्य चत्वारि शुद्धतालस्य विंशतिम् ।  
क्षिप्त्वा छागीवसायाश्च पलिकार्धे मुहुर्मुहुः ॥ रध्य्_१।३८४ ॥  
चतुर्विंशतिगद्याणान् खल्वे पिष्ट्वैकवासरम् ।  
तत्सर्वं कुम्पके क्षिप्त्वा मुखे कर्परचातिकाम् ॥ रध्य्_१।३८५ ॥  
दत्त्वा वस्त्रमृदा लिम्पेत्कुम्पकं वस्त्रमृत्स्नया ।  
आ कण्ठं सप्तधावेष्ट्यं चुल्ल्यन्तः प्रक्षिपेच्च तम् ॥ रध्य्_१।३८६ ॥  
सङ्कीर्णोच्चतरा चुल्ही तथा कार्या नवीनका ।  
दोलायन्त्रवदाभाति कुम्पार्धं चुल्हके यथा ॥ रध्य्_१।३८७ ॥  
कुम्पकादर्धश्च यामैकं वह्निर् योज्यो मृदुस्ततः ।  
ज्वालनीयो हठो वह्निर्यावद्यामचतुष्टयम् ॥ रध्य्_१।३८८ ॥  
सत्त्वं प्रोड्डीय सूतश्च कुम्पकण्ठे लगिष्यति ।  
ततस्तं कुम्पकं भङ्क्त्वा कण्ठाद् ग्राह्यं समग्रकम् ॥ रध्य्_१।३८९ ॥  
क्षिप्त्वा स्थालीवसायाश्च पलिकार्धं प्रतिक्षणम् ।  
सप्ताहं प्रत्यहं पिष्ट्वा नवीने कुम्पके क्षिपेत् ॥ रध्य्_१।३९० ॥  
सप्तधा सप्तभिः कुम्पैः कार्यः प्राग्विहितो विधिः ।  
ततः सप्तमवेलायां कृष्णत्वं याति कण्ठके ॥ रध्य्_१।३९१ ॥  
कुम्पबन्धे रहन्त्येव ये वारिसदृशाः कणाः ।  
सत्वभूताश्च ते सर्वे ग्राह्याः कार्यविवर्जिताः ॥ रध्य्_१।३९२ ॥  
तोलयित्वा ततस्तस्माद्द्विगुणं शुद्धपारदम् ।  
यामं खल्वे द्वयं पिष्ट्वा निम्बुकेन रसेन च ॥ रध्य्_१।३९३ ॥  
वारं वारं च प्रक्षेप्यो मर्दने नैम्बुको रसः ।  
ततः सा पीठिका जाता सूततालकसम्भवा ॥ रध्य्_१।३९४ ॥  
स्थालिकायां च तां पीठीं काञ्जिकं लवणान्वितम् ।  
निम्बुकानि च खण्डानि प्रक्षिप्य स्वेदयेद्दिनम् ॥ रध्य्_१।३९५ ॥  
नष्टं नष्टं मुहुः क्षेप्यं काञ्जिकं लवणान्वितम् ।  
स्वेदोत्तीर्णा च सा पीठी संशोष्या चातपे दृढा ॥ रध्य्_१।३९६ ॥  
पीठीं तां टङ्कणक्षारं समतुल्यं च पेषयेत् ।  
मीणपूपाद्वयं कृत्वा चैकस्यां पीठिकां क्षिपेत् ॥ रध्य्_१।३९७ ॥  
द्वितीयां चोपरि दत्त्वा कार्या वेढिनिका बुधैः ।  
यावत् तौल्या हि सा पीठी तत् तौल्यं शुद्धरूप्यकम् ॥ रध्य्_१।३९८ ॥  
गालयेद्वज्रमूषायां वेढनीं चोपरि क्षिपेत् ।  
दह्यते टङ्कणक्षारो मीणे ध्राते दृढे सति ॥ रध्य्_१।३९९ ॥  
तालरूप्यं भवेत्षोटः श्वेतशङ्खस्य सन्निभः ।  
ताम्रस्यैव चतुःषष्टिः गालयेद्गदीयाणकान् ॥ रध्य्_१।४०० ॥  
तन्मध्ये षोटगद्याणे क्षिप्ते रूप्यं भवेद् ध्रुवम् ।  
षोटोऽभूत्तालरूप्योऽयं चतुःषष्टिप्रवेधकः ॥ रध्य्_१।४०१ ॥  
यः करोति रतिमात्रं प्रत्यहं प्रातरुत्थितः ।  
षड्भिर्मासैः प्रणश्यन्ति अष्ट कुष्ठा दशापि हि ॥ रध्य्_१।४०२ ॥  
उद्गच्छन्ति नवा दन्ताः केशाः कृष्णा भवन्ति च ।  
पलितं मूलतो याति वलिनाशो भवेद् ध्रुवम् ॥ रध्य्_१।४०३ ॥  
    
------------------  
    
चोम्म्। रसाध्यायटीका:  
    
शुद्धसूतस्य गद्याणाः ४ शुद्धतालस्य गद्याणाः २० एवं चतुर्विंशतिगद्याणान् खल्वे प्रक्षिप्य तथा छालीवसायाः पलिकार्धं च प्रक्षिप्यैकं दिनं पिष्ट्वा तत्सर्वं कुम्पके क्षिप्त्वा मुखे कर्परचातिकां दत्त्वा आकण्ठं सप्तभिः कर्पटमृत्तिकाभिः कुम्पकमावेष्ट्य सङ्कीर्णामुच्चां च चुल्हीं कृत्वोपरि कुम्पको यथा दोलायन्त्रो दृश्यते तथा मोक्तव्योऽधश्च प्रहरमेकं प्रथममृदुवह्निज्वालनीयस्ततो यामम् ४ हठाग्निः ॥ रध्य्त्_१।३८४-४०३:१ ॥  
तावता च तालकसत्वं प्रोड्डीय कुम्पकण्ठे लगति ॥ रध्य्त्_१।३८४-४०३:२ ॥  
ततः कुम्भं त्यक्त्वा कण्ठकात्तत्सर्वमादाय खरले क्षिप्त्वा छालीवसापलिकार्धेन दिनमेकं मृदित्वा द्वितीये कुम्पके क्षिप्त्वा सप्तभिर्वस्त्रमृत्तिकाभिर् लिप्त्वा सङ्कीर्णोच्चचुल्हिकायाम् आरोप्य पूर्ववदधोऽग्निर्ज्वालनीयः ॥ रध्य्त्_१।३८४-४०३:३ ॥  
एवं पुनः छालीवसापलिकार्धेन खरले पिष्ट्वा तृतीयकुम्पके पूर्ववत्सङ्कीर्णाच्च चुल्हिकायां सर्वं कार्यं ततो यदि सप्तभिः कुम्पकैः सप्तवारमेवं संस्कृतं तद् भवति तदा कालिका कण्ठके याति कुम्पबुन्धे च जलसदृशा येकणास् तिष्ठन्ति ते तालकसत्वरूपाः कालिकवर्जिता ग्राह्याः ततस्तं तालकसत्वं तोलयित्वा तस्माद्द्विगुणं शुद्धपारदं चोभयं खरले क्षिप्त्वा निम्बुकरसेन मृदित्वा सुतप्तालकसम्भवा पीठी कार्या मर्दने च निम्बुकरसः पुनः पुनः क्षेप्यः ॥ रध्य्त्_१।३८४-४०३:४ ॥  
ततस्तां पीठीं वस्त्रे बद्ध्वा लवणयुक्तकाञ्जिकपूर्णस्थालिकायां निम्बुकखण्डानि प्रक्षिप्य दोलायन्त्रेण दिनमेकं स्वेदयेत् ॥ रध्य्त्_१।३८४-४०३:५ ॥  
लवणकाञ्जिकं च नष्टं नष्टं मुहुर्मुहुः क्षेप्यं ततः स्वेदोत्तीर्णां तां पीठीमातपे संशोष्य तत्तुल्यं टङ्कणक्षारम् ॥ रध्य्त्_१।३८४-४०३:६ ॥  
तां च पीठीं पिष्ट्वा ततो मीणपूपाद्वयं कृत्वैकस्यां पूपायां पीठीं क्षिप्त्वा द्वितीयां चोपरि दत्त्वा वेढिनिकां कृत्वा ततो यावन्मात्रा सा पीठी तावन्मात्रं शुद्धरूप्यं वज्रमूषायां गालयित्वोपरि वेढनी क्षिप्यते ॥ रध्य्त्_१।३८४-४०३:७ ॥  
ततोऽधो दृढं ध्माते मीणटङ्कणक्षारश्च दह्यते ॥ रध्य्त्_१।३८४-४०३:८ ॥  
तालं रूप्यस्य खोटो भवति ॥ रध्य्त्_१।३८४-४०३:९ ॥  
ततः शुद्धताम्रस्य चतुःषष्टिगद्याणकान् गालयित्वा एकखोटगद्याणो मध्ये क्षिप्यते सर्वोत्तमं रूप्यं भवति ।  
अयं तालरूप्यखोटस्य चतुःषष्टिप्रवेधको ज्ञेयः ॥ रध्य्त्_१।३८४-४०३:१० ॥  
तथा प्रतिदिनं प्रभाते उत्थाय यो रतिमात्रं षोटं कुरुते तस्य षड्भिः मासैरष्टादशकुष्ठानि प्रणश्यन्ति ॥ रध्य्त्_१।३८४-४०३:११ ॥  
नवा दन्ता उद्गच्छन्ति केशाः कृष्णा भवन्ति पलितानि यान्ति वलिनाशः स्यात् ॥ रध्य्त्_१।३८४-४०३:१२ ॥  
इति तालककर्माणि ॥ रध्य्त्_१।३८४-४०३:१३ ॥  
अथाभ्रकस्य त्रिविधा द्रुतिः ॥ रध्य्त्_१।३८४-४०३:१४ ॥  
    
____________________________________________________  
    
स्तर्त् रध्य् १।४०४-४१३

<धान्याभ्र:: प्रोदुच्तिओन्>  
कोद्रवा व्याघ्रमदनास्तेषां पोषय सेतिकाम् ।  
पिष्टमध्यात् सुसूक्ष्मं च ग्राहयेन्माणकद्वयम् ॥ रध्य्_१।४०४ ॥  
काञ्जिकं स्थालिकायां च क्षिप्त्वाकण्ठं क्षिपेज्जलम् ।  
अतीवाम्लं भवेत्तच्च ह्यतीतैः सप्तवासरैः ॥ रध्य्_१।४०५ ॥  
विधिनानेन कर्तव्यं चात्यम्लं द्वितीयं जलम् ।  
मणं श्वेताभ्रकं चूर्णं संयुक्तं तेन वारिणा ॥ रध्य्_१।४०६ ॥  
प्रक्षिप्योलूखले कुट्टयन् यामधान्याभ्रकं भवेत् ।  
    
<अभ्र:: द्रुति>  
जले धान्याभ्रकं तस्मिन्नेकविंशतिवारकान् ॥ रध्य्_१।४०७ ॥  
बुडच्च राहयित्वाथ संशोष्यं चातपे पुनः ।  
राला स्यात् टङ्कणक्षारो लवणं कणगुग्गुलः ॥ रध्य्_१।४०८ ॥  
प्रत्येकं मणदीपांशं चतुर्णां मिलितो मणः ।  
तिलानां पलगद्याणा विंशतिश्च गुडस्य च ॥ रध्य्_१।४०९ ॥  
वल्लानां पल्लिकापीठी द्वौ कर्षौ मधुदुग्धयोः ।  
युक्तं धान्याभ्रकेनैव क्षोदनीयं मुहुर्मुहुः ॥ रध्य्_१।४१० ॥  
दश गद्याणका मात्राः पूपाः कार्या अनेकशः ।  
क्षिप्त्वैकां राक्षसे यन्त्रे तमङ्गारैश्च पूरयेत् ॥ रध्य्_१।४११ ॥  
एकस्यां गालितायां च द्वितीयां प्रक्षिपेत्सुधीः ।  
यामैर्गाल्याः क्रमात् सर्वाः स्वाङ्गशीताः समुद्धरेत् ॥ रध्य्_१।४१२ ॥  
तासां मध्यात् समाकृष्यात् द्रुतिरभ्रकसम्भवा ।  
    
<धान्याभ्रक:: द्रुति>  
सुखेनाप्यनया युक्त्या द्रुतिर्धान्याभ्रकाद्भवेत् ॥ रध्य्_१।४१३ ॥  
    
------------------  
    
चोम्म्। रसाध्यायटीका:  
    
व्याघ्रमदनाख्यकोद्रवानां सेतिकां पिष्ट्वा तन्मध्यान्माणकद्वयं सुसूक्ष्मचूर्णमादाय स्थाल्यां क्षिप्त्वोपरि काञ्जिकं तथा जलं चाकण्ठं क्षिपेत् ॥ रध्य्त्_१।४०४-४१३:१ ॥  
तच्च सप्तभिर्दिनैर् अत्यम्लं भवति तथानेन विधिना शेषमाणद्वयेनात्यर्थम् अम्लं जलं कृत्वा एकशः कार्यम् ॥ रध्य्त्_१।४०४-४१३:२ ॥  
ततः श्वेताभ्रकमणचूर्णं तेनाम्लजलेन सहोलूखले याममेकं कुट्टयित्वा तस्मिन्नेव जले ब्रूडत् २१ दिनानि राहयित्वा पश्चादातपे शोषयित्वा ततो रालाटङ्कणक्षारौ लवणं कणगुग्गुलुश्चेति चतुर्णामौषधानां प्रत्येकमणचतुर्थांशं तथा तिलस्य गद्याणान् २० गुडस्य गद्याणान् २० वल्लपीठीपाली १ मधुकर्षः १ दुग्धकर्षः १ एतत्सर्वमेकत्र कृत्वा धान्याभ्रकेण सह मुहुर्मुहुः क्षोदयित्वा गद्याणकदशकमात्राः अनेकपूपाः कृत्वा राक्षसे यन्त्रे ऽङ्गारान् क्षिप्त्वा एकां पूपां मुञ्चेत् ॥ रध्य्त्_१।४०४-४१३:३ ॥  
एकस्यां च गलितायां द्वितीयां क्षिपेत् ॥ रध्य्त्_१।४०४-४१३:४ ॥  
एवं प्रहरेणैकेन सर्वा अपि गालनीया ॥ रध्य्त्_१।४०४-४१३:५ ॥  
ततः स्वयं शीतलाः पूपाः समुद्धृत्य तासां मध्याद् धान्याभ्रकसम्भवा द्रुतिर्ग्राह्या ॥ रध्य्त्_१।४०४-४१३:६ ॥  
अनया युक्त्या सुखेनापि धान्याभ्रकद्रुतिर्भवति ॥ रध्य्त्_१।४०४-४१३:७ ॥  
इति धान्याभ्रकद्रुतिकरणं प्रथमम् ॥ रध्य्त्_१।४०४-४१३:८ ॥  
    
____________________________________________________  
    
स्तर्त् रध्य् १।४१४-४१९

श्वेतधान्याभ्रकं चूर्णं गद्याणद्वयसम्मितम् ।  
क्षिप्त्वा दुग्धपालीमध्ये पातव्यः सेहुलो मुहुः ॥ रध्य्_१।४१४ ॥  
कोष्टिकायासवे क्षेप्यो याति सो ऽन्यत्रतो यथा ।  
पीत्वा पीत्वा हि तद्दुग्धं पुरीषं तत्र मुञ्चति ॥ रध्य्_१।४१५ ॥  
सर्वं ग्राह्यं पुरीषं तदतीतैर्बहुभिर्दिनैः ।  
तत्तोलयित्वा चतुर्थांशं टङ्कणक्षारजं क्षिपेत् ॥ रध्य्_१।४१६ ॥  
तत्पिष्ट्वाज्यमधुभ्यां च कृतं लेपस्य सन्निभम् ।  
तेन तुम्बीनलीयन्त्रमध्यं लेप्यं दृढं खलु ॥ रध्य्_१।४१७ ॥  
इङ्गालैः पूरयित्वा तां धमण्या वक्रवक्त्रया ।  
ध्मातव्या याममेकं च सा त्ववाङ्मुखकुम्पिका ॥ रध्य्_१।४१८ ॥  
लेपस्फेठं द्रुतिर्जाता श्वेतधान्याभ्रकोद्भवा ।  
द्वितीयपरिणा तज्ज्ञैः कर्तव्या चाभ्रकी द्रुतिः ॥ रध्य्_१।४१९ ॥  
    
------------------  
    
चोम्म्। रसाध्यायटीका:  
    
श्वेतधान्याभ्रकचूर्णं गद्याणद्वयमध्ये दुग्धपाली १ क्षिप्त्वा सेहुलकः पात्यते ॥ रध्य्त्_१।४१४-४१९:१ ॥  
स च सेहुलकः कोठीमध्ये क्षिप्यते ॥ रध्य्त्_१।४१४-४१९:२ ॥  
यथान्यत्र न याति ततः पुनः श्वेतधान्याभ्रकगद्याणद्वयं मध्यक्षिप्तं दुग्धं पाय्यते एवं बहुभिर् दिनैः पुनः पुनस्तस्य पाने सेहुलकेन यत्पुरीषं मुक्तं भवति तत्सर्वं तोलयित्वा चतुर्थभागेन मध्ये टङ्कक्षारं क्षिप्त्वा घृतमधुभ्यां पिष्ट्वा लेपसदृशं कृत्वा तेन लेपेन पूर्वकथिततुम्बीनलयन्त्रमूलं लिप्त्वा लीहालकैर् वङ्कनालीधमण्या सोऽधोमुखं कुम्पको यन्त्रो ध्मातव्यः ॥ रध्य्त्_१।४१४-४१९:३ ॥  
ततः स लेपो द्रुतिरूपो भवति ॥ रध्य्त्_१।४१४-४१९:४ ॥  
इति द्वितीयपरिणा धान्याभ्रकद्रुतिः ॥ रध्य्त्_१।४१४-४१९:५ ॥  
    
____________________________________________________  
    
स्तर्त् रध्य् १।४२०-४२६

<धान्याभ्र:: द्रुति>  
भ्रमद्भिर्दृश्यते क्वापि भावेन शशको मृतः ।  
तस्य मस्तकमध्याच्च गृहीतव्यो हि मेचकः ॥ रध्य्_१।४२० ॥  
धान्याभ्रकस्य गद्याणान् चत्वारिंशत् प्रपेषयेत् ।  
तन्मध्यान्मेचकोन्मानं चूर्णं प्रक्षिप्य मेचके ॥ रध्य्_१।४२१ ॥  
द्वयं सम्मर्द्य सम्मर्द्य पिण्डं कृत्वा दृढं ततः ।  
घृततैलादिना दिग्धा स्थालिकायां क्षिपेच्च तम् ॥ रध्य्_१।४२२ ॥  
प्रध्वरा ढङ्कणी देया नीरन्ध्रा वस्त्रमृत्स्नया ।  
कणीनां कोष्ठके क्षेप्यो रहाप्याहस् त्रिसप्तकम् ॥ रध्य्_१।४२३ ॥  
तन्मध्ये कृमयो जाता नित्यं भक्ष्यन्ति चाभ्रकम् ।  
तापे च मेचकाभावे म्रियन्ते च बुभुक्षया ॥ रध्य्_१।४२४ ॥  
विपन्नासु च सर्वासु शेषं धान्याभ्रकी द्रुतिः ।  
तृतीयपरिणा तज्ज्ञैः ख्याता धान्याभ्रका द्रुतिः ॥ रध्य्_१।४२५ ॥  
विख्याता युक्तयस्तिस्रश्चतुर्थी नोपपद्यते ।  
तिसृणां यानि कर्माणि वक्ष्यन्ते तानि साम्प्रतम् ॥ रध्य्_१।४२६ ॥  
    
------------------  
    
चोम्म्। रसाध्यायटीका:  
    
स्वेच्छया मृतः शशको भ्रमद्भिर्यदि दृश्यते तदा तस्य मस्तकमध्यान्मेचकं गृहीत्वा धान्याभ्रकस्य गद्याणान् ४० गाढं पेषयित्वा तन्मध्यान् मेचकमात्रं चूर्णं मेचकमध्ये क्षिप्त्वा द्वयं मृदित्वा पिण्डं च कृत्वा घृतेन तैलेन वा लिप्तस्थालिकामध्ये तं पिण्डं क्षिप्त्वा उपरि प्रध्वरां ढङ्कणीं दत्त्वा पार्श्वेषु सर्वत्र वस्त्रमृत्तिकाभिर् निश्छिद्रीकृत्य सा स्थाली कणकोष्टमध्ये क्षिप्त्वा २१ दिनानि स्थाप्या तावता च मेचकमध्ये ये कृमयो जायन्ते तेऽभ्रकं भक्षयित्वा पश्चाद्बुभुक्षया तापेन च म्रियन्ते ॥ रध्य्त्_१।४२०-४२६:१ ॥  
ततस्तेषु कृमिषु मृतेषु यत्तत्र शेषं मुहुरति सा धान्याभ्रकद्रुतिः ॥ रध्य्त्_१।४२०-४२६:२ ॥  
इति तृतीयपरिणा धान्याभ्रकद्रुतिः ॥ रध्य्त्_१।४२०-४२६:३ ॥  
द्रुतिकरणेऽभ्रकस्यैत एव त्रयो भेदाः ॥ रध्य्त्_१।४२०-४२६:४ ॥  
अथामीषां कर्माणि वक्ष्यन्ते ॥ रध्य्त्_१।४२०-४२६:५ ॥  
    
____________________________________________________  
    
स्तर्त् रध्य् १।४२७-४३८

<मेर्चुर्य्:: मुखकरण>  
शुद्धसूतस्य गद्याणान् वज्रमूषान्तरे दश ।  
क्षिप्त्वा तां वालुकायन्त्रे मृद्वग्निं ज्वालयेद्दिनम् ॥ रध्य्_१।४२७ ॥  
क्षिपेद्बिन्दुमहोरात्रं मुहुर्भूनागसत्वजम् ।  
वक्त्रं सूतस्य जायेत दत्तं सर्वं च जीर्यति ॥ रध्य्_१।४२८ ॥  
    
<वज्र:: षोट>  
निसाहायां प्रपेष्टव्या चिल्हा चातीव सूक्ष्मका ।  
निश्चोत्यैव रसो ग्राह्यो वस्त्रशुद्धो ऽतिनिर्गुलः ॥ रध्य्_१।४२९ ॥  
यस्मिन् वारिपलं माति तन्मात्रे कान्तपात्रके ।  
जातवक्त्रस्य सूतस्य क्षेप्या गद्याणका दश ॥ रध्य्_१।४३० ॥  
द्रुतित्रयान्तरेकस्या गद्याणांश्च क्षिपेद्दश ।  
ततश्चिल्हा जलापूर्णम् आकण्ठं कान्तपात्रकम् ॥ रध्य्_१।४३१ ॥  
तच्च कान्तायसं पात्रं यन्त्रे वालुकके क्षिपेत् ।  
अहोरात्रं मृदुं वह्निं तदधो ज्वालयेन्मुहुः ॥ रध्य्_१।४३२ ॥  
द्वयोरैक्येण निष्पन्नो वज्रषोटोऽयमद्भुतः ।  
    
<तिन् => सिल्वेर्>  
क्षिप्त्वा तं वज्रमूषायां ध्मायादिङ्गालकैः सुधीः ॥ रध्य्_१।४३३ ॥  
शुद्धरूप्यस्य गद्याणान्मध्ये प्रक्षिप्य विंशतिम् ।  
गालयेत् सुदृढं पश्चात्समुत्तारयति शृतान् ॥ रध्य्_१।४३४ ॥  
अक्षयो नाम तेजोवान्निश्चलश् चातिनिर्मलः ।  
गुरुर्जातोऽथ भग्नश्च भज्यते स हि खोटकः ॥ रध्य्_१।४३५ ॥  
गालयेद्वज्रमूषायां वङ्गगद्याणकं शतम् ।  
तन्मध्ये षोटगद्याणे क्षिप्ते रूप्यं भवेद् ध्रुवम् ॥ रध्य्_१।४३६ ॥  
त्रिधाभ्रकद्रुतेः कर्म वङ्गे स्याच्छतवेधकम् ।  
षोटमध्याद् रतिमात्रं यः करोति सदा नरः ॥ रध्य्_१।४३७ ॥  
षड्भिर्मासैः स जायेत सुतेजा निर्मलोऽक्षयः ।  
खोटोऽयं भुवि विख्यातो लोहदेहकरो ध्रुवम् ॥ रध्य्_१।४३८ ॥  
    
------------------  
    
चोम्म्। रसाध्यायटीका:  
    
शुद्धरसस्य दश गद्याणान् वज्रमूषामध्ये प्रक्षिप्य तां मूषां वालुकायन्त्रे चटाय्य दिनमेकं मृद्वग्निं ज्वालयेत् ॥ रध्य्त्_१।४२७-४३८:१ ॥  
उपरि भूनागसत्वस्य बिन्दुं बिन्दुं पुनः पुनः क्षिपेत् ॥ रध्य्त्_१।४२७-४३८:२ ॥  
ततो रसस्य मुखं जायते ॥ रध्य्त्_१।४२७-४३८:३ ॥  
सर्वदत्तं जीर्यते ॥ रध्य्त्_१।४२७-४३८:४ ॥  
ततो निसाहामतिसूक्ष्मां चिल्हां प्रपिष्य वस्त्रेण निश्चोत्य रसो ग्राह्यः ॥ रध्य्त्_१।४२७-४३८:५ ॥  
ततो यस्मिञ्जले पलं माति तावन्मात्रं कान्तपात्रमाकण्ठं पूरयित्वा कान्तपात्रं वालुकायन्त्रे चटायित्वाधो मृदुरग्निः पुनः पुनरहोरात्रं ज्वालनीयः ॥ रध्य्त्_१।४२७-४३८:६ ॥  
ततोऽभ्रकद्रुतिसूतयोर् ऐक्येण वाभ्रषोटो जायते ॥ रध्य्त्_१।४२७-४३८:७ ॥  
ततस्तं षोटं वज्रमूषायां प्रक्षिप्य गद्याणान् २० मध्ये प्रक्षिप्य गाढं गालयित्वा समुत्तारयेत् ॥ रध्य्त्_१।४२७-४३८:८ ॥  
ततोऽयमक्षयो निर्मलस्तेजोवान् गदीयाणः क्षिप्यते ॥ रध्य्त्_१।४२७-४३८:९ ॥  
सर्वोत्तमं रूप्यं भवति ॥ रध्य्त्_१।४२७-४३८:१० ॥  
असौ वङ्गे शतमध्ये वेधको रसः तथा यः सदा प्रभाते रतिमात्रं षोटं करोति ॥ रध्य्त्_१।४२७-४३८:११ ॥  
स षड्भिर्मासैरक्षयनीरोगदेहो जायते इति त्रिविधाभ्रकद्रुतिकर्माणि ॥ रध्य्त्_१।४२७-४३८:१२ ॥  
अथ भूनागः ॥ रध्य्त्_१।४२७-४३८:१३ ॥  
    
____________________________________________________  
    
स्तर्त् रध्य् १।४३९-४५८

<मेर्चुर्य्:: राक्षसवक्त्रवत्>  
उत्कृष्टस्वर्णगद्याणान् गालयेच्चतुरः सुधीः ।  
जरकीशदलानीव तेषां पत्राणि कारयेत् ॥ रध्य्_१।४३९ ॥  
नृकपालोद्भवं चैकं पलं धत्तूरमूलजम् ।  
चन्दनं च पृथक् घृष्ट्वा तुल्यमेकत्र मिश्रितम् ॥ रध्य्_१।४४० ॥  
क्षिपेच्छ्रीखण्डमध्ये च गद्याणं वज्रभस्मनः ।  
खल्वे सम्पेषयेत् तावद् यावद् एकात्मतां भजेत् ॥ रध्य्_१।४४१ ॥  
हेमपत्राणि तेनैव लेपयेत् सुदृढानि च ।  
गद्याणं चान्धमूषायां क्षिपेद् भूनागसत्वजम् ॥ रध्य्_१।४४२ ॥  
हेमपत्राणि तत्रैव क्षिप्त्वा मूषां यदृच्छया ।  
कोष्ठिकाग्निष्टगर्तासु विवेलं पूरितां मुहुः ॥ रध्य्_१।४४३ ॥  
वक्रवक्त्रधमण्यां ध्मापयेन्मृतजीविभिः ।  
हेमवज्रात्मकः षोटो भवेद् भूनागसत्वजः ॥ रध्य्_१।४४४ ॥  
अर्तयित्वा च तं षोटं चूर्णं कार्यं सुसूक्ष्मकम् ।  
काचकुम्पीम् अथाकण्ठं सप्तधा वस्त्रमृत्स्नया ॥ रध्य्_१।४४५ ॥  
वेष्टयित्वा च तन्मध्ये प्रथमं कर्षमात्रकम् ।  
क्षिपेद् भूनागजं सत्वं तन्मध्ये शुद्धपारदम् ॥ रध्य्_१।४४६ ॥  
षट् गद्याणांस्ततो दद्याद्यन्त्रे वालुकके क्षिपेत् ।  
चुल्ह्यामारोप्य तं यन्त्रं ह्यधोऽग्निं ज्वालयेद्धठात् ॥ रध्य्_१।४४७ ॥  
नष्टं नष्टं मुहुः क्षेप्यं सत्वं भूनागसम्भवम् ।  
सत्वेन द्रवरूपेण भृता धार्या च कुम्पिका ॥ रध्य्_१।४४८ ॥  
अहोरात्रं रसः स्वेद्यः सुधिया सप्तवासरम् ।  
इत्थं स्विन्नाः षडेवैते स्वेदिताः शुद्धसूतजाः ॥ रध्य्_१।४४९ ॥  
वक्त्रं सूतस्य सञ्जातं सूतो जातश्च राक्षसः ।  
षट् गद्याणाः कृताः पूर्वहेमवल्ल्यादिसत्त्वजाम् ॥ रध्य्_१।४५० ॥  
चतुःषष्टितमं चांशं तेषां मध्यान्मुहुर्मुहुः ।  
क्षिप्त्वा खल्वेऽपि सूतान्तः पिष्ट्वा पिष्ट्वा शनैः शनैः ॥ रध्य्_१।४५१ ॥  
जारणीयाः षडेवैते शेषाः षट् सूतजाः स्थिताः ।  
उत्कृष्टसूतगद्याणाः षडेताभिश्च मिश्रिताः ॥ रध्य्_१।४५२ ॥  
गाल्या द्वादशमूषायां षोटः स्याच्छतवेधकः ।  
    
<गोल्द्:: चोलोउरिन्ग्>  
रूप्यताम्रादिनागानां गद्याणानां शतं शतम् ॥ रध्य्_१।४५३ ॥  
त्रयाणां च शतैकस्मिन् प्रत्येकं गालिते पृथक् ।  
तन्मध्ये षोटगद्याणं प्रत्येकं च पृथक् क्षिपेत् ॥ रध्य्_१।४५४ ॥  
त्रिषु धातुषु हेम स्यान्निश्चितं तिथिवर्णकम् ।  
    
<मेर्चुर्य्:: षोट:: सेवन>  
षोटमध्याद्रतीमात्रं प्रगेऽमृतकलान्वितम् ॥ रध्य्_१।४५५ ॥  
आदत्ते नियतं वेलं वलिस्तस्य न जायते ।  
पलितं मूलतो याति कृष्णाः केशा भवन्ति च ॥ रध्य्_१।४५६ ॥  
शरीरे जायते दार्ढ्यं शरीरं क्षीयते न हि ।  
देहकान्तिः सुवर्णाभा नित्यं षोटस्य सेवनात् ॥ रध्य्_१।४५७ ॥  
हेमवज्रादिभूनागसत्वैर्निष्पादितस्त्रिभिः ।  
देहकृच्छतवेधी च षोटो जातो ऽयमद्भुतः ॥ रध्य्_१।४५८ ॥  
    
------------------  
    
चोम्म्। रसाध्यायटीका:  
    
पञ्चदशवर्णिकं सुवर्णगद्याणान् चतुरो गालयित्वा जरकीशदलवत् कण्टकवेध्यानि पत्राणि कुर्यात् ॥ रध्य्त्_१।४३९-४५८:१ ॥  
ततो नरकपालं तथा धत्तूरकमूलं च पृथक् पृथक् घृष्ट्वा समभागेन एकीकृत्य पूर्वसाधितहीरकभस्मनो गद्याण एकस्तन्मध्ये क्षेप्यः ॥ रध्य्त्_१।४३९-४५८:२ ॥  
ततः खरले क्षिप्त्वा सर्वं तावत्पेषयेत् यावदैकात्म्यं प्राप्नोति ततस्तेन हेमपत्राणि लिप्त्वा अन्धमूषायां क्षिप्त्वोपरि भूनागसत्वगद्याणं च मुक्त्वा प्रथमं कोष्ठिकायां लीहालकैर्भृत्वा वक्रनालीधमण्या धमेत् ॥ रध्य्त्_१।४३९-४५८:३ ॥  
ततोऽग्निष्टके लीहालकैर्धमेत् ॥ रध्य्त्_१।४३९-४५८:४ ॥  
ततो गर्तायां लीहालकैर्धमेत् ॥ रध्य्त्_१।४३९-४५८:५ ॥  
एवं त्रिवेलं ध्मातः सन्नसौ हेमवज्रभस्मभूनागसत्त्वजः षोटो भवति ॥ रध्य्त्_१।४३९-४५८:६ ॥  
ततस्तं षोटं मर्दयित्वा सूक्ष्मं चूर्णं कार्यम् ॥ रध्य्त्_१।४३९-४५८:७ ॥  
ततः काचकुम्पीमाकण्ठं सप्तभिः कर्पटमृत्तिकाभिर् आवेष्ट्य प्रथमं कर्षमात्रं भूनागसत्वं तथा शुद्धपारदस्य षड् गद्याणकांश्च प्रक्षिप्य वालुकायन्त्रे तां कुम्पीमारोप्याधो हठाग्निर् ज्वालनीयः ॥ रध्य्त्_१।४३९-४५८:८ ॥  
भूनागसत्वं च नष्टं पुनः क्षेपणीयम् ॥ रध्य्त्_१।४३९-४५८:९ ॥  
किं बहुना सप्तदिनानि निरन्तरं कुम्पिकाभूनागसत्त्वेन भृतैव धारणीया ॥ रध्य्त्_१।४३९-४५८:१० ॥  
यथा षट्पञ्चाशद्भिः प्रहरैः शुद्धसूतषड्गदीयाणका गाढं विघते ॥ रध्य्त्_१।४३९-४५८:११ ॥  
ततस्तस्य मुखं जायते स च सूतो राक्षसनाम जायते सर्वभक्षक इत्यर्थः ततः पूर्वं यो हेमवज्रभूनागसत्वषोटो वर्तयित्वा चूर्णितोऽस्ति तन्मध्याच्चतुःषष्टितमं भागं गृहीत्वा खरले राक्षससूतमध्ये क्षिप्त्वा पिष्ट्वा पिष्ट्वा जारणीयः ततः पुनश्चतुःषष्टितमो भागस्तत्र पिष्ट्वा जारणीयः ॥ रध्य्त्_१।४३९-४५८:१२ ॥  
एवं पुनः पुनश्चतुःषष्टितमषोटभागजारणेन षड् गद्याणाः षोटस्य जारणीयाः ॥ रध्य्त्_१।४३९-४५८:१३ ॥  
ततो राक्षससूतषड्गदीयाणमध्ये शोधितोत्कृष्टपारदगदीयाणान् षट् मेलयित्वा ते द्वादशगदीयाणा मूषायां प्रक्षिप्य गालनीयाः ॥ रध्य्त्_१।४३९-४५८:१४ ॥  
शतवेधकः षोटो भवति ॥ रध्य्त्_१।४३९-४५८:१५ ॥  
ततो रूप्यस्य ताम्रस्य नागस्य वा गदीयाणकशतं गालयित्वा षोटगदीयाणाः क्षिप्यते ॥ रध्य्त्_१।४३९-४५८:१६ ॥  
पञ्चदशवर्णिकं हेम भवति ॥ रध्य्त्_१।४३९-४५८:१७ ॥  
त्रिषु धातुषु शतवेधको ऽयं रसः ॥ रध्य्त्_१।४३९-४५८:१८ ॥  
तथा प्रभाते नित्यममृतकलया युक्तं षोटचूर्णं रतीमात्रं कुरुते ॥ रध्य्त्_१।४३९-४५८:१९ ॥  
तस्य वलिपलितादिदोषा नश्यन्ति ॥ रध्य्त्_१।४३९-४५८:२० ॥  
कृष्णाश्च केशा भवन्ति ॥ रध्य्त्_१।४३९-४५८:२१ ॥  
देहदार्ढ्यं जायते ॥ रध्य्त्_१।४३९-४५८:२२ ॥  
सुवर्णाभा शरीरकान्तिर्भवति ॥ रध्य्त्_१।४३९-४५८:२३ ॥  
हेमपत्रैर्वज्रभस्म नागसत्वेन त्रिभिः साधितोऽयं षोटो देहकारको लोहकारकश्च ॥ रध्य्त्_१।४३९-४५८:२४ ॥  
इति हेमवज्रभस्मभूनागसत्वकर्माणि ॥ रध्य्त्_१।४३९-४५८:२५ ॥  
    
____________________________________________________  
    
स्तर्त् रध्य् १।४५९-४७८

श्रीभैरवगणाध्यक्षश्रीवाणीभ्यो नमः सदा ।  
यत्प्रसादाद्धि सिध्यन्ति गुटिकाञ्जनपारदाः ॥ रध्य्_१।४५९ ॥  
सङ्ख्याशीतिः सतुर्या स्यात्प्रत्येकं च पृथक् त्रिषु ।  
एवं सङ्ख्यात्रयाणां स्याद् द्विपञ्चाशत्शतद्वयम् ॥ रध्य्_१।४६० ॥  
एतस्याः सर्वसङ्ख्याया मध्यादेकस्य कस्यचित् ।  
आरम्भादौ फलान्ते च तपः कुर्यादखण्डितम् ॥ रध्य्_१।४६१ ॥  
अवाङ्मासैकतः पूर्वं निष्पत्तेर् आ फलादपि ।  
ब्रह्मचर्यं भुवि स्वापं हविष्यान्नं च भोजनम् ॥ रध्य्_१।४६२ ॥  
तपोविधिषु सिध्यन्ति तपःसाध्या रसादयः ।  
दोषं दैवस्य यच्छन्ति तपोहीना हि साधकाः ॥ रध्य्_१।४६३ ॥  
वार्त्तोक्ता गुटिकास्तेन श्रीकङ्कालययोगिना ।  
गुटीं ज्ञानफलां वक्ष्ये द्विपञ्चाशत्सुवल्लिका ॥ रध्य्_१।४६४ ॥  
चत्वारोऽभ्रकसत्वस्य चत्वारः स्वर्णमाक्षिकात् ।  
शुद्धरूप्यस्य चत्वारो वल्लैको हेमराजिकाः ॥ रध्य्_१।४६५ ॥  
शुद्धोऽष्टादशसंस्कारैः पूर्वो यस्तु पारदः ।  
तस्यैकोनचत्वारिंशद्द्विपञ्चाशच्च मीलिताः ॥ रध्य्_१।४६६ ॥  
खल्वे प्रक्षिप्य सर्वास्तान्मर्दयेद्दिनसप्तकम् ।  
वरुणस्य तरोर् भूतश्रीखण्डसूक्ष्मकं मुहुः ॥ रध्य्_१।४६७ ॥  
मृद्वग्नौ स्वेदयेत्तेन दोलायन्त्रे दिनद्वयम् ।  
स्वेदयेत्तद्गुटीं कृत्वा क्रमात् पञ्चामृतेन च ॥ रध्य्_१।४६८ ॥  
मध्वाज्यं दधि दुग्धं च शर्करा चेति पञ्चमी ।  
अस्मिन् पञ्चामृते स्वेद्या यामाष्टाष्टा मृतं प्रति ॥ रध्य्_१।४६९ ॥  
कान्तलोहमये पात्रे मधुना च गुटीं क्षिपेत् ।  
तत्पात्रं वालुकापूर्णं स्थालिकान्तश्च विन्यसेत् ॥ रध्य्_१।४७० ॥  
चुल्ह्यां स्थालीं चटाय्याग्निं यामाष्टौ ज्वालयेदधः ।  
स्वेदनेऽयं विधिः कार्यः स्तोकके चामृते क्रमात् ॥ रध्य्_१।४७१ ॥  
नष्टे नष्टे मुहुः क्षेप्यं क्रमात् पञ्चामृतं सदा ।  
मधुयुक्तिक्रमेणैव पञ्चधा स्वेदयेद् गुटीम् ॥ रध्य्_१।४७२ ॥  
तपोनिष्ठः क्रियावांश्च हस्ताभ्यां तां प्रचालयेत् ।  
निष्पन्ना गुटिका कार्या द्विपञ्चाशत्सुवल्लिका ॥ रध्य्_१।४७३ ॥  
यस्याः शुद्धावुभौ पक्षौ प्रसूता चोत्तमे कुले ।  
ब्राह्मणी क्षत्रिया वापि वैश्यी चैवंविधा च या ॥ रध्य्_१।४७४ ॥  
शूद्रीवर्जं त्रिवर्णाया गर्भः स्यात्प्रथमो यदा ।  
मासैकानन्तरं तस्या गुटिकां तां समर्पयेत् ॥ रध्य्_१।४७५ ॥  
भोजनौषधताम्बूलपानवेलां विना तया ।  
अहर्निशं मुखे धार्या मासमेकं निरन्तरम् ॥ रध्य्_१।४७६ ॥  
मासे वीते च सा पृष्टा ज्ञानं वक्ति त्रिकालजम् ।  
भावि भूतं वर्तमानं सद्यः प्रत्ययकारकम् ॥ रध्य्_१।४७७ ॥  
गुटिकायाः प्रभावोऽयमतीवाश्चर्यकारकः ।  
रसगुट्यां जनेषु स्यात्प्रभावातिशयो महान् ॥ रध्य्_१।४७८ ॥  
    
------------------  
    
चोम्म्। रसाध्यायटीका:  
    
श्रीभैरवगणाधिपतिलक्ष्मीसरस्वतीभ्यो नमोऽस्तु येषां प्रसादाद् गुटिकाञ्जनानि पारदाश्च सिध्यन्ति ॥ रध्य्त्_१।४५९-४७८:१ ॥  
तत्रचतुरशीतिः ८४ गुटिकाश् चतुरशीतिः ८४ अञ्जनानि चतुरशीतिः ८४ पारदकर्माणि ॥ रध्य्त्_१।४५९-४७८:२ ॥  
एवं सर्वसङ्ख्यया त्रयाणां द्विपञ्चाशदधिकं शतद्वयम् २५२ भवन्ति ॥ रध्य्त्_१।४५९-४७८:३ ॥  
एतेषां द्विपञ्चाशदधिकशतद्वयस्य मध्यादेकस्य कस्यचिद् गुटिकौषधस्याञ्जनस्य वा पारदस्य वा प्रारम्भे आदौ तथाफलप्रान्तेऽखण्डं तपो विधेयम् ॥ रध्य्त्_१।४५९-४७८:४ ॥  
तत्र प्रारम्भे मासैकादर्वाक् निष्पत्तिसमयेऽपि फलादर्वाङ् मासमेकं ब्रह्मचर्यपालनीयं हविष्यान्नं परमान्नं च घृतादिमिश्रं दुग्धं वा भोजनीयम् ॥ रध्य्त्_१।४५९-४७८:५ ॥  
तपोविधानेषु क्रियाः सिध्यन्ति ॥ रध्य्त्_१।४५९-४७८:६ ॥  
यतस्तपःसाध्या रसादयः प्रयोगा ये पुनः तपोहीनाः साधकास्तेऽन्ततः दैवस्य कर्मणो दोषम् अन्तरायं वदन्ति ॥ रध्य्त्_१।४५९-४७८:७ ॥  
तेन तपस्विनां मुख्येन श्रीकङ्कालययोगिना वार्त्तोक्ता धातुवट्टिज्ञप्रोक्ता गुटिका वर्तते ॥ रध्य्त्_१।४५९-४७८:८ ॥  
तासां मध्याज्ज्ञानफलां ज्ञानकारणं गुटिकां वक्ष्यामि द्विपञ्चाशद्वल्लमात्रौषधनिष्पन्नाम् ॥ रध्य्त्_१।४५९-४७८:९ ॥  
तत्र चत्वारो वल्ला अभ्रकसत्वस्य चत्वारो वल्लाः स्वर्णमाक्षीकस्य चत्वारो वल्लाः शुद्धरूप्यस्यैको वल्लो हेमराजेः ७ तथाष्टादशसंस्कारैर्यः पूर्वोक्तशुद्धपारदस्तस्य वल्ला एकोनचत्वारिंशद् एवं मिलिताः सर्वे द्विपञ्चाशत् ५२ वल्लाः ॥ रध्य्त्_१।४५९-४७८:१० ॥  
खरले क्षिप्य सप्तदिनानि मर्दयेत् ॥ रध्य्त्_१।४५९-४७८:११ ॥  
ततो वरुणवृक्षस्य मूलं श्रीखण्डं घृष्ट्वा ॥ रध्य्त्_१।४५९-४७८:१२ ॥  
सर्वमौषधं वस्त्रे बद्ध्वा दोलायन्त्रे स्थालिकायां तेन श्रीषण्डेन कोमलवह्निना दिनद्वयं स्वेदयित्वोत्तार्य गुटिकां कृत्वा पश्चात्क्रमेण पञ्चामृतेन स्वेदयेत् ॥ रध्य्त्_१।४५९-४७८:१३ ॥  
तत्र मधु घृतं दधि दुग्धं शर्करा वेति पञ्चामृतम् ॥ रध्य्त्_१।४५९-४७८:१४ ॥  
तत्र स्वेदने चायं विधिः ॥ रध्य्त्_१।४५९-४७८:१५ ॥  
प्रथमं गुटिकां मधुना सह कांस्यलोहपात्रे वालुकापूर्णस्थालिकामध्ये क्षेप्यः १२ सा स्थाली चुल्हिकायां चटाय्याधोऽष्टौ प्रहरान् वह्निर्ज्वालनीयः ॥ रध्य्त्_१।४५९-४७८:१६ ॥  
उपरि मधु निक्षिपेत् ॥ रध्य्त्_१।४५९-४७८:१७ ॥  
तदनु नष्टे नष्टे पुनः पुनर्मधु क्षेप्यम् एवं प्रहराष्टकेन मधुना स्वेदयित्वोत्तार्य ततो घृतेन सह कान्तलोहपात्रे गुटीं प्रक्षिप्याष्टप्रहरान्स्वेदयेद्वालुकायन्त्रे ॥ रध्य्त्_१।४५९-४७८:१८ ॥  
तत एवं प्रहराष्टकं दधिना ततः प्रहरान् ८ दुग्धेन ततः प्रहरान् ८ शर्कराजलमिति ॥ रध्य्त्_१।४५९-४७८:१९ ॥  
एव पञ्चामृतेन पञ्चवारं गुटिकां स्वेदयित्वा ।  
तपः कुर्वतो ब्रह्मचर्यपालयता हस्ताभ्यां प्रचाल्य द्विपञ्चाशवल्लमात्रा गुटिका कार्या ।  
ततो यस्या मातृपक्षपितृपक्षौ निर्मलौ ॥ रध्य्त्_१।४५९-४७८:२० ॥  
या च ब्राह्मणी वा क्षत्रिया वा वैश्यी चोत्तमकुलप्रसूता ॥ रध्य्त्_१।४५९-४७८:२१ ॥  
तस्याः शूद्रीं वर्जयित्वा यदा प्रथमो गर्भो भवति तदा मासैकाद् अनन्तरं सा गुटिका समर्पणीया ॥ रध्य्त्_१।४५९-४७८:२२ ॥  
तया च भोजनमौषधताम्बूलास्वादपानीयपानवेलां वर्जयित्वैकं मासं निरन्तरं मुखे धारणीया ॥ रध्य्त्_१।४५९-४७८:२३ ॥  
ततो मासे गते सति गुटिकायाः प्रभावात् पृष्टा सती सा स्त्री अतीतानागतवर्तमानं सद्यः प्रत्ययकारकं त्रिकालविषयज्ञानं वदति ॥ रध्य्त्_१।४५९-४७८:२४ ॥  
अस्या गुटिकायाः प्रभावोऽतीवाश्चर्यकारकः ॥ रध्य्त्_१।४५९-४७८:२५ ॥  
यतो यथा ज्ञानी यद्भाषते तत्सर्वं सत्यं भवति ॥ रध्य्त्_१।४५९-४७८:२६ ॥  
तथा मुखे गुटिकाक्षेपमाहात्म्याद् ब्राह्मणी क्षत्रिया वैश्यी यावद्वदति तत्तथैव भवति ॥ रध्य्त्_१।४५९-४७८:२७ ॥  
यतो रसस्य पारदस्य गुटिकानां तथा पातालाञ्जनादीनाम् अञ्जनानां प्रभावातिशयो महान् गुरुरित्यर्थः ॥ रध्य्त्_१।४५९-४७८:२८ ॥  
एषा किल वादिनीति गुटिका प्रोच्यते ॥ रध्य्त्_१।४५९-४७८:२९ ॥  
यद्यप्यस्याः सम्यगाम्नायः साम्प्रतं नोपलभ्यते तथापि किञ्चिदक्षरार्थं युक्त्या किञ्चिद्गुटिकान्तरानुभवेन किञ्चित् तथाविधश्रुतयुक्त्यनुसारेण व्याख्या ॥ रध्य्त्_१।४५९-४७८:३० ॥  
तथा चतुरशीतिगुटिका ८४ चतुरशीत्यञ्जनानि ८४ चतुरशीतिरसभेदान् ८४ परिज्ञाय पूर्वश्रीकङ्कालययोगिना निजशिष्यपरिज्ञानार्थं योगक्षेमनिर्वाहार्थं सर्वेषामुपकारार्थं च किञ्चिद्रसतत्त्वम् उपदिष्टम् ॥ रध्य्त्_१।४५९-४७८:३१ ॥  
ततस्तच्छिष्येण स्वस्य विसृत्यर्थं परं परयाव्यवच्छेदार्थं परेषाम् उपदेशार्थं चायं रसाध्यायो विरचितः ॥ रध्य्त्_१।४५९-४७८:३२ ॥  
ग्रन्थेऽस्मिन्नेकविंशत्यधिकाराः ॥ रध्य्त्_१।४५९-४७८:३३ ॥  
तद्यथा प्रथमम् १ अष्टादशसंस्कारसंस्कृतः शृङ्खलारसः ॥ रध्य्त्_१।४५९-४७८:३४ ॥  
ततः हेमराजिः घोषराजिः ॥ रध्य्त्_१।४५९-४७८:३५ ॥  
माक्षिकराजिः ॥ रध्य्त्_१।४५९-४७८:३६ ॥  
नागराजिः ॥ रध्य्त्_१।४५९-४७८:३७ ॥  
२ ततः खापरसत्त्वपातनविधिः ॥ रध्य्त्_१।४५९-४७८:३८ ॥  
ततः मनःशिलासत्त्वपातनविधिः ॥ रध्य्त्_१।४५९-४७८:३९ ॥  
ततः षड्लोहमारणविधिः ॥ रध्य्त्_१।४५९-४७८:४० ॥  
ततस् त्रिधा षड्लोहद्रुतिकरणम् ॥ रध्य्त्_१।४५९-४७८:४१ ॥  
ततः त्रिधा अन्नपथहीरककरणम् ॥ रध्य्त्_१।४५९-४७८:४२ ॥  
ततः पञ्चधा हीरकभस्मीकरणम् ॥ रध्य्त्_१।४५९-४७८:४३ ॥  
ततः गन्धकशोधनं द्विधा ॥ रध्य्त्_१।४५९-४७८:४४ ॥  
ततः द्विधा गन्धकपीठी तस्याः कर्म च ॥ रध्य्त्_१।४५९-४७८:४५ ॥  
ततः गन्धकतैलम् ॥ रध्य्त्_१।४५९-४७८:४६ ॥  
ततः गन्धकतैलेन त्रिधा हेमकर्म ॥ रध्य्त्_१।४५९-४७८:४७ ॥  
ततः गन्धकतैलेनैव सहस्रवेधरसविधिः ॥ रध्य्त्_१।४५९-४७८:४८ ॥  
ततः गन्धकद्रुतिपीठी ॥ रध्य्त्_१।४५९-४७८:४९ ॥  
ततः गन्धकद्रुतिपीठीकर्म ॥ रध्य्त्_१।४५९-४७८:५० ॥  
ततः तालकशोधनम् ॥ रध्य्त्_१।४५९-४७८:५१ ॥  
ततः तालककर्म ॥ रध्य्त्_१।४५९-४७८:५२ ॥  
ततः त्रिधाभ्रकद्रुतिः ॥ रध्य्त्_१।४५९-४७८:५३ ॥  
ततः तस्याः कर्माणि ॥ रध्य्त्_१।४५९-४७८:५४ ॥  
ततः हेमवज्रभस्मभूनागसत्वनिष्पन्नषोटकर्माणि ॥ रध्य्त्_१।४५९-४७८:५५ ॥  
ततः किल बालवादनी गुटिका ॥ रध्य्त्_१।४५९-४७८:५६ ॥  
इत्येकविंशतिरधिकारा निबद्धाः सन्ति ॥ रध्य्त्_१।४५९-४७८:५७ ॥  
ते च यद्यपि किञ्चिच् चानुमानसम्भवेन किञ्चित् तथाविधवार्त्तिकेन्द्रसंसर्गजातसंस्कारेण किञ्चिदक्षरार्थयुक्त्या विवृत्य व्याख्याताः तथापि यदि क्वापि किमप्यलीकं व्याख्यानं भवेत् तदा प्रसद्य श्रीवार्त्तिकेन्द्रैः श्रीरसाध्यायेन तदधिष्ठातृदेवताभिश्च सर्वं क्षन्तव्यम् ॥ रध्य्त्_१।४५९-४७८:५८ ॥  
    
____________________________________________________  
    
स्तर्त् रध्य् १।४७९-४८१

यादृशं स्वधिया ज्ञातं तादृशं लिखितं मया ।  
यदि क्वचिद् व्यलीकं स्यात्तदा शोध्यं विचक्षणैः ॥ रध्य्_१।४७९ ॥  
ख्यातस्तथा यादववंशरत्नभूजालदेवाभिधराउलो ऽभूत् ।  
तदात्मजन्मा महिपाभिधानस् तस्यात्मजो भादिगनामधेयः ॥ रध्य्_१।४८० ॥  
तदात्मजश् चम्पनामधेयो रसज्ञगेयोज्ज्वलकान्तिकीर्तिः ।  
परोपकारैकरसः कलावान् मनागजाकौ किल यस्य बन्धू ॥ रध्य्_१।४८१ ॥

