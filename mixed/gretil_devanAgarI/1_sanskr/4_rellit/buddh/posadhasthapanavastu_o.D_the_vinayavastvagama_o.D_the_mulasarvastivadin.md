---
title: Posadhasthapanavastu of the Vinayavastvagama of the Mulasarvastivadin

---
## Intro
  
  
  
  
 Posadhasthapanavastu of the Vinayavastvagama of the Mulasarvastivadin   
  
  
  
  
Posadhasthapanavastu of the Vinayavastvagama of the Mulasarvastivadin (= Vastu 14 of the Vinayavastu)  
Based on the edition by N. Dutt: Gilgit Manuscript, vol. III: Mūlasarvāstivādavinayavastu, part 3 (Srinagar 1943), pp. 105-117:   
Poṣadhasthāpanavastu (second edition: Delhi 1984).  
  
  
  
Input by Klaus Wille, Göttingen  
  
  
  
ABBREVIATIONS:  
GBM =  Gilgit Buddhist Manuscripts (Facsimile Edition), ed. by Raghu Vira and Lokesh Chandra, 10 pts., New Delhi 1959Ō1974 (Śata-Piṭaka Series 10). (The Vinayavastu manuscript is reproduced in vol. 6) [repr. in 3 parts Delhi 1995. (The Vinayavastu manuscript is reproduced in vol. 2)]  
  
MSV III = Gilgit Manuscript, ed. N. Dutt, vol. III, part 3, Srinagar 1943.  
  
  
BOLD for references  
ITALICS for restored passages  
  
  
  
  


## पाठः
  
  
  
  
  
  
(म्स्व् इइइ १०५)  
पोषधस्थापनवस्तु  
  
(म्स्व् इइइ १०७)  
पोषधस्थापनवस्तूद्दानम्* ।  
  
अशुद्धपोषधाद् भिक्षुर् मौद्गल्यायणेन नाशितः ।  
ततः शास्त्राणि विगर्हित्वा सङ्घेन पृष्टः पोषधः ॥  
एषा उद्दानगाथा चम्पायां पोषधसूत्रे विस्तरेण ।  
तच् च पोषधसूत्रं मध्यमागमे सङ्गीतनिपाते पठ्यते ॥  
  
उद्दानम्* ।  
  
चोदनात् स्मारणाच् चैव अवकाशो ऽवचनीयतः ।  
अववादः प्रस्थापनं पोषधश् च प्रवारणा ॥  
  
उक्तं भगवता सङ्घस्थविरेण त्व् अर्धमासं प्रातिमोक्षसूत्रोद्देश उद्देष्टव्य इति । उपधिवारिकः सङ्घस्थविरस्य पुरस्तात् स्थित्वा कथयति । स्थविर प्रातिमोक्षसूत्रोद्देशम् उद्दिशेति । स कथयति । आयुष्मन् न (३१२र्१ = ग्ब्म् ६।९३६) शुद्धा तावद् भिक्षुपर्षत्* । को ऽत्र स्थविरेणापरिशुद्धो दृष्टः । त्वम् एव तावत्* । कथम् अहं स्थविरेण दृष्टः । दिव्येन चक्षुषा । हन्तेदानीं नष्टाः स्मः । यत्र भिक्षवो दिव्येन चक्षुषा दृष्ट्वा चोदयन्ति स्मारयन्ति । इत्य् एतत् प्रकरणं भिक्षवो भगवत आरोचयन्ति । भगवान् आह । असंव्यवहार्यं भिक्षवो दिव्यचक्षुः । तस्मान् न भिक्षुणा दिव्येन चक्षुषा दृष्ट्वा भिक्षुश् चोदयितव्यः स्मारयितव्यः । भिक्षुर् दिव्येन चक्षुषा दृष्ट्वा भिक्षुं चोदयति स्मारयति सातिसारो भवति ।  
  
यथा दिव्येन चक्षुषा एवं दिव्येन श्रोत्रेण ।  
  
पुनर् अप्य् असाव् उपधिवारिकः सङ्घस्थविरस्य पुरस्तात् स्थित्वा कथयति । स्थविर प्रातिमोक्षसूत्रोद्देशम् उद्दिशेति । स कथयति । (म्स्व् इइइ १०८) आयुष्मन्न् अपरिशुद्धा तावद् भिक्षुपर्षत्* । स्थविर को ऽत्रापरिशुद्धः । त्वम् एव तावत्* । स्थविर कथम् नाम त्वया सङ्घमध्ये मम शिरसि मुष्टिर् निपातिता । अहो बताहं त्वया एकान्ते चोदितः स्याम् इति । स तूष्णीम् अवस्थितः । एतत् प्रकरणं भिक्षवो भगवत आरोचयन्ति । भगवान् आह । एकान्ते चोदयितव्यो न सङ्घमध्ये । सचेद् एकान्ते चोद्यमानो न स्मरति स्मारयितव्यः । स्मारितश् चेत् कोपम् आपद्यते । अवकाशः कारयितव्यः । अवकाशं कार्यमाणो ऽन्येनान्यं प्रतिसरति । भगवान् आह । अवचनीयः कर्तव्यः । अवचनीयः कृतः । तथाप्य् अन्येनान्यं प्रतिसरति । भगवान् आह । अववादो ऽस्य स्थापयितव्यः पोषधः प्रवारणा च ।  
  
एकम् अधार्मिकं पोषधस्थापनम् एकं धार्मिकम्* । द्वे अधार्मिके द्वे धार्मिके । त्रीण्य् अधार्मिकाणि त्रीणि धार्मिकाणि । चत्वार्य् अधार्मिकाणि चत्वारि धार्मिकाणि । पञ्चाधार्मिकाणि पञ्च धार्मिकाणि । षड् अधार्मिकाणि षड् धार्मिकाणि । सप्ताधार्मिकाणि सप्त धार्मिकाणि । अष्टाव् अधार्मिकाणि अष्टौ धार्मिकाणि । नवाधार्मिकाणि नव धार्मिकाणि । दशाधार्मिकाणि दश धार्मिकाणि पोषधस्थापनानि ।   
  
एकम् अधार्मिकं पोषधस्थापनम् एकं धार्मिकम्* । अधार्मिकं कतरत्* । अमूलकेन कृतेन पोषधं स्थापयति अधार्मिकं पोषधस्थापनम्* । धार्मिकं पोषधस्थापनम् कतरत्* । समूलकेन कृतेन (म्स्व् इइइ १०९) पोषधं स्थापयति धार्मिकं पोषधस्थापनम्* । इदम् एकम् अधार्मिकं पोषधस्थापनम् एकं धार्मिकम्* ।  
  
द्वे अधार्मिके पोषधस्थापने द्वे धार्मिके । कतमे । अमूलकेनाकृतेनामूलकेन कृतेन पोषधं स्थापयति अधार्मिकं पोषधस्थापनम्* । समूलकेनाकृतेन समूलकेन कृतेन पोषधं स्थापयति धार्मिकं पोषधस्थापनम्* । इमे द्वे अधार्मिके पोषधस्थापने द्वे धार्मिके ।  
  
त्रीण्य् अधार्मिकाणि त्रीणि धार्मिकाणि पोषधस्थापनानि । कतमानि । अमूलकेन कृतेन अमूलकेनाकृतेन अमूलकेन कृताकृतेन पोषधं स्थापयति अधार्मिकं पोषधस्थापनम्* । समूलकेन कृतेन समूलकेनाकृतेन समूलकेन कृताकृतेन पोषधं स्थापयति धार्मिकं पोषधस्थापनम्* । इमानि त्रीण्य् अधार्मिकाणि पोषधस्थापनानि त्रीणि धार्मिकाणि ।  
  
चत्वार्य् अधार्मिकाणि चत्वारि धार्मिकाणि पोषधस्थापनानि । कतमानि । अमूलिकया शीलविपत्त्या दृष्टिविपत्त्या आचारविपत्त्या आजीवविपत्त्या पोषधं स्थापयत्य् अधार्मिकं पोषधस्थापनम्* । (३१२व्१ = ग्ब्म् ६।९३७) समूलिकया शीलविपत्त्या दृष्टिविपत्त्या आचारविपत्त्या आजीवविपत्त्या पोषधं स्थापयति धार्मिकं पोषधस्थापनम्* । इमानि चत्वार्य् अधार्मिकाणि पोषधस्थापनानि चत्वारि धार्मिकाणि ।  
  
पञ्चाधार्मिकाणि पञ्च धार्मिकाणि पोषधस्थापनानि । कतमानि । अमूलिकया पाराजिकया सङ्घावशेषया पायन्तिकया प्रतिदेशनिकया दुष्कृतया पोषधं स्थापयत्य् अधार्मिकं पोषधस्थापनम्* । (म्स्व् इइइ ११०) समूलिकया पाराजिकया सङ्घावशेषया पायन्तिकया प्रतिदेशनिकया दुष्कृतया पोषधं स्थापयति धार्मिकं पोषधस्थापनम्* । इमानि पञ्चाधार्मिकाणि पोषधस्थापनानि पञ्च धार्मिकाणि ।  
  
षड् अधार्मिकाणि पोषधस्थापनानि षड् धार्मिकाणि पोषधस्थापनानि । कतमानि । अमूलकेन कृतेन अमूलकेनाकृतेन अमूलकेन कृताकृतेन । अमूलकेन कृतेन सावशेषेण अमूलकेनाकृतेन सावशेषेण अमूलकेन कृताकृतेन सावशेषेण पोषधं स्थापयत्य् अधार्मिकं पोषधस्थापनम्* । समूलकेन कृतेन समूलकेनाकृतेन समूलकेन कृताकृतेन । समूलकेन कृतेन सावशेषेण समूलकेनाकृतेन सावशेषेण समूलकेन कृताकृतेन सावशेषेण पोषधं स्थापयति धार्मिकं पोषधस्थापनम्* । इमानि षड् अधार्मिकाणि पोषधस्थापनानि षड् धार्मिकाणि ।  
  
सप्ताधार्मिकाणि पोषधस्थापनानि सप्त धार्मिकाणि पोषधस्थापनानि । कतमानि । अमूलिकया शीलविपत्त्या दृष्टिविपत्त्या आचारविपत्त्या आजीवविपत्त्या अमूलकेन दृष्टेन श्रुतेन परिशङ्कितेन पोषधं स्थापयत्य् अधार्मिकं पोषधस्थापनम्* । समूलकिकया शीलविपत्त्या दृष्टिविपत्त्या आचारविपत्त्या आजीवविपत्त्या समूलकेन दृष्टेन श्रुतेन परिशङ्कितेन पोषधं स्थापयति धार्मिकं पोषधस्थापनम्* । इमानि सप्ताधार्मिकाणि सप्त धार्मिकाणि पोषधस्थापनानि ।  
  
अष्टाव् अधार्मिकाणि अष्टौ धार्मिकाणि पोषधस्थापनानि । कतमानि । अमूलिकया पाराजिकया सङ्घावशेषया पायन्तिकया (म्स्व् इइइ १११) प्रतिदेशनिकया दुष्कृतया अमूलकेन दृष्टेन श्रुतेन परिशङ्कितेन पोषधं स्थापयत्य् अधार्मिकं पोषधस्थापनम्* । समूलिकया पाराजिकया सङ्घावशेषया पायन्तिकया प्रतिदेशनिकया दुष्कृतया समूलकेन दृष्टेन श्रुतेन परिशङ्कितेन पोषधं स्थापयति धार्मिकं पोषधस्थापनम्* । इमानि अष्टाव् अधार्मिकाणि पोषधस्थापनानि अष्टौ धार्मिकाणि ।  
  
नवाधार्मिकाणि नव धार्मिकाणि पोषधस्थापनानि । कतमानि । अमूलकेन कृतेन अमूलकेनाकृतेन अमूलकेन कृताकृतेन । अमूलकेन कृतेन सावशेषेण अमूलकेनाकृतेन सावशेषेण अमूलकेन कृताकृतेन सावशेषेण । अमूलकेन कृतेन निरवशेषेण अमूलकेनाकृतेन निरवशेषेण अमूलकेन कृताकृतेन निरवशेषेण पोषधं स्थापयत्य् अधार्मिकं पोषधस्थापनम्* । समूलकेन कृतेन समूलकेनाकृतेन समूलकेन कृताकृतेन । समूलकेन कृतेन सावशेषेण समूलकेनाकृतेन सावशेषेण समूलकेन कृताकृतेन सावशेषेण । समूलकेन कृतेन निरवशेषेण समूलकेनाकृतेन निरवशेषेण समूलकेन कृताकृतेन निरवशेषेण पोषधं स्थापयति (३१३र्१ = ग्ब्म् ६।९३८) धार्मिकं पोषधस्थापनम्* । इमानि नवाधार्मिकाणि पोषधस्थापनानि नव धार्मिकाणि ।  
  
दशाधार्मिकाणि दश धार्मिकाणि पोषधस्थापनानि । कतमानि । पाराजिको न भवति । पाराजिककथा न विप्रकृता भवति । शिक्षा न प्रत्याख्याता भवति । शिक्षाप्रत्याख्यानकथा न (म्स्व् इइइ ११२) न विप्रकृता भवति । सङ्घो न प्रत्याख्यातो भवति । सङ्घप्रत्याख्यानकथा न विप्रकृता भवति । शीलविपन्नो न भवति न दृष्टिविपन्नो नाचारविपन्नो नाजीवविपन्नः ।  
  
कथं पाराजिको न भवति । यैर् आकारैर् यैर् लिङ्गैर् यैर् निमित्तैः पाराजिकाम् आपत्तिम् आपद्यते तं च भिक्षुः पश्यति न तैर् आकारैर् न तैर् लिङ्गैर् न तैर् निमित्तैः पाराजिकाम् आपत्तिम् आपद्यमानम्* । स चादृष्ट्वा अश्रुत्वा अपरिशङ्क्य पोषधं स्थापयति । अधार्मिकं पोषधस्थापनम्* । एवं पाराजिको न भवति ।  
  
कथं पाराजिककथा न विप्रकृता भवति । यथापि तत् सम्बहुला भिक्षवः सन्निषण्णा भवन्ति सन्निपतिताः । सा च कथा न लज्जा भवति न तन्मया न विप्रकृता । ते च भिक्षवः उत्थायासनेभ्यो नाना विप्रक्रामन्ति । स चादृष्ट्वा अश्रुत्वा अपरिशङ्क्य च पोषधं स्थापयति । अधार्मिकं पोषधस्थापनम्* । एवं पाराजिककथा न विप्रकृता भवति ।  
  
कथं शिक्षा न प्रत्याख्याता भवति । यैर् आकारैर् यैर् लिङ्गैर् यैर् निमित्तैः शिक्षाप्रत्याख्यानं क्रियते तं च भिक्षुः पश्यति न तैर् आकारैर् न तैर् लिङ्गैर् न तैर् निमित्तैः शिक्षाप्रत्याख्यानं कुर्वाणम्* । स चादृष्ट्वा अश्रुत्वा अपरिशङ्क्य पोषधं स्थापयति । अधार्मिकं पोषधस्थापनम्* । एवं शिक्षा प्रत्याख्याता न भवति ।  
  
कथं शिक्षाप्रत्याख्यानकथा न विप्रकृता भवति । यथापि तत् सम्बहुला भिक्षवः सन्निषण्णा भवन्ति सन्निपतिताः । सा च कथा न लज्जा भवति न तन्मया न विप्रकृता भवति । (म्स्व् इइइ ११३) ते च भिक्षवः उत्थायासनेभ्यो नाना विप्रक्रामन्ति । स चादृष्ट्वा अश्रुत्वा अपरिशङ्क्य पोषधं स्थापयति । अधार्मिकं पोषधस्थापनम्* । एवं शिक्षाप्रत्याख्यानकथा न विप्रकृता भवति ।  
  
कथं सङ्घो न प्रत्याख्यातो भवति । यैर् आकारैर् यैर् लिङ्गैर् यैर् निमित्तैः सङ्घः प्रत्याख्यायते तं च भिक्षुः पश्यति न तैर् आकारैर् न तैर् लिङ्गैर् न तैर् निमित्तैः सङ्घप्रत्याख्यानं कुर्वन्तम्* । स चादृष्ट्वा अश्रुत्वा अपरिशङ्क्य पोषधं स्थापयति । अधार्मिकं पोषधस्थापनम्* । एवं सङ्घो न प्रत्याख्यातो न भवति ।  
  
कथं सङ्घप्रत्याख्यानकथा न विप्रकृता भवति । यथापि तत् सम्बहुला भिक्षवः सन्निषण्णा भवन्ति सन्निपतिताः । सा च कथा न लज्जा भवति न तन्मया न विप्रकृता भवति । ते च भिक्षवः उत्थायासनेभ्यो नाना विप्रक्रामन्ति । स चादृष्ट्वा अश्रुत्वा अपरिशङ्क्य पोषधं स्थापयति । अधार्मिकं पोषधस्थापनम्* । एवं सङ्घप्रत्याख्यानकथा न विप्रकृता भवति ।  
  
कथं न शीलविपन्नो भवति । चतुर्णां पाराजिकानाम् अन्यतमान्यतमाम् आपत्तिम् आपन्नो भवति । तस्य च भिक्षुर् अदृष्ट्वा अश्रुत्वा अपरिशङ्क्य पोषधं स्थापयति । अधार्मिकं पोषधस्थापनम्* । एवं न शीलविपन्नो भवति ।  
  
कथं न दृष्टिविपन्नो भवति । द्वाषष्टेर् दृष्टिगतानाम् अन्यतरान्यतरां दृष्टिम् अनभिनिविष्टो भवति । तस्य च भिक्षुर् अदृष्ट्वा अश्रुत्वा अपरिशङ्क्य पोषधं स्थापयति । अधार्मिकं पोषधस्थापनम्* । एवं न दृष्टिविपन्नो भवति ।  
  
(म्स्व् इइइ ११४)  
कथं नाचारविपन्नो भवति । आनुलोमिकैः शिक्षानुकूलैर् (३१३व्१ = ग्ब्म् ६।९३९) वचनपथैर् उच्यमानः सम्यक् प्रतिपद्यते । तस्य च भिक्षुर् अदृष्ट्वा अश्रुत्वा अपरिशङ्क्य पोषधं स्थापयति । अधार्मिकं पोषधस्थापनम्* । एवं नाचारविपन्नो भवति ।  
  
कथं नाजीवविपन्नो भवति । आजीवो ऽस्य परिशुद्धो भवति । तस्य च भिक्षुर् अदृष्ट्वा अश्रुत्वा अपरिशङ्क्य पोषधं स्थापयति । अधार्मिकं पोषधस्थापनम्* । एवं नाजीवविपन्नो भवति ।  
  
शुक्लपक्षे पाराजिको भवति । पाराजिककथा विप्रकृता भवति । शिक्षा प्रत्याख्याता भवति । शिक्षाप्रत्याख्यानकथा विप्रकृता भवति । सङ्घः प्रत्याख्यातो भवति । सङ्घप्रत्याख्यानकथा विप्रकृता भवति । शीलविपन्नो भवति दृष्टिविपन्न आचारविपन्न आजीवविपन्नः ।  
  
कथं पाराजिको भवति । यैर् आकारैर् यैर् लिङ्गैर् यैर् निमित्तैः पाराजिकाम् आपत्तिम् आपद्यते । तं च भिक्षुः पश्यति न तैर् आकारैस् तैर् लिङ्गैस् तैर् निमित्तैः पाराजिकाम् आपत्तिम् आपद्यमानम्* । स दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । एवं पाराजिको न भवति ।  
  
कथं पाराजिककथा विप्रकृता भवति । यथापि तत् सम्बहुला भिक्षवः सन्निषण्णा भवन्ति सन्निपतिताः । सा च कथा लज्जा भवति तन्मया विप्रकृता । ते च भिक्षवस् तथा सन्निषण्णा (म्स्व् इइइ ११५) एव । स च दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । एवं पाराजिककथा विप्रकृता भवति ।  
  
कथं शिक्षा प्रत्याख्याता भवति । यैर् आकारैर् यैर् लिङ्गैर् यैर् निमित्तैः शिक्षाप्रत्याख्यानं क्रियते तं च भिक्षुः पश्यति तैर् आकारैस् तैर् लिङ्गैस् तैर् निमित्तैः शिक्षाप्रत्याख्यानं कुर्वाणम्* । स च दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । एवं शिक्षा प्रत्याख्याता भवति ।  
  
कथं शिक्षाप्रत्याख्यानकथा विप्रकृता भवति । यथापि तत् सम्बहुला भिक्षवः सन्निषण्णा भवन्ति सन्निपतिताः । सा च कथा लज्जा भवति तन्मया विप्रकृता भवति । ते च भिक्षवस् तथा सन्निषण्णा एव । स च दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । एवं शिक्षाप्रत्याख्यानकथा विप्रकृता भवति ।  
  
कथं सङ्घो प्रत्याख्यातो भवति । यैर् आकारैर् यैर् लिङ्गैर् यैर् निमित्तैः सङ्घः प्रत्याख्यायते तं च भिक्षुः पश्यति तैर् आकारैस् तैर् लिङ्गैस् तैर् निमित्तैः सङ्घप्रत्याख्यानं कुर्वाणम्* । स च दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । एवं सङ्घः प्रत्याख्यातो भवति ।  
  
कथं सङ्घप्रत्याख्यानकथा विप्रकृता भवति । यथापि तत् सम्बहुला भिक्षवः सन्निषण्णा भवन्ति सन्निपतिताः । सा च कथा लज्जा भवति तन्मया विप्रकृता भवति । ते च भिक्षवस् तथा सन्निषण्णा एव । स च दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । एवं सङ्घप्रत्याख्यानकथा विप्रकृता भवति ।  
  
(म्स्व् इइइ ११६)  
कथं शीलविपन्नो भवति । चतुर्णां पाराजिकानाम् अन्यतमान्यतमाम् आपत्तिम् आपन्नो भवति । तस्य च भिक्षुर् दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । एवं शीलविपन्नो भवति ।  
  
कथं दृष्टिविपन्नो भवति । द्वाषष्टेर् दृष्टिगतानाम् अन्यतरान्यतरां दृष्टिम् अभिनिविष्टो भवति । तस्य च भिक्षुर् दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । (३१४र्१ = ग्ब्म् ६।९४०) एवं दृष्टिविपन्नो भवति ।  
  
कथम् आचारविपन्नो भवति । आनुलोमिकैः शिक्षानुकूलैर् वचनपथैर् उच्यमानो न सम्यक् प्रतिपद्यते । तस्य च भिक्षुर् दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । एवम् आचारविपन्नो भवति ।  
  
कथम् आजीवविपन्नो भवति । आजीवो ऽस्यापरिशुद्धो भवति । तस्य च भिक्षुर् दृष्ट्वा श्रुत्वा परिशङ्क्य पोषधं स्थापयति । धार्मिकं पोषधस्थापनम्* । एवम् आजीवविपन्नो भवति ।  
  
इमानि दशाधार्मिकाणि दश धार्मिकाणि पोषधस्थापनानि । यथा पोषधस्थापनम् एवं प्रवारणास्थापनम्* ।  
  
पञ्चेमे भिक्षवः सङ्घाः । कतमे पञ्च । अलज्जिसङ्घः एडमूकसङ्घः गणसङ्घः संवृतिसङ्घः परमार्थसङ्घश् च ।  
  
अलज्जिसङ्घः कतमः । यत्र सर्वे भिक्षवो दुःशीलाः पापधर्माणः । एडमूकसङ्घः कतमः । यत्र न सूत्रधरो न विनयधरो न मातृकाधरः । गणसङ्घः कतमः । यत्र गणसम्बन्धेन कर्माणि (म्स्व् इइइ ११७) क्रियन्ते । संवृतिसङ्घः कतमः । सर्वे पृथग्जनकल्याणकाः । परमार्थसङ्घः कतमः । शैक्षाशैक्षा अष्टौ महापुरुषपुद्गलाः । तत्र ये पूर्वकास् त्रयः सङ्घाः अलज्जिनः सङ्घः एडमूकसङ्घः गणसङ्घश् च लभ्यम् एभिर् अधर्मेण कर्मणा कर्तुम्* । यो ऽयं संवृतिसङ्घो लभ्यम् अनेन धर्मसञ्ज्ञिना अधर्मेण कर्मणा कर्तुम्* । यस् त्व् अयं परमार्थसङ्घो न लभ्यम् अनेनाधर्मेण कर्मणा कर्तुम्* ।  
  
पोषधस्थापनवस्तु समाप्तम्* ॥  
  
  
  
  
