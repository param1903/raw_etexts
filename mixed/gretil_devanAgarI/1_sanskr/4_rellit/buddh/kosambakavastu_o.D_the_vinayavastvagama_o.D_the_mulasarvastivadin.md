---
title: Kosambakavastu of the Vinayavastvagama of the Mulasarvastivadin

---
## Intro

Kosambakavastu of the Vinayavastvagama of the Mulasarvastivadin   

Kosambakavastu of the Vinayavastvagama of the Mulasarvastivadin (= Vastu 9 of the Vinayavastu)  
Based on the edition by N. Dutt: Gilgit Manuscript, vol. III: Mūlasarvāstivādavinayavastu, part 2 (Srinagar 1942), pp. 173-196: Kośāmbakavastu (second edition: Delhi 1984).  

Input by Klaus Wille, Göttingen  

ABBREVIATIONS:  
GBM = Gilgit Buddhist Manuscripts (Facsimile Edition), ed. by Raghu Vira and Lokesh Chandra, 10 pts., New Delhi 1959Ō1974 (Śata-Piṭaka Series 10). (The Vinayavastu manuscript is reproduced in vol. 6) [repr. in 3 parts Delhi 1995. (The Vinayavastu manuscript is reproduced in vol. 2)]  
  
MSV II = Gilgit Manuscript, ed. N. Dutt, vol. III, part 2, Srinagar 1942.  

BOLD for references  
ITALICS for restored passages  
{...} = NOTES   

Some of Dutt's reading have been corrected by K. Wille according to the manuscript, for example:  
yat tv ahaṃ; MS: yanv ahaṃ  
apy edānīṃ; MS: apīdānīṃ  
new reading of the verse portion of MSV II 182ff.  
MS: pṛṣṭhavācikayā -ḥ pṛṣṭavācikayā (see the discussion in Matsumura, Kaṭhinavastu, note 72, and Hu-von Hinüber, Poṣadhavastu, p. 212)  

## पाठः

(म्स्व् इइ १७१)  
कोशाम्बकवस्तु  
  
(म्स्व् इइ १७३) (२८०व्१ = ग्ब्म् ६।८७३)  
कोशाम्बकवस्तुनि उद्दानम्* ॥  
  
कोशाम्बकानां कलहो नानावादश् च भिक्षुभिः ।  
पाठे विवदमानानां दीर्घिकस्य च चारिका ॥  
भृगुश् च लवणागारे रक्षितो वनषण्डहस्तिना ।  
अनिरुद्धश् चेति कृत्वा श्रावस्त्यां व्युपशाम्यति ॥  
  
बुद्धो भगवान् कोशाम्ब्यां विहरति घोषिलारामे । तेन खलु समयेन कोशाम्बको भिक्षुर् व्याडो विक्रान्तः सूत्रधरो विनयधरो मातृकाधरः । बहवश् चास्य भिक्षवः सहायका व्याडा विक्रान्ताः सूत्रधरा विनयधरा मातृकाधराः । वैशाल्यां वैशालको भिक्षुर् व्याडो विक्रान्तः सूत्रधरो विनयधरो मातृकाधरः । बहवश् चास्य भिक्षवः सहायका व्याडा विक्रान्ताः सूत्रधरा विनयधरा मातृकाधराः ।  
  
अथ वैशालको भिक्षुर् अपरेण समयेन जनपदचारिकां चरन् कोशाम्बीम् अनुप्राप्तः । स मार्गश्रमं प्रतिविनोद्य कोशाम्बकस्य भिक्षोः सकाशम् उपसङ्क्रान्तः । उपसङ्क्रम्य परस्परं प्रतिविनोद्य सूत्रविनयाभिर् धर्मेषु विनिश्चयं कर्तुम् आरब्धौ । तत्रैकः कथयति । एवम् एतत् सूत्रं पठितव्यम्* । अयम् अस्य सूत्रस्यार्थः द्वितीयः कथयति (म्स्व् इइ १७४) । नेदं सूत्रम् एवं पठितव्यम्* । नास्य सूत्रस्यायम् अर्थः । तव अयुक्तम्* मम युक्तम्* । तव सहितम्* । ममासहितम्* । तवेति । ततस् तयोः परस्परं वैरुद्ध्यम् उत्पन्नम्* । कोशाम्बको भिक्षुर् वैशालकस्य रन्ध्रान्वेषणतत्परस् तिष्ठते ।  
  
सङ्घेन चायम् एवंरूपः क्रियाकारः कृतः । यः पश्येद् वर्चस्कुम्भिकां रिक्तां तुच्छां निरुदकां तेनोदकस्य पूरयित्वा यथास्थाने स्थापयितव्या उपधिवारिकस्य वारोचयितव्या । वर्चस्कुम्भिका रिक्ता तिष्ठतीति । न चेद् आत्मना पूरयति नाप्य् उपधिवारिकस्यारोचयति तस्यानादरो भवति । अनादराच् च तं वयं पायन्तिकाम् आपत्तिं देशयिष्याम इति ।  
  
यावद् अन्यतमेन गृहपतिना बुद्धप्रमुखो भिक्षुसङ्घो ऽन्तर्गृहे भक्तेनोपनिमन्त्रितः । तत्र केचिद् भिक्षवो भोक्तुं गताः । केचिद् गन्तुकामाः । वैशालकस् तु भिक्षुर् वर्चस्कुम्भिकाम् आदाय वर्चस्कुटिं प्रविष्टः । तस्य सार्धंविहारो त्वरितगतिप्रचारतया शब्दयितुं गतः । उपाध्याय केचिद् भिक्षवो भोक्तुं गताः केचिद् गन्तुकामाः । आगच्छत गच्छाम इति । स तेन सार्धं वर्चस्कुम्भिकाम् एकस्मिन् स्थाने स्थापयित्वा सम्प्रस्थितः । स च कोशाम्बको भिक्षुस् तम् प्रदेशम् अनुप्राप्तः । ततो ऽसौ वैशालको भिक्षुः पुरस्ताद् वर्चस्कुम्भिकां गृहीत्वा विहारं प्रवेष्टुम् आरब्धः । सार्धंविहारिणा उच्यते । (म्स्व् इइ १७५) उपाध्याय किं भूयः प्रविशसि । स कथयति । पुत्र ममायं कोशाम्बको भिक्षुर् अवतारप्रेक्षी । वर्चस्कुम्भिकां पूरयितुं प्रविशामि । किम् अयं सर्वेण सर्वं रिक्ता । न सर्वेण सर्वम्* । अपि तु न लभ्यम् अनेनोदकेनोदककृत्यं कर्तुम्* । उपाध्याय केवलं सर्वेण सर्वं रिक्ता भवतु । वयम् उपाध्यायस्य पक्षो बलं सहायकाः । आगच्छत । गच्छामः । स तां तत्रैव स्थापयित्वा तेन सार्धं गतः । कोशाम्बकेन भिक्षुणा दृष्टा सा च कुम्भिका परामृष्टा । ततः सञ्जातामर्षो हुम् इति कृत्वा वर्चस्कुम्भिकां (२८१र्१ = ग्ब्म् ६।८७४) पूरयित्वा उदककार्यं कृत्वा गतः । ततो भुक्ते भिक्षुसङ्घे विहारम् आगते भिक्षून् प्रचारयितुम् आरब्धः । आयुष्मन्तः अनेन भिक्षुणा वैशालकेन सङ्घस्य क्रियाकारो भग्न इति । ततो यथावृद्धिकया सामीचिं कुर्वाणो ऽनुपूर्वेण तस्य सकाशम् उपसङ्क्रान्तः । कथयति । आयुष्मन् अवकाशं कुरु । कृतो भवतु । आपत्तिर् अस्यापन्ना । यथाधर्मं कुरु । न पश्याम्य् आपत्तिम्* । ननु सङ्घेन क्रियाकारः कृतो यः पश्येद् वर्चस्कुम्भिकां रिक्तां तुच्छां निरुदकां तेनात्मना उदकस्य पूरयित्वा यथास्थाने स्थापयितव्या । उपधिवारिकस्य वारोचयितव्या । आयुष्मन् वर्चस्कुम्भिका रिक्ता तिष्ठतीति । न चेद् आत्मना पूरयति । नाप्य् उपधिवारिकस्यारोचयति । तस्यानादरो भवति । अनादराच् च तं वयं पायन्तिकाम् आपत्तिं देशयिष्याम इति । स कथयति । न (म्स्व् इइ १७६) सा रिक्ता । मा भवतु रिक्ता । न लभ्यं तेनोदकेनोदककार्यं कर्तुम्* । स तूष्णीम् अवस्थितः ।  
  
कोशाम्बको भिक्षुः कोशाम्ब्यां नैवासिको बहुपरिवारश् च । तेन तस्य बलाद् उत्क्षेपणीयं कर्म कृतम् इति । वैशालका भिक्षवः क्षुब्धा इति । तत्र कोशाम्बकानां वैशालकानां च भिक्षूणाम् उत्पन्नः कलहो भण्डनं विग्रहो विवादो यदुत आपन्न इति वा अनापन्न इति वा । यत् पुनर् आपन्नो नानापन्नः । उत्क्षिप्तो नानुत्क्षिप्तकः । यत् पुनर् उत्क्षिप्तः अधर्मेण कर्मणा कोप्येन स्थापनार्हेणेति । एतत् प्रकरणं भिक्षवो भगवत आरोचयन्ति । ततो भगवान् उत्क्षिप्तकं भिक्षुम् उत्क्षिप्तकानुवर्तकं भिक्षुम् उत्क्षिप्तकानुवर्तकानुवर्तकांश् च दूतेन प्रकोश्येदम् अवोवत्* । सत्यं युष्माकं भिक्षव उत्पन्नः कलहो भण्डनं विग्रहो विवादो यदुतापन्न इति पूर्ववद् यावत् कोप्येन स्थापनार्हेणेति । सत्यं भदन्त । मा भिक्षवः कलहो मा भण्डनं मा विग्रहो मा विवादः । अपि तूत्क्षिप्तकस्याहं भिक्षोर् आसमुदाचारिकान् धर्मान् प्रज्ञपयामि । उत्क्षिप्तकेन भिक्षुणा एवं चित्तम् उत्पादयितव्यम्* । अयम् उत्क्षेपको भिक्षुर् व्याडो विक्रान्तः सूत्रधरो विनयधरो मातृकाधरः । बहवश् चास्य भिक्षवः सहायका व्याडा विक्रान्ताः सूत्रधरा विनयधरा मातृकाधराः । अहं चेद् आपत्तिं यथाधर्मं न प्रतिकुर्याम्* । (म्स्व् इइ १७७) तेन सङ्घः स कलहजातो विहरेद् भण्डनजातो विगृहीतो विवादम् आपन्नः । यन्व् अहम् आपत्तिं यथाधर्मं प्रतिकुर्याम् इति । उत्क्षिप्तको भिक्षुर् यथाप्रज्ञप्तान् आसमुदाचारिकान् धर्मान् न समादाय वर्तते । सातिसारो भवति ।  
  
अथ भगवान् उत्क्षिप्तकं भिक्षुम् उत्क्षिप्तकानुवर्तकान् भिक्षून् उत्क्षिप्तकानुवर्तकानुवर्तकांश् चोद्योज्य उत्क्षेपकं भिक्षुम् उत्क्षेपकानुवर्तकान् भिक्षून् उत्क्षेपकानुवर्तकानुवर्तकांश् च दूतेन प्रक्रोश्येदम् अवोचत्* । सत्यं युष्माकं भिक्षव उत्पन्नः कलहो भण्डनं विग्रहो विवादो यदुतापन्न इति वा पूर्ववद् यावत् स्थापनार्हेणेति । सत्यं भदन्त । मा भिक्षवः कलहो मा भण्डनं मा विग्रहो मा विवादः । अपि तूत्क्षेपकस्याहं भिक्षोर् आसमुदाचारिकान् धर्मान् प्रज्ञपयिष्यामि । उत्क्षेपकेण भिक्षुणा एवं चित्तम् उत्पादयितव्यम्* । अयम् उत्क्षिप्तको भिक्षुर् व्याडो विक्रान्तः सूत्रधरो (२८१व्१ = ग्ब्म् ६।८७५) विनयधरो मातृकाधरः । बहवश् चास्य भिक्षवः सहायका व्याडा विक्रान्ताः सूत्रधरा विनयधरा मातृकाधराः । अहं चेद् एनम् अकामं चोदयेयं स्मारयेयं तेन सङ्घः कलहजातो विहरेद् भण्डनजातो विगृहीतो विवादम् आपन्नः । यन्व् अहं तेनाकामकं न चोदयेयं न स्मारयेयम् इति । उत्क्षिप्तको भिक्षुर् यथाप्रज्ञप्तानाम् आसमुदाचारिकान् धर्मान् न समादाय वर्तते (म्स्व् इइ १७८) सातिसारो भवति । एवम् उच्यमाना अपि ते भिक्षवो भगवता कलहजाता एव विहरन्ति भण्डनजाता विगृहीता विवादम् आपन्नाः । अपीदानीं पोषधे ऽप्य् अपोषधम् आगमयन्ति । एतत् प्रकरणं भिक्षवो भगवत आरोचयन्ति ।  
  
अथ भगवान् उत्क्षिप्तकं भिक्षुम् उत्क्षिप्तकानुवर्तकांश् च भिक्षून् उत्क्षिप्तकानुवर्तकानुवर्तकांश् च दूतेन प्रक्रोश्येदम् अवोचत्* । सत्यं यूयं भिक्षव एवम् उच्यमाना अपि मया कलहजाता एव विहरथ भण्डनजाता विगृहीता विवादम् आपन्नाः । अपीदानीं पोषधे ऽप्य् अपोषधम् आगमयथ । सत्यं भदन्त । मा भिक्षवः कलहो मा भण्डनं मा विग्रहो मा विवादः । कलहजातानां युष्माकं भिक्षवो विहरतां भण्डनजातानां विगृहीतानां विवादम् आपन्नानां यानि कर्माणि क्रियन्ते Ō पोषधः प्रवारणा ज्ञप्तिर् ज्ञप्तिद्वितीयं ज्ञप्तिचतुर्थं कर्मं Ō कृतान्य् अकृतानि भवन्ति कोप्यानि ।  
  
नानासंवासिका यूयं भिक्षवस् तेषां भिक्षूणाम्* । ते च युष्माकम्* । तत् कस्य हेतोः । द्वाव् इमौ भिक्षवो नानासंवासिकौ । कश् चैवात्मनि चात्मानं नानासंवासिकं स्थापयति । यो वा सङ्घेन धर्मतया स्थाप्यते । कथम् आत्मनैवात्मानं नानासंवासिकं स्थापयति । यथापि तद् भिक्षुभिर् भिक्षूणां कलहजातानां विहरतां भण्डनजातानां विगृहीतानां विवादम् आपन्नानां पक्षापरपक्षव्यवस्थितानां सञ्चिन्त्य धर्मपक्षाद् (म्स्व् इइ १७९) अधर्मपक्षं सङ्क्रामति एवम् आत्मनैवात्मानं नानासंवासिकं स्थापयति । कथं सङ्घेन स्थाप्यः । यथापि तत् सङ्घेनात्मनादर्शनायोत्क्षिप्यते । अप्रतिकर्मणि अप्रतिनिसृष्टे पापके दृष्टिगते उत्क्षिप्यते । एवं सङ्घेन धर्मतया ।  
  
द्वाव् इमौ भिक्षवः समानसंवासिकौ । कतमौ द्वौ । यश् चैवात्मनात्मानं समानसंवासिकं स्थापयति । यो वा सङ्घेन धर्मतया स्थाप्यते । कथम् आत्मनैवात्मानं संवासिकं स्थापयति । यथापि तद् भिक्षुभिर् भिक्षूणां कलहजातानां विहरतां भण्डनजातानां विगृहीतानां विवादम् आपन्नानां पक्षापरपक्षव्यवस्थितानां सञ्चिन्त्य अधर्मपक्षाद् धर्मपक्षं सङ्क्रामति । एवम् आत्मनैवात्मानं समानसंवासिकं स्थापयति । कथं सङ्घेन धर्मतया स्थाप्यते । यथापि तत् सङ्घेनादर्शनायोत्क्षिप्त ओसार्यते । अप्रतिकर्मणि अप्रतिनिसृष्टे पापके दृष्टिगते उत्क्षिप्त ओसार्यते । एवं सङ्घेन धर्मतया ।  
  
अथ भगवान् उत्क्षिप्तकं भिक्षुम् उत्क्षिप्तकानुवर्तकान् भिक्षून् उत्क्षिप्तकानुवर्तकानुवर्तकांश् चोद्योज्य उत्क्षेपकं (२८२र्१ = ग्ब्म् ६।८७६) भिक्षुम् उत्क्षेपकानुवर्तकान् भिक्षून् उत्क्षेपकानुवर्तकानुवर्तकांश् च दूतेन प्रक्रोश्येदम् अवोचत्* । सत्यं यूयं भिक्षव एवम् उच्यमाना अपि मया कलहजाता एव विहरथ भण्डनजाता विगृहीता विवादम् आपन्नाः । अपीदानीं पोषधे ऽप्य् अपोषधम् (म्स्व् इइ १८०) आगमयथ । सत्यं भदन्त । पूर्ववद् यावद् एवम् उच्यमाना अपि ते भिक्षवो भगवता कलहजाता एव विहरन्ति भण्डनजाता विगृहीता विवादम् आपन्नाः ।  
  
अन्यतमेन गृहपतिना बुद्धप्रमुखो भिक्षुसङ्घो ऽन्तर्गृहे भक्तेनोपनिमन्त्रितः । भिक्षुसङ्घः प्रविष्टः । भगवान् औपधिके ऽस्थाद् अभिनिर्हृतपिण्डपातः । पञ्चभिः कारणैर् बुद्धा भगवन्तः औपधिके तिष्ठन्त्य् अभिनिर्हृतपिण्डपाताः । पूर्ववद् यावद् अस्मिंस् त्व् अर्थे भगवान् श्रावकाणां विनये शिक्षापदं प्रज्ञपयितुकाम औपधिके ऽस्थाद् अभिनिर्हृतपिण्डपातः । तत्र चार्थिकप्रत्यर्थिकानां भिक्षूणां भोक्तुं प्रविष्टानाम् अन्तर्गृहे उत्पन्नः कलहो भण्डनं विग्रहो विवादो यदुतापन्न इति पूर्ववद् यावत् स्थापनार्हेण । अपीदानीं परस्परप्रहारिकाम् अप्य् आगमयन्ति ।  
  
अथ पिण्डपाताभिनिर्हारको भिक्षुः पिण्डपातम् आदाय येन भगवांस् तेनोपसङ्क्रान्तः । उपसङ्क्रम्य पिण्डपातम् एकान्ते स्थापयित्वा भगवतः पादौ शिरसा वन्दित्वा पुरस्ताद् अस्थात्* । धर्मता खलु बुद्धा भगवन्तः पिण्डपातनिर्हारकं भिक्षुम् अनया प्रतिसम्मोदनया प्रतिसम्मोदन्ते । कच्चिद् भिक्षो प्रणीतं भक्तं सन्तर्पितो भिक्षुसङ्घ इति । प्रतिसम्मोदते बत भगवान् पिण्डपातनिर्हारकं भिक्षुम् अनया प्रतिसम्मोदनया । कच्चिद् भिक्षो प्रणीतं भक्तं सन्तर्पितो भिक्षुसङ्घ इति । तथ्यं भदन्त । प्रणीतं भक्तं सन्तर्पितो भिक्षुसङ्घः । किं त्व् अर्थिकप्रत्यर्थिकानां भिक्षूणाम् अन्तर्गृह उत्पन्नः कलहो भण्डनं (म्स्व् इइ १८१) विग्रहो विवादो यदुतापन्न इति पूर्ववद् यावत् स्थापनार्हेण । अपीदानीं परस्परप्रहारिकाम् अप्य् आगमिताः ।  
  
अथ भगवान् भक्तकृतिं कृत्वा बहिर् विहारस्य पादौ प्रक्षाल्य विहारं प्रविक्षत् प्रतिसंलयनाय । ततो भगवान् सायाह्ने प्रतिसंलयनाद् व्युत्थाय पुरस्ताद् भिक्षुसङ्घस्य प्रज्ञप्त एवासने निषण्णः । निषद्य भगवान् भिक्षून् आमन्त्रयते स्म । सत्यं युष्माकं भिक्षवः अन्तर्गृहे भोक्तुं प्रविष्टानाम् उत्पन्नः कलहो भण्डनं विग्रहो विवादो यदुतापन्न इति वा पूर्ववद् यावद् अपीदानीं परस्परप्रहारिकाम् अप्य् आगमिताः । सत्यं भदन्त । मा भिक्षवः कलहो मा भण्डनं मा विग्रहो मा विवादः । अपि त्व् अर्थिकप्रत्यर्थिकानाम् अहं भिक्षूणाम् अन्तर्गृहे प्रविष्टानाम् आसमुदाचारिकान् धर्मान् प्रज्ञपयिष्यामि । अर्थिकप्रत्यर्थिकैर् भिक्षुभिर् अन्तर्गृहे प्रविष्टैर् आसनान्तरितैर् निषत्तव्यं यत्रैवंरूपस्याननुलोमिकस्य कायसमुदाचारिकस्यावकाशो न भवति । अर्थिकप्रत्यर्थिका भिक्षवो ऽन्तर्गृहे प्रविष्टा यथाप्रज्ञप्तान् आसमुदाचारिकान् धर्मान् न समादाय (२८२व्१ = ग्ब्म् ६।८७७) वर्तन्ते । सातिसारा भवन्ति । एवम् उच्यमाना अपि भिक्षवो भगवता कलहजाता विहरन्ति भण्डनजाता विगृहीता विवादम् आपन्नाः । एतत् प्रकरणं भिक्षवो भगवत आरोचयन्ति । तत्र भगवान् भिक्षून् आमन्त्रयते स्म । मा भिक्षवः कलहो मा भण्डनं मा विग्रहो मा विवादः । कलहजाता यूयं भिक्षवो विहरन्तो भण्डनजाता विगृहीता (म्स्व् इइ १८२) विवादम् आपन्ना उत्पन्नोत्पन्नान्य् अधिकरणानि दमयिष्यथ व्युपशमयिष्यथ धर्मेण विनयेन शास्तुः शासनेन नेदं स्थानं विद्यते । अकलहजातास् तु यूयं भिक्षवो विहरन्तः अभण्डनजाता अविगृहीता अविवादम् आपन्ना उत्पन्नोत्पन्नान्य् अधिकरणानि दमयिष्यथ शमयिष्यथ व्युपशमयिष्यथ धर्मेण विनयेन शास्तुः शासनेन स्थानम् एतद् विद्यते ।  
  
भूतपूर्वं भिक्षवो ब्रह्मदत्तो नाम काशिराजो दीर्घिलश् च कोसलराजो ऽन्योन्यं प्रति विरुद्धाव् अभवताम्* । विस्तरेण दीर्घिलसूत्रं मध्यमागमे समाधिसंयुक्तके । त एवम् आहुः किं चापि । भगवान् एवम् आह ।  
  
दुःखं राजा ब्रह्मदत्तो भोगानां च परिक्षयः ।  
विदेशमरणं दुःखं ज्ञातीनां चाप्य् अदर्शनम्* ॥  
  
अथ भगवांस् तस्यां वेलायां गाथां भाषते । {च्ड़्। उव् १४।५-१६; विन् इ ३४९ अन्द् ३९५}  
  
पृथक्छब्दाः समजवा नेदं श्रेष्ठम् इति मन्यताम्* ।  
सङ्घे हि भिद्यमाने हि नाबलं किञ्चि मन्यताम्* ।  
(म्स्व् इइ १८३)  
अस्थिच्छिदां प्राणभृतां गवाश्वधनहारिणाम्* ।  
राष्ट्रं विलुम्पतां चैव पुनर् भवति सङ्गतिम्* ।  
युष्माकं न भवेत् कस्माद् इमं धर्मं विजानताम्* ॥  
परामृष्टा पण्डिताभासा वाणीगोचरवादिनी ।  
व्यायच्छतां मुखाद् वामा यया नीता न ते विदुः ॥  
परे ऽत्र न विजानन्ति वयम् अत्रोद्यमामहे ।  
अत्र ये तु विजानन्ति तेषां शाम्यन्ति मेथकाः ॥  
(म्स्व् इइ १८४)  
आक्रोशन् माम् अवोचन् माम् अजयन् माम् अजापयः ।  
अत्र ये उपनह्यन्ति वैरं तेषां न शाम्यति ॥  
आक्रोशन् माम् अवोचन् माम् अजयन् माम् अजापयन्* ।  
अत्र ये नोपनह्यन्ति वैरं तेषां प्रशाम्यति ॥  
न हि वैरेण वैराणि शाम्यन्तीह कदाचन ।  
क्षान्त्या वैराणि शाम्यन्ति एष धर्मः सनातनः ॥  
वैरं न वैरेण हि जातु शाम्यते शाम्यन्ति वैराणि अवैरताभिः ।  
वैरप्रसङ्गो ह्य् अहिताय देहिनां तस्माद् धि वैरं न करोति पण्डितः ॥  
(म्स्व् इइ १८५)  
सचेल् लभेत निपकं सहायकं सार्धञ्चरं साधुविहारधीरम्* ।  
अभिभूय सर्वाणि परिस्रवाणि चरेत तेनात्तमना प्रतिस्मृतः ॥  
नो चेल् लभेत निपकं सहायकं सार्धञ्चरं साधुविहारधीरम्* ।  
राजेव राष्ट्रं विपुलं प्रहाय एकश् चरेन् न च पापानि कुर्यात्* ॥  
चरंश् चेन् नाधिगच्छेत श्रेयः सदृशम् आत्मनः ।  
एकचर्यां दृढां कुर्यान् नास्ति बाले सहायता ॥  
एकस्य चरितं श्रेयो न तु बाले सहायता ।  
अल्पोत्सुकश् चरेद् एको मातङ्गारण्यनागवत्* ॥  
  
(म्स्व् इइ १८६) (२८३र्१ = ग्ब्म् ६।८७८)  
एवम् उक्ते कोशाम्बका भिक्षवो भगवन्तम् इदम् अवोचन्* । धर्मस्वामी भगवान् धर्मस्वामी सुगतः । एते ऽस्माकं वक्ष्यन्ति दुरुक्तानि दुर्भाषितानि । वयम् एषां किमर्थं मर्षयाम इति । अथ भगवांस् तेषां भिक्षूणां तया ईर्यया चर्यया विप्रतिपत्त्या अनात्तमना अनभिराद्धस् तत एव ऋद्ध्या उपरि विहायसा प्रक्रान्तो येन श्रावस्ती तेन चारिकां प्रक्रान्तो ऽनुपूर्वेण श्रावस्तीम् अनुप्राप्तः । श्रावस्त्यां विहरति जेतवने ऽनाथपिण्डदस्यारामे । तत्र स्विद् भगवति प्रक्रान्ते कोशाम्बकानां भिक्षूणां वैशालकानां च भिक्षूणाम् एवंरूपः ईर्यापथः संवृत्तः । पूर्वभक्ते ऽपि पिण्डपातं प्रविशन्ति पश्चाद्भक्ते द्वारं बद्ध्वा कलहं कुर्वन्ति । तथा एषां तया ईर्यया चर्यया विप्रतिपत्त्या द्वादशवर्षाणि समतिक्रान्तानि । कोशाम्बका ब्राह्मणगृहपतयः संस्थागारे परस्परं सञ्जल्पं कर्तुम् आरब्धाः । वयं भवन्तो ऽत्यर्थं भगवतो ऽभिप्रसन्नाश् चीवरपिण्डपातशयनासनग्लानप्रत्ययभैषज्यपरिष्कारैः । अथ च पुनर् भगवतास्य गोचरस्य द्वादशवर्षाणि परित्यक्तस्याद्यत्वेनापि नागच्छतीति । अपरे कथयन्ति । भवन्तो भगवान् इहागमिष्यतीति यत्रेदानीं कोशाम्बकानां भिक्षूणाम् इयम् एवंरूपा ईर्या चर्या विप्रतिपत्तिः । पूर्वभक्ते पिण्डपातं प्रविशन्ति पश्चाद्भक्ते द्वारं बद्ध्वा कलिं कुर्वन्तीति । अपरे त्व् आहुः । नायं भवन्त एषां दोषः किं त्व् अस्माकं ये वयम् एभ्यः पिण्डपातं प्रयच्छामः वाक्सम्भाषणं वा । एतं वयं क्रियाकारं व्यवस्थापयामः । नैषां (म्स्व् इइ १८७) केनचित् पिण्डको देयो वाक्सम्भाषणं चेति । ते क्रियाकारं कृत्वा व्यवस्थिताः । यावद् अपरस्मिन् दिवसे कोशाम्बका भिक्षवः पिण्डपातं प्रविष्टाः । न केनचिद् आभाषिता नापि पिण्डको दत्तः । ते यथा धौतकेनैव पात्रेण पिण्डपातं प्रविष्टास् तथा धौतकेनैव निष्क्रान्ताः । अलब्ध्वैकां भिक्षाम् अपि ततस् तैः सम्भूय कोशाम्बका ब्राह्मणगृहपतय उक्ताः । भवन्तो ऽयुक्तं तावद् यत् पिण्डपातं न प्रयच्छथ । अर्थपरिक्षय इति । किम् अस्माभिर् अपराद्धं यद् वाचम् अपि न प्रयच्छथेति । ते कथयन्ति । यूयम् अपि श्रमणाः शाक्यपुत्रीया इत्य् आत्मानं प्रतिजानीध्वे । येषां शास्ता ईर्यया चर्यया विप्रतिपत्त्या अनात्तमना अनभिराद्धः । उपरि विहायसा प्रक्रान्तः । द्वादशवर्षाणि समतिक्रान्तान्य् अद्यत्वेनापि नागच्छतीति । ते तूष्णीम् एव स्थिताः । तेषां तु सकाशम् उपसङ्क्रम्य कथयन्ति । आयुष्मन्तः स्थाने वयम् एभिर् अवसादिताः । यः पृथिव्यां स्खलति स तान् एव निःशृत्योत्तिष्ठति । सर्वथा श्रावस्त्यां गच्छामः । भगवन्तं क्षमयामो भिक्षुसङ्घं चेति ।  
  
अथ कोशाम्बका भिक्षवस् तस्या एव रात्रेर् अत्ययात् समादाय पात्रचीवरम् अप्रविश्यैव कोशाम्बीं येन श्रावस्ती येन चारिकां प्रक्रान्ताः ।  
  
(म्स्व् इइ १८८)  
अश्रौषीद् आयुष्मान् आनन्दः कोशाम्बका भिक्षव आगच्छन्ति कलहकारका भण्डनकारका विग्रहकारका आधिकरणिकाः । यैर् अवमानितो भगवान् इहागतः । (२८३व्१ = ग्ब्म् ६।८७९) ते ऽस्मांश् चोदयिष्यन्ति स्मारयिष्यन्ति अलज्जितेन वा वैतरिकेण वा यन्व् अहं भगवत आरोचयेयम् इति विदित्वा येन भगवांस् तेनोपसङ्क्रान्तः । उपसङ्क्रम्य भगवतः पादौ शिरसा वन्दित्वैकान्ते ऽस्थात्* । एकान्तस्थित आयुष्मान् आनन्दो भगवन्तम् इदम् अवोचत्* । श्रुतं मया भदन्त कोशाम्बका भिक्षव इहागच्छन्ति कलहकारका भण्डनकारका विग्रहकारका विवादकारका आधिकरणिकाः । यैर् भगवान् अवमानित इहागतः । ते ऽस्मांश् चोदयिष्यन्ति स्मारयिष्यन्ति अलज्जितेन वा वैतरेण वा । एषाम् अस्माभिः कथं प्रतिपत्तव्यम्* । ते आनन्द भिक्षुभिर् नालप्तव्या न संलप्तव्या नावलोकयितव्या न विलोकयितव्या नान्यत्र हस्तव्यवहारकेण प्रत्यन्तिमानि शयनासनानि उद्देष्टव्यानि । यदि कथयन्ति वृद्धा वयं कस्मात् प्रत्यन्तानि शयनासनानि उद्दिश्यन्त इति । वक्तव्याः । यूयम् अपि श्रमणाः शाक्यपुत्रीया इत्य् आत्मानं प्रतिजानीध्वे येषां शास्ता ईर्यया चर्यया विप्रतिपत्त्या अनात्तमना अनभिराद्धस् तत एव ऋद्ध्या इहागतः कारुणिकः शास्ता येनैतद् अनुज्ञातम्* । एतद् अपि युष्माकं न प्रापद्यत इति ।  
  
अश्रौषीन् महाप्रजापती गौतमी कोशाम्बका भिक्षव आगच्छन्ति कलहकारका भण्डनकारका विग्रहकारका विवादकारका (म्स्व् इइ १८९) आधिकरणिका इति श्रुत्वा च पुनर् अस्यैतद् अभवत्* । गच्छामि भगवन्तम् अवलोकयामीति तेषां मया कथं प्रतिपत्तव्यम् इति विदित्वा येन भगवांस् तेनोपसङ्क्रान्ता । उपसङ्क्रम्य भगवतः पादौ शिरसा वन्दित्वैकान्ते निषण्णा । एकान्तनिषण्णा महाप्रजापती गौतमी भगवन्तम् इदम् अवोचत्* । श्रुतं मया भदन्त कोशाम्बका भिक्षव आगच्छन्ति कलहकारका भण्डनकारका विग्रहकारका विवादकारका आधिकरणिका इति । तेषां मया कथं प्रतिपत्तव्यम्* । कोशाम्बका भिक्षवस् त्वया गौतमी नालप्तव्या न संलप्तव्या नावलोकयितव्या न व्यवलोकयितव्या नान्यत् तु सहदर्शनाद् एवासनं भोक्तव्यं ज्येष्ठपर्षद् इति कृत्वा ।  
  
अश्रौषीद् अनाथपिण्डदो गृहपतिः कोशाम्बका भिक्षव आगच्छन्ति कलहकारका भण्डनकारका विग्रहकारका विवादकारका आधिकरणिका इति श्रुत्वा च पुनर् अस्यैतद् अभवत्* । गच्छामि भगवन्तम् अवलोकयामीति तेषां मया कथं प्रतिपत्तव्यम् इति विदित्वा येन भगवांस् तेनोपसङ्क्रान्तः । उपसङ्क्रम्य भगवतः पादौ शिरसा वन्दित्वैकान्ते निषण्णः । एकान्तनिषण्णो ऽनाथपिण्डदो गृहपतिर् भगवन्तम् इदम् अवोचत्* । श्रुतं मया भदन्त कोशाम्बका भिक्षव आगच्छन्ति कलहकारका भण्डनकारका विग्रहकारका विवादकारका आधिकरणिका इति तेषां मया कथं प्रतिपत्तव्यम्* । कोशाम्बका भिक्षवस् त्वया गृहपते नालप्तव्या (म्स्व् इइ १९०) न संलप्तव्या नावलोकयितव्या न व्यवलोकयितव्या न वन्दितव्याः पिण्डपातस् तु देयो दानं न विरुध्यते इति ।  
  
कोशाम्बका (२८४र्१ = ग्ब्म् ६।८८०) भिक्षवो ऽनुपूर्वेण श्रावस्तीम् अनुप्राप्ताः । तत्र पात्रचीवरं प्रतिशमय्य पादौ प्रक्षाल्य पृच्छन्ति । कः शयनासनोद्देशक इति । कल्पकारकैः समाख्यातम्* । आर्यानन्द इति । ते येनायुष्मान् आनन्दस् तेनोपसङ्क्रान्ताः । उपसङ्क्रम्यायुष्मन्तम् आनन्दम् इदम् अवोचत्* । आयुष्मन् आनन्द अस्माकं शयनासनान्य् उद्दिश्य इति । आयुष्मान् आनन्दस् तेषां प्रत्यन्तिमानि शयनासनानि हस्तव्यवहारेणोद्देष्टुम् आरब्धः । ते कथयन्ति । आयुष्मन् आनन्द वृद्धा वयम्* । कस्माद् अस्माकं प्रत्यन्तिमानि शयनासनानि उद्दिश्यन्त इति । स कथयति । यूयम् अपि श्रमणाः शाक्यपुत्रीया इत्य् आत्मानं पूर्ववद् यावद् एतद् अपि युष्माकं न प्रापद्यत इति । ते संविग्नाः कृच्छ्रेण रात्रिम् अतिनामयन्ति । अथोत्क्षिप्तकस्य भिक्षो रात्र्याः प्रत्यूशसमये स्वसन्ततिं व्यवलोकयत एतद् अभवत्* । यद् अस्माकम् उत्पन्नः कलहो भण्डनं विग्रहो विवादो यदुतापन्न इति वा अनापन्न इति वा उत्क्षिप्तक इति वा अनुत्क्षिप्तक इति वा । सो ऽहम् आपन्नो नानापन्नः । उत्क्षिप्तो नानुत्क्षिप्तः । यत् पुनर् उत्क्षिप्तो धर्मेण कर्मणा अकोप्येनास्थापनार्हेण । यन्व् अहं सन्धिं कुर्यां सामग्रीम् इति विदित्वा कल्यम् एवोत्थाय येनोत्क्षिप्तकानुवर्तका भिक्षव उत्क्षिप्तकानुवर्तकानुवर्तकाश् च तेनोपसङ्क्रान्तः । उपसङ्क्रम्योत्क्षिप्तकानुवर्तकान् भिक्षून् उत्क्षिप्तकानुवर्तकानुवर्तकांश् चेदम् अवोचत्* । इह ममायुष्मन्तो रात्र्याः प्रत्यूषसमये स्वसन्ततिं व्यवलोकयतः (म्स्व् इइ १९१) एतद् अभवत्* । यन् निदानं ममोत्पन्नः कलहो भण्डनं विग्रहो विवादो यदुतापन्न इति वा अनापन्न इति वा उत्क्षिप्तक इति वा अनुत्क्षिप्तक इति । सो ऽहम् आपन्नो नानापन्नः । उत्क्षिप्तो नानुत्क्षिप्तः । यत् पुनर् उत्क्षिप्तो धर्मेण कर्मणा अकोप्येनास्थापनार्हेण । सन्धिं कुर्यां सामग्रीम् इति । यूयं किं कथयथ । ते कथयन्ति । एवं भवतु । शोभनम्* । अथोत्क्षिप्तको भिक्षुर् उत्क्षिप्तकानुवर्तका भिक्षव उत्क्षिप्तकानुवर्तकानुवर्तकांश् च येनोत्क्षिप्तको भिक्षुर् उत्क्षेपकानुवर्तका भिक्षव उत्क्षेपकानुवर्तकानुवर्तकांश् च तेनोपसङ्क्रान्तः । उपसङ्क्रम्योत्क्षेपकं भिक्षुम् उत्क्षेपकानुवर्तकानुवर्तकांश् चेदम् अवोचत्* । इह ममायुष्मन्तो रात्र्याः प्रत्यूषसमये स्वसन्ततिं व्यवलोकयत एतद् अभवत्* । यन् निदानं ममोत्पन्नः कलहो भण्डनं पूर्ववद् यावत् सन्धिं कुर्यां सामग्रीम् इति । यूयं किं करिष्यथ । ते कथयन्ति । एवं भवतु । शोभनम् इति । स तेनोत्क्षिप्तको भिक्षुर् उत्क्षिप्तकानुवर्तका भिक्षव उत्क्षिप्तकानुवर्तकानुवर्तका उत्क्षेपको भिक्षुर् उत्क्षेपकानुवर्तका भिक्षव उत्क्षेपकानुवर्तकानुवर्तकाश् च येन भगवांस् तेनोपसङ्क्रान्ताः । उपसङ्क्रम्य भगवतः पादौ शिरसा वन्दित्वैकान्ते तस्थुः । एकान्तस्थित उत्क्षेपको भिक्षुर् भगवन्तम् इदम् अवोचत्* । इह मम भदन्त रात्र्याः प्रत्यूषसमये स्वसन्ततिं व्यवलोकयत एतद् अभवत्* । पूर्वसन्धिं कुर्यां सामग्रीम् इति । तन् मया सर्व इमे भिक्षवः सामग्र्याम् उद्योजिता इति । भगवान् आह । साधु साधु भिक्षो बहुपुण्यं प्रसूयते अप्रमेयम् असङ्ख्येयम् अप्रिमाणं यो भिक्षूणां कलहजातानां विहरतां भण्डनजातानां (२८४व्१ = ग्ब्म् ६।८८१) विगृहीतानां (म्स्व् इइ १९२) विवादम् आपन्नानां पक्षापरपक्षव्यवस्थितानां सन्धिं करोति सामग्रीम्* । यथा हि नाम कश्चिच् छतशच् छिन्नं बालं कोट्या कोट्या प्रतिसन्दध्याद् एवम् एव बहुपुण्यं प्रसूयते अप्रमेयम् असङ्ख्येयम् अपरिमाणं यो भिक्षूणां कलहजातानां विहरतां पूर्ववद् यावत् सन्धिं करोति सामग्रीम्* । अपि तूत्क्षिप्तकस्याहं भिक्षोर् आसमुदाचारिकान् धर्मान् प्रज्ञपयिष्यामि । उत्क्षिप्तकेन भिक्षुणा सङ्घाद् ओसारणा याचितव्या । एवं च पुनर् याचितव्या । शयनासनप्रज्ञप्तिं कृत्वा गण्डीम् आकोट्य पृष्टवाचिकया भिक्षून् समनुयुज्य सर्वसङ्घे सन्निषण्णे सन्निपतिते यथावृद्धिकया सगौरवेण सामीचीं कृत्वा वृद्धान्ते उत्कुटुकेन निषद्याञ्जलिं प्रगृह्य इदं स्याद् वचनीयम्* ।  
  
शृणोतु भदन्तः सङ्घः । यन् निदानं ममोत्पन्नः कलहो भण्डनं विग्रहो विवादो यदुतापन्न इति वा अनापन्न इति वा उत्क्षिप्तक इति वा अनुत्क्षिप्तक इति वा सो ऽहम् आपन्नो नानापन्नः उत्क्षिप्तो नानुत्क्षिप्तः । यत् पुनर् उत्क्षिप्तो धर्मेण कर्मणा अकोप्येनास्थापनार्हेण । सो ऽहम् एवन्नामा उत्क्षिप्तको भिक्षुः सङ्घाद् ओसारणं याचे । ओसारयतु मां भदन्तः सङ्घः । यथाधर्मेण यथाविनयं प्रतिकरिष्ये । अनुकम्पयानुकम्पाम् उपादाय । एवं द्विर् अपि त्रिर् अपि । ततः पश्चाद् एकेन भिक्षुणा ज्ञप्तिं कृत्वा कर्म कर्तव्यम्* ।  
  
शृणोतु भदन्त सङ्घः । यन् निदानम् अप्य् आयुष्मन्त उत्पन्नः कलहो भण्डनं विग्रहो विवादो यदुतापन्न इति वा । अनापन्न इति वा । उत्क्षिप्तक इति वा । अनुत्क्षिप्तक इति वा । सो ऽयम् आपन्नो नानापन्न । उत्क्षिप्तको नानुत्क्षिप्तकः । यत् पुनर् उत्क्षिप्तो धर्मेण कर्मणाकोप्येनास्थापनार्हेण (म्स्व् इइ १९३) । सो ऽयम् एवन्नामा उत्क्षिप्तको भिक्षुः सङ्घाद् ओसारणं याचते । सचेत् सङ्घस्य प्राप्तकालं क्षमेतानुजानीयात् सङ्घो यत् सङ्घ एवन्नामानं भिक्षुम् ओसारयेद् इति । एषा ज्ञप्तिः । कर्म कर्तव्यम्* ।  
  
शृणोतु भदन्तः सङ्घः । यन् निदानम् अप्य् आयुष्मत उत्पन्नः कलहो भण्डनं विग्रहो विवादः पूर्ववद् यावत्* । सो ऽयम् एवन्नामा भिक्षुः सङ्घाद् ओसारणं याचते । तत् सङ्घ एवन्नामानं भिक्षुम् ओसारयति । येषाम् आयुष्मतां क्षमेतानुजानीयात् सङ्घो यत् सङ्घ एवन्नामानं भिक्षुम् ओसारयेद् इति । एषा ज्ञप्तिः । कर्म कर्तव्यम्* ।  
  
शृणोतु भदन्तः सङ्घः । यन् निदानम् अप्य् आयुष्मत उत्पन्नः कलहो भण्डनं विग्रहो विवादः पूर्ववद् यावत्* । सो ऽयम् एवन्नामा उत्क्षिप्तको भिक्षुः सङ्घाद् ओसारणं याचते । तत् सङ्घ एवन्नामानं भिक्षुम् ओसारयति । येषाम् आयुष्मतां क्षमन्ते एवन्नामानम् उत्क्षिप्तकं भिक्षुम् ओसारयितुम्* । ते तूष्णीम्* । न क्षमन्ते । भाषन्ताम्* । ओसारितः सङ्घेन एवन्नामा उत्क्षिप्तको भिक्षुः । क्षान्तम् अनुज्ञातं सङ्घेन । यस्मात् तूष्णीम् एवम् एतद् धारयामि ।  
  
ओसारणीयं कर्म । तस्याहं भिक्षोर् आसमुदाचारिकान् धर्मान् प्रज्ञपयामि । ओसारणीयकर्मकृतेन भिक्षूणा सङ्घात् सामग्री याचयितव्या । एवं च पुनर् याचयितव्या ।  
  
(म्स्व् इइ १९४)  
शृणोतु भदन्तः सङ्घः । यन् निदानं ममोत्पन्नः कलहो भण्डनं विग्रहो विवादो यदुतापन्न इति वा अनापन्न इति वा । उत्क्षिप्त इति वा अनुत्क्षिप्त इति वा । सो ऽहम् आपन्नो नानापन्नः । उत्क्षिप्तको नानुत्क्षिप्तकः । यत् पुनर् उत्क्षिप्तो धर्मेण कर्मणा अकोप्येनास्थापनार्हेण । तेन मया एवन्नाम्ना (२८५र्१ = ग्ब्म् ६।८८२) उत्क्षिप्तकेन भिक्षुणा सङ्घाद् ओसारणा याचिता । कृतं मम सङ्घेनोसारणीयं कर्म । सो ऽहम् एवन्नामा ओसाररणीयकर्मकृतो भिक्षुसङ्घात् सामग्रीं याचे । ददातु भदन्तः सङ्घो ममैवन्नाम्न ओसारितस्य भिक्षोः सङ्घसामग्रीम्* । अनुकम्पयानुकम्पाम् उपादाय । एवं द्विर् अपि । एवं त्रिर् अपि । ततः पश्चाद् एकेन भिक्षुणा ज्ञप्तिं कृत्वा कर्म कर्तव्यम्* ।  
  
शृणोतु भदन्त सङ्घः । यन् निदानम् अस्यायुष्मत उत्पन्नः कलहो भण्डनं विग्रहो विवादो यदुतापन्न इति पूर्ववद् यावत्* । सचेत् सङ्घस्य प्राप्तकालं क्षमेतानुजानीयात् सङ्घो यत् सङ्घ एवन्नाम्नः ओसारणीयकर्मकृतस्य भिक्षोः सामग्रीं दद्याद् इति । एषा ज्ञप्तिः । कर्म कर्तव्यम्* ।  
  
शृणोतु भदन्त सङ्घः । यन् निदानम् अस्यायुष्मत उत्पन्नः कलहो भण्डनं विग्रहो विवादो यदुतापन्नः पूर्ववद् यावद् दत्ता सङ्घेन एवन्नाम्नः ओसारणीयकर्मकृतस्य भिक्षोः सामग्री । क्शान्तम् अनुज्ञातम्* । यस्मात् तूष्णीम् एवम् एतद् धारयामि । इत्य् अस्य सङ्घेन ओसारणीयकर्मकृतस्य भिक्षोः सामग्री दत्ता भवति । तस्य सङ्घेन सामग्री दातव्या । नात्र कौकृत्यं करणीयम्* ।  
  
(म्स्व् इइ १९५)  
सङ्घसामग्रीदत्तकस्याहं भिक्षोर् आसमुदाचारिकान् धर्मान् प्रज्ञपयामि । सङ्घसामग्रीदत्तकेन भिक्षुणा पोषधो याचितव्यः । एवं च पुनर् याचितव्यः । शयनासनप्रज्ञप्तिं कृत्वा पूर्ववद् यावत्* । सो ऽहम् एवन्नामा सङ्घसामग्रीदत्तकः सङ्घात् सामग्रीपोषधं याचे । ददातु भदन्तः सङ्घः ममैवन्नाम्नः सामग्रीदत्तकस्य भिक्षोः सामग्रीपोषधम् अनुकम्पाम् उपादाय । एवं द्विर् अपि । त्रिर् अपि । ततः पश्चाद् एकेन भिक्षुणा ज्ञप्तिं कृत्वा कर्म कर्तव्यम्* ।  
  
शृणोतु भदन्तः सङ्घः । यन् निदानम् अस्यायुष्मत उत्पन्नः कलहो भण्डनं विग्रहो विवादो यदुतापन्न इति वा पूर्ववद् यावत्* । सो ऽयम् एवन्नामा सङ्घसामग्रीदत्तकः सङ्घात् सामग्रीपोषधं याचते । सचेत् सङ्घस्य प्राप्तकालं क्षमेतानुजानीयात् सङ्घो यत् सङ्घ एवन्नाम्नः सङ्घसामग्रीदत्तकस्य भिक्षोः सामग्रीपोषधं दद्याद् इति । एषा ज्ञप्तिः । कर्म कर्तव्यम्* ।  
  
शृणोतु भदन्तः सङ्घः । यन् निदानम् अस्यायुष्मत उत्पन्नः कलहो भण्डनं विग्रहो विवादो यदुतापन्न इति वा अनापन्न इति वा पूर्ववद् यावत्* । सो ऽयम् एवन्नामा सामग्रीदत्तकः सङ्घात् सामग्रीपोषधं याचते । तत् सङ्घ एवन्नाम्नः सामग्रीदत्तकस्य भिक्षोः सामग्रीपोषधं ददाति । एषाम् आयुष्मतां क्षमन्ते एवन्नाम्नः सामग्रीदत्तकस्य भिक्षोः सामग्रीपोषधं दातुम्* । ते तूष्णीम्* । न क्षमन्ते । भाषन्ताम्* । दत्तः सङ्घेन एवन्नाम्नः सामग्रीदत्तकस्य भिक्षोः सामग्रीपोषधः । क्षान्तम् अनुज्ञातं सङ्घेन । यस्मात् तूष्णीम् एवम् एतद् धारयामि ।  
  
(म्स्व् इइ १९६)  
यस्य सङ्घेन सामग्रीदत्तकस्य भिक्षोः सामग्रीपोषधो दत्तो भवति तेन सार्धं सङ्घेनैकत्ये निषद्य पोषधः कर्तव्यः प्रवारणा ज्ञप्तिः ज्ञप्तिद्वितीयं ज्ञप्तिचतुर्थं कर्म । नात्र कौकृत्यं करणीयम्* । व्यग्राः कुर्वन्ति सातिसारा भवन्ति । न च पुनर् भिक्षुणा अपोषधे पोषधम् आगमयति । सातिसारो भवति । स्थापयित्वा मङ्गल्यपोषधं सामग्रीपोषधं वा ।  
  
कोशाम्बकवस्तु समाप्तम्* ॥  

