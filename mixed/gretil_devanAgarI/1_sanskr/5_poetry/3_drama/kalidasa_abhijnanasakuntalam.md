+++
title = "Kalidasa: Abhijnanasakuntalam"

+++


## Intro
  
  
  
  
Kalidasa: Abhijnanasakuntalam  
  
  
  
  
Kalidasa: Abhijnanasakuntalam  
Based on the edition by M.R. Kale, Bombay 1898 (ninth ed. 1961)  
  
Input by Muneo Tokunaga  
Input finished on July 26, 1999  
  
[The text is not proofread]  
  
  
TEXT IN PAUSA (partly)  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


अथ+अभिज्ञान-शाकुन्तलम् ।  
    
प्रथमो ऽङ्कः --  
    
_________________________  
    
* या सृष्टिः स्रष्टुर् आद्या वहति विधि-हुतं या हविर् या च होत्री  
* ये द्वे कालं विधत्तः श्रुति-विषय-गुणा या स्थिता व्याप्य विश्वम् ।  
* याम् आहुः सर्व-बीज-प्रकृतिर् इति यया प्राणिनः प्राणवन्तः  
* प्रत्यक्षाभिः प्रपन्नस् तनुभिर् अवतु वस् ताभिर् अष्टाभिर् ईशः ॥ क्सक्_१।१ ॥प्।२  
    
क्सक्_१।१:>१% सूत्र-धारः -- आर्य अभिरूप-भूयिष्ठा परिषद् इयम् । अद्य खलु कालि-दास-ग्रथित-वस्तुना  
क्सक्_१।१:>२% नवेन+अभिज्ञान-शाकुन्तल-आख्येन नाटकेन+उपस्थातव्यम् अस्माभिः । तत् प्रतिपात्रम् आधीयतां यत्नः ।प्।६  
    
क्सक्_१।१:>३% नटी -- सुविहित-प्रयोगतया+आर्यस्य न किम् अपि परिहास्यते ।  
_________________________  
    
क्सक्_१।२:<१% सूत्र-धारः --  
क्सक्_१।२:<२% आर्ये कथयामि ते भूत-अर्थम् ।  
    
* आ परितोषाद् विदुषां न साधु मन्ये प्रयोग-विज्ञानम् ।  
* बलवद् अपि शिक्षितानाम् आत्मन्य् अप्रत्ययं चेतः ॥ क्सक्_१।२ ॥  
    
क्सक्_१।२:>१% नटी --- आर्य एवम् एतत् । अनन्तर-करणीयम् आर्य आज्ञापयतु ।  
    
_________________________  
    
क्सक्_१।३:<१% सूत्र-धारः -- किम् अन्यद् अस्याः परिषदः श्रुति-प्रसादनतः । तद् इमम् एव तावद् अचिर-प्रवृत्तम् उपभोग-क्षमं ग्रीष्म-समयम् अधिकृत्य गीयताम् । सम्प्रति हि (प्।८)  
    
* सुभग-सलिल-अवगाहाः पाटल-संसर्ग-सुरभि-वन-वाताः ।  
* प्रच्छाय-सुलभ-निद्रा दिवसाः परिणाम-रमणीयाः ॥ क्सक्_१।३ ॥  
    
_________________________  
    
क्सक्_१।४:<१% नटी -- तथा (इति गायति)  
    
* ईषद्-ईषच्-चुम्बितानि भ्रमरैः सुकुमार-केसर-शिखानि ।  
* अवतंसयन्ति दममानाः प्रमदाः शिरीष-कुसुमानि ॥ क्सक्_१।४ ॥  
    
क्सक्_१।४:>१% सूत्र-धारः -- आर्य साधु गीतम् । अहो राग-बद्ध-चित्त-वृत्तिर् आलिखित इव सर्वतो रङ्गः । तद् इदानीं कतमत्-प्रकरणम् आश्रित्य एनम् आराधयामः ।  
    
क्सक्_१।४:>२% नटी -- नन्व् आर्य-मिश्रैः प्रथमम् एव+आज्ञप्तम् अभिज्ञान-शकुन्तलं नाम अपूर्वं नाटकं प्रयोगे अधिक्रियताम् इति ।प्।१०  
    
_________________________  
    
क्सक्_१।५:<१% सूत्र-धारः -- आर्ये सम्यग्-अनुभोधितो ऽस्मि । अस्मिन् क्षणे विस्मृतं खलु मया तत् । कुतः ।  
    
* तव+अस्मि गीत-रागेण हारिणा प्रसभं हृतः ।  
* एष राजा+इव दुष्यन्तः सारङ्गेण+अतिरंसहा ॥ क्सक्_१।५ ॥ (इति निष्क्रान्तौ )  
    
क्सक्_१।५:>३% (प्रस्थावना)  
    
क्सक्_१।५:>४% (ततः प्रविशति मृग-अनुसारी सशर-चाप-हस्तो राजा रथेन सूतश् च)  
    
_________________________  
    
क्सक्_१।६:<१% सूतः -- (राजानं मृतं च+अवलोक्य) आयुष्मन् ।  
    
* कृष्ण-सारे ददच् चक्षुस् त्वयि च+अधिज्य-कार्मुके ।  
* मृग-अनुसारिणं साक्षात् पश्यामि+इव+पिनाकिनम् ॥ क्सक्_१।६ ॥  
    
_________________________  
    
क्सक्_१।७:<१% राजा -- सूत दूरम् अमुना सारङ्गेण वयम् आकृष्टाः । अयं पुनर् इतानीम् अपि (प्।१२)  
    
* ग्रीव-आभङ्ग-अभिरामं मुहुर् अनुपतति स्यन्दने दत्त-दृष्टिः  
* पश्च-अर्धेन प्रविष्टः शर-पतन-भयाद् भूयसा पूर्व-कायम् ।  
* दर्भैर् अर्ध-अवलीढैः श्रम-विवृत-मुख-भ्रंशिभिः कीर्ण-वर्त्मा  
* पश्य+उदग्र-प्लुतत्वाद् वियति बहुतरं स्तोकम् उर्व्यां प्रयाति ॥ क्सक्_१।७ ॥  
    
क्सक्_१।७:>१% (सविस्मयम्) तद् एष कथम् अनुपतत एव मे प्रयत्न-प्रेक्षणीयः संवृत्तः ।  
    
क्सक्_१।७:>२% सूतः -- आयुष्मन्न् उद्घातिनी भूमिर् इति मया रश्मि-संयमनाद् रथस्य मन्दी-कृतो वेगः । तेन मृग एष विप्रकृष्ट-अन्तरः संवृत्तः । सम्प्रति सम-देश-वर्तिनस् ते न दुरासदो भविष्यति ।  
    
क्सक्_१।७:>३% राजा -- तेन हि मुच्यन्ताम् अभीषवः ।  
    
_________________________  
    
क्सक्_१।८:<१% सूतः -- यद् आज्ञापयत्य् आयुष्मान् । (रथ-वेगं निरूप्य) आयुष्मन् पश्य पश्य ।  
    
* मुक्तेषु रश्मिषु निरायत-पूर्व-काया ।  
* निष्कम्प-चामर-शिखा निभृत-ऊर्ध्व-कर्णाः  
* आत्म-उद्धतैर् अपि रजोभिर् अलङ्घनीया ।  
* धावन्त्य् अमी मृग-जव-अक्षमया+इव+रथ्याः ॥ क्सक्_१।८ ॥प्।१४  
    
_________________________  
    
क्सक्_१।९:<१% राजा -- सत्यम् । अतीत्य हरितो हरींश् च वर्तन्ते वाजिनः । तथा हि ।  
    
* यद् आलोके सूक्ष्मं व्रजति सहसा तद्-विपुलताम्  
* यद् अर्धे विच्छिन्नं भवति कृत-सन्धानम् इव तत् ।  
* प्रकृष्त्या यद् वक्रं तद् अपि सम-रेखं नयनयोर्  
* न मे दूरे किञ्चित् क्षणम् अपि न पार्श्वे रथ-जवात् ॥ क्सक्_१।९ ॥  
    
क्सक्_१।९:>१% सूत पश्य एनं व्यापद्यमानम् । (इति शर-सन्धानं नाटयति)  
क्सक्_१।९:>२% (नेपथ्ये)  
क्सक्_१।९:>३% भो भो राजन्न् आश्रम-मृगो ऽयं न हन्वव्यो न हन्तव्यः ।  
    
क्सक्_१।९:>४% सूत -- (आकर्ण्य+अवलोक्य च) आयुष्मन्न् अस्य खलु ते बाण-पात-वर्तिनः कृष्ट-सारस्य+अन्तरे तपस्विन उपस्थिताः ।प्।१६  
    
क्सक्_१।९:>५% राजा -- (ससम्भ्रमम्) तेन हि प्रगृह्यन्तां वाजिनः ।  
    
क्सक्_१।९:>६% सूत -- तथा । (इति रथं स्थापयति)  
    
_________________________  
    
क्सक्_१।१०:<१% वैखानसः -- (हस्तम् उद्यम्य) राजन्न् आश्रम-मृगो ऽयं न हन्तव्यो न हन्तव्यः ।  
    
* न खलु न खलु बाणः सन्निपात्यो ऽयम् अस्मिन् मृदुनि मृग-शरीरे पुष्प-राशाव्+इव+अग्निः ।  
* क्व बत हरिणकानां जीवितं च+अतिलोलं क्व च निशित-निपाता वज्र-साराः शरास् ते ॥ क्सक्_१।१० ॥  
    
_________________________  
    
* तत् साधु-कृत-सन्धानं प्रतिसंहर सायकम् ।  
* आर्त-त्राणाय वः शस्त्रं न प्रहर्तुम् अनागसि ॥ क्सक्_१।११ ॥  
    
क्सक्_१।११:>१% राजा -- एष प्रतिसंहृतः (इति यथा+उक्तं करोति)  
    
_________________________  
    
क्सक्_१।१२:<१% वैखानसः -- सदृशम् एतत् पुरु-वंश-प्रदीपस्य भवतः ।  
    
* जन्म यस्य पुरोर् वंशे युक्त-रूपम् इदं तव ।  
* पुत्रम् एवं गुण-उपेतं चक्र-वर्तिनम् आप्नुहि ॥ क्सक्_१।१२ ॥  
    
क्सक्_१।१२:>१% इतरौ -- (बाहू उद्यम्य) सर्वथा चक्र-वर्तिनं पुत्रम् आप्नुहि ।  
क्सक्_१।१२:>२% (सप्रणामम्) प्रतिगृतीतं ब्राह्मण-वचनम् ।  
    
_________________________  
    
क्सक्_१।१३:<१% वैखान्स -- राजन् समिद्-आहरणाय प्रस्थिता वयम् ।एष खलु कण्वस्य कुल-पतेर् अनुमालिनी-तीरम् आश्रमो दृश्यते । न चेद् अन्य-कार्य-अतिपातः प्रविश्य प्रतिगृह्यताम् आतिथेयः सत्कारः । अपि च ।  
    
* रम्यास् तपोधनानां प्रतिहत-विघ्नाः क्रियाः समवलोक्य ।  
* ज्ञास्यसि कियद्-भुजो मे रक्षति मौर्वी-किण-अङ्क इति ॥ क्सक्_१।१३ ॥प्।१८  
    
क्सक्_१।१३:>३% राजा -- अपि सन्निहितो ऽत्र कुल-पतिः ।  
    
क्सक्_१।१३:>४% वैखानस -- इदानीम् एव दुहितरं शकुन्तलाम् अतिथि-सत्काराय नियुज्य दैवम् अस्याः प्रतिकूलं शमयितुं सोम-तीर्थं गतः ।  
    
क्सक्_१।१३:>५% राजा -- भवतु । ताम् एव पश्यामि । सा खलु विदित-भक्तिं मां महर्षेः करिष्यति ।  
    
क्सक्_१।१३:>६% वैखानस -- साधयामस् तावत् (इति सशिष्यो निष्क्रान्तः)  
    
क्सक्_१।१३:>७% राजा -- सूत चोदय+अश्वान् पुण्य-आश्रम-दर्शनेन तावद् आत्मानं पुनीमहे ।  
    
क्सक्_१।१३:>८% सूत -- यद् आज्ञापयत्य् आयुष्मन् । (इति भूयो रथ एवं निरूपयति)  
    
क्सक्_१।१३:>९% राजा -- (समन्ताद् अवलोक्य) सूत अकथितो ऽपि ज्ञायत एव यथा+अयम् आश्रम+आभोगस् तपो-वनस्य+इति ।  
    
क्सक्_१।१३:>१०% सूत -- कथम् इव ।  
    
_________________________  
    
क्सक्_१।१४:<१% राजा -- किं न पश्यति भवान् । इह हि  
    
* नीवाराः शुक-गर्भ-कोटर-मुख-भ्रष्टास् तरूणाम् अधः  
* प्रस्निग्धाः क्वचिद् इङ्गुदी-फाल-भिदः सूच्यन्त एव+उपलाः ।  
* विश्वास-उपगमाद् अभिन्न-गतयः शब्दं सहन्ते मृगास्  
* तोय-आधार-पथाश् च वल्कल-शिखा-निष्यन्द-रेखा-अङ्किताः ॥ क्सक्_१।१४ ॥  
    
* कुल्य-अम्भोभिः पवन-चपलैः शाखिनो धौत-मूला  
* भिन्नो रागः किसलय-रुचाम् आज्य-धूम-उद्गमेन ।  
* एते च+अर्वाग्-उपवन-भुवि छिन्न-दर्भ-अङ्कुरायाम्  
* नष्ट-अंशका हरिण-शिशवो मन्द-मन्दं चरन्ति ॥ क्सक्_१।१४अ ॥ प्।२०  
    
क्सक्_१।१४:>१% सूत -- सर्वम् उपपन्नम् ।  
    
क्सक्_१।१४:>२% राजा -- (स्तोकम् अन्तरं गत्वा) तपो-वन-निवासिनाम् उपरोधो मा भूत् । एतावत्य् एव रथं स्थापय यावद् अवतरामि ।  
    
क्सक्_१।१४:>३% सूत -- धृताः प्रग्रहाः । अवतरत्व् आयुष्मान् ।  
    
क्सक्_१।१४:>४% राजा -- (अवतीर्य) सूत विनीत-वेषेण प्रवेष्टव्यानि तपो-वनानि नाम । इदं तावद् गृह्यताम् । (इति सूतस्य+आभरणानि धनुश् च+उपनीय+अर्पयति) सूत यावद् आश्रम-वासिनः प्रत्यवेक्ष्य+अहम् उपावर्ते तावद् आर्द्र-पृष्ठाः क्रियन्तां वाजिनः ।  
    
क्सक्_१।१४:>५% सूत -- तथा (इति निष्क्रान्तः)  
    
_________________________  
    
क्सक्_१।१५:<१% राजा -- (परिक्रम्य+अवलोक्य च) इदम् आश्रम-द्वारम् ।यावत् प्रविशामि (प्रविश्य । निमित्तं सूचयन्)  
    
* शान्तम् इदम् आश्रम-पदं स्फुरति च बाहुः कुतः फलम् इह+अस्य ।  
* अथवा भवितव्यानां द्वाराणि भवन्ति सर्वत्र ॥ क्सक्_१।१५ ॥  
    
क्सक्_१।१५:>१% (नेपथ्ये)  
क्सक्_१।१५:>२% इत इतः सख्यौ ।  
    
_________________________  
    
क्सक्_१।।१६:<१% राजा -- (कर्णं दत्त्वा) अये दक्षिणेन वृक्ष-वाटिकाम् आलाप इव श्रूयते । यावद् अत्र गच्छामि । (परिक्रम्य+अवलोक्य च) अये एतास् तपस्वि-कन्यकाः स्व-प्रमाण-अनुरूपैः सेचन-घटैर् बाल-पादपेभ्यः पयो दातुम् इत एव+अभिवर्तन्ते (निपुणं निरूप्य) अहो मधुरम् आसां दर्शनम् ।प्।२२  
    
* शुद्ध-अन्त-दुर्लभम् इदं वपुर् आश्रम-वासिनो यदि जनस्य ।  
* दूरी-कृताः खलु गुणैर् उद्यान-लता वन-लताभिः ॥ क्सक्_१।।१६ ॥  
    
क्सक्_१।१६:>१% यावद् इमां छायाम् आश्रित्य प्रतिपालयामि (इति विलोकयन् स्थितः)  
    
क्सक्_१।१६:>२% शकुन्तला -- इत इतः सख्यौ ।  
    
क्सक्_१।१६:>३% अनसूया -- हला शकुन्तले त्वत्तो ऽपि तात-काश्यपस्य+आश्रम-वृक्षकाः प्रियतरा+इति तर्कयामि । येन नव-मालिका-कुसुम-पेलवा अपि त्वम् एतेषाम् आलवाल-पूरणे नियुक्ता ।  
    
क्सक्_१।१६:>४% शकुन्तला -- न केवलं तात-नियोग एव । अस्ति मे सोदर-स्नेहो ऽप्य् एतेषु । (इति वृक्ष-सेचनं रूपयति)  
    
_________________________  
    
क्सक्_१।१७:<१% राजा -- कथम् इयं सा कण्व-दुहिता । असाधु-दर्शी खलु तत्र-भवान् काश्यपो य इमाम् आश्रम-धर्मे नियुङ्क्ते ।  
    
* इदं किल-अव्याज-मनोहरं वपुस् तपः-क्षमं साधयितुं य इच्छति ।  
* ध्रुवं स नील-उत्पल-पत्र-धारया शमी-लतां छेत्तुम् ऋषिर् व्यवस्यति ॥ क्सक्_१।१७ ॥प्।२४  
    
क्सक्_१।१७:>१% भवतु । पादप-अन्तर्हित एव तावद् एनां पश्यामि । (इति तथा करोति)  
    
क्सक्_१।१७:>२% शकुन्तला -- सखि अनसूये अतिपिनद्धेन वल्कलेन प्रियं वदया नियन्त्रिता+अस्मि । शिथिलय तावद् एतत् ।  
    
क्सक्_१।१७:>३% अनसूया -- तथा । (इति शिखिलयति)  
    
क्सक्_१।१७:>४% प्रियंवदा -- (सहासम्) अत्र पयो-धर-विस्तारयितृ आत्मनो यौवनम् उपालभस्व । मां किम् उपालभसे ।  
    
_________________________  
    
क्सक्_१।१८:<१% राजा -- कामम् अननुरूपम् अस्य वपुषो वल्कलं न पुनर् अलङ्कार-श्रियं न पुष्यति । कुतः  
    
* सरसिजम् अनुविद्धं शैवलेन+अपि रम्यम्  
* मलिनम् अपि हिम-अंशोर् लक्ष्म लक्ष्मीं तनोति ।  
* इयम् अधिक-मनोज्ञा वल्कलेन+अपि तन्वी ।  
* किम् इव हि मधुराणां मण्डनं न+आकृतीनाम् ॥ क्सक्_१।१८ ॥  
    
क्सक्_१।१८:>१% शकुन्तला -- (अग्रतो ऽवलोक्य) एष वात-ईरित-पल्लव-अङ्गुलीभिस् त्वरयति+इव+मां केसर-वृक्षकः । यावद् एनं सम्भावयामि (इति परिक्रामति)  
    
क्सक्_१।१८:>२% प्रियंवदा -- हला शकुन्तले अत्र+इव+तावन् मुहूर्तं तिष्ठ यावत् त्वया+उपगतया लता-सनाथ इव अयं केसर-वृक्षकः प्रतिभाति ।प्।२६  
क्सक्_१।१८:>३% अतः खलु प्रियंवदा+असि त्वम् ।  
_________________________  
    
क्सक्_१।१९:<१% राजा -- प्रियम् अपि तथ्यम् आह शकुन्तलां प्रियंवदा । अस्याः खलु  
    
* अधरः किसलय-रागः कोमल-विटप-अनुकारिणौ बाहू ।  
* कुसुमम् इव लोभनीयं यौवनम् अङ्गेषु सन्नद्धम् ॥ क्सक्_१।१९ ॥  
    
क्सक्_१।१९:>१% अनसूया -- हला शकुन्तले इयं स्वयं वर-वधूः सह-कारस्य त्वया कृत-नामधेया वन-ज्योत्स्ना+इति नव-मालिका । एनां विस्मृता+असि ।  
    
क्सक्_१।१९:>२% शकुन्तला -- तद् आत्मानम् अपि विस्मरिष्यामि । (लताम् उपेत्य+अवलोक्य च) हला रमणीये खलु काल एतस्य लता-पादप-मिथुनस्य व्यतिकरः संवृत्तः । नव-कुसुम-यौवना वन-ज्योत्स्ना स्निग्ध-पल्लवतया+उपभोग-क्षमः सहकारः । (इति पश्यन्ती तिष्ठति)  
    
क्सक्_१।१९:>३% प्रियंवदा -- अनसूये जानासि किं शकुन्तला वन-ज्योत्स्नाम् अतिमात्रं पश्यति+इति ।  
    
क्सक्_१।१९:>४% अनसूया -- न खलु विभावयामि । कथय ।  
    
क्सक्_१।१९:>५% प्रि -- यथा वन-ज्योत्स्ना+अनुरूपेण पादपेन सङ्गता अपि नाम+एवम् अहम् अप्य् आत्मनो ऽनुरूपं वरं लभेय+इति ।  
    
क्सक्_१।१९:>६% शकु -- एष नूनं तव+आत्म-गतो मनोरथः । (इति कलशम् आवर्जयति)प्।२८  
    
क्सक्_१।१९:>७% राजा -- अपि नाम कुल-पतेर् इयम् असवर्ण-क्षेत्र-सम्भवा स्यात् । अथवा कृतं सन्देहेन  
_________________________  
    
* असंशयं क्षत्र-परिग्रह-क्षमा यद् आर्यम् अस्याम् अभिलाषि मे मनः ।  
* सतां हि सन्देह-पदेषु वस्तुषु प्रमाणम् अन्तः-करण प्रवृत्तयः ॥ क्सक्_१।२० ॥  
    
क्सक्_१।२०:>१% तथा+अपि तत्त्वत एनाम् उपलभ्ये ।  
    
क्सक्_१।२०:>२% शकु -- (ससम्भ्रमम्) अम्भो । सलिल-सेक-सम्भ्रम-उद्गतो नवमालिकाम् उज्झित्वा वदनं मे मधु-करो ऽभिवर्तते (इति भ्रमर-बाधां रूपयति)  
    
_________________________  
    
क्सक्_१।२१:<१% राजा -- (सस्पृहम्)  
    
* चल-अपाङ्गां दृष्टिं स्पृशसि बहुशो वेपथुमतीम्  
* रहस्य् आख्यायी+इव+स्वनसि मृदु कर्ण-अन्तिक-चरः ।  
* करौ व्याधुन्वत्याः पिबसि रति-सर्वस्वम् अधरम्  
* वयं तत्त्व-अन्वेषान् मधु-कर हतास् त्वं खलु कृती ॥ क्सक्_१।२१ ॥प्।३०  
    
क्सक्_१।२१:>१% न एष ध्र्ष्टो विरमति । अन्यतो गमिष्यामि । कथम् इतो ऽप्य् आगच्छति । हला परित्रायेथां माम् अनेन दुर्विनीतेन मधु-करेण+अभिभूयमानाम् ।  
    
क्सक्_१।२१:>२% उभे -- (सस्मितम्) के आवां परित्रातुम् । दुष्यन्तम् आक्रन्द । राज-रक्षितव्यानि तपो-वनानि नाम ।  
    
क्सक्_१।२१:>३% राजा -- अवसरो ऽयम् आत्मानं प्रकाशयितुम् । न भेतव्यं न भेतव्यम् -- (इत्य् अर्ध-उक्ते स्वगतम्) राज-भावस् त्व् अभिज्ञातो भवेत् । भवत्व् एवं तावद् अभिधास्ये ।  
    
क्सक्_१।२१:>४% शकु -- (पद-अन्तरे स्थित्वा ।सदृष्टि-क्षेपम्) कथम् इतो ऽपि माम् अनुसरति ।प्।३२  
    
_________________________  
    
क्सक्_१।२२:<१% राजा -- (सत्वरम् उपसृत्य) आः  
    
* कः पौरवे वसुमतीं शासति शासितरि दुर्विनीतानाम्  
* अयम् आचरत्य् अविनयं मुग्धासु तपस्वि-कन्यासु ॥ क्सक्_१।२२ ॥  
    
क्सक्_१।२२:>१% (सर्वा राजानं दृष्टा किञ्चिद् इव सम्भ्रान्ताः)  
    
क्सक्_१।२२:>२% अनसूया -- आर्यण् न खलु किम् अप्य् अत्याहितम् । इयं नौ प्रिय-सखी मधु-करेण+अभिभूयमाना कातरी-भूता । (इति शकुन्तलां दर्शयति)  
    
क्सक्_१।२२:>३% राजा -- (शकुन्तला-अभिमुखो भूत्वा) अपि तपो वर्धते ।  
क्सक्_१।२२:>४% (शकुन्तला साध्वसाद् अवचना तिष्ठति)  
    
क्सक्_१।२२:>५% अनसूया -- इदानीम् अतिथि-विशेष-लाभेन । हला शकुन्तले गच्छ+उटजम् । फल-मिश्रम् अर्घम् उपहर । इदं पाद-उदकं भविष्यति ।  
    
क्सक्_१।२२:>६% राजा -- भवतीनां सूनृतया एव कृतम् आतिथ्यम् ।  
    
क्सक्_१।२२:>७% प्रियंवदा -- तेन ह्य् अस्यां प्रछाय-शीतलायां सप्त-पर्ण-वेदिकायां मुहूर्तम् उपविश्य परिश्रम-विनोदं करोत्व् आर्यः ।प्।३४  
    
क्सक्_१।२२:>८% राजा -- नूनं यूयम् अप्य् अनेन कर्मणा परिश्रान्ताः ।  
    
क्सक्_१।२२:>९% अनसूया -- हला शकुन्तले उचितं नः पर्युपासनम् अतिथीनाम् । अत्र+उपविशामः (इति सर्वा उपविशन्ति)  
    
क्सक्_१।२२:>१०% शकु -- (आत्म-गतम्) किं नु खल्व् इमं प्रेक्ष्य तपो-वन-विरोधिनो विकारस्य गमनीया+अस्मि संवृत्ता ।  
    
क्सक्_१।२२:>११% राजा -- (सर्वा विलोक्य) अहो सम-वयो-रूप-रमणीयं भवतीनां सौहार्दम् ।  
    
क्सक्_१।२२:>१२% प्रि -- (जन-अन्तिकम्) अनसूये को नु खल्व् एष चतुर-गम्भीर-आकृतिर् मधुरं प्रियम् आलपन् प्रभाववान् इव लक्ष्यते ।  
    
क्सक्_१।२२:>१३% अन -- सखि मम अप्य् अस्ति कौतूहलम् । पृच्छामि तावद् एनम्  
क्सक्_१।२२:>१४% (प्रकाशम्)  
क्सक्_१।२२:>१५% आर्यस्य मधुर-आलाप-जनितो विश्रम्भो मां मन्त्रयते कतम आर्येण राजर्षि-वंशो ऽलङ्क्रियते कतमो वा विरह-पर्युत्सुक-जनः कुतो देशः किं निमित्तं वा सुकुमारतरो ऽपि तपो-वन-गमन-परिश्रमस्य+आत्मा पदम् उपनीतः ।प्।३६  
    
क्सक्_१।२२:>१६% शकु -- (आत्म-गतम्) हृदय मा+उत्ताम्य । एषा त्वया चिन्तितान्य् अनसूया मन्त्रयते ।  
क्सक्_१।२२:>१७% राजा --- (आत्म-गतम्) कथम् इदानीम् आत्मानं निवेदयामि कथं वा+आत्म-अपहारं करोमि । भवतु । एवं तावद् एनां वक्ष्ये । (प्रकाशम्) भवति यः पौरवेण राज्ञा धर्म-अधिकारे नियुक्तः सो ऽहम् अविघ्न-क्रिया-उपलम्भाय धर्म-अरण्यम् इदम् आयातः ।  
क्सक्_१।२२:>१८% (शकुन्तला शृङ्गार-लज्जां रूपयति)  
    
क्सक्_१।२२:>१९% अन -- (उभयोर् आकारं विदित्वा । जन-अन्तिकम्) हला शकुन्तले यद् यत्र+अद्य तातः सन्निहितो भवेत् ।  
    
क्सक्_१।२२:>२०% शकु -- ततः किं भवेत् ।  
    
क्सक्_१।२२:>२१% सख्यौ -- इमं जीवित-सर्वस्वेन+अप्य् अतिथि-विशेषं कृत-अर्थं करिष्यति ।  
    
क्सक्_१।२२:>२२% शकु -- युवाम् अपेतम् । किम् अपि हृदये कृत्वा मत्रयेथे । न युवयोर् वचनं श्रोष्यामि ।प्।३८  
    
क्सक्_१।२२:>२३% राजा -- वयम् अपि तावद् भवत्योः सखी-गतं किम् अपि पृच्छामः ।  
    
क्सक्_१।२२:>२४% सक्क्यौ -- आर्य अनुग्रह इव+इयम् अभ्यर्थना ।  
    
क्सक्_१।२२:>२५% राजा -- भगवान् काश्यपः शाश्वते ब्रह्मणि स्थित इति प्रकाशः । इयं च वः सखी तद् आत्मजा+इति कथम् एतत् ।  
    
क्सक्_१।२२:>२६% अनसूया -- शृणोत्व् आर्यः । अस्ति को ऽपि कौशिक इति गोत्र-नाम-धेयो महा-प्रभावो राजर्षिः ।  
    
क्सक्_१।२२:>२७% राजा -- अस्ति । श्रूयते ।  
    
क्सक्_१।२२:>२८% अन -- तम् आवयोः प्रिय-सख्याः प्रभवम् अवगच्छ । उज्झितायाः शरीर-संवर्धन-आदिभिस् तात-काश्यपो ऽस्याः पिता ।प्।४०  
    
क्सक्_१।२२:>२९% राजा -- उज्झित-शब्देन जनितं मे कौतूहलम् । आ-मूलात्+श्रोतुम् इच्छामि ।  
    
क्सक्_१।२२:>३०% अन -- शृणोत्व् आर्यः । गौतमी-तीरे पुरा किल तस्य राजर्षेर् उग्रे तपसि वर्तमानस्य किम् अपि जात-शङ्कैर् देवैर् मेनका नाम-अप्सराः प्रेषिता नियम-विघ्न-कारिणी ।  
    
क्सक्_१।२२:>३१% राजा -- अस्त्य् एतद् अन्य-समाधि-भीरुत्वं देवानाम् ।  
    
क्सक्_१।२२:>३२% अनसूया -- ततो वसन्त-उदार-समये तस्या उन्मादयितृ रूपं प्रेक्ष्य -- (इत्य् अर्ध-उक्ते लज्जया विरमति)  
    
क्सक्_१।२२:>३३% राजा -- परस्ताज् ज्ञायत एव । सर्वथा+अप्सरः-सम्भवा+एषा ।  
    
क्सक्_१।२२:>३४% अनसूया -- अथ किम् ।  
    
_________________________  
    
क्सक्_१।२३:<१% राजा -- उपपद्ये ।  
    
* मानुषीषु कथं वा स्याद् अस्य रूपस्य सम्भवः ।  
* न प्रभा-तरलं ज्योतिर् उदेति वसुधा-तलात् ॥ क्सक्_१।२३ ॥  
    
क्सक्_१।२३:>१% (शकुन्तला+अधो-मुखी तिष्ठति)  
    
क्सक्_१।२३:>२% राजा -- (आत्म-गतम्) लब्ध-अवकाशो मे मनो-रथः । किं तु सख्या परिहास-उदाहृतां वर-प्रार्थनां श्रुत्वा धृत-द्वैधी-भाव-कातरं मे मनः ।  
    
क्सक्_१।२३:>३% प्रि -- (सस्मितं शकुन्तलां विलोक्य नायक-अभिमुखी भूत्वा)  
क्सक्_१।२३:>४% पुनर् अपि वक्तु-काम इव+आर्यः ।  
क्सक्_१।२३:>५% (शकुन्तलां सखीम् अङ्गुल्या तर्जयति)प्।४२  
    
क्सक्_१।२३:>६% राजा -- सम्यग् उपलक्षितं भवत्या । अस्ति नः सच्-चरित-श्रवण-लोभाद् अन्यद् अपि प्रष्टव्यम् ।  
    
क्सक्_१।२३:>७% प्रि -- अलं विचार्य । अनियन्त्रण-अनुयोगस् तपस्वि-जनो नाम ।  
    
_________________________  
    
क्सक्_१।२४:<१% राजा -- इत् सखीं ते ज्ञातुम् इच्छामि ।  
    
* वैखानसं किम् अनया व्रतम् आ-प्रदानाद्  
* व्यापार-रोधि मदनस्य निषेवितव्यम् ।  
* अत्यन्तम् आत्म-सदृश-ईक्षण-वल्लभाभिर्  
* आहो निवत्स्यति सम हरिण-अङ्गनाभि ॥ क्सक्_१।२४ ॥  
    
क्सक्_१।२४:>१% प्रि -- आर्य धर्म-चरणे ऽपि पर-वशो ऽयं जनः । गुरोः पुनर् अस्या अनुरूप-वर-प्रदाने सङ्कल्पः ।  
    
_________________________  
    
क्सक्_१।२५:<१% राजा -- (आत्म-गतम्) अन् दुरवापा+इयं खलु प्रार्थना ।  
    
* भव हृदय साभिलाषं सम्प्रति सन्देह निर्णयो जातः ।  
* आशङ्कसे यद् अग्निं तद् इदं स्पर्श-क्षमं रत्नम् ॥ क्सक्_१।२५ ॥  
    
क्सक्_१।२५:>१% शकु -- (सरोषम् इव) अनसूये गमिष्याम्य् अहम् ।  
    
क्सक्_१।२५:>२% अन -- किं निमित्तम् ।  
    
क्सक्_१।२५:>३% शकु -- इमाम् असम्बद्ध-प्रलापीं प्रियंवदाम् आर्यायै गौतम्यै निवेदयिष्यामि ।प्।४४  
    
क्सक्_१।२५:>४% अन -- सखि न युक्तम् अकृत-सत्कारम् अतिथि-विशेषं विसृज्य स्वछन्दतो गमनम् ।  
क्सक्_१।२५:>५% (शकुन्तला न किञ्चिद् उक्त्वा प्रस्थिता+एव)  
    
_________________________  
    
क्सक्_१।२६:<१% राजा -- (ग्रहीतुम् इच्छन् निगृह्य+आत्मानम् । आत्म-गतम्) अहो चेष्टा+प्रतिरूपिका कामि-जन-मनो-वृत्तिः । अहं हि  
    
* अनुयास्यन् मुनि-तनयां सहसा विनयेन वारित-प्रसरः ।  
* स्थानाद् अनुच्चलन्न् अपि गत्वा+इव+पुनः प्रतिनिवृत्तः ॥ क्सक्_१।२६ ॥  
    
क्सक्_१।२६:>१% प्रि -- (शकुन्तलां निरुध्य) हला न ते युक्तं गन्तुम् ।  
    
क्सक्_१।२६:>२% शकु -- (सभ्रू-भङ्गम्) किं निमित्तम् ।  
    
क्सक्_१।२६:>३% प्रि -- वृक्ष-सेचने द्वे दारयसि मे । एहि तावत् । आत्मानं मोचयित्वा ततो गमिष्यसि (इति बलाद् एनां निवर्तयति)  
    
_________________________  
    
क्सक्_१।२७:<१% राजा -- भद्रे वृक्ष-सेचनाद् एव परिश्रान्ताम् अत्र-भवतीं लक्षये । तथा ह्य् अस्याः (प्।४६)  
    
* स्रस्त-अंसाव् अतिमात्र-लोहित-तलौ बाहू घट-उत्क्षेपणाद् अद्य अपि स्तन-वेपथुं जनयति श्वासः प्रमाण-अधिकः ।  
* बद्धं कर्ण-शिरीष-रोधि वदने धर्म-अम्भसां जालकं बन्धे स्रंसिनि च+एक-हस्त-यमिताः पर्याकुला मूर्धजाः ॥ क्सक्_१।२७ ॥  
    
क्सक्_१।२७:>१% तद् अहम् एनाम् अनृणां करोमि (इति अङ्गुलीयं दातुम् इच्छति)  
क्सक्_१।२७:>२% (उभे नाम-मुद्रा-अक्षराण्य् अनुवाच्य परस्परम् अवलोकयतः)  
    
क्सक्_१।२७:>३% राजा -- अलम् अस्मान् अन्यथा सम्भाव्य । राज्ञः परिग्रहो ऽयम् इति राज-पुरुषं माम् अवगच्छथ ।  
    
क्सक्_१।२७:>४% प्रि -- तेन हि न+अर्हत्य् अङ्गुलीयकम् अङ्गुली-वियोगम् । आर्यस्य वचनेन+अनृणा+इदानीम् एषा । (किञ्चिद् विहस्य) हला शकुन्तले मोचिता+अस्य् अनुकम्पिना+आर्येण । अथवा महा-राजेन । गच्छ+इदानीम् ।  
    
क्सक्_१।२७:>५% शकु -- (आत्म-गतम्) यद्य् आत्मनः प्रभविष्यामि ।  
क्सक्_१।२७:>६% (प्रकाशम्) का त्वं विस्रष्टव्यस्य रोद्धव्यस्य वा ।प्।४८  
    
_________________________  
    
क्सक्_१।२८:<१% राजा -- (शकुन्तलां विलोक्य । आत्म-गतम्) किं नु खलु यथा वयम् अस्याम् एवम् इयम् अप्य् अस्मान् प्रति स्यात् । अथवा लब्ध+अवकाशा मे प्रार्थना । कुतः ।  
    
* वाचं न मिश्रयति यद्य् अपि मद्-वचोभिः  
* कर्णं ददात्य् अभिमुखं मयि भाषमाणे ।  
* कामं न तिष्ठति मद-आनन-सम्मुखीनाम्  
* भूयिष्ठम् अन्य-विषया न तु दृष्टिर् अस्याः ॥ क्सक्_१।२८ ॥  
    
क्सक्_१।२८:>१% (नेपथ्ये)  
    
_________________________  
    
क्सक्_१।२९:<१% भो भोस् तपस्विनः सन्निहितास् तपो-वन-सत्त्व-रक्षायै भवत । प्रत्यासन्नः किल मृग या विहारी पार्थिवो दुष्यन्तः ।  
    
* तुरग-खुर-हतस् तथा हि रेणुर् विटप-विषक्त-जल-आर्द्र-वल्कलेषु ।  
* पतति परिणत-अरुण-प्रकाशः शलभ-समूह इव+आश्रम-द्रुमेषु ॥ क्सक्_१।२९ ॥  
    
अपि च ।  
    
_________________________  
    
* तीव्र-आघात-प्रतिहत-तरु-स्कन्ध-लग्न-एक-दन्तः  
* पाद-आकृष्ट-व्रतति-वलया-सङ्ग-सञ्जात-पाशः ।  
* मूर्तो विघ्नस् तपस इव नो भिन्न-सारङ्ग-यूथो  
* धर्म-अरण्यं प्रविशति गजः स्यन्दन-आलोक-भीतः ॥ क्सक्_१।३० ॥  
    
क्सक्_१।३०:>१% (सर्वाः कर्णं दत्त्वा किञ्चिद् इव सम्भ्रान्ताः)  
    
क्सक्_१।३०:>२% राजा -- (आत्म-गतम्) अहो धिक् पौरा अस्मद्-अन्वेषिणस् तपो-वनम् उपरुन्धन्ति । भवतु । प्रतिगमिष्यामस् तावत् ।प्।५०  
    
क्सक्_१।३०:>३% सख्यौ -- आर्य अनेन+आरण्यक-वृत्त-अन्तेन पर्याकुलाः स्मः । अनुजानीहि न उटज-गमनाय ।  
    
क्सक्_१।३०:>४% राजा -- (ससम्भ्रमम्) गच्छन्तु भवत्यः । वयम् अप्य् आश्रम-पीडा यथा न भवति तथा प्रयतिष्यामहे ।  
क्सक्_१।३०:>५% (सर्वे उत्तिष्ठन्ति)  
    
क्सक्_१।३०:>६% सख्यौ -- आर्य असम्भावित-अतिथि-सत्कारं भूयो ऽपि प्रेक्षण-निमित्तं लज्जामहे आर्यं विज्ञापयितुम् ।  
    
क्सक्_१।३०:>७% राजा -- मा मा+एवम् । दर्शनेन+एव भवतीनां पुरस्कृतो ऽस्मि ।  
क्सक्_१।३०:>८% शकु-- अनसूये अभिनव-कुश-सूच्या परीक्षतं चरणं कुरबक-शाखा-परिलग्नं च वल्कलम् । तावत् परिपालयत मां यावद् एतन् मोचयामि ।  
क्सक्_१।३०:>९% (शकुन्तला राजानम् अवलोकयन्ती सव्याजं विलम्ब्य सह सखीभ्यां निष्क्रान्ता)प्।५२  
    
_________________________  
    
क्सक्_१।३१:<१% राजा -- मन्द-औत्सुक्यो ऽस्मि नगर-गमनं प्रति । यावद् अनुयात्रिकान् समेत्य न+अतिदूरे तपो-वनस्य निवेशयेयम् । न खलु शक्नोमि शकुन्तला-व्यापाराद् आत्मानं निवर्तयितुम् । मम हि  
    
* गच्छति पुरः शरीरं धावति पश्चाद् असंस्तुतं चेतः ।  
* चीन-अंशुकम् इव केतोः प्रतिवातं नीयमानस्य ॥ क्सक्_१।३१ ॥  
    
क्सक्_१।३१:>१% (इति निष्क्रान्ताः सर्वे)  
(प्रथमो ऽङ्कः)

**************************************************************************

द्वितीयो ऽङ्कः  
    
क्सक्_२।१:<१% (ततह प्रविशति विषण्णो विदूषकः)  
    
क्सक्_२।१:<२% विदूषक -- (निःश्वस्य) भो दिस्टम् । एतस्य मृगया-शीलस्य राज्ञो वयस्य-भावेन निर्विण्णो ऽस्मि । अयं मृगो ऽयं वहारो ऽयं शार्दूल इति मध्य-अह्ने ऽपि ग्रीष्म-विरल-पादप-छायासु वन-राजिष्व् आहिण्डयते अटतीतो ऽटवी । पत्र-सङ्कर-कषायाणि कदुष्णानि गिरि-नदी-जलानि पीयन्ते । अनियत-वेलं शूल्य-मांस-भूयिष्ठ आहारो भुज्यते । तुरग-अनुधावन-कण्डित-सन्धे रात्राव् अपि निकामं शयितव्यं न+अस्ति । ततो महत्य् एव प्रत्यूषे दास्याः पुत्रैः शकुनि-लुब्धकैर् वन-ग्रहण-कोलाहलेन प्रतिबोधितो ऽस्मि । इयता+इदानीम् अपि पीडा न किष्क्रामति । ततो गण्डस्य+उपरि पिण्डकः संवृत्तः । ह्यः किल+अस्मास्व् अवहीनेषु तत्र भवतो मृग-अनुसारेण+आश्रम-पदं प्रविष्टस्य तापस-कन्यका शकुन्तला मम+अधन्यतया दर्शिता । साम्प्रतं नगर-गमनाय मनः कथम् अपि न करोति । अद्य अपि तस्य ताम् एव चिन्तयतो ऽक्ष्णोः प्रभातम् आसीत् । का गतिः । यावत् तं कृत-आचार-परिक्रमं पश्यामि । (इति परिक्रम्य+अवलोक्य च)प्।५४ एष बाण-आसन-हस्ताभिर् यवनीभिर् वन-पुष्प-माला-धारिणीभिः परिवृत इत एव+आगछति प्रिय-वयस्यः । भवतु । अङ्ग-भङ्ग-विकल इव भूत्वा स्थास्यामि । यद्य् एवम् अपि नाम विश्रमं लभेय । (इति दण्ड-काष्ठम् अवलम्ब्य स्थितः)  
क्सक्_२।१:<३% (ततः प्रविशति यथा-निर्दिष्ट-परिवारो राजा)  
    
_________________________  
    
क्सक्_२।१:<१% राजा --  
    
* कामं प्रिया न सुलभा मनस् तु तद्-भाव-दर्शन-आश्वासि ।  
* अकृत-अर्थे ऽपि मनसिजे रतिम् उभय-प्रार्थना कुरुते ॥ क्सक्_२।१ ॥  
    
_________________________  
    
क्सक्_२।२:<१% (स्मितं कृत्वा) एवम् आत्म-अभिप्राय-सम्भावित-इष्ट-जन-चित्त-वृत्तिः प्रार्थिता विडम्ब्यते ।प्।५६  
    
* स्निग्धं वीक्षितम् अन्यतो ऽपि नयने यत् प्रेरयन्त्या तया  
* यातं यच् च नितम्बयोर् गुरुतया मन्दं विलासाद् इव ।  
* मा गा इत्य् उपरुद्धया यद् अपि सा सासूयम् उक्ता सखी  
* सर्वं तत् किल मत्-परायणम् अहो कामी स्वतां पश्यति ॥ क्सक्_२।२ ॥  
    
क्सक्_२।२:>१% विदूषक -- (तथा-स्थित एव) भो वयस्य न मे हस्त-पादं प्रसरति तद् वान् मात्रेण जापयिष्यामि । जयतु जयतु भवान् ।  
    
क्सक्_२।२:>२% राजा -- कुतो ऽयं गात्र-उपघातः ।  
    
क्सक्_२।२:>३% विदु -- कुतः किल स्वयम् अक्ष्य्-आकुली-कृत्य-अश्रु-कारणं पृच्छसि ।  
    
क्सक्_२।२:>४% रा -- न खल्व् अवगच्छामि ।  
    
क्सक्_२।२:>५% विदु -- भो वयस्य यद् वेतसः कुब्ज-लीलां विडम्बयति तत् किम् आत्मनः प्रभावेण ननु नदी-वेगस्य ।  
    
क्सक्_२।२:>६% रा -- नदी-वेगस् तत्र कारणम् ।  
    
क्सक्_२।२:>७% विदु -- मम अपि भवान् ।  
    
क्सक्_२।२:>८% रा -- कथम् इव ।  
    
क्सक्_२।२:>९% विदु -- एवं राज-कार्याण्य् उज्झित्वा+एतादृश आकुल-प्रदेशे वन-चर-वृत्तिना त्वया भवितव्यम् । यत् सत्यं प्रत्यहं श्वा-पद-समुत्सारणैः सङ्क्षोभित-सन्धि-बन्धानां मम गात्राणाम् अनीशो ऽस्मि संवृत्तः । तत् प्रसीद मे । एका+अहम् अपि तावद् विश्रम्यताम् ।प्।५८  
    
_________________________  
    
क्सक्_२।३:<१% राजा -- (स्वगतम्) अयं च+एवम् आह । मम अपि काश्यप-सुताम् अनुस्मृत्य मृगया-विक्लवं चेतः । कुतः  
    
* न नमयितुम् अधिज्यम् अस्मि शक्तो धनुर् इदम् आहित-सायकं मृगेषु ।  
* सह-वसतिम् उपेत्य यैः प्रियायाः कृत इव मुग्ध-विलोक-उपदेशः ॥ क्सक्_२।३ ॥  
    
क्सक्_२।३:>१% विदु -- (राज्ञो मुखं विलोक्य) अत्र-भवान् किम् अपि हृदये कृत्वा मन्त्रयते । अरण्ये मया रुदितम् आसीत् ।प्।६०  
    
क्सक्_२।३:>२% रा -- (सस्मितम्) किम् अन्यत् । अनतिक्रमणीयं मे सुहृद्-वाक्यम् इति स्थितो ऽस्मि ।  
    
क्सक्_२।३:>३% विदु -- चिरं जीव । (इति गन्तुम् इछति)  
    
क्सक्_२।३:>४% रा -- वयस्य तिष्ठ । सावशेषं मे वचः ।  
    
क्सक्_२।३:>५% विदु -- आज्ञापयतु भवान् ।  
    
क्सक्_२।३:>६% रा -- विश्रान्तेन भवता मम अप्य् एकस्मिन्न् अनायासे कर्मणि सहायेन भवितव्यम् ।  
    
क्सक्_२।३:>७% विदु -- किं मोदक-खादिकायाम् । तेन ह्य् अयं सुगृहीतः क्षणः ।  
    
क्सक्_२।३:>८% रा -- यत्र वक्ष्यामि । कः को ऽत्र भोः ।  
क्सक्_२।३:>९% (प्रविश्य)  
    
क्सक्_२।३:>१०% दौवारिक -- (प्रणम्य) आज्ञापयतु भर्त्ता ।  
    
क्सक्_२।३:>११% रा -- रैवतक सेना-पतिस् तावद् आहूयताम् ।  
    
क्सक्_२।३:>१२% दौ -- तथा । (इति निष्क्रम्य सेना-पतिना सह पुनः प्रविश्य) एष आज्ञा-वचन-उत्कण्ठो भर्ता+इतो-दत्त-दृष्टिर् एव तिष्ठति । उपसर्पत्व् आर्यः ।  
    
_________________________  
    
क्सक्_२।४:<१% सेएना -- (राजानम् अवलोक्य) दृष्ट-दोषा अपि स्वामिनि मृगया केवलं गुण एव संवृत्ता । तथा हि देवः (प्।६२)  
    
* अनवरत-धनुर् ज्या-आस्फालन-क्रूर-पूर्व रवि-किरण-सहिष्णु स्वेद-लेशैर् अभिनम् ।  
* अपचितम् अपि गात्रं व्यायतत्वाद् अलक्ष्यं गिरि-चर इव नागः प्राण-सारं बिभर्ति ॥ क्सक्_२।४ ॥  
    
क्सक्_२।४:>१% (उपेत्य) जयतु जयतु स्वामी । गृहीत-श्वा-पदम् अरण्यम् । किम् अन्यत्र-अवस्थीयते ।  
    
क्सक्_२।४:>२% राजा -- मन्द-उत्साहः कृतो ऽस्मि मृगया-अपवादिना माधव्येन ।  
    
क्सक्_२।४:>३% सेनापति -- (जनान्तिकम्) सखे स्थिर-प्रतिबन्धो भव । अहं तावत् स्वामिनश् चित्त-वृत्तिम् अनुवर्तिष्ये । (प्रकाशम्) प्रलपत्व् एष वैधेयः । ननु प्रभुर् एव निदर्शनम् ।  
_________________________  
    
* मेदश्-छेद-कृश-उदरं लघु भवत्य् उत्थान-योग्यं वपुः  
* सत्त्वानाम् अपि लक्ष्यते विकृतिमच् चित्तं भय-क्रोधयोः ।  
* उत्कर्षः स च धन्विनां यद् इषवः सिध्यन्ति लक्ष्ये चले  
* मिथ्या एव व्यसनं वदन्ति मृगयाम् ईदृग् विनोदः कुतः ॥ क्सक्_२।५ ॥  
    
क्सक्_२।५:>१% विदु -- अपेहि रे उत्साह-हेतुक । अत्र-भवान् प्रकृतिम् आपन्नः । त्वं तावद् अटवीतो ऽटवीम् आहिण्डमानो नर-नासिका-लोलुपस्य जीर्ण-ऋक्षस्य कस्य अपि मुखे पतिष्यसि ।प्।६४  
    
_________________________  
    
क्सक्_२।६:<१% रा -- भद्र सेना-पते आश्रम-सन्निकृष्टे स्थिताः स्मः । अतस् ते वचो न+अभिनन्दामि । अद्य तावत् ।  
    
* गाहन्तां महिषा निपान-सलिलं शृङ्गैर् मुहुस् ताडितम्  
* छाया-बद्ध-कदम्बकं मृग-कुलं रोमन्थम् अभ्यस्यतु ।  
* विश्रब्धं क्रियतां वहार-ततिभिर् मुस्ता-क्षतिः पल्वले  
* विश्रामं लभताम् इदं च शिथितल-ज्या-बन्धम् अस्मद्-धनुः ॥ क्सक्_२।६ ॥  
    
क्सक्_२।६:>१% सेनापति -- यत् प्रभविष्णवे रोचते ।  
    
_________________________  
    
क्सक्_२।७:<१% रा -- तेन हि निवर्तय पूर्व-गतान् वन-ग्राहिणः । यथा न मे सैनिकास् तपो-वनम् उपरुन्धन्ति तथा निषेद्धव्याः । पश्य ।  
    
* शम-प्रधानेषु तपो-धनेषु गूढं हि दात-आत्मकम् अस्ति तेजः ।  
* स्पर्श-अनुकूला+इव सूर्य-कान्तास् तद्-अन्य-तेजो ऽभिभवाद् वमन्ति ॥ क्सक्_२।७ ॥  
    
क्सक्_२।७:>१% सेना -- यद् आज्ञापयति स्वामी ।  
    
क्सक्_२।७:>२% विदु -- विध्वंसतां ते उत्साह-वृत्त-अन्तः ।  
क्सक्_२।७:>३% (निष्क्रान्तः सेना-पतिः)प्।६६  
    
क्सक्_२।७:>४% राजा -- (परिजनं विलोक्य) अपनयन्तु भवत्यो मृगया-वेशम् । रैवतक त्वम् अपि स्वं नियोगम् अशून्यं कुरु ।  
    
क्सक्_२।७:>५% परिजन -- यद् देव आज्ञापयति । (इति निष्क्रान्तः)  
    
क्सक्_२।७:>६% विदु -- कृतं भवता निर्मक्षिकम् । साम्प्रतम् एतस्मिन् पादप-छाया-विरचित-वितान-सनाथे शिला-तले निषीदतु भवान् यावद् अहम् अपि सुख-आसीनो भवामि ।  
    
क्सक्_२।७:>७% राजा -- गच्छ+अग्रतः ।  
    
क्सक्_२।७:>८% विदु -- एतु भवान् ।  
क्सक्_२।७:>९% (इत्य् उभौ परिक्रम्य+उपविष्टौ )  
    
क्सक्_२।७:>१०% रा -- माधव्य अनवाप्त-चक्षुः फलो ऽसि । येन त्वया दर्शनीयं न दृष्टम् ।  
    
क्सक्_२।७:>११% विदु -- ननु भवान् अग्रतो मे वर्तते ।  
    
क्सक्_२।७:>१२% रा -- सर्वः कान्तम् आत्मीयं पश्यति । अहं तु ताम् आश्रम-ललाम-भूतां शकुन्तलाम् अधिकृत्य ब्रवीमि ।प्।६८  
    
क्सक्_२।७:>१३% विदु -- (स्वगतम्) भवतु । अस्य+अवसरं न दास्ये ।  
क्सक्_२।७:>१४% (प्रकाशम्) भो वयस्य ते तापस-कन्यका+अभ्यर्थनीया दृश्यते ।  
    
_________________________  
    
क्सक्_२।८:<१% रा -- सखे न परिहार्ये वस्तुनि पौरवाणां मनः प्रवर्तते ।  
    
* सुर-युवति-सम्भवं किल मुनेर् अपत्यं तद् उज्झित-अधिगतम् ।  
* अर्कस्य+उपरि शिथिलं च्युतम् इव नव-मालिका-कुसुमम् ॥ क्सक्_२।८ ॥  
    
क्सक्_२।८:>१% विदु -- )विहस्य) यथा कस्य अपि पिण्ड-खर्जूरैर् उद्वेजितस्य तिण्ड्याम् (तिन्तिण्याम्) अभिलाषो भवेत् तथा स्त्री-रत्न-परिभोगिणः भवत इयम् अभ्यर्थना ।  
    
क्सक्_२।८:>२% रा -- न तावद् एनां पश्यामि येन+एवम् अवादीः ।प्।७०  
    
क्सक्_२।८:>३% विदु -- तत् खलु रमणीयं यद् भवतो ऽपि विस्मयम् उत्पादयति ।  
    
_________________________  
    
क्सक्_२।९:<१% रा -- वयस्य किं बहुना ।  
    
* चित्रे निवेश्ये परिकल्पित-सत्त्व-योगा  
* रूप-उच्चयेन मनसा विधिना कृता नु ।  
* स्त्री-रत्न-सृष्टिर् अपरा प्रतिभाति सा मे  
* धातुर् विभुत्वम् अनुचिन्त्य वपुश् च तस्याः ॥ क्सक्_२।९ ॥  
    
क्सक्_२।९:>१% विदु -- यद्य् एवं प्रत्यादेश इदानीं रूपवतीनाम् ।  
    
_________________________  
    
क्सक्_२।१०:<१% रा -- इदं च मे मनसि वर्तते ।  
    
* अनाघ्रातं पुष्पं किसलयम् अलूनं कर-रुहैर् अनाविद्धं रत्नं मधु नवम् अनास्वादित-रसम् ।  
* अखण्डं पुष्यानां फलम् इव च तद्-रूपम् अनघं न जाने भोक्तारं कम् इह समुपस्थास्यति विधिः ॥ क्सक्_२।१० ॥  
    
क्सक्_२।१०:>१% विदु -- तेन हि लघु परित्रायताम् एनां भवान् । मा कस्य अपि तपस्विन इङ्गुदी-तैर-चिक्कण-शीर्षस्य हस्ते पतिष्यति ।प्।७२  
    
क्सक्_२।१०:>२% रा -- परवती खलु तत्र-भवती । न च सन्निहितो ऽत्र गुरु-जनः ।  
    
क्सक्_२।१०:>३% विदु -- अथ भवन्तम् अन्तरेण कीदृशस् तस्या दृष्टि-रागः ।  
    
_________________________  
    
क्सक्_२।११:<१% राजा -- निसर्गाद् एव+अप्रगल्भस् तपस्वि-कन्या-जनः । तथा+अपि तु  
    
* अभिमुखे मयि संहृतम् ईक्षितं हसितम् अन्य-निमित-कृत-उदयम् ।  
* विनय-वारित-वृत्तिर् अतस् तया न विवृतो मदनो न च संवृतः ॥ क्सक्_२।११ ॥  
    
क्सक्_२।११:>१% विदु -- न खलु दृष्ट-मात्रस्य तव+अङ्कं समारोहति ।  
    
_________________________  
    
क्सक्_२।१२:<१% राजा -- मिथः प्रस्थाने पुनः शालीनतया अपि कामम् आविष्कृतो भावस् तत्र-भवत्या । तथा हि ।प्।७४  
    
* दर्भ-अङ्कुरेण चरणः क्षत इत्य् अखाण्डे तन्वी स्थिता कतिचिद् एव पदानि गत्वा ।  
* आसीद् विवृत्त-वदना च विमोचयन्ती शाखासु वल्कलम् असक्तम् अपि द्रुमाणाम् ॥ क्सक्_२।१२ ॥  
    
क्सक्_२।१२:>१% विदु -- तेन हि गृहीत-पाथेयो भव । कृतं त्वया+उपवनं तपो-वनम् इति पश्यामि ।  
    
क्सक्_२।१२:>२% रा -- सखे तपस्विभिः कैश्चित् परिज्ञातो ऽस्मि । चिन्तय तावत् केन+अपदेशेन पुनर् आश्रम-पदं गच्छामः ।  
    
क्सक्_२।१२:>३% विदु -- को ऽपरो ऽपदेशो युष्माकं राज्ञाम् । नीवार-षष्ठ-भागम् अस्माकम् उपहरन्त्व् इति ।  
    
_________________________  
    
क्सक्_२।१३:<१% रा -- मूर्ख अन्यम् एव भाग-धेयम् एते तपस्विनो निर्वपन्ति यो रत्न-राशीन् अपि विहाय+अभिनन्द्यते । पश्य ।  
    
* यद् उत्तिष्ठति वर्णेभ्यो नृपाणां क्षयि तत् फलम् ।  
* तपः-षड्-भागम् अक्षय्यं ददत्य् आरण्यका हि नः ॥ क्सक्_२।१३ ॥  
    
क्सक्_२।१३:>१% (नेपथ्ये)  
क्सक्_२।१३:>२% हन्त सिद्ध-अर्थौ स्वः ।  
    
क्सक्_२।१३:>३% रा -- (कर्णं दत्त्वा) अये धीर-प्रशान्त-स्वरैस् तपस्विभिर् भवितव्यम् ।  
क्सक्_२।१३:>४% (प्रविश्य)प्।७६  
क्सक्_२।१३:>५% जयतु जयतु भर्ता । एतौ द्वौ ऋषि-कुमारौ प्रतीहार-भूमिम् उपस्थितौ ।  
    
क्सक्_२।१३:>६% राजा -- तेन ह्य् अविलम्बितं प्रवेशय तौ ।  
    
क्सक्_२।१३:>७% दौवारिक -- एष प्रवेशयामि । (इति निष्क्रम्य र्षि-कुमाराभ्यां सह प्रविश्य)  
क्सक्_२।१३:>८% (उभौ राजानं विलोकयतः)  
    
_________________________  
    
क्सक्_२।१४:<१% प्रथमः -- अहो दीप्तिमतो ऽपि विश्वसनीयतया+अस्य वपुषः । अथवा उपपन्नम् एतद् अस्मिन्न् ऋषिभ्यो न+अतिभिन्ने राजनि । कुतः  
    
* अध्याक्रान्ता वसतिर् अमुना अप्य् आश्रमे सर्व-भोग्ये  
* रक्षा-योगाद् अयम् अपि तपः प्रत्यहं सञ्चिनोति ।  
* अस्य+अपि द्यां स्पृशति वशिनश् चारण-द्वन्द्व-गीतः  
* पुण्यः-शब्दो मुनिर् इति मुहुह्ः केवलं राज-पूर्वः ॥ क्सक्_२।१४ ॥  
    
क्सक्_२।१४:>१% द्वितीयः -- गौतम अयं स बलभित् सखो दुष्यन्तः ।  
    
क्सक्_२।१४:>२% प्रथम -- अथ किम् ।  
    
_________________________  
    
क्सक्_२।१५:<१% द्वितीयह्ः -- तेन हि  
    
* न+एतच् चित्रं यद् अयम् उदधि-श्याम-सीमां धरित्रीम् एकः कृत्स्नां नगर-परिघ-प्रांशु-बाहुर् भुनक्ति ।प्।७८  
* आशंसन्ते समितिषु सुरा बद्ध-वैरा हि दैत्यैर् अस्य+अधिज्ये धनुषि विजयं पौरुहूते च वज्रे ॥ क्सक्_२।१५ ॥  
    
क्सक्_२।१५:>१% उभौ -- (उपगम्य) विजयस्व राजन् ।  
क्सक्_२।१५:>२% रा -- (आसनाद् उत्थाय) अभिवादये भवन्तौ ।  
    
क्सक्_२।१५:>३% उभौ -- स्वस्ति भवते । (इति फलान्य् उपहरतः)  
    
क्सक्_२।१५:>४% रा -- (सप्रणामं परिगृह्य) आज्ञापयितुम् इच्छामि ।  
    
क्सक्_२।१५:>५% उभौ -- विदितो भवान् आश्रम-सदाम् इहस्थः । तेन भवन्तं प्रार्थयन्ते ।  
    
क्सक्_२।१५:>६% रा -- किम् आज्ञापयन्ति ।  
    
क्सक्_२।१५:>७% उभौ -- तत्र-भवतः कण्वस्य महर्षेर् असान्निध्याद् रक्षांसि न+इष्टि-विघ्नम् उत्पादयन्ति । तत् कतिपय-रात्रं सारथि-द्वितीयेन भवता सनाथी-क्रियताम् आश्रम इति ।  
    
क्सक्_२।१५:>८% रा -- अनुगृहीतो ऽस्मि ।  
    
क्सक्_२।१५:>९% विदु -- (अपवार्य) एषा इदानीम् अनुकूला ते ऽभ्यर्थना ।  
    
क्सक्_२।१५:>१०% रा -- (स्मितं कृत्वा) रैवतक मद्-वचनाद् उच्यतां सारथिः । सबाण-आसनं रथम् उपस्थापय इति ।  
    
क्सक्_२।१५:>११% दौ -- यद् देव आज्ञापयति । (इति निष्क्रान्तः)  
    
_________________________  
    
क्सक्_२।१६:<१% उभौ -- (सहर्षम्)  
    
* अनुकारिणि पूर्वेषां युक्त-रूपम् इदं त्वयि ।  
* आपन्न-अभय-सत्रेषु दीक्षिताः खलु पौरवाः ॥ क्सक्_२।१६ ॥प्।८०  
    
क्सक्_२।१६:>१% रा -- (सप्रणामम्) गच्छतां पुरो भवन्तौ । अहम् अप्य् अनुपदम् आगत एव ।  
    
क्सक्_२।१६:>२% उभौ -- विजयस्व (इति निष्क्रान्तौ)  
    
क्सक्_२।१६:>३% रा -- माधव्य अप्य् अस्ति शकुन्तला-दर्शने कुतूहलम् ।  
    
क्सक्_२।१६:>४% विदु -- प्रथमं सपरिवाहम् आसीत् । इदानीं राक्षस-वृत्त-अन्तेन बिन्दुर् अपि न+अवशेषितः ।  
    
क्सक्_२।१६:>५% रा -- मा भैषीः । ननु मत्-समीपे वर्तिष्यसे ।  
    
क्सक्_२।१६:>६% विदु -- एष राक्षसाद् रक्षितो ऽस्मि ।  
क्सक्_२।१६:>७% (प्रविश्य)  
    
क्सक्_२।१६:>८% दौ -- सज्जो रथो भर्तुर् विजय-प्रस्थानम् अपेक्षते । एष पुनर् नगराद् देवीनां ज्ञप्ति-हरः करभक आगतः  
    
क्सक्_२।१६:>९% रा -- (सादरम्) इम् अम्बाभिः प्रेषितः ।  
    
क्सक्_२।१६:>१०% दौ -- अथ किम् ।  
    
क्सक्_२।१६:>११% रा -- ननु प्रवेश्यताम् ।  
    
क्सक्_२।१६:>१२% दौ -- तथा । (इति निष्क्रम्य करभकेण सह प्रविश्य) एष भर्ता । उपसर्प ।  
    
क्सक्_२।१६:>१३% करभक -- जयतु जयतु भर्ता । देव्य् आज्ञापयति । आगामिनि चतुर्थ-दिवसे प्रवृत्त-पारणो मे उपवासो भविष्यति । तत्र दीर्घ-आयुषा+अवश्यं सम्भावनीया+इति ।  
    
क्सक्_२।१६:>१४% रा -- इतस् तपस्वि-कार्यम् । इतो गुरु-जन-आज्ञा । द्वयम् अप्य् अनतिक्रमणीयम् । किम् अत्र प्रतिविधेयम् ।प्।८२  
    
क्सक्_२।१६:>१५% विदु -- त्रिशङ्कुर् इव+अन्तरा तिष्ठ ।  
    
_________________________  
    
क्सक्_२।१७:<१% रा -- सत्यम् आकुली-भूतो ऽस्मि ।  
    
* कृत्ययोर् भिन्न-देशत्वाद् द्वैधी-भवति मे मनः ।  
* पुरः पतिहतं शैले स्रोतः स्रोतो-वहो यथा ॥ क्सक्_२।१७ ॥  
    
क्सक्_२।१७:>१% (विचिन्त्य) सखे त्वम् अम्बया पुत्र इति प्रतिगृहीतः । अतो भवान् इतः प्रतिनिवृत्य तपस्वि-कार्य-व्यग्र-मानसं माम् आवेद्य तत्र-भवतीनां पुत्र-कृत्यम् अनुष्ठातुम् अर्हति ।  
    
क्सक्_२।१७:>२% विदु -- न खलु मां रक्षो-भीरुकं गणयसि ।  
    
क्सक्_२।१७:>३% रा -- (सस्मितम्) कथम् एतद् भवति सम्भाव्यते ।  
    
क्सक्_२।१७:>४% विदु -- यथा राज-अनुजेन गन्तव्यं तथा गच्छामि ।  
    
क्सक्_२।१७:>५% रा -- ननु तपो-वन-उपरोधः परिहरणीय इति सर्वान् आनुयात्रिकांस् त्वया+एव सह प्रस्थापयामि ।  
    
क्सक्_२।१७:>६% विदु -- (सगर्वम्) तेन हि युव-राजो ऽस्मि+इदानीं संवृत्तः ।  
    
क्सक्_२।१७:>७% रा -- (स्वगतम्) चपलो ऽयं बटुः । कदाचिद् अस्मत्-प्रार्थनाम् अन्तः-पुरेभ्यः कथयेत् । भवतु । एनम् एवं वक्ष्ये । (विदूषकं हस्ते गृहीत्वा । प्रकाशम्) वयस्य ऋषि-गौरवाद् आश्रमं गच्छामि । न खलु सत्यम् एव तापस-कन्यकायां मम+अभिलाषः । पश्य ।  
_________________________  
    
* क्व वयं क्व परोक्ष-मन्मथो मृग-शावैः समम् एधितो जनः ।  
* परिहास-विजल्पितं सखे परम-अर्थेन न गृह्यतां वचः ॥ क्सक्_२।१८ ॥  
    
क्सक्_२।१८:>१% विदु -- अथ किम् ।  
क्सक्_२।१८:>२% (इति निष्क्रान्ताः सर्वे)  
    
इति द्वितीयो ऽङ्कः ।

**************************************************************************

तृतीयो ऽङ्कः  
    
क्सक्_३।१:<१% (ततः प्रविशति कुशान् आदाय यजमान-शिष्यः)  
    
_________________________  
    
क्सक्_३।१:<१% शिष्य -- अहो महानुभावः पार्थिवो दुष्यन्तः । यत् प्रविष्ट-मात्र एव+आश्रमं तत्र-भवति निरुपद्रवाणि नः कर्माणि संवृत्तानि ।  
    
* का कथा बाण-सन्धाने ज्या-शब्देन+एव दूरतः ।  
* हुङ्कारेण+इव धनुषः स हि विघ्नान् अपोहति ॥ क्सक्_३।१ ॥  
    
क्सक्_३।१:>१% यावद् इमान् वेदि-संस्तरण-अर्थं दर्भान् ऋत्विग्भ्य उपहरामि । (परिक्रम्य+अवलोक्य च । आकाशे) प्रियंवदे कस्य इदम् उशीर-अनुलेपनं मृणालवन्ति च नलिनी-पत्राणि नीयन्ते । (श्रुतिम् अभिनीय) किं ब्रवीषि । आतप-लङ्घनाद् बलवद् अस्वस्था शकुन्तला तस्याः शरीर-निर्वापणाय+इति ।  
क्सक्_३।१:>२% तर्हि यत्नाद् उपचर्यताम् । सा खलु भगवतः कण्वस्य कुल-पतेर् उच्छ्वसितम् । अहम् अपि तावद् वैतानिकं शान्त्य् उदकम् अस्यै गौतमी-हस्ते विसर्जयिष्यामि ।  
क्सक्_३।१:>३% (इति निष्क्रान्तः)  
क्सक्_३।१:>४% विष्कम्भकः ।  
क्सक्_३।१:>५% (ततः प्रविशति कामयमान-अवस्थो राजा)  
    
क्सक्_३।१:>६% राजा -- (सचिन्तं निःश्वस्य) प्।८४  
_________________________  
    
* जाने तपसो वीर्यं सा बाला परवती+इति मे विदितम् ।  
* अलम् अस्मि ततो हृदयं तथा+अपि न+इदं निवर्तयितुम् ॥ क्सक्_३।२ ॥  
    
क्सक्_३।२:>१% (मदन-बाधां निरूप्य) भगवन् कुसुम-आयुध त्वया चन्द्रमसा च विश्वसनीयाभ्याम् अतिसन्धीयते कामि-जन-सार्थः । कुतः ।  
_________________________  
    
* तव कुसुम-शरत्वं शीत-रश्मित्वम् इन्दोर्  
* द्वयम् इदम् अयथा-अर्थं दृश्यते मद्-विधेषु ।  
* विसृजति हिम-गर्भैर् अग्निम् इन्दुर् मयूखैस्  
* त्वम् अपि कुसुम-बाणान् वज्र-सारी-करोषि ॥ क्सक्_३।३ ॥  
    
क्सक्_३।३:>१% अथवा ।  
    
* अद्य अपि नूनं हर-कोप-वह्निनस् त्वयि ज्वलत्य् और्व इव+अम्बु-राशौ ।  
* त्वम् अन्यथा मन्मथ मद्-विधानां भस्म-अवशेषः कथम् इत्थम् उष्णः ॥ क्सक्_३।३अ ॥ प्।८८  
    
_________________________  
    
* अनिशम् अपि मकर-केतुर् मनओर् रुजम् आवहन्न् अभिमतो मे ।  
* यदि मदिर-आयत-नयनां ताम् अधिकृत्य प्रहरति+इति ॥ क्सक्_३।४ ॥  
    
क्सक्_३।४:>१% (सखेदं परिक्रम्य) क्व नु खलु संस्थिते कर्मणि सदस्यैर् अनुज्ञातः खिन्नम् आत्मानं विनोदयामि ।  
क्सक्_३।४:>२% (निःश्वस्य) किं नु खलु मे प्रिया-दर्शनाद् ऋते शरणम् अन्यत् ।  
क्सक्_३।४:>३% यावद् एनाम् अन्विष्यामि । (सूर्यम् अवलोक्य) इमाम् उग्र-आतप-वेलां प्रायेण लता-वलयवत्सु मालिनी-तीरेषु ससखी-जना शकुन्तला गमयति ।  
क्सक्_३।४:>४% तत्र+एव तावद् गच्छामि । (परिक्रम्य संस्पर्शं रूपयित्वा) अहो प्रवात-सुभगो ऽयम् उद्देशः ।  
_________________________  
    
* शक्यम् अरविन्द-सुरभिः कण-वाही मालिनी-तरङ्गाणाम् ।  
* अङ्गैर् अनङ्ग-तप्तैर् अविरलम् आलिङ्गितुं पवनः ॥ क्सक्_३।५ ॥  
    
क्सक्_३।५:>५% (परिक्रम्य+अवलोक्य च) अस्मिन् वेतस-परिक्षिप्ते लता-मण्डपे सन्निहितया शकुन्तलया भवितव्यम् । तथा हि ।  
_________________________  
    
* अब्न्युन्नता पुरस्ताद् अवगाढा जघन-गौरवात् पश्चात् ।  
* द्वारे ऽस्य पाण्डु-सिकते पद-पङ्क्तिर् दृश्यते ऽभिनवा ॥ क्सक्_३।६ ॥  
    
क्सक्_३।६:>१% यावद् विटप-अन्तरेण+अवलोकयामि । (परिक्रम्य तथा कृत्वा । सहर्षम्) अये लब्धं नेत्र-निर्वाणम् ।  
क्सक्_३।६:>२% एषा मे मनोरथ-प्रियतमा सकुसुम-आस्तरणं शिला-पट्टम् अधिशयाना सखीभ्याम् अन्वास्यते । भवतु ।श्रोष्याम्य् आसां विश्रम्भ-कथितानि । (इति विलोकयन् स्थितः)  
क्सक्_३।६:>३% (ततः प्रविशति यथा-उक्त-व्यापारा सह सखीभ्यां शकुन्तला) प्।९०  
    
क्सक्_३।६:>४% सख्यौ -- (उपवीज्य । सस्नेहम्) हला शकुन्तरे अपि सुखयति नलिनी-पत्र-वातः ।  
    
क्सक्_३।६:>५% शकु -- किं वीजयतो मां सख्यौ ।  
क्सक्_३।६:>६% (सख्यौ विषादं नाटयित्वा परस्परम् अवलोकयतः)  
    
_________________________  
    
क्सक्_३।७:<१% राजा -- बलवद्-अस्वस्थ-शरीरा शकुन्तला दृश्यते ।  
क्सक्_३।७:<२% (सवितर्कम्) तत् किम् अयम् आतप-दोषः स्याद् उत यथा मे मनसि वर्तते । (स-अभिलाषं निर्वर्ण्य) अथ वा कृतं सन्देहेन ।  
    
* स्तन-न्यस्त-उशीरं प्रशिथिल-मृणाल-एक-वलयम्  
* प्रियायाः साबाधं किम् अपि कमनीयं वपुर् इदम् ।  
* समस् तापः कामं मनसिज-निदाघ-प्रसरयोर्  
* न तु ग्रीष्मस्य+एवं सुभगम् अपराधं युवतिषु ॥ क्सक्_३।७ ॥ प्।९२  
    
क्सक्_३।७:>७% प्रियंवदा -- (जन-अन्तिकम्) अनसूये तस्य राजर्षेः प्रथम-दर्शन-आरभ्य पर्युत्सुका+इव शकुन्तला । किं नु खल्व् अस्यास् तन्-निमित्तो ऽयम् आतङ्को भवेत् ।  
    
क्सक्_३।७:>८% अन -- सखि मम अपि+ईदृश्य् आशङ्का हृदयस्य । भवतु । प्रवक्ष्यामि तावद् एनाम् (प्रकाशम्) । सखि प्रष्टव्या+असि किम् अपि । बलवान् खलु ते सन्तापः ।  
    
क्सक्_३।७:>९% शकु -- (पूर्व-अर्धेन शयनाद् उत्थाय) हला किं वक्तु-कामा+असि ।  
    
क्सक्_३।७:>१०% अन -- हला शकुन्तले अनभ्यन्तरे खल्व् आवां मदन-गतस्य वृत्त-अन्तस्य । किं तु यादृशी+इतिहास-बन्धेषु कामयमानानाम् अवस्था श्रूयते तादृशीं तव पश्यामि ।  
क्सक्_३।७:>११% कथय किं निमित्तं सन्तापः । विकारं खलु परम-अर्थतो ऽज्ञात्वा+अनारम्भ-प्रतीकारस्य ।  
    
क्सक्_३।७:>१२% राजा -- अनसूयाम् अप्य् अनुगतो मदीयस् तर्कः । न हि स्वामि-प्रायेण मे दर्शनम् ।  
    
क्सक्_३।७:>१३% शकु -- (आत्म-गतम्) बलवान् खलु मे ऽभिनिवेशः । इदानीम् अपि सहसा+एतयोर् न शक्नोमि निवेदयितुम् ।प्।९४  
    
क्सक्_३।७:>१४% प्रियंवदा -- सखि शकुन्तले सुष्ठु एषा भणति । किम् आत्मन आतङ्कम् उपेक्षसे । अनुदिवसं खलु परिहीयसे ऽङ्गैः । केवलं लावण्यमयी छाया त्वां न मुञ्चति ।  
    
_________________________  
    
क्सक्_३।८:<१% राजा -- अवितथम् आह प्रियंवदा । तथा हि  
    
* क्षाम-क्षाम-कपोलम् आननम् उरः काठिन्यम् उक्त-स्तनम्  
* मध्यः क्लान्ततरः प्रकाम-विनताव् अंसौ छविः पाण्डुरा ।  
* शोच्या च प्रिय-दर्शना च मदन-क्लिष्टा+इयम् आलक्ष्यते  
* पत्राणाम् इव शोषणेन मरुता स्पृष्टा लता माधवी ॥ क्सक्_३।८ ॥  
    
क्सक्_३।८:>१% शकु -- सखि कस्य वा+अन्यस्य कथयिष्यामि । किन्त्व् आयासयित्री+इदानीं वां भविष्यामि ।  
    
क्सक्_३।८:>२% उभे -- अत एव खलु निर्बन्ध । स्निग्ध-जन-संविभक्तं हि दुःखं सह्य-वेदनं भवति । प्।९६  
    
_________________________  
    
क्सक्_३।९:<१% राजा --   
    
* पृष्टा जनेन सम-दुःख-सुखेन बाला  
* न+इयं न वक्ष्यति मनो-गतम् आधि-हेतुम् ।  
* दृष्टो विवृत्य बहुशो ऽप्य् अनया सतृष्णम्  
* अत्र-अन्तरे श्रवण-कातरतां गतो ऽस्मि ॥ क्सक्_३।९ ॥  
    
क्सक्_३।९:>३% शकु -- सखि यतः-प्रभृति मम दर्शन-पथम् आगतः स तपो-वन-रक्षिता राजर्षिः (इत्य् अर्थ-उक्ते लजां नाटयति)  
    
क्सक्_३।९:>४% उभे -- कथयतु प्रिय-सखी ।  
    
क्सक्_३।९:>५% शकु -- तत आरभ्य तद्गतेन+अभिलाषेण एतद् अवस्था+अस्मि संवृत्ता ।  
    
_________________________  
    
क्सक्_३।१०:<१% राजा -- (सहर्षम्) श्रुतं श्रोतव्यम् ।  
    
* स्मर एव ताप-हेतुर् निर्वापयिता स एव मे जातः ।  
* दिवस इव+अभ्र-श्यामस् तप-अत्यये जीव-लोकस्य ॥ क्सक्_३।१० ॥प्।९८  
    
क्सक्_३।१०:>१% शकु -- तद् यदि वाम् अनुमतं तथा वर्तेथां यथा तस्य राजर्षेर् अनुकम्पनीया भवामि । अन्यथा+अवश्यं सिञ्चत मे तिल-उदकम् ।  
    
क्सक्_३।१०:>२% राजा -- संशय-छेदि वचनम् ।  
    
क्सक्_३।१०:>३% प्रियंवदा -- (जन-अन्तिकम्) अनसूये दूर-गत-मन्मथा+अक्षमा+इयं काल-हरणस्य ।  
क्सक्_३।१०:>४% यस्मिन् बद्ध-भावा+एषा स ललाम-भूतः पौरवाणाम् । तद् युक्तम् अस्या अभिलाषो ऽभिनन्दितुम् ।  
    
क्सक्_३।१०:>५% अन -- तथा यथा भणसि ।  
    
क्सक्_३।१०:>६% प्रि -- (प्रकाशम्) सखि दिष्ट्या+अनुरूपस् ते ऽभिनिवेशः । सागरम् उज्झित्वा कुत्र वा महा-नद्य् अवतरति । क इदानीं सहकारम् अन्तरेण+अतिमुक्त-लतां पल्लवितां सहते ।  
    
क्सक्_३।१०:>७% राजा -- किम् अत्र चित्रं यदि विशाखे शश-अङ्क-लेखाम् अनुवर्तेते ।  
    
क्सक्_३।१०:>८% अन -- कः पुनर् उपायो भवेद् येन+अविलम्बितं निभृतं च सख्या मनोरथं सम्पादयावः ।  
    
क्सक्_३।१०:>९% प्रि -- निभृतम् इति चिन्तनीयं भवेत् । शीघ्रम् इति सुकरम् ।  
    
क्सक्_३।१०:>१०% अन -- कथम् इव ।प्।१००।  
    
क्सक्_३।१०:>११% प्रि -- ननु स राजर्षिर् अस्यां स्निग्ध-दृष्ट्या सूचित-अभिलाष एतान् दिवसान् प्रजागर-कृशो लक्ष्यते ।  
    
_________________________  
    
क्सक्_३।११:<१% राजा -- सत्यम् इत्थं भूत एव+अस्मि । तथा हि  
    
* इदम् अशिशिरैर् अन्तस्-तापाद् विवर्णम् अणी-कृतम्  
* निशि निशि भुज-न्यस्त-अपाङ्ग-प्रसारिभिर् अश्रुभिः ।  
* अलभिलुलित-ज्या-घात-अङ्कं मुहुर् मणि-बन्धनात्  
* कनक-वलयं स्रस्तं स्रस्तं मया प्रतिसार्यते ॥ क्सक्_३।११ ॥  
    
क्सक्_३।११:>१२% प्रि -- (विचिन्त्य) हला मदन-लेखो ऽस्य क्रियतां तं सुमनो-गोपितं कृत्वा देव-प्रसादस्य+अपदेशेन तस्य हस्तं प्रापयिष्यामि ।  
    
क्सक्_३।११:>१३% अन -- रोचते मे सुकुमारः प्रयोगः किं वा शकुन्तला भणति ।  
    
क्सक्_३।११:>१४% शकु -- किं नियोगो वां विकल्प्यते ।  
    
क्सक्_३।११:>१५% प्रि -- तेन ह्य् आत्मन उपन्यास-पूर्वं चिन्तय तावत् किम् अपि ललित-पद-बन्धनम् ।  
    
क्सक्_३।११:>१६% शकु -- हला चिन्तयाम्य् अहम् । अवधीरणा-भीरुकं पुनर् वेपते मे हृदयम् । प्।१०२  
    
_________________________  
    
क्सक्_३।१२:<१% राजा -- (सहर्षम्)  
    
* अयं स ते तिष्ठति सङ्गम-उत्सुको  
* विशङ्कसे भीरु यतो ऽवधीरणाम् ।  
* लभेत वा प्रार्थयिता न वा श्रियम्  
* श्रिया दुरापः कथम् ईप्सितो भवेत् ॥ क्सक्_३।१२ ॥  
    
क्सक्_३।१२:>१% सख्यौ -- अयि आत्म-गुण-अवमानिनि क इदानीं शरीर-निर्वापयित्री शारदीं ज्योत्स्नां पट-अन्तेन वारयति ।  
    
क्सक्_३।१२:>२% शकु -- (सस्मितम्) नियोजिता+इदानीम् अस्मि । (इत्य् उपविष्टां चिन्तयति)  
    
_________________________  
    
क्सक्_३।१३:<१% राजा -- स्थाने खलु विस्मृत+निमेषेण चक्षुषा प्रियाम् अवलोकयामि । यतः --  
    
* उन्नमित-एक-भ्रू-लतम् आननम् अस्याः पदानि रचयन्त्याः ।  
* कण्टकितेन प्रथयति मय् अनुरागं कपोलेन ॥ क्सक्_३।१३ ॥  
    
क्सक्_३।१३:>३% शकु -- हला चिन्तितं मया गीत-वस्तु । असन्निहितानि पुनर् लेखन-साधनानि ।  
    
क्सक्_३।१३:>४% प्रि -- एतस्मिञ् शुक-उदर-सुकुमारे नलिनी-पत्रे नखैर् निक्षिप्त-वर्णं कुरु ।प्।१०४  
    
क्सक्_३।१३:>५% शकु -- (यथा-उक्तं रूपयित्वा) हला शृणुतम् इदानीं सङ्गत-अर्थं न वा+इति ।  
    
क्सक्_३।१३:>६% उभे -- अवहिते स्वः ।  
    
_________________________  
    
क्सक्_३।१४:<१% शकु -- (वाचयति)  
    
* तव न जाने हृदयं मम पुनः कामो दिवा अपि रात्राव् अपि ।  
* निर्घृण तपति बलीयस् त्वयि वृत्त-मनोरथाया अङ्गानि ॥ क्सक्_३।१४ ॥  
    
_________________________  
    
क्सक्_३।१५:<१% राजा -- (सहसा+उपसृत्य)  
    
* तपति तनु-गात्रि मदनस् त्वाम् अनिशं मां पुनर् दहत्य् एव ।  
* ग्लपयति यथा शश-अङ्कं न तथा हि कुमुद्वतीं दिवसः ॥ क्सक्_३।१५ ॥  
    
क्सक्_३।१५:>१% सख्यौ -- (विलोक्य सहर्षम् उत्थाय) स्वागतम् अविलम्बिनो मनोरथस्य ।  
क्सक्_३।१५:>२% (शकुन्तला+अभ्युत्थातुम् इच्छति)  
    
_________________________  
    
क्सक्_३।१६:<१% राजा -- अलम् अलम् आयासेन । प्।१०६  
    
* सन्दष्ट-सुकुम-शयनान्य् आशुक्त-अन्त-बिस-भङ्ग-सुरभीणि ।  
* गुरु-परितापानि न ते गात्राण्य् उपचारम् अर्हन्ति ॥ क्सक्_३।१६ ॥  
    
क्सक्_३।१६:>१% अन --- इतः शिला-तल-एक-देशम् अलङ्करोतु वयस्यः ।  
क्सक्_३।१६:>२% (राजा+उपविशति । शकुन्तला सलज्जा तिष्ठति)  
    
क्सक्_३।१६:>३% प्रि -- द्वयोर् अपि युवयोर् अन्योन्य-अनुरागः प्रत्यक्षः । सखी-स्नेहः पुनर् मां पुनर् उक्त-वादिनीं करोति ।  
    
क्सक्_३।१६:>४% राजा -- भद्रे न+एतत् पर्हार्यम् । विवक्षितं ह्य् अनुक्तम् अनुतापं जनयति ।  
    
क्सक्_३।१६:>५% प्रि -- आपन्नस्य विषय-निवासिनो जनस्य+आर्ति-हरेण राज्ञा भवितव्यम् इत्य् एष वो धर्मः ।  
    
क्सक्_३।१६:>६% राजा -- न+अस्मात् परम् ।  
    
क्सक्_३।१६:>७% प्रि -- तेन हि+इयम् आवयोः प्रिय-सखी त्वाम् उद्दिश्य इदम् अवस्था-अन्तरं भगवता मदनेन+आरोपिता । तद् अर्हस्य् अभ्युपपत्त्या जीवितम् अस्या अवलम्बितुम् ।  
    
क्सक्_३।१६:>८% राजा -- भद्रे साधारणो ऽयं प्रणयः । सर्वथा+अनुगृहीतो ऽस्मि ।  
    
क्सक्_३।१६:>९% शकुन्तला -- (प्रियंवदाम् अवलोक्य) हला किम् अन्तः-पुर-विरह-पर्युत्सुकस्य राजर्षेर् उपरोधेन ।  
    
_________________________  
    
क्सक्_३।१७:<१% राजा -- सुन्दरि (प्।१०८)  
    
* इदम् अनन्य-परायणम् अन्यथा हृदय-सन्निहिते हृदयं मम ।  
* यदि समर्थयसे मदिर-ईक्षणे मदन-बाण-हतो ऽस्मि हतः पुनः ॥ क्सक्_३।१७ ॥  
    
क्सक्_३।१७:>१% अन -- वयस्य बहु-वल्लभा राजानः श्रूयन्ते । यथा नौ प्रिय-सखी बन्धु-जन-शोचनीया न भवति तथा निर्वाहय ।  
    
_________________________  
    
क्सक्_३।१८:<१% राजा -- भद्रे किं बहुना  
    
* परिग्रह-बहुत्वे ऽपि द्वे प्रतिष्ठे कुलस्य मे ।  
* समुद्र-रसना च+उर्वी सखी च युवयोर् इयम् ॥ क्सक्_३।१८ ॥  
    
क्सक्_३।१८:>१% उभे -- निर्वृते स्वः ।  
    
क्सक्_३।१८:>२% प्रि -- (सदृष्टि-क्षेपम्) अनसूये एष इतो-दत्त-दृष्टिर् उत्सुको मृग-पोतको मातरम् अन्विष्यति । एहि । संयोजयाव एनम् । (इत्य् उभे प्रस्थिते)  
    
क्सक्_३।१८:>३% शकु -- हला अशरणा+अस्मि । अन्यतरा युवयोर् आगच्छतु ।  
    
क्सक्_३।१८:>४% उभे -- पृथिव्याः यः शरणं स तव समीपे वर्तते । (इति निष्क्रान्ते)  
    
क्सक्_३।१८:>५% शकु -- कथं गते एव ।  
    
_________________________  
    
क्सक्_३।१९:<१% राजा -- अलम् आवेगेन । नन्व् अयम् आराधयिता जनस् तव समीपे वर्तते ।  
    
* किं शीतलैः क्लम-विनोदिभिर् आर्द्र-वातान्  
* सञ्चारयामि नलिनी-दल-ताल-वृन्तैः ।  
* अङ्के निधाय करभ-ऊरु यथा-सुखं ते  
* संवाहयामि चरणाव् उत पद्म-तांरौ ॥ क्सक्_३।१९ ॥  
    
क्सक्_३।१९:>१% शकु -- न माननीयेष्व् आत्मानम् अपराधयिष्ये । (इत्य् उत्थाय गन्तुम् इच्छति)  
    
_________________________  
    
क्सक्_३।२०:<१% राजा -- सुन्दरि अनिर्वाणो दिवसः इयं च ते शरीर-अवस्था ।  
    
* उत्सृज्य कुसुम-शयनं नलिनी-दल-कल्पित-स्तन-आवरणम् ।  
* कथम् आतपे गमिष्यसि परिबाधा-पेलवैर् अङ्गैः ॥ क्सक्_३।२० ॥  
    
क्सक्_३।२०:>१% (इति बलाद् एनां निवर्तयति)  
    
क्सक्_३।२०:>२% शकु -- पौरव रक्ष विनयम् । मदन-सन्तप्ता अपि न खल्व् आत्मनः प्रभवामि ।  
    
_________________________  
    
क्सक्_३।२१:<१% राजा -- भीरु अलं गुरु-जन-भयेन । दृष्ट्वा ते विदित-धर्मा तत्र-भवान् न+अत्र दोषं ग्रहीष्यति कुल-पतिः । पश्य ।प्।११२  
    
* गान्धर्वेण विवाहेन बह्व्यो राजर्षि-कन्यकाः ।  
* श्रूयन्ते परिणीतास् ताः पितृभिश् च+अभिनन्दिताः ॥ क्सक्_३।२१ ॥

क्सक्_३।२१:>१% शकु -- मुञ्च तावन् माम् । भूयो ऽपि सखी-जनम् अनुमानयिष्ये ।  
    
क्सक्_३।२१:>२% राजा -- भवतु । मोक्ष्यामि ।  
    
क्सक्_३।२१:>३% शकु -- कदा ।  
    
_________________________  
    
क्सक्_३।२२:<१* राजा --   
    
* अपरिक्षत-कोमलस्य यावत् कुसुमस्य+इव नवस्य षट्पदेन ।  
* अधरस्य पिपासता मया ते सदयं सुन्दरि गृह्यते रसो ऽस्य ॥ क्सक्_३।२२ ॥  
    
क्सक्_३।२२:>१% (इति मुखम् अस्याः समुन्नमयितुम् इच्छति । शकुन्तला परिहरति नाट्येन)  
    
क्सक्_३।२२:>२% (नेपथ्ये)  
क्सक्_३।२२:>३% चक्र-वाक-वधुके आमन्त्रयस्व सह-चरम् । उपस्थिता रजनी ।  
    
क्सक्_३।२२:>४% शकु -- (ससम्भ्रमम्) पौरव असंशयं मम शरीर-वृत्त-अन्त-उपलम्भाय+आर्या गौतमी इत एव+आगच्छति । तद् विटप-अन्तरितो भव ।  
    
क्सक्_३।२२:>५% राजा -- तथा । (इत्य् आत्मानम् आवृत्य तिष्ठति)  
क्सक्_३।२२:>६% (ततः प्रविशति पात्र-हस्ता गौतमी सख्यौ च)  
    
क्सक्_३।२२:>७% सख्यौ -- इत इत आर्या गौतमी ।  
    
क्सक्_३।२२:>८% गौतमी -- (शकुन्तलाम् उपेत्य) जाते अपि लघु-सन्तापानि ते ऽङ्गानि ।प्।११४  
    
क्सक्_३।२२:>९% शकु -- आर्ये अस्ति मे विशेषः ।  
    
क्सक्_३।२२:>१०% गौतमी -- अनेन दर्भ-उदकेन निराबाधम् एव ते शरीरं भविष्यति । (शिरसि शकुतलाम् अभ्युक्ष्य) वत्से परिणतो दिवसः । एहि उटजम् एव गच्छामः । (इति प्रस्थिताः)  
    
क्सक्_३।२२:>११% शकु -- (आत्म-गतम्) हृदय प्र्थमम् एव सुख-उपनते मनोरथे कातर-भावं न मुञ्चसि । सानुशय-विघटितस्य कथं ते साम्प्रतं सन्तापः । (पद-अन्तरे स्थित्वा । प्रकाशम्) लता-वलय सन्ताप-हारक आमन्त्रये त्वां भूयो ऽपि परिभोगाय । (इति दुःखेन निष्क्रान्ता शकुन्तला सह+इतराभिः)  
    
_________________________  
    
क्सक्_३।२३:<१% राजा -- (पूर्व-स्थानम् उपेत्य । सनिःश्वासम्) अहो विघ्नवत्यः प्राथित-अर्थ-सिद्धयः । महा हि  
    
* मुहुर् अङ्गुलि-संवृत-अधर-ओष्ठं प्रतिषेध-अक्षर-विक्लव-अभिरामम् ।  
* मुखम् अंस-विवर्ति पक्ष्म-लाक्ष्याः कथम् अप्य् उन्नमितं न चुम्बितं तु ॥ क्सक्_३।२३ ॥  
    
क्सक्_३।२३:>१% क्व नु खलु सम्प्रति गच्छामि । अथवा इह+एव प्रिया-परिभुक्त-मुक्ते लता-वलये मुहूर्तं स्थास्यामि ।  
क्सक्_३।२३:>२% (सर्वतो ऽवलोक्य)प्।११६  
    
_________________________  
    
* तस्याः पुष्पमयी शरीर-लुलिता शय्या शिलायाम् इयम्  
* क्लान्तो मन्मथ-लेख एष नलिनी-पत्रे नखैर् अर्पितः ।  
* हस्ताद् भ्रष्टम् इदं बिस-आभरणम् इत्य् आसज्यमान-ईक्षणो  
* निर्गन्तुं सहसा न वेतस-गृहाच् छक्नोमि शून्याद् अपि ॥ क्सक्_३।२४ ॥  
    
_________________________  
    
क्सक्_३।२५:<१% (आकाशे) राजन् --  
    
* सायन्तने सदन-कर्मणि सम्प्रवृत्ते  
* वेदिं हुत-अशनवतीं परितः प्रयस्ताः ।  
* छायाश् चरन्ति बहुधा भयम् आदधानाः  
* सन्ध्या-पयोद-कपिशाः पिशित-अशनानाम् ॥ क्सक्_३।२५ ॥  
    
क्सक्_३।२५:>१% राजा -- अयम् अहम् आगच्छामि । (इति निष्क्रान्तः)  
    
तृतीयो ऽङ्कः ।प्।११८

**************************************************************************

चतुर्थो ऽध्यायः ।  
    
क्सक्_४।१:<१% (ततः प्रविशतः कुसुम-अवचयं नाटयन्त्यौ सख्यौ ।  
    
क्सक्_४।१:<२% अन -- हला प्रियंवदे यद्य् अपि गान्धर्वेण विधिना निर्वृत्त-कल्याणा शकुन्तला+अनुरूप-भर्तृ-गामिनी संवृत्ता+इति निर्वृतं मे हृदयं तथा+अप्य् एतावच् चिन्तनीयम् ।  
    
क्सक्_४।१:<३% प्रि -- कथम् इव ।प्।११८  
    
क्सक्_४।१:<४% अन -- अद्य स राजर्षिर् इष्टिं परिसमाप्य+ऋषिभिर् विसर्जित आत्मनो नगरं प्रविश्य+अन्तः-पुर-समागत इतो+गतं वृत्त-अन्तं स्मरति वा न वा+इति ।  
    
क्सक्_४।१:<५% प्रि -- विस्रब्धा भव । न तादृशा आकृति-विशेषा गुण-विरोधिनो भवन्ति । तात इदानीम् इमं वृत्त-अन्तं श्रुत्वा न जाने किं प्रतिपत्स्यत इति ।  
    
क्सक्_४।१:<६% अन -- यथा+अहं पश्यामि तथा तस्य+अनुमतं भवेत् ।  
    
क्सक्_४।१:<७% प्रि -- कथम् इव ।  
    
क्सक्_४।१:<८% अन -- गुणवते कन्यका प्रतिपादनीया इत्य् अयं तावत् प्रथमः सङ्कल्पः । तं यदि दैवम् एव सम्पादयति नन्व् अप्रयासेन कृत-अर्थो गुरु-जनः ।  
    
क्सक्_४।१:<९% प्रि -- (पुष्प-भाजनं विलोक्य) सखि अवचितानि बलि-कर्म-पर्याप्तानि कुसुमानि ।प्।१२२  
    
क्सक्_४।१:<१०% अन -- ननु सख्याः शकुन्तलायाः सौभाग्य-देवता+अर्चनीया ।  
    
क्सक्_४।१:<११% प्रि -- युज्यते । (इति तद् एव कर्म+अभिनयतः)  
क्सक्_४।१:<१२% (नेपथ्ये)  
क्सक्_४।१:<१३% अयम् अहं भोः ।  
    
क्सक्_४।१:<१४% अन -- (कर्णं दत्त्वा) सखि अतिथीनाम् इव निवेदितम् ।  
    
क्सक्_४।१:<१५% प्रि -- ननु+उटज-सन्निहिता शकुन्तला ।  
    
_________________________  
    
क्सक्_४।१:<१% अन -- अद्य पुनर् हृदयेन+असन्निहिता । अलम् एतावद्भिः कुसुमैः । (इति प्रस्थिते) (नेपथ्ये)  
क्सक्_४।१:<२% आः अतिथि-परिभाविनि --  
    
* विचिन्तयन्ती यम् अनन्य-मानसा  
* तपो-धनं वेत्सि न माम् उपस्थितम् ।  
* स्मरिष्यति त्वां न स बोधितो ऽपि सन्  
* कथां प्रमत्तः प्रथमं कृताम् इव ॥ क्सक्_४।१ ॥प्।१२२  
    
क्सक्_४।१:>२% प्रि -- हा धिग् घा धिक् । अप्रियम् एव संवृत्तम् । कस्मिन्न् अपि पूजा-अर्हे ऽपराद्धा शून्य-हृदया शकुन्तला । (पुरो ऽवलोक्य)  
क्सक्_४।१:>३% न खलु यस्मिन् कस्मिन्न् अपि । एष दुर्वासाः सुलभ-कोपो महर्षिः । तथा शप्त्वा वेग-बल-उत्फुल्लया दुर्वारया गत्या प्रतिनिवृत्तः ।  
    
क्सक्_४।१:>४% अन -- को ऽन्यो हुत-वहाद् दग्धुं प्रभवति । गच्छ । पादयोः प्रणम्य निवर्तय एनं यावद् अहम् अर्घ-उदकम् उपकल्पयामि ।  
    
क्सक्_४।१:>५% प्रि -- तथा (इति निष्क्रान्ता)  
    
क्सक्_४।१:>६% अन -- (पद-अन्तरे स्खलितं निरूप्य) अहो आवेग-स्खलितया गत्या प्रभ्रष्टं मम+अग्र-हस्तात् पुष्प-भाजनम् । (इति पुष्प-उच्चयं रूपयति)  
क्सक्_४।१:>७% (प्रविश्य)  
    
क्सक्_४।१:>८% प्रि -- सखि प्रकृति-वक्रः स कस्य+अनुनयं प्रतिगृह्णाति । किम् अपि पुनः सानुक्रोशः कृतः ।  
    
क्सक्_४।१:>९% अन -- (सस्मितम्+तस्मिन् बह्व् एतद् अपि । कथय ।  
    
क्सक्_४।१:>१०% प्रि -- यदा निवर्तितुं न+इच्छति तदा विज्ञापितो मया ।  
क्सक्_४।१:>११% भगवन् प्रथम इति प्रेक्ष्य+अविज्ञात-तपः-प्रभावस्य दुहितृ-जनस्य भगवता+एको ऽपराधो मर्षयितव्य इति ।प्।१२४  
    
क्सक्_४।१:>१२% अन -- ततस् ततः ।  
    
क्सक्_४।१:>१३% प्रि -- ततो न मे वचनम् अन्यथा+भवितुम् अर्हति किं त्व् अभिज्ञान-आभरण-दर्शनेन शापो निवर्तिष्यत इति मन्त्रयमाण एव+अन्तर्हितः ।  
    
क्सक्_४।१:>१४% अन -- शक्यम् इदानीम् आश्वसितुम् । अस्ति तेन राजर्षिणा सम्प्रस्थितेन स्व-नामधेय-अङ्कितम् अङ्गुलीयकं स्मरणीयम् इति स्वयं पिनद्धम् । तस्मिन् स्व-अधीन-उपाया शकुन्तला भविष्यति ।  
    
क्सक्_४।१:>१५% प्रि -- सखि एहि । देव-कार्यं तावद् अस्या निर्वर्तयावः ।  
क्सक्_४।१:>१६% (इति परिक्रामतः)  
    
क्सक्_४।१:>१७% प्रि -- (विलोक्य+अनसूये पश्य तावत् । वाम-हस्त-उपहित-वदना आलिखिता+इव प्रिय-सखी । भर्तृ-गतया चिन्तया+आत्मानम् अपि न+एषा विभावयति । किं पुनर् आगन्तुकम् ।  
    
क्सक्_४।१:>१८% अन -- प्रियंवदे द्वयोर् एव नौ मुखे एष वृत्त-अन्तस् तिष्ठतु । रक्षितव्या खलु प्रकृति-पेलवा प्रिय-सखी ।  
    
क्सक्_४।१:>१९% प्रि -- को नाम उष्ण-उदकेन नवमालिकां सिञ्चति ।  
क्सक्_४।१:>२०% (इति निष्क्रान्ते)  
क्सक्_४।१:>२१% विष्कम्भकः ।  
क्सक्_४।१:>२२% (ततः प्रविशति सुप्त-उत्थितः शिष्यः)  
    
_________________________  
    
क्सक्_४।२:<१% शिष्य -- वेला-उपलक्षण-अर्थम् आदिष्टो ऽस्मि तत्र-भवता प्रवासाद् उपावृत्तेन काश्यपेन । प्रकाशं निर्गतस् तावद् अवलोकयामि कियद् अवशिष्टं रजन्या इति । (परिक्रम्य+अवलोक्य च) हन्त प्रभातम् । तथा हि ।प्।१२६  
    
* यात्य् एकतो ऽस्त-शिखरं पतिर् ओषधीनाम्  
* आविष्कृत-अरुण-पुरःसर एकतो ऽर्कः ।  
* तेजो-द्वयस्य युगपद्-व्यसन-उदयाभ्याम्  
* लोको नियम्यत इव+आत्म-दश-अन्तरेषु ॥ क्सक्_४।२ ॥ अपि च।  
    
_________________________  
    
* अन्तर्हिते शशिनि सा+एव कुमुद्वती मे  
* वृष्टिं न नन्दयति संस्मरणीय-शोभा ।  
* इष्ट-प्रवास-जनितान्य् अबला-जनस्य  
* दुःखानि नूनम् अतिमात्र-सुदुःसहानि ॥ क्सक्_४।३ ॥  
    
क्सक्_४।३:>१% (प्रविश्य+अपटी-क्षेपेण)  
    
क्सक्_४।३:>२% अन -- यद्य् अपि नाम विषय-पराङ्मुखस्य जनस्य+एतन् न विदितं तथा+अपि तेन राज्ञा शकुन्तलायाम् अनार्यम् आचरितम् ।  
    
क्सक्_४।३:>३% शिष्य -- यावद् उपस्थिता होम-वेलां गुरवे निवेदयामि ।  
क्सक्_४।३:>४% (इति निष्क्रान्तः) प्।१२८  
    
क्सक्_४।३:>५% अन -- प्रतिबुद्धा अपि किं करिष्यामि । न म उचितेष्व् अपि निज-करणीयेषु हस्त-पादं प्रसरति । काम इदानीं सकामो भवतु येन+असत्य-सन्धे जने शुद्ध-हृदया सखी पदं कारिता । अथवा दुर्वासः शाप एष विकारयति ।  
क्सक्_४।३:>६% अन्यथा कथं स राजर्षिस् तादृशानि मन्त्रयित्वा+एतावतः कालस्य लेख-मात्रम् अपि न विसृजति ।  
क्सक्_४।३:>७% तद् इतो ऽभिज्ञानम् अङ्गुलीयकं तस्य विसृजावः । दुःख-शीले तपस्वि-जने को ऽभ्यर्थ्यताम् । ननु सखी-गामी दोष इति व्यवसिता अपि न पारयामि प्रवास-प्रतिनिवृत्तस्य तात-काश्यपस्य दुष्यन्त-परिणीताम् आपन्न-सत्त्वां शकुन्तलां निवेदयितुम् । इत्थं गते ऽस्माभिः किं करणीयम् ।  
क्सक्_४।३:>८% (प्रविश्य)  
    
क्सक्_४।३:>९% प्रि -- (सहर्षम्) सखि त्वरस्व त्वरस्व शकुन्तलायाः प्रस्थान-कौतुकं निवर्तयितुम् ।  
    
क्सक्_४।३:>१०% अन -- सखि कथम् एतत् ।प्।२३०  
    
क्सक्_४।३:>११% प्रि -- शृणु । इदानीं सुख-शयित-पृच्छिका शकुन्तला-सकाशं गता+अस्मि ।  
    
क्सक्_४।३:>१२% अन -- ततस् ततः ।  
    
क्सक्_४।३:>१३% प्रि -- तावद् एनां लज्जा-अवनत-मुखीं परिष्वज्य तात-पाश्यपेन+एवम् अभिनन्दितम् । दिष्ट्या दूम-आकुलित-दृष्टेर् अपि यजमानस्य पावक एव+आहुतिः पतिता । वत्से सुशिष्य-परिदत्ता विद्या+इव अशोचनीया+असि संवृत्ता । अद्य+एव ऋषि-रक्षितां त्वां भर्तुः सकाशं विसर्जयामि+इति ।  
    
क्सक्_४।३:>१४% अन -- अथ केन सूचितस् तात-काश्यपस्य वृत्त-अन्तः ।  
    
क्सक्_४।३:>१५% प्रि -- अग्नि-शरणं प्रविष्टस्य शरीरं विना छन्दोमय्या वाण्या ।  
    
क्सक्_४।३:>१६% अन -- (सविस्मयम्) कथम् इव ।  
    
_________________________  
    
क्सक्_४।४:<१% प्रि -- (संस्कृतम् आश्रित्य)  
    
* दुष्यन्तेन+आहितं तेजो दधानां भूतये भुवः ।  
* अवेहि तनयां ब्रह्मन्न् अग्नि-गर्भां शमीम् इव ॥ क्सक्_४।४ ॥  
    
क्सक्_४।४:>१% अन -- (प्रियंवदाम् आश्लिष्य) सखि प्रियं मे । किं त्व् अद्य+एव शकुन्तला नीयत इत्य् उत्कण्ठा-साधारणं परितोषम् अनुभवामि ।  
    
क्सक्_४।४:>२% प्रि -- सखि आवां तावद् उत्कण्ठां विनोदयिष्यावः । सा तपस्विनी निर्वृता भवतु ।प्।१३२  
क्सक्_४।४:>३% तेन ह्य् एतस्मिंश् चूत-शाखा-अवलम्बिते नालि-केर-समुद्गक एतन् निमित्तम् एव काल-अन्तर-क्षमा निक्षिप्ता मया केसर-मालिका ।  
क्सक्_४।४:>४% तद् इमां हस्त-सन्निहितां कुरु । यावद् अहम् अपि तस्यै मृग-रोचनां तीर्थ-मृत्तिकां दुर्वा-किसलयानि+इति मङ्गल-समालम्भनानि विरचयामि ।  
    
क्सक्_४।४:>५% प्रि -- तथा क्रियताम् । (अनसूया निष्क्रान्ता । प्रियंवदा नाट्येन सुमनसो गृह्णाति)  
क्सक्_४।४:>६% (नेपथ्ये) गौतमि आदिश्यन्तां शार्ङ्गरव-मिश्राः शकुन्तला-नयनाय ।  
क्सक्_४।४:>७% प्रि - (कर्णं दत्त्वा) अनसूये त्वरस्व त्वरस्व । एते खलु हस्तिनापुर-गामिन ऋषयः शब्दाय्यन्ते ।  
क्सक्_४।४:>८% (प्रविश्य समालम्भन-हस्ता)  
    
क्सक्_४।४:>९% अन -- सखि एहि । गच्छावः । (इति परिक्रामतः)  
    
क्सक्_४।४:>१०% प्रि -- (विलोक्य) एषा सूर्य-उदय एव शिखा-मज्जिता प्रतीष्ट-नीवार-हस्ताभिः स्वस्ति-वाचनिकाभिस् तापसीभिर् अभिनन्द्यमाना शकुन्तला तिष्ठति । उपसर्पाव एनाम् ।  
क्सक्_४।४:>११% (इत्य् उपसर्पतः)  
क्सक्_४।४:>१२% (ततः प्रविशति यथा-उद्दिष्ट-व्यापारा आसनस्था शकुन्तला)  
    
क्सक्_४।४:>१३% तापसीनाम् अन्यतमा -- (शकुन्तलां प्रति) जाते भर्तुर् बहुमान-सूचकं महा-देवी-शब्दं लभस्व ।प्।१३४  
    
क्सक्_४।४:>१४% द्वितीया -- वत्से वीर-प्रसविनी भव ।  
    
क्सक्_४।४:>१५% तृतीया -- वत्से भर्तुर् बहुमता भव ।  
क्सक्_४।४:>१६% (इत्य् आशिषो दत्त्वा गौतमी-वर्जं निष्क्रान्ताः)  
    
क्सक्_४।४:>१७% सख्यौ -- (उपसृत्य) सखि सुख-मज्जनं ते भवतु ।  
    
क्सक्_४।४:>१८% शकु -- स्वागतं मे सख्योः । इतो निषीदतम् ।  
क्सक्_४।४:>१९% उभे (मङ्गल-पात्राण्य् आदाय । उपविश्य) हला सज्जा भव । यावत् ते मङ्गल-समालम्भनं विरचयावः ।  
    
क्सक्_४।४:>२०% शकु -- इदम् अपि बहु मन्तव्यम् ।दुर्लभम् इदानीं मे सखी-मण्डनं भविष्यति । (इति बाष्पं विसृजति)  
    
क्सक्_४।४:>२१% उभे -- सखि उचितं न ते मङ्गल-काले रोदितुम् ।  
    
क्सक्_४।४:>२२% प्रि -- आभरण-उचितं रूपम् आश्रम-सुलभैः प्रसाधनैर् विप्रकार्यते ।  
क्सक्_४।४:>२३% (प्रविश्य+उपायन-हस्ताव् ऋषि-कुमारकौ)  
    
क्सक्_४।४:>२४% उभौ -- इदम् अलङ्करणम् । अलङ्क्रियताम् अत्र-भवती ।  
क्सक्_४।४:>२५% (सर्वा विलोक्य विस्मिताः)  
    
क्सक्_४।४:>२६% गौतमी -- वत्स नारद कुत एतत् । प्।१३६  
    
क्सक्_४।४:>२७% प्रथमः -- तात-काश्यप-प्रभावात् ।  
    
क्सक्_४।४:>२८% गौतमी -- किं मानसी सिद्धिः ।  
    
_________________________  
    
क्सक्_४।५:<१% द्वितीयः -- न खलु । श्रूयताम् । तत्र-भवता वयम् आज्ञप्ताः शकुन्तला-हेतोर् वनस्पतिभ्यः कुसुमान्य् आहर इति । तत इदानीम्  
    
* क्षौमं केनचिद् इन्दु-पाण्डु तरुणा माङ्गल्यम् आविष्कृतम्  
* निष्ठ्यूतश् चरण-उपभोग-सुलभो लाक्षा-रसः केनचित् ।  
* अन्येभ्यो वन-देवता-कर-तलैर् आपर्व-भोग-उत्थितैर्  
* दत्तान्य् आभरणानि तत्-किसलय-उद्भेद-प्रतिद्वन्द्विभिः ॥ क्सक्_४।५ ॥  
    
क्सक्_४।५:>२९% प्रियंवदा -- (शकुन्तलां विलोक्य) हला अनया+अभ्युपपत्त्या सूचिता ते भर्तुर् गेहे ऽनुभवितव्या राज-लक्ष्मीः ।  
क्सक्_४।५:>३०% (शकुन्तला व्रीडां रूपयति)  
    
क्सक्_४।५:>३१% प्रथम -- गौतम एह्य् एहि । अभिषेक-उत्तीर्णाय काश्यपाय वनस्पति-सेवां निवेदयावः ।  
    
क्सक्_४।५:>३२% द्वितीयः -- तथा ।  
क्सक्_४।५:>३३% (इति निष्क्रान्तौ)  
    
क्सक्_४।५:>३४% सख्यौ -- अये अनुपयुक्त-भूषणो ऽयं जनः । चित्र-कर्म-परिचयेन+अङ्गेषु त आभरण-विनियोगं कुर्वः ।  
    
क्सक्_४।५:>३५% शकु -- जाने वां नैपुनम् ।  
क्सक्_४।५:>३६% (उभे नाट्येन+अलङ्क्रुतः)  
क्सक्_४।५:>३७% (ततः प्रविशति स्नान-उत्तीर्णः काश्यपः)।प्।१३८  
    
_________________________  
    
क्सक्_४।६:<१% काश्यह --   
    
* यास्यत्य् अद्य शकुन्तला+इति हृदयं संस्पृष्टम् उत्कण्ठया  
* कण्ठः स्तम्भित-बाष्प-वृत्ति-कलुषश् चिन्ता-जडं दर्शनम् ।  
* वैक्लव्यं मम तावद् ईदृशम् इदं स्नेहाद् अरण्य-ओकसः  
* पीड्यन्ते गृहिणः कथं नु तनया-विश्लेष-दुःखैर् नवैः ॥ क्सक्_४।६ ॥  
    
क्सक्_४।६:>१% (इति परिक्रामनि)  
    
क्सक्_४।६:>२% सख्यौ -- हला शकुन्तले अवसित-मण्डना+असि । परिधत्स्व साम्प्रतं क्षौम-युगलम् ।  
क्सक्_४।६:>३% (शकुन्तला+उत्थाय परिधत्ते)  
    
क्सक्_४।६:>४% गौतमी -- जाते एष ते आनन्द-परिवाहिणा चक्षुषा परिष्वजमान इव गुरुर् उपस्थितः । आचारं तावत् प्रतिपद्यस्व ।  
    
_________________________  
    
क्सक्_४।७:<१% शकु -- (सव्रीडम्) तात वन्दे ।  
    
* काश्यप -- वत्से । ययातेर् इव शर्मिष्ठा भर्तुर् बहु-मता भव ।  
* सुतं त्वम् अपि संराजं सा+इव पूरुम् अवाप्नुहि ॥ क्सक्_४।७ ॥  
    
क्सक्_४।७:>५% गौतमी -- भगवान् वरः खल्व् एषः । न+आशीः ।  
    
क्सक्_४।७:>६% काश्यप -- वत्से इतः सद्यो हुतान् अग्नीन् प्रदक्षिणी-कुरुष्व ।  
क्सक्_४।७:>७% (सर्वे परिक्रामन्ति)  
    
_________________________  
    
क्सक्_४।८:<१% काश्यप -- (ऋक्-छन्दसा+आशास्ते)प्।१४०  
    
* अमी वेदिं परितः कॢप्त-धिष्ण्याः समिद्वन्तः प्रान्त-संस्तीर्ण-दर्भाः ।  
* अपघ्नन्तो दुरितं हव्य-गन्धैर् वैतानास् त्वां बह्नयः पावयन्तु ॥ क्सक्_४।८ ॥  
    
क्सक्_४।८:>१% प्रतिष्ठस्व+इदानीम् । (सदृष्टि-क्षेपम्) क्व ते शार्ङ्गरव-मिश्राः । (प्रविश्य)  
    
क्सक्_४।८:>२% शिष्य -- भगवन्न् इमे स्मः ।  
    
क्सक्_४।८:>३% काश्यप -- भगिन्यास् ते मार्गम् आदेशय ।  
    
क्सक्_४।८:>४% शार्ङ्गरव -- इत इतो भवती । (सर्वे परिक्रामन्ति)  
    
_________________________  
    
क्सक्_४।९:<१% काश्यप -- भो भोः सन्निहितास् तपो-वन-तरवः ।  
    
* पातुं न प्रथमं व्यवस्यति जलं युष्मास्व् अपीतेषु या  
* न+आदत्ते प्रिय-मण्डना अपि भवतां स्नेहेन या पल्लवम् ।  
* आद्ये वः कुसुम-प्रसूति-समये यस्या भवत्य् उत्सवः  
* सा+इयं याति शकुन्तला पति-गृहं सर्वैर् अनुज्ञायताम् ॥ क्सक्_४।९ ॥  
    
क्सक्_४।९:>५% (कोकिल-रवं सूचयित्वा)प्।१४२  
_________________________  
    
* अनुमत-गमना शकुन्तला तरुभिर् अयं वन-वास-बन्धुभिः ।  
* परिभृत-विरुतं कलं यथा प्रतिवचनी-कृतम् एभिर् ईदृशम् ॥ क्सक्_४।१० ॥  
    
क्सक्_४।१०:>१% (आकाशे)  
_________________________  
    
* रम्य-अन्तरः कमलिनी-हरितैः सरोभिश्  
* छाया-द्रुमैर् नियमित-अर्क-मयूख-तापः ।  
* भूयात् कुशेशय-रजो-मृदु-रेणुर् अस्याः  
* शान्त-अनुकूल-पवनश् च शिवश् च पन्थाः ॥ क्सक्_४।११ ॥  
    
क्सक्_४।११:>२% (सर्वे सविस्मयम् आकर्णयन्ति)  
    
क्सक्_४।११:>३% गौतमी -- जाते ज्ञाति-जन-स्निग्धाभिर् अनुज्ञात-गमना+असि तपो-वन-देवताभिः । प्रणम भगवतीः ।  
    
क्सक्_४।११:>४% शकु -- (सप्रणामं परिक्रम्य । जन-अन्तिकम्) हला प्रियंवदे आर्य-पुत्र-दर्शन-उत्सुकाया अप्य् आश्रम-पदं परित्यजन्त्या दुःखेन मे चरणौ पुरतः प्रवर्तते ।  
    
_________________________  
    
क्सक्_४।१२:<१% प्रि -- न केवलं तपो-वन-विरह-कातरा सख्य् एव । त्वया+उपस्थित-वियोगस्य तपो-वनस्य अपि तावत् समवस्था दृश्यते ।प्।१४४  
    
* उद्गलित-दर्भ-कवला मृग्यः परित्यक्त-नर्तना मयूराः ।  
* अपसृत-पाण्डु-पत्रा मुञ्चन्त्य् अश्रूणि+इव लताः ॥ क्सक्_४।१२ ॥  
    
क्सक्_४।१२:>१% शकु -- (स्मृत्वा) तात लता-भगिनीं वन-ज्योत्स्नां तावद् आमन्त्रयिष्ये ।  
    
क्सक्_४।१२:>२% काश्यप -- अवैमि ते तस्यां सोदर्या-स्नेहम् । इयं तावद् दकिषिणेन ।  
    
क्सक्_४।१२:>३% शकु -- (उपेत्य लताम् आलिङ्ग्य) वन-ज्योत्स्ने चूत-सङ्गता अपि मां प्रत्यालिङ्ग-इतो-गताभिः शाखा-बाहाभिः ।  
क्सक्_४।१२:>४% अद्य-प्रभृति दूर-परिवर्तिनी ते खलु भविष्यामि ।  
    
_________________________  
    
क्सक्_४।१३:<१% काश्यप --   
    
* सङ्कल्पितं प्रथमम् एव मया तव+अर्थे  
* भर्तारम् आत्म-सदृशं सुकृतैर् गता त्वम् ।  
* चूतेन संश्रितवती नवमालिका+इयम्  
* अस्याम् अहं त्वयि च सम्प्रति वीत-चिन्तः ॥ क्सक्_४।१३ ॥  
    
क्सक्_४।१३:>५% इतः पन्थानं प्रतिपद्यस्व ।  
    
क्सक्_४।१३:>६% शकु -- (सख्यौ प्रति) हला एषा द्वयोर् युवयोर् हस्ते निक्षेपः ।  
    
क्सक्_४।१३:>७% सख्यौ -- अयं जनः कस्य हस्ते समर्पितः । (इति बाष्पं विहरतः)  
    
क्सक्_४।१३:>८% काश्यप -- अनसूये अलं रुदित्वा । ननु भवतीभ्याम् एव स्थिरी-कर्तव्या शकुन्तला ।प्।१४६  
    
क्सक्_४।१३:>९% शकु -- तात एषा+उटज-पर्यन्त-चारिणी गर्भ-मन्थरा मृग-वधूर् यदा+अनघ-प्रसवा भवति तदा मह्यं कम् अपि प्रिय-निवेदयितृकं विसर्जयिष्यथ ।  
    
क्सक्_४।१३:>१०% काश्यप -- न+इदं विस्मरिष्यामः ।  
    
क्सक्_४।१३:>११% शकु -- (गति-भङ्गं रूपयित्वा) को नु खल्व् एष निवसने मे सज्जते । (इति परावर्तते )  
    
_________________________  
    
क्सक्_४।१४:<१% काश्यप --   
    
* यस्य त्वया व्रण-विरोपणम् इङ्गुदीनाम्  
* तैलं न्यषिच्यत मुखे कुश-सूचि-विद्धे ।  
* श्यामाक-मुष्टि-परिवर्धितको जहाति  
* सो ऽयं न पुत्र-कृतकः पदवीं मृगस् ते ॥ क्सक्_४।१४ ॥  
    
क्सक्_४।१४:>१% शकु -- वत्स किं सह-वास-परित्यागिनीं माम् अनुसरसि । अचिर-प्रसूतया जनन्या विना वर्धित एव । इदानीम् अपि मया विरहितं त्वां तातश् चिन्तयिष्यति । निवर्तस्व तावत् । (इति रुदती प्रस्थिता)  
    
_________________________  
    
क्सक्_४।१५:<१% काश्यप --   
    
* उत्पक्ष्मणोर् नयनयोर् उपरुद्ध-वृत्तिम्  
* बाष्पं कुरु स्थिरतया विरत-अनुबन्धम् ।  
* अस्मिन्न् अलक्षित-नत-उन्नत-भूमि-भागे  
* मार्गे पदानि खलु ते विषमी-भवन्ति ॥ क्सक्_४।१५ ॥प्।१४८  
    
क्सक्_४।१५:>२% शार्ङ्गरवः -- भवगान् । ओदक-अन्तं स्निग्धो जनो ऽनुगन्तव्य इति श्रूयते ।  
क्सक्_४।१५:>३% तद् इदं सरस्-तीरम् । अत्र सन्दिश्य प्रतिगन्तुम् अर्हति ।  
    
क्सक्_४।१५:>४% काश्यप -- तेन हि+इमां क्षीर-वृक्ष-छायाम् आश्रयामः ।  
क्सक्_४।१५:>५% (सर्वे परिक्रम्य स्थिताः )  
    
क्सक्_४।१५:>६% काश्यप -- (आत्म-गतम्) किं नु खलु तत्र-भवतो दुष्यन्तस्य युक्त-रूपम् अस्माभिः सन्देष्टव्यम् । (इति चिन्तयति)  
    
क्सक्_४।१५:>७% शकु -- (जन-अन्तिकम्) हला पश्य । नलिनी-पत्र-अन्तरितम् अपि सह-चरम् अपश्यन्त्य् आतुरा चक्र-वाक्य्य् अटति दुष्करम् अहं करोमि+इति ।

________________________  
    
क्सक्_४।१६:<१% अन -- सखि मा+एवं मन्त्रयस्व ।  
    
* एषा अपि प्रियेण विना गमयति रजनीं विषाद-दीर्घतराम् ।  
* गुर्व् अपि विरह-दुःखम् आशा-बन्धः साहयति ॥ क्सक्_४।१६ ॥  
    
क्सक्_४।१६:>१% काश्यप -- शार्ङ्गरव इति त्वया मद्-वचनात् स राजा शकुन्तलां पुरस्-कृत्य वक्तव्यः ।प्।१५०  
    
क्सक्_४।१६:>२% शार्ङ्गरव -- आज्ञापयतु भगवान् ।  
    
_________________________  
    
क्सक्_४।१७:<१% काश्यप --   
    
* अस्मान् साधु विचिन्त्य संयम-धनान् उच्चैः कुलं च+आत्मनस्  
* त्वय्य् अस्याः कथम् अप्य् बान्धव-कृतां स्नेह-प्रवृत्तिं च ताम् ।  
* सामान्य-प्रतिपत्ति-पूर्वकम् इयं दारेषु दृश्या त्वया  
* भाग्य-आयत्तम् अतः परं न खलु तद्-वाच्यं वधू-बन्धुभिः ॥ क्सक्_४।१७ ॥  
    
क्सक्_४।१७:>३% शार्ङ्गरव -- गृहीतः सन्देशः ।  
    
क्सक्_४।१७:>४% काश्यप -- वत्से त्वम् इदानीम् अनुशासनीया+असि । वनौकसो ऽपि सन्तो लौकिकज्ञा वयम् ।  
    
क्सक्_४।१७:>५% शार्ङ्गरा -- न खलु धिमतां कश्चिद् अविषयो नाम ।  
    
_________________________  
    
क्सक्_४।१८:<१% काश्यप -- सा त्वम् इतः पति-कुलं प्राप्य --  
    
* शुश्रूषस्व गुरून् कुरु प्रिय-सखी-वृत्तिं सपत्नी-जने  
* भर्तृ-विप्रकृता अपि रोषणतया मा स्म प्रतीपं गमः ।  
* भूयिष्ठं भव दक्षिणा परिजने भाग्येष्व् अनुत्सेकिनी  
* यान्त्य् एवं गृहिणी-पदं युवतयो वामाः कुलस्य+आधयः ॥ क्सक्_४।१८ ॥  
    
क्सक्_४।१८:>१% कथं वा गौतमी मन्यते ।  
    
क्सक्_४।१८:>२% गौ -- एतावान् वध्हू-जनस्य+उपदेशः । जाते एतत् खलु सर्वम् अवधारय । प्।१५२  
    
क्सक्_४।१८:>३% काश्यप -- वत्से परिष्वजस्व मां सखी-जनं च ।  
    
क्सक्_४।१८:>४% शकु -- तात इत एव किं प्रियंवदा-अनसूये सख्यौ निवर्तिष्येते ।  
    
क्सक्_४।१८:>५% काश्यप -- वत्से इमे अपि प्रदेये । न युक्तम् अनयोस् तत्र गन्तुम् । त्वया सह गौतमी यास्यति ।  
    
क्सक्_४।१८:>६% शकु -- (पितरम् आश्लिष्य) कथम् इदानीं तातस्य+अङ्कात् परिभ्रष्टा मलय-तट-उन्मूलिता चन्दन-लता+इव देश-अन्तरे जीवितं धारयिष्यामि ।  
    
_________________________  
    
क्सक्_४।१९:<१% काश्यप -- वत्से किम् एवं कातरा+असि ।  
    
* अभिजनवतो भर्तुः श्लाघ्ये स्थिता गृहिणी-पदे  
* विभव-गुरुभिः कृत्यैस् तस्य प्रति-क्षणम् आकुला ।  
* तनयम् अचिरात् प्राची+इव+अर्कं प्रसूय च पावनम्  
* मम विरहजां न त्वं वत्से शुचं गणयिष्यामि ॥ क्सक्_४।१९ ॥  
    
क्सक्_४।१९:>७% (शकुन्तला पित्ः पादयोः पतति)  
    
क्सक्_४।१९:>८% काश्यप -- यद् इच्छामि ते तद् अस्तु ।  
    
क्सक्_४।१९:>९% शकु -- (सख्याव् उपेत्य) हला द्वे अपि मां समम् एव परिष्वजेथाम् ।  
    
क्सक्_४।१९:>१०% सख्यौ -- (तथा कृत्वा) सखि यदि नाम स राजा प्रत्यभिज्ञान-मन्थरो भवेत् ततस् तस्माय् इदम् आत्म-नामधेय-अङ्कितम् अङ्गुलीयकं दर्शय ।प्।१५४  
    
क्सक्_४।१९:>११% शकु -- अनेन सन्देहेन वाम् आकम्पिता+अस्मि ।  
    
क्सक्_४।१९:>१२% सख्यौ -- मा भैषीः । अतिस्नेहः पाप-शङ्की ।  
    
क्सक्_४।१९:>१३% शार्ङ्गरव -- युग-अन्तरम् आरूढः सविता । त्व्वरताम् अत्र-भवती ।  
    
क्सक्_४।१९:>१४% शकु -- (आश्रम-अभिमुखी स्थितवा) तात कदा नु भूयस् तपो-वनं प्रेक्षिष्ये ।  
    
_________________________  
    
क्सक्_४।।२०:<१% काश्यप -- श्रूयताम् ।   
    
* भूत्वा चिराय चतुरन्त-मही-सपत्नी  
* दौष्यन्तिम् अप्रतिरथं तनयं निवेश्य ।  
* भर्त्रा तद्-अर्पित-कुटुम्ब-भरेण सार्धम्  
* शान्ते करिष्यसि पदं पुनर् आश्रमे ऽस्मिन् ॥ क्सक्_४।।२० ॥  
    
क्सक्_४।२०:>१% गौतमी -- जाते परिहीयते गमन-वेला । निवर्तय पितरम् । अथवा चिरेण अपि पुनः पुनर् एषा+एवं मन्त्रयिष्यते । निवर्ततां भवान् ।  
    
क्सक्_४।२०:>२% काश्यप -- वत्से उपरुध्यते तपो ऽनुष्ठानम् ।  
    
क्सक्_४।२०:>३% शकु -- (भूयः पितरम् आश्लिष्य+तपश्-चरण-पीडितं तात-शरीरम् । तन् मा+अतिमात्रं मम कृत उत्कण्ठस्व ।  
    
_________________________  
    
क्सक्_४।२१:<१% काश्यप -- (सनिःश्वासम्)  
    
* शमम् एष्यति मम शोकः कथं नु वत्से त्वया रचित-पूर्वम् ।  
* उटज-द्वार-विरूढं नीवार-बलिं विलोकयतः ॥ क्सक्_४।२१ ॥  
    
क्सक्_४।२१:>४% गच्छ । शिवास् ते पन्थानः सन्तु ।  
क्सक्_४।२१:>५% (निष्क्रान्ता शकुन्तला सहयायिनश् च)  
    
क्सक्_४।२१:>६% सख्यौ -- (शकुन्तलां विलोक्य) हा धिग् घा धिक् । अन्तर्हिता शकुन्तला वन-राज्या ।प्।१५६  
    
क्सक्_४।२१:>७% काश्यप -- (सनिःश्वासम्) अनसूये गतवती वां सह-चारिणी । निगृह्य शोकम् अनुगच्छतं मां प्रस्थितम् ।  
    
क्सक्_४।२१:>८% उभे -- तात शकुन्तला-विरहितं शून्यम् इव तपो-वनं कथं प्रविशावः ।  
    
_________________________  
    
क्सक्_४।२२:<१% काश्यप -- स्नेह-वृत्तिर् एवं दर्शिनी । (सविमर्शं परिक्रम्य) हन्त भोः शकुन्तलां पति-कुलं विसृज्य लब्धम् इदानीं स्वास्थ्यम् । कुतः ।  
    
* अर्थो हि कन्या परकीय एव ताम् अद्य सम्प्रेष्य परिग्रहीतुः ।  
* जातो मम+अयं विशदः प्रकामं प्रत्यर्पित-न्यास इव+अन्तर्-आत्मा ॥ क्सक्_४।२२ ॥  
    
क्सक्_४।२२:>१% (इति निष्क्रान्ताः सर्वे)  
    
इति चतुर्थो ऽङ्कः । प्।१५८

**************************************************************************

पञ्चमो ऽङ्कः ।  
    
क्सक्_५।१:<१% (ततः प्रविशत्य् आसनस्हो राजा विदूषकश् च)  
    
क्सक्_५।१:<२% विदु -- (कर्णं दत्त्वा) भो वयस्य सङ्गीत-शाल-अन्तरे ऽवधानं देहि ।  
क्सक्_५।१:<३% कल-विशुद्धाया गीतेः स्वर-संयोगः श्रूयते । जाने तत्र-भवती हंस-पदिका वर्ण-परिचयं करोति+इति ।  
    
_________________________  
    
क्सक्_५।१:<१% राजा -- तूष्णीं भव । यावद् आकर्णयामि । (आकाशे गीयते)  
    
* अभिनव-मधु-लोलुपस् त्वं तथा परिचुम्ब्य चूत-मञ्जरीम् ।  
* कमल-वसति-मात्र-निर्वृतो मधु-कर विस्मृतो ऽस्य् एनां कथम् ॥ क्सक्_५।१ ॥  
    
क्सक्_५।१:>२% राजा -- अहो राग-परिवाहिणी गीतिः ।  
    
क्सक्_५।१:>३% विदु -- किं तावद् गीत्या अवगतो ऽक्षर-अर्थः ।  
    
क्सक्_५।१:>४% रा -- (स्मितं कृत्वा) सकृत्-कृत-प्रणयो ऽयं जनः । तद् अस्या देवीं वसुमतीम् अन्तरेण महद् उपालम्भनं गतो ऽस्मि । सखे माधव्य मद्-वचनाद् उच्यतां हंस-पदिका । निपुणम् उपालब्धाः स्म इति ।  
    
क्सक्_५।१:>५% विदु -- यद् भवान् आज्ञापयति । (उत्थाय+भो वयस्य गृहीतस्य तया परकीयैर् हस्तैः शिखण्डके ताड्यमानस्य+अप्सरसा वीत-रागस्य+इव न+अस्ति+इदानीं मे मोक्षः ।  
क्सक्_५।१:>६% रा - गच्छ । नागरिक-वृत्त्या सञ्ज्ञापय+एनाम् ।  
    
क्सक्_५।१:>७% विदु -- का गतिः । (इति निष्क्रान्ताः)  
    
_________________________  
    
क्सक्_५।२:<१% रा -- (आत्म-गतम्) किं नु खलु गीतम् एवं विध-अर्थम् आकर्ण्य+इष्ट-जन-विरहाद् ऋते ऽपि बलवद्-उत्कण्ठितो ऽस्मि । अथवा ।  
    
* रम्याणि वीक्ष्य मधुरांश् च निशम्य शब्दान् पर्युत्सुको भवति यत् सुखितो ऽपि जन्तुः ।  
* तच् चेतसा स्मरति नूनम् अबोध-पूर्वं भाव-स्थिराणि जनन-अन्तर-सौहृदानि ॥ क्सक्_५।२ ॥  
    
क्सक्_५।२:>१% (इति पर्याकुलस् तिष्ठति)प्।१६०  
    
क्सक्_५।२:>२% (ततः प्रविशति कञ्चुकी)  
    
_________________________  
    
क्सक्_५।३:<१% कञ्चुकी -- अहो नु खल्व् ईदृशीम् अवस्थां प्रतिपन्नो ऽस्मि ।  
    
* आचार इत्य् अवहितेन मया गृहीता  
* या वेत्र-यष्टिर् अवरोध-गृहेषु राज्ञः ।  
* काले गते बहु-तिथे मम सा+एव जाता  
* प्रस्थान-विक्लव-गतेर् अवलम्बन-अर्था ॥ क्सक्_५।३ ॥  
    
क्सक्_५।३:>३% भो कामं धर्म-कार्यम् अनतिपात्यं देवस्य । तथा+अपि+इदानीम् एव धर्म-आसनाद् उत्थिताय पुनर् उपरोध-कारि कण्व-शिष्य-आगमनम् अस्मै न+उत्सहे निवेदयितुम् । अथवा+अविश्रमो ऽयं लोक-तन्त्र-अधिकारः । कुतः ।  
_________________________  
    
* भानुः सकृद् युक्त-तुरङ्ग एव रात्रिं दिवं गन्ध-वहः प्रयाति ।  
* शेषः सदा एव+आहित-भूमि-भारः षष्ठ-अंश-वृत्तेर् अपि धर्म एषः ॥ क्सक्_५।४ ॥  
    
क्सक्_५।४:>१% यावन् नियोगम् अनुतिष्ठामि । (परिक्रम्य+अवलोक्य च) एष देवः --  
    
_________________________  
    
* प्रजाः प्रजाः स्वा इव तन्त्रयित्वा  
* निषेवते श्रान्त-मना विविक्तम् ।  
* यूथानि सञ्चार्य रवि-प्रतप्तः  
* शीतं दिवा स्थानम् इव द्विप-इन्द्रः ॥ क्सक्_५।५ ॥  
    
क्सक्_५।५:>२% (उपगम्य) जयतु जयतु देवः । एते खलु हिम-गिरेर् उपत्यक-अरण्य-वासिनः काश्यप-सन्देशम् आदाय सस्त्रीकास् तपस्विनः सम्प्राप्ताः । श्रुत्वा देवः प्रमाणम् ।प्।१६२  
    
क्सक्_५।५:>३% रा -- (सादरम्) किं काश्यप-सन्देश-हारिणः ।  
    
क्सक्_५।५:>४% कञ्चुकी -- अथ किम् ।  
    
क्सक्_५।५:>५% रा -- तेन हि मद्-वचनाद् विज्ञाप्यताम् उपाध्याह सोम-रातः । अमून् आश्रम-वासिनः श्रौतेन विधिना सत्कृत्य स्वयम् एव प्रवेशयितुम् अर्हसि+इति । अहम् अप्य् अत्र तपस्वि-दर्शन-उचिते प्रदेशे स्थितः प्रतिपालयामि ।  
    
क्सक्_५।५:>६% कञ्चुकी -- यद् आज्ञापयति देवः (इति निष्क्रान्तः)  
    
क्सक्_५।५:>७% रा -- (उत्थाय) वेत्रवति अग्नि-शरण-मार्गम् आदेशय ।  
    
क्सक्_५।५:>८% प्रतिहारी -- इत इतो देवः ।  
    
_________________________  
    
क्सक्_५।६:<१% रा -- (परिक्रामति । अधिकार-खेदं निरूप्य) सर्वः प्रार्थितम् अर्थम् अधिगम्य सुखी सम्पद्यते जन्तुः । राज्ञां तु चरित-अर्थता दुःख-उत्तरा+एव ।  
    
* औत्सुक्य-मात्रम् अवसाययति प्रतिष्ठा  
* क्लिश्नाति लब्ध-परिपालन-वृत्तिर् एव ।  
* न+अतिश्रम-अपनयनाय यथा श्रमाय  
* राज्यं स्व-हस्त-धृत-दण्डम् इव+आतपत्रम् ॥ क्सक्_५।६ ॥ (नेपथ्ये)  
    
_________________________  
    
क्सक्_५।७:<१% वैतालिकौ -- विजयतां देवः ।  
    
* प्रथमः -- स्व-सुख-निरभिलाषः खिद्यसे लोक-हेतोः  
* प्रतिदिनम् अथवा ते वृत्तिर् एवं विधा+एव ।  
* अनुभवति हि मूर्ध्ना पदप तीव्रम् उष्णम्  
* शमयति परितापं छायया संश्रितानाम् ॥ क्सक्_५।७ ॥  
    
_________________________  
    
क्सक्_५।८:<१% द्वितीयः --   
    
* नियमयसि विमार्ग-प्रस्थितान् आत्त-दण्डः  
* प्रशमयसि विवादं कल्पसे रक्षणाय ।  
* अतनुषु विभवेषु ज्ञातयः सन्तु नाम  
* त्वयि तु परिसमाप्तं बन्धु-कृत्य प्रजानाम् ॥ क्सक्_५।८ ॥प्।१६६  
    
क्सक्_५।८:>१% राजा -- एते क्लान्त-मनसः पुनर् नवी-कृताः स्मः । (इति परिक्रामति)  
    
क्सक्_५।८:>२% प्रतिहारी -- एष अभिनव-सम्मार्जन-सश्रीकः सन्निहित-होम-धेनुर् अग्नि-शरण-अलिन्दः । आरोहतु देवः ।  
    
_________________________  
    
क्सक्_५।९:<१% रा -- (आरुह्य परिजन-अंस-अवलम्बी तिष्ठति) वेत्रवति किम् उद्दिश्य भगवता काश्यपेन मत्-सकाशम् ऋषयः प्रेषिताः स्युः ।  
    
* किं तावद् व्रतिनाम् उपोढ-तपसां विघ्नैस् तपो दूषितम्  
* धर्म-अरण्य-चरेषु केनचिद् उत प्राणिष्व् असच्-चेष्टितम् ।  
* आहोस्वित् प्रसवो मम+अपचरितैर् विष्टम्भितो वीरुधाम्  
* इत्य् आरूढ-बहु-प्रतर्कम् अपरिच्छेद-आकुलं मे मनः ॥ क्सक्_५।९ ॥  
    
क्सक्_५।९:>३% प्रतिहारी -- सुचरित-नन्दिन ऋषयो देवं सभाजयितुम् आगता इति तर्कयामि ।  
क्सक्_५।९:>४% (ततः प्रविशन्ति गौतमी सहिताः शकुन्तलां पुरस्-कृत्य मुनयः । पुरश् च+एषां कञ्चुकी पुरोहितश् च)  
    
क्सक्_५।९:>५% कञ्चुकी -- इत इतो भवन्तः ।  
    
_________________________  
    
क्सक्_५।१०:<१% शार्ङ्गरव -- शारद्वत ।प्।१६८  
    
* महा-भागः कामं नर-पतिर् अभिन्न-स्थितिर् असौ  
* न कश्चिद् वर्णानाम् अपथम् अपकृष्टो ऽपि भजते ।  
* तथा+अपि+इदं शश्वत्-परिचित-विविक्तेन मनसा ।  
* जन-आकीर्णं मन्ये हुत-वह-परीतं गृहम् इव ॥ क्सक्_५।१० ॥  
    
_________________________  
    
क्सक्_५।११:<१% शारद्वत -- स्थाने भवान् पुर-प्रवेशाद् इत्थं भूतः संवृत्तः । अहम् अपि  
    
* अभ्यक्तम् अपि स्नातः शुचिर् अशुचिम् इव प्रबुद्ध इव सुप्तम् ।  
* बद्धम् इव स्वैर-गतिर् जनम् इह सुख-सङ्गिनम् अवैमि ॥ क्सक्_५।११ ॥  
    
क्सक्_५।११:>१% शकु -- (निमित्तं सूचयित्वा) अहो किं मे वाम-इतरन् नयनं विस्फुरति ।  
    
क्सक्_५।११:>२% गौतमी -- जाते प्रतिहतम् अमङ्गलम् ।सुखानि ते भर्तृ-कुल-देवता वितरन्तु (इति परिक्रामति)  
    
क्सक्_५।११:>३% पुरोहित -- (राजानं निर्दिश्य+भो भोस् तपस्विनः असाव् अत्र-भवान् वर्ण-आश्रमाणां रक्षिता प्राग् एव मुक्त-आसनो वः प्रतिपालयति । पश्यत एनम् ।  
    
_________________________  
    
क्सक्_५।१२:<१% शार्ङ्गरव -- भो महा-ब्राह्मण कामम् एतद् अभिनन्दनीयं तथा+अपि वयम् अत्र मध्यस्थाः । कुतः (प्।१७०)  
    
* भवन्ति नंरास् तरवः फल-आगमैर् नव-अम्बुभिर् दूर-विलम्बिनो घनाः ।  
* अनुद्धताः सत्-पुरुषाः समृद्धिभिः स्वभाव एव+एष पर-उपकारिणाम् ॥ क्सक्_५।१२ ॥  
    
क्सक्_५।१२:>१% प्रतीहारी -- देव प्रसन्न-मुख-वर्णा दृश्यन्ते । जानामि विश्रब्ध-कार्या ऋषयः ।  
    
_________________________  
    
क्सक्_५।१३:<१% राजा -- (शकुन्तलां दृष्ट्वा) अथ+अत्र भवती --  
    
* का स्विद् अवगुण्ठनवती न+अतिपरिस्फुट-शरीर-लावण्या ।  
* मध्ये तपोधनानां किसलयम् इव पाण्डु-पत्राणाम् ॥ क्सक्_५।१३ ॥  
    
क्सक्_५।१३:>२% प्रतीहारी -- देव कुतूहल-गर्भः प्रहितो न मे तर्कः प्रसरति । ननु दर्शनीया पुनर् अस्या आकृतिर् लक्ष्यते ।  
    
क्सक्_५।१३:>३% राजा -- भवतु । अनिर्वर्णनीयं पर-कलत्रम् ।  
    
क्सक्_५।१३:>४% शकु -- (हस्तम् उरसि कृत्वा । आत्म-गतम्) हृदय किम् एवं वेपसे । आर्य-पुत्रस्य भावम् अवधार्य धीरं तावद् भव ।प्।१७२  
    
क्सक्_५।१३:>५% पुरोहित -- (पुरो गत्वा) एते विधिवद् अर्चितास् तपस्विनः । कश्चिद् एषाम् उपाध्याय-सन्देशः । तं देवः श्रोतुम् अर्हति ।  
क्सक्_५।१३:>६% राजा - अवहितो ऽस्मि ।  
    
क्सक्_५।१३:>७% ऋषयः -- (हस्तान् उद्यम्य) विजयस्व राजन् ।  
    
क्सक्_५।१३:>८% रा -- सर्वान् अभिवादये ।  
    
क्सक्_५।१३:>९% ऋषयः -- इष्टेन युज्यस्व ।  
    
क्सक्_५।१३:>१०% रा -- अपि निर्विघ्न-तपसो मुनयः ।  
    
_________________________  
    
क्सक्_५।१४:<१% ऋषयः --   
    
* कुतो धर्म-क्रिया-विघ्नः सतां रक्षितरि त्वयि ।  
* तमस् तपति धर्म-अंशौ कथम् आविर् भविष्यति ॥ क्सक्_५।१४ ॥  
    
क्सक्_५।१४:>१% रा -- अर्थवान् खलु मे राज-शब्दः । अथ भगवांल् लोक-अनुग्रहाय कुशली काश्यपः ।  
    
क्सक्_५।१४:>२% शार्ङ्गरवः -- स्वाधीन-कुशलाः सिद्धिमन्तः । स भवन्तम् अनामय-प्रश्न-पूर्वकम् इदम् आह ।  
    
क्सक्_५।१४:>३% रा -- किम् आज्ञापयति भगवान् ।  
    
_________________________  
    
क्सक्_५।१५:<१% शा -- यन् मिथः-समयाद् इमां मदीयां दुहितरं भवान् उपायंस्त तन् मया प्रीतिमता युवयोर् अनुज्ञातम् । कुतः  
    
* त्वम् अर्हतां प्राग्रसरः स्मृतो ऽसि नः  
* शकुन्तला मूर्तिमती च सत्क्रिया ।  
* समानयंस् तुल्य-गुणं वधू-वरम्  
* चिरस्य वाच्यं न गतः प्रजा-पतिः ॥ क्सक्_५।१५ ॥  
    
क्सक्_५।१५:>४% तद् इदानीम् आपन्न-सत्त्वा+इयं प्रतिगृह्यतां सहधर्म-चरणाय+इति ।  
    
_________________________  
    
क्सक्_५।१६:<१% गौतमी -- आर्य किम् अपि वक्तु-कामा+अस्मि । न मे वचन-अवसरो ऽस्ति । कथम् इति ।प्।१७४  
    
* न+अपेक्षितो गुरु-जनो ऽनया त्वया पृष्टो न बन्धु-जनः ।  
* एक-एकस्मिन्न् एव चरिते भणामि किम् एक-एकम् ॥ क्सक्_५।१६ ॥  
    
क्सक्_५।१६:>१% शकु -- (आत्म-गतम्) किं नु खल्व् आर्य-पुत्रो भणति ।  
    
क्सक्_५।१६:>२% रा -- किम् इदम् उपन्यस्तम् ।  
    
क्सक्_५।१६:>३% शकु -- (आत्म-गतम्) पावकः खलु वचन-उपन्यासः ।  
    
_________________________  
    
क्सक्_५।१७:<१% शा -- कथम् इदं नाम । भवन्त एव सुतरां लोक-वृत्त-अन्त-निष्णाताः ।  
    
* सतीम् अपि ज्ञाति-कुल-एक-संश्रयाम्  
* जनो ऽन्यथा भर्तृमतीं विशङ्कते ।  
* अतः समीपे परिणेतुर् इष्यते ।  
* प्रिया+अप्रिया वा प्रमदा स्व-बन्धुभिः ॥ क्सक्_५।१७ ॥  
    
क्सक्_५।१७:>४% रा -- किम् अत्र-भवती मया परिणीत-पूर्वा ।  
    
क्सक्_५।१७:>५% शकु -- (सविषादम्) हृदय साम्प्रतं ते आशङ्का ।  
    
_________________________  
    
क्सक्_५।१८:<१% शा -- किं कृत-कार्य-द्वेषो धर्मं प्रति विमुखता कृत-अवज्ञा ।  
    
क्सक्_५।१८:<२% रा -- कुतो ऽयम् असत्-कल्पना-प्रश्नः ।  
    
_________________________  
    
क्सक्_५।१८:<१% शा --   
    
* मूर्छन्त्य् अमी विकाराः प्रायेण+ऐश्वर्य-मत्तेषु ॥ क्सक्_५।१८ ॥  
    
क्सक्_५।१८:>१% रा -- विशेषेण+अधिक्षिप्तो ऽस्मि ।प्।१७६  
    
क्सक्_५।१८:>२% गौतमी -- जाते मुह्हूर्तं मा लज्जस्व । अपनेष्यामि तावत् ते ऽवगुण्ठनम् । ततस् त्वां भर्ता+अभिज्ञास्यति ।  
    
_________________________  
    
क्सक्_५।१९:<१% रा -- (शकुन्तलां निर्वर्ण्य । आत्म-गतम्)  
    
* इदम् उपनतम् एवं रूपम् अक्लिष्ट-कान्ति  
* प्रथम-परिगृहीतं स्यान् न वा+इत्य् अव्यवस्यन् ।  
* भ्रमर इव विभाते कुन्दम् अन्तस्-तुषारम्  
* न च खलु परोभोक्तुं न+अपि शक्नोमि हातुम् ॥ क्सक्_५।१९ ॥  
    
क्सक्_५।१९:>३% (इति विचारयन् स्थितः)  
    
क्सक्_५।१९:>४% प्रतीहारी -- (स्वगतम्) अहो धर्म-अपेक्षिता भर्तुः । ईदृशं नाम सुख-उपनतं रूपं दृष्टा को ऽन्यो विचारयति ।  
    
क्सक्_५।१९:>५% शा -- भो राजन् किम् इति जोषम् आस्यते ।  
    
क्सक्_५।१९:>६% रा -- भोस् तपो-धनाः चिन्तयन्न् अपि न खलु स्वीकरणम् अत्र-भवत्याः स्मरामि । तत् कथम् इमाम् अभिव्यक्त-सत्त्व-लक्षणां प्रत्यात्मानं क्षेत्रिणम् अशङ्कमानः प्रतिपत्स्ये ।  
    
क्सक्_५।१९:>७% शकुन्तला -- (अपवार्य) आर्यस्य परिणय एव सन्देहः । कुत इदानीं मे दूर-अधिरोहिण्य् आशा ।प्।१७८  
    
_________________________  
    
क्सक्_५।।२०:<१% शार् -- मा तावत् ।  
    
* कृत-अभिमर्शाम् अनुमन्यमानः सुतां त्वया नाम मुनिर् विमान्यः ।  
* मुष्टं प्रतिग्राहयता स्वम् अर्थं पात्री-कृतो दस्युर् इव+असि येन ॥ क्सक्_५।।२० ॥  
    
क्सक्_५।२०:>१% शारद्वत -- शार्ङ्गरव विमर त्वम् इदानीम् । शकुन्तले वक्तव्यम् उक्तम् अस्माभिः । सो ऽयम् अत्र-भवान् एवम् आह । दीयताम् अस्मै प्रत्यय-प्रतिवचनम् ।  
    
क्सक्_५।२०:>२% शकु -- (अपवार्य) इदम् अवस्थ्हा-अन्तरं गते तादृशे ऽनुरागे किं वा स्मारितेन । आत्मा+इदानीं मे शोचनीय इति व्यवसितम् एतत् । (प्रकाशम्)  
क्सक्_५।२०:>३% पौरव युक्तं नाम ते तथा पुरा+आश्रम-पदे स्वभाव-उत्तान-हृदयम् इमं जनं समय-पूर्वं प्रतार्य साम्प्रतम् ईदृशैर् अक्षरैः प्रत्याख्यातुम् ।प्।१८०  
    
_________________________  
    
क्सक्_५।२१:<१% राजा -- (कर्णौ विधाय) शान्तं पापम् ।  
    
* व्यपदेशम् आविलयितुं किम् ईहसे जनम् इमम् अ पातयितुम् ।  
* कूलं कषा इव सिन्धुः प्रसन्नम् अम्भस् तट-तरुं च ॥ क्सक्_५।२१ ॥  
    
क्सक्_५।२१:>४% शकु -- भवतु । यदि परम-अर्थतः पर-परिग्रह-शङ्किना त्वया+एवं प्रवृत्तं तद्+अभिज्ञानेन+अनेन तव+आशङ्काम् अपनेष्यामि ।  
    
क्सक्_५।२१:>५% राजा -- उदारः कल्पः ।  
    
क्सक्_५।२१:>६% शकु -- (मुद्रा-स्थानं परामृश्य) हा धिग् घा धिक् । अङ्गुलीयक-शून्या मे ऽङ्गुलिः । (इति सविषादं गौतमीम् अवेक्षते)  
क्सक्_५।२१:>७% गौतमी - नूनं ते शक्र-अवतार-अभ्यन्तरे शची-तीर्थ-सलिलं वन्दमानायाः प्रभ्रष्टम् अङ्गुलीयकम् ।प्।१८२  
    
क्सक्_५।२१:>८% राजा -- (सस्मितम्) इदं तत् प्रत्युत्पन्न-मति स्त्रैणम् इति यद् उच्यते ।  
    
क्सक्_५।२१:>९% शकु -- अत्र तावद् विधिना दर्शितं प्रभुत्वम् ।  
    
क्सक्_५।२१:>१०% राजा -- श्रोतव्यम् इदानीं संवृत्तम् ।  
    
क्सक्_५।२१:>११% शकु -- नन्व् एकस्मिन् दिवसे नवमालिका-मण्डपे नलिनी-पत्र-भाजन-गतम् उदकं तव हस्ते सन्निहितम् आसीत् ।  
    
क्सक्_५।२१:>१२% राजा -- शृणुमस् तावत् ।  
    
क्सक्_५।२१:>१३% शकु -- तत्-क्षणे स मे पुत्र-कृतको दीर्घ-अपाङ्गो नाम मृग-पोतक उपस्थितः ।  
क्सक्_५।२१:>१४% त्वया+अयं तावत् प्रथमं पिबत्व् इत्य् अनुकम्पिना+उपच्छन्दित उदकेन । न पुनस् ते ऽपरिचयाद् हस्त-अभ्यासम् उपगतः । पश्चात् तस्मिन्न् एव मया गृहीते सलिले ऽनेन कृतः प्रणयः । तदा त्वम् इत्थं प्रहसितो ऽसि । सर्वः सगन्धेषु विश्वसिति । द्वाव् अप्य् अत्र+अरण्यकाव् इति ।प्।१८४  
    
क्सक्_५।२१:>१५% राजा -- एवम् आदिभिर् आत्म-कार्य-निर्वर्तिनीनाम् अनृतमय-वान् मधुभिर् आकृष्यते विषयिणः ।  
    
क्सक्_५।२१:>१६% गौतमी -- महा-भाग न+अर्हस्य् एवं मन्त्रयितुम् । तपोवन-संवर्धितो ऽनभिज्ञो ऽयं जनः कैतवस्य ।  
    
_________________________  
    
क्सक्_५।२२:<१% राजा -- तापस-वृद्धे ।  
    
* स्त्रीणाम् अशिक्षित-पटुत्वम् अमानुषीषु  
* सन्दृश्यते किम् उत याः प्रतिबोधवत्यः ।  
* प्राग्-अन्तरिक्ष-गमनास् त्वम् अपत्य-जातम्  
* अन्यैर् द्विजैः पर-भृताः खलु पोषयन्ति ॥ क्सक्_५।२२ ॥  
    
क्सक्_५।२२:>१% शकु -- (सरोषम्+अनार्य आत्मनो हृदय-अनुमानेन प्रेक्षसे । क इदानीम् अन्यो धर्म-कञ्चुक-प्रवेशिनस् तृण-छन्न-कूप-उपमस्य तव+अनुकृतिं प्रतिपत्स्यते ।  
    
_________________________  
    
क्सक्_५।२३:<१% राजा -- (आत्म-गतम्) सन्दिग्ध-बुद्धिम् आं कुर्वन्न् अकैतव इव+अस्याः कोपो लक्ष्यते । तथा ह्य् अनया --  
    
* मय्य् एव विस्मरण-दारुण-चित्त-वृत्तौ  
* वृत्तं रहः प्रणयम् अप्रतिपद्यमाने ।  
* भेदाद् भ्रुवोः कुटिलयोर् अतिलोहित-अक्ष्या  
* भग्नं शर-आसनम् इव+अतिरुषा स्मरस्य ॥ क्सक्_५।२३ ॥  
    
क्सक्_५।२३:>२% (प्रकाशम्) भद्रे प्रथितं दुष्यन्तस्य चरितम् । तथा+अपि+इदं न दृश्यते ।प्।१८६  
    
क्सक्_५।२३:>३% शकु -- सुष्ठु तावद् अत्र स्वच्छन्द-चारिणी कृता+अस्मि या+अहम् अस्य पुरु-वंश-प्रत्ययेन मुख-मधोर् हृदय-विषस्य हस्त-अभ्यासम् उपगता ।  
    
_________________________  
    
क्सक्_५।२४:<१% शार्ङ्गरव -- इत्थम् आत्म-कृतं चापलं दहति ।  
    
* अतः परीक्ष्य कर्तव्यं विशेषात् सङ्गतं रहः ।  
* अज्ञात-हृदयेष्व् एवं वैरी-भवति सौहृदम् ॥ क्सक्_५।२४ ॥  
    
क्सक्_५।२४:>१% राजा -- अयि भोः किम् अत्र-भवती-प्रत्ययाद् एव+अस्मान् संयुत-दोष-अक्षरैः क्षिणुथ ।  
_________________________  
    
क्सक्_५।२५:<१% शार्ङ्ग् --(सासूयम्) श्रुतं भवद्भिर् अधर-उत्तरम् ।  
    
* आ जन्मनः शाठ्यम् अशिक्षितो यस् तस्य+अप्रमाणं वचनं जनस्य ।  
* पर-अतिसन्धानम् अधीयते यैर् विद्या+इति ते सन्तु किल+आप्त-वाचः ॥ क्सक्_५।२५ ॥प्।१८८  
    
क्सक्_५।२५:>२% राजा -- भोः सत्य-वादिन्न् अभ्युपगतं तावद् अस्माभिर् एवम् । किं पुनर् इमाम् अतिसन्धाय लभ्यते ।  
    
क्सक्_५।२५:>३% शार्ङ्ग् -- विनिपातः ।  
    
क्सक्_५।२५:>४% राजा -- विनिपातः पौरवैः प्रार्थ्यत इति न श्रद्धेयम् एतत् ।  
    
_________________________  
    
क्सक्_५।२६:<१% शारद् -- शार्ङ्गरव किम् उत्तरेण । अनुष्ठितो गुरोः सन्देशः । प्रतिनिवर्तामहे वयम् । (राजानं प्रति)  
    
* तद् एषा भवतः कान्ता त्यज वा+एनां गृहाण वा ।  
* उपपन्ना हि दारेषु प्रभुता सर्वतो-मुखी ॥ क्सक्_५।२६ ॥  
    
क्सक्_५।२६:>१% गौतमि गच्छ+अग्रतः । (इति प्रस्थिताः)  
    
क्सक्_५।२६:>२% शकु -- कथम् अनेन कितवेन विप्रलब्धा+अस्मि । यूयम् अपि मां परित्यजथ । (इत्य् अनुप्रतिष्ठते)  
    
क्सक्_५।२६:>३% गौतमी -- (स्थित्वा) वत्स शार्ङ्गरव अनुगच्छति+इयं खलु नः करुण-परिदेविनी शकुन्तला । प्रत्यादेश-परुषे भर्तरि किं वा मे पुत्रिका करोतु ।प्।१९०  
    
क्सक्_५।२६:>४% शार्ङ्ग् -- (सरोषं निवृत्य) किं पुरो-भागे स्वातन्त्र्यम् अवलम्बसे । (शकुन्तला भीता वेपते)  
    
_________________________  
    
क्सक्_५।२७:<१% शार्ङ्ग् -- शकुतले ।   
    
* यदि यथा वदति क्षितिपस् तथा  
* त्वम् असि किं पितुर् उत्कुलया त्वया ।  
* अथ तु वेत्सि शुचि व्रतम् आत्मनः  
* पति-कुले तव दास्यम् अपि क्षमम् ॥ क्सक्_५।२७ ॥  
    
क्सक्_५।२७:>५% तिष्ठ । साधयामो वयम् ।  
    
_________________________  
    
क्सक्_५।२८:<१% राजा -- भोस् तपस्विन् किम् अत्र-भवतीं विप्रलभसे ।  
    
* कुमुदान्य् एव शश-अङ्कः सविता बोधयति पङ्कजान्य् एव ।  
* वशिनां हि पर-परिग्रह-संश्लेष-पराङ्मुखी वृत्तिः ॥ क्सक्_५।२८ ॥  
    
क्सक्_५।२८:>१% शार्ङ्ग् -- यदा तु पूर्व-वृत्तम् अन्य-सङ्गाद् विस्मृतो भवांस् तदा कथम् अधर्म-भीरुः ।  
    
_________________________  
    
क्सक्_५।२९:<१% राजा -- भवन्तम् एव+अत्र गुरु-लाघवं पृच्छामि ।  
    
* मूढः स्याम् अहम् एषा वा वदेन् मिथ्या+इति संशये ।  
* दार-त्यागी भवाम्य् आहो पर-स्त्री-स्पर्श-पांसुलः ॥ क्सक्_५।२९ ॥  
    
क्सक्_५।२९:>२% पुरोहित -- (विचार्य) यदि तावद् एवं क्रियताम् ।  
    
क्सक्_५।२९:>३% राजा -- अनुशास्तु मां भवान् ।  
    
क्सक्_५।२९:>४% पुरोहित -- अत्र-भवती तवद् आ-प्रसवाद् अस्मद्-गृहे तिष्ठतु । कुत इदम् उच्यत इति चेत् । त्वं साधुभिर् आदिष्ट-पूर्वः प्रथमम् एव चक्र-वर्तिनं पुत्रं जनयिष्यसि+इति । स चेन् मुनि-दौहित्रस् तल्-लक्षण-उपपन्नो भविष्यति अभिनन्द्य शुद्ध-अन्तम् एनां प्रवेशयिष्यति । विपर्यये तु पितुर् अस्याः समीप-नयनम् अवस्थितम् एव ।  
    
क्सक्_५।२९:>५% राजा -- यथा गुरुभ्यो रोचते ।  
    
क्सक्_५।२९:>६% पुरोहित -- वत्से अनुगच्छ माम् ।  
    
क्सक्_५।२९:>७% शकु -- भगाति वसुधे देहि मे विवरम् । (इति रुदती प्रस्थिता । निष्क्रान्ता सह पुरोधसा तपस्विभिश् च)  
क्सक्_५।२९:>८% (राजा शाप-व्यवहित-स्मृतिः शकुन्तला-गतम् एव चिन्तयति)  
क्सक्_५।२९:>९% (नेपथ्ये) आश्चर्यम् आश्चर्यम् ।  
    
क्सक्_५।२९:>१०% राजा -- (आकर्ण्य) किं नु खलु स्यात् ।  
    
क्सक्_५।२९:>११% (प्रविश्य) पुरोहित -- (सविस्मयम्) देव अद्भुतं खलु संवृत्तम् ।  
    
क्सक्_५।२९:>१२% राजा -- किम् इव ।  
    
क्सक्_५।२९:>१३% पुरोहित -- देव परावृत्तेषु कण्व-शिष्येषु --  
क्सक्_५।२९:>१४% सा निन्दनी स्वानि भाग्यानि बाला बाहु-उत्क्षेपं क्रन्दितुं च प्रवृत्ता ।  
    
क्सक्_५।२९:>१५% राजा -- किं च ।  
    
_________________________  
    
क्सक्_५।३०:<१% पुरोहित --   
    
* स्त्री-संस्थानं च+अप्सरस् तीर्थम् आराद् उत्क्षिप्य+एनां ज्योतिर् एकं जगाम ॥ क्सक्_५।३० ॥  
    
क्सक्_५।३०:>१% (सर्वे विस्मयं रूपयन्ति)  
    
क्सक्_५।३०:>२% राजा -- भगवन् प्राग् अपि सो ऽस्माभिर् अर्थः प्रत्यादिष्ट एव । किं वृथा तर्केण+अन्विष्यते । विश्राम्यतु भवान् ।  
    
क्सक्_५।३०:>३% पुरोहित -- (विलोक्य) विजयस्व (इति निष्क्रान्तः)प्।१९४  
    
क्सक्_५।३०:>४% राजा -- वेत्रवति पर्याकुलो ऽस्मि । शयन-भूमि-मार्गम् आदेशय ।  
    
क्सक्_५।३०:>५% प्रतीहारी -- इत इतो देवः (इति प्रस्थितः)  
    
_________________________  
    
क्सक्_५।३१:<१% राजा --   
    
* कामं प्रत्यादिष्टां स्मरामि न परिग्रहं मुनेस् तनयाम् ।  
* बलवत् तु दूयमानं प्रत्याययति+इव मां हृदयम् ॥ क्सक्_५।३१ ॥  
    
क्सक्_५।३१:>६% (इति निष्क्रान्ताः सर्वे)  
    
पञ्चमो ऽङ्कः ।

**************************************************************************

षष्ठो ऽङ्कः ।  
    
क्सक्_६।१:<१% (ततः प्रविशति नागरिकः श्यालः पश्चाद् बद्धं पुरुषम् आदाय रक्षिणौ च)  
    
क्सक्_६।१:<२% रक्षिणौ -- (पुरुषं ताडैत्वा) अरे कुम्भीरक कथय कुत्र त्वया+एतन् मणि-बन्धन-उत्कीर्ण-नामधेयं राजकीयम् अङ्गुलीयकं समासादितम् ।  
    
क्सक्_६।१:<३% पुरुषः -- (भीति-नाटितकेन) प्रसीदन्तु भाव-मिश्राः । न+अहम् ईदृश-कर्म-कारी ।  
    
क्सक्_६।१:<४% प्रथमः -- किं शोभनो ब्राह्मण इति कृत्वा (कलयित्वा) राज्ञा प्रतिग्रहो दत्तः ।  
    
क्सक्_६।१:<५% पुरुषः -- शृणुत+इदानीम् । अहं शक्र-अवतार-अभ्यन्तर-वासी धीवरः ।  
क्सक्_६।१:<६% पाटच्चर किम् अस्माभिर् जातिः पृष्टा ।प्।२६९  
    
क्सक्_६।१:<७% श्यालः -- सूचक कथयतु सर्वम् अनुक्रमेण । मा+एनम् अन्तरा प्रतिबध्नीतम् ।  
    
क्सक्_६।१:<८% उभौ -- यद् आवुत्त आज्ञापयति । कथय ।  
    
क्सक्_६।१:<९% पुरुषः -- अहं जाल-उद्गाल-आदिभिर् मत्स्य-बन्धन-उपायैः कुटुम्ब-भरणं करोमि ।  
    
क्सक्_६।१:<१०% श्यालः -- (विरहस्य) विशुद्ध इदानीम् आजीवः ।  
    
_________________________  
    
क्सक्_६।१:<१% पुरुषः -- भर्तः मा+एवं भण ।  
    
* सहजं किल यद् विनिन्दितं न खलु तत् कर्म विवर्जनीयम् ।  
* पशु-मारण-कर्म-दारुणो ऽनुकम्पा-मृदुर् एव श्रोत्रियः ॥ क्सक्_६।१ ॥  
    
क्सक्_६।१:>१% श्यालः -- ततस् ततः ।  
    
क्सक्_६।१:>२% पुरुषः -- एकस्मिन् दिवसे खण्डशो रोहित-मत्स्यो मया कल्पितः ।  
क्सक्_६।१:>३% यावत् तस्य+उदर-अभ्यन्तरे प्रेक्षे तावद् इदं रत्न-भासुरम् अङ्गुलीयकं दृष्टम् ।  
क्सक्_६।१:>४% पश्चाद् अहम् अस्य विक्रयाय दर्शयन् गृहीतो भाव-मिश्रैः ।  
क्सक्_६।१:>५% मारयत वा मुञ्चत वा । अयम् अस्य+आगम-वृत्त-अन्तः ।  
    
क्सक्_६।१:>६% श्यालः -- जानुक विस्र-गन्धी गोधादी मत्स्य-बन्ध एव निःसंशयम् ।  
क्सक्_६।१:>७% अङ्गुलीयक-दर्शनम् अस्य विमर्शयितव्यम् । राज-कुलम् एव गच्छामः ।प्।१९८  
    
क्सक्_६।१:>८% रक्षिणौ -- तथा । गच्छ अरे ग्रन्थि-भेदक । (सर्वे परिक्रामन्ति)  
    
क्सक्_६।१:>९% श्यालः -- सूचक इमं गोपुर-द्वारे ऽप्रमत्तौ प्रतिपालयतं यावद् इदम् अङ्गुलीयकं यथा+आगमनं भर्त्रे निवेद्य ततः शासनं प्रतीष्य निष्क्रामामि ।  
    
क्सक्_६।१:>१०% उभौ -- प्रविशत्व् आवुत्तः स्वामि-प्रसादाय । (इति निष्क्रान्तः श्यालः)  
    
क्सक्_६।१:>११% प्रथमः -- जानुक चिरायते खल्व् आवुत्तः ।  
    
क्सक्_६।१:>१२% द्वितीयः -- नन्व् अवसर-उपसर्पणीया राजानः ।  
    
क्सक्_६।१:>१३% प्रथमः -- जानुक स्फुरतो मम हस्ताव् अस्य वधस्य सुमनसः पिनद्धुम् । (इति पुरुषं निर्दिशति)  
    
क्सक्_६।१:>१४% पुरुषः -- न+अर्हति भावो ऽकारण-मारणो भवितुम् ।  
    
क्सक्_६।१:>१५% द्वितीयः -- (विलोक्य) एष नौ स्वामी पत्र-हस्तो राज-शासनं प्रतीष्य+इतो+मुखो दृश्यते । गृध्र-बलिर् भविष्यसि शुनो मुखं वा द्रक्ष्यसि । (प्रविश्य)  
    
क्सक्_६।१:>१६% श्यालः -- सूचक मुच्यताम् एष जाल-उपजीवी । उपपन्न खल्व् अस्य+अङ्गुलीयकस्य+आगमः ।प्।२००  
    
क्सक्_६।१:>१७% सूचकः -- यथा-आवुत्तो भणति । एष यम-सदनं प्रविश्य प्रतिनिवृत्तः । (इति पुरुषं परिमुक्त-बन्धनं करोति)  
    
क्सक्_६।१:>१८% पुरुषः -- (श्यालं प्रणम्य) भर्तः अथ कीदृशो म आजीवः ।  
क्सक्_६।१:>१९% एष भर्त्रा+अङ्गुलीयक-मूल्य-सम्मितः प्रसादो ऽपि दापितः । (इति पुरुषाय स्वं प्रयच्छति)  
    
क्सक्_६।१:>२०% पुरुषः -- (सप्रणामं प्रतिगृह्य) भर्तः अनुगृहीतो ऽस्मि ।  
    
क्सक्_६।१:>२१% सूचकः -- एष नाम-अनुग्रहो यच् छूलाद् अवतार्य हस्ति-स्कन्धे प्रतिष्ठापितः ।  
    
क्सक्_६।१:>२२% जानुक -- आवुत्त् पारितोषिकं कथयति तेन+अङ्गुलीयकेन भर्तुः सम्मतेन भवितव्यम् इति ।  
    
क्सक्_६।१:>२३% श्यालः -- न तस्मिन् महा-अर्हं रत्नं भर्तुर् बहु-मतम् इति तर्कयामि ।  
क्सक्_६।१:>२४% तस्य दर्शनेन भर्त्रा+अभिमतो जनः स्मृतः । मुहूर्तं प्रकृति-गम्भीरो ऽपि पर्यश्रु-नयन आसीत् ।  
    
क्सक्_६।१:>२५% सूचकः -- सेवितं नाम-आवुत्तेन ।  
    
क्सक्_६।१:>२६% जानुक -- ननु भण । अस्य कृते मात्स्यिक-भर्तुर् इति । (इति पुरुषम् असूयया पश्यति)  
    
क्सक्_६।१:>२७% पुरुषः -- भट्टारक इतो ऽर्धं युष्माकं सुमनो-मूल्यं भवतु ।  
    
क्सक्_६।१:>२८% जानुक -- एतावद् युज्यते ।प्।२०२  
    
क्सक्_६।१:>२९% श्यालः -- धीवर महत्तरस् त्वं प्रिय-वयस्यक इदानीं मे संवृत्तः । कादम्बरी-साक्षिकम् अस्माकं प्रथम-सौहृदम् इष्यते । तत्-शौण्डिक-आपणम् एव गच्छामः ।  
क्सक्_६।१:>३०% प्रवेशकः । (ततः प्रविशत्य् आकाश-यानेन सानुमती नाम+अप्सराः)  
    
क्सक्_६।१:>३१% सानुमती -- निर्वर्तितं मया पर्याय-निर्वर्तनीयम् अप्सरस्-तीर्थ-सान्निध्यं यावत् साहु-जनस्य+अभिषेक-काल इति साम्प्रतम् अस्य राजर्षेर् उदन्तं प्रत्यक्षी-करिष्यामि ।  
क्सक्_६।१:>३२% मेनका-सम्बन्धेन शरीर-भूता मे शकुन्तला । तया च दुहितृ-निमित्तम् आदिष्ट-पूर्वा+अस्मि ।  
क्सक्_६।१:>३३% (समन्ताद् अवलोक्य) किं नु खलु ऋतु-उत्सवे ऽपि निरुत्सव-आरम्भम् इव राज-कुलं दृश्यते ।  
क्सक्_६।१:>३४% अस्ति मे विभवः प्रणिधानेन सर्वं परिज्ञातुम् ।  
क्सक्_६।१:>३५% किं तु सख्या आदरो मया मानैयितव्यः ।  
क्सक्_६।१:>३६% भवतु । अनयोर् एव+उद्यान-पालिकयोस् तिरस्करिणी-प्रतिच्छन्ना पार्श्व-वर्तिनी भूत्वा+उपलप्स्ये । (इति नाट्येन+अवतीर्य स्थिता) (ततः प्रविशति चूत-अङ्कुरम् अवलोकयन्ती चेटी । अपराच पृष्ठतस् तस्याः)  
    
_________________________  
    
क्सक्_६।२:<१% प्रथमा --   
    
* आतांर-हरित-पाण्डुर जीवित-सर्वं वसन्त-मासस्य (योः) ।  
* दृष्टो ऽसि चूत-कोरक ऋतु-मङ्गल त्वां प्रसादयामि ॥ क्सक्_६।२ ॥प्।२०६  
    
क्सक्_६।२:>३७% द्वितीया -- परभृतिके किम् एकाकिनी मन्त्रयसे ।  
    
क्सक्_६।२:>३८% प्रथमा -- मधुकरिके चूत-कलिकां दृष्ट्वा+उन्मत्ता परभृतिका भवति ।  
    
क्सक्_६।२:>३९% द्वितीया -- (सहर्षं त्वरया+उपगम्य) कथम् उपस्थितो मधु-मासः ।  
    
क्सक्_६।२:>४०% प्रथमा -- मधुकरिके तव+इदानीं काल एष मद-विभ्रम-गीतानाम् ।  
    
क्सक्_६।२:>४१% द्वितीया -- सखि अवलम्बस्व मां यावद् अग्र-पाद-स्थिता भूत्वा चूत-कलिकां गृहीत्वा काम-देव-अर्चनं करोमि ।  
    
क्सक्_६।२:>४२% प्रथमा -- यदि मम अपि खल्व् अर्धम् अर्चन-फलस्य ।  
    
_________________________  
    
क्सक्_६।३:<१% द्वितीया -- अकथिते ऽप्य् एतत् सम्पद्यते यत एकम् एव नौ जीवीतं द्विधा-स्थितं शरीरम् । (सखीम् अवलम्ब्य स्थिता चूत-अङ्कुरं गृह्णाति)  
क्सक्_६।३:<२% अये अप्रतिबुद्धो ऽपि चूत-प्रसवो ऽत्र बन्धन-भङ्ग-सुरभिर् भवति (इति कपोत-हस्तकं कृत्वा)  
    
* त्वम् असि मया चूत-अङ्कुर दत्तः कामाय गृहीत-धनुषे ।  
* पथिक-जन-युवति-लक्ष्यः पञ्च-अभ्यधिकः शरो भव ॥ क्सक्_६।३ ॥  
    
क्सक्_६।३:>१% (इति चूत-अङ्कुरं क्षिपति) (प्रविश्य पटी-क्षेपेण कुपितः) । प्।२०६  
    
क्सक्_६।३:>२% कञ्चुकी -- मा तावद् अनात्मज्ञे । देवेन प्रतिषिद्धे वसन्त-उत्सवे त्वम् आंर-कलिका-भङ्गं किम् आरभसे ।  
क्सक्_६।३:>३% उभे (भीते) प्रसीदत्व् आर्यः । अगृहीत-अर्थे आवाम् ।  
    
_________________________  
    
क्सक्_६।४:<१% कञ्चुकी -- न किल श्रुतं युवाभ्यां यद् वासन्तिकैस् तरुभिर् अपि देवस्य शासनं प्रमाणी-कृतं तद्-आश्रयिभिः पत्रिभिश् च । तथा हि --  
    
* चूतानां चिर-निर्गता अपि कलिका बध्नाति न स्वं रजः  
* सन्नद्धं यद् अपि स्थितं कुरबकं तत् कोरक-अवस्थया ।  
* कण्ठेषु स्खलितं गते ऽपि शिशिरे पुंस्-कोकिलानां रुतम्  
* शङ्के संहरति स्मरो ऽपि चकितस् तूण-अर्ध-कृष्टं शरम् ॥ क्सक्_६।४ ॥  
    
क्सक्_६।४:>४% सनुमती -- न+अस्ति सन्देहः । महा-प्रभावो राजर्षिः ।  
    
क्सक्_६।४:>५% प्रथमा -- आर्य कति दिवसान्य् आवयोर् मित्रावसुना राष्ट्रियेण भट्टिनी-पाद-मूलं प्रेषितयोः । अत्र च नौ प्रमद-वनस्य पालन-कर्म समर्पितम् । तद्-आगन्तुकतया+अश्रुत-पूर्व आवाभ्याम् एष वृत्त-अन्तः ।  
    
क्सक्_६।४:>६% कञ्चुकी -- भवतु । न पुनर् एवं प्रवर्तितव्यम् ।  
    
क्सक्_६।४:>७% उभे -- आर्य कौतूहलं नौ । यद्य् अनेन जनेन श्रोतव्यं कथयत्व् आर्यः किं निमित्तं भर्त्रा वसन्त-उत्सवः प्रतिषिद्धः । प्।२०८  
    
क्सक्_६।४:>८% सानुमती -- उत्सव-प्रियाः खलु मनुष्याः । गुरुणा कारणेन भवितव्यम् ।  
    
क्सक्_६।४:>९% कञ्चुकी -- बहुली-भूतम् एतत् किं न कथ्यते । किम् अत्र-भवत्यो कर्ण-पथं न+आयातं शकुन्तला-प्रत्यादेश-कौलीनम् ।  
    
क्सक्_६।४:>१०% उभे -- श्रुतं राष्ट्रिय-मुखाद् यावद् अङ्गुलीयक-दर्शनम् ।  
    
_________________________  
    
क्सक्_६।५:<१% कञ्चुकी -- तेन ह्य् अल्पं कथयितव्यम् ।  
क्सक्_६।५:<२% यदा+एव खलु स्व-अङ्गुलीयक-दर्शनाद् अनुस्मृतं देवेन सत्य-मूढ-पूर्वा मे तत्र-भवती रहसि शकुन्तला मोहात् प्रत्यादिष्टा+इति तदा-प्रभृत्य् एव पश्चात् तापम् उपगतो देवः । तथा हि --  
    
* रम्यं द्वेष्टि यथा पुरा प्रकृतिभिर् न प्रत्यहं सेव्यते  
* शय्या-प्रान्त-विवर्तनैर् विगमयत्य् उन्निद्र एव क्षपाः ।  
* दाक्षिण्येन ददाति वाचम् उचिताम् अन्तः-पुरेभ्यो यदा गोत्रेषु  
* स्खलितस् तदा भवति च व्रीडा-विलक्षश् चिरम् ॥ क्सक्_६।५ ॥  
    
क्सक्_६।५:>१% सानुमती -- प्रियं मे ।  
    
क्सक्_६।५:>२% कञ्चुकी -- अस्मात् प्रभवतो वैमनस्याद् उत्सवः प्रत्याख्यातः ।  
    
क्सक्_६।५:>३% उभे -- युज्यते । (नेपथ्ये)  
क्सक्_६।५:>४% एतु एतु भवान् ।  
    
क्सक्_६।५:>५% कञ्चुकी -- (कर्णं दत्त्वा) अये । इत एव+अभिवर्तते देवः । स्व-कर्म-अनुष्ठीयताम् ।  
    
क्सक्_६।५:>६% उभे -- तथा ।प्।२१०  
क्सक्_६।५:>७% (ततः प्रविशति पश्चात्-ताप-सदृश-वेषो राजा विदूषकः प्रतीहारी च ।  
    
क्सक्_६।५:>८% कञ्चुकी -- (राजानम् अवलोक्य) अहो सर्वास्व् अवस्थासु रमणीयत्वम् आकृति-विशेषाणाम् । एवम् उत्सुको ऽपि प्रिय-दर्शने देवः । तथा हि --  
    
_________________________  
    
* प्रत्यादिष्ट-विशेष-मण्डन-विधिर् वाम-प्रकोष्ठ-अर्पितम्  
* बिभ्रत्-काञ्चनम् एकम् एव वलयं श्वास-उपरक्त-अधरः ।  
* चिन्ता-जागरण-प्रतान्त-नयनस् तेजो-गुणाद् आत्मनः  
* संस्कार-उल्लिखितो महा-मणिर् इव क्षीणो ऽपि न+आलक्ष्यते ॥ क्सक्_६।६ ॥  
    
क्सक्_६।६:>९% सानुमती -- (राजानं दृष्ट्वा) स्थाने खलु प्रत्यादेश-विमानिता अप्य् अस्य कृते शकुन्तला क्लाम्यति ।  
    
_________________________  
    
क्सक्_६।७:<१% राजा -- (ध्यान-मन्दं परिक्रम्य)  
    
* प्रथमं सारङ्ग-अक्ष्या प्रियया प्रतिबोध्यमानम् अपि सुप्तम् ।  
* अनुशय-दुःखाय इदं हत-हृदयं सम्प्रति विबुद्धम् ॥ क्सक्_६।७ ॥  
    
क्सक्_६।७:>१% सानुमती -- नन्व् ईदेशानि तपस्विन्या भाग-धेयानि ।  
    
क्सक्_६।७:>२% विदूषक -- (अपवार्य) लङ्घित एष भूयो ऽपि शकुन्तला-व्याधिना । न जाने कथं चिकित्सितव्यो भविष्यति+इति ।प्।२१२  
    
क्सक्_६।७:>३% कञ्चुकी -- (उपगम्य) जयतु जयतु देवः । महा-राज प्रत्यवेक्षिताः प्रमद-वन-भूमयः यथा-कामम् अध्यास्तां विनोद-स्थानानि महा-राजः ।  
    
क्सक्_६।७:>४% राजा -- वेत्रवति मद्-वचनाद् अमात्यम् आर्य-पिशुनं ब्रूहि । चिर-प्रबोधान् न सम्भावितम् अस्माभिर् अद्य धर्म-आसनम् अध्यासितुम् । यत् प्रत्यवेक्षितं पौर-कार्यम् आर्येण तत् पत्रम् आरोप्य दीयताम् इति ।  
    
क्सक्_६।७:>५% प्रतीहारी -- यद् देव आज्ञापयति । (इति निष्क्रान्ता)  
    
क्सक्_६।७:>६% राजा -- वात-अयन त्वम् अपि स्वं नियोगम् अशून्यं कुरु ।  
    
क्सक्_६।७:>७% कञ्चुकी -- यद् आज्ञापयति देवः । (इति निष्क्रान्तः)  
    
क्सक्_६।७:>८% विदूषकः -- कृतं भवता निर्मक्षिकम् । साम्प्रतं शिशिर-आतप-छेद-रमणीये ऽस्मिन् प्रमद-वन-उद्देश आत्मानं रमयिष्यसि ।  
    
_________________________  
    
क्सक्_६।८:<१% राजा -- वयस्य यद् उच्यते रन्ध्र-उपनिपातिनो ऽनर्था इति तद् व्यभिचारि वचः । कुतः -- प्।२१४  
    
* मुनि-सुता-प्रणय-स्मृति-रोधिना  
* मम च मुक्तम् इदं तमसा मनः ।  
* मनसिजेन सखे प्रहरिष्यता  
* धनुषि चूत-शरश् च निवेशितः ॥ क्सक्_६।८ ॥  
    
क्सक्_६।८:>९% विदूषक -- तिष्ठ तावत् । अनेन दण्डक-काष्ठेन कन्दर्प-बाणं नाशयिष्यामि । (इति दण्ड-काष्ठम् उद्यम्य चूत-अङ्कुरं पातयितुम् इच्छति)  
    
क्सक्_६।८:>१०% राजा -- (सस्मितम्) भवतु । दृष्टं ब्रह्म-वर्चसम् । सखे क्व+उपविष्टः प्रियायाः किञ्चिद्+अनुकारिणीषु लतासु दृष्टिं विलोभयामि ।  
    
क्सक्_६।८:>११% विषूषक -- नन्व् आसन्न-परिचारिका चतुरिका भवता सन्दिष्टा । माधवी-मण्डप इमां वेलाम् अतिवाहयिष्ये ।  
क्सक्_६।८:>१२% तत्र मे चित्र-फलक-गतां स्व-हस्त-लिखितां तत्र-भवत्याः शकुन्तलायाः प्रतिकृतिम् आनय इति ।  
    
क्सक्_६।८:>१३% राजा -- ईदृशं हृदय-विनोदन-स्थानम् । तत् तम् एव मार्गम् आदेशय ।  
    
क्सक्_६।८:>१४% विदूषक -- इत इतो भवान् । (उभौ परिक्रमतः । सानुमत्य् अनुगच्छति)  
    
क्सक्_६।८:>१५% विदूषक -- एष मणि-शिला-पट्टक-सनाथो माधवी-मण्डप उपहार-रमणीयतया निःसंशयं स्वागतेन+इव नौ प्रतीच्छति । तत् प्रविश्य निषीदतु भवान् । (उभौ प्रवेशं कृत्वा-उपविष्टौ)  
    
क्सक्_६।८:>१६% सानुमती -- लता-संश्रिता द्रक्ष्यामि तावत् सख्याः प्रतिकृतम् । ततस् तस्यै भर्तुर् बहु-मुखम् अनुरागं निवेदयिष्यामि । (इति तथा कृत्वा स्थिता)प्।२१६  
    
क्सक्_६।८:>१७% राजा -- सखे सर्वम् इदानीं स्मरामि शकुन्तलायाः प्रथम-वृत्त-अन्तम् । कथितवान् अस्मि भवते च ।  
क्सक्_६।८:>१८% स भवान् प्रत्यादेश-वेलायां मत्-समीप-गतो न+आसीत् ।  
क्सक्_६।८:>१९% पूर्वम् अपि न त्वया कदाचित् सङ्कीर्तितं तत्र-भवत्या नाम । कच्चिद् अहम् इव विस्मृतवान् असि त्वम् ।  
    
क्सक्_६।८:>२०% विदूषक -- न विस्मरामि । किं तु सर्वं कथयित्वा+अवसाने पुनस् त्वया परिहास-विजल्प एष न भूत-अर्थ इत्य् आख्यातम् ।  
क्सक्_६।८:>२१% मया अपि मृत्-पिण्ड-बुद्धिना तथा+एव गृहीतम् । अथवा भवितव्यता खलु बलवती ।  
    
क्सक्_६।८:>२२% सानुमती -- एवं न्व् इदम् ।  
    
क्सक्_६।८:>२३% राजा -- (ध्यात्वा) सखे त्रायस्व माम् ।  
    
क्सक्_६।८:>२४% विदूषक -- भोः किम् एतत् । अनुपपन्नं खल्व् ईदृशं त्वयि । कदा अपि सत्-पुरुषाः शोक-वास्तव्या न भवन्ति । ननु प्रवाते ऽपि निष्कम्पा गिरयः ।  
    
_________________________  
    
क्सक्_६।९:<१% राजा -- वयस्य निराकरण-विक्लवायाः प्रियायाः समवस्थाम् अनुस्मृत्य बलवद्-अशरणो ऽस्मि । सा हि --  
    
* इतः प्रत्यादेशात् स्व-जनम् अनुगन्तुं व्यवसिता  
* स्थिता तिष्ठ इत्य् उच्चैर् वदति गुरु-शिष्ये गुरु-समे ।  
* पुनर् दृष्टिं बाष्प-प्रसर-कलुषाम् अर्पितवती  
* मयि क्रूरे यत् तत् सविषम् इव शल्यं दहति माम् ॥ क्सक्_६।९ ॥प्।२१८  
    
क्सक्_६।९:>१% सानुमती -- अहो । ईदृशी स्व-कार्य-परता । अस्य सन्तापेन+अहं रमे ।  
    
क्सक्_६।९:>२% विदूषक -- भोः अस्ति मे तर्कः केन+अपि तत्र-भवत्या+आकाश-चारिणी नीता+इति ।  
    
क्सक्_६।९:>३% राजा -- कः पति-देवताम् अन्यः परामर्ष्टुम् उत्सहेत । मेनका किल सख्यास् ते जन्म-प्रतिष्ठा+इति श्रुतवान् अस्मि । तत्-सहचारिणीभिः सखी ते हृता+इति मे हृदयम् आशङ्कते ।  
    
क्सक्_६।९:>४% सानुमती -- सम्मोहः खलु विस्मयनीयो न प्रतिबोधः ।  
    
क्सक्_६।९:>५% विदूषक -- यद्य् एवम् अस्ति खलु समागमः कालेन तत्र-भवत्या ।  
    
क्सक्_६।९:>६% राजा -- कथम् इव ।  
    
क्सक्_६।९:>७% विदूषक -- न खलु माता-पितरौ भर्तृ-वियोग-दुःखितां दुहितरं चिरं द्रष्टुं पारयतः ।  
    
_________________________  
    
क्सक्_६।१०:<१% राजा -- वयस्य ।  
    
* स्वप्नो नु माया नु मति-भ्रमो नु  
* क्लिष्टं नु तावत् फलम् एव पुण्यम् ।  
* असन्निवृत्त्यै तद् अतीतम् एते  
* मनो-रथा नाम तट-प्रपाताः ॥ क्सक्_६।१० ॥प्।२२०  
    
क्सक्_६।१०:>८% विदूषक -- मा+एवम् । नन्व्+अङ्गुलीयकम् एव निदर्शनम् अवश्यं भाव्य-चिन्तनीयः समागमो भवति+इति ।  
    
_________________________  
    
क्सक्_६।११:<१% राजा -- (अङ्गुलीयकं विलोक्य) अये इदं तावद् असुलभ-स्थान-भ्रंशि शोचनीयम् ।  
    
* तव सुचरितम् अङ्गुलीय नूनं  
* प्रतनु मम+इव विभाव्यते फलेन ।  
* अरुण-नख-मनोहरासु तस्याश्  
* च्युतम् असि लब्ध-पदं यद् अङ्गुलीषु ॥ क्सक्_६।११ ॥  
    
क्सक्_६।११:>१% सानुमती -- यद्य् अन्य-हस्त-गतं भवेत् सत्यम् एव शोचनीयं भवेत् ।  
    
क्सक्_६।११:>२% विदूषक -- भोः इयं नाम-मुद्रा केन+उद्घातेन तत्र-भवत्या हस्त-अभ्यासं प्रापिता ।  
    
क्सक्_६।११:>३% सानुमती -- मम अपि कौतूहलेन+आकारित एषः ।  
    
क्सक्_६।११:>४% राजा -- श्रूयताम् । स्व-नगराय प्रस्थितं मां प्रिया सबाष्पम् आह कियच्-चिरेण+आर्य-पुत्रः प्रतिपत्तिं दास्यति+इति ।  
    
क्सक्_६।११:>५% विदूषक -- ततस् ततः ।  
    
_________________________  
    
क्सक्_६।१२:<१% राजा -- पश्चाद् इमां मुद्रां तद्-अङ्गुलौ निवेशयता मया प्रत्यभिहिता ।  
    
* एकैकम् अत्र दिवसे दिवसे मदीयं  
* नाम+अक्षरं गणय गच्छसि यावद् अन्तम् ।  
* तावत् प्रिये मद्-अवरोध-गृह-प्रवेशं  
* नेता जनस् तव समीपम् उपैष्यति+इति ॥ क्सक्_६।१२ ॥  
    
क्सक्_६।१२:>६% तच् च दारुण-आत्मना मया मोहान् न+अनुष्ठितम् ।  
    
क्सक्_६।१२:>७% सानुमती -- रमणीयः खल्व् अवधिर् विधिना विसंवादितः ।  
    
क्सक्_६।१२:>८% विदूषक -- अथ कथं धीवर-कल्पितस्य रोहित-मत्स्यस्य+उदर-अभ्यन्तर आसीत् ।  
    
क्सक्_६।१२:>९% राजा -- शची-तीर्थं वन्दमानायाः सख्यास् ते हस्ताद् गङ्गा-स्रोतसि परिभ्रष्टम् ।  
    
क्सक्_६।१२:>१०% विदूषक -- युज्यते ।  
    
क्सक्_६।१२:>११% सानुमती -- अत एव तपस्विन्याः शकुन्तलाया अधर्म-भीरोर् अस्य राजर्षेः परिणये सन्देह आसीत् ।  
क्सक्_६।१२:>१२% अथवा+ईदृशो ऽनुरागो ऽभिज्ञानम् अपेक्षते । कथम् इव+एतत् ।  
    
क्सक्_६।१२:>१३% राजा -- उपालप्स्ये तावद् इदम् अङ्गुलीयकम् ।  
    
क्सक्_६।१२:>१४% विदूषक -- (आत्म-गतम्) गृहीतो ऽनेन पन्था उन्मत्तानाम् ।  
    
_________________________  
    
क्सक्_६।१३:<१% राजा --   
    
* कथं नु तं बन्धुर-कोमल-अङ्गुलिं  
* करं विहायासि निमग्नम् अम्भसि ।   
अथवा ।  
* अचेतनं नाम गुणं न लक्षयेन्  
* मयैव कस्माद् अवधीरिता प्रिया ॥ क्सक्_६।१३ ॥  
    
क्सक्_६।१३:>१% विदूषक -- (आत्म-गतम्) कथं बुभुक्षया खादितव्यो ऽस्मि ।  
क्सक्_६।१३:>२% राजा - प्रिये अकारण-परित्याग-अनुशय-तप्त-हृदयस् तावद् अनुकम्प्यताम् अयं जनः पुनर्-दर्शनेन ।  
क्सक्_६।१३:>३% (प्रविश्य+आपटी-क्षेपेण चित्र-फलक-हस्ता)  
    
क्सक्_६।१३:>४% चतुरिका -- इयं चित्र-गता भट्टिनी । (इति चित्र-फलकं दर्शयति)  
    
क्सक्_६।१३:>५% विदूषक -- (विलोक्य) साधु वयस्य । मधुर-अवस्थान-दर्शनीयो भाव-अनुप्रवेशः । स्खलति+इव मे दृष्टिर् निम्न-उन्नत-प्रदेशेषु ।  
    
क्सक्_६।१३:>६% सानुमती -- अहो एषा राजर्षेर् निपुणता । जाने सख्य् अग्रतो मे वर्तत इति ।प्।२२६  
    
_________________________  
    
क्सक्_६।१४:<१% राजा --   
    
* यद् यत् साधु न चित्रे स्यात् क्रियते तत् तद् अन्यथा ।  
* तथा+अपि तस्या लावण्यं रेखया किञ्चिद् अन्वितम् ॥ क्सक्_६।१४ ॥  
    
क्सक्_६।१४:>७% सानुमती -- सदृशम् एतत् पश्चात्+ताप-गुरोः स्नेहस्य+अनवलेपस्य च ।  
    
क्सक्_६।१४:>८% विदूषक -- भोः इदानीं तिस्रस् तत्र-भवत्यो दृश्यन्ते । सर्वाश् च दर्शनीयाः ।  
क्सक्_६।१४:>९% कतमा+अत्र तत्र-भवती शकुन्तला ।  
    
क्सक्_६।१४:>१०% सानुमती -- अनभिज्ञः खल्व् ईदृशस्य रूपस्य मोघ-दृष्टिर् अयं जनः ।  
    
क्सक्_६।१४:>११% राजा -- त्वं तावत् कतमां तर्कयसि ।  
    
क्सक्_६।१४:>१२% विदूषक -- तर्कयामि या+एषा शिथिल-बन्धन-उद्वान्त-कुसुमेन केश-अन्तेन+उद्भिन्न-स्वेद-बिन्दुना वदनेन विशेषतो ऽपसृताभ्यां बाहुभ्याम् अवसेक-स्निग्ध-तरुण-पल्लवस्य चूत-पादपस्य पार्श्व ईषत्-परिश्रान्ता+इव+आलक्षिता सा शकुन्तला । इतरे सख्याव् इति ।  
    
_________________________  
    
क्सक्_६।१५:<१% राजा -- निपुणो भवान् । अस्त्य् अत्र मे भाव-चिह्नम् ।  
    
* स्विन्न-अङ्गुलि-विनिवेशो रेखा-प्रान्तेषु दृश्यते मलिनः ।  
* अश्रु च कपोल-पतितं दृश्यम् इदं वर्णिका-उच्छ्वासात् ॥ क्सक्_६।१५ ॥प्।२२८  
    
क्सक्_६।१५:>१% चतुरिके अर्ध-लिखितम् एतद् विनोद-स्थानम् । गच्छ । वर्तिकां तावद् आनय ।  
    
क्सक्_६।१५:>२% चतुरिका -- आर्य माधव्य अवलम्बस्व चित्र-फलकं यावद् आगच्छामि ।  
    
_________________________  
    
क्सक्_६।१६:<१% राजा - (निःश्वस्य)  
    
* साक्षात् प्रियाम् उपगताम् अपहाय पूर्वं चित्र-अर्पितां पुनर् इमां बहु मन्यमानः ।  
* स्रोतो-वहां पथि निकाम-जलाम् अतीत्य जातः सखे प्रणयवान् मृग-तृष्णिकायाम् ॥ क्सक्_६।१६ ॥  
    
क्सक्_६।१६:>३% विदूषक -- (आत्म-गतम्) एषो ऽत्र-भवान् नदीम् अतिक्रम्य मृग-तृष्णिकां सङ्क्रान्तः । (प्रकाशम्) भोः अपरं किम् अत्र लेखितव्यम् ।  
    
_________________________  
    
क्सक्_६।१७:<१% राजा -- श्रूयताम् --  
    
* कार्या सैकत-लीन-हंस-मिथुना स्रोतो-वहा मालिनी  
* पातास् ताम् अभितो निषण्ण-हरिणा गौरी-गुरोः पावनाः ।  
* शाखा-लम्बित-वल्कलस्य च तरोर् निर्मातुम् इच्छाम्य् अधः  
* शृङ्गे कृष्ण-मृगस्य वाम-नयनं कण्डूयमानां मृगीम् ॥ क्सक्_६।१७ ॥प्।२३०  
    
क्सक्_६।१७:>१% विदूषक -- (आत्म-गतम्) यथा+अहं पश्यामि पूरितव्यम् अनेन चित्र-फलकं लम्ब-कूर्चानां तापसानां कदम्बैः ।  
क्सक्_६।१७:>२% राजा -वयस्य अन्यच् च । शकुन्तलायाः प्रसाधनम् अभिप्रेतम् अत्र विस्मृतम् अस्माभिः ।  
    
क्सक्_६।१७:>३% विदूषक -- किम् इव ।  
    
क्सक्_६।१७:>४% सानुमती -- वन-वासस्य सौक्मार्यस्य विनयस्य च यत् सदृशं भविष्यति ।  
    
_________________________  
    
क्सक्_६।१८:<१% राजा --  
    
* कृतं न कर्ण-अर्पित-बन्धनं सखे शिरीषम् आगण्ड-विलम्बि-केसरम् ।  
* न वा शरच्-चन्द्र-मरीचि-कोमलं मृणाल-सूत्रं रचितं स्तन-अन्तरे ॥ क्सक्_६।१८ ॥  
    
क्सक्_६।१८:>५% विदूषक -- भोः किं नु तत्र-भवती रक्त-कुवलय-पल्लव-शोभिना+अग्र-हस्तेन मुखम् अवार्य चकित-चकिता+इव स्थिता । (सावधानं निरूप्य दृष्ट्वा)  
क्सक्_६।१८:>६% आः एष दास्याः पुत्रः कुसुम-रस-पाटच्चरस् तत्र-भवत्या वदन-कमलम् अभिलङ्घते मधु-करः ।  
    
क्सक्_६।१८:>७% राजा -- ननु वार्यताम् एष धृष्टः ।प्।२३२  
    
क्सक्_६।१८:>८% विदूषक -- भवान् एव+अविनीतानां शासिता+अस्य वारणे प्रभविष्यति ।  
    
_________________________  
    
क्सक्_६।१९:<१% राजा -- युज्यते । अयि भोः कुसुम-लता-प्रिय-अतिथे किम् अत्र परिपतन-खेदम् अनुभवसि ।  
    
* एषा कुसुम-निषण्णा तृषिता अपि सती भवन्तम् अनुरक्ता  
* प्रतिपालयति मधु-करी न खलु मधु विना त्वया पिबति ॥ क्सक्_६।१९ ॥  
    
क्सक्_६।१९:>१% सानुमती -- अद्य+अभिजातं खल्व् एष वारितः ।  
    
क्सक्_६।१९:>२% विदूषक -- प्रतिषिद्धा अपि वामा+एषा जातिः ।  
    
_________________________  
    
क्सक्_६।२०:<१% राजा -- एवं भो न मे शासने तिष्ठसि । श्रूयतां तर्हि सम्प्रति ।  
    
* अक्लिष्ट-बाल-तरु-पल्लव-लोभनीयम्  
* पीतं मया सदयम् एव रत-उत्सवेषु ।  
* बिम्ब-अधरं स्पृशसि चेद् भ्रमर प्रियायास्  
* त्वां कारयामि कमल-उदर-बन्धनस्थम् ॥ क्सक्_६।२० ॥प्।२३४  
    
क्सक्_६।२०:>३% विदूषक -- एवं तीक्ष्ण-दण्डस्य किं न भेष्यति । (प्रहस्य । आत्म-गतम्)  
क्सक्_६।२०:>४% एष तावद् उन्मत्तः । अहम् अप्य् एतस्य सङ्गेन+ईदृश-वर्ण इव संवृत्तः । (प्रकाशम्)  
क्सक्_६।२०:>५% भोः चित्रं खल्व् एतत् ।  
    
क्सक्_६।२०:>६% राजा -- कथं चित्रम् ।  
    
क्सक्_६।२०:>७% सानुमती -- अहम् अपि+इदानीम् अवगत-अर्था । किं पुनर् यथा-लिखित-अनुभाव्य् एषः ।  
    
_________________________  
    
क्सक्_६।२१:<१% राजा -- वयस्य किम् इदम् अनुष्ठितं पौरोभाग्यम् ।  
    
* दर्शन-सुखम् अनुभवतः साक्षाद् इव तन्मयेन हृदयेन ।  
* स्मृति-कारिणा त्वया मे पुनर् अपि चित्री-कृता कान्ता ॥ क्सक्_६।२१ ॥  
    
क्सक्_६।२१:>१% (इति बाष्पं विहरति)  
    
क्सक्_६।२१:>२% सानुमती -- पूर्व-अपर-विरोध्य् अपूर्व एष विरह-मार्गः ।  
    
_________________________  
    
क्सक्_६।२२:<१% राजा -- वयस्य कथम् एवम् अविश्रान्त-दुःखम् अनुभवामि ।  
    
* प्रजागरात् खिली-भूतस् तस्याः स्वप्ने समागमः ।  
* बाष्पस् तु न ददात्य् एनां द्रष्टुं चित्र-गताम् अपि ॥ क्सक्_६।२२ ॥प्।२३६  
    
क्सक्_६।२२:>३% सानुमती -- सर्वथा प्रमार्जितं त्वया प्रत्यादेश-दुःखं शकुन्तलायाः । (प्रविश्य)  
    
क्सक्_६।२२:>४% चतुरिका -- जयतु भर्ता । वर्तिका-करण्डकं गृहीत्वा+इतो-मुखं प्रस्थिता+अस्मि ।  
    
क्सक्_६।२२:>५% राजा -- किं च ।  
    
क्सक्_६।२२:>६% चतुरिका -- स मे हस्ताद् अन्तरा तरलिका-द्वितीयया देव्या वसुमत्या+अहम् एव+आर्य-पुत्रस्य+उपनेष्यामि+इति सबलात्-कारं गृहीतः ।  
    
क्सक्_६।२२:>७% विदूषक -- दिष्ट्या त्वं मुक्ता ।  
    
क्सक्_६।२२:>८% चतुरिका -- यावद् देव्या विटप-लग्नम् उत्तरीयं तरलिका मोचयति तावन् मया निर्वाहित आत्मा ।  
    
क्सक्_६।२२:>९% राजा -- वयस्य उपस्थिता देवी बहु-मान-गर्विता च । भवान् इमां प्रतिकृतिं रक्षतु ।  
    
क्सक्_६।२२:>१०% विदूषक -- आत्मानम् इति भण । (चित्र-फलकम् आदाय+उत्थाय च) यदि भवान् अन्तः-पुर-कूट-वागुरातो मोक्ष्यते तदा मां मेघ-प्रतिछन्दे प्रासादे शब्दायय । (इति द्रुत-पदं निष्क्रान्तः)  
    
क्सक्_६।२२:>११% सानुमती -- अन्य-सङ्क्रान्त-हृदयो ऽपि प्रथम-सम्भावनाम् अपेक्षते । अतिशिथिल-सौहार्द इदानीम् एषः ।  
क्सक्_६।२२:>१२% (प्रविश्य पत्र-हस्ता)  
    
क्सक्_६।२२:>१३% प्रतीहारी -- जयतु जयतु देवः ।प्।२३८  
    
क्सक्_६।२२:>१४% राजा -- वेत्रवति न खल्व् अन्तरा दृष्टा त्वया देवी ।  
    
क्सक्_६।२२:>१५% प्रतीहारी -- अथकिम् । पत्र-हस्तां मां प्रेक्ष्य प्रतिनिवृत्ता ।  
    
क्सक्_६।२२:>१६% राजा -- कार्यज्ञा कार्य-उपरोधं मे परिहरति ।  
    
क्सक्_६।२२:>१७% प्रतीहारी -- देव अमात्यो विज्ञापयति । अर्थ-जातस्य गणना-बहुलतया+एकम् एव पौर-कार्यम् अवेक्षितं तद् देवः पत्र-आरूढं प्रत्यक्षी-करोत्व् इति ।  
    
क्सक्_६।२२:>१८% राजा -- इतः पत्रं दर्शय । (प्रतिहार्य् उपनयति)  
    
क्सक्_६।२२:>१९% राजा -- (अनुवाच्य) कथम् । समुद्र-व्यवहारी सार्थ-वाहो धन-मित्रो नाम नौ-व्यसने विपन्नः । अनपत्यश् च किल तपस्वी ।  
क्सक्_६।२२:>२०% राज-गामी तस्य+अर्थ-सञ्चय इत्य् एतद् अमात्येन लिखितम् । कष्टं खल्व् अनपत्यता ।  
क्सक्_६।२२:>२१% वेत्रवति बहु-धनत्वाद् बहु-पत्नीकेन तत्र-भवता भवितव्यम् ।  
क्सक्_६।२२:>२२% विचार्यतां यदि काचिद् आपन्न-सत्त्वा तस्य भार्यासु स्यात् ।  
    
क्सक्_६।२२:>२३% प्रतीहारी -- देव इदानीम् एव साकेतकस्य श्रेष्ठिनो दुहिता निर्वृत्त-पुंसवना जाया+अस्य श्रूयते ।  
    
क्सक्_६।२२:>२४% राजा -- ननु गर्भः पित्र्यं रिक्थम् अर्हति । गच्छ । एवम् अमात्यं ब्रूहि ।  
    
क्सक्_६।२२:>२५% प्रतीहारी -- यद् देव आज्ञापयति । (इति प्रस्थिता)  
    
क्सक्_६।२२:>२६% राजा -- एहि तावत् ।  
    
क्सक्_६।२२:>२७% प्रतीहारी -- इयम् अस्मि ।  
    
_________________________  
    
क्सक्_६।२३:<१% राजा -- किम् अनेन सन्ततिर् अस्ति न+अस्ति+इति ।  
    
* येन येन वियुज्यन्ते प्रजाः स्निग्धेन बन्धुना ।  
* स स पापाद् ऋते तासां दुष्यन्त इति घुष्यताम् ॥ क्सक्_६।२३ ॥प्।२४०  
    
क्सक्_६।२३:>१% प्रतीहारी -- एवं नाम घोषयितव्यम् ।  
क्सक्_६।२३:>२% (निष्क्रम्य । पुनः प्रविष्य) काले प्रविष्टम् इव+अभिनन्दितं देवस्य शासनम् ।  
    
क्सक्_६।२३:>३% राजा -- (दीर्घम् उष्णं च निःश्वस्य) एवं भोः सन्तति-छेद-निरवलम्बानां कुलानां मूल-पुरुष-अवसाने सम्पदः परम् उपतिष्ठन्ते । मम अप्य् अन्ते पुरु-वंश-श्रिय एष एव वृत्त-अन्तः ।  
    
क्सक्_६।२३:>४% प्रतीहारी -- प्रतिहतम् अमङ्गलम् ।  
    
क्सक्_६।२३:>५% राजा -- धिन् माम् उपस्थित-श्रेयो ऽवमानिनम् ।  
    
क्सक्_६।२३:>६% सानुमती -- असंशयं सखीम् एव हृदये कृत्वा निन्दितो ऽनेन+आत्मा ।  
    
_________________________  
    
क्सक्_६।२४:<१% राजा --   
    
* संरोपिते ऽप्य् आत्मनि धर्म-पत्नी त्यक्ता मया नाम कुल-प्रतिष्ठा ।  
* कल्पिष्यमाणा महते फलाय वसुन्धरा काल इव+उप्त-बीजा ॥ क्सक्_६।२४ ॥  
    
क्सक्_६।२४:>७% सानुमती -- अपरिछिन्ना+इदानीं ते सन्ततिर् भविष्यति ।  
    
क्सक्_६।२४:>८% चतुरिका -- (जन-अन्तिकम्) अये अनेन सार्व-वाह-वृत्त-अन्तेन द्विगुण-उद्वेगो भर्ता । एनम् आश्वासयितुं मेघ-प्रतिछन्दाद् आर्यं माधव्यं गृहीत्वा+आगच्छ ।  
    
क्सक्_६।२४:>९% प्रतीहारी -- सुष्ठु भणसि । (इति निष्क्रान्ता)  
    
_________________________  
    
क्सक्_६।२५:<१% राजा -- अहो दुष्यन्तस्य संशयम् आरूढाः पिण्ड-भाजः । कुतः ।  
    
* अस्मात् परं बत यथा-श्रुति सम्भृतानि  
* को नः कुले निवपनानि नियच्छति+इति ।  
* नूनं प्रसूति-विकलेन मया प्रसिक्तम्  
* दौत-अश्रु-शेषम् उदकं पितरः पिबन्ति ॥ क्सक्_६।२५ ॥   
    
क्सक्_६।२५:>१% (इति मोहम् उपगतः)  
    
क्सक्_६।२५:>२% चतुरिका -- (ससम्भ्रमम् अवलोक्य) समाश्वसितु समाश्वसितु भर्ता ।  
    
क्सक्_६।२५:>३% सानुमती -- हा धिग् घा धिक् । सति खलु दीपे व्यवधान-दोषेण+एषो ऽन्ध-कार-दोषम् अनुभवति ।  
क्सक्_६।२५:>४% अहम् इदानीम् एव निर्वृतं करोमि ।  
क्सक्_६।२५:>५% अथवा श्रुतं मया शकुन्तलां समाश्वासयन्त्या महा-इन्द्र-जनन्या मुखाद् यज्ञ-भाग-उत्सुका देवा एव तथा+अनुष्ठास्यन्ति यथा+अचिरेण धर्म-पत्नीं भर्ता-अभिनन्दिष्यति+इति ।  
क्सक्_६।२५:>६% तद् युक्तम् एतं कालं प्रतिपालयितुम् । यावद् अनेन वृत्त-अन्तेन प्रिय-सखीं समाश्वासयामि ।  
क्सक्_६।२५:>७% (नेपथ्ये) अब्रह्मण्यम् ।  
    
क्सक्_६।२५:>८% राजा -- (प्रत्यागतः । कर्णं दत्त्वा) अये माधव्यस्य इव+आर्त-स्वरः । कः को त्र भोः । (प्रविश्य)  
    
क्सक्_६।२५:>९% प्रतीहारी -- (ससम्भ्रमम्) परित्रायतां देवः संशय-गतं वयस्यम् ।  
    
क्सक्_६।२५:>१०% राजा -- केन+आत्त-गन्धो माणवकः ।  
    
क्सक्_६।२५:>११% प्रतीहारी -- अदृष्ट-रूपेण केन+अपि सत्त्वेन+अतिक्रम्य मेघ-प्रतिच्छन्दस्य प्रासादस्य+अग्र-भूमिम् आरोफितः ।  
    
_________________________  
    
क्सक्_६।२६:<१% राजा -- (उत्थाय) मा तावत् । मम अपि सत्त्वैर् अभिभूयन्ते गृहाः । अथ वा ।  
    
* अहन्य् अहन्य् आत्मन एव तावज् ज्ञातुं प्रमाद-स्खलितं न शक्यम् ।  
* प्रजासु कः के पथा प्रयाति इत्य् अशेषतो वेदितुम् अस्ति शक्तिः ॥ क्सक्_६।२६ ॥ (नेपथ्ये) भो वयस्य अविहा अविहा ।  
    
क्सक्_६।२६:>१२% राजा -- (गति-भेदेन परिक्रामन्) सखे न भेतव्यम् । (नेपथ्ये)  
क्सक्_६।२६:>१३% (पुनस् तद् एव पठित्वा) कथं न भेष्यामि । एष मां को ऽपि प्रत्यवनत-शिरो-धरम् इक्षुम् इव त्रिभङ्गं करोमि ।  
    
क्सक्_६।२६:>१४% राजा -- (सदृष्टि-क्षेपम्) धनुस् तावत् । (प्रविश्य शार्ङ्ग-हस्ता)  
    
_________________________  
    
क्सक्_६।२७:<१% यवनी -- भर्तः एतद् हस्त-आवाप-सहितं शर-आसनम् ।  
क्सक्_६।२७:<२% (राजा सशरं धनुर् आदत्ते)  
    
क्सक्_६।२७:<३% (नेपथ्ये)   
    
* एष त्वाम् अभिनव-कण्ठ-शोणित-अर्थी  
* शार्दूलः पशुम् इव हन्मि चेष्टमानम् ।  
* आर्तानां भयम् अपनेतुम् आत्त-धन्वा  
* दुष्यन्तस् तव शरणं भवत्व् इदानीम् ॥ क्सक्_६।२७ ॥प्।२४६  
    
क्सक्_६।२७:>१% राजा -- (सरोषम्) कथं माम् एव+उद्दिशति । तिष्ठ कुणपाशन । त्वम् इदानीं न भविष्यसि । (शार्ङ्गम् आरोप्य) वेत्रवति सोपान-मार्गम् आदेशय । (सर्वे सत्वरम् उपसर्पन्ति)  
क्सक्_६।२७:>२% राजा (समन्ताद् विलोक्य) शून्यं खल्व् इदम् । (नेपथ्ये)  
क्सक्_६।२७:>३% अविहा । अविहा ।अहम् अत्र-भवन्तं पश्यामि । त्वं मां न पश्यसि । बिडाल-गृहीतो मूषक इव निराशो ऽस्मि जीविते संवृत्तः ।  
    
_________________________  
    
क्सक्_६।२८:<१% राजा -- भोस् तिरस्करिणी-गर्वित मदीयम् अस्त्रं त्वां द्रक्ष्यति । एष तम् इषुं सन्दधे ।  
    
* यो हनिष्यति वध्यं त्वां रक्ष्यं रक्षिष्यति द्विजम् ।  
* हंसो हि क्षीरम् आदत्ते तन्-मिश्रा वर्जयत्य् अपः ॥ क्सक्_६।२८ ॥  
    
क्सक्_६।२८:>४% (इत्य् अस्त्रं सन्धत्ते)  
क्सक्_६।२८:>५% (ततः प्रविशति विदूषकम् उत्सृज्य मातलिः)  
    
_________________________  
    
क्सक्_६।२९:<१% मातलिः --  
    
* कृता शरव्यं हरिणा तव+असुराः  
* शर-आसनं तेषु विकृष्यताम् इदम् ।  
* प्रसाद-सौम्यानि सतां सुहृज्-जने  
* पतन्ति चक्षूंषि न दारुणाः शराः ॥ क्सक्_६।२९ ॥  
    
क्सक्_६।२९:>१% राजा - (ससम्भ्रमम् अस्रम् उपसंहरन्) अये मातलिः । स्वागतं महा-इन्द्र-सारथे । (प्रविश्य)  
    
क्सक्_६।२९:>२% विदूषक -- अहं येन+इष्टि-पशु-मारं मारितः सो ऽनेन स्वागतेन+अभिनद्यते ।  
    
क्सक्_६।२९:>३% मातलिः -- (सस्मितम्) आयुष्मञ् श्रूयतां यद् अर्थम् अस्मि हरिणा भवत्-सकाशं प्रेषितः ।  
    
क्सक्_६।२९:>४% राजा -- अवहितो ऽस्मि ।प्।२४८  
    
क्सक्_६।२९:>५% मातलिः -- अस्ति काल-नेमि-प्रसूतिर् दुर्जयो नाम दानव-गणः ।  
    
क्सक्_६।२९:>६% राजा -- अस्ति । श्रुत-पूर्वं मया नारदात् ।  
    
_________________________  
    
क्सक्_६।३०:<१% मातलिः --  
    
* सख्युस् ते स किल शत-क्रतोर् अजय्यस्  
* तस्य त्वं रण-शिरसि स्मृतो निहन्ता ।  
* उच्छेत्तुं प्रभवति यन् न सप्त-सप्तिस्  
* तन्-नैशं तिमिरम् अपाकरोति चन्द्रः ॥ क्सक्_६।३० ॥  
    
क्सक्_६।३०:>७% स भवान् आत्त-शस्त्र एव+इदानीम् ऐन्द्र-रथम् आरुह्य विजयाय प्रतिष्ठताम् ।  
    
क्सक्_६।३०:>८% राजा -- अनुगृहीतो ऽहम् अनया मघवतः सम्भावनया । अथ माधव्यं प्रति भवता किम् एवं प्रयुक्तम् ।  
    
_________________________  
    
क्सक्_६।३१:<१% मातलि -- तद् अपि कथ्यते । किं निमित्ताद् अपि मनः-सन्तापाद् आयुष्मान् मया विक्लवो दृष्टः । पश्चात्-कोपयितुम् आयुष्मन्तं तथा कृतवान् अस्मि । कुतः ।  
    
* ज्वलति चलित-इन्धनो ऽग्निर् विप्रकृतः पन्नगः फणां कुरुते ।  
* प्रायः स्वं महिमानं क्षोभात् प्रतिपद्यते हि जनः ॥ क्सक्_६।३१ ॥  
    
_________________________  
    
क्सक्_६।३२:<१% राजा -- (जन-अन्तिकम्) वयस्य अनतिक्रमणीया दिवस्पतेर् आज्ञा ।  
क्सक्_६।३२:<२% तद् अत्र परिगत-अर्थं कृत्वा मद्-वचनाद् अमात्य-पिशुनं ब्रूहि ।  
    
* त्वन्-मतिः केवला तावत् परिपालयतु प्रजाः ।  
* अधिज्यम् इदम् अन्यस्मिन् कर्मणि व्यापृतं द्धनुः ॥ क्सक्_६।३२ ॥ इति ।  
    
क्सक्_६।३२:>१% विदूषक -- यद् भवान् आज्ञापयति (इति निष्क्रान्तः)  
    
क्सक्_६।३२:>२% मातलिः -- आयुष्मान् रथम् आरोहतु ।  
क्सक्_६।३२:>३% (राजा रथ-आरोहणं नाटयति)  
क्सक्_६।३२:>४% (निष्क्रान्ताः सर्वे)  
    
षष्ठो ऽङ्कः ।प्।२५०

**************************************************************************

सप्तमो ऽङ्कः  
    
क्सक्_७।१:<१% (ततः प्रविशत्य् आकाश-यानेन रथ-अधिरूढो राजा मातलिश् च)  
    
क्सक्_७।१:<२% राजा -- मातले अनुष्ठित-निदेशो ऽपि मघवतः सत्क्रिया-विशेषाद् अनुपयुक्तम् इव+आत्मानं समर्थये ।  
    
_________________________  
    
क्सक्_७।१:<१% मातलिः -- (सस्मितम्) आयुष्मन्न् उभयम् अप्य् अपरितोषं समर्थये ।  
    
* प्रथम-उपकृतं मरुत्वतः प्रतिपत्त्या लघु मन्यते भवान् ।  
* गणयत्य् अवदान-विस्मितो भवतः सो ऽपि न सत्क्रिया-गुणान् ॥ क्सक्_७।१ ॥  
    
_________________________  
    
क्सक्_७।२:<१% राजा -- मातले मा मा+एवम् । स खलु मनोरथानाम् अप्य् अभूमिर् विसर्जन-अवसर-सत्कारः । मम हि दिवौकसां समक्षम् अर्ध-आसन-उपवेशितस्य ।  
    
* अन्तर्-गत-प्रार्थनम् अन्तिकस्थं जयन्तम् उद्वीक्ष्य हृत-स्मितेन ।  
* आमृष्ट-वक्षो-हरि-चन्दन-अङ्का मन्दार-माला हरिणा पिनद्धा ॥ क्सक्_७।२ ॥  
    
_________________________  
    
क्सक्_७।३:<१% मातलिः -- किम् इव नाम+आयुष्मान् अमर-ईश्वरान् न+अर्हति । पश्य ।प्।२५२  
    
* सुख-परस्य हरेर् उभयैः कृतं त्रिदिवम् उद्धृत-दानव-कण्टकम् ।  
* तव शरैर् अधुना नत-पर्वभिः पुरुष-केसरिणश् च पुरा नखैः ॥ क्सक्_७।३ ॥  
    
_________________________  
    
क्सक्_७।४:<१% राजा -- अत्र खलु शत-क्रतोर् एव महिमा स्तुत्यः ।  
    
* सिध्यन्ति कर्मसु महत्व् अपि यन् नियोज्याः  
* सम्भावना-गुणम् अवेहि तम् ईश्वराणाम् ।  
* किं वा+अभविष्यद्-अरुणस् तमसां विभेत्ता  
* तं चेत् सहस्र-किरणो धुरि न+अकरिष्यत् ॥ क्सक्_७।४ ॥  
    
_________________________  
    
क्सक्_७।५:<१% मातलि -- सदृशं तव एतत् । (स्तोकम् अन्तरम् अतीत्य) आयुष्मन्न् इतः पश्य नाक-पृष्ठ-प्रतिष्ठितस्य सौभाग्यम् आत्म-यशसः ।  
    
* विच्छित्ति-शेषैः सुर-सुन्दरीणां वर्णैर् अमी कल्प-लता-अंशुकेषु ।  
* विचिन्त्य गीत-क्षमम् अर्थ-जातं दिवौकसस् त्वच्-चरितं लिखन्ति ॥ क्सक्_७।५ ॥प्।२५४  
    
क्सक्_७।५:>१% मातले असुर-सम्प्रहार-उत्सुकेन पूर्वेद्युर् दिवम् अधिरोहता मया न लक्षितः स्वर्ग-मार्गः । कतमस्मिन् मरुतां पथि वर्तामहे ।  
    
_________________________  
    
क्सक्_७।६:<१% मातलि --  
    
* त्रिस्रोतसं वहति यो गगन-प्रतिष्ठाम्  
* ज्योतींषि वर्तयति च प्रविभक्त-रश्मिः ।  
* तस्य द्वितीय-हरि-विक्रम-निस्तमस्कम्  
* वायोर् इमं परिवहस्य वदन्ति मार्गम् ॥ क्सक्_७।६ ॥  
    
क्सक्_७।६:>२% राजा -- मातले अतः खलु सबाह्य-अन्तः-करणो मम+अन्तर्-आत्मा प्रसीदति । (रथ-अङ्गम् अवलोक्य) मेघ-पदवीम् अवतीर्णौ स्वः ।  
    
क्सक्_७।६:>३% मातलि -- कथम् अवगम्यते ।प्।२५६  
    
_________________________  
    
क्सक्_७।७:<१% राजा -- अयम् अर-विवरेभ्यश् चातकैर् निष्पतद्भिर् हरिभिर् अचिर-भासां तेजसा च+अनुलिप्तैः ।  
    
* गतम् उपरि घनानां वारि-गर्भ-उदराणाम्  
* पिशुनयति रथस् ते शीकर-क्लिन्न-नेमिः ॥ क्सक्_७।७ ॥  
    
क्सक्_७।७:>१% मातलि -- क्षणाद् आयुष्मान् स्व-अधिकार-भूमौ वर्तिष्यते ।  
    
_________________________  
    
क्सक्_७।८:<१% राजा -- (अधो ऽवलोक्य) मातले वेग-अवतरणाद् आश्चर्य-दर्शनः संलक्ष्यते मनुष्य-लोकः । तथा हि ।  
    
* शैलानाम् अवरोहति+इव शिखराद् उन्मज्जतां मेदिनी  
* पर्ण-अभ्यन्तर-लीनतां विजहति स्कन्ध-उदयात् पादपाः ।  
* सन्तानैस् तनु-भाव-नष्ट-सलिला व्यक्तिं भजन्त्य् आपगाः  
* केन+अप्य् उत्क्षिपता+इव पष्य भुवनं मत्-पार्श्वम् आनीयते ॥ क्सक्_७।८ ॥  
    
क्सक्_७।८:>२% मातलि -- साधु दृष्टम् । (सबहुमानम् अवलोक्य) अहो उदार-रमणीया पृथिवी ।  
    
क्सक्_७।८:>३% राजा -- मातले कतमो ऽयं पूर्व-अपर-समुद्र-अवगाढः कनक-रस-निस्यन्दी सान्ध्य मेघ-परिघः सानुमान् आलोक्यते ।  
    
_________________________  
    
क्सक्_७।९:<१% मातलि -- आयुष्मन्न् एष खलु हेम-कूटो नाम किं पुरुष-पर्वतस् तपः-संसिद्धि-क्षेत्रम् । पश्य ।प्।२५८  
    
* स्वायम्भुवान् मरीचेर् यः प्रबभूव प्रजा-पतिः ।  
* सुर-असुर-गुरुः सो ऽत्र सपत्नीकस् तपस्यति ॥ क्सक्_७।९ ॥  
    
क्सक्_७।९:>१% राजा -- तेन ह्य् अनतिक्रमणीयानि श्रेयांसि । प्रदक्षिणी-कृत्य भगवन्तं गन्तुम् इच्छामि ।  
    
क्सक्_७।९:>२% मातलि -- प्रथमः कल्पः । (नाट्येन+अवतीर्णौ)  
    
_________________________  
    
क्सक्_७।१०:<१% राजा -- (सविस्मयम्)   
    
* उपोढ-शब्दा न रथ-अङ्ग-नेमयः प्रवर्तमानं न च दृश्यते रजः ।  
* अभू-तल-स्पर्शनतया+अनिरुद्धतस् तव+अवतीर्णो ऽपि रथो न लक्ष्यते ॥ क्सक्_७।१० ॥  
    
क्सक्_७।१०:>३% मातलि -- एतावान् एव शत-क्रतोर् आयुष्मतश् च विशेषः ।  
    
क्सक्_७।१०:>४% राजा -- मातले कतमस्मिन् प्रदेशे मारीच-आश्रमः ।  
    
_________________________  
    
क्सक्_७।११:<१% मातलिः -- (हस्तेन दर्शयन्)प्।२६०  
    
* वल्मीक-अर्ध-निमग्न-मूर्तिर् उरसा सन्दष्ट-सर्प-त्वचा  
* कण्ठे जीर्ण-लता-प्रतान-वलयेन+अत्यर्थ-सम्पीडितः ।  
* अंस-व्यापि शकुन्त-नीड-निचितं बिभ्रज्-जटा-मण्डलम्  
* यत्र स्थाणुर् इव+अचलो मुनिर् असाव् अभ्यर्क-बिम्बं स्थितः ॥ क्सक्_७।११ ॥  
    
क्सक्_७।११:>१% राजा -- नमस् ते कष्ट-तपसे ।  
    
क्सक्_७।११:>२% मातलिः -- (संयत-प्रग्रहं रथं कृत्वा) एतौ+अदिति-परिवर्धित-मन्दार-वृक्षं प्रजा-पतेर् आश्रमं प्रविष्टौ स्वः ।  
    
क्सक्_७।११:>३% राजा -- स्वर्गाद् अधिकतरं निर्वृति-स्थानम् अमृत-ह्रदम् इव+अवगाढो ऽस्मि ।  
    
क्सक्_७।११:>४% मातलिः -- (रथं स्थापयित्वा) अवतरत्व् आयुष्मान् ।  
    
क्सक्_७।११:>५% राजा -- (अवतीर्य) मातले भवान् कथम् इदानीम् ।  
    
क्सक्_७।११:>६% मातलिः -- संयन्त्रितो मया रथः । वयम् अप्य् अवतरामः ।  
क्सक्_७।११:>७% (तथा कृत्वा) इत आयुष्मन् । (परिक्रम्य) दृश्यन्ताम् अत्र-भवताम् ऋषीणां तपो-वन-भूमयः ।  
    
_________________________  
    
क्सक्_७।१२:<१% राजा -- ननु विस्मयाद् अवलोकयामि ।  
    
* प्राणानाम् अनिलेन वृत्तिर् उचिता सत्-कल्प-वृक्षे वने  
* तोये काञ्चन-पद्म-रेणु-कपिशे धर्म-अभिषेक-क्रिया ।  
* ध्यानं रत्न-शिला-तलेषु विबुध-स्त्री-सन्निधौ संयमो  
* यत् काङ्क्षन्ति तपोभिर् अन्य-मुनयस् तस्मिंस् तपस्यन्त्य् अमी ॥ क्सक्_७।१२ ॥प्।२६२  
    
क्सक्_७।१२:>८% मातलि -- उत्सर्पिणी खलु महतां प्रार्थना । (परिक्रम्य । आकाशे) अये वृद्ध-शाकल्य किम् अनुतिष्ठति भगवान् मारीचः । किं ब्रवीषि । दाक्षायण्या प्रतिव्रत-अर्धम् अधिकृत्य पृष्टस् तस्यै महर्षि-पत्नी-सहितायै कथयति+इति ।  
    
क्सक्_७।१२:>९% राजा -- (कर्णं दत्त्वा) अये प्रतिपाल्य-अवसरः खलु प्रस्तावः ।  
    
क्सक्_७।१२:>१०% मातलिः -- (राजानम् अवलोक्य) अस्मिन्न् अशोक-वृक्ष-मूले तावद् आस्ताम् आयुष्मान् यावत् त्वाम् इन्द्र-गुरवे निवेदयितुम् अन्तर-अन्वेषी भवामि ।  
    
क्सक्_७।१२:>११% राजा -- यथा भवान् मन्यते (इति स्थितः)  
    
क्सक्_७।१२:>१२% मातलिः -- आयुष्मन् साधयाम्य् अहम् । (इति निष्क्रान्तः)  
    
_________________________  
    
क्सक्_७।१३:<१% राजा -- (निमित्तं सूचयित्वा)  
    
* मनोरथाय न+आशंसे किं बाहो स्पन्दसे वृथा ।  
* पूर्व-अवधीरितं श्रेयो दुःखं हि परिवर्तते ॥ क्सक्_७।१३ ॥  
    
क्सक्_७।१३:>१% (नेपथ्ये)  
    
क्सक्_७।१३:>२% मा खलु चापलं कुरु । कथं गत एव+आत्मनः प्रकृतिम् ।  
    
_________________________  
    
क्सक्_७।१४:<१% राजा -- (कर्णं दत्त्वा) अभूमिर् इयम् अविनयस्य । को नु खल्व् एष निषिध्यते । (शब्द-अनुसारेण+अवलोक्य । सविस्मयम्) अये को नु खल्व् अयम् अनुबध्यमानस् तपस्विनीभ्याम् अबाल-सत्त्वो बालः ।प्।२६४  
    
* अर्ध-पीत-स्तनं मातुर् आमर्द-क्लिष्ट-केसरम् ।  
* प्रक्रीडितुं सिंह-शिशुं बलात्-कारेण कर्षति ॥ क्सक्_७।१४ ॥  
    
क्सक्_७।१४:>३% (ततः प्रविशति यथा-निर्दिष्ट-कर्मा तपस्विनीभ्यां बालः)  
    
क्सक्_७।१४:>४% बाल -- जृम्भस्व सिम्ह दन्तांस् ते गणयिष्ये ।  
    
क्सक्_७।१४:>५% प्रथमा -- अविनीत किं नो ऽपत्य-निर्विशेषाणि सत्त्वानि विकरोषि । हन्त वर्धते ते संरम्भः । स्थाने खलु ऋषि-जनेन सर्व-दमन इति कृत-नाम-धेयो ऽसि ।  
    
क्सक्_७।१४:>६% राजा -- किं नु खलु बाले ऽस्मिन्न् औरस इव पुत्रे स्निह्यति मे मनः । नूनम् अनपत्यता मां वत्सलयति ।  
    
क्सक्_७।१४:>७% द्वितीया -- एषा खलु केसरिणी त्वां लङ्घयति यद्य् अस्याः पुत्रकं न मुञ्चसि ।  
    
_________________________  
    
क्सक्_७।१५:<१% बाल -- (सस्मितम्) अहो बलीयः खलु भीतो ऽस्मि । (इत्य् अधरं दर्शयति )  
    
* राजा -- हमतस् तेजसो बीजं बालो ऽयं प्रतिभाति मे ।  
* स्फुलिङ्ग-अवस्थया वह्निर् एधा-पक्षे+इव स्थितः ॥ क्सक्_७।१५ ॥प्।२६६  
    
क्सक्_७।१५:>१% प्रथमा -- वत्स एनं बाल-मृग-इन्द्रं मुञ्च । अपरं ते क्रीडनकं दास्यामि ।  
क्सक्_७।१५:>२% बाल -- कुत्र । देह्य् एतत् । (इति हस्तं प्रसारयति)  
    
_________________________  
    
क्सक्_७।१६:<१% राजा -- कथं चक्र-वर्ति-लक्षणम् अप्य् अनेन धार्यते । तथा ह्य् अस्य ।  
    
* प्रलोभ्य-वस्तु-प्रणय-प्रसारितो विभाति जाल-ग्रथित-अङ्गुलिः करः ।  
* अलक्ष्य-पत्र-अन्तरम् इद्ध-रागया नव-उषसा भिन्नम् इव+एक-पङ्कजम् ॥ क्सक्_७।१६ ॥  
    
क्सक्_७।१६:>३% द्वितीया -- सुव्रते न शक्य एष वाचा-मात्रेण विरमयितुम् । गच्छ त्वम् । मदीय उटजे मार्कण्डेयस्य+ऋषि-कुमारस्य वर्ण-चित्रितो मृत्तिका-मयूरस् तिष्ठति । तम् अस्य+उपहर ।  
    
क्सक्_७।१६:>४% प्रथमा -- तथा । (इति निष्क्रान्ता)  
    
क्सक्_७।१६:>५% बाल -- अनेन+एव तावत् क्रीडिष्यामि ।  
    
_________________________  
    
क्सक्_७।१७:<१% राजा -- स्पृहयामि खलु दुर्ललिताय+अस्मै ।  
    
* आलक्ष्य-दन्त-मुकुलान् अनिमित्त-हासैर्  
* अव्यक्त-वर्ण-रमणीय-वचः-प्रवृत्तीन् ।  
* अङ्क-आश्रय-प्रणयिनस् तनयान् वहन्तो  
* धन्यास् तद्-अङ्ग-रजसा मलिनी-भवन्ति ॥ क्सक्_७।१७ ॥प्।२६८  
    
क्सक्_७।१७:>१% तापसी -- भवतु । न माम् अयं गणयति । (पार्श्वम् अवलोक्य) को ऽत्र ऋषि-पुमाराणाम् । (राजानम् अवलोक्य) भद्र-मुख एहि तावत् । मोचय+अनेन दुर्मोच-हस्त-ग्रहेण* डिम्भ-लीलया बाध्यमानं बाल-मृग-इन्द्रम् । (*-दुर्मोक-)  
    
_________________________  
    
क्सक्_७।१८:<१% राजा -- (उपगम्य । सस्मितम्) अयि भो महर्षि-पुत्र ।  
    
* एवम् आश्रम-विरुद्ध-वृत्तिना संयमः किम् इति जन्मतस् त्वया ।  
* सत्त्व-संश्रय सुखो ऽपि दूष्यते कृष्ण-सर्प-शिशुना+इव चन्दनः ॥ क्सक्_७।१८ ॥  
    
क्सक्_७।१८:>२% तापसी -- भद्र-मुख न खल्व् अयम् ऋषि-कुमारः ।  
    
_________________________  
    
क्सक्_७।१९:<१% राजा -- आकार-सदृशं चेष्टितम् एव+अस्य कथयति । स्थान-प्रत्ययात् तु वयम् एवं तर्किणः । (यथा-अभ्यर्थितम् अनुतिष्ठन् बाल-स्पर्शम् उपलभ्य । आत्म-गतम्)  
    
* अनेन कस्य अपि कुल-अङ्कुरेण स्पृष्टस्य गात्रेषु सुखं मम+एवम् ।  
* कां निर्वृतिं चेतसि तस्य कुर्याद् यस्य+अयम् अङ्कात् कृतिनः प्ररूढः ॥ क्सक्_७।१९ ॥  
    
क्सक्_७।१९:>१% तापसी -- (उभौ निर्वर्ण्य) आश्चर्यम् आश्चर्यम् ।  
    
क्सक्_७।१९:>२% राजा -- आर्ये किम् इव ।  
    
क्सक्_७।१९:>३% तापसी -- अस्य बालकस्य ते ऽपि संवादिन्य् आकृतिर् इति विस्मिता+अस्मि । अपरिचितस्य अपि ते ऽप्रतिलोमः संवृत्त इति ।प्।२७०  
    
क्सक्_७।१९:>४% राजा -- (बालकम् उपलालयन्) न चेन् मुनि-कुमारो ऽयम् अथ को ऽस्य व्यपदेशः ।  
    
क्सक्_७।१९:>५% तापसी -- पुरु-वंशः ।  
    
_________________________  
    
क्सक्_७।२०:<१% राजा -- (आत्म-गतम्) कथम् एक-अन्वयो मम । अतः खलु मद्-अनुकारिणम् एनम् अत्र-भवती मन्यते । अस्त्य् एतत् पौरवाणाम् अन्त्यं कुल-व्रतम् ।  
    
* भवनेषु रस-अधिकेषु पूर्वं क्षिति-रक्षा-अर्थम् उशन्ति ये निवासम् ।  
* नियत-एक-व्रतानि पश्चात् तरु-मूलानि गृही-भवन्ति तेषाम् ॥ क्सक्_७।२० ॥  
    
क्सक्_७।२०:>६% (प्रकाशम्) न पुनर् आत्म-गत्या मानुषाणाम् एष विषयः ।  
    
क्सक्_७।२०:>७% तापसी -- यथा भद्र-मुखो भणति । अप्सरः-सम्बन्धेन+अस्य जनन्य् अत्र देव-गुरोस् तपो-वने प्रसूता ।  
    
क्सक्_७।२०:>८% राजा -- (अपवार्य) हन्त द्वितीयम् इदम् आशा-जननम् ।  
क्सक्_७।२०:>९% (प्रकाशम्) अथ सा तत्र-भवती किम् आख्यस्य राज-ऋषेः पत्नी ।  
    
क्सक्_७।२०:>१०% तापसी -- कस् तस्य धर्म-दार-परित्यागिनो नाम सङ्कीर्तयितुं चिन्तयिष्यति ।  
    
क्सक्_७।२०:>११% राजा -- (स्वगतम्) इयं खलु कथा माम् एव लक्ष्यी-करोति । यदि तावद् अस्य शिशोर् मातरं नामतः पृच्छामि । अथ वा+अनार्यः पर-दार-व्यवहारः । (प्रविष्य मृन्-मयूर-हस्ता)  
    
क्सक्_७।२०:>१२% तापसी -- सर्व-दमन शकुन्त-लावण्यं प्रेक्षस्व ।प्।२७२  
    
क्सक्_७।२०:>१३% बाल -- (सदृष्टि-क्षेपम्) कुत्र वा मम माता ।  
    
क्सक्_७।२०:>१४% उभे -- नाम-सादृश्येन वञ्चितो मातृ-चत्सलः ।  
    
क्सक्_७।२०:>१५% द्वितीया -- वत्स अस्य वृत्तिका-मयूरस्य रम्यत्वं पश्य+इति भणितो ऽसि ।  
    
क्सक्_७।२०:>१६% राजा -- (आत्म-गतम्) किं वा शकुन्तला इत्य् अस्या मातुर् आख्या । सन्ति पुनर् नामधेय-सादृश्यानि । अपि नाम मृग-तृष्टिका+इव नाम-मात्र-प्रस्तावो मे विषादाय कल्पते ।  
    
क्सक्_७।२०:>१७% बाल -- मातः रोचते म एष भद्र-मयूरः । (इति क्रीडनकम् आदत्ते)  
    
क्सक्_७।२०:>१८% प्रथमा -- (विलोक्य । स उद्वेगम्) अहो रक्षा-करण्डकम् अस्य मणि-बन्धे न दृश्यते ।  
    
क्सक्_७।२०:>१९% राजा -- अलम् आवेगेन । नन्व् इदम् अस्य सिंह-शाव-विमर्दात् परिभ्रष्टम् । (इत्य् आदातुम् इच्छति)  
    
क्सक्_७।२०:>२०% उभे -- मा खल्व् एतद् अवलम्ब्य -- कथम् । गृहीतम् अनेन ।  
क्सक्_७।२०:>२१% (इति विस्मयाद् उरो-निहित-हस्ते परस्परम् अवलोकयतः)  
    
क्सक्_७।२०:>२२% राजा -- किम् अर्थं प्रतिषिद्धाः स्मः ।  
    
क्सक्_७।२०:>२३% प्रथमा -- शृणोतु महा-राजः । एषा+अपराजिता नाम+ओषधिर् अस्य जात-कर्म-समये भगवता मारीचेन दत्ता ।  
क्सक्_७।२०:>२४% एतां किल माता-पितराव् आत्मानं च वर्जयित्वा+अपरो भूमि-पतितां न गृह्णाति ।प्।२७४  
    
क्सक्_७।२०:>२५% राजा -- अथ गृह्णाति ।  
    
क्सक्_७।२०:>२६% प्रथमा -- ततस् तं सर्पो भूत्वा दशति ।  
    
क्सक्_७।२०:>२७% राजा -- भवतीभ्यां कदाचिद् अस्याः प्रत्यक्षी-कृता विक्रिया ।  
    
क्सक्_७।२०:>२८% उभे -- अनेकशः ।  
    
क्सक्_७।२०:>२९% राजा -- (सहर्षम् । आत्म-गतम्) कथम् इव सम्पूर्णम् अपि मे मनोरथं न+अभिनन्दामि ।  
    
क्सक्_७।२०:>३०% द्वितीया -- सुव्रते एहि । इमं वृत्त-अन्तं नियम-व्यापृतायै शकुन्तलायै निवेदयावः । (इति निष्क्रान्ते)  
    
क्सक्_७।२०:>३१% बाल -- मुञ्च माम् । यावन् मातुः सकाशं गमिष्यामि ।  
    
क्सक्_७।२०:>३२% राजा -- पुत्रक मया सह एव मातरम् अभिनन्दिष्यसि ।  
    
क्सक्_७।२०:>३३% बाल -- मम खलु तातो दुष्यन्तः । न त्वम् ।  
    
क्सक्_७।२०:>३४% राजा -- (सस्मितम्+एष विवाद एव प्रत्याययति (ततः प्रविशत्य् एक-वेणी-धरा शकुन्तला)  
    
क्सक्_७।२०:>३५% शकुन्तला -- विकार-काले ऽपि प्रकृतिस्थां सर्व-दमनस्य+ओषधिं श्रुत्वा न मे आशा+आसीद् आत्मनो भागधेयेषु ।  
क्सक्_७।२०:>३६% अथ वा यथा सानुमत्या+आख्यातं तथा सम्भाव्यत एतत् ।  
    
_________________________  
    
क्सक्_७।२१:<१% राजा -- (शकुन्तलां विलोक्य) अये सा+इयम् अत्र-भवती शकुन्तला या+एषा (प्।२७६)  
    
* वसने परिधूसरे वसाना नियम-क्षाम-मुखी धृत-एक-वेणिः ।  
* अतिनिष्करुणस्य शुद्ध-शीला मम दीर्घं विरह-व्रतं बिभर्ति ॥ क्सक्_७।२१ ॥  
    
क्सक्_७।२१:>१% शकुन्तला -- (पश्चात्+ताप-विवर्णं राजानं दृष्ट्वा) न खल्व् आर्य-पुत्र इव । ततः क एष इदानीं कृत-रक्षा-मङ्गलं दारकं मे गात्र-संसर्गेण दूषयति ।  
    
क्सक्_७।२१:>२% बाल -- (मातरम् उपेत्य) मातः एष को ऽपि पुरुषो मां पुत्र इत्य् आलिङ्गति ।  
    
क्सक्_७।२१:>३% राजा -- प्रिये क्रौर्यम् अपि मे त्वयि प्रयुक्तम् अनुकूल-परिणामं संवृत्तं यद् अहम् इदानीं त्वया प्रत्यभिज्ञातम् आत्मानं पश्यामि ।  
    
क्सक्_७।२१:>४% शकुन्तला -- (आत्म-गतम्) हृदय समाश्वसिहि समाश्वसिहि । परित्यक्त-मत्सरेण+अनुकम्पिता+अस्मि दैवेन । आर्य-पुत्रः खल्व् एषः ।  
    
_________________________  
    
क्सक्_७।२२:<१% राजा -- प्रिये ।  
    
* स्मृति-भिन्न-मोह-तमसो दिष्ट्या प्रमुखे स्थिता+असि मे सुमुखि ।  
* उपराग-अन्ते शशिनः समुपगता रोहिणी योगम् ॥ क्सक्_७।२२ ॥  
    
क्सक्_७।२२:>५% शकुन्तला -- जयतु जयत्व् आर्य-पुत्रः ।  
    
_________________________  
    
क्सक्_७।२३:<१% राजा -- सुन्दरि ।  
    
* बाष्पेण प्रतिषिद्धे ऽपि जय-शब्दे जितं मया ।  
* यत् ते दृष्टम् असंस्कार-पाटल-ओष्ठ-पुटं मुखम् ॥ क्सक्_७।२३ ॥  
    
क्सक्_७।२३:>१% बाल -- मातः क एषः ।  
    
_________________________  
    
क्सक्_७।२४:<१% शकुन्तला -- वत्स ते भाग-धेयानि पृच्छ ।  
    
* सुतनु हृदयात् प्रत्यादेश-व्यलीकम् अपैतु ते  
* किम् अपि मनसः सम्मोहो मे तदा बलवान् अभूत् ।  
* प्रबल-तमसाम् एवं प्रायाः शुभेषु हि वृत्तयः  
* स्रजम् अपि शिरस्य् अन्धः क्षिप्तां धुनोत्य् अहि-शङ्कया ॥ क्सक्_७।२४ ॥  
    
क्सक्_७।२४:>२% शकुन्तला -- उत्तिष्ठत्व् आर्य-पुत्रः । नूनं मे सुचरित-प्रतिबन्धकं पुरा-कृतं तेषु दिवसेषु परिणाम-अभिमुखम् आसीद् येन सानुक्रोशो ऽप्य् आर्य-पुत्रो मयि विरसः संवृत्तः ।  
क्सक्_७।२४:>३% (राजा+उत्तिष्ठति)  
    
क्सक्_७।२४:>४% शकुन्तला -- अथ कथम् आर्य-पुत्रेण स्मृतो दुःख-भाग्य् अयं जनः ।  
    
_________________________  
    
क्सक्_७।२५:<१% राजा -- उद्धृत-विषाद-शल्यः कथयिष्यामि ।  
    
* मोहान् मया सुतनु पूर्वम् उपेक्षितस् ते  
* यो बद्ध-बिन्दुर् अधरं परिबाधमानः ।  
* तं तावद् आकुटिल-पक्ष्म-विलग्नम् अद्य  
* बाष्पं प्रमृज्य विगत-अनुशयो भवेयम् ॥ क्सक्_७।२५ ॥  
    
क्सक्_७।२५:>१% (इति यथा-उक्तम् अनुतिष्ठति)  
    
क्सक्_७।२५:>२% शकुन्तला -- (नाम-मुद्रां दृष्ट्वा) आर्य-पुत्र इदं तद् अङ्गुलीयकम् ।  
    
क्सक्_७।२५:>३% राजा -- अस्माद् अङ्गुलीय-उपलम्भात् खलु स्मृतिर् उपलब्धा ।  
    
क्सक्_७।२५:>४% शकुन्तला -- विषमं कृतम् अनेन यत् तदा+आर्य-पुत्रस्य प्रत्यय-काले दुर्लभम् आसीत् ।  
    
क्सक्_७।२५:>५% राजा -- तेन हि ऋतु-समवाय-चिह्नं प्रतिपद्यतां लता कुसुमम् ।  
    
क्सक्_७।२५:>६% शकुन्तला -- न+अस्य विश्वसिमि । आर्य-पुत्र एव+एतद् धारयतु । (ततः प्रविशति मातलिः)  
    
क्सक्_७।२५:>७% मातलि -- दिष्ट्या धर्म-पत्नी-समागमेन पुत्र-मुख-दर्शनेन च+आयुष्मान् वर्धते ।प्।२८२  
    
क्सक्_७।२५:>८% राजा -- अभूत् सम्पादित-स्वादु-फलो मे मनोरथः । मातले न खलु विदितो ऽयम् आखण्डलेन वृत्त-अन्तः स्यात् ।  
    
क्सक्_७।२५:>९% मातलि -- (सस्मितम्) किम् ईश्वराणां परोक्षम् । एत्व् आयुष्मान् । भगवान् मारीचस् ते दर्शनं वितरति ।  
    
क्सक्_७।२५:>१०% राजा -- शकुन्तले अवलम्ब्यतां पुत्रः । त्वां पुरस्-कृत्य भगवन्तं द्रष्टुम् इच्छामि ।  
    
क्सक्_७।२५:>११% शकुन्तला -- जिह्रेम्य् आर्य-पुत्रेण सह गुरु-समीपं गन्तुम् ।  
    
क्सक्_७।२५:>१२% राजा -- अप्य् आचरितव्यम् अभ्युदय-कालेषु । एह्य् एहि ।  
क्सक्_७।२५:>१३% (सर्वे परिक्रामन्ति) (ततः प्रविशत्य् अदित्या सार्धम् आसनस्थो मारीचः) (आनसस्थो)  
    
_________________________  
    
क्सक्_७।२६:<१% मारीच -- (राजानम् अवलोक्य) दाक्षायणि ।  
    
* पुत्रस्य ते रण-शिरस्य् अयम् अग्र-यायी  
* दुष्यन्त इत्य् अभिहितो भुवनस्य भर्ता ।  
* चापेन यस्य विनिवर्तित-कर्म-जातम्  
* तत्-कोटिमत्-कुलिशम् आभरणं मघोनः ॥ क्सक्_७।२६ ॥  
    
क्सक्_७।२६:>१४% अदितिः -- सम्भावनीय-अनुभावा+अस्य आकृतिः ।  
    
क्सक्_७।२६:>१५% मातलिः -- आयुष्मन्न् एतौ पुत्र-प्रीति-पिशुनेन चक्षुषा दिवैकसां पितराव् आयुष्मन्तम् अवलोकयतः । ताव् उपसर्प ।  
    
_________________________  
    
क्सक्_७।२७:<१% राजा -- मातले ।प्।२८४  
    
* प्राहुर् द्वादशधा स्थितस्य मुनयो यत् तेजसः कारणम्  
* भर्तारं भुवन-त्रयस्य सुषुवे यद् यज्ञ-भाग-ईश्वरम् ।  
* यस्मिन्न् आत्म-भवः परो ऽपि पुरुषश् चक्रे भवाय+आस्पदम्  
* द्वन्द्वं दक्ष-मरीचि-सम्भवम् इदं तत् स्रष्टुर् एक-अन्तरम् ॥ क्सक्_७।२७ ॥  
    
क्सक्_७।२७:>१% मातलि -- अथ किम् ।  
    
क्सक्_७।२७:>२% राजा -- (उपगम्य+उभाभ्याम् अपि वासव-नियोज्यो दुष्यन्तः प्रणमति ।  
    
क्सक्_७।२७:>३% मारीच -- वत्स चिरं जीव । पृथिवीं पालय ।  
    
क्सक्_७।२७:>४% अदितिः -- वत्स अप्रतिरथो भव ।  
    
क्सक्_७।२७:>५% शकुन्तला -- दारक-सहिता वां पाद-वदनं करोमि ।  
    
_________________________  
    
क्सक्_७।२८:<१% मारीच -- वत्से ।  
    
* आखण्डल-समो भर्ता जयन्त-प्रतिमः सुतः ।  
* आशीर् अन्या न ते योग्या पौलोमी-सदृशी भव ॥ क्सक्_७।२८ ॥प्।२८६  
    
क्सक्_७।२८:>६% अदिति -- जाते भर्तुर् बहु-मता भव । अयं च दीर्घ-आयुर् वत्सक उभय-कुल-नन्दनो भवतु । उपविशत । (सर्वे प्रजा-पतिम् अभित उपविशन्ति)  
    
_________________________  
    
क्सक्_७।२९:<१% मारीच -- (एक-एकं निर्दिशन्)  
* दिष्ट्या शकुन्तला साध्वी सद्-अपत्यम् इदं भवान् ।  
* श्रद्धा वित्तं विधिश् च+इति त्रितयं तत् समागतम् ॥ क्सक्_७।२९ ॥  
    
_________________________  
    
क्सक्_७।३०:<१% राजा -- भगवन् । प्राग्-अभिप्रेत-सिद्धिः । पश्चाद्-दर्शनम् । अतो ऽपूर्वः खलु वो ऽनुग्रहः । कुतः ।  
    
* उदेति पूर्वं कुसुमं ततः फलं घन-उदयः प्राक्+तद्-अनन्तरं पयः  
* निमित्त-नैमित्तिकयोर् अयं क्रमस् तव प्रसादस्य पुरस् तु सम्पदः ॥ क्सक्_७।३० ॥  
    
क्सक्_७।३०:>१% मातलिः -- एवं विधातारः प्रसीदन्ति ।  
    
_________________________  
    
क्सक्_७।३१:<१% राजा -- भगवन्न् इमाम् आज्ञा-करीं वो गान्धर्वेण विवाह-विधिना+उपयम्य कस्यचित् कालस्य बन्धुभिर् आनीतां स्मृति-शैथिल्यात् प्रत्यादिशन्न् अपराद्धो ऽस्मि तत्र-भवतो युष्मत्-सगोत्रस्य कण्वस्य । पश्चाद् अङ्गुलीयक-दर्शनाद् ऊढ-पूर्वा तद्-दुहितरम् अवगतो ऽहम् । तच् चित्रम् इव मे प्रतिभाति ।  
    
* यथा गजो न+इति समक्ष-रूपे तस्मिन्न् अपक्रामति संशयः स्यात् ।  
* पदानि दृष्ट्वा तु भवेत् प्रतीतिस् तथा-विधो मे मनसो विकारः ॥ क्सक्_७।३१ ॥प्।२८८  
    
क्सक्_७।३१:>१% मारीच -- वत्स अलम् आत्म-अपराध-शङ्का । सम्मोहो ऽपि त्वय्य् अनुपपन्नः । श्रूयताम् ।  
    
क्सक्_७।३१:>२% राजा -- अवहितो ऽस्मि ।  
    
क्सक्_७।३१:>३% मारीच -- यदा एव+अप्सरस्-तीर्थ-अवतरणात् प्रत्यक्ष-वैक्लव्यां शकुन्तलाम् आदाय मेनका दाक्षायणीम् उपगता तदा एव ध्यानाद् अवगतो ऽस्मि दुर्वाससः शापाद् इयं तपस्विनी सह-धर्म-चारिणीत्वया प्रत्यादिष्टा न+अन्यथा+इति । स च+अयम् अङ्गुलीयक-दर्शन-अवसानः ।  
    
क्सक्_७।३१:>४% राजा -- (स-उच्छ्वासम्) एष वचनीयान् मुक्तो ऽस्मि ।  
    
क्सक्_७।३१:>५% शकुन्तला -- (स्व-गतम्) दिष्ट्या+अकारण-प्रत्यादेशी न+आर्य-पुत्रः । न पुनः शप्तम् आत्मानं स्मरामि । अथवा प्राप्तो मया स हि शापो विरह-शून्य-हृदयया न विदितः । अतः सखीभ्यां सन्दिष्टा+अस्मि भर्तुर् अङ्गुलीयकं दर्शयितव्यम् इति ।  
    
_________________________  
    
क्सक्_७।३२:<१% मारीच -- वत्से चरित-अर्था+असि । तद् इदानीं सह-धर्म-चारिणं प्रति न त्वया मन्युः कार्यः । पश्य ।  
    
* शापाद् असि प्रतिहता स्मृति-रोध-रूक्षे भर्तर्य् अपेत-तमसि प्रभुता तव एव ।  
* छाया न मूर्छति मल-उपहत-प्रसादे शुद्धे तु दर्पण-तले सुलभ-अवकाशा ॥ क्सक्_७।३२ ॥प्।२९०  
    
क्सक्_७।३२:>१% राजा -- यथा आह भगवान् ।  
    
क्सक्_७।३२:>२% मारीच -- वत्स कच्चिद् अभिनन्दितस् त्वया विधिवद् अस्माभिर् अनुष्ठित-जात-कर्मा पुत्र एष शाकुन्तलेयः ।  
    
क्सक्_७।३२:>३% राजा -- भगवन्न् अत्र खलु मे वंश-प्रतिष्ठा । (इति बालं हस्तेन गृह्णाति)  
    
_________________________  
    
क्सक्_७।३३:<१% मारीच -- तथा-भाविनम् एनं चक्र-वर्तिनम् अवगच्छतु भवान् । पश्य ।  
    
* रथेन+अनुद्धात-स्तिमित-गतिना तीर्ण-जलधिः  
* पुरा सप्त-द्वीपां जयति वसुधाम् अप्रतिरथः ।  
* इह+अयं सत्त्वानां प्रसभ-दमनात् सर्व-दमनः  
* पुनर् यास्यत्य् आख्यां भरत इल् लोकस्य भरणात् ॥ क्सक्_७।३३ ॥  
    
क्सक्_७।३३:>१% राजा -- भगवता कृत-संस्कारे सर्वम् अस्मिन् वयम् आशास्महे ।  
    
क्सक्_७।३३:>२% अदिति -- भगवन्न् अस्या दुहितृ-मनोरथ-सम्पत्तेः कण्वो ऽपि तावत्-श्रुत-विस्तारः क्रियताम् । दुहितृ-वत्सला मेनका इह+एव उपचरन्ती तिष्ठति ।  
    
क्सक्_७।३३:>३% शकुन्तला -- (आत्म-गतम्) मनोरथः खलु मे भणितो भगवत्या ।प्।२९२  
    
क्सक्_७।३३:>४% मारीच -- तपः-प्रभवात् प्रत्यक्षं सर्वम् एव तत्र-भवतः ।  
    
क्सक्_७।३३:>५% राजा -- अतः खलु मम न+अतिक्रुद्धो मुनिः ।  
    
क्सक्_७।३३:>६% मारीच -- तथा+अप्य् असौ प्रियम् अस्माभिः प्रष्टव्यः । कः को ऽत्र भोः । (प्रविश्य)  
    
क्सक्_७।३३:>७% शिष्य -- भगवन्न् अयम् अस्मि ।  
    
क्सक्_७।३३:>८% मारीच -- गालव इदानीम् एव विहायसा गत्वा मम वचनात् तत्र-भवते कण्वाय प्रियम् आवेदय यथा पुत्रवती शकुन्तला तत्-शाप-निवृत्तौ स्मृतिमता दुष्यन्तेन प्रतिगृहीता+इति ।  
    
क्सक्_७।३३:>९% शिष्यः -- यद् आज्ञापयति भगवान् (इति निष्क्रान्तः)  
    
क्सक्_७।३३:>१०% मारीच -- वत्स त्वम् अपि स्व-अपत्य-दार-सहितः सक्युर् आखण्डलस्य रथम् आरुह्य ते राज-धानीं प्रतिष्ठस्व ।  
    
क्सक्_७।३३:>११% राजा -- यद् आज्ञापयति भगवान् ।  
    
_________________________  
    
क्सक्_७।३४:<१% मारीच -- अपि च ।  
    
* तव भवतु विडौजाः प्राज्यवृष्टिः प्रजासु  
* त्वम् अपि वितत-यज्ञो वज्रिणं प्रीणयस्व ।  
* युग-शत-परिवर्तान् एवम् अन्योन्य-कृत्यैर्  
* नयतम् उभय-लोक-अनुग्रह-श्लाघनीयैः ॥ क्सक्_७।३४ ॥  
    
क्सक्_७।३४:>१% राजा -- भगवन् यथा-शक्ति श्रेयसे यतिष्ये ।  
    
_________________________  
    
क्सक्_७।३५:<१% मारीच -- वत्स किं ते भूयः प्रियम् उपकरोमि ।  
क्सक्_७।३५:<२% राज अतः परम् अपि प्रियम् अस्ति । यदि+इह भगवान् प्रियं कर्तुम् इच्छति तर्हि इदम् अस्तु । (भरत-वाक्यम्)प्।२९४  
    
* प्रवर्ततां प्रकृति-हिताय पार्थिवः  
* सरस्वती श्रुत-महतां महीयताम् ।  
* मम अपि च क्षपयतु नील-लोहितः  
* पुनर्-भवं परिगत-शक्तिर् आत्म-भूः ॥ क्सक्_७।३५ ॥  
    
(निष्क्रान्ताः सर्वे)  
    
इति सप्तमो ऽङ्कः ।  
समाप्तम् इदम् अभिज्ञान-शाकुन्तलं नाम नाटकम् ।

