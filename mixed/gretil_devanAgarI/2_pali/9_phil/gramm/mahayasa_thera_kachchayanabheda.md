+++
title = "Mahayasa Thera: Kaccayanabheda"

+++


## Intro
  
 Mahayasa Thera: Kaccayanabheda   
  
  
Mahayasa Thera: Kaccayanabheda  
Based on the ed. by Tvanḥ Sinḥ Ūḥ (et al.): Saddā ṅay 15 coṅ pāṭh,  
Rankun : Icchāsaya piṭakat cā puṃ nhip tuik 1964.  
  
  
Input by Aleix Ruiz Falqués  
  
  
  
  
  
CONTRIBUTOR'S NOTE:  
This is a provisional transcript from the Burmese edition.  
It is meant to be a searchable romanised version of the Burmese edition.  
Please do not quote it without checking the readings with the original.  
  
  
  
  
  
THIS GRETIL TEXT FILE IS FOR REFERENCE PURPOSES ONLY!     
COPYRIGHT AND TERMS OF USAGE AS FOR SOURCE FILE.   
  
Text converted to Unicode (UTF-8).  
(This file is to be used with a UTF-8 font and your browser's VIEW configuration   
set to UTF-8.)  
  
  
description: multibyte sequence:  
long a   ā     
long A   Ā     
long i   ī     
long I   Ī     
long u   ū     
long U   Ū     
vocalic r   ṛ    
vocalic R   Ṛ    
long vocalic r   ṝ    
vocalic l   ḷ    
long vocalic l   ḹ    
velar n   ṅ    
velar N   Ṅ    
palatal n   ñ     
palatal N   Ñ     
retroflex t   ṭ    
retroflex T   Ṭ    
retroflex d   ḍ    
retroflex D   Ḍ    
retroflex n   ṇ    
retroflex N   Ṇ    
palatal s   ś     
palatal S   Ś     
retroflex s   ṣ    
retroflex S   Ṣ    
anusvara   ṃ    
visarga   ḥ    
long e   ē     
long o   ō     
l underbar   ḻ    
r underbar   ṟ    
n underbar   ṉ    
k underbar   ḵ    
t underbar   ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


    
जितमारादिकं बुद्धं धम्मं मोहविधंसकं ।  
वन्दित्वा उत्तमं सङ्घं कच्चायनञ् च वण्णितं ॥ म्कच्भ्_१ ॥  
कच्चायनस्स भेदाहं सप्पयोगंयथारहं ।  
सोतुजनानमत्थाय पवक्खामि समासतो ॥ म्कच्भ्_१ ॥  
कसिकम्मादिना ब्यापारेन दिब्बति सोपिता ।  
इति कच्चो स पुत्तोतु तस्स कच्चायनो मतो ॥ म्कच्भ्_३ ॥  
तेनेव कतसत्थम्पि कच्चायनन्ति ञायति ।  
कच्चायनस्सिदं सत्थं तिमिना वचनत्थतो ॥ म्कच्भ्_४ ॥  
सत्थंअट्ठविधंहोति सन्धि नामञ्च कारकं ।  
समासं तद्धिताख्यातं कितकंउणकं इति ॥ म्कच्भ्_५ ॥  
समाधियन्ति यं तत्थ अदस्सेत्वानमन्तरं ।  
वड्ढुकिनावधियन्ति सन्धि तेन पवुच्चति ॥ म्कच्भ्_६ ॥  
सरब्यञ्जनवुत्तानं सन्धीनञ् च वसा तिधा ।  
सरेसु वा ब्यञ्जनेसु विहिता सरब्यञ्जना ॥ म्कच्भ्_७ ॥  
गाथासु वुत्ताहानत्थं वाचासिलिट्ठतायवा ।  
लोपागमं करित्वान विहिता वुत्तसन्धिका ॥ म्कच्भ्_८ ॥  
सन्धीधवित्तं किं सूध तञ्हितस्स मुसा भवे ।  
सेय्यत्थिको पदमतो इदं तेसन्निदस्सनं ॥ म्कच्भ्_९ ॥  
लोपादेसञ्च आगमो विकारो पकती तथा ।  
दीघरस्सवसेनापि सन्धि सत्तविधा मता ॥ म्कच्भ्_१० ॥  
तयो तयो तयो द्वेद्वे द्वेद्वेचेव यथक्कमं ।  
तिऊनवीसति सन्धि पण्डितेहि विजानिया ॥ म्कच्भ्_११ ॥  
सरब्यञ्जनबिन्दूनं वसेन हि तयो मता ।  
यस्सिन्द्रियानि चत्तारो मे इति सरलोपतो ॥ म्कच्भ्_१२ ॥  
एवं सते आग्यागारं इति ब्यञ्जनलोपतो ।  
तासाहन्ति मतन्निग्गहीतलोपन्ति विञ्ञुना ॥ म्कच्भ्_१३ ॥  
म्यायं त्याहंसरादेसं ओनद्धो ब्यञ्जनो मतो ।  
तमहन्ति मतं निग्गहीतादेसन्ति विञ्ञुना ॥ म्कच्भ्_१४ ॥  
अतिप्पगोपरोच्चादि सरागमोति ञायति ।  
ब्यञ्जनोनयिमस्साति पुब्बङ्गमं परं मतं ॥ म्कच्भ्_१५ ॥  
सरब्यञ्जनतो चेव द्वेद्वेपुब्बा विजानिया ।  
नोपेति दाहमिच्चादि विकारोति विजानिया ॥ म्कच्भ्_१६ ॥  
को इमन्तु मनोपुब्बङ्गमाति पकती मतो ।  
विकारो पकतिच्चेवं ञातुकामेन जानिया ॥ म्कच्भ्_१७ ॥  
सनिद्देसानिद्देसेन द्वेद्वेपरा विजानिया ।  
सद्धीधाति सनिद्देसो मुनीचरे परोमतो ॥ म्कच्भ्_१८ ॥  
यथरिव सनिद्देसो भोवादि अनिद्देसको ।  
दीघरस्सपभेदेवं ञातुकामेन जानिया ॥ म्कच्भ्_१९ ॥  
सरेहेव सरापुब्बा लुत्तावाची परारमा ।  
ब्यञ्जनाचागमा वाची दीघरस्सादि सम्भवा ॥ म्कच्भ्_१० ॥  
कालवण्ण ब्यवट्ठाने सन्धिनाम नसम्भवे ।  
गाथासु दुतियन्तेन ततियादिच कालिकं ॥ म्कच्भ्_११ ॥  
सब्बे सङ्खारा अनिच्चा यदा पञ्ञाय पस्सति ।  
अथ निब्बिन्दति दुक्खे एसमग्गो विसुद्धिया ॥ म्कच्भ्_१२ ॥  
सकिं एव महाराज सब्भिकुब्बेथ सन्धवं ।  
इच्चादीसु च वण्णेन बुअवट्ठानं विजानिया ॥ म्कच्भ्_१३ ॥  
पुञ्ञेनानेन भवेय्यं सुखुमच्छविको अहं ।  
वाचासिलिट्ठता चापि पेसुञ्ञविगतो पिच ॥ म्कच्भ्_१४ ॥  
    
सप्पयोगं सन्धिभेदं समत्तं ॥  
    
अत्थन्नमन्ति नामेन्ति इतिनामानि यानि वा ।  
एवन्नमनभावेन नामंएकविधम्मतं ॥ म्कच्भ्_१५ ॥  
एत्थचात्वत्थरूऌहीनंवसेन दुविधम्मतं ।  
पंसुकूलिकतिस्सादि भासितं तं यथाक्कमं ॥ म्कच्भ्_१६ ॥  
नामनामं सब्बनामं समासं तद्धितं तथा ।  
कितनामन्ति विञ्ञूहि नामं पञ्चविधं मतं ॥ म्कच्भ्_१७ ॥  
समूहिकञ् च पच्चेकं विकप्पञ् च संयोगिकं ।  
सम्बन्धिकं पटिपक्खं नामनामं छधा मतं ॥ म्कच्भ्_१८ ॥  
समूहिकङ्घटपटो पच्चेकङ्कट्ठवेऌउयो ।  
विकप्पोचदिसाकलो कण्हसप्पो संयोगिको ॥ म्कच्भ्_१९ ॥  
सम्बन्धिको गोतमादि पटिपक्खो किसादयो ।  
सप्पयोगानिनामानि पण्डितेहि विजानिया ॥ म्कच्भ्_३० ॥  
पयोगवन्तंवचनं गुणपुच्छापमाणिकं ।  
सब्बसब्बन्दिसावत्था सङ्ख्याकालन्ति दसधा ॥ म्कच्भ्_३१ ॥  
पयोगन्तं यं तन् ति तुम्हाम्हवचनं तथा ।  
नीलम्पीतङ्गुणोनाम पुच्छा कतरकतमं ॥ म्कच्भ्_३२ ॥  
अप्पन्थोकम्पमाणन्तु सब्बसब्बेतरं मतं ।  
दिसापुब्बा अपरा च दीघरस्सादि अवत्था ॥ म्कच्भ्_३३ ॥  
एकद्वितिचतुसङ्ख्या कालन्तु अतीतादयो ।  
दसधा सब्बनामानि सप्पयोगा विजानिया ॥ म्कच्भ्_३४ ॥  
लीनं अपाकटं अङ्गं लीनं गमयतीति वा ।  
लिङ्गन्नामन्ति विञ्ञेय्यं नामं लिङ्गञ्हि सदिसं ॥ म्कच्भ्_३५ ॥  
यासाच इत्थियालिङ्गं यो सो पुल्लिङ्गमेव च ।  
यं तं नपुंसकञ्चेति तिविधंलिङ्गलक्खणं ॥ म्कच्भ्_३६ ॥  
आवत्थिलिङ्गितं नेमि त्तका धिच्चसमुप्पन्नं ।  
वच्छा दण्डी च तेविज्जो सिरिवड्ढनको मतो ॥ म्कच्भ्_३७ ॥  
क्रियजातिगुणं यादि च्छकन्ति वा चतुब्बिधं ।  
पाचको च अस्सोराजा तेविज्जोच तिस्सादयो ॥ म्कच्भ्_३८ ॥  
सामञ्ञगुणकित्तिम ओपपातिकतो थवा ।  
देवमनुस्सो तेविज्जो तेमियोचन्दिमादिको ॥ म्कच्भ्_३९ ॥  
तिलिङ्गेस्वेकमेकस्स चतुप्पभेदभावतो ।  
द्वादसपभेदं लिङ्गं पण्डितेहि विजानियं ॥ म्कच्भ्_४० ॥  
तत्था इईउऊओति छब्बिधा इत्थियन्ततो ।  
अआइईउऊओति पुल्लिङ्गो सत्तधा मतो ॥ म्कच्भ्_४१ ॥  
नपुंसकोपि तथेव बिन्दन्तोपि तिलिङ्गिको ।  
आवत्थिकादिभेदेन यन्तभेदोविजानियो ॥ म्कच्भ्_४२ ॥  
आकारो इईउऊति पञ्चधाइत्थिअन्ततो ।  
अआइईउऊचेति पुल्लिङ्गोछब्बिधो मतो ॥ म्कच्भ्_४३ ॥  
ऐउ इतितीणेव नपुंसको विजानियो ।  
आवत्थिकादिभेदेन छप्पञ्ञासाति वुच्चरे ॥ म्कच्भ्_४४ ॥  
नपुंसकम्पि पुमंव कत्वा अट्ठसट्ठीतिच ।  
एकेवदन्ति अन्तानं गहेतब्बं विजानता ॥ म्कच्भ्_४५ ॥  
छप्पञ्ञासट्ठसट्ठिच द्वाधिकनवुतीरिता ।  
न्यासे तद्दीपके रूपसिद्धियञ्च यथारहं ॥ म्कच्भ्_४६ ॥  
वुत्तियन्तु किमत्थन्ति पुच्छितब्बेसु द्वीसुच ।  
परंसतिपि कत्वान पुब्बन्तु सम्बन्धं करे ॥ म्कच्भ्_४७ ॥  
पुब्बंसतिपि कत्वान परम्पि सम्बन्धं करे ।  
तीसुपिद्वेवसतिपि एकंव सम्बन्धं करे ॥ म्कच्भ्_४८ ॥  
नामवचनपुञ्ञेन नमनन्नामनम्भवे ।  
स्वाचारानञ्च विञ्ञूनं संसरन्तो भवाभवे ॥ म्कच्भ्_४९ ॥  
लिङ्गवचनपुञ्ञेन लीनत्थो पाकटो भवे ।  
लीनपञ्हाकथनोच सतिमासीलतेजसा ॥ म्कच्भ्_५० ॥  
    
सप्पयोगन्नामभेदंसमत्तं ॥  
    
निप्फादेति पदत्थो यो गमनपचनादिकं ।  
इतिसो कारकोनाम कारकञ्ञूहि जानियो ॥ म्कच्भ्_५१ ॥  
कारकत्ताक्रियायेव सत्तिमुख्येन कारकं ।  
दब्बं ठान्यूपचारेन तदाधारणभावतो ॥ म्कच्भ्_५२ ॥  
सद्दोपि अत्थद्वारेन कारकोति पवुच्चति ।  
एवं निप्फादकत्तेन कारकेकविधम्भवे ॥ म्कच्भ्_५३ ॥  
कत्ता सब्बक्रियाब्यापी सेसं कम्मादिकारकं ।  
विसेसक्रियाब्यापीति कारकं दुविधम्मतं ॥ म्कच्भ्_५४ ॥  
कत्तुकम्मञ्च करणं सम्पदानमथापरं ।  
अपादानञ्च ओकासं कारकञ्छब्बिधं मतं ॥ म्कच्भ्_५५ ॥  
कत्ता च दुविधो होति वुत्ता वुत्तवसेन च ।  
पठमेन युत्तो वुत्तो अवुत्तो ततियेन च ।  
पुरिसो गच्छति मग्गङ्गरुऌएन हतो नागो ॥ म्कच्भ्_५६ ॥  
सयंहेतु कम्मकत्तु वसेन तिविधो भवे ।  
दत्तो करोति कारेति कुसूलो भिज्जते सयं ॥ म्कच्भ्_५७ ॥  
कम्मं पि दुविधंहोति वुत्तो वुत्त वसेन च ।  
ओदनो पच्चते दत्तो रथङ्करोति त्यादिकं ॥ म्कच्भ्_५८ ॥  
निप्फत्तिविकतिपत्ति भेदा कम्मं तिधा मतं ।  
रथङ्करोति झापेति कट्ठादिच्चं नमस्सति ॥ म्कच्भ्_५९ ॥  
सन्ता सन्त जननानं चसेन निप्फत्ति दुधा ।  
माता पुत्तं विजायति पुञ्ञं सुखञ्जनेतिदं ॥ म्कच्भ्_६० ॥  
परिच्चक्का परिच्चक्ककारणा विकतीदुधा ।  
करोति कठं अङ्गारं सुवण्णङ्कटकङ्करोति ॥ म्कच्भ्_६१ ॥  
पत्तिकम्मन्द्विधा काय चित्तसम्पत्ति भेदतो ।  
बुद्धं वन्देति पूजेति आदिच्चञ्च नमस्सति ॥ म्कच्भ्_६२ ॥  
इच्छितादि वसाकम्मं तिधाभत्तञ्च भुञ्जति ।  
विसं गिलति गामञ्च गच्छंसालमुपागमि ॥ म्कच्भ्_६३ ॥  
करणं दुविधं होति बाहिरज्झत्तभेदतो ।  
वीहिं लुनाति दत्तेन चक्खुना चन्दमिक्खते ॥ म्कच्भ्_६४ ॥  
चक्खादिना च छब्बिधं रूपं पस्सति चक्खुना ।  
सद्दं सुणाति सोतेन गन्धं घानेन घायति ॥ म्कच्भ्_६५ ॥  
रसं सायति जिव्हाय कायेन फोट्ठब्बं फुसे ।  
धम्मं मनेन जानाति इदं तेसं निदस्सनं ॥ म्कच्भ्_६६ ॥  
सम्पदानन्द्विधा कायचित्तपुब्बकभेदको ।  
भिक्खुस्स चीवरं देति बलिं नारायनस्स च ॥ म्कच्भ्_६७ ॥  
अनिराकरणमारा धनम्भनुञ्ञवसेन ।  
सम्पदानं तिधा वुत्तं रुक्खयाचक भिक्खवो ॥ म्कच्भ्_६८ ॥  
अपादानं द्विधा कायचित्तपुब्बकभेदतो ।  
अपेन्ति मुनयो गामा पापाचित्तं निवारये ॥ म्कच्भ्_६९ ॥  
चलाचलवसेनापि अपादानं द्विधा मतं ।  
हत्थिक्खन्धतो ओरुय्ह पण्णापतन्ति रुक्खतो ॥ म्कच्भ्_७० ॥  
उद्दिट्ठविसयं तंहि उप्पत्तिविसयं तथा ।  
अनुमेय्य विसयञ्चे ति अपादानं तिधा मतं ॥ म्कच्भ्_७१ ॥  
अपेन्ति मुनयो गामा कुसूला तण्डुलं पचे ।  
पाटलिपुत्तकेहिच अभिरूपतरा इमे ॥ म्कच्भ्_७२ ॥  
आधारो चतुधा ब्यापि कोपसिलेसिको तथा ।  
वेसयिकोसामीपिको तिलादिकन्निदस्सनं ॥ म्कच्भ्_७३ ॥  
ब्यापिको च दुधा सकलब्यापिकेकदेसतो ।  
तिट्ठति तेलन्तिलेसु खीरं जलेसु तिट्ठति ॥ म्कच्भ्_७४ ॥  
दुविधो पसिलेसो च अल्लियानल्लिभेदतो ।  
उक्खलियञ्च आचामो परियङ्के च तिट्ठति ॥ म्कच्भ्_७५ ॥  
वेसयिको च दुविधो देसन्तरञ्ञथावसा ।  
पादेसु पतित्वा रोदि पक्खन्ति सकुणा नभे ॥ म्कच्भ्_७६ ॥  
समीपिया व्हयं तीरे समीपे उपचारतो ।  
लद्धन्तीरेन गङ्गायं तिट्ठति सस्समादिसु ॥ म्कच्भ्_७७ ॥  
मुख्यो परम्परो तब्बिसयो तदुपनिस्सयो ।  
खग्गम्हि परियङ्केच रूपे च सासने वसि ॥ म्कच्भ्_७८ ॥  
सामिआलपनञ्चेव निद्धारणञ्च लक्खणं ।  
हेतुअच्चन्तसंयोगं इमे अकारका मता ॥ म्कच्भ्_७९ ॥  
सामि आलपनं कत्थ निद्धारण मकारकं ।  
क्रियायेव तेसं योगा भावतो त्युपलक्खये ॥ म्कच्भ्_८० ॥  
सामिभेदो अनेकधा जनकादि पभेदतो ।  
रञ्ञो पुत्तो धनं हत्थो स्वाचारमादि ञायते ॥ म्कच्भ्_८१ ॥  
सजीवाजीव भेदेन दुविधालपनं मतं ।  
भोति इत्थि च भोसेल जानितब्बं यथाक्कमं ॥ म्कच्भ्_८२ ॥  
जातिगुणक्रियानाम वसेन चतुधा मतं ।  
खत्तियो च्व मनुस्सेसु सामानारीसु दस्सनिया ॥ म्कच्भ्_८३ ॥  
पथिकेसु च धावन्तो आनन्दो सावकेस्वीति ।  
समूहावयवं जात्या दिना निद्धारणं मतं ॥ म्कच्भ्_८४ ॥  
लक्खणं हेतु अच्चन्तं क्रियत्तस्स अभावतो ।  
तं योगे तं निमित्तेपि कारकन्ति नवुच्चति ॥ म्कच्भ्_८५ ॥  
भावो च भाववन्तञ्च लक्खवन्तञ्च लक्क्यियं ।  
किरियं लक्खणं पुब्बं परन्तु लक्खियं मतं ॥ म्कच्भ्_८६ ॥  
तेसङ्कत्ता च कम्मञ्च तब्बन्तं नाम जानिया ।  
गोसुच दुय्हमानासु गतो दुद्धासु आगतो ॥ म्कच्भ्_८७ ॥  
जनको सम्पापको हेतुञापको ति तिधामतो ।  
बीजाय अङ्कुरो जातो तीरन्नावाय पापुणि ॥ म्कच्भ्_८८ ॥  
सभावो ब्यतिरेको च कारियो ञापको तिधा ।  
उङ्हत्ता सीतत्ता अग्गि धूमायत्थीति ञायति ॥ म्कच्भ्_८९ ॥  
कालद्धानं वसाद्वेति अच्चन्तसंयोगं मतं ।  
मासञ्च योजनद्धानं सज्झायती ति ञायति ॥ म्कच्भ्_९० ॥  
विसेसनं द्विधा तेसं तुल्यभिन्नप्पभेदतो ।  
तिलोकमहितोनाथो गोत्तेनगोतमोभवे ॥ म्कच्भ्_९१ ॥  
यस्सेकत्तविभत्तित्त एकसङ्ख्या क्रियापि च ।  
समानलिङ्गताचेव तुल्याधिकरणं मतं ॥ म्कच्भ्_९२ ॥  
आसया सयीभावो च तब्भावो तब्बिसेसता ।  
धम्माधार फलानञ्च एकताति छधा मतं ॥ म्कच्भ्_९३ ॥  
रत्तो पटो सुवो सेतो करीहत्थी बुद्धो जिनो ।  
नीलोवण्णो अम्बोपानो सीहोनरोअनिलस्सो ॥ म्कच्भ्_९४ ॥  
अम्बिलोगरुकोहोति लहुको कटुकोरसो ।  
गदाहतं सुसंयुत्तं ओसधं दुयुत्तं विसं ॥ म्कच्भ्_९५ ॥  
ततियाचेव छट्ठीच सत्तमीचेति भेदतो ।  
भिन्नाधिकरणं तत्थ तिविधन्ति जिनानियं ॥ म्कच्भ्_९६ ॥  
गोत्तेन गोतमो नाथो एकूनतिंसवयसा ।  
रञ्ञो व पुरिसो होति न सेट्ठिब्राह्मणादिनं ।  
गेहेव निसिन्नो होति नसालादीसु ब्राह्मणो ॥ म्कच्भ्_९७ ॥  
राजतुल्याक्रियानाम कारका अमच्चादिना ।  
तस्माछकारका तत्थ पापुणन्ति यथारहं ॥ म्कच्भ्_९८ ॥  
कारकाअमच्चानाम सुद्दानाम अकारका ।  
तस्मा अकारका छ पि कारकेसु यथारहं ॥ म्कच्भ्_९९ ॥  
अट्ठारसहिसिप्पेहि सम्पन्नो इमिना अहं ।  
कारणेहि सम्मानेहि वत्थूहुपगतो भवे ॥ म्कच्भ्_१०० ॥  
    
सप्पयोगं कारकभेदं समत्तं ॥  
    
समासीयन्ति नामानि नामानं समासनन्तथा ।  
समासो नाम विञ्ञेय्यो समासनवसेकधा ॥ म्कच्भ्_१०१ ॥  
समासो च द्विधा होति निच्चानिच्च समासतो ।  
अरिन्दमो दीपङ्करो मुनिन्दादिनिदस्सनं {*१} ॥ म्कच्भ्_१०२ ॥  
{*१ मुनिन्दो ति कत्थचि}  
समासो च द्विधा होति लुत्तालुत्तवसाथवा ।  
मुनिन्दो गोधनो चेति गवम्पति निदस्सनं ॥ म्कच्भ्_१०३ ॥  
समासो च द्विधा होति युत्तायुत्तवसाथवा ।  
निदस्सनम्मुनिन्दो ति असद्धभोजनादिकं ॥ म्कच्भ्_१०४ ॥  
समासो च तिधा होति सद्दत्थभेदतो पुन ।  
असद्धभोजि उरसि लोमो नीलुप्पलादिकं ॥ म्कच्भ्_१०५ ॥  
आदिमज्झत्तरानं वा लोपतो तिविधो भवे ।  
दत्तो अस्सरथो रूपं इदन्तेसं निदस्सनं ॥ म्कच्भ्_१०६ ॥  
पुब्बुत्तरुभयञ्ञानं पदानत्थपधानतो ।  
चतुधा तिलोकं राजपुत्तोजेऌअकं गोधनो ॥ म्कच्भ्_१०७ ॥  
ब्ययीभावो दिगु द्वन्दो कम्मधारयमेवच ।  
तप्पुरिसो बहुब्बीहि समासो होति छब्बिधो ॥ म्कच्भ्_१०८ ॥  
यथारुचि तिलोकञ्च समणब्राह्मणादयो ।  
नीलुप्पलं राजपुत्तो लम्बकण्णो यथाक्कमं ॥ म्कच्भ्_१०९ ॥  
सत्ताब्ययी यथारुचा धिमातराधिरूपकं ।  
यथाक्कमं निब्बानुप नगरं अधिनच्चिदं ॥ म्कच्भ्_११० ॥  
दिगु द्विधा समाहारा समाहार वसेन च ।  
तिलोकन्तु समाहारं पञ्चिद्वियानि चासमा ॥ म्कच्भ्_१११ ॥  
द्वन्दो द्विधा समाहार इतरीतरयोगतो ।  
अजेऌअकं समाहारं समणब्राह्मणेतरा ॥ म्कच्भ्_११२ ॥  
विसेसनपुब्बपरुभयपदंसम्भावना ।  
उपमावधारणञ्च कुन पादिपुब्बं नव ॥ म्कच्भ्_११३ ॥  
नीलुप्पलं यथातञ्हि यथाक्कमं गणुत्तमो ।  
सण्ह सुखुमधम्मो च तथा च हेतुपच्चयो ॥ म्कच्भ्_११४ ॥  
सङ्खसेतं गुणो एव धनं गुणधनन्तथा ।  
कुपुत्तो तु अभावो च पावचनन्ति ञायति ॥ म्कच्भ्_११५ ॥  
तप्पुरिसो द्विधा होति पठमामादिभेदतो ।  
पठमाब्राह्मणो होति अमादिभूमियं गतो ॥ म्कच्भ्_११६ ॥  
पठमा च द्विधा होति दिगुतुल्यत्थ भेदतो ।  
अपञ्चपुलिदिगुच तुल्यत्थो च अब्राह्मणो ॥ म्कच्भ्_११७ ॥  
अमादिछब्बिधो होति दुतियाततियादितो ।  
निदस्सनं यथातस्स एवं ञेय्यं विजानता ॥ म्कच्भ्_११८ ॥  
भूमिगतो देवदत्तो कथिनदुस्समादिको ।  
अत्तजो राजपुत्तो च गामवासी यथाक्कमं ॥ म्कच्भ्_११९ ॥  
बहुब्बीहि द्विधा होति तग्गुणातग्गुणभेदतो ।  
लम्बकण्णादितग्गुणो पब्बतादिअतग्गुणो ॥ म्कच्भ्_१२० ॥  
अञ्ञपदपभेदेन आदिमज्झन्ततो तिधा ।  
पत्तहत्थो अनन्तो च छिन्नहत्थो यथाक्कमं ॥ म्कच्भ्_१२१ ॥  
सत्तविधो बहुब्बीहि पठमादिवसा पन ।  
निग्रोधपरिमण्डलो आगतसमणो तथा ॥ म्कच्भ्_१२२ ॥  
जितिन्द्रियो दिन्नसुङ्को निग्गतजनको तथा ।  
लम्बकण्णो सुसस्सोति यथाक्कमं विजानिया ॥ म्कच्भ्_१२३ ॥  
द्वन्देन दिगुना कम्म धारयेन समुच्चय ।  
तुल्यत्थवाचका सेसा नामानुरूपवाचका ॥ म्कच्भ्_१२४ ॥  
कम्मधारयो द्वन्दो च तप्पुरिसो च लाभिनो ।  
तयो परपदे लिङ्गं बहुब्बीहि पदन्तरे ॥ म्कच्भ्_१२५ ॥  
दिगु अब्ययीभावो च नपुंसकेव नियतो ।  
वाचकोपन विञ्ञेय्यो विभत्ति पदरूपतो ॥ म्कच्भ्_१२६ ॥  
पुञ्ञ्[ए]नानेन संसार सङ्खेपकारको भवे ।  
अभेज्जपरिसो पञ्ञो सतिमा च भवाभवे ॥ म्कच्भ्_१२७ ॥  
    
सप्पयोगं समासभेदं समत्तं ॥  
    
तेसं सद्दसमूहाहं हितानुकूलकं थवा ।  
तेसं सिस्ससमूहानं तद्धितन्ति पवुच्चति ॥ म्कच्भ्_१२८ ॥  
सामञ्ञाब्ययभावेन तद्धितं तिविधं भवे ।  
सामञ्ञं विविधं तत्थ लिङ्गेहि वचनेहि च ॥ म्कच्भ्_१२९ ॥  
नब्ययन्तु तथानेव भावो भावेन युत्तको ।  
वासिट्ठादि ततत्थादि ओपम्मादि निदस्सनं ॥ म्कच्भ्_१३० ॥  
गोत्तत्ररागजात्यादि समूहट्ठाननिस्सितं ।  
उपमा बहुलंसेट्ठं अस्सत्थिपकतिपूरणं ।  
सङ्ख्याविभागं सामञ्ञं पन्नरसविधं भवे ॥ म्कच्भ्_१३१ ॥  
वाक्ये तु विज्जमानस्स पदस्सागम्मलोपनं ।  
तानि नामानि ञेय्यानि बुद्धिमन्ते हि तं यथा ॥ म्कच्भ्_१३२ ॥  
वासिट्ठं नाविकं नीलम्पुरिमाजनता तथा ।  
रजनीयं दुट्ठुल्लञ्च धूमायितत्तमेवच ॥ म्कच्भ्_१३३ ॥  
अभिज्झालुच सेट्ठो च सद्धो मणिमयं तथा ।  
पञ्चमो द्विकन्द्विधाच इदं तेसं निदस्सनं ॥ म्कच्भ्_१३४ ॥  
णो णायनो च णानो च णेय्यो णि च णिको तथा ।  
णवो णेरोच ण्योचेति नव गोत्ते पतिट्ठिता ॥ म्कच्भ्_१३५ ॥  
णिको णीयो ति द्वेयेव तरत्यादिम्हि जातितो ।  
णो व रागे इमिकियो जातिम्हि चतुरो कियो ॥ म्कच्भ्_१३६ ॥  
कण् णो तासमूहे तीणि ठानियोलोवनिस्सिते ।  
आयितत्तोवुपमायं आलुव बहुले तथा ॥ म्कच्भ्_१३७ ॥  
तरतमिसिकियिट्ठा पञ्चेते विसिट्ठे नव ।  
वीसो सी इकईरोणो वन्तुमन्तु अस्सत्थियं ॥ म्कच्भ्_१३८ ॥  
मयो व पकति यम्हि पूरणेमीथठातियो ।  
सङ्ख्याने कोव धासो द्वे विभागे पच्चयाठिता ।  
सामञ्ञे पच्चया एवं छतालीसभवन्तिते ॥ म्कच्भ्_१३९ ॥  
सिक्कायधारितोभारो यथाकाजेनधारितो ।  
द्विन्नेवं वचनत्थाय वाक्यमज्झे भवन्ति ते ॥ म्कच्भ्_१४० ॥  
वाक्येतु विज्जमानानं लोपापदविभत्तिनं ।  
दुवे अत्थे वदन्तीति पण्डिते हि विजानिया ॥ म्कच्भ्_१४१ ॥  
मणिन्धनातपे अग्गि तम्हि नट्ठे ननस्सति ।  
नट्ठे पदविभत्तिम्हि पच्चयात्थं पवुच्चरे ॥ म्कच्भ्_१४२ ॥  
थाच तत्थावीथं तोत्र थोधिवोहिचहम्पिच ।  
हिञ्चनं हञ्चनं हिञ्चि होधोदादानिदाचनं ॥ म्कच्भ्_१४३ ॥  
वचीच वचनञ्चापि रहापिच रहाचनं ।  
रहिधुनाजजुजोत्यट्ठवीसपच्चयाब्यये ॥ म्कच्भ्_१४४ ॥  
ण्यत्तता त्तनत्तं क्वञ्च णिलं णिकं णियङ्कण्णा ।  
भावेकादस तिट्ठन्ति पञ्चासीति समूहतो ॥ म्कच्भ्_१४५ ॥  
भावेतु भावत्थो नाम जातिगुण क्रियातथा ।  
नामं दब्बो ति पञ्चेते सद्दमन्ता विजानिया ॥ म्कच्भ्_१४६ ॥  
लभेय्यं नेन पुञ्ञेन अनुकूलमित्तादिकं ।  
करेय्यं पसत्थङ्कम्मं सद्धादिन्द्रियको भवे ॥ म्कच्भ्_१४७ ॥  
    
सप्पयोगं तद्धितभेदं समत्तं ॥  
    
जोतन्ति पच्चयाचेत्थ आख्यायन्ति विभत्तियो ।  
भावकम्मञ्च कत्तारं आउह्यातन्ति पवुच्चति ॥ म्कच्भ्_१४८ ॥  
अत्थानंवाचका तत्थ अट्ठहोन्ति विभत्तियो ।  
पञ्चमी वत्तमाना च सत्तमी च हिय्यत्तनी ।  
अज्जतनी परोक्खा च कालाति भविस्सन्ति च ॥ म्कच्भ्_१४९ ॥  
तास्वेकेका दुधा होन्ति परस्सपदमत्तनो ।  
पुब्बे छछ परस्सानि परे छछ च मत्तनो ॥ म्कच्भ्_१५० ॥  
तेस्वेकेकातिधाहोन्ति नामतुम्हाम्हयोगतो ।  
पुब्बेमज्झेपरेद्वेद्वे नामतुम्हाम्हयोगिका ॥ म्कच्भ्_१५१ ॥  
तेस्वेकेका तिधा होन्ति पुरिसभेदतोपिच ।  
पुब्बे मज्झे परे द्वेद्वे पठम मज्झिमुत्तमा ॥ म्कच्भ्_१५२ ॥  
तेस्वेकेकापि दुविधा वचनभेदतो पन ।  
तेसु पुब्बापुब्बाएका परातु बहुवाचका ॥ म्कच्भ्_१५३ ॥  
विभत्तिजातितो अट्ठ सोऌअसपदतो सियुं ।  
अट्ट्ःअतालीसयोगेन तथेव पुरिसेन च ॥ म्कच्भ्_१५४ ॥  
छनवुतितुहोन्तेते वचनस्स पभेदतो ।  
परोपुरिसभेदेन असीतीति पकासिता ॥ म्कच्भ्_१५५ ॥  
तिसिथञ्च तिमिमञ्च सिमिमं तिसिमिमं तथा ।  
त्यन्ति सिथमिमञ्चे ति पञ्चवारा पकासिता ॥ म्कच्भ्_१५६ ॥  
वत्तमाना पच्चुप्पन्ने भविस्सन्ति अनागते ।  
पञ्चमीसत्तमी तीसु अतीते होन्ति सेसका ॥ म्कच्भ्_१५७ ॥  
परस्सपदमाख्यातं कत्तुनो येव वाचकं ।  
अत्तनो पदमाख्यातं भवे कम्मनि कत्तरि ॥ म्कच्भ्_१५८ ॥  
खछसाआयीयाणोच णयोणापेचणापयो ।  
अलोणयारालोयोच अकाराद्वे इवण्णका ॥ म्कच्भ्_१५९ ॥  
एओकारायो णुणाच उणानाचप्पण्हातथा ।  
ओयिरा णेणयाचेति पच्चया एकतिंसिमे ॥ म्कच्भ्_१६० ॥  
तेसु णेचणयोणापे णापयोच अलोतथा ।  
पञ्चेते कारितेयेव सेसा अकारिते ठिता ॥ म्कच्भ्_१६१ ॥  
जोतका पच्चया तेचि विकरणापकासिता ।  
निग्गहीतञ्चिवण्णोति आगमा द्वे पकासिता ॥ म्कच्भ्_१६२ ॥  
भवेय्यनेनपुञ्ञेन स्वाख्यातधम्मिको अहं ।  
बालानं जोतको चेव सद्धबलादिको पिच ॥ म्कच्भ्_१६३ ॥  
    
सप्पयोगं आख्यातभेदं समत्तं ॥  
    
सङ्खं किरति सिस्सानं हितंवा यं पकासति ।  
ञाणस्स हेतुभूतं तं कितकन्ति पवुच्चति ॥ म्कच्भ्_१६४ ॥  
कितकन्तिविधं तत्थ कितकिच्चुभयं कमा ।  
कत्तरिभावकम्मेसु तीसु तेवाट्ठका मता ॥ म्कच्भ्_१६५ ॥  
यो करोती ति कत्ता च पचीयते ति पचिता ।  
कातवे इति कत्तुं च इदन्तेसं निदस्सनं ॥ म्कच्भ्_१६६ ॥  
तत्थाकारो च णोण्वुच त्वावीक्विरम्मणीयुरू ।  
णुकोरोतब्बअनीयो ण्योतेय्योरिच्चयुतिच ॥ म्कच्भ्_१६७ ॥  
अतिचरिरियोतोच तावीतवन्तुनाखपि ।  
तवेतुं तुनत्वानत्वा मानन्ता रत्थुरितुच ।  
रातुतुको छत्तिं साव होन्ति सामञ्ञनामतो ॥ म्कच्भ्_१६८ ॥  
तेस्वकारो तयो णोच चतस्सोत्वावियो दुवे ।  
रूता दुवे तयोयुति पञ्चतालीस अत्थतो ॥ म्कच्भ्_१६९ ॥  
तत्थाकारोचणोणीच त्वावीरूतोणुकोचिनो ।  
अन्तो रितु दसेकेच कत्तरियेव ञायरे ॥ म्कच्भ्_१७० ॥  
तब्बानीय्य ण्यरिच्चाच रिरियोचापि पच्चया ।  
पञ्चिमे भाव कम्मेसु मानो कत्तरि कम्मनि ॥ म्कच्भ्_१७१ ॥  
सेसा एकूनवीसाच पच्चया तीसु जायरे ।  
तवेतुं तुन त्वान त्वा भावे ब्याकरणे मता ॥ म्कच्भ्_१७२ ॥  
अन्तोतु वत्तमानम्हि अतीते तवन्ता दयो ।  
मानोतु वत्तमानाना गते सेसा तिकालिका ॥ म्कच्भ्_१७३ ॥  
कत्तु कम्मञ्च करणं सम्पदानमपादानं ।  
अधिकरणं भावोति सत्तधासाधनेनतु ॥ म्कच्भ्_१७४ ॥  
यो वाक्ये कारको कत्ता पसिद्धेसोवलम्भति ।  
कत्तु साधन मीरन्ति सेसेस्वपि अयं नयो ॥ म्कच्भ्_१७५ ॥  
उदाहरणमेतेसं कतमं तितुपुच्छिते ।  
कत्तुकम्मादयो एव दस्सेतब्बा यथाक्कमं ॥ म्कच्भ्_१७६ ॥  
वुत्तावुत्तवसा कत्तु द्विधा बुद्धो तु निस्सयो ।  
सुद्धहेतु वसेनापि नामं एव पकासितं ॥ म्कच्भ्_१७७ ॥  
धातुधात्वत्थतो द्वेच बुद्धो सत्था पकासिता ।  
सपदा सपदतो द्वे बुद्धो एव पकासितो ॥ म्कच्भ्_१७८ ॥  
नामानुरूपतो चेव दस्सेतब्बा वाच्चापि च ।  
ते कित वाचके स्वेव दस्सेतब्बा विजानता ॥ म्कच्भ्_१७९ ॥  
भवेय्यं नेन पुञ्ञेन कङ्खं वितरणा सक्का ।  
लोभोदोसोच मोहो च तनुकाच भवाभवे ॥ म्कच्भ्_१८० ॥  
    
सप्पयोगं कितभेदं समत्तं ॥  
    
कच्चायनभेदपकरणं समत्तं ॥

