+++
title = "Dhammasenapati Thera: Karika"

+++


## Intro
  
 Dhammasenapati Thera: Karika   
  
  
Dhammasenapati Thera: Karika  
Based on the ed. by Ūḥ Tvanḥ Sinḥ (et al.): Saddā ṅay 15 coṅ pāṭh,  
Rankun : Icchāsaya piṭakat cā puṃ nhip tuik 1964, pp. 173-220  
  
  
  
Input by Aleix Ruiz Falqués  
  
  
  
CONTRIBUTOR'S NOTE:  
This is a provisional transcript from the Burmese edition.  
It is meant to be a searchable romanised version of the Burmese edition.  
Please do not quote it without checking the readings with the original.  
  
  
  
  
  
THIS GRETIL TEXT FILE IS FOR REFERENCE PURPOSES ONLY!     
COPYRIGHT AND TERMS OF USAGE AS FOR SOURCE FILE.   
  
Text converted to Unicode (UTF-8).  
(This file is to be used with a UTF-8 font and your browser's VIEW configuration   
set to UTF-8.)  
  
  
description: multibyte sequence:  
long a   ā     
long A   Ā     
long i   ī     
long I   Ī     
long u   ū     
long U   Ū     
vocalic r   ṛ    
vocalic R   Ṛ    
long vocalic r   ṝ    
vocalic l   ḷ    
long vocalic l   ḹ    
velar n   ṅ    
velar N   Ṅ    
palatal n   ñ     
palatal N   Ñ     
retroflex t   ṭ    
retroflex T   Ṭ    
retroflex d   ḍ    
retroflex D   Ḍ    
retroflex n   ṇ    
retroflex N   Ṇ    
palatal s   ś     
palatal S   Ś     
retroflex s   ṣ    
retroflex S   Ṣ    
anusvara   ṃ    
visarga   ḥ    
long e   ē     
long o   ō     
l underbar   ḻ    
r underbar   ṟ    
n underbar   ṉ    
k underbar   ḵ    
t underbar   ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


    
धम्मसेनापति थेरऽस् कारिकास्  
    
सिद्धसद्दत्थसम्बन्ध देसकं जिनपुङ्गवं ।  
कप्पकासितधम्मञ्च गणञ्च गुणसागरं ॥ ध्कर्_१ ॥  
    
नत्वा कच्चान थेरञ्च तेन सद्दानुसासनं ।  
यमिदानि कतं तस्स कारिका वुच्चते मया ॥ ध्कर्_२ ॥  
    
वुत्तस्स तत सद्दस्स किन्नुचे सद्दलक्खणं ।  
घटपटादि अत्थस्स जोतनं सद्दलक्खणं ॥ ध्कर्_३ ॥  
    
तदत्थ जोतको सद्दो कुतो उन् उपजायते ।  
सविञ्ञत्ति विकारत्ता चित्रतो सोपजायते ॥ ध्कर्_४ ॥  
    
उतुसमुट्ठको सद्दो कस्माचेत्थ नगय्हते ।  
सासनस्सानुपकारो तस्माहि सो नगय्हते ॥ ध्कर्_५ ॥  
    
केचि नाभिपदेसम्हा पवक्खामि इदञ्चिदं ।  
वितक्केन्तस्स सम्भूतो पतियतन केनतु ॥ ध्कर्_६ ॥  
    
पेसितो पाणको वायु गच्छन्तो उपरूपरि ।  
उरप्पभूतिठानानं ठाने अञ्ञतरम्हि च ॥ ध्कर्_७ ॥  
    
पतियतनवारितो तन्तण्ठानं विहञ्ञति ।  
ठानाभिघट्टनासद्दो जायतीतिवदन्ति च ॥ ध्कर्_८ ॥  
    
आकास वायुप्पभावो चित्तजो देहनिस्सितो ।  
सद्दो उरसिकण्ठेच सिरस्मिं तीसुजायति ॥ ध्कर्_९ ॥  
    
सो पत्वा वण्णठानानि वण्णत्तमुपगच्छति ।  
उपगन्त्वान वण्णत्तं तन्तं अत्थप्पकासको ॥ ध्कर्_१० ॥  
    
    
सद्दविनिच्छयो।  
    
सद्दानुसासनं नाम केन सद्दानुसासनं ।  
सद्दानेनानुसासन्ते तेन सद्दानुसासनं ॥ ध्कर्_११ ॥  
    
लोकिका च्ऽ इत्थिपुरिसगेहरथघटादिका ।  
सासनिका तिचीवरकथिनापत्तिआदिका ॥ ध्कर्_१२ ॥  
    
सद्दानुसासनं एतं मुनिपुङ्गववण्णितं ।  
दुविधानम्पि सद्दानं कथं तेसानुसासनं ॥ ध्कर्_१३ ॥  
    
पकतिपच्चयादीनं विभागपरिकप्पना ।  
अत्थविसेसनवता लक्खणत्तेन साधनं ॥ ध्कर्_१४ ॥  
    
दुविधापि समुद्दिट्ट्ःओ सद्दो चित्तोतुसम्भवो ।  
सविञ्ञाणकसद्दो व होति चित्तसमुट्ठको ॥ ध्कर्_१५ ॥  
    
अविञ्ञाणकसद्दो यो सो हेतूतुसमुट्ट्ःअको ।  
दुविधोपि अयं सद्दो सद्दारम्मणसङ्गहो ॥ ध्कर्_१६ ॥  
    
द्वीसु प्ऽ एतेसु सद्देसु कतमस्सानुसासनं ।  
अत्थवाचकसम्बन्धे यो अत्थप्पटिपादको ॥ ध्कर्_१७ ॥  
    
अत्थपञ्ञापकत्तेन पदीपो व्ऽ अत्थजोतको ।  
सविञ्ञाणकसद्दस्स एतस्स अनुसासनं ॥ ध्कर्_१८ ॥  
    
    
सद्दानुसासनविनिच्छयो।  
    
काकदन्तपरिक्खा व न चेत्थ निप्पयोजनं ।  
दसताऌइम् अवाक्यं व न चेत्थ नभिधेय्यकं ॥ ध्कर्_१९ ॥  
    
जरस्सहरोतक्खत चूलामण्योपदेसनं ।  
यथा असक्कानुट्ठान उपदेसोपि एत्थ न ॥ ध्कर्_२० ॥  
    
मातुविवाहु पदेसो यथानेत्थ असम्मतो ।  
लहुपायन्तरं एत्थ नचेत्थ अनुपाननं ॥ ध्कर्_२१ ॥  
    
पञ्चपकरणे दोसा गन्थकारेन वज्जिता ।  
सुसत्थं दोसविगतं ससम्बन्धपयोजनं ॥ ध्कर्_२२ ॥  
    
सत्थं पयोजनञ्चेव सम्बन्धस्स सियुं उभो ।  
तेसु अन्तोगधोतस्मा भिन्नोनुक्कोपयोजना ॥ ध्कर्_२३ ॥  
    
वुत्ते पयोजनेयेव सम्बन्धो विहितो सिया ।  
पयोजनम्पि विहितं सम्बन्धे विहितेतथा ॥ ध्कर्_२४ ॥  
    
सब्बस्सेव हि सत्थस्स कम्मुनोवापि कस्सचि ।  
याव पयोजनं नुत्तं ताव तं तेनगय्हते ॥ ध्कर्_२५ ॥  
    
ञातत्थं ञातसम्बन्धं सोतासोतुं पवत्तति ।  
अविञ्ञातत्थसम्बन्धं सत्थं नात्यूपगम्यते ॥ ध्कर्_२६ ॥  
    
सत्थादिम्हि ततोवुत्तो सम्बन्धो सप्पयोजनो ।  
सप्पयोजन सम्बन्धं सत्थंउत्वाउदीरये ॥ ध्कर्_२७ ॥  
    
सद्दानुसासनस्स किं पयोजनन्ति च् एवदे ।  
रक्खोहागमलहुपा यासन्देहत्थमेव च ॥ ध्कर्_२८ ॥  
    
तत्थ रक्खोत् इ अत्थस्स नुपायपरिहारका ।  
सुत्तन्तरक्खणत्थं हि सिक्खितब्बं सुधीमता ॥ ध्कर्_२९ ॥  
    
एवं सतेति आदिम्हि लोपो सकार आदिनं ।  
यथयिदन्ति आदिम्हि यकारादीनमागमो ॥ ध्कर्_३० ॥  
    
आरिस्यं अज्जवन्त्यादि विकारकरणम्पिच ।  
इच्चादिसुत्तगन्थस्स आरक्खातिपकासिता ॥ ध्कर्_३१ ॥  
    
यदि हि नगतोट्ठाने कायदुच्चरितादिना ।  
मन्तं पुल्लिङ्गनिद्दिट्ठं यदा इत्थी सिया तदा ॥ ध्कर्_३२ ॥  
    
यदि हि नगतो ठाने इत्थि लिङ्गेन उहते ।  
मन्तेनिद्दिट्ठमेकत्तं बहुत्तेनपि उहते ॥ ध्कर्_३३ ॥  
    
सम्पादेहीति आदीनं सम्पादेथातिआदिना ।  
सुत्तन्तस्स उहनञ्च सद्दानुसासनसाधनं।मेत्रिचल्ल्य् दुबिओउस् ॥ ध्कर्_३४ ॥  
    
नच्चगीतस्स आदीनन्नच्चगीतेति आदिना ।  
सत्तम्यन्तादिउहनं उहनन्ति पकासितं ॥ ध्कर्_३५ ॥  
    
परम्परानवच्छिन्न उपदेसोव आगमो ।  
निक्कामजिनधम्मो सो नवङ्गजिनसासनं ॥ ध्कर्_३६ ॥  
    
तदागमजाननत्थं सिक्खितब्बं हितेसिना ।  
वेय्याकरणनामेतं निरुत्तिसद्दलक्खणं ॥ ध्कर्_३७ ॥  
    
असद्दिकमनज्झानं मिलक्खवचनं यदि ।  
अनुवदितवाक्यत्ता भिक्खुना नोपगम्यते ॥ ध्कर्_३८ ॥  
    
अतोसद्दापि ञातब्बा तेसं ञाणेनिरुत्तितो ।  
नत्थि अञ्ञो लहुपायो सिक्खेय्य सद्दलक्खणं ॥ ध्कर्_३९ ॥  
    
दण्डी नामहरेय्याति सन्देहो जायते तदा ।  
दण्डीनन्धनमाहर इति वुत्ते नसंसयो ॥ ध्कर्_४० ॥  
    
यमधीतमविञ्ञात दुपदेसो नविज्जते ।  
अनग्गिम्हि व सुक्खिन्धो नतं जलति कत्थचि ॥ ध्कर्_४१ ॥  
    
    
सद्दानुसासन पयोजनविनिच्छयो ॥  
    
    
पञ्चावयवसम्बन्धं तन्तं तन्तविदो विदू ।  
सङ्गहोकारिकासुत्तं वुत्तिसत्थानुसासनं ॥ ध्कर्_४२ ॥  
    
तेस्वयं कारिकानाम सद्दसत्थप्पकासिका ।  
कारिकालक्खणं एतं वेदितब्बं कथन्ति चे ॥ ध्कर्_४३ ॥  
    
उद्धरित्वान गम्भीरंउत्तानत्थप्पकासिका ।  
विवरन्ता पटिच्छन्नं गुय्हमत्थप्पकासिका ॥ ध्कर्_४४ ॥  
    
अप्पक्खरमसन्देहं सारत्थं गुय्हनिन्नयं १* ।  
निद्दोसं हेतुमं तथं सुत्तं व पचुरत्थका ॥ ध्कर्_४५ ॥  
१* गुय्हनिन्दियं - कत्थचि।   
    
सङ्खित्ता विवरन्ताच सिलोकमयसण्ठिता ।  
पण्डितेन समाख्याता कारिका कारिकञ्ञुना ॥ ध्कर्_४६ ॥  
    
वुत्तिन्यासेसु नेरुत्ति मञ्जूसारूपसिद्धिसु ।  
अत्थब्याख्यानसत्थेच कासिकावुत्तियम्पिच २* ॥ ध्कर्_४७ ॥  
२* कारिकावुत्तियम् पि च - अञ्ञत्थ।  
    
ततञ्ञसद्दसत्थेसु आगमट्ठकथासु च ३* ।  
विप्पतिण्णस्सभन्दस्स कारिकासारसङ्गहा ॥ ध्कर्_४८ ॥  
३* तथाञ्ञ - कत्थचि।  
    
    
कारिकाविनिच्छय।  
    
सद्दानुसासने वुत्तं सन्धिनामञ्च कारकं ।  
समासतद्धिताख्यात कितकञ्च उणादिकं ॥ ध्कर्_४९ ॥  
    
सन्धिम्हि एकपञ्ञासं नामम्हि द्विसतं भवे ।  
अट्ठारसाधिकञ्चेव कारके पञ्चतालीसं ॥ ध्कर्_५० ॥  
    
समासे अट्ठवीसञ्च द्वासट्ठि तद्धिते मतं ।  
अट्ठारससताख्याते किते सुत्तसतं भवे ॥ ध्कर्_५१ ॥  
    
उणादिम्हि च पञ्ञासं सुत्तमेतं पकासितं। ।  
कच्चायनेन थेरेन तिलोकतिलकेतुना ॥ ध्कर्_५२ ॥  
    
यमेतं सुत्तमुद्दिट्ठं अनेकविधभेदतो ।  
सब्बस्सेतस्ससुत्तस्स कतमं लक्खणादिकं ॥ ध्कर्_५३ ॥  
    
अप्पक्खरमसन्देहं सारत्थं गुय्हनिन्नयं ।  
निद्दोसं हेतुमं तथं सुत्तलक्खणसम्मतं ॥ ध्कर्_५४ ॥  
    
आरम्भो वचनं पत्तिलक्खणं योगमेवच ।  
वाक्यं सुत्तयतनादि सुत्तानमभिधानकं ॥ ध्कर्_५५ ॥  
    
पोराणं सरणञ्चेव निरुत्तिसद्दवाचक ।  
तस्सनिप्फन्ननं सुत्त मिति केचि वदन्ति च ॥ ध्कर्_५६ ॥  
    
    
सुत्तगणनविनिच्छयो।  
    
तत्थाहं सम्पवक्खामि आदो सन्धिस्स कारिकं ।  
अक्खरतो सरतो च रस्स दीघाचब्यञ्जना ॥ ध्कर्_५७ ॥  
    
वग्गावग्ग अघोसेहि घोसनिग्गहितेहिच ।  
पुब्बापरवसेनापि लोपआगमतोपिच ॥ ध्कर्_५८ ॥  
    
संयोगपरनयन वियोजनवसेन च ।  
सिथिलधनितेनापि गरुकलहुकेन च ॥ ध्कर्_५९ ॥  
    
सम्बन्धित ववत्थित विमुत्तट्ठानतोपि च ।  
करणपयतनादि भेदतो सन्धितो कथं ॥ ध्कर्_६० ॥  
    
एकतालीसमत्तापि वण्णा एते पमाणतो ।  
पत्वानन्तमभिधेय्यं नक्खीयन्तीति अक्खरा ॥ ध्कर्_६१ ॥  
    
यं यं पिलन्धनङ्कातुं मुदुत्तं कञ्चनं विय ।  
पत्वानन्तवचनत्थं नक्खरन्तीति अक्खरा ॥ ध्कर्_६२ ॥  
    
अचञ्चलसभावेन सद्दत्थपरिदीपका ।  
पत्वानन्तवचनत्थं नचलन्तीति अक्खरा ॥ ध्कर्_६३ ॥  
    
निच्छयोवचनत्थस्स मतभेदेन वुच्चते ।  
परेसरूपमेवाति केचिजातीति वुच्चरे ॥ ध्कर्_६४ ॥  
    
केनचि सब्बमेवाति जातिदब्बन्ति केनचि ।  
जातिगुणक्रियाभेदा तिधाकेचिपवुच्चरे ॥ ध्कर्_६५ ॥  
    
केचिजातिगुणक्रिया यदिच्छादिचतुब्बिधा ।  
जाति क्रिया गुणो दब्बं नामन्ति पञ्चधापरे ॥ ध्कर्_६६ ॥  
    
टीकाकारो भिधम्मस्सा भिधानत्थाभिधेय्यतो ।  
नीतत्थनेय्यत्थवसा दुविधन्ति पवुच्चते ॥ ध्कर्_६७ ॥  
    
सुत्तन्तटीकाकारेन तिविधन्ति पकासितं ।  
पदत्थपदत्थत्थानं अत्थत्थानं पभेदतो ॥ ध्कर्_६८ ॥  
    
विसुद्धिमग्गटीकायं अत्थभेदापकासिता ।  
पत्तब्बञापयितब्बनिब्बत्तत्थवसा तिधा ॥ ध्कर्_६९ ॥  
    
लोकुत्तरादि योकोचि वचनत्थपभेदतो ।  
सब्बो सो अक्खरेयेव ञायते वरबुद्धिना ॥ ध्कर्_७० ॥  
    
यस्मा चे सिथिलादीनं अक्खरानं विपत्तियं ।  
अत्थस्स दुन्नयो होति तस्मा अक्खरकोसलं ॥ ध्कर्_७१ ॥  
    
बहूपकारं बुद्धस्स वचनेसु पदानिपि ।  
अक्खरसन्निपातत्ता अक्खरेयेवगय्हते ॥ ध्कर्_७२ ॥  
    
ब्यञ्जने दुन्निरुत्तिम्हि दुन्निद्दिट्ठेच कारणे ।  
ते भिन्दन्ति पुथुबुध्या एसा सद्धम्मसङ्खया ॥ ध्कर्_७३ ॥  
    
ब्यञ्जने सुनिरुत्तिम्हि सुनिद्दिट्ठेच कारणे ।  
एकिभावो दऌहो होति एसा सद्धम्मसण्ठिति ॥ ध्कर्_७४ ॥  
    
तस्मा अक्खरकोसल्लं सम्पादेय्य हितत्थिको ।  
उपट्ठहं गरुं सम्मा उट्ठानादीहि पञ्चहि ॥ ध्कर्_७५ ॥  
    
उट्ठाना उपट्ठाना च सुस्सूसा सुपरिग्गहा ।  
सक्कच्चं सिप्पुग्गहणा गरुं आराधये बुधो ॥ ध्कर्_७६ ॥  
    
यो अक्खरेहि सञ्ञातो विसयो अक्खरस्स सो ।  
अक्खरस्सानत्थभूतो अभिधेय्यो नविज्जति ॥ ध्कर्_७७ ॥  
    
    
अक्खरविनिच्छयो।  
    
येव आदिम्हि निद्दिट्ठा अक्खरा सरनामका ।  
ब्यञ्जनानि सरापेन्ता नतु ब्यञ्जनमन्वगा ॥ ध्कर्_७८ ॥  
    
सद्दुच्चारणवेलायं सरे हि सद्दसम्भवा ।  
ब्यञ्जननिस्सया हुत्वा सयं राजन्ति मेसरा ॥ ध्कर्_७९ ॥  
    
केवलानम्पि एतेसं सद्दुच्चारणसम्भवा ।  
ब्यञ्जनानन्निस्सयतो परूपत्थम्भका इमे ॥ ध्कर्_८० ॥  
    
अप्पटिबद्धवुत्तित्ता भूमिपाला यथा सरा ।  
नतु सेनापतीविय इति नेरुत्तिकाब्रवुं ॥ ध्कर्_८१ ॥  
    
सहाच ब्यञ्जनेनापि विनापि ब्यञ्जनेनवा ।  
असहायापि अत्थस्स पकासन समत्थिका ॥ ध्कर्_८२ ॥  
    
सरानाम इमे वण्णा अट्ठहोन्ति सरूपतो ।  
अआइईउऊ एओ इमे वण्णा सरा मता ॥ ध्कर्_८३ ॥  
    
अक्खरानं विनिच्छयो तथा सरविनिच्छयो ।  
एकतालीसमत्ताति पमाणवचनेनहि ॥ ध्कर्_८४ ॥  
    
एकादस विवज्जेय्य पिण्डये वण्णसङ्गहं ।  
पटिकेनानुपकारा बाहिरक्खरसम्मता ॥ ध्कर्_८५ ॥  
    
    
सरविनिच्छयो।  
    
पमाणं एकमत्तस्स निम्मिसुम्मिसतोब्रवुं ।  
अङ्गुलिफोटकालस्स पमाणेनापि अब्रवुं ॥ ध्कर्_८६ ॥  
    
एकमत्तेन संयुत्ता रस्सा इति पकासिता ।  
दियड्ढुमत्तिका चेत्थ रस्सत्तेनेव गय्हरे ॥ ध्कर्_८७ ॥  
    
सुत्तकारेन सुत्तम्हि मुनिवण्णित बुद्धिना ।  
तदूभय गहणत्थं लहुमत्ता पकासिता ॥ ध्कर्_८८ ॥  
    
रस्सानाम सरा एते तयो होन्तिसरूपतो ।  
आदो वुत्तट्ठवण्णानं आदि ततियपञ्चमा ॥ ध्कर्_८९ ॥  
    
दिगुणेनेकमत्तस्स दीघा गोदुहनेनवा ।  
दीघकालेन युत्तत्ता तब्बन्तादीघनामका ॥ ध्कर्_९० ॥  
    
दीघनाम सरा एते पञ्चहोन्ति सरूपतो ।  
दुतियचतुछट्ठमा सत्तमट्ठमकाचिमे ॥ ध्कर्_९१ ॥  
    
छन्दे निद्दिट्ठवुत्तीनं नियमेनेव विञ्ञुना ।  
तियड्ढुमत्तिकाचेत्थ दीघत्तेनेव गय्हरे ॥ ध्कर्_९२ ॥  
    
तेनेव अञ्ञसद्देन सुत्तेवुत्तेन दीपिता ।  
द्विमत्ता दीघनामाति नियमस्स अभावतो ॥ ध्कर्_९३ ॥  
    
दूरतो अव्हनेगीते तथेव रोदनेपिच ।  
ब्रूतातिमत्तिका वुत्ता सब्बे ते नेत्थगय्हरे ॥ ध्कर्_९४ ॥  
    
    
रस्सदीघविनिच्छयो।  
    
ठपितंअन्धकारम्हि वत्थुन्दीपोव भासति ।  
निस्सायेव सरे अत्थं ब्यञ्जयन्तीति ब्यञ्जना ॥ ध्कर्_९५ ॥  
    
मिस्सीभावं ब्यञ्जनेहि पकतं भोजनं विय ।  
मिस्सीभावं सरेहेव उपगच्छन्ति ब्यञ्जना ॥ ध्कर्_९६ ॥  
    
महापुरिसलक्खणा सन्नानुब्यञ्जना विय ।  
सरस्सासन्नभावेन ठितत्ता ब्यञ्जना मता ॥ ध्कर्_९७ ॥  
    
सेनापतिपभूतयो राजसन्निस्सिता इव ।  
पधानसरनिस्सिता ब्यञ्जना अपधानका ॥ ध्कर्_९८ ॥  
    
तेत्तिंसतिविधा तेसु बात्तिंससरआदिका ।  
बिन्दुमत्तं पनेतेसु एकं व सर अन्तकं ॥ ध्कर्_९९ ॥  
    
ककारादिमकारन्ता पञ्चवीसति ब्यञ्जना ।  
वग्गाइति पवुच्चन्ति पञ्चपञ्चविभागतो ॥ ध्कर्_१०० ॥  
    
ततो अञ्ञे अवग्गाति अवुत्तसिद्धि ञायते ।  
वग्गसञ्ञिक सुत्तेन अवग्गापि कथीयरे ॥ ध्कर्_१०१ ॥  
    
एत्थ पञ्चसु वग्गेसु वग्गानं पठमापरा ।  
वग्गानं दुतियापञ्च सकारोच तथा परो ॥ ध्कर्_१०२ ॥  
    
अब्यत्तनादयुत्तत्ता अघोसाइति सञ्ञिता ।  
वग्गानं ततिया चेव चतुत्थ पञ्चमा तथा ॥ ध्कर्_१०३ ॥  
    
यरलवहऌआचेव एकवीसतिधा इमे ।  
ब्यत्तिनादेन युत्तत्ता घोसाइति पकासिता ॥ ध्कर्_१०४ ॥  
    
करणं निग्गहेत्वान मुखेनाविवटेनच ।  
यम्बिन्दुमत्तकं वुत्तं निग्गहीतन्ति तं वदे ॥ ध्कर्_१०५ ॥  
    
यं पुब्बं सन्धितोआदि सोसो अन्तो चयं परं ।  
विनासो विज्जमानस्स लोपोइति पवुच्चति ॥ ध्कर्_१०६ ॥  
    
अविज्जमानं यं तत्थ तस्स उप्पत्तिआगमो ।  
दुविन्नम्ब्यञ्जनानं वा संयोगो होति योगता ॥ ध्कर्_१०७ ॥  
    
अस्सरं ब्यञ्जनं पुब्बं नीयते यं परक्खरं ।  
तदेवपरनयनं सद्दसत्थे पकासितं ॥ ध्कर्_१०८ ॥  
    
ब्यञ्जनस्स विनिब्भोगो अनुबन्धसरस्स यो ।  
वियोगोनाम सो होति सरेनच वियोगतो ॥ ध्कर्_१०९ ॥  
    
पञ्चवग्गेसु यं वुत्तं पठमं ततियं तथा ।  
दसधा ब्यञ्जनं एतं सिथिलन्ति पकासितं ॥ ध्कर्_११० ॥  
    
सिथिलेन अगाऌहेन अथद्धेनेव सब्बदा ।  
वचीपयोगमुदुना वत्तब्बक्खरभावतो ॥ ध्कर्_१११ ॥  
    
पञ्चवग्गेसु दुतियं चतुत्थन्धनितव्हयं ।  
गाऌहवची पयोगेन वत्तब्बक्खरभावतो ॥ ध्कर्_११२ ॥  
    
दीघञ् च संयोगपरं वुत्तं गरुकनामकं ।  
रस्सञ्चासंयोगपरं भासितं लहुक व्हय[ं] ॥ ध्कर्_११३ ॥  
    
सम्बन्धित्वान यं वुत्तं सद्धिं परपदेन तं ।  
सम्बन्धं यं पदच्छेदं कत्वा वुत्तं ववत्थितं ॥ ध्कर्_११४ ॥  
    
विस्सज्जेत्वान करणं विवटेन मुखेन यं ।  
वुच्चते तं विमुत्तन्ति तथयन्ति विचक्खणा ॥ ध्कर्_११५ ॥  
    
अवण्णो चेव कवग्ग हकाराकण्ठजा मता ।  
इवण्णो चेव चवग्ग यकारा तालुजा मता ॥ ध्कर्_११६ ॥  
    
टवग्गो रऌअकाराच मुद्धजाति पकासिता ।  
तवग्गो लसकाराच सत्तदन्तेसु जायरे ॥ ध्कर्_११७ ॥  
    
उवण्णोचेव पवग्गो सत्तओट्ठेसु जायरे ।  
कण्ठतालु भवेकारो ओकारो कण्ठओट्ठजो ॥ ध्कर्_११८ ॥  
    
दन्तो ट्ठजो वकारो तु सिद्धो तेसं अनुक्कमो ।  
निग्गहीतं पन एकं नासिकायं तु जायति ॥ ध्कर्_११९ ॥  
    
पञ्चमक्खरसङ्खाता ङञणनम पञ्चिमे ।  
सकसकट्ठानिका च नासिकट्ठान जातिका ॥ ध्कर्_१२० ॥  
    
हकारं पञ्चमेहेव अन्तट्ठाहि च संयुतं ।  
ओरसन्ति वदन्तेत्थ कण्ठजं तदसंयुतं ॥ ध्कर्_१२१ ॥  
    
    
ब्यञ्जनादियावठान विनिच्छयो।  
    
कण्ठतालुट्ठदन्ता च मुद्धट्ठानञ्च पञ्चधा ४* ।  
तेसु च कण्ठकट्ठानं काकलट्ठान मुच्चते ५* ॥ ध्कर्_१२२ ॥  
४* तालुज - कत्थचि।  
५* कालकट्ठान - कत्थचि।  
    
    
काकलट्ठानकन्नाम उण्णतट्ठान मुच्चते ।  
एतञ्च उण्णतट्ठानं योकण्ठमणि मुच्चते ॥ ध्कर्_१२३ ॥  
    
कण्ठे उप्पन्न वण्णानं तत्थेव करणं भवे ।  
ठानञ्च करणञ्चेव नच एत्थ विसुं भवे ॥ ध्कर्_१२४ ॥  
    
जिव्हामूलेन आसन्ने जिव्हाय उपरितले ।  
उप्पज्जमान वण्णानं मज्झम्हि करणं भवे ॥ ध्कर्_१२५ ॥  
    
मुखब्भन्तरमुद्धिम्हि मुद्धट्ठानम्पकासितं ।  
करणं तत्थ जातानं जिव्होपग्गन्ति लक्खितं ॥ ध्कर्_१२६ ॥  
    
उपरिदन्तठानस्स पन्तियाब्भन्तरम्हिच ।  
तत्थ उप्पन्न वण्णानं जिव्हग्गं करणं भवे ॥ ध्कर्_१२७ ॥  
    
तालुम्हि मुद्धनिदन्ते असम्मिस्सकतो पि च ।  
ठानञ्च करणञ्चेव विसुं तीसु पवत्तति ॥ ध्कर्_१२८ ॥  
    
ओट्ठट्ठानम्हि सम्भूत वण्णानं करणं पन ।  
ओट्ठट्ठानमनञ्ञन्ति सद्दञ्ञूहि पकासितं ॥ ध्कर्_१२९ ॥  
    
विवटमुखब्भन्तरं पणवचम्मकं विय ।  
तं सम्बन्धाच या लेखा सा इमा नासिका मता ॥ ध्कर्_१३० ॥  
    
येवण्णातत्थ जायन्ति नासिका ठानजा मता ।  
तदेवकरणं तेसं वण्णानमुपलक्खितं ॥ ध्कर्_१३१ ॥  
    
वण्णुच्चारण उस्साहो पयतनमुदीरितं ।  
संवुटं विवटञ्चाति फुसत्तं इसं फुट्ठकं ॥ ध्कर्_१३२ ॥  
    
संवुटत्तं अकारस्स विवटञ्च तथापरं ।  
अवसेस सरानञ्च सहकारानमेवच ॥ ध्कर्_१३३ ॥  
    
पयतनञ्च वग्गानं फुसत्तन्ति पकासितं ।  
यरलवाचसेसानं ईसम्फुट्ठं पकासितं ॥ ध्कर्_१३४ ॥  
    
संवुटत्तं अकारस्स पयतन सभावतो ।  
सवण्णसञ्ञासिद्धत्थं विवटत्तं पतीयते ॥ ध्कर्_१३५ ॥  
    
तुल्यपयतनट्ठाना दीघरस्सा सवण्णका ।  
दीघद्वयद्विरस्सापि सवण्णाव पवुच्चरे ॥ ध्कर्_१३६ ॥  
    
पदभेदो पदच्छेदो पदसन्धि च संहिता ।  
सा अयं पकतिनाम समाहारोति च अयं ॥ ध्कर्_१३७ ॥  
    
समोधानञ्च संसग्गो पदपूरी सिलिट्ठता ।  
अक्खरानं समवायो पदानमनुपुब्बता ॥ ध्कर्_१३८ ॥  
    
सहितेकपदे निच्चा निच्चाधातुपसग्गिते ।  
समासेपि तथा निच्चा सा अञ्ञत्थविभासिया ॥ ध्कर्_१३९ ॥  
    
पुब्बापर पदानन्तु अतिसन्तिक सहिता ।  
वण्णकाल ब्यवधाना भावतो परिदीपिता ॥ ध्कर्_१४० ॥  
    
सरानं वा सरेसन्धि सरसन्धीति वुच्चते ।  
सरे च ब्यञ्जने पुब्बं निसेधो पि निसेधनं ॥ ध्कर्_१४१ ॥  
    
केचि निमित्तप्पधानं केचि कारिप्पधानकं ।  
वदन्ति मतभेदेन तेहिवुत्तं विचारितं ॥ ध्कर्_१४२ ॥  
    
ब्यञ्जेन् ब्यञ्जनानम्पि सन्धि ब्यञ्जनसन्धिच ।  
इहापि दस्सनद्वयं यथा पुब्बं विचारितं ॥ ध्कर्_१४३ ॥  
    
सरब्यञ्जननिमित्ते कारीनिग्गहीतं सिया ।  
सन्धितो निग्गहीतन्ति सद्दसत्थे पकासिता ॥ ध्कर्_१४४ ॥  
    
सञ्ञाविधानं सरसन्धि सन्धि ।  
निसेधनं ब्यञ्जनसन्धि सन्धि ॥ ध्कर्_१४५ ॥  
    
यो निग्गहीतस्स च सन्धिकप्पे  
सुनिच्छयो सो हि मयेत्थ वुत्तो।  
सन्धि पञ्चविधंएतं समासित्वातिधा मता ।  
सरब्यञ्जनसन्धीति वुत्तसन्धि वसेन च ॥ ध्कर्_१४६ ॥  
    
    
सन्धिकारिका समत्ता।  
    
अथापरं पवक्खामि नामकप्पस्स कारिकं ।  
अत्थाभिमुखनमना अत्तनिचत्थनामना ॥ ध्कर्_१४७ ॥  
    
नामं एकविधं वुत्तं द्विधा अन्वत्थ रुऌहिया ।  
तिविधा पुमलिङ्गित्थिनपुंसकविभागतो ॥ ध्कर्_१४८ ॥  
    
सामञ्ञञ्च गुणक्रियायदिच्छाति चतुब्बिधं ।  
जातिगुणक्रियादब्ब नामेहि पञ्चधा मतं ॥ ध्कर्_१४९ ॥  
    
इत्थिलिङ्गञ्च पुल्लिङ्गं नपुंसकं द्विलिङ्गिकं ।  
तिलिङ्गञ्च अलिङ्गञ्च नामिकञ्छब्बिधं मतं ॥ ध्कर्_१५० ॥  
    
सुद्धनामं द्विलिङ्गञ्च तिलिङ्गञ्च अलिङ्गिकं ।  
समासं तद्धितञ्चेव कितनामञ्च सत्तधा ॥ ध्कर्_१५१ ॥  
    
अवण्णिवण्णुवण्णञ्च ओकारपकत्यन्ततो ।  
ब्यञ्जन अन्तपकति भेदेनट्ठविधं मतं ॥ ध्कर्_१५२ ॥  
    
तत्थ अन्वत्थकं नामं अत्थस्स अनुरूपतो ।  
सक अत्थसभावञ्च परिदीपेन्तं पवत्तति ॥ ध्कर्_१५३ ॥  
    
सद्दत्थमनपेक्खित्वा निमित्तविरहे पन ।  
अत्थे सद्दस्स उप्पत्ति रुऌहीनामन्ति वुच्चति ॥ ध्कर्_१५४ ॥  
    
लीनमङ्गमिदंलिङ्गं लीनत्थस्स च दीपनं ।  
विसदविसदोभय रहिताकारसाधकं ॥ ध्कर्_१५५ ॥  
    
सामञ्ञं लिङ्गवोहारं पुमित्थादिविसेसनं ।  
रुक्खोमालाधनमिति लिङ्गत्तयूपलक्खणं ॥ ध्कर्_१५६ ॥  
    
तिपिटकनरवरवचनस्सुपकारकं ।  
अविपरीतवोहारं सभावकनिरुत्तिया ॥ ध्कर्_१५७ ॥  
    
सा मागधी मूलभासा नरा ययादिकप्पिका ।  
ब्रह्मानोच स्सुतालापा सम्बुद्धाचापि भासरे ॥ ध्कर्_१५८ ॥  
    
यं सामञ्ञायसम्भूतं महासम्मतआदिकं ।  
तन्तुसामञ्ञनामन्ति दीपेताचरियासभो ॥ ध्कर्_१५९ ॥  
    
तथेव गुणनामम्पि नीलपीतेवमादिकं ।  
ततो क्रियानामम्पि कारकपाचकादिकं ॥ ध्कर्_१६० ॥  
    
तथा यदिच्छनामम्पि तिस्सफुस्सेवमादिकं ।  
चतुब्बिधं पनेतम्पि नामभेदं पकासितं ॥ ध्कर्_१६१ ॥  
    
भिन्नेस्वभिन्नधीसद्दा वत्तन्ते सबलादिसु ।  
सबलेनेवसाजाति मालासुत्तं व अन्धिता ॥ ध्कर्_१६२ ॥  
    
जातिसद्दा सभावादि गोअस्सोएवमादिका ।  
महासामञ्ञेकदेस सामञ्ञाय द्विधामता ॥ ध्कर्_१६३ ॥  
    
कत्तादिकारकग्गामनिब्बत्तोदब्बसम्मतो ।  
पदत्थो कम्मकत्तुट्ठो क्रियञ्ञूहि क्रियामतो ॥ ध्कर्_१६४ ॥  
    
क्रियत्थवाचका सद्दा गन्त्वा कत्वातिआदिका ।  
वुच्चते क्रियानामन्ति अनेकविधभेदतो ॥ ध्कर्_१६५ ॥  
    
दब्बसयो ततो भिन्नो तस्सावगमआसयो ।  
विपरीवत्तिधम्मोच निगुणो इच्छते गुणो ॥ ध्कर्_१६६ ॥  
    
गुणत्थवाचकासद्दा कण्हा सुक्केवमादिका ।  
वुच्चते गुणनामन्ति गुणत्थपरिदीपना ॥ ध्कर्_१६७ ॥  
    
यं यं विसेस्यते किञ्चि तं तं दब्बन्ति वुच्चते ।  
जात्यादिनो प्यतो तादि दब्बत्थमुपकप्पते ॥ ध्कर्_१६८ ॥  
    
दब्बत्थवाचका सद्दा कुलवाधनवादिका ।  
वुच्चते दब्बनामन्ति दब्बत्थपरिदीपना ॥ ध्कर्_१६९ ॥  
    
सञ्ञारूपेन ञातब्बा कोचि सञ्ञि विधीयते ।  
नामन्ति तं यथाचित्रो नामसद्दो च तन्धनि ६* ॥ ध्कर्_१७० ॥  
६* तद्धनि - कत्थचि।  
    
अत्थवाचकसम्बन्धा सन्तिये वत्थुकायदि ।  
सङ्केतेनानभिब्यत्ता नतेत्थब्यत्तिहेतुका ॥ ध्कर्_१७१ ॥  
    
यतो यत्थमतिहोति सङ्केतस्सानुसारतो ।  
तस्ससद्दस्स सो अत्थो द्विधा विधिनिसेधतो ॥ ध्कर्_१७२ ॥  
    
विञ्ञातत्थ फ्लेनञ्ञो योकोचि अवगम्यते ।  
नसद्दत्थो ति विञ्ञेय्यो पमाणन्तरगोचरा ७* ॥ ध्कर्_१७३ ॥  
७* नसद्दतोति - कत्थचि।   
    
थूलोदिवा नभुञ्जे यो इति भुत्तनिसेधको ।  
सद्दत्थो रत्तिभुत्तोति सामत्थियेन गम्यते ॥ ध्कर्_१७४ ॥  
    
सद्दत्थानञ्च नानत्थं पच्चक्खेनेव गम्यते ।  
अभेदो चे विरुज्झेय्य अत्थवाचनकसण्ठिति ॥ ध्कर्_१७५ ॥  
    
सद्दत्थभेदवादीनन्दस्सनं मतिमत्तकं ।  
अग्गिं गण्ह इति वुत्ते मुखं डय्हति पावको ॥ ध्कर्_१७६ ॥  
    
यथा भिन्नो पि दीपादि घटाद्यत्थं पकासति ।  
तं सत्तिनियमेनेव सद्दो ब्यत्तं पकासति ॥ ध्कर्_१७७ ॥  
    
यं वुत्तं छब्बिधं नामं नामं सत्तविधादिकं ।  
नयानुगेन तं ञेय्यं नामलक्खणविञ्ञुना ॥ ध्कर्_१७८ ॥  
    
तत्थाकारन्तनामस्स सरूपं वुच्चते मया ।  
पुरिसो सुगतो नाथो सुद्धोदनपुत्तो जिनो ॥ ध्कर्_१७९ ॥  
    
एवं सुरासुरनरोरगनागयक्ख ।  
गन्धब्बकिन्नरमनुस्सपिसाचपेता ॥ ध्कर्_१८० ॥  
    
मातङ्गजङ्गमतुरङ्गवराहसीहा  
ब्यग्घच्छकच्छपतरच्छमिगस्ससोणा।  
आलोकलोकनिलयानिलचागयोग ।  
वायामगामनिगमागमधम्मकामा ॥ ध्कर्_१८१ ॥  
    
सङ्घोघघोसपटिघासवकोधलोभा  
सारम्भथम्भमदमानपमादमक्खा।  
पुन्नागपूगपनसासनचम्पकम्ब ।  
हिन्तालतालबहुलज्जुनकिंसुकाच ॥ ध्कर्_१८२ ॥  
    
मन्दारकुन्दपुचिमन्दकरञ्जरुक्खा  
ञेय्यो मयूरसकुणण्डजकोञ्चहंसा।  
मनोवचो वयोतेजो ।  
पतोचेतो तमोयसो ॥ ध्कर्_१८३ ॥  
    
वायोपयो सिरो रुहो  
उरो रहो अहोपिच।  
गच्छं महं चरं तिट्ठं ददं भुञ्जं सुणं पचं ।  
जयं जीरं चवं मीयं सरं कुब्बं जपं वजं ॥ ध्कर्_१८४ ॥  
    
भवन्तसन्तभद्दन्त ब्रह्मत्तसखआतुमा ।  
मघव युवराजाच पुमैच्चेवमादिका ॥ ध्कर्_१८५ ॥  
    
    
अकारन्तं।  
    
अकारन्तो तु पुल्लिङ्गो सासद्दो इति दीपितो ।  
एवं पच्चक्खधम्माच गन्धिवधन्वआदिका ॥ ध्कर्_१८६ ॥  
    
    
आकारन्तं।  
    
जोतिपाणि गण्ठिमुट्ठि कुच्छिवत्थि सालिगिहि ।  
वीहिब्याधि ओधिबोधि अच्चिरासिकेसिदीपि ॥ ध्कर्_१८७ ॥  
    
इसिमुनि मणियति हिरिरवि कविकपि ।  
असिमसिनिधिविधि अहिगिरि पतिहरि ॥ ध्कर्_१८८ ॥  
    
अरितिमिकलिजलधि गहपति उरुधिति ।  
वरमति निरुपधि अधिपतिच सारथि ॥ ध्कर्_१८९ ॥  
    
अतिथिचेव समाधि उदधिच्चेवमादिकं ।  
इकारन्तन्तिनिद्दिट्ठं पुल्लिङ्गं लिङ्गविञ्ञुना ॥ ध्कर्_१९० ॥  
    
    
इकारन्तं।  
    
धम्मीसङ्घी ञाणी हत्थी चक्खी पक्खी दाठी रट्ठी ।  
छत्तीमालीवम्मीयागी भवगीभोगीकामीसामी ॥ ध्कर्_१९१ ॥  
    
धजीगणी ससी कुट्ट्ःई जडीयानीसुखीसिखी ।  
दन्तीमन्ती करी चागि कुसली मुसली बली ॥ ध्कर्_१९२ ॥  
    
पापकारी सत्तुघाती मल्यकारी दीघजीवी ।  
धम्मचारी सीहनादी भूमिसायी सीघयायी ॥ ध्कर्_१९३ ॥  
    
    
ईकारन्तं।  
    
भिक्खु सेतु केतु राहु भाणु सङ्कु उच्छू वेऌउ ।  
मनु सिन्धु बन्धु नेरु मरुसत्तु कारु हेतु ॥ ध्कर्_१९४ ॥  
    
जन्तुरुरुपटुसत्थु पतुमातु भातुधीतु ।  
गन्तुभत्तु मेरुसुसु सिनेरु एवमादिका ॥ ध्कर्_१९५ ॥  
    
    
उकारन्तं।  
    
अभिभू वेस्सभूचेव सयम्भूचपराभिभू ।  
सब्बाभिभूच सब्बञ्ञू कालञ्ञू वेदगू विदू ॥ ध्कर्_१९६ ॥  
    
मग्गञ्ञूचेव धम्मञ्ञू अत्थञ्ञू पारगू विभू ।  
रत्तञ्ञूचेव मत्तञ्ञू कतञ्ञू एवमादिका ॥ ध्कर्_१९७ ॥  
    
ऊकारन्तं।  
    
एकारन्तो तुपुल्लिङ्गो अप्पसिद्धो ति दीपितो ।  
ओकारन्तो तुपुल्लिङ्गो गोसद्दो इति दीपितो ॥ ध्कर्_१९८ ॥  
    
    
ओकारन्तं।  
    
पुरिसो साजाति पाणि धम्मीसङ्घी तथेव च ।  
भिक्खाभिभूवेस्सभूच गोति पुल्लिङ्गसङ्गहो ॥ ध्कर्_१९९ ॥  
    
पुल्लिङ्गनिट्ठितं।  
    
अकारन्तो इत्थिलिङ्गो एअन्तो चाप्पसिद्धिको ।  
आकारन्तो इत्थिलिङ्गो कञ्ञासद्दो तथेवच ॥ ध्कर्_२०० ॥  
    
सद्धा मेधा पञ्ञा विज्जा चिन्तामन्ता तण्हावीणा ।  
इच्छामुच्छा एजामाया मेत्तामत्ता सिक्खाभिक्खा ॥ ध्कर्_२०१ ॥  
    
जङ्घागीवाजिव्हावाचा छाया आसा गङ्गानावा ।  
गाथा सेना लेखा साला माला वेला पूजाखिड्[ड्(?)]आ ॥ ध्कर्_२०२ ॥  
    
पिपासा वेदना सञ्ञा चेतना तसिना पजा ।  
देवता वट्[ट्]अका गोधा बलाका परिसासभा ॥ ध्कर्_२०३ ॥  
    
ऊका सेफाऌइका लङ्का सलाका वालिका सिखा ।  
विसाखा विसिखा साखा विधावञ्झा जटा घटा ॥ ध्कर्_२०४ ॥  
    
तथा सोण्डा वितण्डा च करुणावनिता लता ।  
निद्दासुधाकथा दाठा वासना सिंसपा पपा ॥ ध्कर्_२०५ ॥  
    
पभा सीमा खमादया खित्तिया सक्खरा सुरा ।  
दोलातुलासिलालीला लालेलामेखलाकला ॥ ध्कर्_२०६ ॥  
    
वऌअवालम्बुसा मूसा मञ्जूसा सुलसा दिसा ।  
नासा जुण्हा गुहा ईहा लभिका वसुधा दयो ॥ ध्कर्_२०७ ॥  
    
अम्बा अन्ना तथा अय्या अम्माताता तथापरा ।  
आकारन्ता एवमादि अनेकविध भेदका ॥ ध्कर्_२०८ ॥  
    
आकारन्तं।  
    
पत्ति युत्ति वुत्ति तित्ति मुत्ति कित्ति खन्ति कन्ति ।  
सन्ति तन्ति सिद्धि सुद्धि इद्धि वुद्धि बुद्धि बोधि ॥ ध्कर्_२०९ ॥  
    
भूमिगति पीति सुति नन्दि सन्धि साणि कोटि ।  
दिट्ठि वुड्ढितुट्ठियट्ठि पाऌइआऌइ केऌइसति ॥ ध्कर्_२१० ॥  
    
मति कटि जुतिधिति युवति निकति रत्ति ।  
सुचिरस्मि असनि वसनि ओसधि अङ्गुलि धूलि ॥ ध्कर्_२११ ॥  
    
इकारन्तं।  
महीवेत्तरणी वापी पाटली कदली घटी ।  
नारी कुमारी तरुणी वरुणी ब्राह्मणी सखी ॥ ध्कर्_२१२ ॥  
    
किन्नरी नागिनी देवी यक्खी गजी अजी मिगी ।  
वानरी सूकरी सीही हंसी काकीच कुक्कुटी ॥ ध्कर्_२१३ ॥  
    
    
ईकारन्तं।  
    
यागु धातु धेनु कासु दद्दु कण्डु कच्छुरज्जु ।  
करेणु पियङ्गु सस्सु एवमादि विजानियं ॥ ध्कर्_२१४ ॥  
    
उकारन्तं।  
जम्बूवधूच सरभू सरबू सुतनू चमू ।  
वामूरू नागनासूरू समानिखलुजम्बुया ॥ ध्कर्_२१५ ॥  
    
उकारन्तं।  
ओकारन्तो इत्थिलिङ्गो गोसद्दो व पकासितो ।  
पुल्लिङ्गे नित्थिलिङ्गस्स ओकारन्तो विसुं नहि ॥ ध्कर्_२१६ ॥  
    
ओकारन्तं।  
कञ्ञापत्ति युत्ति वुत्ति महीवेत्तरणीपिच ।  
यागुधातुधेनुकासु जम्बूपोतित्थिसङ्गहो ॥ ध्कर्_२१७ ॥  
    
इत्थिलिङ्गं निट्ठितं।  
नपुंसके अन्तभेदो ञेय्यो एवं विभाविना ।  
कनकं चित्तरूपञ्च पुञ्ञं पापं फलुप्पलं ॥ ध्कर्_२१८ ॥  
    
वसनमासनं छत्तं तगरं वनकञ्जनं ।  
लवनं पवनंवत्थं नगरं नयनोदकं ॥ ध्कर्_२१९ ॥  
    
मुखं वदनङ्कण्णञ्च म्बरं सीलन्धनं तथा ।  
भवनं ञातमुसलं सुखदुक्खञ्च यानकं ॥ ध्कर्_२२० ॥  
    
झानारम्मणमालम्बं पदुमं सच्चकाननं ।  
पुप्फं गगनं वस्सञ्च पुऌइनंवज्जवादनं ॥ ध्कर्_२२१ ॥  
    
अकारन्तं।  
असद्धा मुखनासिका आकारन्तप्पभेदकं ।  
एवमादिप्पकारञ्च विञ्ञतब्बं नपुंसके ॥ ध्कर्_२२२ ॥  
    
आकारन्तं।  
अट्ठिसप्पिदधिवारि अक्खि अच्चिचपच्छिच ।  
एवमादि इकारन्तं विञ्ञेय्यं नेकधा इध ॥ ध्कर्_२२३ ॥  
    
इकारन्तं।  
    
सुखकारी सीघयायी एवमादिअनेकधा ।  
ईकारन्तो ति विञ्ञेय्यो अन्तभेदो नपुंसके ॥ ध्कर्_२२४ ॥  
    
ईकारन्तं।  
आयु चक्खु च सुतनु मस्सुसिङ्गु धनुतिगु ।  
हिङ्गुमधु जतुवत्थु अम्बु इच्चेव मादिकं ॥ ध्कर्_२२५ ॥  
    
उकारन्तं।  
    
गोत्रभूचेव अभिभू सयम्भूच अथापरो ।  
धम्मञ्ञूचेवमादिको ऊकारन्तो तिदीपितो ॥ ध्कर्_२२६ ॥  
    
ऊकारन्तं।  
ओकारन्तो नपुंसको चित्तगोति पकासितो ।  
बहुब्बीहि समासेन कुलत्थपरिदीपना ॥ ध्कर्_२२७ ॥  
    
ओकारन्तं।  
    
चित्तञ्च मुखनासिका अट्ठि च सौखकारीच ।  
चक्खाभिभूचित्तगोच सङ्गहोयं नपुंसके ॥ ध्कर्_२२८ ॥  
    
नपुंसकलिङ्गं निट्ठितं।  
    
इदं किं एवमादिको ब्यञ्जनन्तो पकासितो ।  
सुद्धनामस्सन्तभेदो समत्तोयं विनिच्छयो ॥ ध्कर्_२२९ ॥  
ब्यञ्जनन्तं।  
अथापरं पवक्खामि तिलिङ्गादिस्सकारिकं ।  
सब्बनामादिविञ्ञेय्यो तिलिङ्गादिविनिच्छयो ॥ ध्कर्_२३० ॥  
    
तिण्णन्नं सुद्धनामानं साधारणसभावतो ।  
सब्बनामन्तियं वुत्तं तस्स किं लक्खणन् ति चे ॥ ध्कर्_२३१ ॥  
    
सेहिरूपेहि अञ्ञेहि रूपेहि चूपलक्खितं ।  
सरूपञ्च पवक्खामि तेसं दानि अनेकधा ॥ ध्कर्_२३२ ॥  
    
सब्बकतरकतम उभयं इतरापिच ।  
अञ्ञतर अञ्ञतम पुब्ब अपरदक्खिणा ॥ ध्कर्_२३३ ॥  
    
किं तुम्ह अम्ह एकाच द्विच ति चतु पञ्च छ ।  
सत्त अट्ठ नव दस वीसादियावसङ्खया ॥ ध्कर्_२३४ ॥  
    
निद्दिट्ठसब्बनामेसु पञ्चछ सत्तवज्जितं ।  
अट्ठनव विवज्जितं दससद्दविवज्जितं ॥ ध्कर्_२३५ ॥  
    
तुम्हम्हवज्जितञ्चेव सकलसब्बनामिकं ।  
सकलगुणनामञ्च तिलिङ्गिकमुदाहटं ॥ ध्कर्_२३६ ॥  
    
सङ्ख्यावसेन निद्दिट्ठ सब्बनामविनिच्छयं ।  
मतिभेदेन दीपेय्य सद्दसत्थविदू इध ॥ ध्कर्_२३७ ॥  
    
एकाद्यट्ठारसन्ताये सद्दासङ्ख्येय्यवाचका ।  
लिङ्गत्तयेन संयुत्ता एकादिवचनद्वया ॥ ध्कर्_२३८ ॥  
    
वीसादिआनवुत्यन्ता सङ्ख्यासङ्ख्येय्यवाचका ।  
इत्थिलिङ्गेन संयुत्ता सदेकवचनन्तका ॥ ध्कर्_२३९ ॥  
    
सतादियावसङ्ख्येय्या सङ्ख्यासङ्ख्येय्यवाचका ।  
नपुंसकेन सयुत्ता सब्बदावचनद्वया ॥ ध्कर्_२४० ॥  
    
सब्बनाममितो अञ्ञं विञ्ञातब्बं विचक्खणा ।  
पाऌइप्पदेसनानत्ते विज्जमानं यथारहं ॥ ध्कर्_२४१ ॥  
    
इदप्पच्चयतादिम्हि इदं सद्दनिदस्सनं ।  
विसुकम्मादिपाठम्हि विसुसद्दनिदस्सना ॥ ध्कर्_२४२ ॥  
    
तथा जातकपाथेसु त्यासुत्यम्हि निदस्सना ।  
केचि तसद्दआदेस त्यासद्दो ति वदन्ति च ॥ ध्कर्_२४३ ॥  
    
जानन्ता सद्दसत्थम्हि पत्वा पाठक्कमं यदि ।  
पाऌइं ञातुं नसक्कोन्ति सब्बे बाहिरपण्डिता ॥ ध्कर्_२४४ ॥  
    
लोकवोहारविदुरा तन्तियं बहुका नया ।  
सिक्खेय्यामलसागर तरं निब्बानतित्थगं ॥ ध्कर्_२४५ ॥  
    
पञ्च सङ्ख्या सब्बनामं छसत्तसब्बनामिकं ।  
अट्ठनेव सब्बनामं दसच सब्बनामिकं ॥ ध्कर्_२४६ ॥  
    
उपसग्गनिपाताच तुम्हम्हद्वयमेवच ।  
अलिङ्गमिति वुच्चन्ति लिङ्गभेदविचक्खणा ॥ ध्कर्_२४७ ॥  
    
अलिङ्गञ् चेकथं तम्हा विभत्तीसम्भवन्ति चे ।  
लिङ्गरूपन्तराभावा अलिङ्गं लिङ्गमेव तं ॥ ध्कर्_२४८ ॥  
    
नतु आख्यातसद्दो व अलिङ्गमिति जायते ।  
इत्थिपुमनपुंसकलिङ्गसाधारणं सिया ॥ ध्कर्_२४९ ॥  
    
इत्थिलिङ्गञ्च पुल्लिङ्गं नपुंसकमथापरं ।  
तिलिङ्गञ्च अलिङ्गञ्च नामिकम्पञ्चधा ठितं ॥ ध्कर्_२५० ॥  
    
भवतिसङ्गहगाथायं।  
    
नामकारिकासमत्ता।  
    
अथापरं पवक्खामि कारिकं कारकादिनं ।  
स्यादिविभत्यत्थभूता सत्ततेकारकादयो ॥ ध्कर्_२५१ ॥  
    
क्रियानिमित्तभावेन यङ्किञ्चि अभिधीयते ।  
कारकं नामतं ञेय्यं धीमता कारकञ्ञुना ॥ ध्कर्_२५२ ॥  
    
विचित्तसत्तिसम्बन्धा अत्थो एकोपि भिज्जते ।  
कत्तुकम्मादिभेदेन नटोव नच्चभेदतो ॥ ध्कर्_२५३ ॥  
    
इधापि मतभेदेन कारकत्तं विभावये ।  
भूततो कारकानन्तु सरूपं किं वदेति चे ॥ ध्कर्_२५४ ॥  
    
अत्थो व कारकं नाम ननु सत्तितदिच्छते ।  
सच्चं अत्थो पि तंयोगा कारकं समभिय्यते ॥ ध्कर्_२५५ ॥  
    
मुख्यतो कारकञ्चत्थो किंसिया येन इच्छते ।  
एकस्सानेकधाभावो कथं युज्जति वत्थुनो ॥ ध्कर्_२५६ ॥  
    
सत्तिभेदा अभिन्नेपि वत्थुम्हि तं निमित्तको ।  
अयं कारकवोहारो भिन्नोपि नविरुज्झते ॥ ध्कर्_२५७ ॥  
    
यथेकोपि पटोपीत सुक्करत्तादिभेदतो ।  
युत्थोसुक्कोतथापीतो रत्तोअञ्ञोपि वुच्चते ॥ ध्कर्_२५८ ॥  
    
तथेकमपिवत्थेतं युत्तं कारकसत्तिहि ।  
चित्ताहि अपदिस्सते तं तं कारकभावतो ॥ ध्कर्_२५९ ॥  
    
ननु दब्बं विहायेत्थ न सत्तिनाम दिस्सति ।  
दिट्ठं वत्थुं विहायेत्थ अदिट्ठं किं न इच्छति ॥ ध्कर्_२६० ॥  
    
वत्थेव कारकं तस्मा युत्तं किं अञ्ञसत्तिया ।  
तेव ताव असिद्धाचे तंयोगा कारकं कथं ॥ ध्कर्_२६१ ॥  
    
ननु वत्तं कथेकस्स वत्थुनो नेकधा सिया ।  
पदक्खणं तदञ्ञञ्चे खणिकत्तेकथं क्रिया ॥ ध्कर्_२६२ ॥  
    
उपादानन्तरन्धंसि खणिकंहि कथीयते ।  
देसन्तरं परिप्पन्नो कथं तस्सेदिसो भवे ॥ ध्कर्_२६३ ॥  
    
कथं सिया तदभावे कारकं नक्रियं ततो ।  
क्रियाकारकभावोयं खणिकत्तेवसीदति ॥ ध्कर्_२६४ ॥  
    
अथ चिरमिदं वत्थु मक्रियञ्च पतीयते ।  
क्रियाकारकभावोयं तस्मा नेत्तावसीदति ॥ ध्कर्_२६५ ॥  
    
यदि पतीयते सायं क्रिया कारकसण्ठिति ।  
सत्तिपतीयते सायं इतिसापिनकिं मता ॥ ध्कर्_२६६ ॥  
    
तथा हिसत्तिअस्सायं कारियोतम्हि पाकटो ।  
पतीति अत्थिलोकानं तस्मा सत्ति नदिस्सति ॥ ध्कर्_२६७ ॥  
    
वत्थेवसत्तिना ञ्ञाचे नसत्तिअत्थिसब्बदा ।  
इति किन्नकरोतेतं कारियं इच्छितं सदा ॥ ध्कर्_२६८ ॥  
    
सत्याभावानचे एवं सिद्धासत्तिअयं नकिं ।  
अथापेतं विसिट्ठञ्चे कारकं काविसिट्ठता ॥ ध्कर्_२६९ ॥  
    
दब्बस्स यं करोत्येतं सामत्थ्यं सत्ति एव तं ।  
केवलं सत्तिनानत्तं तस्मा सन्तेव सत्तियो ॥ ध्कर्_२७० ॥  
    
सप्पधानाक्रियासिद्धे यो अत्थो तत्थ वुच्चते ।  
सकत्ता वुच्चते अत्थो करोतीति पधानतो ॥ ध्कर्_२७१ ॥  
    
ननु सामग्गीआदिना क्रियासिद्धमपेक्खते ।  
किं सप्पधानमेकस्स कत्तेव सब्बकारका ॥ ध्कर्_२७२ ॥  
    
तथाहि करणादीनमपिकत्तुत्तयोगतो ।  
करणादीनमभावा कारकं छब्बिधं कथं ॥ ध्कर्_२७३ ॥  
    
यदिपि अत्थिकत्तुत्तं वत्थुतो करणादिसु ।  
क्रियासिद्धे तथापेतं अप्पधानमनङ्गतं ॥ ध्कर्_२७४ ॥  
    
करणादित्तमञ्ञेसु कारकेसु पधानतो ।  
लक्खणन्तं तदङ्गन्तु कत्तुत्तमुपसज्जनं ॥ ध्कर्_२७५ ॥  
    
तस्मा सेवभवे कत्तायो पधानं पतीयते ।  
पाकादिकं क्रियं कुप्पं करणादिपुरेस्सरो ॥ ध्कर्_२७६ ॥  
    
यो तस्स पेसकत्तेन पतीतिमुपगच्छति ।  
सपयोजनकतेति वुत्तो तस्स पयोजना ॥ ध्कर्_२७७ ॥  
    
योकम्ममिवकत्ताति ब्यपदेसेन दीपितो ।  
कत्तुभावोपि कम्मत्थो कम्मकत्ताति वुच्चते ॥ ध्कर्_२७८ ॥  
    
सुखाभिसङ्खरत्ताच सिज्झन्तो हि सयंविय ।  
ब्यपदेसेन कम्मत्थो अत्तनोपदसंयुतो ॥ ध्कर्_२७९ ॥  
    
अवुत्ते कत्तरिजाता ततिया येवत्यादिहि ।  
अभिहितेच पठमा लिङ्गत्थमत्तं पेक्खिय ॥ ध्कर्_२८० ॥  
    
ब्यापीयते क्रियाय कत्तुयं कम्ममुच्चते ।  
निप्फत्तिविकतिपत्ति भेदेन तिविधं मतं ॥ ध्कर्_२८१ ॥  
    
अभूत तब्भाव काला यं कम्ममुपलक्खितं ।  
अविपरीततं कम्मं तदञ्ञं विपरी ततं ॥ ध्कर्_२८२ ॥  
    
येभुय्येन नाभिहिते दुतिया जायते सदा ।  
अभिहितेच पठमा लिङ्गत्थमत्तं पेक्खिय ॥ ध्कर्_२८३ ॥  
    
कम्मविधंइतो अञ्ञंसद्दसत्थे पकासितं ।  
इच्छितादिप्पभेदेन कम्मं सत्तविधं भवे ॥ ध्कर्_२८४ ॥  
    
ननु क्रियाभिसम्बन्धा यदि कम्मं अभिच्छिते ।  
सब्बमेतं भवे कम्मं कारकम्भाव योगतो ॥ ध्कर्_२८५ ॥  
    
ब्यापितत्तेन यं किञ्चि क्रियाय तत्रलक्खते ।  
नाञ्ञकारकभावेन तं कम्ममिति गय्हते ॥ ध्कर्_२८६ ॥  
    
कत्तरिकारकन्तञ्ञं तं तं भावूपलक्खितं ।  
क्रियायोगेपि नकम्मं कारकन्तं विसुं सिया ॥ ध्कर्_२८७ ॥  
    
कत्तुक्रिया पसिद्धेयं साधनं परमिक्खते ।  
करणन्ति विदूतेन क्रियं कत्ता करोति च ॥ ध्कर्_२८८ ॥  
    
बाहिरज्झत्तभेदेन दुविधं तं पभेदतो ।  
काय कायपटिबद्ध भावेन उपलक्खितं ॥ ध्कर्_२८९ ॥  
    
त्यादीहि अनभिहिते पायेन ततिया सिया ।  
अभिहिते तु त्यादीहि पुब्बं व पठमा सिया ॥ ध्कर्_२९० ॥  
    
सम्मापदीयते यस्स दिय्यमानेन योगतो ।  
दिन्नस्सयदिसामित्तं सम्पदानं तदुच्चते ॥ ध्कर्_२९१ ॥  
    
पूजानुग्गह कामेन दिन्नंहोति यदा तदा ।  
दिन्नस्स सामिकत्तातं सम्पदानं विजानियं ॥ ध्कर्_२९२ ॥  
    
तेनवत्तं रजकस्स रञ्ञोदण्डं ददातिच ।  
इति आदि पयोगेसु नभवे सम्पदानियं ॥ ध्कर्_२९३ ॥  
    
अनिराकरणमाराध नाब्भनुञ्ञवसेनहि ।  
सम्पदानं तिधा वुत्तं रुक्खयाचक भिक्खवो ॥ ध्कर्_२९४ ॥  
    
अवुत्तेपनत्यादीहि चतुत्थीपायतो भवे ।  
वुत्तेचपनत्यादीहि पुब्बं व पठमा मता ॥ ध्कर्_२९५ ॥  
    
अवधिभूततो यस्मा क्रियापुब्बं कुहिञ्चनं ।  
निस्सरतेचलन्तञ्ञं अपादानं तदुच्चते ॥ ध्कर्_२९६ ॥  
    
अपादानं द्विधा वुत्तं सद्दलक्खणविञ्ञुना ।  
कायसंयोगपुब्बञ्च चित्तसंयोगपुब्बकं ॥ ध्कर्_२९७ ॥  
    
अवुत्तेपनत्यादीहि पायतो पञ्चमी भवे ।  
वुत्तेतुपनत्यादीहि पुब्बं व पठमा मता ॥ ध्कर्_२९८ ॥  
    
यो क्रियं कत्तु कम्मानं आधारेति पदत्थको ।  
ओकासकारकं नाम तं च तुब्बिधमेवच ॥ ध्कर्_२९९ ॥  
    
ओपसिलेसिको चेवा धारोवेसयिकोतिच ।  
ब्यापिकोचेवआधारो तथासामीपि कोपरो ॥ ध्कर्_३०० ॥  
    
अवुत्ते पन त्यादीहि पायतो सत्तमी सिया ।  
वुत्तेतु पन त्यादीहि पुब्बं व पठमा भवे ॥ ध्कर्_३०१ ॥  
    
कत्ताद्यनुगतो सुद्द्धो सद्दत्थो च त्थमत्तको ।  
ततोवत्यादिवुत्तेतु पठमा सम्पवत्तते ॥ ध्कर्_३०२ ॥  
    
ततियादीहि वुत्तेच कस्मा कत्तादिकारके ।  
आदिनवत्ततेसाव लिङ्गत्थमत्तम्पेक्खिय ॥ ध्कर्_३०३ ॥  
    
अन्तप्पविधानमत्थो कत्तादिततियादिहि ।  
वुच्चते अञ्ञथा तस्मिं पठमा किन्नवत्तते ॥ ध्कर्_३०४ ॥  
    
कत्तादिमत्तमुद्दिट्ठं ततियादीहि वुच्चते ।  
अत्थमत्तेतिरोभूते नवा सा तत्थवत्तते ॥ ध्कर्_३०५ ॥  
    
पतीति पथमा रुऌहे ह्यत्थेसद्दो पवत्तति ।  
नसन्तमत्थतो तस्स सब्बदेव पसङ्गतो ॥ ध्कर्_३०६ ॥  
    
इच्चत्रगतिएसेव द्वयं समुपलब्भते ।  
त्याद्यन्ततोपिनोवादि तस्स भावप्पधानतो ॥ ध्कर्_३०७ ॥  
    
तस्स भावप्पधानत्तं ततो निब्बत्तितो भवे ।  
क्रियानुगतवाक्यस्स वोहार उपयोगिनो ॥ ध्कर्_३०८ ॥  
    
अथत्यादीहि आख्याते एकत्थादिप्पकासतो ।  
पठमानेति विञ्ञेय्यं भवतिसा विसेसतो ॥ ध्कर्_३०९ ॥  
    
सामञ्ञगतमेवाहु नेकत्तादिच त्यादिका ।  
यतो विसेसमालम्ब पठमा जायते ततो ॥ ध्कर्_३१० ॥  
    
यद्ये[व्? प्?]इमाय युत्तिया अत्थो व ततियादिकं ।  
पापुणेय्य विसेसतो कथं कत्तादिआसया ॥ ध्कर्_३११ ॥  
    
विसेसगतमञ्ञत्र त्यादीहि कत्तादि गम्मते ।  
सद्दसत्तिसभावतो ततियादि नजायते ॥ ध्कर्_३१२ ॥  
    
कितत्यादि समासेहि तद्धितेहि च ईरिते ।  
कत्तादोकिंविभत्तीनमभावो इति चे मतं ॥ ध्कर्_३१३ ॥  
    
वुत्तत्थेन विनत्थत्ता इति ञायो व गम्यते ।  
अत्थप्पतीतिया सद्दो पतीतिचेसद्देन किं ॥ ध्कर्_३१४ ॥  
    
विभत्तियो पि एवन्ता भवन्ति विनयो गतो ।  
अवुत्ते एवं कत्तादो इति ब्यत्तं परम्भवे ॥ ध्कर्_३१५ ॥  
    
ननुकत्तादि अत्थो यं वुत्तो नामेहि वदेति ।  
सच्चं वुत्तो पि नेताहि विना ब्यत्तिपविन्दति ॥ ध्कर्_३१६ ॥  
    
अब्यत्तो तु कथं वुत्तो वुत्तो अब्यत्तकोकथं ।  
इति विरुद्धमायाति मातावञ्झागिरायथा ॥ ध्कर्_३१७ ॥  
    
ननुवुत्तो पि धात्वत्थो धातुनामादिहि विना ।  
अब्यत्तो दिट्ठमिच्चेतं विरुद्धं वुच्चते कथं ॥ ध्कर्_३१८ ॥  
    
असिद्धं तदसिद्धेन विरुद्धं इति चे मतं ।  
पादीनन्नाभिधेय्यायं धात्वत्थो ति नियामितं ॥ ध्कर्_३१९ ॥  
    
आरम्भादिविसेसोयं पादिनोत्थोयदिच्छते ।  
धात्वत्थो ननुच्चेसोपि तदत्थाब्यतिरेकतो ॥ ध्कर्_३२० ॥  
    
अन्वयब्यतिरेकेहि धातुनो वाभिधीयते ।  
भावोविसिट्ठो अञ्ञोवा पादिनेतस्स वाचको ॥ ध्कर्_३२१ ॥  
    
वाचकभेदतो पेस ब्यत्तं नुत्तोपि गम्मते ।  
विसेसो तस्स ब्यत्यत्थं पादित्वय मपेक्खते ॥ ध्कर्_३२२ ॥  
    
असिद्धसाधनन्तेन नासिद्धेनेतदीरितं ।  
ततो विभत्तिपादिव कत्तादिब्यञ्जका सियुं ॥ ध्कर्_३२३ ॥  
    
यथेवरुक्खसद्देन गदितो पिधवादिको ।  
विसेसो विना सद्देहि विसेसेहि नञायति ॥ ध्कर्_३२४ ॥  
    
तथा नामेहि वुत्तो पि कत्तादि अविसेसतो ।  
ततियादिविभत्तीहि ब्यञ्जते भेदविभत्तिहि ॥ ध्कर्_३२५ ॥  
    
विज्जमानो पि नीलादि यथादीपादिके सति ।  
ब्यत्तिमायातिकत्तादि तथासति विभत्तिया ॥ ध्कर्_३२६ ॥  
    
कत्तादिपटिसिद्धो यो अत्थो सम्बन्धसञ्ञितो ।  
सम्बन्धिद्वयमाधारो छट्ठीकमेव गाहते ॥ ध्कर्_३२७ ॥  
    
विसेस्यं कत्थसम्बन्धी सम्बन्धो सो विसेसको ।  
किरियङ्किञ्चिनिस्साय सम्बन्धो सम्पवत्तते ॥ ध्कर्_३२८ ॥  
    
सम्बन्धित्तेत्वविसेसे छट्ठिं इच्छन्ति भेदका ।  
तथा एवच सञ्चाता सम्बन्धम्परिदीपिता ॥ ध्कर्_३२९ ॥  
    
नद्वयम्हाविभावोया सम्भूता एकतोवहि ।  
उभयेसुपियोगस्स जानने विप्फलत्ततो ॥ ध्कर्_३३० ॥  
    
एकतो जायमानापि भेद्यतो नतुजायते ।  
जायमानायभेद्यम्हा सम्बन्धानभिधानतो ॥ ध्कर्_३३१ ॥  
    
सद्दसत्तिसभावोयं इतिचेत्थपतीयते ।  
अञ्ञथेतं कथं होति दिट्ठेसम्बन्धवत्थुके ॥ ध्कर्_३३२ ॥  
    
सम्बन्धिनो यतो एते इतिबुद्धि पजायते ।  
सम्बन्धिनो यतो एते इतिबुद्धि पजायते ॥ ध्कर्_३३३ ॥  
    
सम्बन्धो सोहि विञ्ञेय्यो संसाम्यादिपभेदतो।  
ननुवत्थुद्वया अञ्ञो सम्बन्धो तु नदिस्सति ।  
तं किं मेसपतिसिद्धा निन्दिमित्ता भवत्वयं ॥ ध्कर्_३३४ ॥  
    
वत्तुद्वयं निमित्तञ्चे नवत्तुद्वयमत्तके ।  
पसङ्गतो विसेसोच विसिट्ठं योगमेवतं ॥ ध्कर्_३३५ ॥  
    
कारियासम्भवा अत्थे सम्मतोस्यादिसम्भवो ।  
सद्देवाचकतोतम्हा सम्भूतोतस्सदीपतो ॥ ध्कर्_३३६ ॥  
    
पदद्वयन्तु यङ्किञ्चि सम्बन्धमुपलब्भते ।  
विसेसनविसेस्यञ्च ञेय्यंइच्छानुरूपतो ॥ ध्कर्_३३७ ॥  
    
विसेसमेववत्थेतं यदिनामपवत्तते ।  
साञम्मसद्दतो नेतं विसेसमेव गम्मते ॥ ध्कर्_३३८ ॥  
    
ततो पयुज्जते किञ्चि भेदकत्तं कुतोचिपि ।  
वत्थुवत्तन्तरा इट्ठं विसेसनमनेकधा ॥ ध्कर्_३३९ ॥  
    
जातिगुणेहि क्रियाय दब्बेनेव विसेस्यते ।  
पदत्थो तं यथा अस्सो सुक्को गन्ता विसाणवा ॥ ध्कर्_३४० ॥  
    
यथा अत्थो सनामेहि जात्याद्येवं विसेस्यते ।  
जात्यादीनि विसेस्यन्ति जात्यादीनञ्च आसयो ॥ ध्कर्_३४१ ॥  
    
भेद्यस्स कस्सचिभेदो यो यो तं तं विसेसनं ।  
अत्थस्स भेदकत्तेन सद्दो पि च विसेसनं ॥ ध्कर्_३४२ ॥  
    
सद्देनपतियन्त्यत्थ मनेनेति पयुज्जते ।  
गोतिवुत्ते परियायो वाच्चत्थस्सविसेस्यते ॥ ध्कर्_३४३ ॥  
    
विसेसनविसेस्यत्थ स्यादित्यादितमागमा ।  
निप्फादेति पूरणत्थं वाक्यं वोहरिकञ्चतं ॥ ध्कर्_३४४ ॥  
    
सम्बन्धाये हि येकेचि अत्थाते एव सब्बथा ।  
अविनाभावमञ्ञोञ्ञं किं पपञ्चेन तादिसं ॥ ध्कर्_३४५ ॥  
    
    
कारकसम्बन्धविसेसनविसेस्यविनिच्छयो।  
    
कारककारिकासमत्ता।  
    
विसेसनविसेस्यानं अभिन्नत्थप्पधानता ।  
समासोतिहविञ्ञेय्यो सो एकत्थसभावतो ॥ ध्कर्_३४६ ॥  
    
एकत्थं इति पि ह्येतं समासं अपिदिस्सति ८* ।  
एको अत्थो इमस्सेति अन्वत्थस्सपरिग्गहो ॥ ध्कर्_३४७ ॥  
८* एकत्थ्यं टीकायन्दिस्सति। सो दुप्पाठो।  
    
समासेत्रच सब्बत्थ द्वन्दवज्जे विसेसनं ।  
अञ्ञयोगस्स विच्छेदं फलं समधितिट्ठति ॥ ध्कर्_३४८ ॥  
    
पुब्बमत्थप्पधानोच तथाञ्ञत्थप्पधानको ।  
नपुंसको भवे सोचा व्यायीभावो ति वुच्चते ॥ ध्कर्_३४९ ॥  
    
सत्थन्तरेपसिद्धो सो असङ्ख्या इति नामतो ।  
उपकुम्भतदुम्मत्त गङ्गमिच्चेवमादिको ॥ ध्कर्_३५० ॥  
    
उत्तरत्थप्पधानोच यत्थ लिङ्गञ्च तङ्गतं ।  
दुतियादितप्पुरिसो अनेकविध भेदतो ॥ ध्कर्_३५१ ॥  
    
छऌयन्तादिपदेकत्थं केसञ्चि मतसम्मतं ।  
यथाच राजपुरिसो राजपुत्तोतिआदिको ॥ ध्कर्_३५२ ॥  
    
समानत्था तदा यत्थ भेद्यभेदकवाचका ।  
कम्मधारयसमासो विसेस्यत्थं पवत्तते ॥ ध्कर्_३५३ ॥  
    
विसेसनं जहंसत्थं विसेस्यत्थम्पवत्तति ।  
तदप्पधानम्पितरं पधानं सत्थवत्तकं ॥ ध्कर्_३५४ ॥  
    
अतोएव क्रियायोगं भेद्यमेवोपजायते ।  
पधानेन यथा नील सरोजमुपनिय्यते ॥ ध्कर्_३५५ ॥  
    
विसेस्यम्हिगतं यत्थ लिङ्गमेतम्पदत्थतो ।  
विसेसनसमासोति केसञ्चिमतसम्मतो ॥ ध्कर्_३५६ ॥  
    
पदन्तरस्स यत्थत्थो पधानं लिङ्गमस्सच ।  
बहुब्बीहिसमासोति अञ्ञत्थो पदसम्मतो ॥ ध्कर्_३५७ ॥  
    
तग्गुणातग्गुणोचेव समासोयं द्विधा मतो ।  
तं यथा लम्बकण्णोति चित्तगुदिट्ठसागरो ॥ ध्कर्_३५८ ॥  
    
अप्पधानं पि यत्थत्थो मितुसापेक्खतो इव ।  
क्रियासम्बन्धसामञ्ञा वुच्चते द्वन्दसञ्ञितो ॥ ध्कर्_३५९ ॥  
    
नाञ्ञमञ्ञं विभावन्ति द्वन्दे अत्था पदानिवा ।  
सकत्थ वुत्तितो तेसं पधानत्तं पतप्पते ९* ॥ ध्कर्_३६० ॥  
९* पगम्मते - कत्थचि।  
    
इतरीतरयोगोयं समाहारोतिच द्विधा ।  
समासो दुविधो ञ्ञेहि सम्मतो चत्थसञ्ञितो ॥ ध्कर्_३६१ ॥  
    
इतरीतरयोगस्मिं अत्थभेदसमुब्भवो ।  
सङ्घातस्सतिरोभावो परंवलिङ्गमेत्थच ॥ ध्कर्_३६२ ॥  
    
इतरीतरयोगोयं भेदमेव अपेक्खते ।  
धम्मत्थकामाइच्चादि उदाहरणमस्स च ॥ ध्कर्_३६३ ॥  
    
सङ्घातुप्पत्तिकोयस्मिं भेदा यत्थ तिरोहिता ।  
समाहारो त्वयं द्वन्दो एकत्तञ्च नपुंसकं ॥ ध्कर्_३६४ ॥  
    
सङ्घातवन्तो सङ्घातो इति भेदद्वयं मतं ।  
उदाहरणमेतस्स धम्माधम्मन्ति जानियं ॥ ध्कर्_३६५ ॥  
    
किन्नसिया अञ्ञत्थम्हि समासो न्वाचयादिको ।  
निसेधभावतो तस्स सामञ्ञवचनेनिह ॥ ध्कर्_३६६ ॥  
    
परम्परमपेक्खनं एकत्थीभावसम्भवा ।  
अन्वाचयादिकेचेव मभावानस्ससम्भवो ॥ ध्कर्_३६७ ॥  
    
अतोएवसमत्तानमेतस्समवतिट्ठते ।  
साम्यत्थतोहि नेतस्मिं यं यं तादिमपेक्खते ॥ ध्कर्_३६८ ॥  
    
इतरेतरयोगादि सद्दानंएव तादिनं ।  
अत्थो चकारसंयोगा ब्यत्ति च त्था पवुच्चते ॥ ध्कर्_३६९ ॥  
    
नञ्ञेपेवंविधासद्दा जोतका एव सम्मता ।  
सद्दन्तरानुयातेन पधानवाचकानते ॥ ध्कर्_३७० ॥  
    
तद्धितत्थो त्तरपदे समाहारे भवे दिगु ।  
सङ्ख्यापुब्बो पधानोच कम्मधारय आदिको ॥ ध्कर्_३७१ ॥  
    
पञ्चकलापभोजनं पञ्चगवधनादिकं ।  
तिलोकाद्येकादसाति उदाहरणमस्सच ॥ ध्कर्_३७२ ॥  
    
    
समासविनिच्छयो।  
    
अब्राह्मणो ति आदिम्हि नकारत्थे निरुप्पिते ।  
नस्सत्थो परियुदासो पसद्यपटिसेधनं ॥ ध्कर्_३७३ ॥  
    
ञेय्यो सो परियुदासो नत्थं परियुदासति ।  
वत्थुं किञ्चिविदधाति कारकञ्ञं क्रियायुतं ॥ ध्कर्_३७४ ॥  
    
अतो विधिप्पधानो च वुत्तो परियुदासको ।  
निवत्तनेन यं किञ्चि वत्थन्तरम्परिग्गहो ॥ ध्कर्_३७५ ॥  
    
अधम्मो क्लेसयत्यस्मिं धम्ममत्तं निवत्तते ।  
अत्थो वमादिअपरो बाधकत्तेन गम्मते ॥ ध्कर्_३७६ ॥  
    
पसद्यपटिसेधो तु सत्तितो व निवत्तने ।  
कारकञ्ञपनिधाय भवे भावस्स कस्सचि ॥ ध्कर्_३७७ ॥  
    
निवत्तिपरता एव पसद्य पटिसेधके ।  
अभावो भवतित्यत्र भावो एव निवत्तते ॥ ध्कर्_३७८ ॥  
    
येसमारोपनत्थेन कारकत्तं नकप्पते ।  
निवत्तिएवेत्थसिया नअत्थिवत्थुसम्भवो ॥ ध्कर्_३७९ ॥  
    
अभावेभावितब्बं हि कप्पितन्नतुवत्थुकं ।  
विरोधातं क्रियायोगो भवतीति निसेधको ॥ ध्कर्_३८० ॥  
    
अब्राह्मणोवसुत्तेन विप्पविपन्नं वत्तते ।  
इच्चादो पटिसेधोयं विधितेन निरासदो ॥ ध्कर्_३८१ ॥  
    
एवं जातिय मञ्ञञ्च समानलक्खणूहतं ।  
नकारत्थद्वयं एतं ब्यत्तमत्थं पतीयते ॥ ध्कर्_३८२ ॥  
    
ननिसेधो सतोयुत्तो देसादिनियमं विना ।  
असतोचाफलोतस्मा कथमब्राह्मणोतिचे ॥ ध्कर्_३८३ ॥  
    
निसेधत्तानुवादेन पटिसेधविधि क्वचि ।  
परस्समिच्छाञाणस्स ख्यापनायोपपज्जते ॥ ध्कर्_३८४ ॥  
    
पसद्यपटिसेधोतु केवलंवत्थुनत्थिता ।  
वत्थुतो ञ्ञत्थयावुत्ति परियुदासलक्खणं ॥ ध्कर्_३८५ ॥  
    
    
नकारत्थसमासविनिच्छयो।  
समासकारिका समत्ता।  
    
णादयो तु विभत्यन्ता सत्तधा पटिपादिका ।  
साम्यत्थतो पठमतो समत्तम्हाव जायरे। ॥ ध्कर्_३८६ ॥  
    
वासिट्ठादिञ्चापच्चादिं णादयो पच्चया इमे ।  
दीपिता पुब्बतो जाता परम्हा नतु दीपिता ॥ ध्कर्_३८७ ॥  
    
णादीनम्पच्चयानन्तु युत्तत्थेसु पवत्तनं ।  
अपच्चादीसु अत्थेसु समासो इव जायते ॥ ध्कर्_३८८ ॥  
    
तस्सेत्यादिविधित्तेन गहेत्वा तब्बिधानतो ।  
पुब्बतो एव तब्भावो परम्हासम्भवो कुतो ॥ ध्कर्_३८९ ॥  
    
अवध्यवधिमत्तेन पकतिपच्चयस्सतु ।  
नियमिच्छितसिद्धत्थं सद्दसम्बन्धयोगतो ॥ ध्कर्_३९० ॥  
    
कोयं कमो पजहित्वा यमिच्छितममिच्छितं ।  
पयुज्जेय्य उपायञ्ञू नुपायेसति तादिसे ॥ ध्कर्_३९१ ॥  
    
नचापच्चादिसद्दानं पयोगोस्मिं अपेक्खते ।  
अत्थमत्तस्स निद्देसो णादिविधिपवत्तिया ॥ ध्कर्_३९२ ॥  
    
नपरस्मा ततो तस्सा तिसये नत्थिसम्भवो ।  
तस्सेवाभावतो तस्मिं अत्थमत्तपरिग्गहा ॥ ध्कर्_३९३ ॥  
    
यद्यतो पेक्खते रूपं यतो एवहि सम्भवे ।  
वत्तिच्छायवसवत्तं सद्दानं नञ्ञथा ततो ॥ ध्कर्_३९४ ॥  
    
वत्तुकामो यथायोगं उपायं नविरोधते ।  
यथा इच्छायथा इच्छाअ विरोधो तथा नेव समीहते ॥ ध्कर्_३९५ ॥  
    
असमत्तानसम्भोति ततो एवा नपेक्खते ।  
कथञ्चञ्ञपरादिनो पदेनेकत्थतं वजे ॥ ध्कर्_३९६ ॥  
    
गच्छं वातेन एकत्थं तमेव सो अपेक्खते ।  
ततो तदञ्ञरूपस्स सम्भवो एत्थ कीदिसो ॥ ध्कर्_३९७ ॥  
    
समत्थतोवतेनायं णादिको अवतिट्ठते ।  
यथाभिहितसम्बन्धी जारजत्ताभिधानतो ॥ ध्कर्_३९८ ॥  
    
साम्यत्थे निस्सयोगरु पटिपत्ति भवे अयं ।  
इति चे लक्खणेनेव किच्चे सब्बत्थवत्तनं ॥ ध्कर्_३९९ ॥  
    
ञायं आसययेभुय्यं सब्बमेव हि लक्खणं ।  
पवत्तते यथा लक्ख्यं गरुत्तं तदिदं समं ॥ ध्कर्_४०० ॥  
नसक्कालक्खणतोच ञायतोचेव केवला ।  
पवत्तेतुं इदं ब्यत्तं इदं द्वयमपेक्खते ॥ ध्कर्_४०१ ॥  
    
पटिपत्तिगरुत्तम्पि लहुत्तम्पि तथा समं ।  
गणलहुत्तरूपन्तु विसेसोस्मिं विभाविते ॥ ध्कर्_४०२ ॥  
    
ञायानुस्सरणं किञ्चि बाह्वप्पस्मिं हि चेमतं ।  
यथानुरूपमत्थेतं बह्वप्पमपिवाभवे ॥ ध्कर्_४०३ ॥  
    
इदं नपरिसङ्खातं तस्मिं नेताव एत्थवा ।  
असारगन्थभारोतु दुप्पहोस्मिं नविज्जते ॥ ध्कर्_४०४ ॥  
    
किञ्चिसद्दत्थसङ्काय सब्बस्मिं नेवसम्भवा ।  
सब्बत्थ अप्पटिवत्ति अनिट्ठाभिनिवेसिनो ॥ ध्कर्_४०५ ॥  
    
साम्यत्थतोपठमतो विसेसत्थस्सनिच्छयो ।  
समानमेतं सब्बस्मिं नाञ्ञत्राभिनिवेसतो ॥ ध्कर्_४०६ ॥  
    
लक्खणं सब्बमेवेतं उपदेससहायकं ।  
तस्मातायेवरूपाय सङ्कायसम्भवोकुतो ॥ ध्कर्_४०७ ॥  
    
उग्घोसितेदंसब्बेहि तत्थ तत्थ नसंसये ।  
अलक्खणं नसन्देहा ब्याख्यातो भेदनिच्छयो ॥ ध्कर्_४०८ ॥  
    
तदेतं सब्बपमुट्ठं परदूसनाभावतो ।  
सदूसनमदिट्ठेहि परेहि अलमुस्सुया ॥ ध्कर्_४०९ ॥  
    
सामञ्ञवचनासिद्धे अत्थे ञायवसङ्गता ।  
नयुत्तेतम्परिच्चागो कत्तब्बमितिलक्खणं ॥ ध्कर्_४१० ॥  
    
तादिसं लक्खणं कत्वा क्वचि ब्यापितआदितो ।  
सामञ्ञलक्खणं गाहं तं किमीति पदिस्सते ॥ ध्कर्_४११ ॥  
    
सामञ्ञलक्खणं तस्मा उपदेसनयोसितं ।  
सब्बत्थ वत्ततेब्यापि पपञ्चेनेदिसेनकिं ॥ ध्कर्_४१२ ॥  
    
कथं लक्खणं पिदिक्खं आरक्खाब्याकुलेहितं ।  
पपञ्चत्थं विचिकत्थं इतियं किञ्चि वुच्चते ॥ ध्कर्_४१३ ॥  
    
बालरञ्जनकन्तिदं नन्दितंसारदस्सिना ।  
लहुपाकटसम्पुण्ण लक्खणं पन युत्तिना ॥ ध्कर्_४१४ ॥  
    
पञ्ञा तदत्थसम्बन्धकारणादिअभावतो ।  
लहुपाकटापाकटविपरीतनिसेवतो ॥ ध्कर्_४१५ ॥  
    
तथ पसिद्धिसन्नेह वचनपटिपक्खतो ।  
उच्चावचनियासाय वचनं परिनिट्ठितं ॥ ध्कर्_४१६ ॥  
    
सकललक्ख्यसङ्गहं सम्पुण्णं इदमीदिसं ।  
सत्थदीपनतो ब्यत्तं सवित्थारमपेक्खते ॥ ध्कर्_४१७ ॥  
    
अपच्चादिगणाद्यत्थो वुच्चमानोति वड्ढते ।  
बहुभेदतयातस्मा तस्मिं नायम्पपञ्चितो ॥ ध्कर्_४१८ ॥  
    
सङ्खेपेनतु सद्दत्थो पञ्चधामेव दस्सितो ।  
तथा तथा विसिट्ठोयो अत्थो णादीनमुच्चते ॥ ध्कर्_४१९ ॥  
    
तथाचापच्चानत्थादि विसेसेबह्वनेकधा ।  
अयमेवाभिधेय्यत्थं णादीनं पटिपज्जते ॥ ध्कर्_४२० ॥  
    
कितपच्चयणादिम्हि ञायोतुसम्पवत्तते ।  
त्यादीसुचञ्ञथाभावा ववत्थानानदस्सितो ॥ ध्कर्_४२१ ॥  
    
अपच्चादिचसामञ्ञं अब्ययं भावतद्धितं ।  
णादिकंअतिवित्थार सङ्गण्हन्ति तिधाधरे ॥ ध्कर्_४२२ ॥  
    
    
तद्धितकारिका समत्ता।  
    
यं किपुरिससंयुत्तं क्रियालक्खणवाचकं ।  
कालत्तयसमायुत्तं कारकत्तयसंयुतं ॥ ध्कर्_४२३ ॥  
    
लिङ्गत्तयविसंयुत्तं वचनद्वयसंयुतं ।  
सद्दत्थविञ्ञुना वुत्तं तदाख्यातन्ति वुच्चते ॥ ध्कर्_४२४ ॥  
    
तत्थ वुत्ताच पुरिसा पठममज्झिमुत्तमा ।  
वेय्याकरणपोराणसञ्ञाय अभिलक्खिता ॥ ध्कर्_४२५ ॥  
    
नामतुम्हम्हसंयोगा अत्थभेदप्पकासका ।  
अज्झसयन्तुतिस्सानं पूरेन्ति च पुणन्तिच ॥ ध्कर्_४२६ ॥  
    
लिङ्गत्तयवसेनवा परिवत्तनभावतो ।  
लिङ्गत्तयस्स साधारणसभावो क्रियलक्खणं ॥ ध्कर्_४२७ ॥  
    
गच्छतिपुरिसो कञ्ञा गच्छति मानसं तथा ।  
गच्छतिएवमादिका मुदाहरणमस्सच ॥ ध्कर्_४२८ ॥  
    
कथं पाकादयोभेदा क्रियाभावविनिप्फुटा ।  
करोत्यत्थोक्रियाभावो भावत्यत्थो हि युज्जते ॥ ध्कर्_४२९ ॥  
    
करणं हि क्रियाभावो भवनञ्चेति वुच्चते ।  
ततोपाकाद्यभिधेय्यं पाकादीनं कथं भवे ॥ ध्कर्_४३० ॥  
    
नहि पाकाद्यभिधेय्यो करणादीसु कप्पते ।  
तथाभावाद्यभिधेय्यो पाकादीसु नयुज्जते ॥ ध्कर्_४३१ ॥  
    
कारियरूपाधात्वत्था सब्बसत्ता युताच ते ।  
ततो क्रियाचभावो च सामञ्ञं तेसुगम्मते ॥ ध्कर्_४३२ ॥  
    
सामञ्ञसद्दतो तेन सब्बधात्वत्थदीपनं ।  
युत्थं भावादिसद्देन रुक्खवाचागवादिच ॥ ध्कर्_४३३ ॥  
    
विसेसतोनपाकादि सब्बधात्वत्थदीपतो ।  
नपलासादयो सद्दा सब्बरुक्खप्पकासका ॥ ध्कर्_४३४ ॥  
    
क्रियानं अथ कम्मादिलिङ्गसङ्ख्याविधानकिं ।  
अदब्बत्तान चे एवं पाकादिच्चादिकं कथं ॥ ध्कर्_४३५ ॥  
    
साध्यसिद्धावसाभेदा द्विधाभावो पतीयते ।  
करियतेकतो थम्भो सिद्धो दब्बमपेक्खते ॥ ध्कर्_४३६ ॥  
    
सिद्धावत्थातदवत्थं णादयो तत्थ जायरे ।  
तदन्तानं ततोसङ्ख्या लिङ्गम्मादिसम्भवो ॥ ध्कर्_४३७ ॥  
    
साध्यरूपोपिभावोयं सद्दसत्तिसभावतो ।  
दब्बं वगम्मतेतेन तत्थ कम्मादिसम्भवो ॥ ध्कर्_४३८ ॥  
    
त्याद्यन्तेनतुभावोयं साध्यरूपोभिधीयते ।  
सङ्ख्यादिभेदतो तेन सम्भिसम्भूयतेयथा ॥ ध्कर्_४३९ ॥  
    
अभेदेकत्तसङ्ख्यातु भावाख्याते सभावतो ।  
ञेय्या भावस्स सक्कायं दब्बधम्मातु तस्स न ॥ ध्कर्_४४० ॥  
    
पधान मप्पधानञ्च यत्थ भावद्वयं भवे ।  
कम्मेदब्बिविमद्दादि किलिन्नो कण्डुलादिके ॥ ध्कर्_४४१ ॥  
    
तत्थेकवचना अञ्ञा ख्यातोव किलगम्मते ।  
तण्डुलानं अयं पाको इच्चादिम्हेतदिक्खते ॥ ध्कर्_४४२ ॥  
    
आरद्धातिकिलिन्नत्थं दब्बिसङ्घट्टनादिनो ।  
कम्मस्स गुणभूतत्थं किलिन्नस्सपधानको ॥ ध्कर्_४४३ ॥  
    
पाकोयं तण्डुलानन्ति पच्चक्खेनतु ञायते ।  
सब्बो क्रियासमूहोयं तथा किन्नतुइच्छते ॥ ध्कर्_४४४ ॥  
    
देवदत्तकुलादीहि ननुअञ्ञाक्रियिक्खते ।  
नगामपत्तिसिनाधि कथं हज्जूपपज्जते ॥ ध्कर्_४४५ ॥  
    
देवदत्तादितो हञ्ञे निच्चं तं नतुदिक्खते ।  
सब्बदासन्निट्ठानत्ता नकदाचि इदं भवे ॥ ध्कर्_४४६ ॥  
    
गन्तरूपाद्यभावा चे एते एवानुमीयते ।  
गन्तादिकाक्रियासब्बा पत्तादिफलदस्सना ॥ ध्कर्_४४७ ॥  
    
पच्चक्खाविय मिच्चस्सा यथा दब्बं पतीतिया ।  
अञ्ञथा चिक्खतामाहु दब्बस्साप्यविसेसतो ॥ ध्कर्_४४८ ॥  
    
    
पुरिसादिक्रियाविनिच्छयो।  
    
पवत्ता निट्ठिते भावे वत्तमानमधिट्ठितं ।  
वत्तमानसमीपञ्च वत्तमानं पवक्खते ॥ ध्कर्_४४९ ॥  
    
यथागङ्गासमीपञ्च गङ्गासद्देन वुच्चते ।  
गङ्गायं न्हातुमागच्छ गङ्गायङ्घोस इच्चपि ॥ ध्कर्_४५० ॥  
    
मुख्यामुख्यप्पभेदेन वत्तमानं मतं द्विधा ।  
मुख्यं निरुऌहमापन्नं आरोपेन अमुख्यकं ॥ ध्कर्_४५१ ॥  
    
सद्दो यं समवोहारो सब्बो एव चतब्भिदो ।  
मुख्यामुख्यवसेनेव द्विप्पकारोपवत्तते ॥ ध्कर्_४५२ ॥  
    
ननुयावगतं किञ्चि तावभूतं ततोपरं ।  
भावीतं वत्तमानन्ति कत्थतं परिकप्पते ॥ ध्कर्_४५३ ॥  
    
भूतञ्चत्थिभविस्सन्ति कुतो ञातं पतीतितो ।  
वत्तमानमपिसन्तं पतीतिकिं नमञ्ञते ॥ ध्कर्_४५४ ॥  
    
कथं करियतेचेव करिस्सति चतित्तयं ।  
घटादोपाकटं होति वत्तमानं नकिं मतं ॥ ध्कर्_४५५ ॥  
    
कतं वकारितं भूतं भविस्सं भविकं मतं ।  
कुब्बं कारितमप्पञ्ञं वत्तमानन्तिपाकटं ॥ ध्कर्_४५६ ॥  
    
वत्तमानप्पसङ्गेना तीतानागतदस्सितं ।  
तथापिब्यत्तिया किञ्चि सब्बधानाभिधिय्यते ॥ ध्कर्_४५७ ॥  
    
क्रियासन्तानविच्छेदो एत्थभूतं पतीयते ।  
क्रियानं अविनासेन भूतब्बुद्धिनजायते ॥ ध्कर्_४५८ ॥  
    
अनारम्भेतु भावस्स गम्यतेसो अनागतो ।  
उप्पादाभिमुहोतेन भाव्[ओ(?)] भावीतिदीपितो ॥ ध्कर्_४५९ ॥  
    
वत्तमानादिकोयोयं कालोन्वेससरूपतो ।  
भेदोकथं भवे अस्स निब्बिकारस्स तादिसो ॥ ध्कर्_४६० ॥  
    
सम्बन्धिभेदतो तस्स भेदो उपचरीयते ।  
कालसम्बन्धिनं भेदा कम्मानं सोपि भिज्जते ॥ ध्कर्_४६१ ॥  
    
यथा निच्चोपि आकासो घटादिदब्बसंयुतो ।  
घटाकासादि भेदेन विनो इति विधीयते ॥ ध्कर्_४६२ ॥  
    
यथा वा फलिका विनो आबातिबन्धुकादिहि ।  
संयुत्तेहि तथेकोपि कालोभिन्नो पतीयते ॥ ध्कर्_४६३ ॥  
    
अनाद्यनिधनो एसो पच्चयानुपपत्तितो ।  
निदस्सितो सदा निच्चो कालोसो कालविञ्ञुना ॥ ध्कर्_४६४ ॥  
    
क्रियारूपोपिवाकालो पच्चक्खभेदनिस्सयो ।  
अत्थुसोयन्तदञ्ञावा सब्बथालोपनीयको ॥ ध्कर्_४६५ ॥  
    
केसञ्चि मतभेदेन सद्दसत्थेसु कत्थचि ।  
अञ्ञथापि पदीपेय्य वत्तमानप्पभेदनं ॥ ध्कर्_४६६ ॥  
    
पवत्तपरतोचेव पवत्ताविरतो तथा ।  
निच्चप्पवत्तिसामीपो वत्तमानो चतुब्बिधो ॥ ध्कर्_४६७ ॥  
    
नखादति अयम्मं सं कीऌअन्ति हकुमारिका ।  
पब्बता इह तिट्ठन्ति तथा तिट्ठन्ति निन्नगा ॥ ध्कर्_४६८ ॥  
    
कदा त्वं आगतोसीति एसागच्छामहन्तिच ।  
कदातुवं गमिस्ससि एस गच्छामहन्तिच ॥ ध्कर्_४६९ ॥  
    
चतुधा वत्तमानस्सुदाहरणमिदं कमा ।  
उपलक्खणतो ञेय्यं अनेकविधभेदकं ॥ ध्कर्_४७० ॥  
    
सब्बवारिपजं हितं सद्दसत्थमतो मतं ।  
आसिय्यते क्वचि किञ्चि सब्बेसं एत्थवादिनं ॥ ध्कर्_४७१ ॥  
    
    
कालविनिच्छयो।  
    
कालत्तयञ्च आगम्म क्रियत्थप्पकतीहिदं ।  
अत्थत्तयेव वत्तन्ते यथा सुत्तं विभत्तियो ॥ ध्कर्_४७२ ॥  
    
परस्स पदमत्तनो पदेन दुविधा मता ।  
कत्तुकम्मञ्च भावोच अत्थत्तय मुदीरितं ॥ ध्कर्_४७३ ॥  
    
सकम्मधातुतो तत कम्मकत्ताभिधायिनं ।  
विभत्तीनत्तनो पदा सियुं भावे अकम्मतो ॥ ध्कर्_४७४ ॥  
    
कम्मस्सा वत्तुकामत्ता भावेपिच सकम्मतो ।  
अकम्मा भावकत्तूसु नकम्मे तदभावतो ॥ ध्कर्_४७५ ॥  
    
सतोपिच अवोहारो असतोपिच सो भवे ।  
तं यथानुदरा कञ्ञा वज्झावद्धितकोयथा ॥ ध्कर्_४७६ ॥  
    
तमेतं लोकवोहारं नसक्का अतिवत्तितुं ।  
सो कथं विपरिययो लोके नेवा नुयुञ्जते ॥ ध्कर्_४७७ ॥  
    
क्रियत्थतोच दुविधा कत्तुमत्ता भिधायिनं ।  
अञ्ञेपदविभत्तीनं अत्थस्स नियमो मतो ॥ ध्कर्_४७८ ॥  
    
विञ्ञेय्योसोसकम्मको क्रियत्थो कम्मपेक्खते ।  
अकम्मको क्रियायस्स कत्तुमत्तमपेक्खते ॥ ध्कर्_४७९ ॥  
    
वत्तमानम्हि कालम्हि वत्तमानविभत्तिका ।  
आणत्यासिट्ठत्थेच समीपत्थेच पञ्चमी ॥ ध्कर्_४८० ॥  
    
अनुमति परिकप्पे विभत्तिसत्तमी सिया ।  
पञ्चमी सत्तमी एता विध्यादीसु च वत्तरे ॥ ध्कर्_४८१ ॥  
    
विधिनिमन्तनामन्त नमज्झेसनपुच्छनं ।  
पत्थनाचेव अस्तिच इमेविध्यादयो मता ॥ ध्कर्_४८२ ॥  
    
ञापनञ्च अञ्ञातस्स विधीति परिदीपितं ।  
कटं करोतु करेय्य उदाहरणदस्सनं ॥ ध्कर्_४८३ ॥  
    
पच्चयायतु आख्याने निमन्तन मुदीरितं ।  
भुञ्जतु इह भुञ्जेय्य उदाहरणदस्सनं ॥ ध्कर्_४८४ ॥  
    
कामचारोतु आख्याने आमन्तनमुदीरितं ।  
इहासतु ईहासेय्य उदाहरण दस्सनं ॥ ध्कर्_४८५ ॥  
    
सक्कारपुब्बको ब्यापारो अज्झेसन मुदीरितं ।  
सिक्खापेतु माणवकं सिक्खापेय्याति दस्सितं ॥ ध्कर्_४८६ ॥  
पुच्छा निरूपकारणं सम्पुच्छनमुदीरितं ।  
किन्नुखो ब्याकरणं वा सिक्खतु अथ छन्दकं ॥ ध्कर्_४८७ ॥  
    
किन्नु खो खलु छन्दंवा सिक्खे ब्याकरणं अथ ।  
एतं सम्पुच्छनस्सेव उदाहरण दीपनं ॥ ध्कर्_४८८ ॥  
    
याचनं पत्थनं नाम सद्दसत्थे पकासितं ।  
भिक्खं लभेय्य ददेय्य उदाहरणदस्सनं ॥ ध्कर्_४८९ ॥  
    
परेह्यसक्कुणन्तस्स समत्थन्तु सत्तिभावं ।  
सोमं विजटय्येत्यादि उदाहरणमस्सच ॥ ध्कर्_४९० ॥  
    
हिय्यो पभुतियातीते हिय्यत्तनी विभत्तिका ।  
अज्जपभुतियातीते विभत्यज्जतनी सिया ॥ ध्कर्_४९१ ॥  
    
अतीतरत्तियायामो पच्छिमो अड्डमुस्सवा ।  
भावियापहारोचादि तदड्ढमपिवातथा ॥ ध्कर्_४९२ ॥  
    
सो एसो अवधिमज्झो कालो अज्जतनो मतो ।  
तन्निसेधेनयो अञ्ञो सो अनज्जतनो मतो ॥ ध्कर्_४९३ ॥  
    
द्विधानज्जतनो अयं भूतोभावीति वुच्चते ।  
भूतानज्जतने काले परोक्खेतु परोक्खका ॥ ध्कर्_४९४ ॥  
    
कतस्सासरणेकत्तु अच्चन्तच्छादनेपिच ।  
दस्सनादिआभावेच तीसु ञेय्या परोक्खता ॥ ध्कर्_४९५ ॥  
    
कालो अज्जतनोचायं मतभेदेन दीपितो ।  
अतीतरत्तिया अड्ढं पच्छिमं पहारद्वयं ॥ ध्कर्_४९६ ॥  
    
अवधिरत्तिया अड्ढं पुरिमं पहारद्वयं ।  
एत्तको अवधिमज्झो कालोअज्जतनो इति ॥ ध्कर्_४९७ ॥  
    
परोक्खं किमिदं ञेय्यं कालोतिक्कन्त इन्द्रियो ।  
निच्चो अविपरीतेन ब्यत्तमेतं विसेसनं ॥ ध्कर्_४९८ ॥  
    
सिया क्रियाविसेसोपि कालस्स नविरुज्झते ।  
क्रियापिन अपच्चक्खा निच्चङ्कारियदस्सना ॥ ध्कर्_४९९ ॥  
    
परोक्खकारकेकत्तं तस्सयेवच सेसतो ।  
इति द्विधायमेतिस्सा निब्बत्ति इति निच्छते ॥ ध्कर्_५०० ॥  
    
मुख्यं तं द्वयमेतिस्सा यथावुत्तं विचारणे ।  
अतो एव क्रियारूपो कालोप्यूभयतो भवे ॥ ध्कर्_५०१ ॥  
    
काले अनागते होति भविस्सन्ति विभत्तिका ।  
अनागतेन सम्बन्ध अत्थस्स परिदीपिका ॥ ध्कर्_५०२ ॥  
    
परोक्खा च भविस्सन्ति इमाद्वेच विभत्तियो ।  
पत्थनाविधिसम्पुच्छ नत्थेसु परिकित्तिता ॥ ध्कर्_५०३ ॥  
    
पत्थनासीसनं होति भवेय्यं चेव मादिकं ।  
विधीनंयोगो सक्कारा सक्कार सहितो द्विधा ॥ ध्कर्_५०४ ॥  
    
अधिच्चाति विसुं नेह गहितो विधिसङ्गहो ।  
किमेवकथवन्तो ति सम्पुच्छा सम्पधारणं ॥ ध्कर्_५०५ ॥  
    
क्रियाति पत्तिविसये भवे कालाति पत्तिका ।  
सा क्रियानम्पि निप्फत्ति ञेय्या विरुद्ध पच्चया ॥ ध्कर्_५०६ ॥  
    
अभावसम्भवा भावे वत्तमानाव तिट्ठते ।  
क्रियाति पत्यत्थबला नागथभूतगोचरा ॥ ध्कर्_५०७ ॥  
    
भूतकाला कथं सायं भूतस्स भावहानितो ।  
भूतञ्च नचभूतञ्च कथमेतं नकप्पते ॥ ध्कर्_५०८ ॥  
    
भूतो लक्खणतो काचि क्रियासम्पुण्णकारणा ।  
कुतोचि पटीबन्धाच नभूता गम्मते पुन ॥ ध्कर्_५०९ ॥  
    
भूतक्रियाति पत्यस्स तादिसे विसये यथा ।  
अपतिस्साचिरन्धम्मो यदि त्वं नाचरिस्सति ॥ ध्कर्_५१० ॥  
    
अधम्मबहुले लोके धम्मो नट्ठो व इक्खते ।  
किञ्चिधम्मिकमागम्म न नट्ठोवेत्थगम्मते ॥ ध्कर्_५११ ॥  
    
वत्थुतोपापिभूतस्स भावस्स परिकप्पते ।  
अभावो तेन भूतत्थ विसया सायमुच्चते ॥ ध्कर्_५१२ ॥  
    
नाहरिस्सति वेदेहि नागमिस्सावनं यदि ।  
गमनं हरणञ्चेव भूतमेव तथापिच ॥ ध्कर्_५१३ ॥  
    
नसिया तं यदि किञ्चि इच्चाभावो पकप्पते ।  
भूतायएवातिपत्ति क्रियाय कप्पते ततो ॥ ध्कर्_५१४ ॥  
    
अञ्ञथासाकथं सिया भूतभावस्स निस्सया ।  
गतिद्वयं पजहित्वा घोसमत्तं पकप्पते ॥ ध्कर्_५१५ ॥  
    
ननु भूतस्स भावस्स विद्धंसा भावमिच्छते ।  
भूतक्रियातिपत्तिका ईदिसङ्किं नगय्हते ॥ ध्कर्_५१६ ॥  
    
विरोधसन्निधानासा कम्माभावो कुतोचिपि ।  
क्रियातिपत्तिसम्मता पाकाभावोतु ईदिसं ॥ ध्कर्_५१७ ॥  
    
कथं विद्धं सरूपास्स येन भूता क्रिया सिता ।  
अञ्ञथाहि विरुज्झेय्य वेय्याकरणदस्सनं ॥ ध्कर्_५१८ ॥  
    
भूतकाला सयत्थेन भूतकम्माति पत्तिया ।  
इति चे ननुनिच्चसा कालस्स परिकप्पते ॥ ध्कर्_५१९ ॥  
    
भूतत्थादि क्रियायोगं तादिसं इति वण्णितं ।  
कम्मञ्चेन तथाभूतं कालस्सेतं कथं भवे ॥ ध्कर्_५२० ॥  
    
क्रियारूपोथ कालोयं तस्मिं नुत्तं पतिद्वयं ।  
भूतकम्मातिपत्यस्स कथमिच्चादि पुब्बकं ॥ ध्कर्_५२१ ॥  
    
भूतक्रियातिपत्यस्स एवरूपा पतीयते ।  
यथातिपत्तिया अयं सब्बसद्दत्थसण्ठिति ॥ ध्कर्_५२२ ॥  
    
भावीभावातु पत्तितु कुतोचिलिङ्गदस्सना ।  
गम्मतेञ्ञथापच्चक्खा कथमेतं विनिच्छयो ॥ ध्कर्_५२३ ॥  
    
लिङ्गञ्च कप्पटिपक्खं यं किञ्चि वत्थुदस्सनं ।  
यथा सम्भवमेत्थस्स भावीभावातिपत्तिसु ॥ ध्कर्_५२४ ॥  
    
क्रियाकालस्स वोहारे वत्तमानादिका इमा ।  
यथासकालं उप्पन्ना सद्दन्तरसमागमा ॥ ध्कर्_५२५ ॥  
    
पच्छाकालन्तरं वुत्ता पदसङ्खारमिस्सिता ।  
भवतिनामभवनो इच्चादिकमिदं मतं ॥ ध्कर्_५२६ ॥  
    
पदन्तरसमायोगा त्यत्तरूपं यमिक्खते ।  
नतं बाधकमत्थस्स पदसङ्खारगामिनो ॥ ध्कर्_५२७ ॥  
    
अन्तरङ्गतया पच्छा बाहिरङ्गमपेक्खितं ।  
यथादस्सनमेतञ्च पयोगेस्वनुगम्मते ॥ ध्कर्_५२८ ॥  
    
कम्मकत्तुत्तमेतस्मिं अतोएव नलक्खणं ।  
निस्सायपदसङ्खारं तप्पयोगोपपत्तितो ॥ ध्कर्_५२९ ॥  
    
यथावोहारमेवायं अतोसद्दत्थसण्ठिति ।  
सिद्धलक्ख्यानुसारेन वोहारोप्यनुगम्मते। ॥ ध्कर्_५३० ॥  
    
धात्वादिकारविहितन्त्यादीनन्तुविभत्तिनं ।  
विसयेपच्चयाहोन्ति दुविधातेविभागतो ॥ ध्कर्_५३१ ॥  
    
खछसाआयईयाव णापेणापयणेणया ।  
यस्मापकतितो पुब्बं जायरे पच्चया इमे ॥ ध्कर्_५३२ ॥  
    
धात्वत्थविहितत्ताते धातुभूताव पच्चया ।  
धातुनिद्देसतो तेहि सियुन्त्यादिविभत्तियो ॥ ध्कर्_५३३ ॥  
    
णेणयाच उवण्णन्ता अतोद्वे पच्छिमासियुं ।  
भावेतिभावयत्यादि हापेति हापयन्तिच ॥ ध्कर्_५३४ ॥  
    
ब्यञ्जनन्ताचतुरोव पच्चया सम्भवन्तिमे ।  
इवण्णन्ताच एदन्ता होन्ति णापेचणापया ॥ ध्कर्_५३५ ॥  
    
कारितेनतु संयोगा अकम्माचेसकम्मका ।  
सकम्माचे अकम्मका द्विकम्माचे तिकम्मका ॥ ध्कर्_५३६ ॥  
    
गणेस्वन्तोगधायेव पच्चयाते अनेकधा ।  
त्यादीसुपन होन्तेसु पच्छापकतितोसियुं ॥ ध्कर्_५३७ ॥  
    
गणभेदापि विञ्ञेय्या पण्डितेन गणञ्ञुना ।  
धातुवसो अनञ्ञोति सद्दसत्थे पकासितो ॥ ध्कर्_५३८ ॥  
    
भूवादिच रुधादिच दिवादिस्वादयो पि च ।  
कियादिच तनादिच गहादिचचुरादिच ॥ ध्कर्_५३९ ॥  
    
धातुतिकेन अत्थेन धातुच धारणत्थता ।  
सकत्थञ्च विसेसत्थं अञ्ञत्थञ्चापि धारयु(?)ं ॥ ध्कर्_५४० ॥  
    
आख्यातसागरमथज्जतनीतरङ्गं ।  
धातुज्जलंविकरणागमकालमीनं ॥ ध्कर्_५४१ ॥  
    
लोपानुबन्धरियमत्थविभागतीरं  
धीरातरन्ति कविनो पुथुबुद्धिनावा।  
    
आख्यातकारिकासमत्ता।  
    
भावेचणादिआख्यातो क्रियत्थकारितेसुच ।  
भावकारकरूपञ्च पुब्बमेव निवेदितं ॥ ध्कर्_५४२ ॥  
    
क्रियाचेधातुना वुत्ता ब्यत्ता तथेव नन्वयं ।  
विधिभावासयो तेन विनासोनावगम्मते ॥ ध्कर्_५४३ ॥  
    
नन्वेवंविधिना वुत्तो धात्वत्थोसोकथं क्रिया ।  
सद्दस्स सहितस्सत्थो विना योगेन गम्मते ॥ ध्कर्_५४४ ॥  
    
रुक्खादिअत्थो रुक्खादि सद्दस्सेत्यापियं मतं ।  
तथा प्यूपायोएसेव नो चे सापिहता इति ॥ ध्कर्_५४५ ॥  
    
विधिमत्तेनचाप्येसा ननुनेव पतीयते ।  
क्रियात्थसहिता तस्मा पतीयतीति चे मतं ॥ ध्कर्_५४६ ॥  
    
उभयत्थो क्रिया सिया विधिनेवहि किं मतं ।  
तदभावेनदिट्ठेति क्रियत्थेप्येवमिच्छते ॥ ध्कर्_५४७ ॥  
    
विध्यभावेयथाभावो धातुयानेवगम्मते ।  
धात्वभावेपि नेवायं विधिमत्तेन ञायते ॥ ध्कर्_५४८ ॥  
    
तेन उभिन्नमत्थोयं पकतिपच्चयानच ।  
क्रियत्थत्तमतो एव धातुयाप्यनिवारितं ॥ ध्कर्_५४९ ॥  
    
यज्जेवं केवलाधातु वोहारेसु पयुज्जतु ।  
सा लभते व सब्बत्थ पयोगपथमप्पिते ॥ ध्कर्_५५० ॥  
    
वोहारस्स अनादिनो अस्सावट्ठितिया कथा ।  
कातुं किं विपरिययो सक्कुणेय्य सामञ्ञतो ॥ ध्कर्_५५१ ॥  
    
विसेससद्दसङ्केते स्वेकदेसत्थकप्पना ।  
करियतेतु केवलं बालं ञातुं विनिच्छयो ॥ ध्कर्_५५२ ॥  
    
यज्जेवं कारकत्थोपि धातुअत्थं पपज्जते ।  
न हि पच्चयमत्तेन तस्सा प्यत्थिसमन्वयो ॥ ध्कर्_५५३ ॥  
    
ननुत्तं समुदायत्थो सब्बोवोहारिको इति ।  
एकदेसप्पयोगस्स सम्भवोत्थि नजातुच ॥ ध्कर्_५५४ ॥  
    
पच्चयत्थो तु कत्तादि तस्स तत्थ विधानतो ।  
सङ्केतकालेएवायं विभागो सम्पवत्तते ॥ ध्कर्_५५५ ॥  
    
अत्थो पकतिया एसो पच्चयत्थो इतीदिसो ।  
विध्यत्थो एवकत्तादि तस्मा सङ्केत अञ्जसे ॥ ध्कर्_५५६ ॥  
    
अनादिअयमालोको सद्दो यस्स नपाकटो ।  
ब्यञ्जते तस्ससत्थेन ञातुं दीपोवरोहितो ॥ ध्कर्_५५७ ॥  
    
सिद्धसद्दानुवादोयं ततो एव निसिद्धते ।  
इतरेतरतासिद्धि लख्यलक्खणानङ्क्वचि ॥ ध्कर्_५५८ ॥  
    
न सिया तावकत्तरि न याव कि क्विधीयते ।  
किक्विधानमपिह्येतं कत्तरीति अपेक्खते ॥ ध्कर्_५५९ ॥  
    
एवमादीसु ञातब्बा इतरीतरञ्ञट्ठितो ।  
अनेनपि नयेनाञ्ञं इति आसयमुहते ॥ ध्कर्_५६० ॥  
    
सामञ्ञेनेवनादिनो यमत्थो अत्रदस्सितो ।  
भावोकारकछक्कञ्च यम्पगेव पपञ्चितो ॥ ध्कर्_५६१ ॥  
    
यो तु सङ्खातपुब्बत स्सीलतद्धम्मलक्खणो ।  
सो तस्सेवविसेसोयं यथा लक्खणमिक्खते ॥ ध्कर्_५६२ ॥  
    
णादि वित्थारतोत्वेस सप्पपञ्चमिहोच्चते ।  
सामञ्ञवचनेनेव विसेसं सक्यमुहितुं ॥ ध्कर्_५६३ ॥  
    
पकत्यादिविभागोपि णादीनन्नेह वुच्चते ।  
पायत्ता सुगमत्ताच रूपनिप्फत्तिरूपतो ॥ ध्कर्_५६४ ॥  
    
ततो अञ्ञत्थएवादि पपञ्चोस्मिं नदस्सितो ।  
ब्युप्पन्नरूपसिद्धीनं अस्मिनामिकमत्ततो ॥ ध्कर्_५६५ ॥  
    
उपपदणादयोच तदञ्ञेच द्विधा मता ।  
तब्बिसेसोतु वित्थारो यथासुत्तं पतीयते ॥ ध्कर्_५६६ ॥  
    
कितकारिका समत्ता।  
तम्बदीपव्हये रट्ठे रिमद्दनपुरे वरे ।  
महाथेरानमावासे नन्दानामविहारके ॥ ध्कर्_५६७ ॥  
    
वसता थिरचित्तेन जिनसासननन्दिना ।  
धम्मसेनापतिनाम थेरेन रचिता अयं ॥ ध्कर्_५६८ ॥  
    
    
कारिका निट्ठिता।

