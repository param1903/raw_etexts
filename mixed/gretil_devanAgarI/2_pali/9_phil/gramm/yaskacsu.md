+++
title = "Yasa Mahathera: Kaccayanasara \r\nBased on the ed. by Ūḥ Tvanḥ Sinḥ (et al.): Saddā ṅay 15 coṅ pāṭh,\r\nRankun : Icchāsaya piṭakat cā puṃ nhip tuik 1964."

+++


## Intro
  
 Yasa Mahathera: Kaccayanasara   
Based on the ed. by Ūḥ Tvanḥ Sinḥ (et al.): Saddā ṅay 15 coṅ pāṭh,  
Rankun : Icchāsaya piṭakat cā puṃ nhip tuik 1964.   
  
  
Yasa Mahathera: Kaccayanasara  
Based on the ed. by Ūḥ Tvanḥ Sinḥ (et al.): Saddā ṅay 15 coṅ pāṭh,  
Rankun : Icchāsaya piṭakat cā puṃ nhip tuik 1964.  
  
  
  
Input by Aleix Ruiz Falqués  
  
  
  
CONTRIBUTOR'S NOTE:  
This is a provisional transcript from the Burmese edition.  
It is meant to be a searchable romanised version of the Burmese edition.  
Please do not quote it without checking the readings with the original.  
  
  
  
  
{*n} = NOTE number in TEXT (moved to the end of the verse line)  
{*n ...} = NOTE  
  
  
  
  
THIS GRETIL TEXT FILE IS FOR REFERENCE PURPOSES ONLY!     
COPYRIGHT AND TERMS OF USAGE AS FOR SOURCE FILE.   
  
Text converted to Unicode (UTF-8).  
(This file is to be used with a UTF-8 font and your browser's VIEW configuration   
set to UTF-8.)  
  
  
description: multibyte sequence:  
long a   ā     
long A   Ā     
long i   ī     
long I   Ī     
long u   ū     
long U   Ū     
vocalic r   ṛ    
vocalic R   Ṛ    
long vocalic r   ṝ    
vocalic l   ḷ    
long vocalic l   ḹ    
velar n   ṅ    
velar N   Ṅ    
palatal n   ñ     
palatal N   Ñ     
retroflex t   ṭ    
retroflex T   Ṭ    
retroflex d   ḍ    
retroflex D   Ḍ    
retroflex n   ṇ    
retroflex N   Ṇ    
palatal s   ś     
palatal S   Ś     
retroflex s   ṣ    
retroflex S   Ṣ    
anusvara   ṃ    
visarga   ḥ    
long e   ē     
long o   ō     
l underbar   ḻ    
r underbar   ṟ    
n underbar   ṉ    
k underbar   ḵ    
t underbar   ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


    
। नमो तस्स भगवतो अरहतो सम्मासम्बुद्धस्स ।

    
मुन्दिन्दक्को तमं मोहंहन्त्वा बोधेसि पङ्कजं ।  
जनंसद्धम्मरंसीहि सो सम्पालेतुमं जिनो ॥ य्कच्_१ ॥  
    
मागधिकाय बालानं बुद्धिया बुद्धसासने ।  
वक्खं कच्चायनसारं निस्साय जङ्घदासकं ॥ य्कच्_२ ॥  
    
कत्तादो यत्थ आख्यातं कित्समासस्सुतद्धितं ।  
सवुत्तो तत्थ पठमा अत्थमत्तविवच्छया ॥ य्कच्_३ ॥  
    
कत्तुकम्मनि आख्यातं तद्धितं वधिवज्जिते ।  
सामिवज्जे कित्समासो खिले जाति विसेसके ॥ य्कच्_४ ॥  
    
कितादिवाचकानाम गोणाते च विसेसना ।  
वुत्तस्सादिपरं सङ्ख्यं सेसा लिङ्गादिगाहिनो ॥ य्कच्_५ ॥  
    
नामानञ्चे चये वाक्यं गोणसङ्ख्या चयङ्गसा ।  
॥॥ ॥॥ [मिस्सिन्ग् लिने] ॥॥ ॥। ॥ य्कच्_६ ॥  
    
पकती विकतीचापि यत्र वुत्तं द्वयम्पिच ।  
वाचको पकतिसङ्ख्यं गण्हातिस्सा पधानतो ॥ य्कच्_७ ॥  
    
भेदो विसेसनं भेद्यं विसेस्यं तं द्वयं यदि ।  
तुल्यत्थम्भेदकं भिय्यो भेद्यलिङ्गादिगाहकं ॥ य्कच्_८ ॥  
    
साधम्मसाधनं सिद्ध मसिद्धस्सो पमानकं ।  
उपमेय्यमसिद्धं तं द्वयमेकविभत्तिकं ॥ य्कच्_९ ॥  
    
पयुत्ते गम्यमानेवा वुत्ते तुम्हम्हि मज्झिमो ।  
तथुत्तमो भवेम्हम्हि सेसम्हि पठमो भवे ॥ य्कच्_१० ॥  
    
एककालाभिधानम्हि वुत्तेसु नामआदिसु ।  
परोव पुरिसो होति धातुतो पठमादिसु ॥ य्कच्_११ ॥  
    
झत्थनिद्दिट्ठे तुम्हम्हे न सका पुरिसा सियुं ।  
उपायोपादियहेय्यो उपेय्यं तेन साधियं ॥ य्कच्_१२ ॥  
    
गतिबुद्ध्यासनसद्दा कम्मकानञ्च कारिते ।  
भज्जादीनञ्च यो कत्ता कम्मसञ्ञो सधातुनं ।  
हरक्कराभिवादीनं दिसज्झोहरतिस्सवा ॥ य्कच्_१३ ॥  
    
नीखादाव्हादसद्दाय कन्दानं सम्भवे न सा ।  
वहानियन्तु हेतुम्हि भक्खिस्साहिंसनेपिच ॥ य्कच्_१४ ॥  
    
पधानं नीवहादीनं अप्पधानं दुहादिनं ।  
करितानं सकं कम्मं वच्चं कत्ता पयोजको ॥ य्कच्_१५ ॥  
    
अभावा अभिधेय्यस्स अञ्ञदप्याह कम्मजो {*१} ।  
कालद्धभावदेसेतु नाभिधात्यञ्ञसम्भवे ॥ य्कच्_१६ ॥  
    
{*१ अञ्ञमप्याह - कत्थचि}  
कालद्धभावदेसानं कम्मता कम्मकेहि वे ।  
अन्तभूतक्रियाञ्ञेहि योगे सम्भोति धातुहि ॥ य्कच्_१७ ॥  
    
किताख्यातविसेस्येहि यंवुत्तं तं पकासति ।  
विसेसनानुत्तमपि वुत्तं वादप्पभेदतो ॥ य्कच्_१८ ॥  
    
वुत्तम्पि वुत्ततं याति पदन्तरेह्यनुत्ततं ।  
क्वचानुत्तं पनानुत्तं वुत्तञ्चापि पदन्तरे ॥ य्कच्_१९ ॥  
    
    
सामञ्ञनिद्देसो।  
    
परस्स कत्तरियेव अत्तनोपन तीसुपि ।  
विकरणातु सब्बेपि कत्वत्थे सब्बधातुके ॥ य्कच्_२० ॥  
    
अस्सब्बधातुकेप्येसु किञ्चि इच्छन्ति पच्चयं ।  
पच्चुप्पन्नादिकालेसु वत्तमानादयो कमा ॥ य्कच्_२१ ॥  
    
आरद्धानिट्ठितो भावो पच्चुप्पन्नो सुनिट्ठितो ।  
अतीतानागतुप्पाद मप्पत्ताभिमुखाक्रिया ॥ य्कच्_२२ ॥  
    
कतस्सासरणे कत्तु अच्चन्तच्छादनेपिच ।  
दिट्ठादीनमभावेच तीसु ञेय्या परोक्खता ॥ य्कच्_२३ ॥  
    
अतीतरत्तिया यामो पच्छिमोड्ढममुस्सवा ।  
भाविनियादिप्पहारो तदड्ढं वाज्जतेह्यहो ॥ य्कच्_२४ ॥  
    
विरुद्धहेतुयोगावा हेतुवेकल्लतोपि वा ।  
क्रियानमभवोव क्रियातिपन्नमीरितं ॥ य्कच्_२५ ॥  
    
तञ्च द्विधा भूतं भावी भूतं सम्पुण्णकारणा ।  
भावीभावातिपन्नन्तु कुतोचि लिङ्गदस्सना ॥ य्कच्_२६ ॥  
    
कालभेदमनिस्साय पञ्चमी सत्तमी सियुं ।  
पत्थना विधिसम्पुच्छा विसया परिकित्तिता ॥ य्कच्_२७ ॥  
    
पत्थनासीसनं तेसु नियोगो विधि सो द्विधा ।  
सादरानादरा पुच्छा किमेवं सम्पधारणं ॥ य्कच्_२८ ॥  
    
क्रियाकालविवच्छायं वत्तमानादयो खिला ।  
यथासकालमुप्पन्ना सद्दन्तरसमागमा ॥ य्कच्_२९ ॥  
    
पच्छा कालन्तरं ब्रूते पदसङ्खारकालतो ।  
पुरा दिब्बत्यसद्धम्मो इत्यादिकमिदं मतं ॥ य्कच्_३० ॥  
    
पदन्तरेन यो ञातो नसोत्थो बाधकोभवे ।  
पदसङ्खारभाविस्स अत्थस्स बाहिरङ्गतो ॥ य्कच्_३१ ॥  
    
यथा विवच्छमेवायं सब्बा सद्दत्थसण्ठिति ।  
सिद्धलक्ख्यानुसारेन विवच्छाप्यनुगम्यते ॥ य्कच्_३२ ॥  
    
    
आख्यातनिद्देसो।  
    
भावे कम्मनि किच्चाहु खत्थापि पच्चया तथा ।  
अञ्ञत्थापि क्वचि किच्चा युतुसब्बम्हि साधने ॥ य्कच्_३३ ॥  
    
सद्दत्थरुचतादीहि सीलादीस्वपि कत्तरि ।  
णी तु आदीच सब्बेहि सीलादीस्वपि कत्तरि ॥ य्कच्_३४ ॥  
    
भावे कम्मनि भूतेतो ठासावसा रुहाजरा ।  
सिजनीसिलिसारम्भा कत्तरिच अकम्मका ॥ य्कच्_३५ ॥  
    
गमनत्था तथाधारे आहारत्था च धातुतो ।  
भावमत्तेतु धातुम्हा अविवच्छितकम्मका ॥ य्कच्_३६ ॥  
    
तवन्तुण्वु तु आवीतु सब्बस्मा अपि कत्तरि ।  
पायसो णादयो भावे केचि तेस्वपि कारके ॥ य्कच्_३७ ॥  
    
कितभावो दब्बमिव तेन कम्मादयो अपि ।  
पायो सत्यपि कम्मस्मिं भावत्थविहिता किता ॥ य्कच्_३८ ॥  
    
क्रियानमेक कत्तूनं भावे त्वादिपुराक्रिया ।  
तुन्तु भावे तदत्थाचे इच्छत्थादिक्रियापिच ॥ य्कच्_३९ ॥  
    
पच्चयत्थोपि भावोयं विनातेनापसिद्धितो ।  
धातुरत्थोपि सेसेवं चयत्थो तेन सब्बको ॥ य्कच्_४० ॥  
    
सङ्केतकालमेवायं विभागो सम्पवत्तते ।  
अत्थोयं पकतियेसो पच्चयत्थो इतीदिसो ॥ य्कच्_४१ ॥  
    
सिद्धसद्दानुवादोय मतो एव नसिज्झते ।  
इतरेतरतोसिद्धि लक्ख्यलक्खणिका क्वचि ॥ य्कच्_४२ ॥  
    
अनादिरयमालोको सद्दख्योयस्स नप्फुटो ।  
ब्यञ्जते तस्स सत्थेन दीपोव गतियावुतो ॥ य्कच्_४३ ॥  
    
मानन्ता वत्तमाने च लक्खणे हेतुके सियुं ।  
किता धात्वत्थ सम्बन्धे होन्ति कालन्तरेस्वपि ॥ य्कच्_४४ ॥  
    
कितकाभिधेय्यलिङ्गा इयुवण्णावरादिजो ।  
अपच्चयोणो दुतियो इपच्चयो पुमे सियुं {*२} ॥ य्कच्_४५ ॥  
    
{*२ णोतिभावेचाति सुत्तेनविहित णप्पच्चयोव}  
    
युचाकत्तरि भावस्मिं किच्चा कोच नपुंसके ।  
तवादिक्खत्तुमन्तातु अब्ययनामका सियुं ॥ य्कच्_४६ ॥  
    
    
कितनिद्देसो।  
    
यत्रत्थे नोविधियन्ते त्यादिप्पभुतयोच ते ।  
सोनुत्तो तत्रकम्मादो दुतियादी यथारहं ॥ य्कच्_४७ ॥  
    
क्रियप्पे दुतियाकम्मे घनयोगे खणद्धनि ।  
कम्मप्पवचनीयेन क्वन्तेहि चुभयादिभि ॥ य्कच्_४८ ॥  
    
सकन्त साधक तमा कत्तु करण कारका ।  
ततिया तेसुहेत्वत्थे सत्तम्यालक्खणेपिच ।  
विसेसने सहत्थेच योगे पुब्बादिनापिच ॥ य्कच्_४९ ॥  
    
पूजानुग्गहकामेन यस्स सन्दीयते धनं ।  
लद्धसामित्तकं तंहि सम्पदानन्ति कित्तितं ।  
चतुत्थीसम्पदानेच युत्ते नमोति आदिना ॥ य्कच्_५० ॥  
    
क्रियावधिरपादानं तस्मिं च पञ्चमी सिया ।  
कत्तुकम्मानमाधारो निस्सयानं क्रियाय यो ॥ य्कच्_५१ ॥  
    
ओकासो सत्तमीतम्हि क्रियालक्ख्यक्रियायवा ।  
इप्पकति तकम्मेच कम्मे गहादिनम्पिच ॥ य्कच्_५२ ॥  
    
काले निमित्ते करणे पिण्डचरादिधातुनं ।  
अधिनासत्तमी साम्ये उपेनाधिकिनापिसा ॥ य्कच्_५३ ॥  
    
विसेसन विसेस्यानं अञ्ञमञ्ञमपेक्खता ।  
सम्बन्धो च तस्मिं छट्ठी कित्योगे कम्मकत्तरि ॥ य्कच्_५४ ॥  
    
नकत्तरि द्वये पत्ते ण्वुयुतीनं तुवा भवे ।  
थीअण्व्वुनं द्वये किच्चे नेव कत्तरि एववा ।  
निट्ठादीनं नहोत्येव भावेवा यस्स कत्तरि ॥ य्कच्_५५ ॥  
    
दिसिनो अन्तिनो कम्मे करिनो यतनेपिच ।  
हरतिस्सानुकारेपि सति हिंसत्थधातुनं ॥ य्कच्_५६ ॥  
    
दयतिस्सिच्छतिस्सापि तित्यत्थेकरणेपिच ।  
आधारके भवे निच्चं कम्मकत्तरि तस्सतु ॥ य्कच्_५७ ॥  
    
सत्तमीनादरेसामि अपिनिद्धारणे तथा ।  
ततिया पञ्चमीचेव पुथुनाना पयोगतो ॥ य्कच्_५८ ॥  
    
रितेतु दुतिया सापि विनाञ्ञत्रेहि तापिच ।  
छट्ठी हेतुपयोगेतु हेत्वत्थे सुद्धनामतो ॥ य्कच्_५९ ॥  
    
सब्बनामातु सब्बाव क्रियानिप्फत्तिकारणा ।  
गोणमुख्यप्पभेदेन कम्मादिकारका सियुं ॥ य्कच्_६० ॥  
    
कारकनिद्देसो।  
    
विसेसन विसेस्यानं अभिन्नत्थत्तमीरितं ।  
समासो नाम तादिम्हि तद्धितोपि विधीयते ॥ य्कच्_६१ ॥  
    
दुतियादीसमास्यन्ते यत्र नामपदेहि सो ।  
परेहितु तप्पुरिसो विसेस्यत्र परं बहुं ॥ य्कच्_६२ ॥  
    
विसेसनं विसेस्येन एकत्थं यदि तन्द्वयं ।  
स कम्मधारयो तस्मिं पायो पुब्बं विसेसनं ॥ य्कच्_६३ ॥  
    
तद्धितत्थे समाहारे उत्तरस्मिं पदे परे ।  
समास्यन्ते दिगु यत्र सङ्ख्यासङ्ख्येय्यवाचिभि ॥ य्कच्_६४ ॥  
    
उभेतप्पुरिसा वुत्ता कारियञ्चे तदासयं ।  
लक्खतं लक्ख्यलक्खेसु लक्ख्यलक्खणदस्सिना ॥ य्कच्_६५ ॥  
    
यत्रानेकपदाञ्ञत्थे बहुब्बीहि समुच्चते ।  
सरूपा यदिवा युद्धे विदिसाय दिसाय वा ॥ य्कच्_६६ ॥  
    
पुब्बं विसेसनं तत्र सत्तमी निट्ठन्तम्पिच ।  
परन्तु आवुधत्तेहि विभासाब्याहितादिसु ॥ य्कच्_६७ ॥  
    
समाहारेतरीतरयोगे नामसमुच्चयो ।  
द्वन्दो पुब्बं भवे तत्र अच्चितप्पसरं बहुं ॥ य्कच्_६८ ॥  
    
विभत्यादोब्ययायत्र सो ब्ययीभावो इस्सते ।  
परादयो पञ्चमिया छट्ठिया ओरमादयो ॥ य्कच्_६९ ॥  
    
छट्ठीतप्पुरिसे राजा मनुस्सेहि परासभा ।  
पण्डके सालमत्थेपि छाया बाहुल्लपुब्बिका ॥ य्कच्_७० ॥  
    
वास्सुसेनासुरासालानिसाछाया इमेपन ।  
उपञ्ञोपक्कमा निच्चं तदादित्तप्पकासने ॥ य्कच्_७१ ॥  
    
    
समासनिद्देसो।  
    
सम्बन्धे कारके पिण्डे भावे गोत्ते परत्रच ।  
कथ्यन्ते तद्धिता रुऌहा समासन्ताब्यया अपि ॥ य्कच्_७२ ॥  
    
    
तद्धितनिद्देसो।  
कच्चायनसारगन्थो निट्ठितो।

