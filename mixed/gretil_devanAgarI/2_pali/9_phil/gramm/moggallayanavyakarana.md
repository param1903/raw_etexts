+++
title = "Moggallayanavyakarana"

+++


## Intro
  
  
  
  
Moggallayanavyakarana  
  
  
  
  
Moggallayanavyakarana  
  
Input by the Sri Lanka Tripitaka Project  
  
[CPD Classification ]  
[SL Vol Mogg-1] [\z Mogg /] [\w I /]      
[SL Page 001] [\x   1/]       
  
Moggallāyanavyākaraṇaṃ.  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


पठमो कण्डो।  
---------  
नमो तस्स भगवतो अरहतो सम्मासम्बुद्धस्स।  
---------  
सिद्धमिद्धगुणं साधु नमस्सित्वा तथागतं।  
सधम्मसङ्घं भासिस्सं मागधं सद्दलक्खणं।

अआदयो तिताऌईस वण्ण। १।  
    
अकारादयो निग्गहितन्ता तेवत्ताऌईसन्खरा वण्ण नाम होन्ति;  
अ आ इ ई उ ऊ ए ऋ ओ ओ क ख ग घ ङ च छ ज झ ञ ट ठ ड ढ ण त थ द ध न प  
फ ब भ म य र ल व स ह ऌअ अं; तेन क्वत्थो "एओन मवण्णे" ति ताऌईसाति  
वचनङ्कत्थचि वण्णलोपं ञापेति; तेन-पटिसङ्खययोति सोति-आदि सिद्धं।

दसादो सरा। २।  
    
तत्थादिम्हि दस वण्ण सरा नाम होन्ति; तेन क्वत्थो "सरोलोपे सरे"च्चादि।

द्वेद्वे सवण्णा। ३।  
    
तेसु द्वेद्वे सरा सवण्णा नाम होन्ति; तेन क्वत्थो "वण्णपरेन सवण्णेपि"।

पुब्बो रस्सो। ४।  
    
तेसु द्वीसु योयो पुब्बो सोसो रस्ससञ्ञो होति; तेसु ऋ ल्̥ संयोगतो पुब्बाव दिस्सन्ती; तेन  
क्वत्थो "रस्सो वे" च्चादि।

[स्ल् पगे ००२] [\x २।]       
    
परो दीघो। ५।  
    
तेस्वेव द्वीसु योयो परो सोसो दीघसञ्ञो होति; तेन क्वत्थो "योलोपतिसु दीघो" च्चादि।

कादयो ब्यञ्जना। ६।  
    
ककारादयो वण्ण निग्गहीतपरियन्ता ब्यञ्जन सञ्ञा होन्ति; तेन क्वत्थो "ब्यञ्जने  
दीघरस्सा" च्चादि।

पञ्च पञ्चका वग्गा। ७।  
    
कादयो पञ्चका पञ्च वग्गा नाम होन्ति; तेन क्वत्थो "वग्गे वग्गन्तो" च्चादि।

बिन्दु निग्गहीतं। ८।  
    
स्वायं वण्णो बिन्दुमत्तो सो निग्गहीतसञ्ञो होति; तेन क्वत्थो "निग्गहीतमि" च्चादि;  
गरुसञ्ञाकरणं अन्वत्थसञ्ञत्थं।

इयुवण्णझला नामस्सन्ते। ९।  
    
नामं पापिपदिकं तस्स अन्ते वत्तमाना इवणणुवण्ण झलसञ्ञा होन्ति यथाक्कमं;  
तेनक्वत्थो "झला वे" च्चादि।

पित्थियं। १०।  
    
इत्थियं वत्तमानस्स नामस्सन्ते वत्तमाना इवण्नुवण्ण पसञ्ञा होन्ति; तेन क्वत्थो "ये  
पस्सिवण्णस्स" इच्चादि।

घा। ११।  
    
इत्थियं वत्तमानस्स नामस्सन्ते वत्तमानो आकारो घसञ्ञो होति; तेन  
क्वत्तो"सब्रह्मादिते" च्चादि।

गोस्यालपने। १२।  
    
आलपने सि गसञ्ञो होति; तेन क्वत्थो "गे वे" च्चादि।  
    
---------  
विधिब्बिसेसनन्तस्स। १।  
    
यं विसेसनं तदन्तस्स विधिञातब्बो; "अतो योनं टाटे" नरा नरे।

सत्तमियं पुब्बस्स। २।  
    
सत्तमीनिद्देसे पुब्बस्सेव कारियं ञातब्बं; "सरो लोपो सरे" वेलग्गं; तमहन्तिध  
कस्मा न होति? सरेतोपसिलेसिकाधारो तत्थेताव वुच्चते पुब्बस्सेव होति न परस्साति।

पञ्चमियं परस्स। ३।  
    
पञ्चमीनिद्देसे परस्स कारियं ञातब्बं; "अतो योनं टाटे" नरा नरे; इध न होति जन्तुयो  
अनत्ता; इध कस्मा न होति? ओसध्यो अनन्तरे कतत्थताय न व्यवहितस्स कारियं।

[स्ल् पगे ००३] [\x ३।]       
    
आदिस्स। ४।  
    
परस्स सिस्समानं कारियमादिवण्नस्स ञातब्बं; "र सङ्ख्यातो वा" तेरस।

छट्ठियन्तस्स। ५।  
    
छट्ठिनिद्दिट्ठस्स यं तदन्तस्स * विञ्ञेय्यं; "राजस्सि नाम्हि" राजिता।

ङनुबन्धो। ६।  
    
ङकारोनुबन्धो यस्स सोत्तस्स होति; "गोस्सावङ्" गवास्सं।

 अनुबन्धानेकवण्ण सब्बस्स। ७।  
    
 अकारोनुबन्धो यस्स सोनेकक्खरो वादेसो सब्बस्स होति; "इमस्सानित्थियं टे"एसु  
"नाम्हनिमी" अनेन।

ञकानुबन्धाद्यन्ता। ८।  
    
छट्ठिनिद्दिट्ठस्स ञानुबन्धकानुबन्धा आद्यन्ता होन्ति; "ब्रूतो तिस्सीञ्" ब्रवीति,  
"भुस्सवुक्" बभुव।

मनुबन्धो सरनमन्ता परो। ९।  
    
मकारोनुबन्धो यस्स सो सरानमन्ता सरा परो होति; "मञ्च रुधादीनं" रुन्धति।

विप्पटिसेधे। १०।  
    
द्वीन्नं यावकासानमेकत्तप्पसङ्गे परो होति; यथा-द्विन्नं तिण्णं वा पुरिसानं  
सहप्पत्तियं परो; सो च गच्छति त्वं च गच्छसि, तुम्हेगच्छथ; सो च गच्छति क्वं  
चगच्छसि अहं च गच्छामि, मयं गच्छाम।

सङ्केतोनवयवोनुबन्धो। ११।  
    
यो नवयवभुतो सङ्केतो सोनुबन्धोति ञातब्बो; "लतुपितादी नमासिम्हि" कत्ता, सङ्केतोति +  
किं? पकतियादसमुदायस्सानुबन्धता मा होतुति, अनवयवोहि समुदायो  
समुदायरूपत्तायेव; अनवयवग्गहणं किं? अनेन जनेन; इमिनाव लोपस्सावगतत्ता  
नानुबन्धलोपाय वचनमारद्धं।

वण्णपरेन सवण्णोपि। १२।  
    
वण्णसद्दो परो यस्मा तेन सवण्णोपि गयहति सयञ्च रुपं; "युवन्नानमेओ लुत्ता"  
वातेरिता, समोना।

न्तु वन्तु मनत्वावन्तुतवन्तुसम्बन्धी। १३।  
    
वन्त्वादिसओन्धीयेव न्तु गय्हति; "न्तन्तुनं न्तो योम्हि पठमे"गुणवन्तो;  
वनत्वादिसम्बन्दीति किं? जन्तु तन्तु।  
---------  
---------------------------------------  
* जट्ठीनिद्दिढस्स यं कारियं तदन्तस्स वण्णस्स,  
+ सद्धेकतग्गहणं।

[स्ल् पगे ००४] [\x ४।]       
    
सरो लोपो सरे। १।  
    
सरे सरो लोपनीयो होति; तत्रिमे, सद्धिन्द्रियं। नोहेतं, भिक्खुनोवादो, समेतायस्मा,  
अभिभायतनं, पुत्तामत्थि, असन्तेत्थ।

परो क्वचि। २।  
    
सरम्हा परो सरो क्वचि लोपतियो-होति; सोपि, साव, यतोदकं, ततोव; क्वचीति किं?  
सद्धिन्द्रियं, अयमधिकारो आपरिच्चेदावसाना तेन नातिप्पसङ्गो।

न द्वे वा। ३।  
    
पुब्बपरसरा द्वेपि वाक्वचि न लुप्यन्ते; लता इव लतेव लताव।

युवण्णानमेओ लुत्ता। ४।  
    
लुत्ता सरा परेसं इवण्नुव ण्णानं एओ होन्ति वा यथाक्तमं; तस्सेदं, वातेरितं,नोपेति,  
वामोरु, अतेवञ्ञे, वोदकं; कथं पच्चोरस्मिन्ति? योगविभागा, वात्वेव-तस्सिदं; लुत्तेति  
किं? लता इव।

यवा सरे। ५।  
    
सरे परे इवण्णुवण्णानं यकारवकारा होन्ति वा यथाक्कमं; व्याकतो, *  
इच्चस्स,अज्क्दितमुत्तो, स्वागतं। भवापनलानिलं वात्वेव-इतिस्स; क्वचित्वेव-यानीध,  
सुपट्ठितं।

ओओनं। ६।  
    
एओनं यवा होन्ति वा सरे यथाक्कमं; त्यज्ज तेज्ज, स्वाहं सोहं, क्वचित्वेव-पुत्तामत्ति,  
असन्तेत्थ।

गोस्सावल्̥। ७।  
    
सरे गोस्स अवल्̥ होति; गवास्सं, यथरिव तथरिवेति-निपाताव; भुसामि वेति + इवसद्दो  
एवत्थो।

व्यञ्जने दीघरस्सा। ८।  
    
रस्सदीघानं क्वचि दीघरस्सा होन्ति व्यञ्जने; तत्रायं, मनुनीवरे, सम्मदेव,  
मालभारी।

सरम्हाद्वे। ९।  
    
सरम्हा परस्स व्यञ्जनस्स क्वची द्वे रूपा होन्ति, पग्गहो; सरम्हाति-किं? तङ्कणं।

चतुत्थदुतियेस्वेसं ततियपठमा। १०।  
    
चतुत्थदुतियेसु परेस्वेसं चतुत्थदुतियानं तब्बग्गे ततियपठमा होन्ति पच्चासत्त्या;  
निग्घोसो, अक्खन्ति, बोज्झङ्गा, सेतच्छत्तं, दड्ढो, निट्ठानं। महद्धनो, यसत्थेरो,  
अप्फुटं, अबभुग्गतो; एसवितिकिं? थेरो; एसत्ति-किं? पत्थो।  
---------------------------------------  
* व्याकासि। + बुसामिवेति।

[स्ल् पगे ००५] [\x ५।]       
    
वितिस्सेवे वा। ११।  
    
एवसद्दे परे इतिस्स वो होति वा; इत्वेव इच्चेव; एवेति-किं? इच्चाह।

एओनमवण्णे। १२।  
    
एओनं वण्णे क्वचि अ होति वा; दिस्वा याचकमागते, अकरम्हसते, एसअत्थो, एसधम्मो,  
मग्गो अग्गमक्कायति, स्वायतनं, हीयत्तनं, करस्सु; वात्वेव-याचके आगते, एसो धम्मो,  
वण्णेति किं? सो।

निग्गहितं। १३।  
    
निग्गहीतमागमो होति वा क्वचि; चक्खु उदपादी चक्खु उदपादी, पुरिमञ्जाति पुरिमजाति,  
कत्तब्बं कुसलं बहुं; अवंसिरोति-आदिसु निच्चं ववत्थित विभासत्ता वाधिकारस्स;  
सामत्थियेनागमोव सच रस्ससरस्सेव होति तस्स रस्सानुगतत्ता।

लोपो। १४।  
    
निग्गहीतस्स लोपो होति वा वक्वचि; क्याहं किमहं। सारत्तो संरत्तो;  
सल्लेखो-गन्तुकामो-गन्तुमनोति-आदिसु निच्चं।

परसरस्स। १५।  
    
निग्गहीतम्हा परस्स सरस्स लोपो होति वाव क्वचि; त्वंसि त्वमसि।

वग्गे वग्गन्तो। १६।  
    
निग्गहीतस्स खो वग्गे वग्गन्तो वा होति पच्चासत्त्या; तङ्करोति तङ्करोति, तञ्चरति  
तञ्चरति, तण्ठानं तण्ठानं, तन्धनं तन्धनं, तम्पाति तम्पाति; निच्चं पदमज्झे,  
गन्त्वा, क्वचञ्ञत्रापि, सन्तिट्ठति।

येवहिसुञ्ञो। १७।  
    
यएवहिसद्देसु निग्गहितस्स वा ञो होति; यञ्ञदेव, तञ्ञेव, तञहि; वात्वेव-यंयदेव।

ये संस्स। १८।  
    
संसद्दस्स यं निग्गहीतं तस्स वा ञो होति यकारे; सञ्ञमो संयमो।

मयदा सरे। १९।  
    
निग्गहितस्स मयदा होन्ति वा सरे क्वचि; तम्हं। तयिदं। तदलं; वात्वेव-तं अहं।

वनतरगा चागमा। २०  
    
एते मयदा चागमा होन्ति सरे वाक्वचि; तिवङ्गिकं, इतोनायति, चिनित्वा।  
तस्मातिह;निरोजं,पुथगेव, इधमाहु,यथयिदं, अत्तदत्थं;वात्वेव-अत्तत्थं;अतिप्पगो  
खो तावाति-पठमन्तो पगसदेदाव।

[स्ल् पगे ००६] [\x ६।]       
    
छा ऌओ। २१।  
    
छयद्दा परस्स सरस्स ऌअकारो आगमो होति वा; छऌअङ्गं, छऌआयतनं; वात्वेव-छ  
अभिञ्ञा।

तदमिनादीनि। २२।  
    
तदमिनादीनि साधुनि भवन्ति; तं इमिना तदमिना। सकिं आगामी सकदागामी, एकं इध  
अहं एकमिदाहं, संविधाय अव हारो संविदावहारो, वारिनो वाहको वलाहको, जीवनस्स  
मूतो जिमूतो, छवस्स सयनं सुसानं, उद्धं खमस्स उदुक्खलं, पिसितासो पिसाचो,  
महियं रवतीति वयुरो, एवमञ्ञेपि पयोगतोनुगन्तब्बा; परेसं पिसोदरादिमिवेदं  
दट्ठब्बं।

तवग्गवरणनं ये चवग्गबयञा। २३।  
    
नवग्गवरणनं चवग्गबयञा होन्ति यथाक्कमं यकारे; अपुच्चण्डकायं। तच्छं,  
यज्जेवं। अज्झत्तं, थञ्ञं, दिब्बं, पय्येसना, पोक्खरञ्ञे; क्वचित्वेव-रत्या।

वग्गलसेहि ते। २४  
    
वग्गलसेहि परस्स यकारस्स क्वचिते वग्गलसा होन्ति; सक्कते, पच्चते, अट्टते, कुप्पते,  
फल्लते, अस्सते; क्वचित्वेव-क्याहं।  
    
हस्स वीपल्लासो। २५।  
    
हस्स विपल्लासो होति यकारे; गुय्हं।

वे वा। २६।  
    
हस्स विपल्लासो होति वा वकारे; बह्वाबाधो बव्हाबाधो।

तथनरानं टठणऌआ। २७।  
    
तथनराना टाठृणऌआ होन्ति वा; दुक्कटं, अट्ठकथा, गहणं, पऌइसो, पऌआयति,  
वात्वेव-दुक्कतं, क्वचित्वेव-सुगतो।

संयोगादिलोपो। २८।  
    
संयोगस्स यो आदिभुतोवयवो तस्स वा क्वचि लोपो होति; पुप्फंसा, जायतेहिति।

वीच्छाभिक्खञ्ञेसु द्वे। २९।  
    
वीच्छायमाभिक्कञ्ञे च यं वत्तते तस्स द्वे रूपानि होन्ति; क्रियाय गुणेन दब्बेन  
वाभिन्ने अत्थे व्यापितुमिच्छा वीच्छा; रुक्खंरुक्खं वसति, गामोगामो रमणीयो,  
गामेगामे पानीयं, गेहेगेहे इस्सरो, रसंरसं भक्खयति, किरियङ्किरियमारभते।  
    
अत्थियेवानुपुब्बियेपि वीच्छा, मूलेमूले थूला, अग्गेअग्गे सुखुमा; यदिहि एत्थ  
मूलग्गभेदो न सिया आनुपुब्बियम्पि न भवेय्य; मासकम्मासकं इमम्हा कहापकण  
भवत्तानं द्विन्नं देहीति-मासकम्मासकमिच्चेतस्मा वीच्छावगम्यते, सद्दन्तरतो  
पन इमम्हा कहापणति-अवधारणं; पुब्बं पुब्बं पुप्फन्ति, पठमम्पठमं  
पच्चन्तीति-वीच्छाव; इमे उभो अड्ढा कतरा कतरा एसं विन्नमड्ढता, सब्बे इमे अड्ढा  
कतमाकतमा इमेसं

[स्ल् पगे ००७] [\x ७।]       
    
अड्ढता, इहापि वीच्छाव; आभिक्खञ्ञं-पोनोपुञ्ञं, पचतिपचति पपवतिपपवती,  
लुनाहिलुनाहित्वेवायं लुनाति, भुत्वाभुत्वा गच्छति, पटपटा करोति, पटपटायति।

स्यादिलोपो पुब्बस्सेकस्स। ३०।  
    
वीच्छयमेकस्स द्वीत्ते पुब्बस्स स्यादिलोपो होति, एकेकस्स तथ मत्थकमत्थकेनाति?  
स्यादिलोपो पुब्बस्साति योगविभागा; नचातिप्पसभोक योगविभागा इट्ठप्पसिद्धीति। 

सब्बादिनं वीति हारे। ३१।  
    
सब्बादीना वीतिहारे द्वे भवन्ति पुब्बस्स स्यादिलोपो च; अञ्ञमञ्ञस्स भोजका, इतरीतरस्स  
भोजका।

यावबोधं सम्बमे। ३२।  
    
तुरितेनापायहेतुपदस्सनं सम्बमो, तस्मिं सति वत्तु यावन्तेहि सद्देहि सोत्थो  
विञ्ञायते तावन्तो सद्दा पयुज्जन्ते; सप्पो सप्पो सप्पो, बुज्झस्सु बुज्झस्सु बुज्झस्सु,  
भिन्नो भक्खुसङ्घो भिन्नो भिक्कुसङ्घो।

बहुलं। ३३३३३।  
    
अयमधिकारो आसत्थपरिसमत्तिया तेन नातिप्पसगो इट्ठसिद्धि च।  
    
इति मोग्गल्लायनव्याकरणे वुत्तिया  
पठमो कण्डो।  
---------  
    
द्वे द्वेकानेकेसु नामस्मा सियोआयोनाहि  
सनंस्माहिसनंस्मिंसू। १।  
    
एतेसं द्वेद्वे होत्ति एकानेकत्थेसु वत्तमानतो नामस्मा; मुनि मुनयो, मुनिं मुनयो,  
मुनिना मुनीहि, मुनिस्स मुनीना, मुनिस्मा मुनीहि, मुनिस्स मुनीनं, मुनिस्मिं  
मुनीसु; एवङ्कुमारी कुमारियो, कञ्ञा कञ्ञायोति; एताति सत्त दुकानि सत्तविभत्तियो;  
विभागोविभत्तीति कत्वा-एत्त सिअमितिकाराकारा "किमंसिसूति" सङ्केतत्था।

कम्मे दुतिया। २।  
    
करीयति कत्तु क्रियायाभिसम्बन्धीयतीति कम्मं, तस्मिं दुतिया विभत्ति होति; कटं  
करोति, ओदनं पवति, आदिच्चं पस्सति, ओदनो पच्चतीति-ओदनसद्दतो कम्मता नप्पतियते,  
किञ्चरहि? आख्याततो; कटं करोति, विपुलं दस्सनीयत्ति-अत्थेव गुणयुत्तस्स कम्मता;  
इच्छितेपि कम्मत्ताव दुतिया सिद्धा; गावुं पयो दोहति, गोमन्तं गावं याचति,  
गावमवरुन्धति वजं, मानवका मग्गं पुच्छति, गोमन्तं गावं भिक्कते, रुक्ख  
मवचिनाति फलानि, सिस्सं धम्मं ब्रूते, सिस्सा धम्ममनुसासति।

[स्ल् पगे ००८] [\x ८।]       
    
एवमनिच्छितेपि; अहिं अभिलङ्घयति, विसं भक्खेति; यन्नेविच्छितं नापि अनिच्चितं  
तत्थापि दुतिया सिद्धा; गामं गच्छन्तो रुक्कमूलमुपसप्पति, पठविं अधिसेस्सति,  
गाममधितिट्ठति, रुक्खमज्झासनेति-अधिसिठासानं पयोगेधिकरणे  
कम्मववचनच्छा।  
    
वत्तिच्छातो हि कारकानि होन्ति; तंयथा-वलाहका विज्जोतते, वलाहकस्स विज्जोतते, वलाहको  
विज्जोतते, वलाहके विज्जोतते, वलाहकेन विज्जोततेति।  
    
एवमभिनिविसस्सवा,धम्ममहिनिविसते धम्मे वा, तथा  
उपत्वज्झावसस्साभोजननिवुत्तिवचनस्स;गाममुपवसति, गाममनु वसति,  
पब्बतमधिवसति, घरमावसति; अभोजननिवुत्तिवचनस्साति-किं? गामे  
उपवसती-भोजन निवुत्तिं करोतीति अत्थो।  
    
तप्पानावारेपि कम्मत्ताव दुतिया सिया, नदिम्पिवति गामं चरति; एवं सचे मं  
नालपिस्सतीति-आदिसुपि।  
    
विहिताव पटियोगे दुतिया, पटिभन्तु तं चुन्द बोज्झङ्गाति-तं पटिबोज्झङ्गा भासन्तुति  
अत्थो; यदातु धातुना युत्तो पति तदा तेनायो गा सम्बन्धे छट्ठिव तस्स तप्पटिभातीति;  
अक्खे दिब्बति, अक्खेहि दिब्बती, अक्खेसु दिब्बतीति-कम्मकरणधिकरणवचनिच्छा।

कालद्धानमच्चन्तसंयोगे। ३।  
    
क्रियागुणदब्बेहि साकल्लेन कालद्धानं सम्बन्धो अच्चन्तसंयोगो, तस्मिं  
विञ्ञायमानेकालसद्देहि अद्धसद्देहि वदुतिया होति; मासमद्धीते, मासं कल्याणि,  
मासं गुऌअधाना, कोसमधीते, कोसं कुटिला नदी, कोसं पब्बतो;  
अच्चन्तसंयोगेति-किं?मासस्स द्वीहमधीते; कोसस्सेक देसे पब्बतो; पुङण्हसमयं  
निवासेत्वा, एकं समयं भगवा, इमं रत्तिं चत्तारो महाराजाति-एवमादीसु कालवाचीहि  
अच्चत्तसंयोगन्ताव दुतिया सिद्धा, विभत्तिविपल्लासेनवा बहुलं विधाना।  
    
फलप्पत्तियं क्रियासुपरीसमत्त्यपवग्गो तस्मिं विञ्ञायमाने कालद्धानं  
क्रियायच्चन्तसंयोगे ततियाभिमता सापि करणत्ताव सिद्धा; मासे नानुवाकोधीतो,  
कोसेनानुवाकोधीतोति; अनपवग्गे तु असाधकतमत्ता करणत्ताभावे दुतियाव  
मासमधीतोनुवाको न चानेन गहितोति।  
    
कारकमज्क्दे ये कालङान वाचिनो ततो सत्तमीपञ्चमियो अभिमता; अज्ज भुत्वा देवदत्तो  
द्वीहे भुञ्जिस्सति द्वीहा भुञ्जिस्सति, अत्रट्ठोयमिस्सासो कोसे लक्खं विज्झति, कोसा लक्खं  
विज्झतीति-तापीह सकसक कारकवचनिच्छायेव सिद्धा।

[स्ल् पगे ००९] [\x ९।]       
    
गतिबोधाहारसद्दत्थाकम्मकभज्जादीनं पयोज्जे। ४।  
    
गमनत्थानं बोधत्तानं आहारत्थानं सद्दत्थानमकम्मकानं भज्जा दीनञ्च  
पयोज्जे कत्तरि दुतिया होति, सामत्थिया च पयोजकव्यापारेन कम्मतावस्स होतीति-पतीयते;  
गमयति माणवकं गामं, यापयति माणवकं गामं, बोधयति माणवकं  
धम्मं वेदयति माणवकं धम्मं, भोजेती माणवकमोदनं, आसयति  
माणवकमोदनं, अज्झापयति माणवकं वेदं, पाठयति माणवकं वेदं, आसयति  
देवदत्तं, साययति देवदत्तं, अञ्ञं भज्जापेति, अञ्ञं कोट्टापेती, अञ्ञं  
सन्थरापेति॥।एतेसमेवाति-किं? पाचयति ओदनं देवदत्तेन यञ्ञदत्तो; पयोज्जेति-किं?  
गच्छति देवदत्तो, यदा चरहि गमयतिदेवदत्तं यञ्ञदत्तो; तमपरो पयोजयति तदा  
गमयति देवदत्तं यञ्ञदत्तेनेति-भवतब्बं गमयतिस्सा गमनत्थत्ता।

हरादिनं वा। ५।  
    
हरादीनं पयोज्जे कत्तरि दुतिया होति वा; हारेति भारं देवदत्तं देवदत्तेनेति वा,  
अज्झोहारेति सत्तुं देवदत्तं देवदत्तेनेतिवा, कारेति देवदत्तं देवदत्तेनेति वा, दस्सयते  
जनं राजा जनेनेति वा, अभिवादयते गरुं देवदत्तं देवदत्तेनेति वा।

न खादादीनं। ६।  
    
खादादीनं पयोज्जे कत्तरि दुतिया न होति; खादयति देवदत्तेन, आदयति देवदत्तेन,  
अव्हापयति देवदत्तेन, सद्दापयति देवदत्तेन, कन्दयति देवदत्तेन, नासयति  
देवदत्तेन।

वहस्सानियन्तुके। ७।  
    
वाहयति भारं देवदत्तेन; अनियन्तुकेति-किं? वाहयति भारं बलिवद्दे।

भक्खस्साहिंसायं। ८।  
    
भक्खयति मोदके देवदत्तेन; अहिंसायन्ति-किं? भक्कयति बलिवद्देसस्सं।

ध्यादीहि युत्ता। ९।  
    
धिआदीहि युत्ततो दुतिया होति; धिरत्थुमं पूतिकायं। अन्तरा च राजगहं, अन्तरा च  
नालन्दं, समाधानमन्तरेन; * मुचलिन्दमितो सरमिच्चादि-छट्ठियापवादोयं।

लक्खणित्थम्भुतवीच्चास्वभिना। १०।  
    
लक्खणदिस्वत्तेस्वभिना युत्तम्हा दुतिया होति; रुक्खमभि विज्जोत ते विज्जु, साधु  
देवदत्तो मातरमहि। रुक्कंरुक्कमभि तिट्ठति।  
---------------------------------------  
* समोधानमन्तरेन।

[स्ल् पगे ०१०] [\x १०।]       
    
पतिपरिहि भागे च। ११।  
    
पतपरिहि युत्तम्हा लक्खणदिसु भागे चत्थे दुतिया होति; रुक्खम्पति विज्जोतते विज्जु,  
साधु देवदत्तो मातरम्पति, रुक्खंरुक्खम्पति तिट्ठति, यदेत्थ मम्पति सिया,  
रुक्खं परि विज्जोतते विज्जु, साधुदेवदत्तो मातरम्परी, रुक्खंरुक्खमपरि तिट्ठति,  
यदेत्थ मं परि सिया।

अनुना। १२।  
    
लक्खणदिस्वत्तेस्वनुना युत्तम्हा दुतिया होति; रुक्खमनुविज्जोत ते विज्जु,  
सच्चकिरियमनु पावस्सि; हेतु च लक्खणं भवति, साधु देवदत्तो मातरमनु,  
रुक्खंरुक्कमनु तिट्ठति, यदेत्थ मं अनुसिया।

सहत्थे। १३।  
    
सहत्थेनुना युत्तम्हा दुतिया होति; अनुसारिपुत्तं पञ्ञावन्तो।

हीने। १४।  
    
हीनत्थेनुना युत्तम्हा दुतिया होति; अनुसारिपुत्तं पञ्ञावन्तो।

उपेन। १५।  
    
हीनत्थे उपेन युत्तम्हा दुतिया होति; उपसारिपुत्तं पञ्ञावन्तो।  
    
सत्तम्याधिक्ये।१६।  
    
आधिक्यत्थे उपेन युत्तम्हा सत्तमी होति; उपखारियं दोणे।

सामित्तेधिना। १७।  
    
सामिभावत्थेधिना युत्तम्हा सत्तमी होति; अधिब्रह्मदत्ते पञ्चाला अधिपञ्चालेसु  
ब्रह्मदत्तो।

कत्तुकरणेसु ततिया। १८।  
    
कत्तरि करणे च कारके ततिया होति; पुरिसेन कतं, असिता छन्दति, पकतियाभिरूपो, गोत्तेन  
गोतमो, सुमेधो नाम नामेन, जातिया सत्तवस्सिकोति-भुधातुस्स सम्बवाकरणे एव  
ततिया; एवं समेन धावति, विसमेन धावति। द्विदोणेन धञ्ञं किणति, पञ्चकेन  
पसवो किणतीति।   
    
सहत्थेन। १९।  
    
सहत्थेन योगे ततिया सिया; पुत्तेन सह गतो, पुत्तेन सद्धिं आगतो; ततियापि छट्ठि च  
अप्पधाने एव भवति।

लक्खणे। २०।  
    
लक्खणे वत्तमानतो ततिया सिया; तिदण्डकेन परिब्बाजकमद्दक्खि, अक्खिण काणे; तेन  
हि अङ्गेन अङ्गितो विकारो लक्खीयते।

हेतुम्हि। २१।  
    
तक्किरियायोग्गे ततिया सिया; अन्तेन वसति, विज्जाय यसो।

पञ्चमिणे वा। २२  
    
इणेहेतुम्हि पञ्चमी होति वा; सतस्मा बद्धो सतेन वा।

[स्ल् पगे ०११] [\x ११।]       
    
गुणे। २३  
    
परङ्गभुते हेतुम्हि पञ्चमी होति वा; जऌअत्ता बद्धो जऌअत्तेन, पञ्ञाय मुत्तो, हुत्वा  
अभावतोनिच्चा, सङ्खारनिरोधा विञ्ञाणनिरोधो।

छट्ठी हेत्वत्थेहि। २४।  
    
हेत्वत्थवावीहि योगे हेतुम्ही छट्ठी सिया; उदरस्स हेतु, उदरस्स कारण।

सब्बादितो सब्बा। २५।  
    
हेत्वत्थेहि योगे सब्बादीहि सब्बा विभत्तियो होन्ति; को हेतु, कं हेतुं, केन हेतुना, कस्स  
हेतुस्स, कस्मा हेतुस्मा, कस्स हेतुस्स, कस्मिं हेतुस्मिं; किं कारणं,केन कारणेन; किं  
निमित्तं, केन निमित्तेन; किं पयोजनं, केन पयोजनेन  
इच्चेवमादि॥।हेत्वत्थेहित्वेव-केन कतं।

चतुत्थि सम्पदाने। २६।  
    
यस्स सम्मा पदीयते कस्मिं चतुत्थि सिया; सङ्घस्स ददाति। आधारविचक्खायं सत्तमीपि  
सिया, सङ्घे देहि।

तादत्थ्ये। २७।  
    
तस्सेदं तदत्थं तदत्थभावे जोततीये नामस्मा चतुत्थि सिया; सितस्स पटिघाताय,  
अत्थाय हिताय देवमनुस्सानं, नालं दारभरणय, यूपाय दारु, पाकाय  
वजतीत्वेवमादि।  
    
कस्स सादुं न रुच्चति, मा आयस्मन्तानम्पि सङ्घभेदो रुच्चित्थ, खमति सङ्घस्स,  
भत्तमस्स नच्छादेतीति-छट्ठी सम्बन्धवचनिच्छायं; न चेवं विरोधो सिया  
सदिसरूपत्ता एवं विधेसु च सम्बन्धस्स सद्दिकानुवत्तना; कस्स वा त्वं धम्मं  
रोचेसीति-अत्थमत्ते पठमा।  
    
एवमञ्ञापि विञ्ञेय्या परतोपि यथागमं।  
    
रञ्ञो सतं धारेति, रञ्ञो छत्तं धारेतीति-सम्बन्धे छट्ठी; एवं रञ्ञो सिलाघते,  
रञ्ञो हनुते, रञ्ञो उपतिट्ठते, रञ्ञो घपते, देवापि तस्स पिहयन्ति तादितो, तस्स कुज्झ  
* महावीर, यदहं तस्स पकुप्पेय्यं, दुहयति दिसानं मेघो, यो मित्तानं न दूभति,  
यो अप्पदुट्ठस्स नरस्स दुस्सति, क्याहं अय्यानं अपरज्झामि, इस्सयन्ति समणनं  
तित्थिया, धम्मेन नयमानानं का उसूया, रञ्ञो भाग्यमारज्झति। रञ्ञो भाग्यमिक्कते,  
तेन यावितो अयावितो वा तस्स गावो पटिसुणाति, गावो आसुणति, भगवतो पच्चस्सोसुं, होतु  
पतिहिणति, होत्वनुहिणति, आरोवयामि वो, पतिवेदयामि वो, धम्मं ते देसिस्सामि, यथा नो  
सत्था व्याकरेय्य, अलं ते इध वासेन, किं? तेजटाहि दुम्मेध, अरहति मल्लो  
मल्लस्साति॥।जीवितं तिणयपि न मञ्ञमानोति-तादत्थ्ये + चतुत्थि; तिणेन यो अत्थो  
तदत्थायपिति अत्थो; "यो च सीतच  
---------------------------------------  
* कुज्झति। + तादत्थे, तदत्थे।

[स्ल् पगे ०१२] [\x १२।]       
    
उण्हञ्च तिण भिय्यो न मञ्ञति" तिणमिव जीवितं मञ्ञमानोति-सविसयाव विभत्तियो;  
सग्गाय गच्छतीति-तादत्थ्ये चतुत्थी, यो हि सग्गं गच्छति तदत्थं तस्स  
गमनन्ती॥।कम्मवचनिच्चायं तु दुतियावसग्गं गच्छति; आयुं भोतो होतु, चिरं  
जीवितम्भद्दं कल्याणं अत्थं पयोजनं कुसलं अनामयं हितं पथ्यं सुखं सातं  
भोतो होतु; साधु सम्मुति मे, पुत्तस्साविकरेय्य * गुय्हमत्थं, तस्स मे सक्को पातुर  
होसि, तस्स पहिणेय्य, भिक्खूनं दतं पाहेसि, कप्पति समणनं आयोगो। + एकस्स  
द्विन्नं तिण्णं वा पहोति, उपमं ते करिस्सामि, अञ्जलिन्ते पग्गणहामि, तस्स थासु,  
लोकस्सत्थो, नमो ते पुरिसाजञ्ञ, सोत्थि तस्स, अलं मल्लो मल्लस्स, समत्थो मल्लो मल्लस्स,  
तस्स हितं, तस्स सुखं, स्वागतं ते महाराजाति-सब्बत्थ छट्ठी सम्बन्धे।

एवं विधमञ्ञम्पेवं विञ्ञेय्यं यथागमं।  
पञ्चम्यवधिस्मा। २८।  
    
पदत्थावधिस्मा पञ्चमी विभत्ति होति; गामस्मा आगच्चति, एवं चोरस्मा भायती, चोरस्मा  
उत्तसती, चोरस्मा तायति, तोरस्मा रक्खतीति।  
    
सचे भायथ दुक्खस्स, पमादे भयदस्सावी, तसि [x] दण्डस्साति-छट्ठिसत्तमीयोपि  
होन्तेव सम्बन्धारवचनिच्छायं; अज्झेना पराजेति, पटिपक्खे पराजेतीति-सवीसयाव  
विभत्तियो; सवे केवट्टस्स परज्जिस्सामीति-छढीपि होति सम्बन्धवचनिच्चायं; यवेहि  
गावो चारेति, पापा चित्तं निवारये, काके रक्खति तण्डुलाति-सविसयेव पञ्चमी; चित्तं  
रक्खेथ मेधावीति-दुतियाव दिस्सति कम्मत्थे; उपज्झाया अन्तरधायति, उपज्झाया  
अधीते, कामतो जायते सोकोति-सविसयेव पञ्चमी; तत्थेवन्तरधायिंसु, नटस्स सुणेति,  
पदुमं तत्थ जायेथाति-सत्तमीजट्ठियोपि होन्तेव सविसये; हिमवन्ता पहवति गङ्गा,  
पाणातिपाता विरमस्सु खिप्पं, अञ्ञो देवदत्ता, भिन्नो देवदत्ताति-सविसयेव पञ्चमी;  
एवं आरा सो आसवक्खया, इतरो देवदत्ता, उद्धं पादतला अधो केसमत्थका,पुब्बो गामा,  
पुब्बेव सम्बोधा, ततो परं, ततो अपरेण समयेन, ततुत्तरीन्ति;  
सम्बन्धवचनिच्छायं छट्ठिपि; पुरतो गामस्स, दक्खिणतो गामस्स, उपरि  
पब्बतस्स, हेट्ठा पासादस्साति; पासादमारुय्ह पेक्खती पासादा पेक्खति, आसने उपविसित्वा  
पेक्खती आसना पेक्खतीति-अवधिवचनिच्छायं पञ्चमी; पुच्छनाख्यातेसुपि; कुतो  
भवं, पाटलिपुत्तस्माति; तथा देसकालमानेपि; पाटलिपुत्तस्मा राजगहं सत्तयोजनाति  
सत्तसु योजनेसूति वा; एवमितो तिण्णम्मासानमच्चयेनाति; किच्छा लम्बन्ति-गुणे पञ्चमी;  
किच्छेन मे अधिगतन्ति-हेतुम्हि करणे वा ततिया; एवं थोका मुत्तो, थोकेन  
मुत्तोति॥।थोकं चलतीति-क्रियाविसेसते कम्मनि दुतिया; दुरन्तिकत्थयोगेपि ** सविसयेव  
पञ्चमिछट्ठियो सियुं; दुरं गामस्मा, अन्ति ---------------------------------------  
* तस्स पुत्तसाविकरेय्य। + अयोगो। [X] तति।  
** दुरत्तिकत्थकालयोगेपि।

[स्ल् पगे ०१३] [\x १३।]       
    
कं गामस्मा, दुरं गामस्स, अन्तिकं गामस्साति दुरन्तिकत्थे ह तु सब्बाव सविसये  
सियुम्बाधकाभावा; दुरो गामो अन्तिको गामोत्वेवमादि; केचि पनाहु असत्तवचनेहेतेहि  
पाटिपदिकत्ते दुतियाततियापञ्चमीसत्तमियो सत्तवचनेहि तु सब्बाव सविसयेति;  
तेपनञ्ञेहेव परिसखित्ता; दुरं मग्गो, अन्तिकं मग्गोति-क्रियाविसेसनं भुधातुस्स  
गम्ममानत्ता; सुद्धो लोभतीयेहि धम्मेहि, परिमुत्तो दुक्खस्मा, विविच्चेव कामेहि,  
गम्भिरतो च पुथुलतो च योजनं, आयामेन योजनं, ततो प्पभुति, यतो सरामि  
अत्तानन्ति-सविसयेव विभत्तियो।

अपपरिहि वज्जने। २९।  
    
वज्जने वत्तमानेहि अप्परीहि योगे पञ्चमी होति; अपसालास आयन्ति वानिजा, परिसालाय आयन्ति  
वानिजा, सालं वज्जेत्वाति अत्थो; वज्जनेति किं? रुक्खं परिविज्जोतते विज्जु, आपाटलिपुत्तस्मा  
वससि देवोति-मरियादाभिविधिस्ववधिम्हियेव पञ्चमि,विना पाटलिपुत्तेन सहवेति-विसेसो;  
एवं याव पाटलिपुत्तस्मा वस्सि देवोति।

पटिनिधिपटिदानेसु पतिना। ३०।  
    
पटिनिधिम्हि पटादाने च वत्तमानेन पतिना योगे नामस्मा पञ्चमी विभत्ति होति;  
बुद्धस्मा पति सारिपुत्तो, घतमस्स तेलस्मा पति ददाति, पटिनिधिपटिदानेसूति-किं?  
रुक्खम्पति विज्जोतते।

रिते दुतिया च। ३१।  
    
रितेसद्देन योगे नामस्मा दुतिया होति पञ्चमी च, रिते सद्धम्मं, रिते सद्धम्मा।

विनाञ्ञतु ततिया च। ३२।  
    
विनाञ्ञत्रसद्देहि योगे नामस्मा ततिया च होति, दुतियापञ्चमीयो च, विना वातेन,  
विनावातं, विना वातस्मा, अञ्ञत्र एकेन पिडपाततीहारकेन, अञ्ञत्र धम्मं, अञ्ञत्र  
धम्मा।

पुथनानाहि। ३३।  
    
एतेहि योगे ततिया होति पञ्चमी च; पुथगेव जनेन, पुथगेव जनस्मा, जनेन नाना,  
जनस्मा नाना।  
    
सत्तम्याधारे। ३४।  
    
क्रियाधारभुतकत्तुकम्मानं धारणेन यो क्रियायाधारो तस्मिं कारके नामस्मा  
सत्तमी होति; कटे निसीदति, थालियं ओदनं पवति, आकासे सकुणा, तिलेसु तेलं, गङ्गायं  
वजो।

निमित्ते। ३५।  
    
निमित्तत्थे सत्तमि होति; अजिनम्हि हञ्ञते दिपि, मुसावादे पावित्तियं।

[स्ल् पगे ०१४] [\x १४।]       
    
यब्भावो भावलक्खणं। ३६।  
    
यस्स भावो भावन्तरस्स लक्खणं भवति ततो सततमी होति; गावीसुदुय्हमानासु  
गतो,दुद्धासु आगतो; भावोति किं? यो जटाहि स * भुजति; भावलक्खणन्ति किं? यो भुजति  
यो देवदत्तो; अकाले वस्सति तस्स, काले तस्स न वस्सतीति-विसयसत्तमी।

छट्ठी चानादरे। ३७।  
    
यस्स भावो भावन्तरस्स लक्खणं भवति ततो छट्ठी भवति सत्तमी चानादरे  
गम्यमाने।  
    
"आकोटयन्तो सो नेति सिविराजस्स पेक्खतो"  
"मच्चु गच्छति आदाय पेक्खमाने महाजने"।  
    
गुन्नं सामीति-सम्बन्धे छट्ठी, गोसु सामिति विसयसत्तमी, एवं गुन्नमिस्सरो  
गोसिस्सरो, गुन्नं सक्खि गोसु सक्खी, गुत्तं पतीभु गोसु पतीभु, गुन्नं पसुतो गोसु  
पसुतो, कुसलानच्चगीतस्स कुसला नच्चगीते, आयुत्तो कटकरणस्स आयुत्तो कटकरणे;  
तथाधारवचनिच्छायं सत्तमी; भिक्खूसु अभिवादेन्ति मुधनि चुमित्वा बाहासु गहेत्वा,  
हत्थेसु पिडाय चरन्ति,पाथेसु गच्छन्ति, कदलीसु गचे रक्खन्तिति; ञाणस्मिं  
पसनेताति-विसयसत्तमि; ञाणेन पसन्नोति-करणे ततिया; एवं ञाणस्मिं उस्सुक्को ञाणेन  
उस्सुक्कोति।

यथो निद्धारणं। ३८।  
    
जातिगुणक्रियाहि समुदायतेकदेसस्स पुथक्करणं निधारणं यतो तं करियति ततो  
छट्ठिसत्तमियो होन्ति; सालियो सूकधञ्ञानं पथ्यतमा सालियो सूकधञ्ञेसु पथ्यतमा,  
कण्हा गावीतं सम्पन्नखीरत्मा कण्हा गावीसु सम्पन्तखीरत्मा, गच्छतं धावन्तो  
नसीघतमो गच्छन्तेसु धावन्तो कसीघतमो॥।सीलमेव सुतासेय्योति-अवधिम्हियेव  
पञ्चमी।

पठमत्तमत्ते। ३९।  
    
नामस्माभिधेय्यमत्ते पठमा विभत्ति होति; रुक्खो, इत्थि, पुमा,  
नपुंसकन्ति-लिङ्गम्पि सद्दत्थोव, तथा दोणे, खारी, आऌअगकत्ति-परिमाणम्पि  
सद्दत्थोव, एको, द्वे, बहवोति-सङ्ख्यापि सद्दत्थोव।

आमन्तणे। ४०।  
    
यतो सद्देनाभिमुखीकरणमामन्तणं तस्मिं विसये पठमा विभत्ति होति; भो  
पुरिस, भो इत्थि, भो नपुंसक।

छट्ठी सम्बन्धे। ४१।  
    
"क्रियाकारकसजातो अस्सेदम्भावहेतुको सम्बन्धो नाम" तस्मिं छट्ठि विभत्ति होति;  
रञ्ञो पुरिसो, सरति रज्जस्साति-सम्बन्धे छट्ठी, रज्जसम्बन्धितीसतिं करोतीति अत्थो;  
कम्मवचनिच्चायन्तु दुतियाव; सरति रज्जं,  
---------------------------------------  
* सह।

[स्ल् पगे ०१५] [\x १५।]       
    
तथा रजकस्स वत्थं ददाति, पहरतो पिट्ठिं ददाति, पुरति बालो पापस्स, "अमच्चे तात  
जानाहि धीरे अत्थस्स कोविदे" दिवसस्स तिक्खत्तुं। सकिं पक्खस्स, पूरं  
हिरञ्ञसुवण्णस्स कुम्हिं ऽत्वेवमादि।  
    
कितकप्पयोगे कत्तुकम्मेसु बहुलं सम्बन्धवचनिच्छायं छट्ठृ; साधुसम्मतो  
बहुजनस्स, सुप्पटिविद्धा बुद्धानं धम्मधातु, धम्मस्स गुत्तो मेधावी, अमतं  
तेसं परिभुत्तं, तस्सभवन्ति वत्तारो, अविसं वादको लोकस्स, अलज्जि नं निस्साय, चतुन्नं  
महाभुतानं उपादाय पसादोत्वेवमादि; कत्तुकम्मवचनिच्छायन्तु ततियादुतियायो च;  
सञ्चन्तो पितरा अहं, सरसि त्वं एवरूपिं वाचं भासिता, भगवन्तं दस्सनायत्वेवमादि।

तुल्यत्थेन वा ततिया। ४२।  
    
तुल्यत्थेन योगे छट्ठृ होति ततिया वा; तुल्यो पितु, तुलेय्या पितरा; सदिसो पितु, सदिसो  
पितरा॥।इह कथं ततिया न होति? अज्जुनस्स तुला नत्थि, केसवस्सुपमा न चेति-नेते तुल्यत्था  
किं? चरहि तुल्यानमोपम्मत्था।  
---------  
    
अतो योनं टाटे। ४३।  
    
अकारन्ततो नामस्मा योनं टाटे होन्ति यथाक्कमं, टकारा सब्बा देसत्ता; बुद्धा,  
बुद्धे, अतोति-किं? कञ्ञायो, इत्थियो, वधुयो॥।इध कस्मा न भवति? अग्गयो,  
अविधानसामत्थिया।

नीनं वा। ४४।  
    
अकारन्ततो नामस्मा नीतं टाटे वा होन्ति यथाक्कमं; रूपा, रूपे, रूपाति; अतोत्वेव-अट्ठिति।

स्मास्मन्नं। ४५।  
    
अकारन्ततो नामस्मा स्मास्मिन्नं टाटे वा होन्ति यथाक्कमं; बुद्धा, बुद्धस्मा,  
बुद्धे, बुद्धस्मिं; अतोत्वेव-अग्गिस्मा, अग्गिस्मिं।

सस्साय चतुत्थिया। ४६।  
    
अकारन्ततो परस्स सस्स चतुत्थिया आयोहोति वा; बुद्धाय, बुद्धस्स, भिय्यो  
तादत्थ्येयेवासमायो दिस्सते क्वचिदेवञ्ञत्त; अतोत्वेव-इसिस्स; चतुत्थियाति-किं? बुद्धस्स  
मुखं॥।अत्तत्थन्ति-अत्थसद्देन समासो; सब्बादितोपि स्मास्मिंसां टाटेआया होन्तेव।  
    
निरुत्तिकारानुमतत्ता बुद्धवचने सन्दस्सनतोव-त्रेदमुदाहरणं "अस्मालोका परम्हा  
च उभया धंसते नरो" त्याहं मन्ते परत्थद्धो, यायेव खोपनत्थाय  
आगच्छेय्याथो तमेवत्थं साधुकं मनसि करेय्याथोति।

घपतेकस्मिं नादीनं यया। ४७।  
    
सपतो नादीनमेकस्मिं यया होन्ति यथाक्कमं; कञ्ञाय, रत्तिया, इत्थिया, धेनुया,  
वधुया; एकस्मिन्ति-किं? कञ्ञाहि, रत्तीहि,

[स्ल् पगे ०१६] [\x १६।]       
    
स्सा वा तेतिमामूहि। ४८।  
    
घपसञ्ञेहि तेतिमामूहि नादिनमेकस्मिं स्सा वा होति; तस्सा कतं, तस्सा दीयते, तस्सा  
निस्सटं, तस्सा परिग्गहो, तस्सा पतिट्ठितं, ताय वा; एवं एतिस्सा, एताय, इमिस्सा, इमाय,  
अमुस्सा, अमुया; एतेहीति-किं?सब्बाय नादीननेत्वव-सा, घपतोत्वेव-तेन,  
एकस्मिन्त्वेव-ताहि, अमूहि।

नम्हि नुक् द्वादिना सत्तरसन्नं। ४९।  
    
द्वादीनं सत्तरसन्ता सङ्ख्यानं नुक् होति नम्हि विभत्तिम्हि; द्विन्नं, चतुन्नं,  
पञ्चन्नं। एवं याव अट्ठारसन्तं; उकारो उच्चारणत्थो, ककारो अन्तावयवत्थो, तेन  
नम्हि न दीघो।

बहुकतिन्नं। ५०।  
    
नम्हि बहुनो कतस्स च नुक् होति, बहुन्नं, कतिन्नं।  
    
ण्णण्ण्णन्नं तितोज्झा। ५१।  
    
झसञ्ञा नितो नंवचनस्स ण्णण्ण्णन्तं होन्ति; तिन्णं, तिण्णन्नं, झाति-किं? तिस्सन्तं।

उभिन्नं। ५२।  
    
उभा नंवचनस्स इन्नं होति; उभिन्नं।

सुञ् सस्स।५३।  
    
नामस्मा सस्स सुञ्होति; बुद्धस्स॥।द्विसकारपाठेन सिद्धे लाघवत्थमिदं।

स्संस्सास्सायेस्वितरेतञ्ञेतमानमि। ५४।  
    
स्समादिस्वितरादिनमी होति; इतरिस्सं, इतरिस्सा, एकिस्सं, एकिस्सा, अञ्ञिस्सं, अञ्ञिस्सा, एतस्सं,  
एतिस्सा, एतिस्साय, इमिस्सं, इमिस्सा, इमिस्साय; एस्विति-किं? इतराय, एसन्ति-किं? सब्बस्सं, सब्बस्सा।

ताय वा। ५५।  
    
स्समादिसु तस्सा वा इ होति; तिस्सं। तस्सं। तिस्सा, तस्सा। तिस्साय, तस्साय;  
स्संस्सास्सायेस्वित्वेव-ताय।

तेतिमातो सस्स स्साय। ५६।  
    
ताएताइमातो सस्स स्सायो होति वा; तस्साय, ताय, एतस्साय, एताय, इमिस्साय। इमाय।

रत्त्यादीहि टो स्मिनो। ५७।  
    
रत्त्यादीहि स्मिनो टो होति वा; रत्तो, रत्तियं, आदो, आदिस्मिं।

सुहिसुभस्सो। ५८।  
    
उभस्स सुहिस्वो होति; उभोसु, उभोहि।

लतुपितादिनमासिम्हि। ५९।  
    
लतुप्पच्चयन्तानं पितादीनं चा होति वसिम्हि;कत्ता, पिता; पितु मातु भातु धीतु दुहितु  
जामातु नत्तु होतु पोतु।

गे अच। ६०।  
    
लतुपितादीनं अ होति गे आ च; भो कत्त, भो कन्ना, भो कपित, भो पिता।

[स्ल् पगे ०१७] [\x १७।]       
आयूनं वा दीघो। ६१।  
    
ऐउ इच्चे सं वा दीघो होति गे परे तलङ्गे; भो पुरिसा, भो पुरिस, भो अग्गी, भो अग्गी, भो  
भिक्खू, भोक भिक्खु।

घब्रह्मादिते। ६२।  
    
सतो ब्रह्मादितो च गस्से वा होति; होति कञ्ञे, होति कञ्ञा, हो ब्रह्मे, हो ब्रह्म, भो  
कखत्ते, भो खत्त, भो इसे, भो इसि, भो सखे, भो कसख॥।सखि,सखीति-इत्थियं  
सिद्धमेव; आकतिगणेयं; एवमञ्ञत्रापि।  
    
नाम्मादीहि। ६३।  
    
अम्मादीहि गस्से न भोति; भोति अम्मा, भोति अन्ना, भोति अम्बा।

रस्सो वा। ६४।  
    
अम्मादीनं गे रस्सो होति नवा; भोति अम्म, भोति अम्मा।

घो स्संस्सास्सायन्तिंसु। ६५।  
    
स्समादिसु घो रस्सो होति; तस्सं, तस्सा, तस्साय, तं, सभतिं॥।एस्वीति-किं? ताय, सभाय।

एकवचनयोस्वघोनं। ६६।  
    
एकवचने योसु च सम्बकारन्तवज्जितानं नामानं रस्सो होति तिलिङेक्ग; इत्थिं, इत्थिया,  
इत्थियो, वधुं, वधुया, वधुयो; दण्डिं, दण्डिना, दण्डिनो, सयम्भुं, सयम्भुना,  
स्सम्भुवो॥।अघोनह्ति-किं? कञ्ञाय;कञ्ञायो, ओग्गहणमुत्तरत्थं।

गे वा। ६७।  
    
अघोनं गे वा रस्सो होति तिलिङ्गे; इत्थि, इत्थी, वधु, वधू, दण्डि, दण्डी,  
सयम्भु,सयम्भू॥।अघोनन्त्वेव-होति कञ्ञा, भो गो।

सिस्मिं नानपुंसकस्स। ६८।  
    
नपुंसकवज्जितस्स नामस्स सिस्मिं रस्सो न होति; इत्थी, दण्डी, वधू,  
सयम्भू॥।सिस्मिन्ति-किं? इत्थिं, अनपुंसकस्साति-किं? दण्डि, कुलं।

गोस्सागसिहिनंसु गावगवा। ६९।  
    
गसिहिनंवज्जितासु विभत्तिसु गोसद्दस्स गावगवा होन्ति वा; गावो, गवो, गावेन, गवेन,  
गावस्स, गवस्स, गावस्मा, गवस्मा, गावे, गवे।  
अगसिहिनंसूति-किं? हो गो, गो तिट्ठति, गोहि, गोनं।  
    
सुम्हि वा। ७०।  
    
गोस्स सुम्हि गावगवा होन्ति वा; गावेसु, गवेसु, गोसु।

गवंसेन। ७१।  
    
गोस्स से वा गवं होति सह सेन; गवं। गावस्स, गवस्स।

गुन्नञ्च नन्ना। ७२।  
    
नंवचनेन सह गोस्स गुन्नं होति गवं च वा; गुन्नं, गवं। गोनं।

[स्ल् पगे ०१८] [\x १८।]       
    
नास्सा। ७३।  
    
गोतो नास्स आ होति वा; गावा,गवा, गावेन,गवेन।   
    
गावुम्हि। ७४।  
    
अंवचने गोस्स गावु वा होति; गावुं, गवं, गावं॥।गोस्स गोनादेसो न कतो सद्दन्तरक्ता।

यं पीतो। ७५।  
    
पसञ्ञीतो अंवचनस्स सं वा होति; इत्थियं, इत्थिं॥।पीतोति-किं? दण्डिं, रत्तिं।

नं झीतो। ७६।  
    
झयञ्ञीतो अंवचनस्स नं वा होति; दण्डिनं, दण्डिं॥।कथं? बुद्धं  
आदिच्चबन्दुनन्ति-योगविभागा; झाति-किं? इत्थिं, ईति-किं? अग्गिं।

योनं नोने पुमे। ७७।  
    
झीतो योनं नोने वा होन्ति यथाक्कमं पुल्लिङ्गे; दण्डिनो, दण्डिने, दण्डि॥।झीतोत्वे व  
? इत्थियो; पुमेति-किं ? दण्डीनि कुलानि।

नो। ७८।  
    
झीतो योनं नो वा होति पुल्लिङ्गे; दण्डीनो तिट्ठन्ति, दण्डिनो पस्स, दण्डी वा।

स्मिनो नि। ७९।  
    
झीतो स्मिंवचनस्स नि होति वा; दण्डिनि, दण्डिस्मिं, झीतोत्वेव ? अग्गिस्मिं।

अम्ब्वादीहि। ८०।  
    
अम्बुआदीहि स्मिनो नि होति वा; फलं पतति अम्बुनि, पदुमं यथा पंसुनि, आतपे कतं;  
वात्वेव-अम्बुम्हि, पंसुम्हि।

कम्मादितो। ८१।  
    
कम्मादितो स्मिनो नि होति वा; कम्मनि। कम्मे; कम्म चम्म वेस्म भस्म ब्रह्म अत्त  
आतुम सम्म मुद्ध॥।कमक्मादितोति-किं ? बुद्धे।

नास्सेनो। ८२।  
    
कम्मादितो नावचनस्स एनो वा होति; कम्मेन, कम्मना, चम्मेन,  
चम्मना॥।कम्मादितोत्वेव-बुद्धेन।

झला सस्स नो। ८३३।  
    
झलतो सस्स नो वा होति; अग्गिनो, अग्गिस्स, दण्डिनो, दण्डिस्स, भिक्खुनो, भिक्खुस्स,  
सयम्भुनो, सयम्भुस्स॥।कथं ? यो वा सिस्सो महामुनेति-इतो क्वचि सस्स  
टानुबन्धोति-ब्रह्मादीसु पाठा सस्स ए टानुबन्धो।

ना स्मास्स। ८४।  
    
झलतो स्मास्स नाहोति वा; अग्गिना, अग्गिस्मा, दण्डिना, दण्डिस्मा, भिक्खूना, भिक्खुस्मा,  
सयम्भुना, सयम्भुस्मा।

[स्ल् पगे ०१९] [\x १९।]       
    
ला योनं वो पुमे। ८५।  
    
लनो योनं वोहोति वा पुल्लिङ्गे; भिक्खवो, भिक्खु, सयम्भुवो, सयम्भु॥।पुमेति-किं  
? आयूनि।

जनत्वादितो नो व। ८६।  
    
जन्त्वादितो योनं नो होति वो च वा पुल्लिङ्गे; जनतुनो, जन्तवो, जन्तुयो, गोत्रभुनो,  
गोत्रभुवो, गोत्रभु, सहभुनो, सहभुवो, सहभु।

कुतो। ८७।  
    
कुप्पच्चयन्ततो योनं नो वा होति पुल्लिङ्गे; विदुनो, वीदु, विञ्ञे᳡नो, विञ्ञ्श्, सब्बञ्ञे᳡नो,  
सब्बञ्ञ्श्।

लोपोमुस्मा। ८८।  
    
अमुसद्दतो योनं लोपो वा होति पुल्लिङ्गे; अमू, पुमेत्वेव-अमुयो, अमूनि; वोपवादोयं।

ननोसस्स। ८९।  
    
अमुस्मा सस्स नो न होति; अमुस्स, नोति-किं ? अमुया।

योलोपनिसु दीघो। ९०।  
    
योनं लोपे निसु च दीघो होति; अट्ठी, अट्ठीनि; योलोपनिसूति-किं ? रत्तियो।

सुनंहिसु। ९१।  
    
फसु नामस्स दीघो होति; अग्गीसु, अग्गीनं, अग्गीहि।

पञ्चादीनं चुद्दसन्नम। ९२।  
    
पञ्चादीनं चुद्दसन्नं सुनंहिस्व होति; पञ्चसु, पञ्चन्तं, पञ्चहि, छसु, छन्नं,  
छहि; एवं याव अट्ठारसा।

य्वादो न्तुस्स। ९३।  
    
य्वादिसु न्तुस्स अ होति; गुणवन्ता, गुणवन्तं, गुणवन्ते, गुणवन्तेन, इच्चादि॥।य्वादोति  
किं ? गुण वा तिट्ठति।

न्तस्स च ट वं से। ९४।  
    
अंसेसु न्तप्पच्चयस्स ट होति वा न्तुस्स च; "यं यं हि राजा भजति सतं वा यदि वासता *  
"किच्चानि कुब्बस्स करेय्य किच्चं" हिमवंव पब्बतं, "सुजातिमन्तोपि अजातिमस्स"  
योगविभागेनाञ्ञत्रापि "चक्खुमा अन्धिता होन्ति" वग्गुमुदातीरिया पन भिक्खू वण्णवा  
होन्ति।

योसुज्झिस्स पुमे। ९५।  
    
झसञ्ञस्स इस्स योसु वा ट होति पुल्लिङ्गे; अग्गयो, अग्गी॥।झग्गहणं किं?  
इकारन्तसमुदायस्स टो मा सियाति-रत्तियो; इग्गहणं किं? दण्डिनो; पुमेति-किं? अट्ठी।  
---------------------------------------  
* यदिवा अयं,

[स्ल् पगे ०२०] [\x २०।]       
    
वेवोसु लुस्स। ९६।  
    
लसञ्ञस्स उस्स वेवोसु ट होति; भिक्खवे, भिक्खवो॥।वेवो सूति-किं? चन्तुयो; उग्गहणं  
किं? सयम्भुवो।  
    
योम्हि वा क्वचि। ९७।  
    
योम्हि क्वचि लसञ्ञस्स वा ट होति; हेतयो "नन्दन्ति तं कुरयो दस्सनेन अज्जेव तं कुरयो  
पापयातु" वाति-किं? हेतुयो।

पुमालपने वेवो। ९८।  
    
लसञ्ञतो उतो योस्सालपने वेवो होन्ति वा पुल्लिङ्गे; भिक्खवे; भिक्खवो,  
भिक्खु॥।पुमेति-किं? आयुति; आलपनेति-किं? जन्तुयो तिट्ठन्ति; लुतोत्वेव?  
धेनुयो,सयम्बुवो।

स्माहिस्मिन्नं म्हाभिम्हि। ९९।  
    
नामस्मा परेसं स्माहिस्मिन्नं म्हाभिम्हि वा होन्ति यथाक्कमं; बुद्धम्हा,  
बुद्धस्मा, बुद्धेहि, बुद्धेभि, बुद्धम्हि,  
बुद्धस्मिं॥।बहुलाधिकारापवादविसयेपकि; दस सहस्सिम्हि धातुया।

सुहिस्वस्से। १००।  
    
अकारन्तस्स सुहिस्वे होति; बुद्धेसु, बुद्धेहि।

सब्बादीनं नम्हि च। १०१।  
    
अकारन्तानं सब्बादीनं ए होति नम्हि सुहिसु च; सब्बेसं, सब्बेसु,  
सब्बेहि॥।सब्बादीनन्तु-किं? बुद्धानं; अस्सात्वेव-अमुसं।

सब्ब कतर कतम उभय इतर अञ्ञ अञ्ञतर अञ्ञतम;  
पुब्बपरापरदक्खिणुत्तराधरानि ववत्थायमसञ्ञाहं; य त्य  
त एत इम अवु किं एक तुम्ह अम्ह।१०२।   
(पुब्बपरापरदक्खिणुत्तराधरानि ववत्तायमसञ्ञायं सब्बादिसु पट्ठीयन्ते। *)

संसा नं।१०३।  
    
सब्बादितो नंवचनस्स संसानं होन्ति; सब्बेसं, सब्बेसानं।

घपा सस्स स्सा वा। १०४।  
    
सब्बादीनं घपतो सस्स स्सा वा होति; सब्बस्सा, सब्बाय; पग्गहण मुत्तरत्थं।

स्मिनो स्सं।१०५।  
    
सब्बादिनं घपतो स्मिनो स्सं वा होति; सब्बस्सं, सब्बाय, अमुस्सं अमुया।

यं। १०६।  
    
घपतो स्मिनो सं वा होति; कञ्ञायं, कञ्ञाय, रत्तियं, रत्तिया, कवधुयं, कवधुया,  
सब्बायं। सब्बाय, अमुयं, अमुया।

तिं सभापरिसाय। १०७।  
    
सभापरीसाहि स्मिनो तिं वा होति; सभतिं, सभाय, परिसतिं, परिसाय।  
---------------------------------------  
* पाठोयं दिस्सते सीहलत्थविवरणे।

[स्ल् पगे ०२१] [\x २१।]       
    
पदादीहि सि। १०८।  
    
एहि स्मिनो सि होतिवा; पदसि, पदस्मिं, बिलसि, बिलस्मिं।

नास्स सा। १०९।  
    
पदादीहि नास्स सा होति कनवा; पदसा, पदेन, बिलसा, बिलेन।

कोधादीहि। ११०।  
    
एहि नास्स सा होति कवा ; कोधसा, कोधेन, अत्थसा, अत्थेन।

अतेन। १११।  
    
अकारन्ततो परस्स नाववनस्स एनादेसो होति; बुद्धेन; अतोति-किं? अग्गिना।

सिस्सो। ११२।  
    
अकारन्ततो नामस्मा सिस्स ओ होति; बुद्धो; अतोत्वेव-अग्गि।

क्वचे वा। ११३  
    
अकारन्ततो नामस्मा सिस्स ए होति वा वक्वचि; "वनप्पगुम्बे यथा फुस्सितग्गे"  
अपवादविसयेपि बहुलं विधाना; सुखे, दुक्खे॥।वाति-किं? वनप्पगुम्बो; क्वचीति-किं?  
पपक्खे सब्बत्थ मा होतु।

अन्नपुंसके। ११४।  
    
अकारन्ततो नामस्मा सिस्स अं होति नपुंसकलिङ्गे; रूपं।

योनन्ति। ११५।  
    
अकारन्ततो नामस्मा योनं नि होति नपुंसके; सब्बाति, रूपानि॥।निच्चविधाने  
खफलमेकच्चादिसब्बादीनं पठमाय।

झला वा। ११६।  
    
झलतो योनं नि होति वा नपुंसके; अट्ठीति, अट्ठी, आयुनि, आयु।

लोपो। ११७।  
    
झलतो योनं लोपोक होति; अट्ठृ, आयु, अग्गी, भिक्खु॥।झलात्वेव-अग्गयो; पगेव कस्मा न  
होति? अन्तरङ्गत्ता अकारस्स।

जन्तुहेत्वीघपेहि वा। ११८।  
    
जन्तुहेतुहि ईकारन्तेहि घपसञ्ञेहि च परेसं योनं वा लोपो होति; जन्तु जन्तुयो, हेतु,  
हेतुयो, दण्डी दण्डीयो, कञ्ञा कञ्ञायो, रत्ती रत्तियो, इत्थि इत्थियो, धेनू धेनुयो, वधु  
वधुयो।

ये पस्सिवण्णस्स। ११९।  
    
पसञ्ञस्स इवण्णस्स लोपो होति नवा यकारे; रत्त्यो रत्त्या रत्त्यं, पोक्खरञ्ञो  
पोक्खरञ्ञा पोक्खरञ्ञं॥।वात्वेव-रत्तियो; पस्साति-किं? दण्डियो; इवण्णस्साति-किं?  
धेनुयो वधुयो; कथं? अनुञ्ञातो अहं मत्याति? ये पस्साति-योगविभागा।

गसीनं। १२०।  
    
नामस्मा गसीनं लोपो होति विज्झन्तराभवे; भो पुरिस, अयं दण्डी।

[स्ल् पगे ०२२] [\x २२।]       
    
ङ्ख्येहि सब्बासं। १२१  
    
अविज्जमानसङ्ङ्ख्येहि परासं सब्बासं विभत्तीनं लोपो होति; च वा एव एवं॥।एतस्मा येव  
लिङ्गा असङ्ख्येहि स्यादुप्पत्त्यनुमीयते।

एकत्थतायं। १२२।  
    
एकत्थीभावे सब्बासं विभत्तीनं लोपो होती बहुलं; पुत्तीयती, राजपुरिसो,  
वासिट्ठो॥।क्वचि न होति बहुलं विधाना; परन्तपो, भगन्दरो, परस्सपदं,  
अत्तनोपदं, गवम्पति, देवानम्पियतिस्सो, अन्तेवासी, जनेसुनो, नममत्तं, मामको।

पुब्बस्मामादितो। १२३  
    
अमादेकत्था पुब्बं यदेकत्थं ततो परासं सब्बासं विभत्तीनं लोपो होति;  
अधित्थी॥।इध नहोति बहुलं विधाना, यथापत्तिया, यथापरिसाय; पुब्बस्माति-किं? गामं  
गतो।  
    
नातोमपञ्चमीया। १२४।  
    
अमादेकत्ता पुब्बं यदेकत्थमकारन्तं ततो परासं सब्बासं विभत्तीनं लोपो न होति  
अन्तुभवत्यपञ्चम्या; उपकुम्भं। अपञ्चमियाति-किं? उपकुम्भा आनय।

वा ततियासत्तमीनं। १२५।  
    
अमादेकत्था पुब्बं यदेकत्थमकारन्तं ततो परासं ततियासत्तमीनंवा अं होति;  
उपकुम्भेन कतं, उपकुम्भं कतं, उपकुम्भे निधेहि, उपकुम्भं निधेहि।

राजस्सि नाम्हि। १२६।  
    
नाम्हि राजस्सि वा होति; सब्बदत्तेन राजिना; वात्वेव-रञ्ञा।

सुनंहिसू। १२७।  
    
राजस्स ऊ होति वा सुनंहिसु; राजूसु राजेसु, राजूनं रञ्ञं, राजुहि राजूहि।

इमस्सानित्थियं टे। १२८।  
    
इमसद्दस्सानित्थियं टे होति वा सुनंहिसु; एसु इमेसु, एसं इमेसं। एहि  
इमेहि॥।अनित्थियन्ति-किं? इमासु, इमासं, इमाहि।

नाम्हिनिमि। १२९।  
    
इमसद्दस्सानित्थियं नाम्ही अनैमिइच्चादेसा होन्ती; अनेन, इमिना; अनित्थियं त्वेव-इमाय।

सिम्हनपुंसकस्सायं। १३०।  
    
इमसद्दस्सानपुंसकस्स अयं होति सिम्हि; अयं पुरिसो, अयं इत्थी;  
अनपुंसकस्साति-किं?इमं।

त्यतेतानं तस्स सो। १३१।  
    
त्यते तानमनपुंसकानं तस्स सो होति सिम्हि; स्यो पुरिसो, स्या इत्थी; एवं सो, सा, एसो,  
एसा॥।अनपुंसकस्सेत्वेव-त्यं, तं, एतं।

[स्ल् पगे ०२३] [\x २३।]       
    
मस्सामुस्स। १३२।*  
    
अनपुंसकस्सामुस्स मकारस्स सो होति सिम्हि; असु पुरिसो, असु, इत्थी।

के वा। १३३  
अमुस्स मस्स के वा सो होति; असुको अमुको, असुका अमुका। असुकं, अमुकं। असुकानि  
अमुकानि। 

ततस्स नो सब्बासु। १३४।  
    
तसद्दस्स तस्स नो वा होति सब्बासु विभत्तिसु; ते; नायो, तायो, नं, तं। नानि, तानि इच्चादि।

 अ सस्मास्मिंस्सायस्संस्सासम्म्हाम्हियमिमस्स च। १३५।  
    
सादस्विमस्स त तस्स च टो वा होति; अस्स इमस्स, अस्मा इमस्मिं, अस्मिं, इमस्मिं,अस्साय  
इमिस्साय, अस्सं इमिस्सं, अस्सा इमिस्सा, आसा इमासं, अम्हा इमम्हा, अम्हि इमम्हि; अस्स तस्स,  
अस्मा तस्मा, अस्मिं तस्मिं, अस्साय तस्साय, अस्सं तस्सं। अस्सा तस्सा,आसं तासं। अम्हा तम्हा,  
अम्हि तम्हि॥।स्सायादिग्गहणमादेसन्तरे मा होतुति।

 ए सिस्सिसिस्मा। १३६।  
    
इसिस्मा सिस्स टे वा होति; "योनज्ज विनये कङ्खं अत्थधम्मविदू इसे" वात्थेवव-इसि।

दुतियस्स योस्स। १३७।  
    
इसिस्मा परस्स दुतियायोस्स टे वा होति; "समणे ब्राह्मणे वन्दे सम्पन्नवरने इसे"  
वात्वेव-इसयो पस्स; दुतियस्साति-किं? इसयो तिट्ठन्ति।

एकच्चादीहतो।१३८।  
    
अकारन्तेहि एकच्चादीहि योनं टे होति एकच्चे तिट्ठन्ति, एकच्चे पस्स॥।अतोति-किं? एकच्चायो;  
एवं एस स पठम। +

न निस्स टा। १३९।  
    
एकच्चादीहि परस्स निस्स टा न होति; एकच्चानि।

सब्बादीहि। १४०।  
    
सब्बादिहि परस्स निस्स टा न होति; सब्बानि।

योनमेट्। १४१।  
    
अकारन्तेहि सब्बादीहि योनमेट् होति; सब्बे तिट्ठन्ति, सब्बे पस्स; अतोत्वेव-सब्बायो।

नाञ्ञञ्च नामप्पधाना। १४२।  
नाम भुतेहि अप्पधानेहि च सब्बादीहि यं वुत्तं यं चञ्ञं सब्बादिका रियन्तं न  
होति;ते सब्बा, ते पियसब्बा, ते अतिसब्बा।  
---------------------------------------  
* ममस्सामुस्स।  
+ एकच्च एस्स पठम।

[स्ल् पगे ०२४] [\x २४।]       
    
ततियत्थयोगे। १४३।  
    
ततियत्थेन योगे सब्बादीहि यं वुत्तं यं चञ्ञं सब्बादीकारीयन्तं न होति; मासेन  
पुब्बानं मासपुब्बानं।

चत्थसमासे। १४४।  
    
चत्थसमासविसये सब्बादीहि यं वुत्तं यञ्चञ्ञं सब्बादिकारीयत्तं न होति;  
दक्खिणुत्तरपुब्बानं॥।समासेति-किं? अमूसञ्च तेसञ्च देति।

वेट्। १४५।  
    
चत्तसमासविसये सब्बादीहि यस्सेट् वुत्तो तस्स वा होति; पुब्बुत्तरे, पुब्बुत्तरा।

पुब्बादीहि छहि। १४६।  
    
एतेहि पुब्बादीहि छहि सविसये एट् वा होति; पुब्बे पुब्बा, परे परा, अपरे अपरा, वदक्किणे  
दक्खिण, उत्तरे उत्तरा, अधरे अधरा॥।छहीति-किं? ये

मनादीहि स्मिंसन्नास्मानं सिसोओसासा। १४७।  
    
मनादीहि स्मीमादीनं सिसोओसासावा होन्ति यथक्कमं; मनसि मनस्मिं, मनसो  
मनस्स, मनो मनं, मनसा मनेन, मनसा मनस्मा॥।कथं? पुत्तो जातो अचेतसो,  
हित्वा याति सुमेधसो; सुद्धुत्तरवाससा, हेमकप्पणवाससेति-सकत्थेणन्ता।  
    
मन तम तप तेज सिर उर वच ओज रज यस पय।  
सरवयायवासचेता जलासयक्कयलोहपटमनेसु *

सतो सब्भे। १४८।  
    
सत्तसद्दस्स सब्भवति भकारे; सब्भि।

भवतो वा भोन्तो गयोनासे। १४९।  
    
भवन्तसद्दस्स भोन्तादेसो वा होति गयोनासे; भोन्त, भवं, भोन्तो, भवन्तो, भोता,  
भवता, भोतो, भवतो॥।भो इति-आमन्तणे निपातो "कुतोनु आगच्छथ भो तयो जना" एवं  
भन्तेति-भद्देति-सद्दन्तरेण सिद्धं; भद्दन्तैति-दस्स विभावेन।

सिस्साग्गितो नि। १५०।  
    
अग्गिस्मा सिस्स नि होति वा; अग्गिनि। अग्गि।

न्तस्सं। १५१।  
    
सिम्हि न्तप्पच्चयस्स अं होति वा; गच्चं। गच्चन्तो।

भुतो। १५२।  
    
भुधातुतो न्तस्स अं होति सिम्हि निच्चं पुनब्बिधाना; भवं।

महन्तारहन्तानं टा वा। १५३।  
    
सिम्हि महन्तारहन्तानं न्तस्स टा वा होति; महा, महं, अरहका, अरहं।

न्तुस्स। १५४।  
    
सिम्हि न्तुस्स टा होति; गुणवा।  
---------------------------------------  
* मनादिसु पठीयन्ते-पाठोयं दिस्सते सीहलत्थविवरणे।

[स्ल् पगे ०२५] [\x २५।]       
    
अङ्ङं नपुंसके। १५५।  
    
न्तुस्स अङ्ङं होन्ति सिम्हि नपुंसके; गुणवं कुलं, गुणवन्तं, कुलं॥।नपुंसकेति  
किं? सीलवा भिक्खु।

हिमवतो वा ओ। १५६।  
    
हिमवतो सिम्हि न्तुस्स ओ वा होति; हिमवन्तो, नहिमवा।

राजादियुवादित्वा। १५७।  
    
राजादीहि युवादीहि च सिस्स आ होति; राजा। युवा॥।राज ब्रह्म सख अन्त आतुम।

धम्मो वाञ्ञत्थे। १५८।  
    
(अञ्ञत्थे धम्मो वा राजादिसु पठियते)। दऌहधम्मा; अस्म।

इमो भावे। १५९।  
    
(भावे इमो राजादिसु पठीयते)। अणिमा, लघिमा॥।युव सा सुवा मघव पुव वत्तह।

वाम्हानं। १६०।  
    
राजादीनं युवादीना चानं होति वाम्हि; राजानं, राजं, युवानं, युवं।

योनमानो। १६१।  
    
राजादीहि युवादिही च योनमानो वा होति; राजानो, युवानो॥।वात्वेव-राजा,राजे, युवा, युवे।

आयो नो च सखा। १६२।  
    
सखतो योनमायोनो होन्ति वा आनो च; सखायो, सखिनो सखानो; वात्वेव-सखा, सखे।

 ए स्मिनो। १६३।  
    
सखतो स्मिनो टे होति; सखे॥।निच्चत्थोयमारम्हो।

नोनासेस्वि। १६४।  
    
सखस्स इ होति नोनासेसु; सखिनो, सखिना, सखिस्स।

स्मानंसु वा। १६५।  
    
सखस्स वा इ होति स्मानंसु; सखिस्मा, सखस्मा, सखीनं,सखानं।

योस्वंहिसु चारङि। १६६।  
    
सखस्स वा आरङि होति योस्वंहिसुस्मानंसु च; सखारो, सखायो, सखारेसु, सखेसु,  
सखारं, सखा, सखारेहि, सखेहि, सखारा, सखारस्मा, सखारानं, सखानं।

लतुपितादीनमसे। १६७।  
    
लतुप्पच्चयत्तानं पितादीनं चारङि होति सतोञ्ञत्र; कत्तारो, पितरो, कत्तारं, पितरं,  
कत्तारा, पितरा,कत्तरि, पितरि॥।अंसेति किं? कन्तुनो। पितुनो।

[स्ल् पगे ०२६] [\x २६।]       
    
नम्हि वा।१६८।  
    
नम्हि लतुपितादीनमारङि वा होति, कत्तारानं, कत्तुनं, पितरानं, पितुन्नं।

आ। १६९।  
    
नम्हि लतुपिकादीनमा वा होती, कत्तानं, कत्तुनं, पितानं, पितुन्नं।  
    
सलोपो। १७०  
    
लतुपितादिहि सस्स लोपो वा होति; कत्तु, कत्तुनो, सकमन्धातु, सकमन्धातुनो, पितु,  
पितुनो।

सुहिस्वारङि। १७१।  
    
सुहिसु लतुपितादिनामरङि वा होति; कत्तारेसु,कत्तुसु, पितरेसु। पितुसु, कत्तारेहि, कत्तुहि।  
पितरेहि, पितुहि।   
    
नज्जायोस्वाम्। १७२।  
    
योसु नदिसद्दस्स आम् वा होति; नज्जायो, नदियो।

 इ कतिम्हा। १७३।  
    
कतिम्हा योनं टि होति; कति तिट्ठन्ति, कति पस्स।

 अ पचादीहि चुद्दसहि। १७४।  
    
पञ्चादीहि चुद्दसहि सङ्ख्याहि योनं टो होति, पञ्च, पञ्च, एवं याव  
अट्ठारसा॥।पञ्चादीहीति किं? द्वे, तयो, चत्तारो; चुद्दसहीति किं? द्वेवीसतियो।

उभगोहि टो। १७५।  
    
उभगोहि योनं टो होति; उभो, उभो, गावो,गावो॥।कथं? अमेकरत्तिं उभयोव  
समाति-टोम्हि यकारागमो।

आरङ्स्मा। १७६।  
    
आरङादेसतो परेसं योनं टो होति; सखारो, कत्तारो,पितरो।

 ओटे वा।१७७।  
    
आरङादेसम्हा योनं टोटे वा होन्ति यथाक्कमं; सखारो, सखारे, सखारो॥। ओग्गहणं  
लाघवत्थं।

 आ नास्मानं। १७८।  
    
आरङादेसम्हा नास्मानं टा होति; कत्तारा, कत्तारा॥।क्वचि वा होति बहुलाधिकारा; एतादिसा  
सखारस्मा।

 इ स्मिनो। १७९।  
    
आरङादेसम्हा स्मिनो टि होति; कत्तरि, पितरि।

दिवादितो। १८०।  
    
दिवादीहि नामेहि स्मिनो टि होति; दिवि, भुवि ॥।निच्चं टकारागमो।

रस्सारङ्। १८१।  
    
स्मिम्हि आरो रस्सो होति; कत्तरि, नत्तरि।

[स्ल् पगे ०२७] [\x २७।]       
    
पितादिनमनतत्वादीनं। १८२।  
    
नतत्वादिवज्जितानं पितादिनमारो रस्सो होति सब्बासु विभत्तिसु; पितरो,  
पितरं॥।अनतत्वादीनन्ति किं? नत्तारो।   
    
युवादीनं सुहिस्वानङ्। १८३।  
    
सुहिसु युवादीनं आनङ् होति; युवानेसु, युवानेहि।

नोनानेस्वा। १८४।  
    
एसु युवादिनमा होति; युवानो, युवाना, युवाने।

स्मास्मिन्नं नाने। १८५।  
    
युवादीहि स्मास्मिन्नं नाने होन्ति यथाक्कम; युवानो, युवाने।

योनं नोने वा। १८६।  
    
युवादीहि योनं नोने वा होन्ति यथाक्कम; युवानो, युवाने॥।  
वाति-किं? युवे पस्स; नोग्गहणं लासवत्थं।

इतोञ्ञत्थे पुमे। १८७।  
    
अञ्ञपदत्थे वत्तमाना इकारन्ततो नामस्मा योनं नोनेवा होन्ति यथाक्कमं पुल्लिङ्गे;  
तोमरङ्कुसपाणितो, तोमरङ्कुसपाणिते॥।वात्वेव-तोमरङ्कुसपाणयो; अञ्ञत्थेति-किं?  
पाणयो।

ने स्मिनो क्वचि। १८८।  
    
अञ्ञपदत्थे वत्तमाना इकारन्ततो नामस्मा स्मिनो ने होति वा क्वचि; कतञ्ञे᳡म्हि च  
पोसम्हि सीलवन्ते अरियवुत्तिते॥।वात्वेव-अरियवुत्तिम्हि; पुमेत्वव-अरियवुत्तिया।

पुमा। १८९।  
    
पुमसद्दतो स्मिनो यं वुत्तं तं वा होति; पुमाने, पुमे।

नाम्हि। १९०।  
    
पुमस्स नाम्हि यं वुत्तं तं वा होति; पुमाना, पुमेन।

सुम्हा च।१९१।  
    
पुमस्स सुम्हि यं वुत्तं तं आ च वा होति; पुमानेसु, पुमेसु, पुमासु।

गस्सं। १९२।  
    
पुमसद्दतो गस्स अं वा होति; भो पुमं, भो पुम, भो इत्थिपुमं, भो इत्थिपुम।

सास्संसे वानङ्। १९३।  
    
सासद्दस्स आनङ् होति अंसे गे च; सानं, सानस्स, भो सान।

वत्तहा सनन्नं नोनानं। १९४।  
    
वत्तहा सनन्हं नोनानं होन्ति यथाक्कमं; वत्तहानो वत्तहानानं।

ब्रह्मस्सु वा। १९५।  
    
ब्रह्मस्सु वा होति सनंसु; ब्रह्मुनो, ब्रह्मस्स, ब्रह्मूनं, ब्रह्मानं।

[स्ल् पगे ०२८] [\x २८।]       
    
नाम्हि। १९६।  
    
ब्रह्मस्सु होति नाम्हि; ब्रह्मुना।

पुमकम्मथामद्धानं वा सस्मासु च। १९७।  
    
पुमादीनमु होति वा सस्मासु नाम्हि च; पुमुनो, पुमस्स; पुमुना, पुमाना, पुमुना,  
पुमाना; कम्मुनो, कम्मस्स; कम्मुना, कम्मस्मा; कम्मुना, कम्मना; थामुनो,  
थामस्स; थामुना, थामस्मा; थामुना, थामेन; अद्धुनो, अद्धस्स; अद्धुना,  
अद्धस्मा; अद्धुना, अद्धना।

युवासस्सिनो। १९८।   
युवा सस्स वा इनो होति; युचिनो, युवस्स।

नोत्तातुमा। १९९।  
अत्तातुमेहि सस्सनो होति वा; अत्तनो, अत्तस्स; आतुमनो, आतुमस्स।

सुहिसु नक्। २००।  
    
अत्तआतुमानं सुहिसु वा नक् होति; अत्तनेसु। अत्तेसु; आतुमनेसु, आतुमेसु; अत्तनेहि, अत्तेहि;  
आतुमनेहि, आतुमेहि॥।कथं? वेरिनेसूति-नक् इति योगविभागा।

समास्स नाब्रह्मा च। २०१।  
    
ब्रह्मअत्तआतुमेहि ञ्च स्मास्स ना होति; ब्रह्मुना, अत्तना, आतुमना।

इमेतानमेनात्वादेसे दुतियायं। २०२।  
    
इमएतसद्दानं कथितानुकथनविसये दुतियायमेनादेसो होति; इमं भिक्खुं  
विनयमज्झापय; अथो एतं धम्ममज्झापय; इमे भिक्खु विनयमज्झापय; अथो एते  
धम्ममज्झापय; एवमेतस्स च योजनीयं।

किस्स को सब्बासु। २०३  
    
सब्बासु विभत्तिसु किस्स को होति; को, के, का, कायो, कं, कानि, केनेच्चादि।

कि सस्मिंसु वानित्थियं। २०४।  
    
अनित्थियं किस्स किं वा होति सस्मिंसु; किस्स, कस्स, किस्मिं, कस्मिं; अनित्थियन्ति-किं? कस्सा,  
कस्सं।

किमंसिसु सह नपुंसके। २०५।  
    
अंसिसु सह तेहि किंसद्दस्स किं होति नपुंसके; किं, किं॥।नपुंसकेति किं? को, कं।

इमस्सिदं वा। २०६।  
    
अंसिसु सह तेहि इमस्सिदं होति वा नपुंसके; इमं; इदं, इमं।

अमुस्सादुं। २०७।  
    
अंसिसु सह तेहि अमुस्स अदुं होति वा नपुंसके; अदुं, अमुं; अदुं, अमुं।

सुम्हाम्हस्सास्मा। २०८।  
    
अम्हस्स अस्मा होति वा सुम्हि; भत्तिरस्मासु सा तव; वात्वेव-अम्हेसु।

[स्ल् पगे ०२९] [\x २९।]       
नम्हि तिवतुन्नमित्थियं तिस्सचतस्सा। २०९।  
    
नम्हि निवतुन्नं तिस्सवतस्सा होन्तित्थीयं यथाक्कमं; तिस्सन्तं, चतस्सन्तं;  
इत्थियन्ति-किं? तिण्णं, चतुन्नं।

तिस्सोवतस्सो योम्हि सविभत्तीना। २१०।  
    
विभन्तिसहितानं तिवतुन्नं योम्हि तिस्सो चतस्सोहोन्तित्थियं यथाक्कमं; तिस्सो, चतस्सो।

तीणिचत्तारि नपुंसके। २११।  
    
योम्हि सविभत्तीनं निवतुन्नं यथाक्कमं तीणि चत्तारि होन्ति नपुंसके; तीणि, चत्तारि।

पुमे तयोचत्तारो।२१२।  
    
योम्हि सविभत्तीनं तिवतुन्नं तयो चत्तारो होन्ति यथाक्कमकं पुल्लिङ्गे; तयो, चत्तारो।

चतुरो वा चतुस्स। २१३  
    
चतुसद्दस्स सविभत्तिस्स योम्हि चतुरो वा होति पुल्लिङ्गे; चतुरो जना संविधाय; कथं?  
चतुरो निमित्ते नाद्दसासिन्ति-लिङ्गविपल्लासा।  
    
मयमस्माम्हस्स।२१४।  
    
योस्वम्हस्स सविभत्तिस्स मयमस्मा वा होन्ति यथाक्कमं, मयं, अस्मा, अम्हे।

नंसेस्वस्माकम्ममं। २१५।  
    
नंसेस्वम्हस्स सविभत्तिस्स अस्माकं ममं होन्ति वा यथाक्कमं; अस्माकं, अम्हाकं,  
ममं, मम।

सिम्हहं। २१६।  
    
सिम्हि अम्भस्स सविभत्तिस्स अहं होति; अहं।

तुम्हस्स तुवन्त्वमम्हि च। २१७।  
    
अम्हि सिम्हि च तुम्हस्स सविभत्तिस्स तुवं त्वं होन्ति यथाक्कमं; तुवं, त्वं।

तयातयीनं त्व वा तस्स। २१८।  
    
तुम्हस्स तयातयीनन्तकारस्स त्व होति वा; क्वया, तया; क्वयि, तयि।

स्माम्हि त्वम्हा। २१९।  
    
स्माम्हि तुम्हस्स सविभत्तिस्स त्वम्हा होति वा; पत्ता निस्संसयं त्वम्हा॥।वात्वेव-त्वया।

न्तन्तुनं न्तो योम्हि पठमे। २२०।  
    
पठमे योम्हि न्तनतुनं सविभत्तीनं न्तोइच्चादेसो वा होति; गच्छन्तो, गच्छन्ता;  
गुणवन्तो, गुणवन्ता।

[स्ल् पगे ०३०] [\x ३०।]       
    
तं नम्हि। २२१।  
    
नम्हि न्तन्तुनं सविभत्तीनं तं वा होति; गच्छतं, गच्छन्तानं; गुणवतं,  
गुणवन्तानं।

तोतातिता सस्मास्मिन्नासु। २२२।  
    
सादिसु न्तनतुनं सविभत्तीनं तातातिता होन्ति वा य्थाकैकमं गच्छतो, गच्छन्तस्स;  
गुणवतो, गुणवन्तस्स; गच्छता, गच्छन्तम्हा; गुणवता, गुणवन्तम्हा; गच्छति,  
गच्चन्ते;गुणवति, गुणवन्ते; गच्छता, गच्छन्तेन; गुणवता। गुणवन्तेन।

 आटाअङ्गे। २२३।  
    
गे परे न्तन्तुनं सविभत्तिनं टटाअंइच्चादेसा होन्ति; भो गच्छ, भो गच्छा, भो  
गच्छं; भो गुणव, भो गुणवा, भो गुणवं।

योम्हि द्वन्नं दुवेद्वे। २२४।  
    
योम्हि विस्स सविभत्तिस्स दुवेद्वे होन्ति पच्चेक; दुवे, द्वे।  
    
दुविन्नं नम्हि वा। २२५।  
    
नम्हि विस्स सविभत्तिस्स दुविन्नं होति वा; दुविन्नं। द्विन्नं।

राजस्स रञ्ञं। २२६।  
    
नम्हि राजस्स सविभत्तिस्स रञ्ञं होति वा; रञ्ञं, राजानं।

नास्मासु रञ्ञा। २२७।  
    
नास्मासु राजस्स सविभत्तिस्स रञ्ञा होति, रञ्ञा कतं, रञ्ञा निस्सटं।

रञ्ञोरञ्ञस्सराजिनो से। २२८।  
से राजस्स सविभत्तिस्स रञ्ञो रञ्ञस्स राजिनो होन्ति; रञ्ञो, रञ्ञस्स, राजिनो।

स्मिम्हि रञ्ञेराजिनि। २२९।  
    
स्मिम्हि राजस्स सविबत्तिस्स रञ्ञेराजिनि होन्ति; रञ्ञे, राजिनि।

समासे वा। २३०  
    
समासविसये एते आदेसा राजस्स वा होन्ति; कासिरञ्ञा, कासिराजेन; कासिरञ्ञा, कासिराजस्मा;  
कासिरञ्ञो, कासिरजस्स; कासिरञ्ञे, कासिराजे।

स्मिम्हि तुम्हाम्हानं तयिमयि। २३१।  
    
स्मिम्हि तुम्हअम्हसद्दानं सविबत्तीनन्तयिमयि होन्ति यथाक्कमं; तयि, नमयि

अम्हि तम्मन्तवम्ममं। २३२।  
    
अम्हि तुम्ह अम्हसद्दानं सविभत्तीनन्तं मं तवं ममं होन्ति यथाक्कमं; तं,  
नमं, तवं, ममं।

नास्मासु तयामया। २३३।  
    
नास्मासु तुम्हअम्हसद्दानं सविभत्तीनन्तया मया होन्ति यथाक्कमं; तया कतं,  
मया कतं; तया निस्सटं, मया निस्सटं।

[स्ल् पगे ०३१] [\x ३१।]       
    
तवममतुय्हम्मय्हं से। २३४।   
से तुम्हअम्हसद्दानं सविभत्तीनं तवम्मतुय्हं मय्हं होन्ति यथाक्ककमं; तव,  
तुय्हं, मम, मय्हं।

ङाङाकं नम्हि। २३५।  
    
नम्हि तुम्हअम्हसद्दानं सविभत्तीनं ङङ्ङाकं होन्ति पच्चेक; तुम्हं, तुम्हाकं,  
अम्हं,अम्हाकं॥।यथासङ्ख्यमत्र न विज्जते।

दुतिये योम्हि वा। २३६।  
    
तुम्हअम्हसद्दानं सविभत्तीनं पच्चेकं ङङ्ङाकं वा होन्ति योम्हि दुतिये; तुम्हं,  
तुम्हाकं, तुम्हे; अम्हं, अम्हाकं, अम्हे।

अपादादो पदतेकवाक्ये। २३७।  
    
इदमधीकतं मेदितब्बं; पज्जतेनेनत्थोति-पदं, स्याद्यन्तं त्याद्यन्तञ्च;  
पदसमुहो वाक्यं।

योनंहिस्वपञ्चमाह वोनो। २३८।  
    
अपञ्चमिया योनंहिस्वपादादो वत्तमानानं पदस्मा परेसं एकवाक्ये ठितानं  
तुम्हअम्हसद्दानं सविभत्तीनं वोनो होन्ति वा यथाक्कमं; तिट्ठथ वो, तिट्ठथ  
तुम्हे; तिट्ठाम नो, तिट्ठाम मयं; पस्सति वो, पस्सति तुम्हे; पस्सति नो, पस्सति अम्हे;  
दीयते वो, दीयते तुम्हं; दीयते नो, दीयते अम्हं; धनं वो, धनं तुम्हं, धनं  
नो, धनं अम्हं, कतं वो, कतं तुम्हेहि; कतं नो, कतं अम्हेहि॥।अपञ्चम्याति-किं?  
निस्सटं तुम्हेहि, निस्सटं अम्हेहि; अपादादोत्वेव-"बलञ्च भिक्खून मनुप्पदिन्नं  
तुम्हेहि पुञ्ञं पसुतं अनप्पकं" पदतोत्वेव। तुम्हे तिट्ठथ;  
एकवाक्येत्वेव-देवदत्तो तिट्ठति गामे, तुम्हे तिट्ठथ न गरे;  
सविभत्तीननेत्वव-अरहति धम्मो तुम्हादिसानं; अरहति धम्मो अम्हादिसानं।

तेमे नासे। २३९।  
    
नाम्हि से व अपादादो वत्तमानानं पदस्मा परेसं एकवाक्ये ठितानं  
तुम्हअम्हसद्दानं सविभत्तिनं तेमे वा होन्ति यथाक्कमं; कतं ते, कता तया;  
कतम्मे, कतं मया; दीयते ते; दीयते तव; दीयते मे, दीयते मम; धनं ते, धनं  
तव; धनं मे, धनं मम।

अन्वादेसे। २४०।  
    
कथितानुकथनविससे तुम्हअम्हसद्दानमादेसा निच्चं भवन्ति पुनब्बिधाना; गामो  
तुम्हं परिग्गहो; अथो जनपदो वो परिग्गहो।

सपुब्बा पठमन्ता वा। २४१।  
    
विज्जमानपुब्बस्मा पठमन्ता परेसं तुम्हअम्हसद्दानमादेसा वा होन्ति चादेसेपि;  
गामे पटो तुम्हाकं; अथो नगरे कम्बलो वो;

[स्ल् पगे ०३२।] [\x ३२।]       
    
अथो नगरे कमलो तुम्हाकं; सपुब्बाति-किं? पटो तुम्हाकं; अथो कमलो वो;  
पठमन्ताति-किं? पटो नगरे तुम्हाकं; अथो कमलो गामे वो।

न चवाहाहेवयोगे। २४२।  
    
वादीहि योगे तुम्हअम्हसद्दानमादेसा न होन्ति; गामो तव च परिग्गहो, मम च  
परिग्गहो; गामो तववा परिग्गहो, ममवा परिग्गहो; गामो तवह परिग्गहो; ममह  
परिग्गहो; गामो तवाह परिग्गहो, ममाह परिग्गहो; गामो तवेव परिग्गहो, ममेव  
परिग्गहो; एवं सब्बत्थ उदाहरितब्बं॥।योगेति-किं?गामो च ते परिग्गहो, नगरञ्च मे  
परिग्गहो।

दस्सनत्थेनालोचने। २४३।  
    
दस्सनत्थेसु आलोवनवज्जितेसु पयुज्जमानेसु तुम्हअमहसद्दानमा देसा न होन्ति; गामो  
तुम्हे अम्हे उददिस्सागतो; गामो अम्हे उददिस्सागतो॥।अनालोचनेति-किं? गामो वो आलोवेति,  
गामो नो आलोचेति।

आमन्तणं पुब्बमसन्तंव। २४४।  
    
आमन्तणं पुब्बमविज्जमानं विय होति तुम्हअम्हसद्दानमादेसविसये; देवदत्त तव  
परिग्गहो॥।आमन्तणन्ति-किं? कम्बलो ते परिग्गहो; पुब्बन्ति-किं? "मयेतं  
सब्बमक्खातं तुम्हाकं द्विजपुङ्गवा" परस्स हि अविज्जमानत्ता अपादादोति-पटिसेधो न  
सिया; इवाति-किं? सवणं यथा सिया।

न सामञ्ञवचनमेकत्थे। २४५।  
    
समानाधीकरणे परतो सामञ्ञवचनमामन्तणमसन्तं विय न होति; माणवक  
जटिलक ते परिग्गहो॥।परस्साविज्जमानन्तेपि पुब्बरूप मुपादायादेसो होति;  
सामञ्ञवचनन्ति-किं? देवदत्त माणवक परिग्गहो; एकत्थेति-किं? देवदत्त  
यञ्ञदत्त तुम्हं परिग्गहो।

बहुसु वा। २४६।  
    
बहुसु वत्तमानमामन्तणं सामञ्ञवचनमेकत्थे अविज्जमानं वियवा न होति;  
ब्राह्मण गुणवन्तो, तुम्हाकं परिग्गहो; ब्राह्मण गुणवन्तो वो परिग्गहो।  
    
इति मोग्गल्लायनव्याकरणे वुत्तियं स्यादिकण्डो दुतियो।  
---------

[स्ल् पगे ०३३।] [\x ३३।]       
    
स्यादि स्यादिनेकत्थं। १।  
    
स्याद्यन्तं स्याद्यन्तेन सहेकत्थं होतीति-इदमधिकतं वेदितब्बं; सो च  
भिन्नत्थानमेकत्थिभावो समासोति वुच्चते।

असङ्ख्यं विभत्तिसम्पततिसमीपसाकल्याभावयथापच्छायुगपदत्थे। २।  
    
असङ्ख्यं स्याद्यन्तं विभत्त्यादीनमत्थे वत्तमानं स्याद्यन्तेन सहे कत्थं भवति;  
तत्थविभत्त्यत्थे ताव-इत्थीसु कथा पवत्ता अधीत्थि॥।सम्पत्ति द्विधा अत्तसम्पत्ति  
समिद्धि च-सम्पन्नं ब्रह्मं सब्रह्मं, लिच्छवीनं; समिद्धि भिक्खानं  
सुभिक्खं॥।समीपे-कुम्भस्स समीपमुपकुम्भं॥।साकल्ये-सतिणमज्झोहरति;  
साग्ग्यधीते॥।अभावो सम्बन्धिभेदा बहुविधो; तत्र इद्धाभावे-विगता इद्धि  
सद्दिकानं दुस्सद्दिकं; अत्थाभावे-अभावो मक्खिकानं निम्मक्खिकं;  
अतिक्कमाभावे-अतिगतानि तिणानि नित्तिणं; सम्पताभावे-अतिगतं लहुपापुरणं  
अतिलहुपापुरणं; लहुपा पुरणस्स नायमुपभोगकालोति अत्थो॥।यथात्थोनेकविधो;  
तत्र योग्गतायं-अनुरूपं सुरूपो वहति; वीच्छायं-अन्वद्धमासं; अत्थानति  
वत्तियं-यथासत्ति; सदिसत्ते-सदिसो किखिया सकिखी; आनुपुब्बियं-अनुजेट्ठं;  
पच्छादत्थे-अनुरथं; युगपदत्थे-सचक्कं, निधेहि।

यथा न तुल्ये। ३।  
    
यथासद्दो तुल्यत्थे वत्तमानो स्याद्यन्तेन सहेकत्थो न भवति; यथा देवदत्तो तथा  
यञ्ञदत्तो।

यावावधारणे।४।  
    
यावसद्दोवधारणे वत्तमानो स्याद्यन्तेन सहेकत्थो भवति; अवधारणमेत्तकता  
परिच्छेदो; यावामत्तं ब्राह्मणे आमन्तय; यावजीवं॥।अवधारणेति-किं, यावदन्नं  
तावभुत्तं नावधारयामि कित्तकं मया भुत्तन्ति।

पय्यपाबहितिरोपुरेपच्छा वा पञ्चम्या। ५।  
    
परिआदयो पञ्चम्यन्तेन सहेकत्था होन्ति वा; परिपब्बतं वस्सि देवो,  
परिपब्बता;अपपब्बतं वस्सी देवो, अपपब्बता; आपाटलिपुत्तं वस्सि देवो, आपाटलिपुत्ता;  
बहगामं, बहिगामा; तिरोपब्बतं, तिरोपब्बता; पुरेभत्तं, पुरेभत्ता; पच्छाभत्तं,  
पच्छाभत्ता॥।वेताधिकारो।

समीपायामेस्वनु। ६।  
    
अनुसद्दो सामिप्ये आयामे च वत्तमानो स्याद्यन्तेन सहेकत्थो होति वा; अनुवनमसनि  
गता; अनुगङ्गं बाराणसी॥।समीपायामेस्वीति-किं, रुक्खमनुविज्जोतते विज्जु।

[स्ल् पगे ०३४।] [\x ३४।]       
    
तिट्ठग्वादीनि। ७।  
    
तिट्ठगुप्पभुतीनि एकत्थिभावविसये निपातीयन्ते; तिट्ठन्ति गावो सस्मिं काले तिट्ठगु,  
कालो; वहग्गु। कालो; आयतिगवं; बलेयवं; लुतयवं; लूयमानयवमिच्चादि॥।व्यान्तोत्थे;  
केसाकेसी; दण्डादण्डी॥।तथा वेलाप्पभावनत्थोपि; पातो नहानं पातनहानं; सायं  
नहानं सायनहानं; पातकालं सायकालं; पातमेघं; सायमेघं; पातमग्गं;  
सायमग्गं।

ओरेपरिपटिपारेमज्झेहेढूद्धाधोन्तो वा जट्ठिया। ८।  
    
ओरादयो वा सद्दा छट्ठियन्तेन सहेकत्वा वा होन्ति; एकारन्तन्तं निपातनतो॥।ओरेगङ्गं;  
उपरिसिखरं; पटिसोतं; पारेयमुनं; मज्झेगङ्गं; हेट्ठापासादं;; उद्धगङ्गं;  
अधोगङ्गं; अन्तोपासादं॥।पुन वाविधाना गङ्गाओरमिच्चादीपि होन्ति।

तन्नपुंसकं। ९।  
    
यदेतमतिक्कन्तमेकत्थं तन्नपुंसकलिङ्गं वेदितब्बं; तथा चेवे दाहटं; वा क्वचि  
बहुलाधिकारा॥।यथापरिसं, यथापरिसाय; सकाय सकाय परिसायाति अत्थो।

अमादि। १०।  
    
अमादिस्याद्यन्तं स्याद्यन्तेन सह बहुलमेकत्थं होति; गामं गतो गामगतो मुहुत्तं  
सुखं मुहुत्तसुखं॥।वुत्तियेवोपपदसमासे-कुम्भकारो; सपाको; तन्नवायो;  
वराहरो॥।न्तमानक्तवन्तूहि वाक्य मेव; धम्मं सुणन्तो; धम्मं सुण मानो;  
ओदनं भुत्तवा।  
    
रञ्ञा हतो राजहतो; असिना छिन्नो असिच्छिन्नो; पितुसदिसो; पितुसमो; सुखसहगतं;  
दधिना उपसित्तं भोजनं दधिभोजनं; गुऌएन मिस्सो ओदनो  
गुऌओदनो॥।वुत्तिपदेनेवोपसित्तादिक्रियायाख्यापनतो नत्थायुत्तत्थता।  
    
क्वचि वुत्तियेवक; उरगो, पादपो॥।क्वचि वाक्यमेव; एरसुना छिन्नवा; दस्सनेन  
पहातब्बा।  
    
बुद्धस्स देय्यं बुद्धदेय्यं; यूपाय दारु यूपदारु; रजनाय दोणि रजन दोणी।  
इधन होति-सङ्घस्स दातब्बं॥।कथं, एतदत्थो एतदत्ता एतदत्थन्ति-अञ्ञपदत्थे  
भविस्सति।  
    
सवरेहि भयं सवरभयं; सवरभयं; गामनिग्गतो, मेथुनापेतो॥।क्वची वुत्ति  
येव; कम्मजं; चित्तजं॥।इध न होति-रुक्खा पतितो,  
    
रञ्ञो पुरिसो राजपुरिसो॥।बहुलाधिकारा न्तमाननिद्धारियपूरण भावतित्तत्थेहि न होति;  
ममानुकुब्बं; ममानुकुरुमानो; गुन्नं कण्हा सम्पन्नकीरतमा; सिस्सानं पञ्चमो;  
पटस्स सुक्कता॥।क्वचि होतेव; वत्तमानसामीप्यं॥।कथं, ब्राह्मणस्स सुक्का  
दन्ताति-सापेक्खताय न होति॥।इध पन होतेव चन्दनगन्धो; नदीघोसो;

[स्ल् पगे ०३५।] [\x ३५।]       
    
कञ्ञारूपं; कायसमएस्सो; फलरसोति॥।फलानं तित्तो; फलान मासितो; फलानं सुहितो;  
ब्राह्मणस्स उच्चं गेहन्ति; सापेक्खताय न होति॥।रञ्ञो पाटलिपुत्तकस्स धन  
न्ति-धनसम्बन्धे छट्ठीति पाटलिपुत्तकेन समन्धाभावा न हेस्सति। रञ्ञो गो च  
अस्सो च पुरिसो चाति भिन्नत्थताय वाक्यमेव॥।रञ्ञो गवास्सपुरिसा राज गवास्सपुरिसाति  
वुत्ति होतेवेकत्थिभावे॥।दाने सोण्डो दानसोण्डो; धम्मरतो; दानाहिरतो॥।क्वचि  
वुत्तियेव कुच्छसयो थलट्ठो पङ्कजं; सरोरुहं॥।इध न होति भोजने मत्तञ्ञे᳡ता,  
इन्द्रियेसु गुत्तद्वारता; आसने निसिन्नो; आसने निसीदितब्बं।

विसेसनमेकत्थेन। ११।  
    
विसेसनं स्याद्यन्तं विसेस्सेन स्याद्यन्तेन समानाधिकरणेन सहेकत्थं होति; नीलञ्च  
तं उप्पलञ्चेति नीलुप्पलं; छिन्नच तं परुऌहञ्चेति छित्तपरुऌहं सत्थीव सत्थी, सत्थी  
व सा सामा चेति सत्थिसामा; सीहोव सीहो, मुनि चसो सीहो चाति मुनिसीहो; सीलमेव धनं  
सीलधनं॥।क्वचि वाक्यमेव पुण्णो मत्तानिपुत्तो; चित्तो गहपति॥।क्वचि वुत्तियेव;  
कण्हसप्पो; लोहितसालि॥।विसेसनन्ति-किं, तच्छको सप्पो॥।एकत्थेनेति-किं, कालम्हा  
अञ्ञो॥।कथं, पत्तजीविको; आपन्नजीविको॥।मासजातोति-अञ्ञपदत्थे भवकिस्सति।

नञ्। १२।  
    
नञिव्चेतं स्याद्यन्तं स्याद्यत्तेन सहेकत्थं होति न ब्राह्मणो  
अब्राह्मणो॥।बहुलाधिकारतो असमत्थत्थेहिपि केहिचिहोति; अपुनगेय्या, गाथा॥।अनोकासं  
कारेत्वा; अमूला मूलं गन्त्वा॥।ईसकऌआरो ईसपिङ्गलोति-स्यादिस्यादिनेति समासो; वाक्यमेव  
वातिप्पसङ्गा भावा।

कुपादयो निच्चमस्यादिविधिम्हि। १३।  
    
कुसद्दो पादयो च स्याद्यन्तेन सहेकत्था होन्ति ननिच्चं स्यादिविधि  
विसयतोञ्ञत्थ;कुच्छितो ब्राह्मणो कुब्राह्मणे; ईसकं उण्हं कदुण्हं; पनायको;  
अभिसेको; पकरित्वा; पकतं; दुप्पुरिसो, दुक्कतं; सुपुरिसो; सुकतं; अहित्थुत; अतित्थुतं;  
आकऌआरो; आबद्धो॥।पादयो गताद्यत्थे पठमाय; पगतो आचरियो पाचरियो;  
पन्तेवासि॥।अच्चादयो कत्ताद्यत्थे दुतियाय; अतिक्कन्तो मञ्चमतिमञ्चो; अतिमालो॥।अवादयो  
कुट्ठाद्यत्वे ततियाय; अवकुट्ठं कोकिलाय वनमवकोकिलं; अवमयुरं॥।परियादयो  
गिलानाद्यत्थे चतुत्थिया; परिगिलानो ज्झेनो॥।न्यादयो कन्ताद्यत्थे पञ्चमिया; निक्खन्तो  
कोसमिया निक्कोसमि॥।अस्यादिविधिम्हीति किं, रुक्खम्पतिविज्जोतते,

ची क्रियत्थेहि। १४।  
    
चीप्पच्चयन्तो क्रियत्थेहि स्याद्यन्तेहि सहेकत्थो होति; मलिनीकरीय।

[स्ल् पगे ०३६] [\x ३६।]       
    
भुसनादरानादरेस्वलंसासा। १५।  
    
भुसनादिस्वत्थेस्वलमादयो सद्दा क्रियत्थेहि स्याद्यन्तेहि सहेकत्था होन्ति;  
अलङ्करीय;सक्कच्च; असक्कच्च॥।भुसनादीसुति-किं, अलम्भुत्वा गतो; सक्कत्वा गतो;  
असक्कत्वा गतो; परियन्तं सोभनम सोभनन्ति अत्थो।

अञ्ञे च। १६।  
    
अञ्ञे च सद्दा क्रियत्थेहि स्याद्यन्तेहि सह बहुलमेकत्था भवन्ति; पुरोभूय;  
तिरोभूय; तिरोकरीय; उरसिकरीय; मनसिकरीय; मज्झेकरीय; तुण्हीभूय।

वानेकञ्ञत्थे।१७।  
    
अनेकं स्याद्यन्तमञ्ञस्स पदस्सत्थे एकत्थं वा होति; बहूनि धनानि यस्स सो  
बहुधनो; लम्बा कण्ण यस्स सो लम्बकण्णो; वजिरं पाणिम्हि यस्स सो वजिरपाणि;  
मत्ताबहवो मतङ्गा एत्थ मत्तबहुमातङ्गं, वनं; आरुऌहो वानरो यं रुक्खं सो  
आरुऌहवानरो; जितानि इन्द्रियानि येन सो जितिन्द्रियो; दिन्नं भोजनं यस्स सो दिन्नभोजनो;  
अप गतं कालकं यस्मा पटा सोयमपगतकालको; उपगता दस येसं अत उपदसा;  
आसन्नदसा; अदूरदसा; अधिकदसा; तयो दसपरिमाणमेसं तिदसं॥।कथं, दससद्दो  
सङ्ख्याने वत्तते परिमाणसद्दसन्निधाना, यथा-पञ्चपरिमाणमेसं पञ्चका  
सकुणति; द्वे वा तयो वा परिमाणमेसं द्वत्तयो; वासद्दत्थे वा-द्वे वातयो वा  
द्वत्तयो॥।दक्खिणस्सा च पुब्बस्सा च दिसाय यदन्तराऌअं दक्खिणपुब्बा, दिसा; दक्खिण  
च सा पुब्बा चाति वा; सह पुत्तेनागतो सपुत्तो; सलोमको, विज्जमानलोमकोति अत्थो; एवं  
सपक्खको; अत्थिखीरा, ब्राह्मणीति-अत्थिसद्दो विज्जमानत्थे निपातो॥।क्वची गतत्थताय  
पदन्तरानमप्पयोगो;कण्ठट्ठा काऌआ अस्स कण्ठेकाऌओ; म्बट्ठमुखमिव *  
मुखमस्स ओट्ठमुखो; केससङ्घा तो चूऌआ अस्स केसचूऌओ; सुवण्णविकारो अलङ्कारो अस्स  
सुवण्णालङ्कारो; पपतितं पण्णमस्सप्पतितपण्णो, पपण्णो; अविज्जमाना युत्ता अस्स  
अविज्जमानपुत्तो; न सन्ति पुत्ता अस्स अपुत्तो॥।क्वचि न होति पञ्चभुत्तवन्तो, अस्स भातुनो  
पुत्तो अस्स अत्थीति बहुलाधिकारतो।

तत्थ गेहत्वा तेन पहरित्वा युद्धे सरूपं। १८।  
    
सत्तम्यन्तं ततियन्तञ्च सरूपमनेकं तत्थ गहेत्वा तेन पहरित्वा  
युद्धेञ्ञपदत्थे एकत्थं वा होति; केसेसु च केसेसु च गहेत्वा युद्धम्पवत्तं  
केसाकेसी; दण्डेहि च दण्डेहि च पहरित्वा युद्धमपवत्तं दण्डा दण्डी,  
मुट्ठामुट्ठी "ची वीतिहारे" ति ची समासन्तो "चिस्मि" न्त्याकारो॥।तत्थ तेनेति-किं, कासञ्च  
कासञ्च गहेत्वा युद्धं पवत्तं; गहेत्वा पहरित्वाति-किं, रथे च रथे च ठत्वा  
युद्धं पवत्तं; युद्धेति-किं, हत्थे च हत्थे च गहेत्वा सङ्ख्यं पवत्तं;  
सरूपन्ति-किं, दण्डेहि च मुसलेहि च पहरित्वा युद्धं पवत्तं।  
---------------------------------------  
* ओट्ठमुखलिव, ओट्ठोव मुखमस्स।

[स्ल् पगे ०३७] [\x ३७।]       
    
चत्थे। १९।  
    
अनेकं स्याद्यन्तं चत्थे एकत्थं वा भवति॥।समुच्चयोन्वाचयो इतरीतरयोगो सामाहारो  
च चसद्दत्था; तत्थ समुच्चयान्वाचयेसु ने कतथिभावो सम्भवति-तेसु हि समुच्चयो  
अञ्ञमञ्ञनिरपेक्खान मत्तप्पधानानं कत्थवि क्रियाविसेसे चीयमानता-यथा-धवेच  
खदिरे च पलासे च छिन्दाति; अन्वावयो च यत्थेको पधानभावेन विधीयते अपरो च  
गुणभावेन-यथा-भिक्खं चर गावोचानयेति॥।इतरद्वयेतु सम्भवति; तेसु हि  
अञ्ञमञ्ञस्सापेक्खानमवयवभेदानुगतो इतरीतरयो  
गो-यथा-सारिपुत्तमोग्गल्लानाति-अस्सावयवप्पधानन्ता बहुवचन मेव;  
अञ्ञमञ्ञसापेक्खानमेव तिरोहितावयवभेदो समुदायप्पधानो  
समाहारो-यथा-छन्तुपाकहनन्ति-अस्स पन समुदायप्पधानत्ता एकवचनमेव; ते च  
समाहारीतरीतरयोगा बहुलं विधाना नियतविसयायेव होन्ति, तत्रायं विसयविभागो  
निरुन्तिपिटकागतो।  
    
पाणितुरिययोग्गसेनङ्गानं; निच्चवेरिनं; सङ्ख्यापरिमाणसञ्ञानं; खुद्दजन्तुकानं;  
पवनचण्डालानं; चरणसाधारणनं; एकज्झायनपावचनानं; लिङ्गविसेसान;  
विविधविरुद्धानं; दिसानं; नदीनञ्च; निच्चं समाहारे कत्थं भवति।  
    
तिणरुक्खपसुसकुणधनधञ्ञव्यञ्जनजनपदानं वा अञ्ञेसमितरीतरयोगोव।  
    
पाण्यङ्गानं॥।चक्खुसोतं; मुखनासिकं; हनुगीवं; छविमंसलोहितं; नामरूपं;  
जरामरणं॥।तुरियङ्गानं॥।अलसतालम्बरं; मुररजगोमुखं; सङ्खदेण्डिमं;  
मद्दविकपाणविकं; गीतवादितं; सम्मतालं॥।योग्गङ्गानं॥।फालपाचनं;  
युगनङ्गलं॥।सेनङ्गानं॥।असिसत्तितोमरपिण्डा; असिचम्मं; धनुकलापं;  
पहरणवरणं॥।निच्चवेरीनं॥।अहिनकुलं; बिऌआलमूसिकं; काकोलुकं;  
नागसुपण्णं॥।सङख्यापरिमाणसं ञानं॥।एककदुकं; दुकतिकं;  
तिकचतुक्कपञ्चकं; दसदेदादसकं॥।खुद्दजन्तुकानं॥।कीटपटङ्गं;  
कुन्थकिपिल्लिकं; डंसमकसं; मक्खिककि  
पिल्लिकं॥।पचनचण्डालानं॥।ओरब्भिकसूकरिकं;  
साकुन्तिकमागविकं॥।सपाकचण्डालानं॥।वेनरथकारं;  
पुक्कुसछवडाहकञ्ज॥।चरणसाधारणनं॥।अतिसभारद्वाजं; कठकालापं;*  
सीलपञ्ञाणं; समथविपस्सनं;  
विज्जाचरणं॥।एकज्झायनपावचनानं॥।दीघमज्झिमं, एकुत्तरसंयुत्तकं;;  
खन्धकविभागं॥।लिङ्गविसेसानं॥।इत्थिपुमं;  
दासिदासं;चीवरपिणण्डपातसेनासनगिलानपच्चयभेसज्जपरिक्खारं;  
तिणकट्ठासाखपलासं; "लाभी होति  
विवरपिन्डपातसेनासनगिलानपच्चयभेसज्जपरिक्खारान" न्तिपि  
दिस्सति॥।विविदविरुद्धानं॥।कुसलाकुसलं; सावज्जान वज्जं; हीनप्पणितं; कण्हसुक्कं;  
छेकपापकं; अधरुत्तरं॥।दिसानं॥।पुब्बापरं; दक्खिणुत्तरं; पुब्बदक्खिणं;  
पुब्बुत्तरं; अपरदक्खिणं; अपरुत्तरं॥।नदीनं॥।गङ्गायमुनामभीसरभु।  
---------------------------------------  
* कट्ठकलापं।

[स्ल् पगे ०३८] [\x ३८।]       
    
तिणविसेसानं॥।कासकुसं। कासकुसा; उसीरबीरणं, असिरबीरण; मुञ्जबब्बजं,  
मुञ्जबब्बजा॥।रुक्खविसेसानं॥।खदिरपलासं, खदिरपलासा; धवास्सकण्णं,  
धवास्सकण्णा; पकिलक्खनिग्रोधं, पिलक्खनिग्रोधा; अस्सत्थकपित्थनं,  
अस्सत्थकपित्थना, साकसालं * साकसाला॥।पसुविसेसानं॥।गजगवजं, गजगवजा गोमहिस,  
गोमहिसा; एणेय्यगोमहसं, एणेय्यगोमहिसा; एणेय्यवराहं। एणेय्यवराहा; अजेऌअकं,  
अजेऌअका, कुक्कुटसूकरं, कुक्कुटसूकरा;+ हत्थिगवास्सवलवं, हत्थिगवास्सव  
लवा॥।सकुणविसेसानं॥।हंसबलाकं, हंसबलाका, कारडववक्कवकाकं,  
कारडवचक्कवाका; बकबलाकं, बकबलाका॥।धनानं॥।हिरञ्ञसुवण्णं,  
हिरञ्ञसुवण्णा; मणिसङ्खमुत्तावेऌउरियं, मणिसं बमुत्तावेऌउरिया;  
जातरूपरजतं,जातरूपरजता॥।धञ्ञानं॥।सालियवकं, सालियवका; तिलमुग्गमासं,  
तिलमुग्गमासा; निप्फावकुलत्थं, निप्फवकुलत्था॥।ब्यञ्जनानं॥।साकसुवं, साकसुवा;  
गब्यमाहिसं। गब्यमाहिसा; एणेय्यवाराहं, एणेययवाराहा; मिगमायूरं;  
मिगमायूरा॥।जनपदानं॥।कासिकोसलं। कासिकोसला, वज्जिमल्लं।वज्जिमल्ला, चेतिवीसं,  
चेतिवीसा; मच्छसूरसेनं मच्चसूरसेना; कुरुपञ्चालं।कुरुपञ्चाला।  
    
इतरीतरयोगो-यथा-चन्दिमसुरिया; समणब्राह्मण, मातापितरो; इच्चादि॥।एतस्मिं  
एकतथीभावकण्डे यं वुत्तं पुब्बं निपत्ति कमातिक्कमे पयोजनाभावा॥।क्वचि परो;  
क्वचि विपल्लासोपि होति बहुलाधिकारतो॥।दत्तानं राजा राजदन्तो॥।कत्थचि  
कमम्पच्चानादरा पुब्बकालस्सापि परनिपातो॥।लित्तवासितो; नग्गमुसितो; सित्तसम्मट्ठो;  
भट्ठलुञ्चितो॥।चत्थे यदेकत्थं तत्थ केचि पुब्बपदं बहुधा नियमेन्ति तदिह  
व्यहिचारदस्सना न वुत्तन्ति दट्ठब्बं।

समाहारे नपुंसकं। २०।  
    
चत्थे समाहारे यदेकत्थं तन्नपुंसकलिङ्गम्भवति; तथा चेवोदाहटञ्ज॥।कत्तवि न  
होति सभापरिसायाति ञापका; आधिपच्चपरिवारो; छन्द पारिसुद्धि; पटिसन्धिप्पवत्तियं।

सङ्ख्यादि। २१।  
    
एकत्थे समाहारे सङ्ख्यादि नपुंसकलिङ्गम्भवति; पञ्चगवं;  
चतुप्पथं॥।समाहारेस्सेकत्ता एकवचनमेव होति; समाहारेत्वेव-पञ्चकापालोपूवो;  
तिपुत्तो।

क्वचेकत्तञ्च छट्ठृया। २२।  
    
छ्ठियेकत्थे क्वचि नपुंसकत्तं होतेकत्तञ्च; सलभानं छाया सलभच्छायं; एवं  
सकुन्तानञ्छाया, सकुन्तच्छायं; पासदच्छायं; पासादच्छायं; घरच्छायं;  
घरच्चाया॥।अमनुस्सा सभाय सपुंसकेकत्तम्भवति। ब्रह्मसभं; देवसभं;  
इन्दसभं; यक्खसभं; सरभसभं॥।मनुस्ससभायं, खत्तियसभा; राजसभा  
इच्चेवमादि॥।क्वचीति किं, राजपुरिसो।  
---------------------------------------  
* सकसालं।  
+ कुककुरसूकरं, कुक्कुरसूकरा।  
 क्वचि पल।

[स्ल् पगे ०३९] [\x ३९।]       
    
स्यादिसु रस्सो। २३।  
    
नपुंसके वत्तमानस्स रस्सो होति स्यादिसु; सलभच्छायं॥।स्यादिसूति-किं, सलभच्छाये।  
    
घपस्सान्तस्साप्पधानस्स। २४।  
    
अन्तभुतस्साप्पधानस्स घपस्स स्यादिसु रस्सो होति; बहुमालो, पोसो; निक्कोसम्बि;  
अतिवामोरु॥।अन्तस्साति-किं, राजा कञ्ञापियो; अप्पधानस्साति-किं, कुमारी ब्रह्मबन्धू।

गोस्सु। २५।  
    
अन्तभुतस्साप्पधानस्स गोस्स स्यादिसु उहोति; चित्तगु॥।अप्पधानस्सात्वेव-सुगो;  
अन्तस्सात्वेव-गोकुलं।

इत्थियमत्वा। २६।  
इत्थियं वत्तमानतो अकारन्ततो नामस्मा आप्पच्चयो होति; धम्मदिन्ना।

नदादितो ङी। २७।  
    
नदादीहि इत्थियं ङीप्पच्चयो होति; नदीमही कुमारी तरुणी वारुणी गोतमी।  
    
गोतो वा  
    
गावी, गो; आकतिगणेयं॥।ङकारो"न्तनतुनं ङीम्ही तो वा" ति विसेसनत्थो।

यक्खादित्थिनी च। २८।  
    
यक्खादितो इत्थियमिनी होति ङी च; यक्खिनी, यक्खी; नागिनी, नागी; सीहिनी, सीही।

आरामिकादीहि। २९।  
    
आरामिकादितो इनी होती होतित्थियं; आरामिकिनी; अनन्तरायिकिनी; राजिनी।  
    
सञ्ञायं मानुसो।  
मानुसिनी; अञ्ञत्र मानुसी।

युवण्णेहि नी। ३०।  
    
इत्थियमीवणणुवण्णन्तेहि नी होति बहुलं; सदा पयतपाणिनी; दण्डिनी; भिक्खुनी;  
खत्तबन्धुनी; परचित्तविदुनी॥।मातुआदितो कस्मा न होति? इत्थिप्पच्चयं विनापि  
इत्थत्ताभिधानतो।

कतिम्हाञ्ञत्थे। ३१।  
    
क्तिम्हाञ्ञत्थेयेव इत्थियं नी होति बहुलं; साहं अहिंसारतिनी; तस्सा मुट्ठस्सतिनिया; सा  
वच्छगिद्धिनी॥।अञ्ञत्थेति-किं, धम्मरती।

घरण्यादयो। ३२।  
    
घरणिप्पभुतयो नीप्पच्चयन्ता साधवो भवन्ति; घरणी; पोक्खरणि; ईस्सत्तं  
निपातना।  
    
आचरिया वा यलोपो च; आचरिनी; आचरिया।

[स्ल् पगे ०४०] [\x ४०।]       
    
मातुलादित्वानि भरियायं। ३३।  
    
मातुलादितो भरियायमानी होति; मातुलानी; वारुणी; गहपतानी; आचरियानी।  
    
अभरियायं खन्तिया वा; खन्तियानी; खन्तिया॥।नदादिपाठा भरियायन्तु खन्तियि।

उपमासंहितसहितसञ्ञतसहसफवामलक्खणादितुरुतु। ३४।  
    
ऊरुसद्दा उपमानादिपुब्बा इत्थियमू होति; करभोरू; संहितोरू; सहितोरू; सञ्ञतोरू; सहोरू;  
सफोरू; वामोरू; लक्खणेरू॥।ऊति-योगविभागा ऊ; ब्रह्मबन्धू।

युवा ती। ३५।  
    
युवसद्दतो ती होतित्थियं; युवती।

न्तन्तूनं ङीम्हि तो वा। ३६।  
    
ङीम्हिन्तनतुनं तो वा होति; गच्छती, गच्छन्ती; सीलवती; सीलवन्ति

भवतो भोतो। ३७।  
    
ङीम्हि भवतो भोतादेसोहोति वा; भोती; भवन्ती।

गोस्सावङ्। ३८।  
    
गोसद्दस्स ङीम्हावङ् होति; गावी।

पुथुस्स पथवपुथवा। ३९।  
    
ङीम्ही पुथुस्स पथवपुथवा होन्ति; पथवी; पुथवी॥। हे; पठवी।

समासन्त्व। ४०।  
    
समासन्तो ऐति वाधिकरीयति।

पापादीहि भुमिया। ४१।  
पापादीहि परा या भुमि तस्सा समासन्तो अ होति; पापभुमं; जातिभुमं।

सङ्ख्याहि। ४२।  
    
सङ्ख्याहि परा या भुमि तस्सा समासन्तो अ होति; द्विभूमं; तिभुमं।

नदिगोदावरीनं। ४३।  
    
सङ्ख्याहि परासं नदीगोदावरीनं समासन्तो अ होति; पञ्चनदं; सत्त गोदावरं।

असङ्ख्योहि चाङ्गुल्यानञ्ञासङ्ख्यत्थेसु। ४४।  
    
असङ्ख्यहि सङ्ख्याहि च परा अङ्गुल्या समासन्तो अहोति नो चे अञ्ञा पदत्थो असङ्ख्यत्थे  
च समासो वत्तते; निग्गतमङ्गुलीहि निरङ्गुलं; अच्चङ्गुलं; द्वे अङ्गुलियो समाहटा  
द्वङ्गुलं॥।अनञ्ञासङ्ख्यत्थेसूति-किं, पञ्चङ्गुलीहत्थो; कथं, द्वे अङ्गुली मानमस्साति।  
द्वङ्गुलन्ति-नात्र समासो ञ्ञपदत्थे विहितो मत्तादीनं लोपे कते तत्थ वत्तते;  
अङ्गुलसद्दो वा पमाणवाचीसद्दन्तरं॥।यथा-येनङ्गुलप्पमाणेन अङ्गुलानं सतं  
पुण्णं चतुद्दस वा अङ्गुलानीति।

[स्ल् पगे ०४१] [\x ४१।]       
    
दीघाहोवस्सेकदेसेहि च रत्त्या। ४५।  
    
दीघादीहि असङ्ख्येहि सङ्ख्याहि च परस्मा रत्तिया समासन्तो अ होति; दीघरत्तं;  
अहोरत्तं; वस्सारत्तं; पुब्बरत्तं; अपररत्तं; अड्ढरत्तं; अतिक्कन्तो रत्तिं अतिरत्तो; द्वे  
रत्ती समाहटा द्वीरत्तं॥।वा क्वचि बहुलाधिकारा-एकरत्तं; एकरत्ति॥।अनञ्ञासङ्ख्यत्थेसु  
त्वेव-दीघरत्ति, हेमन्तो; उपरत्ति॥।क्वचि होतेव बहुलं विधाना; यथारत्तं।

गोत्वचत्थे चालोपे। ४६।  
    
गोसद्दा अलोपविसया समासन्तो अ होति न वे चत्थे समासो अञ्ञपदत्थे असङ्ख्यत्थे च;  
राजगवो; परमगवो; पञ्चगवधनो; दसगवं॥।अलोपेति-किं, पञ्चहि गोहि कीतो  
पञ्चगु; अचत्थेति-किं, अजस्सगावो॥।अनञ्ञासङ्ख्यत्थेसुत्वेव-चित्तगु; उपगु।

रत्तिन्दिवदारगवचतुरस्सा। ४७।  
    
एते सद्दा अअन्ता निपच्चन्ते; रत्तो च दवा च रत्तिन्दिवं; रत्ति च दिवा च रत्तिन्दिवं; दारा च  
गावो च दारगवं; चतस्सो अस्सियो अस्स चतुरस्सो।

आयामेनुगवं। ४८।  
    
अनुगवन्ति निपच्चते आयामे गम्यमाने; अनुगवं, सकटं॥।आयामेति-किं, गुन्नं पच्छा  
अनुगु।

अक्खिस्माञ्ञत्थे। ४९।  
    
अक्खिस्मा समसन्तो अ होति अञ्ञत्थे चे समासो; विसालक्खो।

दारुम्ह्यङ्गुल्या। ५०।  
    
अङ्गुलन्ता अञ्ञपदत्थे दारुम्हि समासन्तो अ होति; द्वङ्गुलं, दारु;  
पञ्चङ्गुलं॥।अङ्गुलिसदिसावयवं धञ्ञादीनं द्विक्खेपकं दारूति वुच्चते॥।पमाणे तु  
पुब्बे विय सद्धं; सखराजसद्दा अकारन्ताव, सिस्सोपि न दिस्सति॥।गाण्डीवधन्वाति  
पकतन्तरेन सिद्धं।

द्वी वीतिहारे। ५१।  
    
क्रियाव्यतिहारे गम्यमाने अञ्ञपदत्थे वत्तमानतो ची होति; केसाकेसी;  
दण्डादण्डी॥।चकारो चिस्मिन्ति विसेसनत्थो; सुगन्धी दुग्गन्धीति-पयोगो न दिस्सते।

लत्वित्थीयूहि को। ५२।  
    
लतुप्पच्चयन्तेहि इत्थीयमीकारुकारन्तेहि च बहुलं कप्पच्चयो होति अञ्ञपदत्थे;  
बहुकत्तुको; बहुकुमारिको; बहुब्रह्मबन्धुको; बहुलन्त्वेव-सुब्भू।

वाञ्ञतो। ५३।  
    
अञ्ञेहि अञ्ञपदत्थे को वा बहुलं होति; बहुमालको; बहुमालो।

[स्ल् पगे ०४२] [\x ४२।]       
    
उत्तरपदे। ५४  
    
एतमधिकतं वेदितब्बं।

इमस्सिदं। ५५।  
    
उत्तरपदे परतो इमस्स इदं होति; इदमट्ठिता; इदप्पचवया; निग्गकहीतलोपो पस्सच  
द्वीभावो।

पुं पुमस्स वा। ५६।  
    
पुमस्स पुं होतुन्तरपदे विभासा; पुल्लिङ्गं; पुंलिङ्गं।

 अन्तन्तूनं।५७।  
    
एसं ट होतुत्तरपदे क्वचि वा; भवम्पतिट्ठा मयं; भगवम्मूलका नो  
धम्मा॥।बहुलाधिकारा तरादिसु च; पगेव महत्तरी; रत्तञ्ञे᳡महत्तं  
    
अ। ५८।  
    
एसं अ होतुन्तरपदे; गुणवन्तपतिट्ठोस्मि।

मनाद्यापादीनमो मये च। ५९।  
    
मनादीनमापादीनं च ओ होतुत्तरपदे मये व; मनोसेट्ठा; मनोमया;  
रजोजल्लं;रजोमयं; अपोगतं; अपोमयं; अनुयन्ति दीसोदिसं।

परस्स सङ्ख्यासु। ६०।  
    
सङ्ख्यासुततरपदेसु परस्स ओ होति; परोसतं; परोसहस्सं॥।सङ्ख्यासूति-किं,  
परदत्तुपजीविनो।

जने पुथस्सु। ६१।  
    
जने उत्तरपदे पुथस्स उहोति; अरियेहि पुथगेवायं जनोति पुथुज्जनो।

सो छस्साहायतनेवा। ६२।  
    
अहे आयतने वुत्तरपदे छस्स सो वा होति; साहं;छाहं; सऌआयतनं; जऌआयतनं।

लतुपितादीनमारङरङ्। ६३।  
    
लतुप्पच्चयन्तानं पितादीनञ्च यथाक्कममारङरङ् वा होन्तुत्तरपदे; सत्तारदस्सनं;  
कत्तारनद्दोसो; मातरपितरो॥।वात्वेव-सत्थुदस्सनं; मातापितरो।

विज्जायोनिसम्बन्धानमा तत्र चत्थे। ६४।  
लतुपितादीनं विज्जासम्बन्धीनं योनिसम्बन्धीनं च तेस्वेव लतुपितादिसु  
विज्जायोनिसम्बन्धिसुत्तरपदेसु चत्थविसये आ होति;  
होतापोतारो;मातापितरो॥।लतुपितादीनन्त्वेव-पुत्तभातरो; तत्रेति-किं, पितु पितामहा;  
चत्थेति-किं, मातुभाता; विज्जायोनिसम्बन्धानन्ति-किं, दातु भत्तारो।

पुत्ते। ६५।  
    
पुत्ते उत्तरपदे चत्थविसये लतुपितादीनं विज्जायोनिसम्बन्धानमा होति; पितापुत्ता;  
मातापुत्ता।

[स्ल् पगे ०४३] [\x ४३।]       
    
चिस्मिं। ६६।  
    
चीप्पच्चयन्ते उत्तरपदे आ होति; केसाकेसी; मुट्ठामुट्ठी।

इत्थियम्हासितपुमित्थि पुमेवेकत्थे। ६७।  
    
इत्थियं वत्तमाने एकत्थे समानाधिकरणे उत्तरपादे पारे भासित पुमा इत्थी पुमेव  
होती; कुमारभरियो; दीघजङ्ङ्घा; युवजायो॥।इत्थियन्ति-किं, कल्याणी पधानमेयं  
कल्याणिप्पधाना; भासितपुमेति-किं,कञ्ञाभरियो; इत्थीति-किं, गामणिकुलं दिट्ठी अस्स  
गामणिदिट्ठि; एकत्थेति-किं, कल्याणिया माता कल्याणिमाता।

क्वविप्पच्चये। ६८।  
    
भासितपुमीत्थी पच्चये क्वचि पुमेव होति; व्यत्ततरा; व्यत्ततमा।

सब्बादयो वुत्तिमत्ते। ६९।  
    
इत्थिवाचका सब्बादयो वुत्तिमत्ते पुमेव होन्ति; तस्सा मुखं तममुखं; तस्सं तत्र;  
ताय ततो; तस्सं वेलायं तदा।

जायाय जयं पतिम्हि। ७०।  
    
पतिम्हि परे जायाय जयं होति; जयम्पति॥।जानिपतीति-पकतन्तरेन सिद्धं; तथा दम्पती  
जम्पतीति।

सञ्ञायमुद्येदकस्स। ७१।  
    
सञ्ञायमुदकस्सुत्तरपदे उदादेसो होति; उदधि; उदपानं।

कुम्भादिसु वा। ७२।  
    
कुम्भादिसुत्तरपदेसु उदकस्स उदादेसो वा होति; उदकुम्भो, उदककुम्भो; उदपत्तो,  
उदकपत्तो; उदबिन्दु॥।आकतिगणेयं।

सोतादिसु लोपो। ७३।  
    
सोतादिसुत्तरपदेसु उदकस्स उस्स लोपो होति; दकसोतं; दकरक्खसो।

 आ नञ्ञस्स। ७४।  
    
उत्तरपदे नञ्सद्दस्स ट होति; अब्राह्मणे॥।ञकारो किं, केवलस्स मा होतु; पामनपुत्तो।

अन् सरे। ७५।  
    
सरादोउत्तरपदे नञ्सद्दस्स अन् होति; अनक्खातं।

नखादयो। ७६।  
    
नखादयो सद्दा अनन्तटादेसा निपच्चन्ते; नास्स खमत्थिति नखो;  
अखमञ्ञं॥।सञ्ञासद्देसु च निप्फत्तिमत्तं यथाकथञ्चि कत्तब्बं।  
    
नास्स कुलमत्थीति नकुलो; अकुलमञ्ञं; नख नकुल नपुंसक नक्खत्त नाक  
एवमादि।

[स्ल् पगे ०४४] [\x ४४।]       
    
नगो वाप्पाणिनि। ७७।  
    
नगैच्चप्पाणिनि वा निपच्चते; नगा, रुक्खा; नगा,पब्बता; अगा, रुक्खा; अगा,  
पब्बता॥।अप्पाणिनीति-किं, अगो नवसलो सीतेन।

सहस्स सोञ्ञत्थे। ७८।  
    
अञ्ञपदत्थवुत्तिम्हि समासे उत्तरपदे परे सहस्स सो वा होति; सपुत्तो, सहपुत्तो;  
अञ्ञत्थेति-किं, सह कत्वा सह युज्झित्वा।

सञ्ञायं। ७९।  
    
सहससुत्तरपदे सो होति सञ्ञायं; सास्सत्थं; सपलासं।

अपच्चक्खे। ८०।  
    
अपच्चक्खे गम्यमाने सहस्स सो होतुत्तरपदे; साग्गि, कपोतो; सपिसावा, वातमण्डलिका।

अकाले सकत्थे। ८१।  
    
सकत्थप्पधानस्स सहसद्दस्स अकाले उत्तरपदे सो होति; सम्पन्नं ब्रह्मं  
सब्रह्मं; सचक्कं निधेहि, सधुरं॥।अकालेति-किं, सहपुब्बण्हं; सहापरण्हं।

गन्थान्ताधिक्ये। ८२।  
    
गन्थान्ते आधिक्ये च वत्तमानस्स सहस्स सो होतुत्तरपदे; सकलं जेतिमधीते;  
समुहुत्तं॥।कालत्थो आरम्भो; आधिक्ये-सदोणखारी; समासको कहापणे;  
निच्चत्थोयमारम्हो।

समानस्स पक्खादीसु वा। ८३।  
    
पक्खादिसुत्तरपदेसु समानस्स स होति वा; सपक्खो, समानपक्खो; सजोति,  
समानजोति॥।पक्खादिसूति-किं, समानसीलो; पक्ख जोति जनपद रत्ति पत्तिनी पत्ती नाभि  
बन्धु ब्रह्मचारि नाम गोत्त रूप ठान वण्णवयो वचन धम्म जातिय घच्च।

उदरे इये। ८४।  
    
उदरे इये परे परतो समानस्स सो नवा होति; सोदरियो; समानोदरियो॥।इयेति-किं,  
समानोदरता।

रीरिक्खकेसु। ८५।  
    
एतेसु समानस्स सो होति; सरी; सरिक्खो; सरिसो।

सब्बादीनमा। ८६।  
    
रीरिक्खकेसु सब्बादीनमा होति; यादि; यादिक्खो; यादिसोय।

न्तकिममानं टाकिटि। ८७।  
    
रीरिक्खकेसु न्तसद्दकिंसद्दैमसद्दानं टाकीटी होन्ति यथाक्कमं; भवादी;  
भवादिक्खो; भवादिसो; कीदी; कीदिक्खो, कीदिसो; ईदी, ईदिक्खो; ईदिसो।

[स्ल् पगे ०४५] [\x ४५।]       
    
तुम्हाम्हानं तामेकस्मिं। ८८।  
    
रीरिक्खकेसु तुम्हाम्हानं तामा होन्तेकस्मिं यथाक्कमं; तादी, तादक्खो, तादिसो;मादी;  
मादिक्को, मादिसो॥।एकस्मिन्ति-किं, तुम्हादी; अम्हादी; तुम्हादिक्खो; अम्हादिक्खो; तुम्हादिसो;  
अम्हादिसो।

तम्ममञ्ञतु। ८९।  
    
रीरिक्खकन्ततोञ्ञस्मिं उत्तरपदे तुम्हाम्हानमेकस्मिं तम्मं होन्ति यथाक्कमं;  
तन्दीपा; मन्दीपा; तंसरणा; मंसरणा॥।तय्योगो मय्यो गोति-बिन्दुलोपो।

वेतस्सेट्। ९०।  
    
रीरिक्खकेस्वेतस्सेट् वा होति; एदी, एतादी; एदिक्को, एतादिक्खो; एदिसो, एतादिसो।

विधादिसु द्विस्स दु। ९१।  
    
द्विस्स दु होति विधादिसु; दुविधो; दुपट्टं; एवमादि।

दि गुणादिसु। ९२।  
    
गुणदिसु द्विस्स दि होति; दिगुणं; दिरत्तं; दिगु; एवमादि।

तीस्व। ९३।  
    
तीसु द्विस्स अ होति; मत्तिक्खत्तुं; द्वत्तिपत्तपुरा।  
    
आ सङ्ख्यायासतादोनञ्ञत्थे। ९४।  
    
सङ्ख्यायमुत्तरपदे द्विस्स आ होतसतादोनञ्ञत्थे;द्वादस; द्वावीसति; द्वत्तिंस;  
सङ्ख्यायन्ति-किं, दिरत्तं; असतादोति-किं, द्विसतं; ङविसहस्सं; अनञ्ञत्थेति-किं, द्विदसा।

तिस्से। ९५।  
    
सङ्ख्यायमुत्तरपदे तिस्स ए होतसतादोनञ्ञत्थे; तेरस; तेवीस;  
तेत्तिंस॥।सङ्ख्यायन्त्वेव-तिरत्तं; असतादोत्वेव-तिसतं; अनञ्ञत्थेत्वेव-तिचतुका।

चत्ताऌइसादो वा। ९६।  
    
तिस्से वा होति चत्ताऌईसादो; तेवत्ताऌईस, तिचत्ताऌईस; तेपञ्ञास; तिपञ्ञास; तेसट्ठृ, तिसट्ठि;  
तेसत्तति, तिसत्तति; तेअसीति, तियासीति; तेनवुति, तिनवुति॥।असतादोत्वेव-तिसतं।

द्विस्सा च। ९७।  
    
असतादोनञ्ञत्थे चत्ताऌईसादो द्विस्से वा होति आ च; द्वेचत्ताऌईसं, द्वाचत्ताऌईसं,  
द्विचत्ताऌईसं; द्वेपञ्ञासं, द्वापञ्ञासं, द्विपञ्ञासं; इच्चादि।

बाचत्ताऌइसादो। ९८।  
    
द्विस्स बा वा होतचत्ताऌईसादोनञ्ञत्थे; बारस, द्वादस; बावीसति, द्वावीसति; बत्तिंस,  
द्वत्तिंस॥।अचत्ताऌईसादोति-किं, द्विचत्ताऌईस।

[स्ल् पगे ०४६] [\x ४६।]       
    
वीसतिदसेसु पचस्स पण्णुपन्ता। ९९।  
    
वीसतिदसेसु परेसु पञ्चस्स पण्णुपत्ता होन्ति वा यथाक्कमं; पण्णुवीसति,पञ्चवीसति;  
पन्नरस; पञ्चदस।

चतुस्स चुचोदसे। १००।  
    
चतुस्स चुचो होन्ति वा दससद्दे परे; चुद्दस, चोद्दस, चतुद्दस।

छस्स सो। १०१।  
    
छस्स सो इच्चयमादेसो होति दससद्दे परे; सोऌअस।

एकट्ठानमा। १०२।  
    
एकअट्ठानं आ होति दसे परे; एकादस; अट्ठारस।

र सङ्ख्यातो वा। १०३।  
    
सङ्ख्यातो परस्स दसस्स र होति विभासा; एकारस, एकादस; बारस, द्वादस; पण्णरस,  
पञ्चदस; सत्तरस, सत्तदस; अट्ठारस, अट्ठादस॥।पन्नबादेसेसु निच्चं इध न होति;  
चतुद्दस।

छतीहि व। १०४।  
    
छतीहि परस्स दसस्स ऌओ होति रो च; सोऌअस; सोरस; तेऌअस; तेरस।

चतुत्थततियानमड्ढुड्ढतिया। १०५।  
    
अड्ढा परेसं चतुत्थततियानं उड्ढतिया होन्ति यथाक्कमं; अड्ढेन चतुत्थो  
अड्ढुड्ढो; अड्ढेन ततियो;अड्ढतियो॥।कथं, अड्ढते य्योति-सकत्थे ण्यो  
उत्तरपदवुद्धि।

दुतियस्स सह दियड्ढदिवड्ढा। १०६।  
    
अड्ढा परस्स दुतियस्स सह अड्ढसद्देन दियड्ढदिवड्ढा होन्ति; अड्ढेन दुतियो  
दियड्ढो;दिवड्ढो वा।

सरे कद् कुस्सुत्तरत्थे। १०७।  
    
कुस्सुत्तरपदत्थे वत्तमानस्स सरादो उत्तरपदे कदादेसो होति कदन्तं;  
कदसनं॥।सरेति-किं, कुपुत्तो; उत्तरत्थेति-किं, कुम्बट्ठो; राजा।

काप्पत्थे। १०८।  
    
अप्पत्थे वत्तमानस्स कुस्स का होतुत्तरपदत्थे; अप्पकं लवणं कालवणं।

पुरिसे वा। १०९।  
    
कुस्स पुरिसे का होति वा; कापुरिसो, कुपुरिसो॥।अयमप्पत्तविभासा॥।अप्पत्थे तुपुब्बेन  
निच्चं होति; ईसं पुरिसो कापुरिसो।

पुब्बापरज्जसायमज्झे हाहस्स ण्हो। ११०।  
    
पुब्बादिहुत्तरपदस्स अहस्स ण्हादेसो होति; पुब्बण्हो; अपरण्हो; अज्जण्हो; सायण्हो;  
मज्झण्हो।  
    
इति मोग्गल्लाने व्याकरणे वुत्तियं समासकण्डो ततियो।  
    
---------  
    
[स्ल् पगे ०४७] [\x ४७।]       
    
णे वापच्चे। १।  
छट्ठियत्ता नामस्मा वा णप्पच्चयो होतपच्चेभिधेय्ये; णकारो वुद्ध्यत्थो;  
एवमञ्ञत्रापि; वसिट्ठस्सापच्चं वासिट्ठो, वासिट्ठि, वासिट्ठं वा; ओपगवो, ओपगवी,  
ओपगवं*॥।वेति-वाक्यसमासविकप्पत्थं तस्साधिकारो सकत्थावधि।

वच्छादितो णनणयना।२।  
    
वच्छादीहि अपच्चप्पच्चयन्तेहि गोत्तादीहि च सद्देहि णनणयनप्पच्चया वा होन्तपच्चे;  
वच्छानो, वच्छायनो; कच्चानो, कच्चायनो॥।यागमे-कातियानो; मोग्गल्लानो, मोग्गल्लायनो;  
साकटानो, साकटायनो; कण्हानो, कण्हायनो; इच्चादि।

कत्तिकाविधवादीहि णेय्यणेरा। ३।  
    
कत्तिकादीहि विधवादीहि च णेय्यणेरा वा यथाक्कमं होत्तपच्चे; कत्तिकेय्यो; वेनतेय्यो;  
भागिनेय्यो; इच्चादि॥।वेधवेरो; वन्धकेरो; नालिकेरो; सामणेरो; इच्चादि।

ण्य दिच्चादीहि। ४।  
    
दितिप्पभुतीहि ण्यो वा होतपच्चे; देच्चो; आदिच्चो; कोडञ्ञो; गग्गेय्यो; भातब्बो; इच्चादि।

आणि। ५।  
    
अकारन्ततो णि वा होतपच्चे; दक्खि; दोणि; वासवि; वारुणिच्चादि।

राजतोञ्ञो जातियं। ६।  
    
राजसद्दतो ञ्ञो वा होतपच्चे जातियं गम्यमानायं; राजञ्ञो॥।जातियन्ति किं;राजापच्चं।

खत्ता यिया। ७।  
    
खत्तसद्दा यैया होन्तपच्चे जातियं; खत्यो, खत्तियो; जातियनेत्वव-खत्ति।

मनुतोस्ससण्। ८।  
    
मनुसद्दतो जातियं स्ससण्होन्तपच्चे; मनुस्सो, मानुसो; इत्थियं-मनुस्सा,  
मानुसी॥।जातियनेत्वव-माणवो।

जनपदनामस्मा खत्तिया रञ्ञे च णे। ९।  
    
जनपदस्स यं नामं तन्नामस्मा खत्तियापच्चे रञ्ञे च णे होति; पञ्चालो; कोसलो;  
मागधो; ओक्काको॥।जनपदनामस्माति-किं, दासरथि; खत्तियाति-किं, पञ्चालस्स  
ब्राह्मणस्सापच्चं पञ्चालि।

ण्य कुरुसिवीहि। १०।  
    
कुरुसिवीहपच्चे रञ्ञे च ण्यो होति; कोरब्यो, सेब्यो।  
---------------------------------------  
* "ओपकवो" इच्चादि सब्बत्थ।

[स्ल् पगे ०४८] [\x ४८।]       
    
ण रगा तेन रत्तं। ११।  
    
रागवाचिततियत्ततो रत्तमिच्चेतस्मिं अत्थे णे होति; कसावेन रत्तं कासावं; कोसुम्हं;  
हालिद्दं॥।रागाति-किं, देवदत्तेन रत्तं वत्थं; इध कस्मा न होति? नीलं  
पीतन्ति॥।गुणवचनत्ता वि नापि णेन णत्थत्ताभिधानतो।

नाक्खत्तेनिन्दुयुत्तेन काले। १२।  
    
ततियन्ततो नाक्खत्ता तेन लक्खिते काले णे होति तं चे नक्खत्तमिन्दुयुत्तं होति;फुस्सी,  
रत्ति; फुस्सो, अहो॥।नक्कत्तेतेति-किं, गुरुनालक्खिता रत्ति; इन्दुयुत्तेनेति-किं, कत्तिकाय  
लक्खितो मुहुत्तो; कालेति-किं, फुस्सेन लक्खिता अत्थसिद्धि॥।अज्जकत्ति काति-कत्तिकायुत्ते चन्दे  
कत्तिकासद्दो वत्तते।

सास्स देवता पुण्णमासि। १३।  
    
सेति पठमन्ता अस्साति छट्ठत्थे णे भवति यं पठमन्तं सा चे देवता पुण्णमासी  
वा; सुगतो देवता अस्साति सोगतो; माहिन्दो; यामो; वारुणो; फुस्सी पुण्णमासी अस्स  
सम्बन्धिनीति फुस्सो, मासो; मासो; एग्गुनो; चित्तो; वेसाखो; जेट्ठमूलो; आसाऌहो; सावणे;  
पोट्ठपादो; अस्सयुजो, कत्तिको; मागसिरो॥।पुण्णमासीति-किं, फुस्सी पञ्चमी  
अस्स॥।पुण्णमासी च भतकमाससम्बन्धिनी न होति; पुण्णे मा अस्सन्ती निब्बचना॥।अको  
एव निपातना णेसागमो च माससुतियं व न पञ्चदसरत्तादो विधि।

तमधीते तं जानाति कणिका च।१४।  
    
दुतियन्ततो तमधीते तञ्जानातीति एतेस्वत्थेसुणे होति कोणिको च; व्याकरणमधीते जानाति  
वा वेय्याकरणो; छान्दसो; कमको; पदको; वेनयिको; सुत्तत्तिको॥।द्वितग्गहणं  
पुथगेव विधानत्थं जानतस्स च अज्झेनविसय्भावदस्सनत्थं  
पसिद्धुकपसङ्गहत्थं च।

तस्स विसये देसे। १५।  
    
छद्धियन्ता विसये देसे रुपेणो होति; वसातीनं विसयो देसोवासातो॥।देसेति कं, चक्खुस्स  
विसयो रुपं; देवदत्तस्स विसयो नुवाको।

निवासे तत्नामे। १०।  
    
छद्धियन्ता निवासे देसे कन्नामेणो होति; सिवीनं निवासो देसो सेब्बो; वासातो।

अदूरभवे। १७।  
    
छट्ठियन्ता अदूरभवे देसे तन्तामे णो होति; विदिसाय अदूरभवं वेदिसं।  
    
[स्ल् पगे ०४९] [\x ४९।]       
    
तेन निब्बत्ते। १८।  
    
ततियन्ता निब्बत्ते देसे तन्नामे णो होति; कुसम्बेन निब्बत्ता कोसम्बी, नगरी; काकन्दी;  
माकन्दी; सहस्सेन नब्बन्ता साहस्सी, परिखा॥।हेतुम्हि कत्तरि करणे च यथायोगं  
ततिया।

तमिधत्थी। १९।  
    
तन्ति पठमन्ता इधाति-सत्तम्यत्थे देसे तन्नामे णो होतियन्तं पठमन्तमन्थि चे;  
उदुम्बरा अस्मिं देसे सन्तीति ओदुम्बरो; बादरो; बब्बजो।

तत्र भवे। २०।  
    
सत्तम्यन्ता भवत्थे णो होति; उदके भावो ओदको; ओरसो; जानपदो; मागधो;  
कापिलवत्थवो; कोसम्बो।

अज्जादीहि तनो। २१।  
    
भवत्थे अज्जदीहि तनो होति; अज्ज भवो अज्जतनो; स्वातनो; हीयत्तनो।

पुरातोणे च। २२।  
    
पुरा इच्चस्मा भवत्थे णे होति तनो च; पुराणे; पुरातनो।

अमात्वच्चो। २३।  
    
अमासद्दतो अच्चो होति भवत्थे; अमच्चो।

मज्झादित्विमो। २४।  
    
मज्झादिहि सत्तम्यन्तेहि भवत्थे इमो होति; मज्झिमो; अत्तिमो॥।मज्झ अन्त हेट्ठा उपरि  
ओर पार पच्छा अबगन्तर पच्चन्त।

कण्णेय्यणेय्यकय्या। २५।  
    
सत्तम्यन्ता एते पच्चया होन्ति भवत्थे; कण्-कुसिनारायं भवो कोसिनारको; मागधको;  
आरञ्ञको, णेय्य-गङ्गेय्यो; पकब्बतेय्यो; वानेय्यो॥।णेय्यक॥।कोलेय्यको॥।बाराणसेय्यको;  
चम्पेय्यको; मिथिलेय्यकोति-एय्यको॥।य-दिब्बो; गम्मो;॥।इय-गामियो; उदरियो; दिवियो;  
पञ्चालियो; बोधपक्खियो; लोकियो।

णिको। २६।  
    
सत्तम्यन्ता भवत्थे णिको होति; सारदिको, दिवसो; सारदिका, रत्ति।  
    
तमस्स सिपक्पं सीलं पण्यं पहरणं पयोजनं। २७।  
    
पठमन्ता सिप्पादिवाचका अस्सेति छट्ठत्थे णिको होति; वीणवादनं सिप्पमस्सवेणिको;  
मोदङ्गिको; वंसिको; पंसुकुलधारणं सीलमस्स पंसुकुलिको; तेचीवरिको; गन्धो  
पण्यमस्स गण्धिको; तेलिको;

[स्ल् पगे ०५०] [\x ५०।]       
    
गोऌइको; चापो पहरणमस्स चापिको; तोमरिको; मुग्गरिको; उपधिप्पयोजनमस्स  
ओपधिकं; सातिकं; साहस्सिकं।

तं हन्तरहति गच्छतुञ्छति चरति। २८।  
    
दुतियन्ता हन्तीति एवमादिस्वत्थेसु णिको होति; पक्खीहि-पक्खिनो भत्तीति पक्खिको;  
साकुणिको; मायुरिको॥।मच्छेहि॥।मच्छिको; मेनिको॥।मिगेहि-मागमिको; हारिणिको;  
सुकरिकोति-इको॥।सतमरहतीति सातिकं; सन्दिट्ठिकं; एहिपस्सविधिं अरहतीति एहिपस्सिको;  
साहस्सिको॥।सहस्सियोतीध, इसो; परदारं गच्छतीति पारदारिको; अग्गिको; पञ्ञासयोजनिको;  
बदरे उञ्छतीति बादरिको; सामाकिको; धम्मं चरतीति धम्मिको; अधम्मिको; (आरामिको)।

तेन कतं कितं बद्धम्हिसङ्खतं संसट्ठा हतं हन्ति  
जितं जयति दिब्बति खणति तरति चरति वहति जिवति। २९।  
    
ततियन्ता कतादिस्वत्थेसु णिको होति; कायेन कतं कायिकं; वाचसिकं; मानसिकं; वातेन  
कतो आबाधो वातिको; सतेन कीतं सातिकं; साहस्सिकं; मुलतोव॥।देवदत्तेन कीतोति न होति  
तदत्थप्तीतिया॥।वरत्ताय बद्धो वारत्तिको; आयसिको; पायसिको, सतेन अभिसङ्खतं  
संसट्ठं वा घातिकं; गोऌइकं; दाधिकं; मारिचिकं॥।जाले नहतो हन्तीति वा जालिको;  
खालिसिको॥।अक्खेहि जितमक्खिकं; सालाकिकं; अक्खेहि जयति दिब्बति वा अक्खिको; खणित्तिया  
खणतीति खाणित्तिको; कुद्दालिको॥।देवदत्तेन जितमङ्गुल्या खणतीति न होति  
तदत्थानवगमा॥।उऌउम्पिको, उऌउम्पिकोति-इको॥।गोपुच्छिको; नाविको॥।साकटेन चरतीति  
साकटिको; रथिको;परप्पिकोति; इको॥।बन्धेन वगतीति बन्धिको; अंसिको;  
सीसिकोति-इको॥।वेतनेन जीवतीति वेतनिको॥।भतिको; कयिको; विक्कयिको; कयविक्कयिकोति-इको।

तस्स संवत्तति। ३०।  
    
चतुत्थ्यत्ता संवत्तति अस्मिं अत्थेणिको होति; पुनब्भवाय संवत्ततीति  
पोनोभविको;इत्थीयं-पोनोभविका; लोकाय संवत्ततीति लोकिको; सुढु अग्गोति सग्गो-सग्गाय  
संवत्ततीति सोवग्गिको; सस्सोवक् तदमिनादिपाठा॥।धनाय संवत्ततीति धञ्ञं;-यो।

ततो सम्भुतमागतं। ३१।  
    
पञ्चम्यन्ता सम्भुतमागतन्ति एतेस्वत्थेसु णिको होति; मातितो सम्भुत मागतं वा  
मत्तिकं; पेत्तिकं॥।ण्यरियणिण्र्यापि दिस्सन्ति॥।सुरभितो सम्भुतं सोरभ्यं; थनतो  
सम्भूतं थञ्ञं; पितितो सम्भुतो पेन्तियो; *मातियो, मत्तियो, मच्चो-वा।  
---------------------------------------  
* पेत्तयो।

[स्ल् पगे ०५१] [\x ५१।]       
    
तत्थ वसति विदितो भत्तो नियुत्तो। ३२।  
    
सत्तम्यन्ता* तत्थ वसतित्वेवमादिस्वत्थेसु णिको होति; रुक्खमूले वसतीति रुक्खमूलिको;  
आरञ्ञिको; सोसानिको; लोके विदिनो लोकिको; चतु महाराजेसु भत्ता चातुम्महाराजिका; द्वारे  
नियुत्तो दोवारिको; दस्सोवक् तदमिनादि पाठा॥।भण्डागारिको-इको-नव  
कम्मिको॥।कियो-जातिकियो; अन्धकियो।

तस्सिदं। ३३।  
    
छट्ठियन्ता इदमच्चस्मिं अत्थे णिको होति; सङ्घस्स इदं सङ्घिकं; पुग्गलिकं;  
सक्यपुत्तिको; नाथपुत्तिको; जेनदत्तिको॥।किये-सकियो; परकयो; तिये-अत्तनियं;के-सको;  
राजकं, भण्डं।

णे। ३४।  
    
छट्ठियन्ता इदमिच्चस्मिं अत्थेणे होति; कच्चायनस्स इदं कच्चायनं, व्याकरणं;  
सोगतं, सासनं; माहियं, मंसादि।

गवादीहि यो। ३५।  
    
गवादीहि छट्ठियन्तेहि इदमिच्चस्मिं अत्थे सो होति; गुन्नं इदं गव्यं, मंसादि;  
कब्यं; दबं।+।

पितितो भातरि रेय्यण्। ३६।  
    
पितुसद्दा तस्स भातरि रेय्यण् होति; पीतुभाता पेत्तेय्यो।

मातितो च भगिनियं छो। ३७।  
    
मातितोपितितो च तेसं भगिनियं छो होति; मातुभगिनी मातुच्छा; पितुभगिनी  
पितुच्छा॥।कथं, मातुलोति मातुलादित्वानीति निपातना।

मातापितुस्वामहो। ३८।  
    
मातापितूहि तेसं मातापितुस्वामभो होति; मातुमाता माताम्ही; मातु पिता मातामहो;  
पितुमाता पिताम्ही; पितुपिता पितामहो॥।न यथासङ्ख्यं पच्चेकाभिसम्बत्धा।

हितेरेय्यण्। ३९।  
    
मातापितूहि हिते रेय्यण् होति; मत्तेय्यो; पेत्तेय्यो।

निन्दञ्ञातप्पपटिभागरस्सदयासञ्ञासु को। ४०।  
    
निन्दादिस्वत्थेसु नामस्मा को होति; निन्दायं-मुण्डको; समणको; अञ्ञाते-कस्सायं अस्सोति  
अस्सको॥।पयोगसामत्थिया सम्बन्धिविसेसानवगमोवगम्यते॥।अप्पत्थे-तेलकं;  
घतकं॥।पटिभागत्थे-हत्थी विय हत्थिको; अस्सको; बलिवद्दको॥।रस्से-मानुसको;  
रुक्खको; पिलक्खको॥।दयायं-पुत्तको; वच्छको॥।सञ्ञायं-मोरो विय मोरको।  
---------------------------------------  
* सत्तम्यन्तिता। + गब्यं, मंसादि; कब्बं दब्यं।

[स्ल् पगे ०५२] [\x ५२।]     

[स्ल् पगे ०५२] [\x ५२।]       
    
तमस्स परिमाणं णिको च। ४१।  
    
पठमन्ता अस्सेति अस्मिं अत्थे णिको होति को च; तं वे पठमन्तं परिमाणं भवति;  
परिमीयतेनेनेति परिमाणं॥।दोणे परिमाणमस्स दोणिको, वीहि; बारसतिको;  
बारसहस्सिको; आसीतको, वयो; उपट्ठकायिकं बिम्बोहनं; पञ्चकं; छक्कं।

यतेतेहि त्तको। ४२।  
    
यादीहि पठमन्तेहि अस्सेति छट्ठत्थे त्तको होति तं चे पठम न्तं परिमाणं भवति;  
यं परिमाणमस्स यत्तकं; कत्तकं; एत्तकं॥।आवतके-यावतको; तावतको।

सब्बा चावन्तु। ४३।  
    
सब्बतो पठमन्तेहि यादीहि च अस्सेति छट्ठत्थे आवन्तु होति तं चे पठमन्तं  
परिमाणं भवति; सब्बं परिमाणस्स सब्बावन्तं; यावन्तं; तावन्तं; एतावन्तं।

किम्हारतिरीवरीवतकरित्तका। ४४।  
    
किम्हा पठमन्ता अस्सेति छट्ठत्थे रतिरीवरीवतकरित्तका होन्ति तं चे पठमन्तं  
परिमाणम्भवति; किंसङ्ख्यानं परिमाणमेयं कती; एतेकीव; कीवतकं;  
कित्तकं॥।रीवत्तो सभावतो असङ्ख्यो।

सञ्जातं तारकादित्वितो। ४५।  
    
तारकादीहि पठमन्तेहि अस्सेति छट्ठत्थे इतो होति ते चे सञ्जाता होन्ति॥।तारका सञ्जाता अस्स  
तारकितं, गगणं; पुप्फितो रुक्खो; पल्लविता लता।

माने मत्तो। ४६।  
    
पठमन्ता नमानवुत्तितो अस्सेति अस्मिं अत्थे मत्तो होति; पलं उम्मानमस्स पलमत्तं;  
हत्थो परिमाणमस्स हत्थमत्तं; सतं मानमस्स सतमत्तं; दोणे परिमाणमस्स  
दोणमत्तं॥।अभेदोपचारा दोणेतिपि होति।

तग्घो चुद्धं। ४७।  
उद्धमानवुत्तितो अस्सेति छट्ठत्थे तग्घो होति मत्तो च; जण्णु तग्घं; जण्णुमत्तं।

णे च पुरिसा ४८।  
    
पुरिसा पठमन्ता उद्धमानवुत्तितो णे होति मत्तादयो च; पोरिसं; पुरिसमत्तं;  
पुरिसतग्घं।

असुभद्वीतीहंसे। ४९।  
    
उभद्वितीहि अवयववुत्तीहि पठमन्तेहि अस्सेति छट्ठ्यत्थे अयो होति; उभो अंसा अस्स  
उभयं; द्वयं; तयं।

[स्ल् पगे ०५३] [\x ५३।]       
    
सङ्ख्याय सच्चुतीसायदसन्ताधिकास्मिं सतसहस्से डो।५०।  
    
सत्यन्ताय अत्यन्ताय ईसत्ताय आसन्ताय दसन्ताय च सङ्ख्याय पठ मन्ताय अस्मिन्ति  
सत्तम्यत्थे डो होति सा चे सङ्ख्या अधिका होति यद स्मिन्ति तं चे सतं सहस्सं  
सतसहस्सं वा होति; वीसति अधिका अस्मिं सतेति वीसंसतं; एकवीसंसतं सहस्सं  
सतसहस्सं वा होति; वीसति अधिका अस्मिं सतेति वीसंसतं; एकवीसंसतं सहस्सं  
सतसहस्सं वा॥।तिंसंसतं; एकतिंसं॥।उत्यन्तायं-नवुतंसतं सहस्सं सतसभस्सं  
वा॥।ईसन्ताय-चत्तारीसंसतं सहस्सं सतसहस्सं वा॥।आसन्ताय-पञ्ञा संसतं सहस्सं  
सतसहस्सं वा॥।दसन्ताय-एकादसंसतं सहस्सं  
सतसहस्संवा॥।सच्चुतीसासदसन्तेति-किं, छाधिका अस्मिं सते; अधिकेति-किं, पञ्चदसहीना  
अस्मिंसते; अस्मिन्ति-किं, वीसत्यधिका एतस्मासता; सतसहस्सेति-किं, एकादस अधिका अस्सं  
वीसतियं।

तस्स पूरणे कादसादितो वा। ५१।  
    
छट्ठियन्तायेकादसादिकाय सङ्ख्याय डो होति पुरणत्थे विभासा; सा सङ्ख्या पुरीयते  
येन तं पूरणं; एकादसन्तं पूरणे एकादसो, एकादसमो; वीसो, वीसतिमो; तिंसो,  
तिंसतिमो; चत्तालीसो, पञ्ञासो।

म पञ्चादिकतीहि। ५२।  
    
छट्ठियन्ताय पञ्चादिकाय कसङ्ख्याय कतिस्मा च मो होति पूरणत्थे; पञ्चमो;  
सत्तमो; अट्ठमो; कतिमो; कतिमी।

सतादीनमि च। ५३।  
    
सतादिकाय सङ्ख्याय छट्ठियन्ताय पूरणत्थे मोहोति सतादीनमि चान्तादेसो;  
सतिमो;सहस्सिमो।

छा ट्ठट्ठमा। ५४।  
    
छसद्दा ट्ठट्ठमा होन्ति तस्स पूरणत्थे; छट्ठो, छट्ठमो; इत्थियं-छट्ठी  
छट्ठमी॥।कथं, दुतियं ततियं चतुत्थन्ति-दुतियस्स चतुत्थततियानन्ति-निपातना।  
    
एकाकाक्यसहाये। ५५।  
    
एकस्मा असहायत्थे कआकी होन्ति वा; एकको; एकाकी; एको।

वच्छादीहि तनुत्ते तरो। ५६।  
    
वच्छादीनं सभावस्स तनुत्ते गैम्यमाने तरो होति; सुसुत्तस्स तनुत्ते-वच्चतरो;  
इत्थियं-वच्छतरी; योब्बनस्स तनुत्ते-ओक्खतरो; अस्सभावस्स तनुत्ते-अस्सतरो;  
सामत्थियस्स तनुत्ते-उसभतरो।

किम्हा निद्धारणे रतररतमा। ५७।  
    
किंसद्दा निद्धारणे रतररतमा होन्ति; कतरो भवतं देवदत्तो; कतरो भवतं  
कठो; * कतमो भवतं देवदत्तो; कतमो भवतं कठो; भारद्वाजानं कतमोसि  
ब्रह्मे।

तेन दत्ते लिया। ५८।  
    
ततियन्ता दत्तेभिधेये लैया होन्ति; देवेन दत्तो देवलो; देवियो;  
ब्रह्मलो;ब्रह्मियो॥।सिवा-सीवलो; सीवियो; सिस्स दीघो।  
---------------------------------------  
* कट्ठो।

[स्ल् पगे ०५४] [\x ५४।]       
    
तस्स भावकम्मेसु त्ततात्तनण्यणेय्यणियणिया। ५९।  
    
छट्ठियन्ता भावे कम्मे च त्तादयो होन्ति बहुलं न च सब्बे सब्बतो होन्ति अञ्ञत्र  
त्तताहि॥।भवन्ति एतस्मा बुद्धिसद्दाती भावो, सद्दस्स पवन्तिनिमित्तं॥।नीलस्स पटस्स  
भावो नीलत्त, नीलताती गुणे भावो॥।नीलस्स गुणस्स भावो नीलत्तं, नीलतानि नीलगुणजाति;  
गोत्तं गोताति, गोजाति॥।पाचकत्तं दण्डित्तं विसाणित्तं राजपुरिसत्तन्ति  
क्रियादिसमन्धित्तं॥।देवदत्तत्तं चन्दत्तं सुरियत्तन्ति तदवत्था  
विसेससामञ्ञं॥।आकासत्तं आभावत्तन्ति उपचरितभेदसामञ्ञं॥।त्तन-पुथुज्जनत्तनं;  
वेदनत्तनं जायत्ततं जारत्तनं॥।ण्य-आलस्यं ब्रह्मञ्ञं चापल्यं नेपुञ्ञं  
पेसुञ्ञंरज्जं आधिपच्चं दायज्जं वेसम्मं। वेसमन्ति केचि॥।सङ्ख्यं  
वाणिज्जं॥।णेय्य-सोवेय्यं आधिपतेय्यं॥।ण-गारवं पाटवं अज्जवं  
मद्दवं॥।इय-अधिपतियं पण्डितियं बहुस्सुतियं नग्गियं सूरियं॥।णिय-आलसियं  
कऌउसियं मन्दियं दक्खियं पोरोहितियं वेय्यत्तियं॥।कथं,  
रामणियकन्ति-सकत्थेकन्ता णेन सिद्धं-कम्मं क्रिया कत्थ अलसस्स कम्मं  
अलसत्तं, अलसता, अलसत्तनं; आलस्यं आलसियं वा॥।सकत्थेति-सकत्थेपि यथाभुवचं  
कारुञ्ञं पत्तकल्यं आकासनञ्चं; कायपागुञ्ञता।  
    
ब्यवद्धदासा वा। ६०।  
    
छट्ठियन्ता वद्धा दासा च ब्यो वा होति भावकम्मेसु; वङ्ख्यं, वङता; दासव्यं;  
दासता॥।कथा, वद्धवन्ति णो वागमो।

नण् युवा खो च वस्स। ६१।  
    
छट्ठियन्ता युवसद्दा भावकम्मेसु नण् होति वस्स खो च; योब्बनं;  
वात्वेव-युवत्तं, युवता।

अण्वादित्विमो। ६२।  
    
अणुआदीहि छट्ठियन्तेहि भावे वा इमो होति; अणिमा; लघिमा; महिमा  
कसिमा॥।वात्वेव-अणुत्तं; अणुता।  
    
भाववाचका सद्दा तेन निब्बत्तेभिधेये इमो होति; पाकेन निब्बत्तं पाकिमं; सेकिमं।

तरतमिस्सिकियिट्ठातिसये। ६४।  
    
अतिसये वत्तमानतो होन्तेते पच्चया; अतिसयेन पापो पापतरो; पापतमो, पापिस्सिको, पापियो,  
पापिट्ठो॥।इत्थियं-पापतरा॥।अतिसयन्तापि अतिसयप्पच्चयो;अतिसयेन पापिट्ठो पापिट्ठतरो।

तन्तिस्सिते ल्लो। ६५।  
    
दुतियन्ता ल्लप्पच्चयो होति निस्सित्थ; वेदनिस्सितं वेदल्लं; दुट्ठुनिस्सितं  
दुट्ठुल्लं॥।इल्ले-सङ्खारिल्लं।   
    
[स्ल् पगे ०५५] [\x ५५।]       
    
तस्स विकारावयवेसु ण्णिकणेय्यमया। ६६।  
    
पकतिया उत्तरमवत्थन्तरं विकारो॥।छट्ठियन्ता नामस्मा विकारेवयवे च णदयो  
होन्ति बहुला; ण-आयसं, बन्धनं; ओदुम्बरं, पण्णं; म्बदुम्बरं, भस्मं;  
कापोतं, मंसं; कापोतं, सत्थि*॥।णिक-कप्पासिकं, वत्थं; णेय्य-एणेय्यं, मंसं;  
एणेय्यं, हत्थि; + कोसेय्यं, वत्थं॥।मय-तिणमयं; दारुमयं; नऌअमयं;  
मत्तिकामयं॥।अञ्ञस्मिन्ति गुन्नं करीसेपि मयो; गोमयं।

चतुतो स्सण्वा। ६७।  
    
छट्ठियन्ता नामस्मा छतुनो विकारावयवेसु स्सण् वा होति; छतुनो विकारो जातुस्सं।  
जातुमयं॥।"लोपो"ति बहुलं पच्चयलोपोपि फलपुत्थमूलेसु विकारावयवेसु;  
पियालस्सफखलानि पियालानि; मल्लिकाय पुप्फानि मल्लिका; उसीरस्स मूलं  
उसीरं॥।तंसद्देनवा तदभिधानं।

समूहे कण्णणिका।६८।  
    
छट्ठियन्ता समूहे कण्णणिका होन्ति; गोत्तप्पच्चयन्ता कण्-राजञ्ञकं;  
मानुस्सकं॥।उक्खादीहि-ओक्खकं; ओट्ठकं; ओरब्भकं; राजकं; राजपुत्तकं; हत्थिकं;  
धेनुकं॥।ण-काकं; भिक्खं; णिक-अचित्ता-आपुपिकं; सङ्कुलिकं। [X] 

जनादीहि ता। ६९।  
    
जनादीहि छट्ठियन्तेहि समूहे ता होति; जनता; गजता; बन्धुता; गामता; सहायता;  
नागरता॥।तान्ता सभावतो इत्थिलिङ्गा॥।मदनीयन्ति-करणेधिकरणे वा अतीयेन  
सिद्धं॥।धुमासितत्तन्ति-क्तान्ता नामधातुतो त्तेन सिद्धं।

इयो हिते। ७०।  
    
छट्ठियन्ता हिते इयो होति; उपादानीयं॥।अञ्ञत्रापि-समानोदरे सयितो सोदरियो।

चक्खवादितो स्सो। ७१।  
    
छट्ठियन्तेहि चक्खुआदीहि हिते स्सो होति; चक्खुस्सं; आयुस्सं।

ण्यो तत्थ साधु। ७२।  
    
सत्तम्यन्ता तत्थ साधूति अस्मिं अत्थे ण्यो होति; सभो; पारिसज्जो॥।साधूति-कुसलो योग्गो  
नहितो नकवा॥।अञ्ञत्रापि-रथं वहन्तीति रच्छा।

कम्मा नियञ्ञा।७३।  
    
सत्तम्यन्ता कम्मसद्दा तत्थ साधूति अस्मिं अत्थे नियञ्ञा होन्ति; कम्मे साधु  
कम्मनियं; कम्मञ्ञं।

कथादित्विको। ७४।  
    
कथादिहि सत्तम्यन्तेहि तत्थ साधुति अस्मिं अत्थे इको होति; कथिको; धम्मकथिको;  
सङ्गामिको; पवासिको; उपवासिको।  
---------------------------------------  
* हत्थि। + सत्थि। [X] सङ्गुलिकं "तिलसङ्गुलिका"

[स्ल् पगे ०५६] [\x ५६।]       
    
पथादीहि णेय्यो। ७५।  
    
पथादीहि सत्तव्यन्तेहि तत्थ साधूति अस्मिं अत्थे णेय्यो होति; पाथेय्यं; सापत्यें।

दक्खिणयारहे। ७६। *  
    
दक्खिणसद्दतो अरहत्थे णेय्यो होति; दक्खिणं अरहतीति दक्खिणेय्यो।

रयो तुमन्ता। ७७।  
    
तुमन्ततो अरहत्थे रायो होति; "घातेतायं वा घातेतुं, जापेतायञ्ज वा जापेतुं,  
पब्बाजेतायं वा पब्बाजेतुं"।

तमेत्थस्सत्थिति मन्तु। ७८।  
    
पठमन्ता एत्थ अस्स अत्थीति एतेस्वत्थेसु मन्तु होति; गावे एत्थ देसे अस्सवा पुरिसस्स  
सत्तीति गोमा॥।अत्थीति वत्तमानका लोपादानतो भुताहि भविस्सन्तीहि वा गोहि न गोमा;  
कथं, गोमा आसि गोमा भविस्सतीतितदापि चत्तमानाहि येव गोहि गोमा आसि  
भविस्सतीतिपदन्तरं कालन्तरं इति करणतो विसयनियमो।  
    
पहूते च पसंसायं निन्दायद्वातिसायने।  
निच्चयोगे च संसग्गे होन्तिमे मन्तुआदयो।  
    
गोअस्सोति-जातिसद्दानं दब्बाभिधानसामत्थिया मन्त्वादयो न होन्ति तथा गुणसद्दानं;  
सेतो पटोति येसन्तु गुणसद्दानं दब्बाभिधानसामत्थियं नत्थितेहि  
होन्तेव॥।बुद्धिमा रूपवा रसवा गन्धवा एस्सवा सद्दवा; रसी रसिको; रूपि रूपिको;  
गन्धी गन्धिकोति।   
    
वन्त्ववण्णा। ७९।  
    
पठमन्ततो अवण्णन्ता मन्त्वत्थे वन्तु होति; सीलवा; पञ्ञवा॥।अवण्णति-किं,  
सतिमा;बन्धुमा।

दण्डादित्विकईवा। ८०।  
    
दण्डादीहि इकई होन्ति नवा मन्त्वत्थे; बहुलं नविधाना कुतोचि द्वे होन्ति  
कुतोचेकमेकं व; दण्डिको दण्डि दण्डवा; गन्धिको गन्धि गन्धवा; रूपिको रूपी  
रूपवा॥।उत्तमिणेव धना इको; धनिको धनी धनवा धञ्ञो॥।असन्तिहिते अत्था; अत्थिको  
अत्थी॥।अञ्ञत्र अत्थवा॥।तदन्ता च; पुञ्ञत्थिको पुञ्ञत्थी॥।वण्णत्ता ईयेव;ब्रह्मवण्णि  
देववण्णी॥।हत्थदन्तेहि जातियं; हत्थि; दन्ती॥।अञ्ञत्र हत्थवा; दन्तवा॥।वण्णतो  
ब्रह्मचारीम्हि; वण्णि, ब्रह्मचारी॥।वण्णवाञ्ञो॥।पोक्खरादितो देसे; पोक्खरणि  
उप्पलिनी कुमुदिनी भिसीनी मुऌआलिनी सालुकिनी॥।क्वचादेसेपि; पदुमिनी पदुमि  
निपण्णं॥।अञ्ञत्र पोक्खरवा हत्थि॥।नावायिको नाविको; सिखी सिखावा; माली नमालावा;  
सीली सीलवा; बली बलवा॥।सुखदुक्खा ई; सुखी दुक्खी॥।बला बाहूरुपुब्बा च; बाहुबली;  
ऊरुबली।  
---------------------------------------  
* सि।

[स्ल् पगे ०५७] [\x ५७।]       
    
तपादिहि स्सी। ८१।  
    
तपादिनो मन्त्वत्थे वा स्सी होति; तपस्सी, यसस्सी, तेजस्सी, मनस्सी,  
पयस्सी॥।वात्वेव-यसवा।

मुखादितो रो। ८२।  
    
मुखादीहि मन्त्वत्थे रो होति; मुखरो, सुसिरो, ऊसरो, मधुरो, खरो, कुञ्जरो,  
नगरं*॥।दन्तस्सु चुन्नतदन्ते॥।दन्तुरो।

तुट्ठ्यादीहि भो। ८३।  
    
तुट्ठिआदीहि मन्त्वत्थे भो वा होति; तुट्ठिभो, सालिभो, वऌइभो, वात्वेव-तुट्ठिमा।

सद्धादित्व। ८४।  
    
सद्धादीहि मन्त्वत्थे अ होति वा; सद्धो, पञ्ञो; इत्थियं-सद्धा। वात्वेव-पञ्ञवा।

णे तपा। ८५।  
    
तपा णे होति मन्त्वत्थे; तापसो; इत्थियं-तापसी।

आल्वभिज्झादीहि। ८६।  
    
अभिज्झादीहि आलु होति मनत्वत्थे; अभिज्झालू, सीतालू, धजालू, दयालू॥।वात्वेव-दयावा।

पिच्छादतवीलो। ८७।  
    
पिच्छादीहि इलो होति वा मन्त्वत्थे; पिच्छिलो, पिच्छवा; एणिलो, एणेवा; जटिलो, जटावा॥।कथं,  
पापालोति-निन्दायमिलस्सादिलोपे "परो क्वची" ति।

सीलादितो वो। ८८।  
    
सीलादिहि वो होति वा मन्त्वत्थ; सीलवो, सीलवा; केसवो, केसवा॥।अण्णनिच्चं;  
अण्णवो॥।गाण्डीराजीहि सञ्ञायं; गाण्डीवं, धनु; राजीवं, पङ्कजं।

मायामेधाहि वी। ८९।  
    
एतेहि द्वीहि द्वी होति मकन्त्वत्थे; मासावी, मेधावी।

सिस्सरे आम्युवामी। ९०।  
    
ससद्दा+ आम्युवामी होन्तिस्सरेहिधेये मन्त्वत्थे; समस्सत्थिति सामी, सुवामी।

लक्ख्या णो अ च। ९१।  
    
लक्खीसद्दा णे होति मन्त्वत्थे अचन्तस्स, णकारोवयचो; लक्खणे।

अङ्गा नो कल्याणे। ९२।  
    
कल्याणे गम्यमाने अङ्गस्मा नो होति मन्त्वत्थे; अङ्गना।  
---------------------------------------  
* नगरो। + संसद्दा।

[स्ल् पगे ०५८।] [\x ५८।]       
    
सो लोमा। ९३।  
    
लोमा सो होति मन्त्वत्थे; लोमसो; इत्थियं-लोमसा।

इमिया। ९४।  
    
मन्त्वत्थे इमैया होन्ति बहुलं; पुत्तिमो, कित्तिमो, पुत्तियो, कप्पियो, जटियो,हानभागियो,  
सेनियो।

तो पञ्चम्या। ९५।  
    
पञ्चम्यन्ता बहुलं तो होति वा; गामतो आगच्छति, गामस्मा आगच्छति; चोरतो भासति,  
चोरेहि भायति; सत्थतो परिहीनो, सत्था परिहीनो।

इतोतेत्तोकुतो। ९६।  
    
तोम्हि इमस्स टि निपच्चते एतस्स ट एत् कंसद्दस्स कुत्तञ्च; इतो, इमस्मा; अतो, एत्तो, एतस्मा;  
कुतो, कस्मा।

अभ्यादीहि। ९७।  
    
अभिआदीहि तो होति; अहितो, परितो, पच्छतो, हेट्ठतो।

आद्यादिहि। ९८।  
    
आदिप्पभुतीहि तो वा होति; आदो, आदितो; मज्झतो, अन्ततो, पिट्ठितो, पस्सतो,  
मुखतो॥।यतोदकं तदादित्तं, यं उदकं तदेवा दित्तन्ति अत्थो।

सब्बादितो सत्तम्या त्रत्था। ९९।  
    
सब्बादीहि सत्तम्यन्तेहि त्रत्था वा होन्ति; सब्बत्र, सब्बत्थ, सब्बस्मिं; यत्र, यत्थ,  
यस्मिं॥।बहुलाधिकारा न तुम्हाम्हेहि।

कत्थेत्थकुत्रात्रक्वेहिध।१००।  
    
एते सद्दा नि पच्चन्ते; कस्मिं कत्थ, कुत्र, क्व; एतस्मिं एत्थ, अत्र; अस्मिं इह, इध।

धि सब्बा वा। १०१।  
    
सत्तम्यन्ततो सब्बस्मा धि वा होति; सब्बधि; सब्बत्थ।

या हिं। १०२।  
    
सत्तम्यन्ता यतो हिं वा होति; यहिं, यत्र।

ता हं च। १०३।  
    
सत्तम्यन्ता ततो वा हं होति हिं च; तहं, तहिं, तत्र।

कु हिं क हं। १०४।  
    
किंसद्दा सत्तम्यन्ता हिंहं निपच्चन्ते किस्स कुका च; कुहिं, कहं। कथं कुहिञ्चनन्ति?  
चनं इति निपातन्तरं कुहिञ्चीति-एत्थ चिसद्दो वि य।

सब्बेकञ्ञयतेहि काले दा। १०५।  
    
एतेहि सत्तम्यन्तेहि वत्तमानेहि काले दा होति; सब्बस्मिं काले सब्बदा; एकदा, अञ्ञदा, यदा,  
तदा॥।कालेति-किं, सब्बत्थ देसे।

[स्ल् पगे ०५९] [\x ५९।]       
    
कदाकुदासदाधुनेदानि। १०६।  
    
एते सद्दा निपच्चन्ते; कस्मिं काले कदा, कुदा; सब्बस्मिं काले सदा; इमस्मिं काले अधुना,  
इदानि।

अज्जसज्वपरज्वेतरहिकरहा। १०७।  
    
एते सद्दा निपच्चन्ते; पकतिप्पच्चयो आदेसो कालविसेसोति सब्बमेतं निपातना लब्भति;  
इमस्स टो ज्जो चाहनि निपच्चते; अस्मिं अहनि अज्ज॥।समानस्स सभावो ज्जु चाहनि॥।समाने  
अहनि सज्जु॥।अपरस्मा ज्जु॥।अपरस्मिं अहनि अपरज्जु॥।इमस्सेतो काले रहि च॥।इमस्मिं काले  
एतरहि॥।किंसद्दस्स कोरह चानज्जतने॥।तस्मिं कालेकरह।

सब्बादीहिपकारे था। १०८।  
    
सामञ्ञस्स भेदको विसेसो पकारो, कत्थ वत्तमानेहि सब्बादीहि था होति; सब्बेन  
पकारेन सब्बथा; यथा, तथा।

कथमित्थं। १०९।  
    
एतेसद्दा निपच्चन्ते पकारे, किमिमेहि थं पच्चयो क इच्च तेसं यथाक्कमं;  
कथमित्थं।

धा सङ्ख्याहि। ११०।  
    
सङ्ख्यावाचीहि पकारे धा परो होति; द्विहि पकारेहि द्वे वा पकारे करोति द्विधाकरोति;  
बहुधाकरोति; एकं रासिं पचप्पकारं करोति पञ्चधा करोति;  
पञ्चप्पकारमेकप्पकारं करोति एकधाकरोति।

वेकाज्झं। १११।  
    
एकस्मा पकारे ज्झं वा होति; एकज्झङ्करोति; एकधाकरोति।  
    
द्वितीहेधा। ११२।  
    
द्वतीहि पकारे एधा वा होति; द्वेधा, तेधा, द्विधा, तिधा।

तब्बति जातियो। ११३।  
    
पकारवति तंसामञ्ञवाचका सद्दा जातियो होति; पटाजातियो, मुदु जातियो।

वारसङक्ख्याय क्खत्तुं। ११४।  
    
वारसम्बन्धिनिया सङ्ख्याय क्खत्तुं होति; द्वे वारे भुञ्जति द्विक्खत्तं दिवसस्स  
भुञ्जति; वारग्गहणं किं, पञ्च भुञ्जति; सङ्ख्यायाति-किं, पहुते वारे भुञ्जति।

[स्ल् पगे ०६०] [\x ६०।]       
    
कतिम्हा। ११५।  
    
वारसम्बन्धितिया कतिसङ्ख्याय क्खत्तुं होति; कतिवारे भुञ्जति कतिक्खत्तुं भुञ्जति।

बहुम्हा धा च पच्चासत्तियं। ११६।  
    
वारसम्बन्धिनिया बहुसङ्ख्याय धा होति क्खत्तुञ्च वारानञ्चे पच्चासत्ति होति;  
बकहुधा दिवसस्स भुञ्जति बहुक्खत्तुं॥।पच्चासत्तियन्ति-किं, बहुक्खत्तं मासस्स  
भुञ्जति।

सकिं वा। ११७।  
    
एकं वारमिच्चस्मिं अत्थे सकित्ति वा निपच्चते; एकं वारं भुञ्जति सकिं भुञ्जति॥।वाति-किं,  
एकक्खत्तुं भुञ्जति; किं भुञ्जति।

सो विच्छाप्पकारेसु। ११८।  
वीच्छायं पकारे चसो होति बहुलं; वीच्चायं-खण्डसो, बिलसो; पकारे-पुथुसो, सब्बसो।

अभुततब्भावे करासभुयोगे विकारा ची। ११९।  
    
अवत्थावतोवत्थत्तरेनाभुतस्स तायावत्थाय भावे करासभुहि सम्बन्धे सति  
विकारवाचका ची होति; अधवलं धवलं करोति धवलीकरोति; अधवलो धवलो सिया  
धवलीसिया; अधवलो धवलो भवति धवलीभवति॥।अभुकतब्भावेति-किं, घटं  
करोति, दधि अत्थी, सटो भवति॥।करासभुयो गेति-किं, अधवलो धवलो  
जायते॥।विकाराति-किं, पकतिया मा होतु; सुवण्णं कुण्डलं करोति।

दिस्सन्तञ्ञेपि पच्चया। १२०।  
    
वुत्ततोञ्ञेपि पच्चया दिस्सन्ति वुत्तावुत्तत्थेसु; विविधा मातरो विमातरो तासं पुत्ता  
वेमातिका-रीकण्; पथं गच्छन्तीति पथाविनो-आवी; इस्सा अस्स अत्थीति इस्सुकी-उकी; धुरं  
वहतीति धोरय्हो-यहण्।

अञ्ञस्मिं। १२१।  
    
वुत्ततोञ्ञस्मिम्पि अत्थे वुत्तप्पच्चया दिस्सन्ति; मगधानं इस्सरो मागधो-णे;  
कासीतिसहस्सं तमग्घतीति कासियो-इयो।

सकत्थे। १२२।  
    
सकत्थेपि पच्चया दिस्सन्ति; हीनको, पोतको, किच्चयं।

लोपो। १२३।  
    
पच्चयानं लोपोपि दिस्सति; बुद्धे रतनं पणीतं, चक्खुं सुञ्ञं अत्तेन वा अत्तनियेन  
वाति भावप्पच्चयलोपो।

[स्ल् पगे ०६१] [\x ६१।]       
    
सरानमादिस्सायुवण्णस्साएओ णानुबन्धे। १२४।  
    
सरानमादिभुता ये अकारिवण्णुवण्णा तेसं आएओ होन्ति यथाक्कमं णनुबन्धे;  
राघवो, वेनतेय्यो, वेनिको, एऌउम्पिको, दोभग्गं॥।णनुबन्धेति-किं, पुरातनो।

संयोगे क्वचि। १२५।  
    
सकरानमादिभुता ये अयुवण्ण तेसं आएओ होन्ति क्वचिदेव संयोग विसये णनुबन्धे;  
देव्चो, कोधञ्ञो॥।क्वचीति-किं, कत्ति केय्यो।

मज्झे।१२६।  
    
मज्झे वत्तमानानम्पि अयुवण्णनं आएओ होन्ति क्वची; अड्ढतेय्यो, वासेट्ठो।

कास्जैजाज्जवपारिसज्जसोहज्जमद्दवारिस्सासभाजञ्ञथे  
य्यबाहुसच्चा। १२७।  
    
एतेसद्दा निपच्चन्ते णनुबन्धे; कुसीतस्स भावो कोसज्जं; उजु नो भावो अज्जवं; परिसायु  
साधु पारिसज्जो; सुहदयोव सुहज्जो तस्स पन भावो सोहज्जं; मुदुनो भावो मद्दवं;  
इसिनो इदं भावो वा आरिस्सं; उसभस्स इदं भावो वा आसभं; आजानीयस्स भावो सो एव वा  
आजञ्ञं; थेनस्स भावो कम्मं वा थेय्यं; बहुस्सुतस्स भावो बाहुसच्चं॥।एतेसु  
यमलक्खणिकं तं निपातना।

मनादीनं सक्। १२८।  
    
मनादीनं सक् होति णनुबन्धे; मनसि भवं मानसं, दुम्मनसो भावो  
दोमनस्सं; सोमनस्सं।

उवण्णस्सावङ् सरे। १२९।  
    
सरादो णनुबन्धे उपण्णस्सावङ् होति; राघवो, जाम्बवं।

यम्हि गोस्स च। १३०।  
    
यकारादो पच्चये गोस्सुवण्णस्स अवङ् होति; गब्यं, भातब्यो।

लोपोवण्णिवण्णनं। १३१।  
    
यकारादो पच्चये अवण्णिवण्णनं लोपो होति; दायज्जं, कारुञ्ञं, आधीपच्चं,  
देप्पं॥।बहुलं विधाना क्वचि न होति किच्चयं।  
    
रानुबन्धेन्तसरादिस्स। १३२।  
    
अन्तो सरो आदि यस्सावयवस्स तस्स लोपो होति रानुबन्धे; कित्तकं, पेत्तेय्यं।

[स्ल् पगे ०६२] [\x ६२।]       
    
किसमहत्मिमेकस्महा। १३३।  
    
किसस्स महतो इमेकस् महा होत्ति यथाक्कमं; कसिमा, म हिमा।

आयुस्सायस् मन्तुम्हि। १३४।  
    
आयुस्स आयसादेसो होति मन्तुम्हि; आयस्मा।

जो वुद्धस्सियिट्ठेसु। १३५।  
    
वुद्धस्स जो होति इयैट्ठेसु; जेय्यो, जेट्ठो।

बाऌअहन्तिकपसत्थानं साधनेदसा। १३६।  
    
इयैट्ठेसु बाऌहन्तिकपसत्थानं साधनेदसा होन्ति यथाक्कमं; साधीयो, साधिट्ठो;  
नेदियो, नेदिट्ठो; सेय्यो, सेट्ठो।

कणकनाप्पयुवानं। १३७।  
    
इयैट्ठेसु अप्पयुवानं कणकना होन्ति यथाक्कमं; कणियो, कणिट्ठो; कनियो, कनिट्ठो।

लोपो वीमन्तुवन्तूनं। १३८।  
वीमन्तुवन्तुनं लोपो होति इयैट्ठेसु; अतिसयेन मेधावी मेधीयो, मेधिट्ठो; अतिसयेन  
सतिमा सतियो, सतिट्ठो; अतिसयेन गुणवा गुणियो, गुणिट्ठो।

डेसतिस्स तिस्स। १३९।  
    
डे परे सत्यन्तस्स तिकारस्सलोपो होति; वीसंसतं, तिंसंसतं।

एतस्सेट् त्तके। १४०।  
    
त्तके परे एतस्स एट् होति; एत्तकं।

णिकस्सियो वा। १४१।  
    
णिकस्स वा इयो होति; सक्यपुत्तियो, सक्यपुत्तिको।

अधातुस्स केस्यादितो घेस्सि। १४२।  
    
घे परे अधातुस्स यो ककारो ततो पुब्बस्स अकारस्स बहुलं इहोति सचे घो न स्यादितो  
परो होति; बालिका; कारिका॥।अधातुस्साति-किं, सका; केति-किं, नन्दना; अस्यादितोति-किं,  
बहुपरिब्बाजका, मधुरा॥।बहुचम्मिकाति ककारेन स्यादिनो व्यवहितत्ता  
सिद्धं॥।घेति-किं, बालको; अस्साति-किं, बहुकत्तुका, साला।  
    
इति मोग्गल्लाने व्याकरणे वुत्तियं णदिकण्डो चतुत्थो।  
---------

[स्ल् पगे ०६३] [\x ६३।]       
    
तिजमानेहि खसा खमावीमंसासु। १।  
    
खत्तियं तिजा वीमंसायं माना च खसपक्पच्चया होन्ति। यथाकक्कमं; तितिक्खा,  
वीमंसा॥।तितिक्खति, वीमंसति॥।खमावीमसायूति-किं, तेजनं, तेजो; तेजयति;  
माननं,मानो; मानेति।

किता तिकिच्छासंसयेसु जो।२।  
    
तिकिच्छायं संसये च वत्तमाना किता छो होति॥।तिकिच्छा, विचिकिच्छा॥।तिकिच्छति,  
विचिकिच्छति॥।अञ्ञत्र-निकेतो, सङ्केतो, केतनं, केतो; केतयति।

निन्दायं गुपबधा बस्स हो च। ३।  
    
निन्दायं वत्तमानेहि गुपबधेहि छो होति बस्स भो च॥।जिगुच्छा, बीभच्छा॥।जिगुच्छति,  
बिभच्छति॥।अञ्ञत्र-गोपनं, गोपो; पेति; बाधको।

तुंस्मा लोपो च वीव्छायं ते। ४।  
    
तुमन्ततो इच्छायमत्थे ते खसछा होन्ति बहुलं लोपो च तुम्पच्चयस्स होति  
सुतत्ता॥।बुभुक्खा, जिहिंसा, जिघच्छा॥।बुभुक्खति, जिहिंसति, जिघच्छति॥।इध कस्मा न  
होति? भोत्तुमिच्छतीति पदन्तरेनाभिधाना॥।तुंस्माति-किं, भोजनमिच्छति; इच्छायन्ति-किं,  
भुञ्जितुं गच्छति; कथं कुलं पिपतिसतीति? यथा कुलं पतितुमिच्छतीति वाक्यं होति;  
एवं वुत्तिपि हेस्सति; वाक्यमेव चरहि कथं होति? लोकस्स तथावचनिच्छाय।

ईयो कम्मा। ५।  
    
इच्छाकम्मतो इच्छायमत्थे ईयप्पच्चयो होति॥।पुत्तमिच्छति पुत्तीयति॥।कम्माति-किं,  
असिनेच्छति; इध कस्मा न होति? रञ्ञो पुत्तमिच्छतीति सापेक्खत्ता; न हि  
अञ्ञमपेक्खमानो अञ्ञेन सहे कत्थीभावमनुभवितुं सक्कोति; इधापि चरहि न सिया  
अत्तनो पुत्तमिच्छतीति नेवेत्थ भवितब्बं न भि भवति अत्तनो पुत्तीयतीति; कथं चरहि  
पुत्तस्स अत्तनियतावगम्यते? अञ्ञस्सासुतत्ता इच्छाय च तब्बिसयत्ता।

उपमानाचारे। ६।  
    
कम्मतो उपमाना आचारत्थे ईयो होति; पुत्तमिवाचरति पुत्तियति  
माणवकं॥।उपमानाति-किं, पुत्तमाचरति।

आधारा। ७।  
    
आधारतूपमाना आचारत्थे ईयो होति; कुटियमीवाचरति कुटीयति पासादे, पासादीयति कुटियं।

कत्तुतायो। ८।  
    
कत्तूपमाना आवारत्थे आयो होति; पब्बतेवाचरति पब्बकायति।

[स्ल् पगे ०६४] [\x ६४।]       
    
च्यत्थे। ९।  
    
कत्तुतो अभुततब्भावे आयो होति बहुलं; भुसायति, पटपटायति,  
लोहितायति॥।कत्तुतोत्वेव-भुसङ्करोतीति-इह कस्मा न होति? भुसीभवतीति वुत्तत्थताय।

सद्दादीहि * करोति। १०।  
    
सद्दादीहि दुतियन्तेहि करोतीति अस्मिं अत्थे आयो होति; सद्दायति, वेरायति, कलहायति,  
धूपायति।

नमो त्वस्सो। ११।  
    
नमो इच्चस्मा + करोतीति अस्मिं अत्थे अस्सो होति; नमस्सति तथागतं।

धात्वत्थे नामस्मि। १२।  
    
नामस्मा धात्वत्थे बहुलमि होति; हत्थिना अतिक्कमति अतिहत्थयति; वीणय उपगायति  
उपवीणयति; दऌहं करोति विनयं दऌहयति; विसुद्धा होति रत्ति विसुद्धयति; कुसलं  
पुच्छकि कुसलयति।

सच्चादीहापि। १३।  
    
सच्चादीहि धात्वत्थे आपि होति; सच्चापेति, अत्थापेति, वेदापेति, सुखापेति, दुक्खापेति।

क्रियत्था। १४।  
    
अयमधिकारो आसत्थपरिसमत्तिया॥।क्रिया अत्थो सस्स सो क्रियत्थो धातु।

चुरादितोणि। १५।  
    
चुरादीहि क्रियात्थेहि सकत्थे णि परो होति बहुलं; णकारो  
वुद्ध्यत्थो॥।एवमञ्ञत्रापि॥।चोरयति, लालयति; कथं, रज्जं कारेतीति**-योगविभागतो।

पयोजकव्यापारे णपि च। १६।  
    
कत्तारं यो पयोजयति तस्स व्यापारे क्रियत्था णिण्पि होन्ति बहुलं; कारेति, कारापेति॥।तनु  
च कत्तापि करणदीनं पयोजकोति तब्यापारेपि णिण्पि पापुणन्ति? पयोजकघणसामन्दिया  
न भविस्सन्ति चुरादीहि विसुं वचनसामत्थिया च॥।आतो भिय्यो णापियेव णियेवु वण्णतो  
द्वयमेवञ्ञेभि।

क्यो भावकम्मेस्वपरोक्खेसु मानन्तत्यादिसु।१७।  
    
भावकम्मविहितेसु परोक्खावज्जितेसु मानन्तत्यादिसु परेसु क्योहोति  
क्रियत्था॥।न्तग्गहण्मुत्तरत्थं; ककारो अवुद्ध्यत्थो; एवमुत्तरत्रापि॥। हीयमानं;  
ठीयते; सूयमानं; सूयते॥।अपरोक्खेसुति-किं, बभुव देवदत्तेन; बिभिद कुसूलो,  
भिज्जिते कुसूलो सयमेवाति भिज्जतेति सवण कम्मतावगम्यते सयमेवाति सवणतो  
कत्तुता;  
---------------------------------------  
* सद्दादीनि। + इच्चस्स। ** करोतिति।

[स्ल् पगे ०६५] [\x ६५।]       
    
कत्तुतावचनिच्छायन्तु-भिन्दति कुसूलो अत्तानन्ति भवती; एवमञ्ञम्पि  
यथागममनुगन्तब्बं "अपरोक्खेसु मानन्तत्यादिसू" ति-अयमधिकारो आ "तनादित्वो"  
अपिच एते क्यादयो* त्यादिसु परभुतेसु कत्तु कम्मभावविहितेसु क्यलादीनं विधानतो  
तेस्वेव विञ्ञायन्तीति-अकम्मकेहि धातुहि कत्तुभावेसु सकम्मकेहि कत्तुकम्मेसु  
कम्मावच निच्छायं भावे च भवन्तीति वेदितब्बा॥।यस्स पन धातुस्स क्रिया  
कम्ममपेक्खते सो सकम्मको; सस्स तु क्रिया कत्तुमत्तमपेक्खते स्वाकम्मकोति +  
ञातब्बं।

कत्तरि लो। १८।  
    
क्रियत्थतो अपरोक्खेसु कत्तुविहितमानन्तत्यादिसु लो होति; लकारो "ञिलस्सेति"  
विसेसनत्थो॥।पचमानो,पचन्तो; पचति।

मं च रुधादीनं। १९।  
    
रुधादितो कत्तुविहितमानादिसु लो होति नकमं चान्ता सरा परो; मकारोनुबन्धो, अकारो  
उच्चारणत्थो॥।रुन्धमानो, रुन्धन्तो रुन्धति।

णिणाप्यापिहि वा। २०।  
    
णिणप्यापीहि कत्तुविहितमानादिसु लो होति विभासा; चोरयन्तो, चोरेन्तो; कारयन्तो, कारेन्तो,  
कारापयन्तो, कारापेन्तो; सच्चापयन्तो, सच्चापेन्तो; चोरयति, चोरेति; कारयति। कारेति,  
कारापयति, कारापेति; सच्चापयति, सच्चापेति॥।ववत्थितविभासत्थोयं वासद्दोतेन माने  
निच्चं; चोरयमानो, कारयमानो, कारापयमानो; सच्चापयमानो।

दिवादीहि यक्। २१।  
    
दिवादीहि लविसये यक् होति; दिब्बन्तो; दिब्बती।

तुदादीहि को। २२।  
    
तुदादीहि लविसये को होति; तुदमानो, तुदन्तो; तुदति।

ज्यादीहि कना। २३।  
    
जिआदीहि लविसये कना होति; जिनन्तो, जिनाति॥।कथं, जयन्तो, जयतीति-भुवादिपाठा।

क्यादिहि कणा। २४।  
    
कीआदीहि लविसये कणा होति; किणन्तो, किणाति।  
    
स्वादीहि केणा। २५।  
    
सुआदीहि लविसये केणा होति; सुणमानो, सुणन्तो; सुणेति। कथं, सुणातीति-क्यादीपाठा।  
---------------------------------------  
* त्यादयो + एसाकम्मकोति।

[स्ल् पगे ०६६] [\x ६६।]       
    
तनादित्वोक् *।२६।  
    
तनादितो लविसे ओक् होति; तनोति।

भावकम्मेसु तब्बानिया। २७।  
    
तब्बअतीया क्रियत्था परे भावकम्मेसु बहुलम्भवन्ति; कत्तब्बं, करणियं; कत्तब्बो  
कटो; करणियो॥।बहुलाधिकारा करणादिसु पि भवन्ति॥।सिनानीयं, चुण्णं; दानियो,  
ब्राह्मणो; सम्मावत्तानीयो,गुरु, गुरु; पवचनीयो, उपज्झायो; उपट्ठातीयो, सिस्सो।

घ्यण्।२८।  
    
भावकम्मेसु क्रियत्था परो घ्यण् होति बहुलं; वाक्यं, कारियं, चेय्यं, जेय्यं।

आस्से च। २९।  
    
आतो घ्यण् होति भावकम्मेसु आस्स ए च; देय्यं।

चदादीहि यो। ३०।  
    
चदादीहि क्रियत्तेहि यो होति बहुलम्भावकम्मेसु; वज्जं, मज्जं,  
गम्मं॥।भुजान्ते॥।भोज्जो ओदनो, भोज्जा यागु; भोग्ग मञ्ञं।

किच्चघच्चहच्चहब्बलेय्या। ३१।  
    
एते सद्दा यप्पच्चयन्ता निपच्चन्ते।

गुहादीहि यक्। ३२।  
    
गुहादीहि क्रियत्थेहि भावकम्मेसु यक् होति; गुय्हं, दुय्हं, सिस्सो; सिद्धा एवेते  
तब्बादयो पेसातिसग्गपत्तकालेसुपि गम्यमानेसु सामञ्ञेन विधानतो॥।भोता खलु कटो  
कत्तब्बो, करणियो, कारियो, किच्चो-एवं त्वया कटो कत्तब्बो; भोता कटो कत्तब्बो; भोतो हि  
पत्तो कालो कटकरणे॥।एवञ्ज उद्धमुहुत्तिकेपि वत्तमानतो पेसादिसु सिद्धा एव॥।तथा  
अरहे कत्तरी सत्तिविसिट्ठे च पतीयमाने आवस्सकाधमिणताविसिट्ठे च भावादो  
सिद्धा॥।उद्धमुहुत्तिकतो-भोता कटो कत्तब्बो; भोता रज्जं कत्तब्बं; भवं अरहो;  
भोता भारो वहितब्बो; भवं सत्तो; भोता अवस्सं कटो कत्तब्बो; भोता निक्खो दातब्बो।

कत्तरि लतुणका। ३३।  
    
कत्तरि कारके क्रियत्था लतुणका होन्ति; पठिता, पाठको॥।बहुलमित्वेव॥।पादेहि हरीयतीति  
पादहारको; गले चुप्पतेति गलेचोपको॥।सिद्धो एव लतु अरहे सीलसाधुधम्मेसु च  
सामञ्ञविहितत्ता; भवं खलु कञ्ञाय परिग्गहीता, भवमेतं अरहति;  
सीलादिसु-खलवपि उपादाता कुमारके; गन्ता खेलं; मुण्डयितारो साविट्ठायना वधुं  
कतपरिग्गहं।  
---------------------------------------  
* त्वो।

[स्ल् पगे ०६७] [\x ६७।]       
    
आवी। ३४।  
    
क्रियत्था आवी होती बहुलं कत्तरि; भयदस्सावि॥।अप्पविसयताञापनत्थं  
भिन्नयोगकरणं; सामञ्ञविहितत्ता सीलादिसु च होतेव।  
    
आसिंसायमको। ३५।  
    
आसिंसायं गम्यमानायं क्रियत्था अको होति कत्तरि; जीवतुति जीवको; नन्दतूति नन्दको;  
भवतूति भवको।

करा ण नो। ३६।  
    
करतो कत्तरि णनो होति; करोतीति कारणं; कत्तरीति-किं, करणं।

हातो वीहिकालेसु ३७।  
    
भातो वीहिस्मिं काले च णनो होति कत्तरि; हायमाना नाम वीहयो; हायनो संवच्छरो;  
वीहिकालेसूति-किं, हाता।

विदाञे᳡। ३८।  
    
विदस्माञे᳡होति कत्तरि; विदू, लोकविदू।

वितो ञातो। ३९।  
    
विपुब्बा ञाइच्चस्मा ञे᳡ होति कत्तरि; विञ्ञ्श्; वितोति-कं, पञ्ञो।

कम्मा। ४०।  
    
कम्मतो परा ञाइच्चस्मा ञ्श् होति कत्तरि सब्बञ्ञ्श्; कालञ्ञ्श्।

क्वचण्। ४१।  
    
कम्मतो परा क्रियत्था क्वचि अण् होति कत्तरि; कुम्भकारो, सरलावो,  
मन्तज्झायो॥।बहुलाधिकारा इध न होति आदिच्चं पस्सति हिमवत्तं सुणोति गामं च्छति;  
क्वचीति-किं, कम्मकरो।

गमा रू। ४२।  
    
कम्मतो परा गमा रू होति कत्तरि; वेदगु, पारगु।

समानञ्ञभवन्तयादितूपमाना दिसा कम्मे रीरिक्खका। ४३।  
    
समानादीहि यादीहि चे पमानेहि परा दिसा कम्मकारके रीरिक्खका होन्ति; समानो विय  
दिस्सतीति सादी, सदिक्खो, सदिसो; अञ्ञादी, अञ्ञादिक्खो, अञ्ञादिसो; भवादी, भवादिक्खो,  
भवादिसो; यादी, यादिक्खो, यादिसो; त्यादी, त्यादिक्खो, त्यादिसो॥।समानादीहीति-किं, रुक्खो  
विय दिस्सति; उपमानाति-किं, सो विय दिस्सति; कम्मेति-किं, सो विय पस्सति॥।रकारा  
अन्तसरादिलोपत्था; ककारो एकाराभावत्थो।  
    
भावकारकेस्वघण्घका। ४४।  
    
भावे कारके च क्रियत्था अघण्घका होन्ति बहुलं; अ-पग्गहो, निग्गहो, करो, गरो, चयो,  
जयो, रवो, भवो, पचो, वचो, अन्नदो, पुरिन्ददो, ईसक्करो, दुक्करो,  
सुकरो॥।घण्-भावे-पाको,

[स्ल् पगे ०६८] [\x ६८।]       
    
चागो, भावो; कारकेपि सञ्ञायं ताव-पज्जतेनेनेति पादो; रुजतीति रोगो; विसतीति वेसो; सरति  
कालन्तरन्ति सारो; विरद्धो, * दरीयनते एतेहीति दारा; जीरति एतेनाति जारो॥।असञ्ञायम्पि-दायो,  
दत्तो; लाभो, लद्धो॥।स-वको,निपको॥।क-पियो, खिपो, भुजो, आयुधं।

दाधात्वि। ४५।  
    
दाधाहि बहुलमि होति भावकारकेसु; आदि, निधि, वालधि।

वमादीहथु। ४६।  
    
वमादिहि भावकारकेस्वथु होति; वमथु, वेपथु।

क्वि। ४७।  
    
क्रियत्था क्वि होति बहुलं भावकारकेसु॥।ककारो कानुबन्धकारियत्थो॥।अभिभू,  
सयम्भू,भत्तग्गं, सलाकग्गं, सभा, पभा।

अतो। ४८।  
    
क्रियत्था भावकारकेस्वानो होति; गमनं, दानं, सम्पदानं, अपादानं,  
अधिकरणं,चलनो, जलनो, कोधनो, कोपनो, मण्डनो, भुसनो।

इत्थियमणक्तिकयक्या च +। ४९।  
    
इत्थिलिङ्गे भावे कारके च क्रियत्था अआदयो होन्तनो च बहुलं॥।अ-तितिक्खा, वीमंसा,  
जिगुच्छा, पिपासा, पुत्तीया, ईहा, भिक्खा, आपदा, मेधा, गोधा॥।ण-कारा, हारा, तारा, धारा,  
आरा॥।क्ति-इद्धि, सिट्ठि, भित्ति, भत्ति, तन्ति, भुति॥।क-गुहा, रुजा, मुदा॥।यक्-विज्जा,  
इज्जा॥।य-सेय्या, समज्जा, पब्बज्जा, परिचरिया, जागरिया॥।अन-कारण, हारण, वेदना, वन्दना,  
उपासना।

जाहाहि नि। ५०।  
    
जाहा इच्चेतेहि नि होतित्थियं; जानि, हानि।

करा रिरियो। ५१।  
    
करतो ररियो होतित्थियं; करणं किरिया॥।कथं, क्रियाती "क्रियाय"न्ति-निपातना।  
    
इकिती सरुपे। ५२।  
    
क्रियत्थस्स सरूपेहिधेय्ये क्रियत्था परे इकिति होन्ति; वचि, युधु, पचति॥।अकारो ककारोति  
आदिसु कारसद्देन समासो यथा एवकारोति।

सीलभिक्खञ्ञावस्सकेसु णि। ५३।  
    
क्रियत्था णी होति सीलादिसु पतीयमानेसु; उण्हभोजी, खीरपायी, अवस्सकारी, सतन्दायी।

थावरत्तरभभुरभिदुरभासुरभस्सरा। ५४।  
    
एते सद्दा निपच्चत्ते सीले गम्यमाने।  
---------------------------------------  
* "थिरद्धो" ति सब्बेसु पोत्थकेसु दिस्सति अञ्ञत्र विवरणं "विरद्धो"ति च कत्थ चि न  
दिस्सति। + कयाच।

[स्ल् पगे ०६९] [\x ६९।]       
    
कत्तरि भुते क्तवन्तुक्तावी। ५५।  
    
भुतत्थे वत्तमानतो क्रियत्था क्तवत्तुक्तावी होन्ति कत्तरि; विजितवा, विजातावी; भुतेति  
अधिकारो यावअरहत्थाति।

क्तो भावकम्मेसु। ५६।  
    
भावे कम्मे च भुते क्तो होति; आसितं भवता; कतो कटो भवता।

कत्तरि चारम्हे। ५७।  
    
क्रियारम्शे कत्तरि क्तो होति यथापत्तञ्च; पकतो भवं कटं; पकतो कटो  
भवता;पसुत्तो भवं; पसुत्तं भवता।

 हासवससिलिससिरुहजरजनीहि। ५८।  
    
 हादीहि कत्तरि क्तो होति यथापत्तञ्च; उपट्ठितो गुरुम्भवं, उपट्ठितो गुरु भोता;  
उपासितो गुरुम्भवं, उपासितो गुरु भोता; अनुवुसितो गुरुम्भवं, अनुवुसितो गुरु भोता;  
आसिलिट्ठो गुरुम्भवं, आसिलिट्ठो गुरु भोता; अधिसयितो खटोपिकं भवं; अधिसयिता  
खटोपिका भोता; आरुऌहो रुक्खं भवं, आरुऌहो रुक्खो भोता; अनुजिण्णे वसली  
देवदत्तेन; अनुजातो माणवको माणविकं, अनुजाता माणविका माणवकेन।

गमनत्थाकम्मकाधारे च। ५९।  
    
गमनत्थतो अकम्मकतो च क्रियत्था आधारे क्तो होति कत्तरी च यथापत्तञ्च; इदमेसं  
यातं, इह ते याता, इह तेहि यातं, अयं तेहि यातो पथो; इदमेसमासितं; इह ते आसिता; इह तेहि  
आसितं।  
    
देवो चे वट्ठो सम्पन्ना सालियोति-कारणसामग्गिसम्पत्ति एत्थाभिमता।  
    
आहारत्वा। ६०।

अज्झोहारत्था आधारे क्तो होति यथापत्तञ्च; इदमेसं भुत्तं, इदमेसं पितं,इह तेहि  
भुत्तं, इह तेहि पितं, ओदनो तेहि भुत्तो, पीतमुदकं॥।अक्तत्थो योगविभागो; कथं,  
पिता गावोति-पितमेकसं विज्जतीतिपिता बाहुलका वा॥।पस्सिन्नो-तिया एत्थ भूतकालता तत्रक्तो;  
एवं रञ्ञम्मतो रञ्ञमिट्ठो रञ्ञम्बुद्धा रञ्ञं पूजितो॥।एवं सीलितो, रक्खितो, खन्तो,  
आकुट्ठो, रुट्ठो, रूसितो, अभिव्याहटो, दयितो, हट्ठो, कन्तो, संयतो,  
अमतो॥।कट्ठन्ति-भुततायमेव हेतुनो फलं त्वत्र भावी।

तुन्तायेतवे भावे भविस्सति क्रियायं तदत्थायं। ६१।  
    
भविस्सति अत्थे वत्तमानतो क्रियत्था भावे तुन्तायेतवे होन्ति क्रियायं तदत्थायं  
पतीयमानायञ्ज; कातुं गच्छति; कत्ताये गच्छति; कातवे गच्छति॥।इच्छति भोत्तुं कामेति  
भोत्तुन्ति-इमिनाव सिद्धं।  
    
पुनब्बिधानेत्विहापि सिया इच्छन्तो करोतीति॥।एवं सक्कोति भोन्तुं, जानाति भोत्तुं, गिलायती  
भोत्तुं, घटते भोत्तुं, आरभते

[स्ल् पगे ०७०] [\x ७०।]       
    
भोत्तुं, लभते भोत्तुं, पक्कमति भोत्तुं, उस्सहति भोत्तुं, अरहति भोत्तुं, अत्थि  
भोत्तुं, विज्जतु भोत्तुं, वट्टति भोत्तुं, कप्पति भोत्तुन्ति॥।तथा पारयति भोत्तुं, पहू  
भोत्तुं, समत्थो भोत्तुं, परियन्तो भोत्तुं, अलं भोत्तुन्ति-भवतिस्स सब्बत्थ  
सम्भवा॥।तथा कालो भेत्तुं, समयो भोत्तुं, वेला भोत्तुन्ति॥।यथा-भोत्तुमनो, सोतुं  
सोतो, दट्ठुं चक्खु, युज्झितुं धनु, वत्तुं छऌओ, गन्तुमनो  
कत्तुमलसोति॥।उच्चारणन्तु वत्तायत्तं॥।भावेति किं, करिस्सामीति गच्छति; क्रियायन्ति-किं,  
भिक्खिस्सं इच्चस्स जटा; तदत्थायन्ति-किं, गच्छिस्सतोते भविस्सति भत्तं भोजनाय।

पटिसेधेलङ्खलूनं तुनकत्वानकत्वा वा। ६२।  
    
अलङ्खलुसद्दानं पटिसेधत्थानं पयोगे तुनादयो वा भोन्ति भावे; अलं सोतून, खलु  
सोतून; अलं सुत्वान, खलु सुत्वान; अलं सुत्वा, खलु सुत्वा; अलं सुतेन, खलु  
सुतेन॥।अलङ्खलुनन्ति-किं, मा होतु; पटिसेधेति-किं, अलङ्कारो।

पुब्बेककत्तुकानं। ६३।  
    
एको कत्ता येसं व्यापारानं तेसु यो पुब्बो तदत्थतो क्रियत्थातूनादयो होन्ति भावे; सो  
तून याति, सुत्वान सुत्वा वा॥।एककत्तु कानन्ति-किं, भुत्तस्मिं देवदत्तेयञ्ञदत्तो वजति;  
पुब्बाति-किं, भुजति च पचति च॥।अप्पत्वा नदिं पब्बतो, अतिक्कम्म पब्बतं  
नदीति-भुधातुस्स सब्बत्थ सम्भवा एककत्तुकता पुब्बकालता च गम्यते।  
भुत्वा भुत्वा गच्छतीति-इमिनाव सिद्धमाभिक्खञ्ञन्तु दिब्बचनावगम्यते॥।कथं,  
जीवगाहं अगाहसि। कायप्पचालकं गच्छन्तीति-आदि; घणन्तेन क्रियाविसेसनेन सिद्धं,  
यथा ओदनपाकं सयतीति।

न्तो कत्तरि वत्तमाने। ६४।  
    
वत्तमानत्थे वत्तमानतो क्रियत्था न्तो हेति कत्तरि; तिट्ठन्तो।

मानो। ६५।  
    
वत्तमातेथ वत्तमानतो क्रियत्था मानो होति कत्तरि; तिट्ठमानो।

भावकम्मेसु। ६६।  
    
वत्तमानत्थे वत्तमानतो क्रियत्था भावे कम्मे च मानो होति; ठीयमानं, पच्चमानो,  
ओदनो।

ते स्सपुब्बानागते। ६७।  
    
अनागतत्थे वत्तमानतो क्रियत्था ते न्तमाना स्स पुब्बा होन्ति; ठृस्सन्तो, ठृस्समानो,  
ठियिस्समानं,पचचिस्समानो ओदनो।

ण्वादयो। ६८।  
    
क्रियत्था परे बहुलं ण्वादयो होन्ति; चारु, दारु।

[स्ल् पगे ०७१] [\x ७१।]       
    
खछसानमेकस्सरो द्वे। ६९।  
    
खजसप्पच्चयन्तानं क्रियत्थानं पठममेकस्सरं सद्दरूपं द्वे भवति; तितिक्खा,  
जिगुच्छा, विमंसा।

परोक्खायं च। ७०।  
    
परोक्खायं पठममेकस्सरं सद्दरूपं द्वे भवति; जगाम॥।चकारो  
अनुत्तसमुच्चयत्थो तेनञ्ञत्रापि यथागमं; जहाति, जहितब्बं, जहितुं, दद्दल्लति,  
चङ्कमति॥।लोलुपो मोमुहोति-ओत्तं "तदमिनादि" पाठा।

आदिस्मा सरा। ७१।  
    
आदिभुता सरा परमेकस्सरं द्वे होति; असिसियति॥।आदिस्माति-किं, जजागर; सराति-किं, पपाच।

न पुन। ७२।  
    
यं द्विभुतं न तं पुन द्वित्तमापज्जते; तितिक्खसति, जिगुच्छीसति।

यमिट्ठं स्यादिनो। ७३।  
स्याद्यन्तस्स यमिट्ठमेकस्सरमादिभुतमञ्ञं वा यथागमं द्वीत्तमापज्ज ते;  
पुपुत्तीयिसति, पुतित्तीयिसति, पुत्तययिसति।

रस्सो पुब्बस्स। ७४।  
    
चित्ते पुब्बस्स सरो रस्सो होति; ददाति।

लोपोनादब्यञ्जनस्स। ७५।  
    
द्वित्ते पुब्बस्सादितोञ्ञस्स ब्यञ्जनस्स लोपो होति; असिसिसति।

खछसेस्वि। ७६।  
    
द्वित्ते पुब्बस्स अस्स इ होति खछसेसु; पिपासति॥।खछसेसूति-किं, जहाति;  
अस्साति-किं,बुभुक्खति।

गुपिससुस्स। ७७।  
    
द्वित्ते पुब्बस्स गुपिस्स उस्स इ होति खछसेसु; जिगुच्छति।

चतुत्थदुतियानं ततियपठमा। ७८।  
    
द्वित्ते पुब्बेसं चतुत्थदुतियानं ततियपठमा होन्ति; बुभुक्खति, चिच्छेद।

कवग्गहानं चवग्गजा।७९।  
    
द्वित्ते पुब्बेसं कवग्गहानं चवग्गजा होन्ति यथाक्कमं; वुकोपक, जहाति।

मानस्स वि परस्स च मं। ८०।  
    
द्वित्ते पुब्बस्स मानस्स वी होति परस्स च मं; विमंसति।

कितस्सासंसये ति वा। ८१।  
    
संसयतोञ्ञस्मिं वत्तमानस्स द्वित्ते पुब्बस्स कितस्स वा ति होति; तिकिच्छति,  
चिकिच्छति॥।असंसयेति-किं, विचिकिच्छति।

[स्ल् पगे ०७२] [\x ७२।]       
    
युवण्णानमेओप्पच्चये। ८२।  
    
इवण्णुवण्णत्तानं क्रियत्थानं एओ होन्ति यथाक्कमं पच्चये; वेतब्बं, नेतब्बं,  
सोतब्बं, भवितब्बं।  
    
लहुस्सुपान्तस्स। ८३।  
    
लहुभुतस्स उपान्तस्स युवण्णस्स एओ होन्ति यथाक्कमकं; एसितब्बं,  
कोसितब्बं॥।लहुस्साति-किं,धूपिता; उपान्तस्साति-किं, रुन्धति।

अस्साणनुबन्धे। ८४।  
    
णकारानुबन्धे पच्चये परे उपान्तस्स अकारस्स आ होति; कारको।   
    
नते कानुबन्धनागमेसु। ८५।  
    
ते ए ओ आकानुबन्धे नागमे च न होन्ति; चितो, सुतो, दिट्ठो, पुट्ठो॥।नागमे  
वनादिना॥।चिनितब्बं, चिनितुं, सुणितब्बं, सुणितुं, पापुणितब्बं, पापुणतुं,  
धुनितब्बं, धुनितुं, धुन्नं, धुनयितब्बं, धुनापेतब्बं, धुनयितुं,  
धुनापेतब्बं, धुनयितुं,धुनापेतुं, धुनयनं, धुनापनं, धुनयति, धुनापेति;  
पीनेतब्बं, पीनयितुं, पीननं, पीनितुं, पीनयति; सुणेति, सिनेति, दुनोति, हिनोति;  
पहिणितब्बं, पहिणितुं, पहिणनं।

वा क्वचि। ८६।  
    
ते क्वचि वा न होन्ति कानुबन्धनागमेसु; मुदितो, मोदितो; रुदितं, रोदितं।

अञ्ञत्रापि। ८७।  
    
कानुबन्धनागमतोञ्ञस्मिम्पि ते क्वचि न होन्ति; खिपको, पनूदनं वधको।

प्येसिस्सा। ८८।  
    
सिस्स आ होति प्यादेसे; निस्साय।

एओनमयवा सरे। ८९।  
    
सरे परे एओनमयवा होन्ति; जयो, भवो॥।सरेति-किं, जेति; अनुभोति।

आयावाणनुबन्धे।९०।  
    
एओनमायावा होन्ति सरादो णनुबन्धे; नाययति, भावयति, सयापेत्वाति-आदिसु रस्सत्तं।

आस्साणपिम्हि युक्। ९१।  
    
आकारन्तस्स क्रियत्थस्स युक होति णपितोञ्ञस्मिं णनुबन्धो  
दायको॥।णनुबन्धेत्वेव-दानं; अणपिम्भीति-किं, दापयति।

पदादीनं क्वचि ९२।  
    
पदादीनं युक् होति क्वचि; निप्पज्जितब्बं, निप्पज्जितुं, निप्पज्जनं, पमज्जितब्बं,  
पमज्जितुं, पमज्जनं॥।क्वचीति-किं, पादो।

[स्ल् पगे ०७३] [\x ७३।]       
    
मं वा रुधादीनं। ९३।  
    
रुधादीनं क्वचि मं वा होति; रुन्धितुं, रुज्झितुं॥।क्वचीत्वेव-नीरोधो।

क्विम्हि लोपोन्तब्यञ्जनस्स। ९४।  
    
अन्तब्यञ्जनस्स लोपो होति क्वीम्हि; भत्तं घसन्ति गण्हन्ति वा एत्थाति भत्तग्गं।

पररूपमयकारे ब्यञ्जने। ९५।  
    
क्रियत्थानमन्तब्यञ्जनस्स पररूपं होती यकारतोञ्ञस्मिं ब्यञ्जने; भेत्तब्बं;  
ब्यञ्जनेति-किं, भिन्दितब्बं; अयकारेति-किं, भिज्जति।

मनानं निग्गहीतं। ९६।  
मकारनकारन्तानं क्रियत्थानं निग्गहीतंहोति यकारे ब्यञ्जने; गन्तब्बं,  
जङ्घा॥।ब्यञ्जनेत्वव-गमनं; अयकारेत्वेव-गम्यते।

न ब्रूस्सो। ९७।  
    
ब्रूस्स ओ न होति ब्यञ्जने; ब्रूमि॥।ब्यञ्जनेत्वेव-अब्रवि।

कगा चजानं घानुबन्धे। ९८।  
    
घानुबन्धे चकारजकारन्तानं क्रियत्थानं कगा होन्ति यथाक्कमं; वाक्यं, भाग्यं।

हनस्स घातो णानुबन्धे। ९९।  
    
हनस्स घातो होति णानुबन्धे; आघातो।

क्विम्हि घो परिपच्चसमोहि। १००।  
    
प्यादीहि परस्स हनस्स घो होति क्विम्ही; पऌइघो, पटिघो, अघं-रस्सत्तं निपातना;  
सङ्घो, ओघो।

परस्स घंसे। १०१।  
    
द्वित्ते परस्स हनस्स घं होति से; जिघंसा।  
    
जिहरानं गिं। १०२।  
    
द्वित्ते परेसं जिहरानं गिं होति से; विजिगिंसा, जिगिंसा।

धास्स हो। १०३।  
    
द्वित्ते परस्स धास्स भ होति; दहति।

णिम्हि दीघो दुसस्स। १०४  
    
दुसस्स दीघो होति णिम्हि; दूसितो॥।णिम्हीति-किं, दुट्ठो।

गुहिस्स सरे। १०५।  
    
गुहिस्स दीघो होति सरे; निगूहनं॥।सरेति-किं, गुय्हं।

मुहबहानं च ते कानुबन्धेत्वे। १०६।  
    
मुहबहानं गुहिस्स च दीघो होति तकारादो कानुबन्धे क्वानत्वाज्जिते; मूऌहो, बाऌहो,  
गुऌहो॥।तेति-किं, मुयहति; कानुबन्धेति-

[स्ल् पगे ०७४] [\x ७४।]        
किं, मुय्हितब्बं; अत्वेति-किं, मुयहित्वान, मुस्हित्वा; कानुबन्धेत्वेति, अयमधिकारोयाव  
"सासस्ससिस्वे" ति।

वयस्सुस्स। १०७।  
    
वहस्स उस्स दीघो होति ते कानुबन्धे क्वानत्वावज्जिते; वूऌहो।

धास्स हि। १०८।  
    
धाधारणेतिमस्स हि होति ते कानुबन्धे त्वानत्वावज्जिते; निहितो, निहितवा।

गमादिरानं लोपोन्तस्स। १०९।  
    
गमादिनं रकारन्तानं चान्तस्स लोपो होति ते कानुबन्धे त्वानत्वावज्जिते; गतो, खतो,  
भतो, मतो, ततो, सञ्ञतो, रतो, कतो॥।तेत्वेव-गम्यते;कानुबन्धेत्वेव-गन्तब्बं;  
अत्वेत्वेव-गन्त्वान,गन्त्वा।

वचादीनं वास्सुट् वा। ११०।  
    
वचादीनं वस्स वा उट् होति कानुबन्धेत्वे; उत्तं, वुत्तं, उत्थं, वुत्थं;  
अत्वेत्वेव-वत्वान, वत्वा।  
    
अस्सु। १११।  
    
वचादिनमस्स उ होति कानुबन्धेत्वे; वुत्तं, वुत्थं।

वद्धस्स वा। ११२।  
    
वद्धस्स अस्स वा उ होति कानुबन्धेत्वे; वुद्धो; वद्धो॥।अत्वेत्वेव-वद्धित्वान,  
वद्धित्वा; कथं वुत्तीति? वुत्तिमत्तेति निपातना वत्तीति होतेव यथाल्खणं।

यजस्स यस्स टियी। ११३।  
    
यजस्स यस्स टियी होन्ति कानुबन्धेत्वे; यट्ठं; अत्वेत्वेव-यजित्वान, यजित्वा।

 हास्सि। ११४।  
    
 हास्सि होति कानुबन्धेत्वे; ठितो॥।अत्वेत्वेव-ठत्वान, ठत्वा।

गापानमी। ११५।  
    
गापानमी होति कानुबन्धेत्वे; गीतं, पीतं, अत्वेत्वेव-गायित्वा, निच्चं यागमो;पास्स तु  
पीत्वाति-बहुलाधिकारा।

जनिस्सा। ११६।  
    
जनिस्स आ होति ञानुबन्धेत्वे; जातो॥।अत्वेत्वेव-जनित्वा।

सासस्स सिस्वा। ११७।  
    
सासस्स वा सिस् होति कानुबन्धेत्वे; सिट्ठं, सत्थं, सिस्सो, सासियो॥।अत्वेत्वेव-अनुसासित्वान।

करस्सा तवे। ११८।  
    
करस्स आ होति तवे; कातवे।

[स्ल् पगे ०७५] [\x ७५।]       
    
तुन्तुनतब्बेसु वा। ११९।  
    
तुमादिसु वा करस्सा होतु; कातुं, कत्तुं, कातुन, कत्तुन; कातब्बं, कत्तब्बं।

ञास्स ने जा। १२०।  
    
ञाधातुस्स जा होति नकारे; जानितुं, जानन्तो; नेति-किं, ञातो।  
    
सकापानं कुक्कु णे। १२१।  
    
सकआपानं कुक्कु इच्चेते आगमा होन्ति णकारे; सक्कुणन्तो, पापुणन्तो; सक्कुणेति,  
पापुणेति; णेति-किं, सक्कोति, पापेति।

नितो विस्स छो। १२२।  
    
निस्मा परस्स चिस्स छो होति; निच्छयो।   
    
जरसदानमीम्वा। १२३।  
    
जरसदानमन्तसरा परो ईम् होति विभासा; जीरणं; जीरति, जीरापेति; निसीदितब्बं, निसीदनं,  
निसीदितुं; निसीदति॥।वाति-किं, जरा, निसज्जा; ईम् वेति-योगविभागा अञ्ञेसम्पि;  
अहीरथ-"संयोगादिलोपो" त्थस्स।

दिसस्स पस्सदस्सदस्ददक्खा। १२४।  
    
दिसस्स पस्सादयो होन्ति विभासा; विपस्सना, विपस्सितुं; विपस्सति; सुदस्सी, पियदस्सी,  
दम्मदस्सी; सुदस्सं। दस्सनं; दस्सेति; दट्ठब्बं, दट्ठा, दट्ठुं, दुद्दसो; अद्दस,  
अद्दा, अद्दं, अद्दक्खि, दक्खिस्सति॥।वात्वेव-दिस्सन्ति बाला।

समानारो रीरिक्खके। १२५।  
    
समानसद्दतो परस्स दिसस्स रहोति वा रीरिक्खके; सरी, सदी, सरीक्खो, सदिक्खो, सरिसो,  
सदिसो।

दहस्स दस्स डो। २२६।  
    
दहस्स दस्स डो होति वा; डाहो, दाहो; डहति, दहति।

अनघणस्वापरिहि ऌओ। १२७।  
    
आपरीहि परस्स दहस्स दस्स ऌओ होतनघणसु; आऌआहनं, परिऌआहो।

अत्यादिन्तेस्वत्थिस्स भु। १२८।  
    
त्यादिन्नवज्जितेसु पच्चयेसु असभुविच्चस्स भु होति; भवितब्बं।  
    
अदेसविधानमसस्साप्पयोगत्थमेतस्मिं विसये॥।एतेन कत्थचि कस्सचि  
धातुस्साप्पयोगोपि ञापितो होति॥।अत्यादिन्तेसूति-किं, अत्थि, सन्तो; अत्थिस्साति-किं, अस्सतिस्स मा  
होतु।

अआस्सआदिसु। १२९।  
    
अआदो आआदो स्सादो च अत्थिस्स भु होति; बभुव, अभवा, अभविस्सा, भविस्सति।

[स्ल् पगे ०७६] [\x ७६।]       
    
न्तमानान्तियिसुंस्वादिलोपो। १३०  
    
न्तादस्वत्थिस्सादिलोपो होति; सन्तो, समानो; सन्ति, सन्तु, सिया, सियुं॥।एतेस्विति-किं,अत्थि।

पादितो ठास्स वा ठाहो क्वचि। १३१।  
    
पादीहि क्रियाविसेसजोतकेहि सद्देहि परस्स ठास्स क्वचि ठभो वा होति; सण्ठहन्तो,  
सन्निट्ठन्तो; सण्ठहति, सन्तिट्ठति॥।प परा अप सं अनु अव ओ नि दु वि अधि अपि अति सु उ  
अभि पति परि उप आ पादी; क्वचीति-किं, सण्ठीति।

दास्सियङ्। १३२।  
    
पादितो परस्स दास्स इयङ् होति क्वचि; अनादिसित्वा, समादियति; क्वचीत्वेव-आदाय।

करोतिस्स खो। १३३।  
    
पादितो परस्स करस्स क्वचि ख होति; सङ्खारो; सङ्खरीयति॥।करस्साति-अवत्वा  
करोतिस्साति-वचनं तिम्हि च विकरणुप्पत्ति ञापेतुं।

पुरस्मा। १३४।  
    
पुराइच्चस्मा निपाता परस्स करस्स ख होति; पुरक्खत्वा, पुरेक्खारो-एत्तं  
तदमिनादिपाठा।

नितो कमस्स। १३५।  
    
निस्मा परस्स कमस्स क्वचि ख होति; निक्खमति; क्ववीत्वेव-निक्कमो।

युवण्णानमियङुवङ् सरे। १३६।  
    
इवणणुवण्णन्तानं क्रियत्थान मियङुवङ् होन्ति सरे क्वची; वे दियति, ब्रुवन्ति;  
सरेति-किं,निवेदेति, ब्रूति; क्वचीत्वेव-जयति, भवति।

अञादिस्सास्सी क्ये। १३७।  
ञादितोञ्ञस्स आकारन्तस्स क्रियत्तस्स ई होति क्ये; दीयति; अञादिस्साति-किं, ञायति, तायति।

तनस्सा वा। १३८।  
    
तनस्स आ होति वा क्ये; तायते, तञ्ञते।

दीघो सरस्स। १३९।  
    
सरन्तस्स क्रियत्थस्स दीघो होति क्ये; वीयते, सूयते।

सानन्तरस्स तस्स ठो। १४०।  
    
सकारन्ततो क्रियत्था परस्सानन्तरस्स तकारस्स ठ होति; तुट्ठो, तुट्ठवा,  
तुट्ठब्बं,तुट्ठि; अनन्तरस्साति-किं, तुस्सित्वा।

कसस्सिम् च वा। १४१।  
    
कसस्मा परस्सानन्तरस्स तस्स ठ होति कसस्स वा इम् च; किट्ठं,  
कट्ठं॥।अनन्तरस्साक्वेव-कसितब्बं।

[स्ल् पगे ०७७] [\x ७७।]       
    
धस्तोत्रस्था। १४२।  
    
एते सद्दा निपच्चन्ते।

पुच्छादितो। १४३।  
    
पुच्छादीहि क्रियत्थेहि परस्सानन्तरस्स तकारस्स ठ होति; पुट्ठो, भट्ठो,  
यिट्ठो॥।अनन्तरस्सात्वेव-पुच्छित्वा।

सासवससंसससाथो। १४४।  
    
एतेहि परस्सानन्तरस्स तस्स थ होति; सत्थं, वुत्थं, पसत्थं,  
सत्थं॥।कथमनुसट्ठोति "तथनरानं टठणऌआ" ति ठो अनन्तरस्सात्वेव-सासितुं।

धो धहभेहि। १४५।  
    
धकारहकारहकारन्तेहि क्रियत्थेहि परस्सानन्तरस्स तस्स ध होति; वुद्धो, दुद्धं,  
लद्धं।

दहा ढो। १४६।  
    
दहा परस्सानन्तरस्स तस्स ढ होति; दड्ढो।

बहससुम् च। १४७।  
    
बहा परस्सानन्तरस्स तस्स ढो होति बहस्सुम् च ढसन्तियोगेन; बुड्ढो।

रुहादीहि हो ऌअ च। १४८।  
    
रुहादीहि परस्सानन्तरस्स तस्स ह होति ऌओ चान्तस्स; आरूऌहो, गुऌहो, चूऌहो, बाऌहो;  
अनन्तरस्सात्वेव-आरोहितुं। 

मुहा वा। १४९।  
    
मुहा परस्सानन्तरस्स तस्स ह होति वा वाऌओ चान्तस्स हसन्तियो गेन; बुऌहो, मुद्धो।

भिदादितो नो क्तक्तवन्तुनं। १५०।  
    
भिदादितो परेसं क्तक्तवन्तूनं तस्स नो होति; भिन्नो, भिन्नवा, छिन्नो, छित्तवा, छन्नो,  
छन्नवा, खिन्नो, खिन्नवा, उप्पन्तो, उप्पन्नवा, सिन्नो, सिन्नवा, सन्नो, सन्नवा, पीनो,  
पीनवा, सूनो, सूनवा, दीनो, दीनवा, डीनो, डीनवा, लीनो, लीनवा, लूनो,  
लूनवा॥।क्तक्तवन्तूनन्ति-किं, भित्ति, छित्ति, भेत्तुं, छेत्तुं।

दात्विन्नो। १५१।  
    
दातो परेसं क्तक्तवन्तूनं तस्स इन्नो होति; दिन्नो, दिन्नवा।  
    
किरादीहि णे। १५२।  
    
किरादीहि परेसं क्तक्तवन्तूनं तस्सानन्तरस्स ण होति; किण्णे, किण्णवा, पुण्णे,  
पुण्णवा, खीणे, खीणवा।

[स्ल् पगे ०७८] [\x ७८।]       
    
तरादीहि रिण्णो। १५३।  
    
तरादीहि परेसं क्तक्तवन्तूनं तस्स रिण्णो होति; तण्णो,तिण्णवा, जिण्णो, जिण्णवा,चिण्णे,  
चिण्णवा।

गो भजादीहि। १५४।  
    
भञ्जादीहि परेसं क्तक्तवन्तुनं तस्सानन्तरस्स ग होति; भग्गो, भग्गवा, लग्गो,  
लग्गवा, निमुग्गो, निमुग्गवा, संविग्गो, संविग्गवा।

सुसा खो। १५५।  
    
सुसा परेसं क्तक्तवन्तूनं तस्स खो होति; सुक्खो, सुक्खवा।

पचाको। १५६।  
    
पचा परेसं क्तक्तवन्तुनं तस्स को होति; पक्को, पक्कवा।

मुचा वा। १५७।  
    
मुचा परेसं क्तक्तवनतूनं तस्स को वा होति; मुक्को, मुत्तो मुक्कवा,  
मुत्तवा॥।सक्कोति-ण्वादिसु सिद्धं॥।क्तक्तवन्तुसु सत्तो सत्तवात्वेव होति।

लोपो वड्ढा क्तिस्स। १५८।  
    
वड्ढा परस्स क्निस्स तस्स लोपो होति; वड्ढी।

क्विस्स। १५९।  
    
क्रियत्था परस्स क्विस्स लोपो होति; अहिभु।

णिणपीनं तेसु। १६०।  
    
णिणपीनं लोपो होति तेसु णिणपीसु; कारेन्तं पयोजयति कारेति, कारापयति।

क्वचि विकरणनं। १६१।  
    
विकरणनं क्वचि लोपो होति; उदपादी, हन्ति।

मानस्स मस्स। १६२।  
    
क्रियत्था परस्स मानस्स मकारस्स लोपो होति क्वचि; कराणो; क्वचीति-किं, कुरुमानो।

ञिलस्से। १६३।  
    
ञिलानमे होति क्वचि;गहेत्वा अदेन्ति; क्वचीत्वेव-वपित्वा।

प्यो वा त्वास्स समासे। १६४।  
    
त्वास्स वा प्यो होति समासे, पकारो "प्ये सिस्सा" ति-विसेसनत्थो; अभिभुय,  
अभिभवित्वा॥।समासेति-किं, पत्वा; क्वचासमासेपि बहुलाधिकारा; लतं दन्तेहि छिन्दिय।

[स्ल् पगे ०७९] [\x ७९।]       
    
तुंयाना। १६५।  
    
त्वास्स वा तुंयाना होन्ति समासेक्वचि; अहिहढुं, अभिहरित्वा, अनुमोदियान  
अनुमोदित्वा॥।असमासेपि बहुलाधिकारा; दट्ठुं, दिस्वा॥।एसमप्पविसयता ञापनत्थो  
योगविभागो।

हना रच्चो। १६६।  
    
हनस्मा परस्स त्वास्स रच्चो वा होति समासे; आहच्च, आहनित्वा।

सासाधिकराच्चरिच्चा। १६७।  
    
सासाधीहि परा करा परस्स त्वास्स च्चरिच्चा वा होन्ति यथाक्कमं; सक्कच्च, सक्करित्वा,  
असक्कच्च, असक्करित्वा, अधिकिच्च, अधिकरित्वा,

इतोच्चो। १६८।  
    
इइच्चस्मा परस्स त्वास्स च्चो वा होति; अधिच्च, अधीयित्वा, समेच्च, समेत्वा।

दिसा वानवा स् च। १६९।  
    
दिसतो त्वास्स वानवा होन्ति वा दिसस्स च सकारो तंसन्तियोगेन; सस्स  
सविधानम्पररूपबाधनत्थं; दिस्वान, दिस्वा, पस्सित्वा॥।कथं, नादट्ठा परेतो दोसन्ति  
ञापका क्वास्स च लोपो; एवं लद्धा धनत्ति आदिसु।

ञि ब्यञ्जनस्स। १७०।  
    
क्रियत्था परस्स ब्यञ्जनादिप्पच्चयस्स ञि वा होति; भुञ्जितुं, होत्तुं; ब्यञ्जनस्साति-किं,  
पाचको।

रा नस्स णो। १७१।  
    
रान्ततो क्रियत्था परस्स पच्चयनकारस्स णे होति; अरणं, सरणं।

न न्तमानत्यादीनं। १७२।  
    
रान्ततो परेसं न्तमानत्यादीनन्नस्स णे न होति; करोन्तो, कुरुमानो; करोन्ति।

गमयमिसासदिसानं वा च्छङ्। १७३।  
    
एतेसं वाच्छङ्होति न्तमानत्यादिसु; गच्छन्तो, गच्छमानो; गच्छति; यच्छन्तो,  
यच्छमानो; यच्छति; इच्छन्तो, इच्छमानो; इच्छति; अच्छन्तो, अच्छमानो; अच्छति; दिच्छन्तो,  
दिच्छमानो; दिच्छति।

[स्ल् पगे ०८०] [\x ८०।]       
    
वाति-किं, गमिस्सती; ववत्थितविभासत्तेनञ्ञेसु च क्वचि; इच्छितब्बं इच्छा, इच्छितुं,  
अच्छितब्बं, अच्छितुं, अञ्ञेसञ्च योगविभागा; पवेच्छति।

जरमरानमीयङ्। १७४।  
    
एतेसमीयङ् वा होति न्तमानत्यादिसु; जीयन्तो, जीरन्तो, जियमानो, जिरमानो; जीयति, जीरति;  
मीयन्तो, मरन्तो, मीयमानो, मरमानो; मीयति, मरति।

 हापानं तिट्ठपि वा। १७५।  
    
 हापानं तिट्ठपि वा होन्ति न्तमानत्यादिसु; तिट्ठन्तो, तिट्ठमानो; तिट्ठति; पिवन्तो,  
पिवमानो; पिवति; वात्वेव-ठृति, पाति।

गमवददानं घम्मवज्जदज्जा। १७६।  
    
गमादीनं सम्मादयो वा होन्ति न्तमान्त्यादिसु; घम्मन्तो, गच्छन्तो, वज्जन्तो; वदन्तो,  
दज्जन्तो, ददन्तो।  
    
करस्ससोस्स कुब्बकुरुकयिरा। १७७।  
    
करस्स सओकारस्स कुब्बादयो वा होन्ति न्तमानत्यादिसु; कुब्बन्तो, कयिरन्तो, करोन्तो,  
कुब्बमानो, कुरुमानो, कयिरमानो, कराणो; कुब्बति, कयिरति, करोति, कुब्बते, कुरुते,  
कयिरते॥।ववत्थितविभासत्ता वाधिकारस्स भिय्यो मानपरच्छक्केसु कुरु, क्वचिदेव  
पुब्बच्छक्के "अग्घं कुरुतु नो भवं" सोस्साति वुत्तत्ता कत्तरियेविमे।

गहस्स घे प्पो। १७८।  
    
गहस्स वा से प्पो होति न्तमानत्यादिसु; घेप्पन्तो, घेप्पमानो;  
घेप्पति॥।वात्वेव-गण्हाति।

णो निग्गहीतस्स। १७९।  
    
गहस्स निग्गहीतस्स णो होति; गण्हितब्बं, गण्हितुं, गण्हन्तो।  
    
इति मोग्गल्लाने व्याकरणे नवुत्तियं खादिकण्डो पञ्चमो।  
---------

[स्ल् पगे ०८१] [\x ८१।]       
    
वत्तमाने ति अन्ति सि थ मि कम ते अन्ते से व्हे एम्हे। १।  
    
वत्तमाने आरद्धापरिसमत्ते अत्थे वत्तमानतो क्रियत्था त्यादयो होन्ति; गच्छति  
गच्छन्ति गच्छसि गच्छथ गच्छामि गच्छाम, गच्छते गच्छन्ते गच्छसे गच्छव्हे  
गच्छे गच्छाम्हे*॥।कथं"पुरे अधम्मो दप्पति,पुरा मारामीति " वत्तमानस्सेव  
वत्तुमिट्ठत्ता तंसमीपस्स तग्गहणेन गहण+ पुरेपुरासद्देहि वा  
अनागतत्तावगमाते तदा तस्स वत्तमानत्ता कालव्यत्तयो वा एसो भवन्तेवहि कालन्तरेपि  
त्यादयो बाहुलका; "सन्तेसु परिगुहामिमा च किञ्चि इतो अदं, कायस्स भेदा अहिसम्परायं  
सहव्यतं गच्छति वासवस्स; अनेकजातिसंसारं सन्धाविस्सं; अतिवेलं नमस्सिस्सं ति।"   
    
भविस्सति स्सति स्सन्ति स्ससि स्सथ स्सामि स्साम स्सते स्सन्ते स्ससे स्सव्हे स्सं स्साम्हे। **२  
    
भविस्सति अनारद्धे अत्थे वत्तमानतो क्रियत्था स्सत्यादयो होन्ति; गमिस्सति गमिस्सन्ति  
गमिस्ससि गमिस्सथ गमिस्सामि गमिस्साम, गमस्सते गम्स्सन्ते गमिस्ससे  
गमिस्सव्हेस्सं गमिस्साम्हे।

नामे गरहाविम्हयेसु। ३।  
नामसद्दे निपाते सति गरहायं विम्हये च गम्यमाने स्सत्यादयो होन्ति "इमे हि नाम  
कल्याणधम्मा पविजातिस्सत्ति; नहि नाम भिक्खवे तस्स मोघपुरिसस्स पाणेसु  
अनुद्दया भविस्सती; कथं हि नाम सो भिक्खवे मोसपुरिसो सब्बमत्तिकामयं  
कुटिकं करिस्सति; तत्थ नाम त्वं मोघपुरिस मया विरागाय धम्मे देसिते सरागाय  
चेतेस्ससि; अत्थि नाम तात सुदिन्न आभिदोसिकं कुम्मासं परिभुञ्जिस्ससि" अत्थियेविहापि  
निन्दावगमो। विम्हये-"अच्छरियं वत भो अब्भुतं वत भो सत्तेन वत भो पब्बजिता  
विहारेन विहरन्ति यत्र हि नाम सञ्ञी समानो जागरो पञ्चमत्तानि सकटसतानि निस्साय  
निस्साय अतिक्कत्ताति नेव दक्खिति न पन सद्दं सोस्सति; अच्छरियं अन्धो नाम  
पब्बतमारोहिस्सति बधिरो नाम सद्दं सोस्सति।"

भुते ई उं ओ त्थ इं म्हा आ ऊ से व्हं अ म्हे। ४।  
    
भुते परिसमत्ते अत्थे वत्तमानतो क्रियत्था ईआदयो होन्ति, अगमी अगमुं अगमो  
अगमित्थ अगमिं अगमिम्हा, अगमा अगमु अगमिसे अगमिव्हं अगम अगमिम्हे॥।भुत  
सामञ्ञवचनिच्छायमनज्जतनेज-"सुवो अहोसि आनन्दो।"  
---------------------------------------  
* गच्छम्हे। + गहणं। **स्सम्हे कुटिं।   
    
[स्ल् पगे ०८२] [\x ८२।]       
    
अनज्जतने आ ऊ ओ त्थ अ म्हा त्थ त्थुं ये व्हं इं म्हसे।५।  
    
अविज्जमानज्जितने भुतेत्थे वत्तमानतो क्रियत्था आ आदयो होन्ति।  
    
आञाय्य वुट्ठानाऽञाय्या संवेसना चापि, *  
एसज्जततो कालो अहरुभतो अड्ढरत्तं वा।  
    
अगमा अगमु अगमो अगमत्थ अगम अगमम्हा, अगमत्थ अगमत्थु अगमसे  
अगमव्हं अगमिं अगमम्हसे; अञ्ञपदत्थो किं, अज्ज हिय्यो वा अगमासि।

परोक्खे अ उ ए त्थ अ म्ह त्थ रे त्थो व्हो इम्हे। ६।  
    
अपच्चक्खे भुतानज्जतनेत्थे वत्तमानतो क्रियत्था अआदयो होन्ति; जगाम जगमु जगमे  
जगमित्थ जगम जगमम्ह, जगमित्थ जगमिरे जगमित्थो जगमिव्हो जगमि जगमिम्हे।  
    
मूऌहविक्खित्तबहसत्तचित्तेनत्तनापि क्रिया कताभिनिब्बत्तिकालेनु पलद्धा समाना+  
फलेनानुमियमाना परोक्खा च वत्थुतो तेनुत्तमविस येपि पयोगसम्भवो।

एय्यादो वातिपत्तियं स्सा स्संसु स्से स्सथस्सं स्सम्हा स्सथ स्सिंसु स्ससे स्सव्हे स्सिं  
स्साम्हसे। ७।  
    
एय्यादो विसये क्रियातिपत्तियं स्सादयो होन्ति विभासा; विधुरप्पच्च योपनिपाततो  
कारणवेकल्लतो वा क्रियायातिपतनमनिप्फन्ति क्रियातिपत्ति; एते च स्सादयो  
सामन्थियातितानागतेस्वेव होन्ति न वत्तमाने तत्र क्रियातिपत्त्यसम्भवा।  
    
सचे पठमवये पब्बज्जं अलभिस्सा अरहा अभविस्सा; दक्खिणेन चे अगमिस्सा न  
सकटम्परियाभविस्सा, दक्खिणेन चे अगमिस्संसु अगमिस्से अगमिस्सथ अगमिस्सं  
अगमिस्सम्हा, अगमिस्सथ अगमिस्सिंसु अगमिस्ससे अगमिस्सव्हे अगमिस्सिं अगमिस्साम्हसे,  
न सकटां परियाभविस्सा; वाति-किं, दक्खिणेन वे गमिस्सति न सकटं परियाभविस्सति।  
    
हेतुफलेस्वेय्य वय्युं एय्यासि एय्याथ एय्यामि एय्याम एथ एरं एथो एय्यव्हो एय्यं  
एय्याम्हे।८।  
    
हेतुभूतायं फखलभुतायं च क्रियायं वत्तमानतो क्रियत्था एय्यादयो वा होन्ति।  
    
"सचे सङ्खारा निच्चा भवेय्युं न निरुज्झेय्युं; दक्खिणेन चे गच्छेय्य न सकटं  
परियाभवेय्य दक्खिणेन चे दसखिणेन चे गच्छेय्युं गच्छेय्यासि गच्छेय्याथ  
गच्छेय्यामि गच्छेय्याम, गच्छेथ गच्छेरं गच्छेथो गच्छेय्यव्हो गच्छेय्यं  
गच्छेय्याम्हे न सकटं परियाभवेय्य।  
---------------------------------------  
* आञय्या च उट्ठाना आञाय्या च संवेसना,  
 एसज्जतनो कालो अहरूभयतड्ढरत्तं वा।  
+ नुपलद्धायमाना। स्सं।

[स्ल् पगे ०८३] [\x ८३।]       
    
भवनं गमनं चे * हेतु, अतिरुज्झनं परियाभवनं च + फलं॥।इह कस्मा न होति?  
भन्तीति पलायति वस्सतीति धावति हनिस्सतीति पकलायिस्सतीति इतिसद्देनेव  
हेतुहेतुमत्तताय जोतितत्ता; वाति-किं, दक्खिणेन चे गमिस्सति न सकटं परियाभविस्सति।

पञ्हपत्थनाविधिसु। ९।  
    
पञ्हो-सम्पुच्छनं सम्पधारणं निरूपणं कारियनिच्छयनं,  
पत्थनायावनमिट्ठासिंसनञ्च, विधानं विधीति-नियोजनं क्रियासु व्यापारण, सा च  
दुविधाव सादरानादरवसेन विसयभेदेन भिन्नायपि तदुभयानतिवत्तनतो।  
    
एतेसु पञ्हादिसु क्रियत्थतो एय्यादयो होन्ति; पाञ्हे-किमायस्मा विनयम्परियापुणेय्य  
उदाहु धम्मं; गच्छय्यं वाहं उपोसथं नवा गच्छेय्यं;  
पत्थनायं-लभेय्यहम्भन्ते भगवतो सन्तिके पब्बज्जं लभेय्यं उपसम्पदं;  
पस्सेय्यं तं वस्सतं अरोगं; विधिम्हि-भवम्पत्तम्पचेय्य, भवं पुञ्ञं करेय्य,  
इह भवं भुञ्जेय्य, इह भवं निसीदेय्य, माणवकं भवं  
अज्झापेय्य॥।अनुञ्ञापत्तकालेसुपि सिद्धाव तत्थापि विधिप्पतितितो; अनुञ्ञायं-एवं  
करेय्यासि; पत्तकाले कटं करेय्यासि, पत्तो ते कालो कटकरणे,यदि सङ्घस्स पत्तकल्लं  
सङ्घो उपोसथं करेय्य, एतस्स भगवा कालो एतस्स सुगत कालो यम्भगवा सावकानं  
सिक्खापदं पञ्ञपेय्य॥।पेसनेपिच्छन्ति-गामं त्वं भणे गच्छेय्यासि।

तुअन्तु हि थ कमि म तं अन्तं स्सु व्हो ए आमसे। १०।  
    
पञ्हादिस्वेते होन्ति क्रियत्थतो; गच्छतु गच्छन्तु गच्छाहि गच्छथ गच्छामि गच्छाम,  
गच्छतं गच्छन्तं गच्छस्सु गच्छव्हो गच्छे गच्छा मसे॥।पञ्हे-किन्नु खलु भो  
व्याकरणमधीयस्सु; पत्थतायं-ददाहिमे, जीवतु भवं; विधिम्हि-कटं करोतु  
भवं, पुञ्ञं करोतु भवं, इह भवं भुञ्जतु, इह भवं निसीदतु, "उददिसतु  
भन्ते भगवा पातिमोक्खं", पेसने-गच्छ भणे गामं; अनुमतियं-एवं करोहि;  
पत्तकाले "कालोयं ते महावीर उप्पज्ज मातुकुच्छियं।"

सत्त्यरहेस्वेय्यादि। **११।  
    
सत्तियं अरहत्थे च क्रियत्था एय्यादयो होन्ति; भवं खलु रज्जं करेय्य, भवं सत्तो,  
अरहो ।  
    
सम्भावने वा। १२।  
    
सम्भावने वा गम्यमाने धातुना वुच्चमाने च एय्यादयो होन्ति विभासा; अपि पब्बतं  
सिरसा भिन्देय्य; क्रियातिपत्तियन्तु स्सादी असनियापि  
---------------------------------------  
* द्वे + द्वे। ** सत्तरभेस्वेय्यादी अरहा

[स्ल् पगे ०८४] [\x ८४।]       
    
हतो नापतिस्सा, सम्भावेमि सद्दहामि अवकप्पेमि, भुञ्जेय्य भवं, भुञ्जिस्सति भवं,  
अभुञ्जि भवं।  
    
क्रियातिपत्तियन्तु स्सादि-सम्भावेमि, नाभुजिस्सा भवं।

मायोगे ईआआदी। १३।  
    
मायोगे सति ईआदयो आआदयो च वा होन्ति; मास्सु पुनपि एवरुपमकासि, मा भवं अगमा  
वनं॥।वाति-किं, "मा ते कामगुणे भमस्सु चित्तं" मा त्वं करिस्ससि, मा त्वं करिस्ससि,  
मा त्वं करेय्यासि॥।असककालेत्थोयमारम्भो-बुद्धो  
भविस्सतीति-पदन्तरसम्बन्धेनानागतकालता पतीयते, एवं कनो कटो स्वे भविस्सति।  
भावी किच्चमासीति; लुनाहि, लुनाहित्वेवायं लुनाति, लुनस्सु लुनस्सुन्वेवायं लुनातीति  
त्वादीनमेवेतम्मज्झिम पुरिसेकव वनानमाभिक्खञ्ञे विब्बचनं, इदं वुत्तं होति  
एवमेस तुरितो अञ्ञेपि नियोजेन्तो विय किरियं करोतीति; एवं लुनाथ लुनाथात्वेवा यं लुनाति,  
लुनव्हो लुनवेहात्वेवायं लुनाति, तथा कालन्तरेसुपि लुनाहि लुनाहित्वेवायं अलुनिअलुना  
लुलाव लुनिस्सतिति; एवं स्सुम्हि च योजनीयं॥।तथा समुच्चयेपि मठमट  
विहारमटेत्वेवायमटति, मठमटस्सु विहारमटस्सुत्वेवायमटति॥।ब्यापाराभेदे तु  
सामञ्ञवचनस्सेव ब्यापकत्ता अनुप्पयोगो भवति॥।ओदनं भुञ्ज, यागुम्पिव, धाना  
खादे त्वेवायमज्झोहरति।

पुब्बपरच्छक्कानमेकानेकेसु तुम्हाम्हसेसेसु द्वेद्वे मज्झिमुत्तमपठमा। १४।  
    
एकानेकेसु तुम्हाम्हसद्दवचनीयेसु तदञ्ञसद्दचेतीयेसु च कारकेसु  
पुब्बच्छक्कानं परच्छक्कानं मज्झिमुत्तमपठमा द्वेद्वे होन्ति यथाक्कमं  
क्रियत्था; उत्तमसद्दोयं सभावतो ततियदुके रूऌहो॥।क्वं गच्छसि तुम्हे गच्छथ  
त्वं गच्छसे तुम्हे गच्छव्हे। अहं गच्छामि मयं गच्छाम अहं गच्छे मयं  
गच्छाम्हे, सो गच्छति ते गच्छन्ति सो गच्छते ते गच्छन्ते।  
    
सामत्थिया लद्धत्ता अप्पयुज्जमानेसुपि तुम्हाम्हसेसेसु भवन्ति॥।गच्छसि गच्छथ  
गच्छसे गच्छव्हे, गच्छामि गच्छाम गच्छे गच्छाम्हे, गच्छति गच्छन्ति गच्छते  
गच्छन्ते।

आईस्सादिस्वञ् वा।१५।  
    
आआदो ईआदो स्साआदो च क्रियत्थस्स वा अञ् होति, ञकारोनुबन्धो॥।अगमा गमा, अगमी गमी,  
अगमिस्सा गमिस्सा।

अआदिस्वाहो ब्रुस्स। १६।  
ब्रुस्स आहो होति अआदिसु; आह, आहु।

भुस्स वुक्। १७।

[स्ल् पगे ०८५] [\x ८५।]       
    
अआदीसु भुस्स वुक् होति, ककारोनुबन्धो, उकारो उच्चारणत्थो; बभुव।

पुब्बस्स अ। १८।  
    
अआदिसु द्वित्ते पुब्बस्स बुस्स अ होति; बभुव।  
    
उस्सं सुङ् वा। * १९।  
    
आहादेसा परस्स उस्स अंसु वा होति; आहंसु, आहु।

त्यन्तीनं टटू। २०।  
    
आहा परेसं तिअन्तीनं टटू होन्ति, टकारा सब्बादेसत्था; आह, आहु-अतोयेव च ञपका तिअन्तिसु  
व ब्रुस्सा हो।

ईआदो वचस्सोम्। २१।  
    
ईआदिसु वचस्स ओम्होति, ओकारोनुबन्धो; अवोव॥।ईआदोति-किं, अवच।  
    
दास्स दं वा मिमेस्ववित्ते। २२।  
    
द्वित्ते वत्तमानस्स दास्स दं वा होति मिमेसु; दम्मि, देमि, दम्म, देम॥।अद्वित्तेति-किं,  
ददामि, ददाम।

करस्ससोस्स कुं। २३।  
    
करस्स सओकारस्स कुं वा होति मिमेसु, कुम्मि, कुम्म, करोमि, करोम।

का ईआदिसु। २४।  
    
करस्स सओकारस्स का होति वा ईआदिसु; अकासि, अकरि, अकंसु, अकरिंसु, अका, अकरा।

हास्स चाहङ् स्सेन। २५।  
    
करस्स सोस्स हास्स च आहल्̥ वा होति स्सेन स्ह, काहति, करिस्सति, अकाहा, अकरिस्सा, हा हति,  
हायिस्सति, अहाहा, अहायिस्सा।  
    
लभवसच्छिदभिदरुदानञ्च्छल्̥। २६।  
    
लभादीनं च्छङ् वा होति स्सेन स्ह; अलच्छा, अलहिस्सा, लच्छति, लहिस्सति, अवच्छा, अवसिस्सा,  
वच्छति, वसिस्सति, अच्छेच्छा, अव्छिन्दिस्स, छेच्छति, छिन्दिस्सति, अभेच्छा, अभिन्दिस्सा,  
हेच्छति, भिन्दिस्सति; अरुच्छा, अरोदिस्सा, रुच्छति रोदिस्सति॥।अञ्ञस्मिम्पि छिदस्सा वा च्छओ  
योगविभागा॥।अच्छेच्छुं अच्छिन्दिंसु; अञ्ञेसं च-गच्छं गच्छिस्सं।

भुजमुचवमविसानं क्खङ्। २७।  
    
भुजादीनं क्खङ् वा होति स्सेन स्ह; अभोक्खा, अभुजिस्सा, भोक्खति, भुञ्जिस्सति, अमोक्खा,  
अमुञ्चिस्सा, मोक्खति, मुञ्चिस्सति; अवक्खा, अवविस्सा, वक्खति, वचिस्सति; पावेक्खा, पाविसिस्सा,  
पवेक्खति। पविसिस्सति॥।विसस्साञ्ञस्मिम्पि वा क्खङ् योगविभागा;पावेक्खि, पाविसि।  
---------------------------------------  
* उस्संस्वङ् वा।

[स्ल् पगे ०८६] [\x ८६।]       
    
आईआदिसु हरस्सा। २८।  
    
आआदो ईआदो च हरस्स आ होति वा; अहा, अहरा, अहासि, अहरि।

गमिस्सा। २९।  
    
आआदो ईआदो च गमिस्सा होति वा; अगा, अग्मा; अगा, अगमि।

डंसस्सच्छल्̥। ३०।  
    
डंसस्स च गमिस्स च्छङ्वा होति आईआदिसु; अडञ्छा, अडंसा; अडञ्जि, अडंसि;  
अगञ्छि,अगच्छा; अगञ्छि, अगच्छि।   
    
हूस्स हेहेहिहोहिस्सच्चादो। ३१।  
    
सूस्स हेआदयो होन्ति स्सच्चादो; हेस्सति, हेहिस्सति, होहिस्सति।

णानासु रस्सो।३२।  
    
क्णकनासु क्रियत्थस्स रस्सो होति; किणति, धुनाति।

आईऊम्हास्सास्सम्हानं वा।३३।  
    
एसं वा रस्सो होति; गम, गमा, गमि, गमु, गमू, गमिम्ह, गमिम्हा, गमिस्स, गमिस्सा,  
गमिस्सम्ह, गमिस्सम्हा।

कुसरुहेहीस्स छि। ३४।  
    
कुसा रुहा च परस्स ईस्स छी वा होति; अक्कोच्छि, अक्कोसि; अहिरुच्छि, अहिरूहि।  
    
अईस्सादीनं ब्यञ्जनससिञ्। ३५।  
    
क्रियत्था परेसं अआदिनं ईआदिनं स्साआदिनञ्च ब्यञ्जनस्स इञ् होति विभासा; बभुवत्थ,  
अभवित्थ, अभविस्सा, अनुभविस्सा, अनुभविस्सति, अनुभोस्सति *॥।एतेसन्ति-किं, भवति,  
ब्यञ्जनस्साति-किं, बभुव।

ब्रूतो तिससिञ्। ३६।  
    
ब्रूतो परस्स तिस्स ईञ् वा होति; ब्रवीति, ब्रूति।

क्यस्स। ३७।  
    
क्रियत्था परस्स क्यस्स ईञ् वा होति; पचीयति, पच्चति।

एय्याथस्सेअआईथानं ओअअन्त्थत्थेव्होक्। ३८।  
    
एय्याथादीनं ओआदयो वा होन्ति नयथाक्कमं; तुम्हे भवेय्याथो भवेय्याथ, त्वं  
अभविस्से, अहं अभवं अभव, सो अभवित्थ, अभवा, सो अभवित्थो अभवी, भवव्हो,  
भवथ॥।आसहचरितोव अकारो गय्हते॥।थोपनत्ते निद्देसा त्वादिसम्बान्धीयेव तस्सेव वा  
निस्सितत्ता निस्सयकरणम्पि हि सुत्काराचिण्णं।

उंस्सिंस्वंसु। ३९।  
    
उमिच्चस्स इंसु अंसु वा होन्ति;; अगमिंसु, अगमंसु, अगमुं।  
---------------------------------------  
* हस्सति।

[स्ल् पगे ०८७] [\x ८७।]       
    
एओत्ता सुं। ४०।  
    
एआदेसतो ओआदेसतो च परस्स उमिच्चस्स सुं वा होति; नेसुं, नयिंसु, अस्सोसुं,  
अस्सुं॥।आदेसत्ताब्यापनत्थं कग्गहणं।

हूतोरेसुं। ४१।  
    
हूतोपरस्स उमिच्चस्स रेसुं वा होति; अहेसुं, अहवुं।

ओस्स अ इत्थत्थो। ४२।  
    
ओस्स अआदयो वा होन्ति; त्वं अभव, अभवि, अभवित्थ, अभवित्थो, अभवो।

सि। ४३।  
    
ओस्स सि वा होति; अहोसि त्वं अहुवो।

दीघा ईस्स। ४४।  
    
दीघतो परस्स ईस्स सि वा होति; अकासि, अका, अदासि, अदा।

म्हात्थानमुञ्। ४५।  
    
म्हात्थानमुञ् वा होति; अगमुम्हा, अगमिम्हा, अगमुत्थ, अगमित्थ।

इंस्स च सञ्। ४६।  
    
इमिच्चस्स सिञ् वा होति म्हात्थानञ्च बहुलं; अकासिं, अकरिं, अकासिम्हा, अकरिम्हा। अकासित्थ,  
अकरित्थ।

एय्युंस्सुं। ४७।  
    
एय्युमिच्चस्स उं वा होति; गच्छुं गच्छेय्युं।

हिस्सतो लोपो। ४८।  
    
अतो परस्स हिस्स लोपो वा होति; गच्छ, गच्छाहि॥।अतोति-किं, करोहि।

क्यस्स स्से। ४९।  
    
क्यस्स वा लोपो होति स्से; अन्वभविस्सा, अन्वभुयिस्सा, अनुभविस्सति, अनुभुयिस्सति।

अत्थितेय्यादिच्छन्तं स्सुस्सथस्साम। ५०।  
    
असभुविच्चस्मा परेसं एय्यादिच्छन्तं स्सादयो होन्ति यथाक्कमं; अस्स, अस्सु,  
अस्स,अस्सथ, अस्सं, अस्साम।

आदिद्विन्नमियाइयुं। ५१।  
    
अत्थितेय्यादिच्छन्तं आदिभुतानं द्विन्नं इयाइयुं होन्ति यथाक्कमं; सिया, सियुं।

तस्स थो। ५२।  
    
अत्थितो परस्स तकारस्स थो होति; अत्थि, अत्थु।

[स्ल् पगे ०८८] [\x ८८।]       
    
सुहिस्वट्। ५३।  
अत्थिस्स अट् होति सुहिसु,टो सब्बादेसत्थो; असि, अहि।

मिमानं वा म्हिम्हा च। ५४।  
    
अत्थिस्मा परेसं मिमानं म्हिम्हा वा होन्ति तंसत्तियोगेन अत्थिस्स अट् च; अम्हि अस्मि, अम्ह  
अस्म।

एसु स्। ५५।  
    
एसु मिमेसु अत्थिस्स सकारो होति; अस्मी, अस्म, पररुप्बाधनत्थं।

ईआदो दीघो। ५६।  
    
अत्थिस्स दीघो होति ईआदिम्हि; आसि आसुं आसि आसित्थ आसिं आसिम्हा।

हिमिमेस्वस्स। ५७।  
    
अकारस्स दीघो होति हिमिमेसु; पवाहि पवामि पवाम; मुय्हामि।

सकाणस्स खईआदो। ५८।  
    
सकस्मा णस्स खो होति ईआदिसु; असक्खि असक्खिंसु।

स्से वा। ५९।  
    
सकस्मा णस्स खो वा होति स्से; सक्खिस्सा, सक्कुणिस्सा; सक्खिस्सति सक्कुणिस्सति।

तेसु सुतो केणक्णानं रोटा ६०।  
    
तेसु ईआदिस्सेसु * सुतो परेसं केणकणनं रोट् होति; अस्सोसि असुणि असोस्सा असुणिस्सा सोस्सति  
सुणिस्सति।

ञस्स सनास्स नयो तिम्हि। ६१।  
    
सनास्स ञास्स नायो वा होति तिम्हि; नायति, जानाति।

ञाम्हि जं। ६२।  
    
ञादेसे सनास्स ञास्स जं वा वा होति; जञ्ञा जानेय्य।

एय्यससियाञा वा। ६३।  
    
ञातो एय्यस्स इयाञा होन्ति वा; चानिया; जञ्ञा, जानेय्य।  
    
ईस्सच्चादिसु कण लोपो। ६४।  
    
ईआदो स्सस्सच्चादो च ञातो कण लोपो वा होति; अञ्ञासि, आजाति, ञस्सति,जानिस्सति।

स्सस्स हि कम्मे। ६५।  
    
ञातो परस्स स्सस्स हि वा होति कम्मे; पञ्ञासिहिति, पञ्ञायिस्सति।

एतिस्मा। ६६।

एतिस्मा परस्स स्सस्स हि होति वा; एहिति एस्सति।  
---------------------------------------  
* ईआदिस्से।

[स्ल् पगे ०८९] [\x ८९।]       
    
हना छेखा। ६७।  
    
हना स्सस्स छेखा वा होत्ति; भञ्छेम, हनिस्साम, पटाहङ्खामी, पटिहनिस्सामि।

हातो ह। ६८।  
    
हातो परस्स स्सस्स ह होति वा; हाहति, जहिस्सति।

दक्खखहेहिहोहीहि लोपो। ६९।  
    
दक्खादीहि आदेसेहि परस्स स्सस्स लोपो वा होति; दक्खति, दक्खिस्सति, सक्खति, सक्खिस्सति,  
हेहिति, हेहिस्सति, होहिति, होहिस्सति।

कयिरेय्यस्सेय्युमादिनं। ७०।  
    
कयिरा परस्सेय्युमादिनमेय्यस्स लोपो होति; कयिरुं, कयिरासि, कयिरामि कयिराम।

 आ। ७१।  
    
कयिरा परस्सेय्यस्स टा होति; सो कयिरा।

एथस्सा। ७२।  
    
कयिरा परस्सेथस्स आ होति; कयिराथ।

लभा इंईनं थन्था वा। ७३।  
लभस्मा इंई इच्चेसं थाथा होन्ति वा; अलत्थं, अलभिं, अलत्थ, अलभि

गुरुपुब्बा रस्सा रेन्तेन्तीनं। ७४।  
    
गुरुपुब्बस्मा रस्सा परेसं अन्तेन्तीनं रे वा होति; गच्छरे, गच्छन्ति, गच्छरे,  
गच्छन्ते, गमिस्सरे,गमिस्सन्ति, गमिस्सरे, गमिस्सन्ते॥।गुरुपुब्बाति-किं, पचन्ति;  
रस्साति-किं, होन्ति।

एय्येय्यासेय्यन्तं टे। ७५।  
    
एय्यादीनं टे वा होति, सो करे सो करेय्य, त्वं करे त्वं करेय्यासि, अहं करे अहं  
करेय्यं।

ओविकरणस्सु परच्छक्के। ७६।  
    
ओविकरणस्स उ होति परच्छक्कविसये; तनुते।

पुब्बच्छक्के वा क्वचि। ७७।  
    
ओविकरणस्स उ होति वा क्वचि पुब्बच्छक्के; वानुति, वनोति।

एय्यामस्सेमु च। ७८।  
    
एय्यामस्सेमु वा होति उ च; भवेमु भवेय्यामु भव्योम।  
    
इति मोग्गल्लाने नव्याकरणे नवुत्तियं त्यादिकण्डो छट्ठो।  
समत्ता चायं मोग्गल्लानवुत्ति छहि भाणवारेहि।  
    
---------  
    
[स्ल् पगे ०९०] [\x ९०।]       
    
कत्तादिसन्दस्सना।  
    
यस्स रञ्ञो पभावेन भावितत्तसमाकुलं,  
अनाकुलं दुलद्धीहि पापभिक्खूहि सब्बसो।  
    
लङ्काय मुनिराजस्स सासनं साधु सण्ठितं,  
पुण्णवन्दसमायोगा वारिधीव विवद्धते।  
    
सरक्कमभुजे तस्मिं सद्धाबुद्धिगुणेदिते,  
मनुवंसद्धजाकारे लङ्कादीपं पसासति।  
    
मोग्गल्लानेन थेरेन धीमता सुचिवुत्तिना,  
रचितं यं सुविञ्ञेय्यमसन्दिङमनाकुलं।  
    
असेसविसयव्यापि जिनव्यप्पथनिस्सयं,  
सद्दसत्थमनायाससाधियम्बुद्धिवडनञ्ज।  
    
तस्स वुत्ति वसमासेनन विपुलत्थप्पकासनी,  
रचिता पुन तेनेव सासनुज्जोतकारिना-ति।  
    
---------

