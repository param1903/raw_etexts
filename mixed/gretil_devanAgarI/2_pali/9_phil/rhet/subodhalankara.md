+++
title = "Subodhalankara"

+++


## Intro
  
  
  
  
Subodhalankara  
  
  
  
  
Subodhalankara  
  
Input by the Sri Lanka Tripitaka Project  
  
[CPD Classification 5.8.1]  
[SL Vol Subodh] [\z Subodh /] [\w I /]      
[SL Page 001] [\x   1/]       
  
Subodhālaṅkāro  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मासम्बुद्धस्स   
    
१  
मुनिन्दवदनऽम्भोज - गब्भसम्भवसुन्दरी  
सरणं पाणिनं वाणी - मय्हं पीणयतं मनं  
२  
रामसम्माऽद्यलङ्कारा - सन्ति सन्तो पुरातना  
तथाऽपि तु वलञ्जेन्ति - सुद्धमागधिका न ते  
३  
तेनाऽपि नाम तोसेय्य - मेतेऽलङ्कारवज्जिते  
अनुरूपेनाऽलङ्कारे - नेस मेसो परिस्समो।  
४  
येसं न सञ्चिता पञ्ञा - नेकसत्थन्तरोऽचिता  
सम्मोहब्भाहताऽवेते - नाऽवबुज्झन्ति किञ्चिपि।  
५  
किं तेहि पादसुस्सुसा - येसं नत्थि १ गुरूनिह  
ये तप्पदरजोकिण्णा -तेऽव साधु विवेकिनो।  
६  
कब्बनाटकनिक्खित्त - नेत्तचित्ता कवीजना  
यं किञ्चि २ रचयन्तेऽतं - न विम्भयकरं परं  
७  
तेयेव पटिभावन्तो - सोव बन्धो सविम्हयो  
येन तोसेन्ति विञ्ञु ये - तत्थाऽप्यविहिताऽदरा।  
८  
बन्धो च नाम सद्दत्था - सहिता दोसवज्जिता  
३गज्जपज्जविमीस्सानं - भेदेनाऽयं तिधा भवे।  
९  
४निबद्धो वाऽनिबद्धो च - पुन द्वेधा निरूप्यते  
तं तु पापेन्त्यलङ्कारा - विन्दनीयतरत्तनं  
१०  
अनवज्जं मुखम्भोज - मनवज्जा च भारति  
अलङ्कताऽव सोभन्ते - किन्नु ते निरलङ्कता?  
११  
विना गुरूपदेसन्तं - बालोऽलङ्कत्तुमिच्छति।  
सम्पापुणे न विञ्ञूहि - हस्सभावं कथन्नुसो?  
१२  
५गन्धो पि कविवाचान - मलङ्कारप्पकासको  
याति तब्बचनीयत्तं - तब्बोहारूऽपचारतो,  
१३  
द्विप्पकारा अलङ्कारा - तत्थ सद्दत्थभेदतो  
सद्दत्था बन्धनामाऽव - तंसज्जिततदावली।  
१४  
गुणालङ्कारसंयुत्ता - अपि ६ दोसलवऽङ्किता  
७पासंसिया न विञ्ञुहि - साकञ्ञा विय ता दिसी।  
    
१ गरूनिह २ रवयन्त्येतं ३ पज्जगज्जविमिस्सानं ४ निबन्धो चा  
निबन्धो च। ५ गत्थोपि ६ दोसं लवङ्कता ७ पसंसिय।  
[स्ल् पगे ००२] [\x २।]        
१५  
तेन दोसनिरासोऽव - महुस्साहेन साधियो  
निद्दोसा सब्बथा साऽयं - सगुणा न भवेय्य किं?  
१६  
साऽलङ्कारवियुत्ताऽपि - गुणयुत्ता मनोहरा  
निद्दोसा दोसरहिता - गुणयुत्ता वधू विय।  
१७  
पदे वाक्ये तदत्थे च - दोसा ये विविधा मता  
सोऽदाहरणमेतेसं - लक्खणं कथायाम्यहं।  
१८  
विरुद्धत्थन्तरा,ध्यत्थ - किलिट्ठानि विरोधि च  
नेय्यं विसेसनापेक्खं - हीनत्थकमनत्थकं।  
१९  
दोसा पदानं १ वाक्यानं - एकत्थं भग्गरीतिकं  
तथा ब्याकिण्णगम्मानि - यतिहीनं कमच्चुतं  
अतिवुत्तमपेतत्थं-सबन्धफरुसं तथा २०  
अपक्कमो चित्यहीनं भग्गरीति ससंसयं  
गम्मं दुट्ठालङ्कतीऽति - दोसावाक्यत्थनिस्सिता।  
२१  
विरुद्धत्थन्तरन्तञ्हि - यस्सऽञ्ञत्थो विरुज्झति  
२अधिप्पेते यथाऽ मेघो - विसदो सुखये जनं।"  
२२  
विसेस्समधिकं येना - ध्यत्थमेतं भवे यथा,  
"ओहासिताऽसेसदिसो - खज्जोतो यं विराजते।"  
२३  
यस्सऽत्थाऽवगमो ३ दुक्खो - पकत्यादिविभागतो  
किलिट्ठं तं यथा "ताय - ४सोऽयमालिङ्ग्यते पिया।"  
२४  
यं किलिट्ठपदं मन्दा - भिधेय्ययमकादिकं  
किलिट्ठपददोसेऽव - तम्पि अन्तो करीयति।  
२५  
पतीतसद्दरचितं - सिलिट्ठपदसन्धिकं  
पसादगुण ५ संयुत्तं - यमकं ६ मतमेदिसं।  
२६  
७ अब्यपेतं ब्यपेताञ्ञ - मावुत्ताऽनेकवण्णुजं  
यमक तं च पादान - मादिमज्झन्तगोचरं।  
२७  
सुजनाऽसुजना सब्बे - गुणेनाऽपि विवेकिनो  
विवेकं न समायन्ति - अविवेकीजनन्तिके।  
अब्यपेतपठमपादादियमकं।  
२८  
कुसलाऽकुसला सब्बे - पबलाऽपबलाऽथवा  
नो याता तावऽहोसित्तं - सुखदुक्खप्पदा सियुं  
अब्यपेतपठम - दुतियपादादियमकं।  
२९  
सादरं सा दरं हन्तु - विहिता विहिता मया  
वन्दना वन्दनामान - भाजने रतनत्तये।  
अब्यपेतपठम - दुतिय - ततियपादादियमकं।  
    
१ वाक्यानमेकत्थं २ अधिप्पतो ३ दुक्खा ४ सोयमालिङ्गते  
५ सञ्ञुत्त ६ मतमदसं ७ अब्यपेतब्यपेताञ्ञ  
    
[स्ल् पगे ००३] [\x ३।]       
३०  
कमलङ्कमलङ्कत्तुं - वनदो वनदोऽम्बरं  
सुगतो सुगतो लोकं - सहितं स हितङ्करं  
अब्यपेत १ चतुप्पादादीयमकं।  
३१  
अब्यपेताऽदियमक - स्सेऽसो लेसो निदस्सितो  
ञेय्यानीऽमायेऽव दिसा - यऽञ्ञानि यमकानिऽपि।  
३२  
अच्चन्तबहवो तेसं - भेदा २ सम्भेदयोनियो  
तत्थाऽपि केचि सुकरा - केचि अच्चन्तदुक्करा  
३३  
यमकं तं पहेलि च - नेकन्तमधुरानिऽति  
उपेक्खीयन्तिसब्बानि - सिस्सखेदभया मया।  
३४  
देसकालकलालोक - ञायाऽगमविरोधि यं  
तं विरोधि पदं चेऽत - मुदाहरणतो फुटं।  
३५  
यदप्पतीतमानीय - वत्तब्बं नेय्यमाहुतं  
यथा "सब्बाऽपि धवला - दिसा रोचन्ति रत्तियं।"  
३६  
नेऽदिसं बहुमञ्ञन्ति - सब्बे सब्बत्थ विञ्ञुनो  
दुल्लभाऽवगती सद्द - सामत्थियविलङ्घिनी  
३७  
सियाविसेसनापेक्खं - यं तं पत्वा विसेसनं  
सात्थकं तं यथा "तं सो - भिय्यो पस्सति चक्खुना"  
३८  
हीनं करे विसेस्सं यं - तं हीनत्थं भवे यथा:  
"तिप्पभीकतखज्जोतो - समुदेति दिवाकरो।"  
३९  
३पादपूरणमत्तं यं - अनत्थमिति तं मतं   
यथा "हि वन्दे बुद्धस्स - पादपङ्केरुहम्पि च"  
४०  
सद्दतो अत्थतो वुत्तं - यत्थ भीय्योऽपि वुच्चति  
तमेकत्थं यथा "भाति - वारिदो वारिदो अयं।"  
यथा च-  
४१  
तित्थियङ्कुरबीजानि - जहं दिट्ठिगतानिऽह  
पसादेति पसन्नेसो - महामुनि महाजने।  
४२  
४आरद्धक्कमविच्छेदा - भग्गरीति भवे यथा  
"काऽपि पञ्ञा कोऽपि गुणो - पकतीऽपि अहो तव।"  
४३  
पदानं दुब्बिनिक्खेपा -५ब्यामोहो यत्थ जायती  
तं ब्याकिण्णन्ति विञ्ञेय्यं - तदुदाहरणं यथा।  
४४  
बहू गुणे पणमति - ६ दुज्जनानम्प्ययं जनो  
हितं पमुदितो निच्चं - सुगतं समनुस्सरं।  
    
१ चतुक्कपादादि २ सम्हेदयोनयो ३ पदपूरणमत्तं ४ आरद्धक्क   
मविच्छेदो ५ व्यामोहो ६ दुज्जनानम्पयं।   
[स्ल् पगे ००४] [\x ४।]       
४५  
विसिट्ठवचनाऽपेतं - गम्मन्त्यभिमतं यथा  
"कञ्ञे! कामयमानं मं - न कामयसि १ किनन्विदं?"  
४६  
पदसन्धानतो किञ्चि - दुप्पतीतिकरं भवे  
तम्पि गम्मन्त्यऽभिमतं - यथा "या भवतो पिया।"  
४७  
वुत्तेसु सुविते ठाने - पदच्छेदो भवे यति  
यं ताय हीनं तं वुत्तं - यतिहीनन्ति सा पन-  
४८  
यति सब्बत्थ पादन्ते -वुत्तद्धे च विसेसतो  
पुब्बाऽपराऽ नेकवण्ण - पदमज्झेपि कत्थचि।  
तत्थोदाहरणपच्चुदाहरणानि यथा।  
४९  
तं नमे सिरसा चामि - करवण्णं तथागतं  
सकलाऽपि दिसा २ सिञ्च - तीव सोण्णरसेहि यो।  
५०  
सरोसन्धिम्हि पुब्बन्तो - विय लोपे विभत्तिया  
अञ्ञथा त्व ञ्ञथा तत्थ - यादेसाऽदि पराऽदिऽव।  
५१  
चाऽदि पुब्बपदन्ताऽव - निच्चं पुब्बपदस्सिता  
पादऽयो निच्चसम्बन्धा - पराऽदिऽव परेन तु।  
सब्बत्थोऽदाहरणानि यथा।  
५२  
नमे तं सिरसा सब्बो - पमाऽतीतं तथागतं  
यस्स लोकग्गतं पत्त - स्सोपमा न हि युज्जति।  
५३  
मुनिन्दं तं सदा वन्दा - म्यनन्तमतिमुत्तमं  
यस्स पञ्ञा च मेत्ता च - निस्सीमाऽतिविजम्भति।  
चादिपादिसु पच्चुदाहरणानि यथा,  
५४  
महामेत्ता महापञ्ञा - च यत्थ परमोदया पणमामि जिनं तं प - वरं  
वरगुणाऽलयं।  
५५  
पदत्थक्कमतो मुत्तं - कमच्चुतमिदं यथा  
"खेत्तं वा देहि गामं वा - देसं वा मम सोभनं।"  
५६  
लोकियत्थमतिक्कन्त - मतिवुत्तं मतं यथा  
"अतिसम्बाधमाकास - मेतिस्सा थनजुम्हने।"  
५७  
समुदायऽत्थतोऽपेतं - तमपेतत्थकं यथा   
"गाविपुत्तो बलिवद्दो - तिणं खादि पिवि जलं।"  
५८  
बन्धे फरुसता यत्थ - तं बन्धफरुसं यथा,  
"खरा ३ खिला परिक्खीणा - खेत्ते खित्तं फलत्यलं"  
५९  
ञेय्यं लक्खणमन्वत्थ - वसेनापक्कमादिनं  
उदाहरणमेतेसं - दानि ४ सन्दस्स याम्यहं।  
    
१ किं इदं २ सिञ्चतेव ३ खीला ४। सन्दस्सयामहं  
    
[स्ल् पगे ००५] [\x ५।]       
तत्था पक्कमं यथा,  
६०  
भावनादानसीलानि - सम्मा सम्पादितानिऽह  
भोगसग्गादिनिब्बान - साधनानि न संसयो।  
ओचित्यहीनं यथा,  
६१  
पूजनीयतरो लोके - अहमेको निरन्तरं  
१मयेऽकस्मिं गुणा सब्बे - यतो समुदिता अहु।  
यथा च,  
६२  
याचितोऽहं कथं नाम - न दज्जाम्यपि जीवितं?  
तथाऽपि पुत्तदानेन - वेधते हदयं मम।  
भग्गरीति यथा,  
६३  
इत्थिनं दुज्जनानं च- विस्सासो नोऽपपज्जते  
विसे सिङ्गिम्हि नदियं - रोगे राजकुलम्हिच।  
संसयं यथा,  
६४  
मुनिन्दचन्दिमाऽलोक - ३ रसलोलविलोचनो  
जनोऽवक्कन्तपन्थोऽव - गोपदस्सनपीणितो।  
६५  
वाक्यत्थतो दुप्पतीति - करं गम्मं मतं यथा,  
"पोसो विरियवा सोऽयं - परंहन्त्वान विस्समि"  
६६  
दुट्ठालङ्करणन्तेतं - यत्थाऽलङ्कारदूसनं  
तस्साऽलङ्कारनिद्देसे - रूपमाविभविस्सति।  
६७  
कतोऽत्रसङ्खेपनया मयाऽयं  
दोसानमेसं पवरो विभागो  
एसोऽवऽलम्बो धयितुं कवीनं  
तमत्थि चे खेदकरं परम्पि।  
    
इती सङ्घरक्खित महासामिपाद विरचिते सुबोधालङ्कारे  
दोसाऽवबोधो नाम पठमो परिचेछेदो।  
    
६८  
कदाचि कविकोसल्ला - विरोधो सकलोऽप्ययं  
४दोससङ्ख्यमतिक्कम्म - गुणवीथिं विगाहते।  
६९  
तेन वुत्तविरोधान - मविरोधो यथा सिया  
तथा दोसपरिहारा - वबोधोऽदानि नीयते।  
तत्थ विरुद्धत्थन्तरस्स परिहारो यथा,  
७०  
विन्दन्तं पाकसालीनं - सालीनं दस्सना सुखं  
तं कथं नाम मेघोऽयं - विसदो सुखये जनं?   
    
१ मय्येकस्मिं २ ससंसयं ३ रसा ४ दोससङ्खा दोससङ्ख्या।  
    
[स्ल् पगे ००६] [\x ६।]       
यथा वा  
७१  
विनायको पि नागोऽसि -गोतमोऽपि महामति  
पणीतोऽपि रसाऽपेतो - चित्त मे सामि! ते गति।  
अधिकत्तस्स यथा,  
७२  
कथं तादिगुणाऽभावे - लोकं तोसेति दुज्जनो?  
ओभासिताऽसेसदिसो - खज्जोतो नाम किं भवे?  
७३  
पहेलिकायमारुऌहा - न हि दुट्ठा किलिट्ठता  
पिया सुखाऽलिङ्गितं क - मालिङ्गति नु नो इति।  
७४  
यमके नो पयोजेय्य - किलिट्ठपदमिच्छिते  
ततो यमकमञ्ञन्तु - सब्बमेतम्मयं विय।  
देसविरोधिनो यथा,  
७५  
बोधिसत्तप्पभावेन - थलेऽपि जलजान्यहुं  
१ नुदन्तानीऽव सुचिरं - वासक्लेसं तहिं जले।  
कालविरोधीनो यथा  
७६  
महानुभावपिसुनो - मुनिनो मन्दमारुतो  
सब्बोतुकमयं वायी - धुनन्तो कुसुमं समं।  
कलाविरोधिनो यथा,  
७७ निमुग्गमनसो बुद्ध - गुणे पञ्चसिखस्सऽपि  
तन्तिस्सरविरोधो सो - न सम्पीणेति कं जनं?  
लोकविरोधिनो यथा,  
७८  
गणये चक्कवाऌअंसो - वन्दना दपि सीतलं  
सम्बोधिसत्तहदयो - पदित्तङ्गारपूरितं।  
ञायविरोधिनो यथा,  
७९  
परिच्चत्तभवोऽपि त्व - मुपनीतभवो असि  
अचिन्त्यगुणसाराय - नमो ते मुनिपुङ्गव!  
आगमविरोधिनो यथा,  
८०  
नेवाऽलपति केनाऽपि - वचीविञ्ञत्तितो यति  
सम्पजानमुसावादा - फुसेय्याऽपत्ति दुक्कटं।  
नेय्यस्स यथा,  
८१  
मरीचिचन्दनाऽलेप - लाभा सीतमरीचिनो   
इमा सब्बाऽपि धवला -दिसा रोवन्ति निब्भरं।  
यथा वा,  
८२  
२ मनोनुरञ्जनो मार - ङ्गना सिङ्गारविब्भमो  
जिनेनासमनुञ्ञातो - मारस्स हदयानलो।  
    
१ नुदत्तानेव २ मनोनुरञ्जना।  
    
[स्ल् पगे ००७] [\x ७।]       
विसेसनापेक्खस्स यथा,  
८३  
अपयाताऽपराधम्पि - अयं १ वेरिजनो जनं  
कोधपाटलभुतेन - भीय्यो पस्सति चक्खुना।  
हीनत्थस्स यथा,  
८४  
अप्पकानम्पि पापानं - पभावं नासये बुधो  
अपि निप्पभताऽनीत - खज्जोतो होति भानुमा?  
अनत्थस्स यथा,  
८५  
न पादपूरणत्थाय - पदं योजेय्य कत्थचि  
यथा "वन्दे मुनिन्दस्स - पादपङ्केरुहं वरं।"  
८६  
भयकोध पसंसादि - विसेसो तादिसो यदि  
२वत्तुकामियते दोसो - न तत्थेऽकत्थता कतो।  
यथा,  
८७  
सप्पो सप्पो अयं हन्द! - निवत्ततु भवं ततो  
यदि जीवितुकामोऽसि - कथं तमुपसप्पसि?   
भग्गरीतिनो यथा,  
८८  
यो कोचि रूपातिसयो - कन्ति काऽपि मनोहरा  
विलासातिसयो कोऽपि - अहो बुद्धमहोदयो।  
८९  
३ अव्यामोहकरं बन्ध - मव्याकिण्णं मनोहरं  
अदूरपद विन्यासं - पसंसन्ति कविस्सरा।  
यथा,  
९०  
नीलुप्पलाभं नयनं - बन्धुकरुचिरोऽधरो  
नासा हेमङ्कुसो तेन - जिनोऽयं पियदस्सनो।  
    
९१  
समतिक्कन्तगम्मत्तं - कन्तवाचाऽभीसङ्खटं  
बन्धनं रसहेतुत्ता - गम्मत्तमति वत्तति।  
यथा,  
९२  
धुनोति कामचण्डालो - सो मं सदय निद्दयो  
४ ईदिसव्यसनापन्नं - सुखिऽपि किमुपेक्खसे?  
९३  
यतीहीनपरिहारो - न पुनेऽदानि नीयते  
यतो न सवणुब्बेगं - हेट्ठा रेतं विचारितं।  
कमच्चुतस्स यथा,  
९४  
उदारचरितोऽसि त्वं - तेनेऽवाऽराधना त्वयि   
देसं वा देहि गामं वा - खेत्तं वा मम सोभनं।  
    
१ वेरिजनं २ वन्तुं ३ अख्यामोह। ४ ईदिसब्यसनापन्तं ईदिस व्यसनापन्नं।  
    
[स्ल् पगे ००८] [\x ८।]        
अतिवुत्तस्स यथा,  
९५  
मुनिन्दचन्दसम्भुत - यसोरासिमरीचिनं  
सकलोऽप्ययमाकासो - नाऽवकासो विजम्हने।  
९६  
वाक्यम्ब्यापन्न चित्तान - मपेतत्थमनिन्दितं  
तेनुम्मत्तादिकानं तं - वचनऽञ्ञत्र दुस्सति।  
यथा,  
९७  
समुद्दो पीयते सोऽय - महमज्ज जरातुरो  
इमे गज्जन्ति जिमूता - सक्कस्सेऽरावणो पियो  
९८  
सुखुमालाऽविरोधित्त - दित्तभावप्पभावितं  
बन्धनं १ बन्धफरुस - दोसं सन्दूसयेय्य तं  
यथा,  
९९  
पस्सन्ता रूपविभवं - सुणन्तामधुरं गिरं   
चरन्ति साधु सम्बुद्ध - काले २ केलिपरम्मुखा।  
अपक्कमस्स यथा,  
१००  
भावनादानसीलानि - सम्मासम्पादितानिऽह  
निब्बानभोगसग्गादि -साधनानि न संसयो।  
१०१  
उद्दिट्ठविसयो ३ कोचि - विसेसो तादिसो यदि  
अनुद्दिट्ठेसु नेऽवत्थि - दोसो कमविलङ्घने।  
यथा,  
१०२  
कुसलाऽकुसलं अब्या - कतमिच्चेसु पच्छिमं  
अब्याकतं पाकदं न - पाकदं पठमद्वयं।  
१०३  
सगुणा ना विकरणे - कारणे सति तादिसे  
ओचित्यहीनतापत्ति - नत्थि भुतत्थसं सिनो।  
१०४  
ओचित्यं नामविञ्ञेय्यं - लोके विक्ख्यातमादरा  
तत्थोऽपदेसप्पभवा - सुजना कविपुङ्गवा।  
१०५  
विञ्ञातोऽचित्यविभवो - चित्यहीनं परीहरे  
ततोऽचित्यस्स सम्पोसे - रसपोसो सिया कते।  
यथा,  
१०६  
यो मारसेनमासन्न - मासन्नविजयुस्सवो  
तिणायऽपी न मञ्ञित्थ - सो वो देतु जयं जिनो।  
१०७  
आरद्धकत्तुकम्मादि - कमातिक्कमलङ्घने  
भग्गरीतिविरोधोऽयं - गतिं न क्वाऽपि विन्दति।  
यथा,  
१०८  
सुजनऽञ्ञानमित्थीनं - विस्सासो नोऽपपज्जते  
विसस्स सिङ्गिनो रोग - नदीराजकुलस्स च।  
    
१ बन्धफरुसदोसं २ केऌइपरममुखा ३ कोपि।  
    
[स्ल् पगे ००९] [\x ९।]        
१०९  
भेसज्जे विहिते सुद्ध - बुद्धादिरतनत्तये  
पसादमाचरे निच्चं - सज्जने सग्गुणेऽपि च।  
संसयस्स यथा-  
११०  
मुनिन्दचन्दिमाऽलोक - रसलोलविलोचनो  
जनोऽवक्कन्तपन्थोऽव - रंसिदस्सनपीणितो।  
१११  
संसयायेव यङ्किञ्चि - यदिकीऌआदिहेतुना  
पयुज्जते न दोसोऽव - ससंसयसमप्पितो।  
यथा-  
११२  
याते दुतियं निलयं - १ गुरुम्हि सकगेहतो  
पापुणेय्याम नियतं - २ सुखमज्झयनादिना।  
११३  
सुभगा भगिनी साऽय - मेतस्सिच्चेवमादिकं  
न गम्म मिति निद्दिट्ठं - कविहि सकलेहिऽपि।  
११४  
दुट्ठाऽलङ्कारविगमे - सोभनाऽलङ्कतिक्कमो  
अलङ्कारपरिच्छेदे - आविभावं गमिस्सति।  
११५  
दोसे परीहरितुमेस वरोपदेसो  
सत्थन्तराऽनुसरणेन कतो मयेवं  
वीञ्ञायिमं ३ गुरुवरानऽधिकप्पसादा  
दोसे परं परिहरेय्य यसोऽभिलासी।  
    
इति सङ्घरक्खित महासामिपाद विरचिते सुबोधलङ्कारे   
दोसपरिहरावबोधो नाम दुतियो परिच्छेदो।  
    
११६  
सम्भवन्ति गुणा यस्मा - दोसानेऽवमतिक्कमे  
४ दस्सयिस्सं ततोऽदानि - सद्देसम्भुसयन्ति ये।  
११७  
पसादोऽजो मधुरता - समता सुखुमालता  
सिलेसोऽदारता - कन्ति ५ अत्थब्यत्ती - समाधयो।  
११८  
गुणे हेऽतेहि सम्पन्नो -बन्धो कविमनोहरो  
सम्पादयति कत्तुनं - कित्तिमच्चन्तनिम्मलं  
११९  
अदुराऽहितसम्बन्ध - सुभगा या पदावलि  
सुप्पसिद्धाऽभिधेय्याऽयं - पसादं जनये यथा -  
१२०  
अलङ्करोन्ता वदनं - मुनिनोऽधररंसियो  
सोभन्तेऽरुणरंसीव - ६ सम्पतन्तऽम्बुजोदरे।  
१२१  
ओजो ७ समासबाहुल्ल - मेसो गज्जस्सजीवितं  
पज्जेऽप्यनाकुलो सोऽयं - कन्तो कामीयते यथा -   
    
१ गरुम्हि २ सुखमज्झेसनादिना ३ गरुवरा ४ दस्सेस्सं ते   
५ अत्थव्यत्ति ६ सम्पतन्ताम्बुजोदरे ७ समासबाहुल्य।  
    
[स्ल् पगे ०१०] [\x १०।]        
१२२  
मुनिन्दमन्दसञ्जात - हासचन्दनलिम्पिता  
पल्लवा धवला तस्से - वेको नाऽधरपल्लवो।  
१२३  
पदाहिधेय्यविसयं - १ समासव्याससम्भवं  
यं पारिणत्यं होतीहि - सोऽपि ओजोऽव तं यथा-  
१२४  
जोतयित्वान सद्धम्मं - सन्तारेत्वा सदेवके  
जलित्वा अग्गिक्खन्धोऽव- निब्बुतो सो ससावको।  
१२५  
मत्थकट्ठिमतस्साऽपि - रजोभावं वन्तु मे  
यतो पुञ्ञेन ते सेन्ति -२ जिनपादम्बुजद्वये।  
१२६  
इच्चत्र निच्चप्पणति - गेधो साधु पदिस्सति  
जायतेऽयं गुणो तिक्ख - पञ्ञानमभियोगतो।  
१२७  
मधुरत्तं पदासत्ति - ३ रनुप्पासवसा द्विधा  
सिया समसुती पुब्बा - ४ वण्णा वुत्ति परो यथा-  
१२८  
यदा एसोऽभिसम्बोधिं - सम्पत्तो मुनिपुङ्गवो।  
तदाप्पभुति धम्मस्स - लोके जातो महुस्सवो।  
१२९  
मुनिन्दमन्दहासा ते - कुन्दसन्दोहविब्भमा  
दिसन्तमनुधावन्ति - हसन्ता चन्दकन्तियो।  
१३०  
सब्बकोमलवण्णेहि - नाऽनुप्पसो पसंसियो  
यथायं मालतीमाला - लीनलोलालिमालिनी।  
१३१  
मुदूहि वा केवलेहि - केवलेहि फुटेहि वा  
मिस्सेहि वा तिधा होति - वण्णेहि समता यथा -  
१३२  
कोकिलाऽलापसंवादी मुनिन्दाऽलापविब्भमो  
हदयङ्गमतं याति - सतं देति व निब्बुतिं।  
१३३  
सम्भावनीयसब्भावं ५ - भगवन्तं भवन्तुगुं  
भवन्त - साधनाऽकङ्खी - को न ६ सम्भावये विभुं   
१३४  
लद्धचन्दनसंसग्ग - सुगन्धिमलयाऽनिलो  
मन्दमायाति भीतोऽव - मुनिन्दमुखमारुता।  
१३५  
अनिट्ठुरक्खरप्पाया - सब्बकोमलनिस्सटा  
किच्छमुच्चारणापेत - ब्यञ्जना सुखुमालता।  
१३६  
पस्सन्ता रूपविभवं - सुणन्ता मधुरं गिरं  
चरन्ति साधु सम्बुद्ध - काले ७ केलिपरम्मुखा।  
१३७  
अलङ्कारविहीनाऽपि - सतं सम्मूखतेऽदिसी  
आरोहति विसेसेन -८ रमणीया तदुज्जला।  
    
१ समासब्यास २ जेनपादम्बुजद्वये ३ अनुप्पासवसा ४ वण्णवुत्ती।  
५ सम्भावं ६ सम्भवयें ७ केऌइ ८ रम्मणिया।  
    
[स्ल् पगे ०११] [\x ११।]        
१३८  
१ लोमञ्चपिञ्जरचना - साधुवादाहितद्धनि  
२ लऌअन्तिऽमे मुनीमेघु - म्मदा साधुसिखावला।  
१३९  
सुखुमालत्तमत्थेव - पदत्थविसयम्पि च  
यथा मतादिऽसद्देसु - कित्तिसेसाऽदिकित्तनं  
१४०  
सिलिट्ठपदसंसग्ग ३ - रमणीयगुणालयो  
सबन्धगारवोसोऽयं - सिलेसो नाम तं यथा -   
१४१  
बालिन्दुविब्भमच्छेदि - नखरावलिकन्तिहि  
सा मुनिन्दपदम्होज - कन्ति वो वलीताऽवतं  
१४२  
उक्कंसवन्तो यो कोचि - गुणो यदि पतीयने  
उदारोऽयं भवे तेन - सनाथा बन्धपद्धति  
१४३  
पादम्भोजरजोलित्त - गत्ता ये तव गोतम!  
अहो ते जन्तवो यन्ति - सब्बथा निरजत्तनं।  
१४४  
एवं जिनानुऽभावस्स - समुक्कंसोऽत्र दिस्सति  
पञ्ञवा विधिनाऽनेन - चिन्तये परमीदिसं।  
१४५  
उदारो सोपि विञ्ञेय्यो - यं पसत्थविसेसनं  
यथा कीलासरो लीला - हासहेमङ्गदादयो।  
१४६  
लोकियत्थाऽनतिक्कन्ता - कन्तासब्बजनानऽपि  
कन्ति नामातिवुत्तस्स - वुत्ता सा परिहारतो।  
यथा - "मुनिन्द" इच्चादि।  
१४७  
अत्थब्यत्थाऽभिधेय्यस्सा - नेय्यता सद्दतोऽत्थतो  
सायं तदुहयानेय्य - परिहारे पदस्सिता।  
यथा-मरीचिच्चादि, मनोनुरञ्जनेच्चादि।  
पुन अत्थेन यथा-  
१४८  
सभावाऽमलताधीर! - मुधा ४ पादनखेसु ते  
यतो तेऽवनतानन्त - मोलिच्छाया जहन्ति नो।  
१४९  
बन्धसारोति मञ्ञन्ति - यं समग्गाऽपि विञ्ञुनो  
दस्सनावसरप्पत्तो - समाधि नामऽयं गुणो।  
१५०  
अञ्ञधम्मो ततोऽञ्ञत्थ - लोकसीमानुराधतो  
सम्मा आधीयतेऽच्चे सो - समाधीति निरुच्चति।  
१५१  
अप्पाणे पाणिनं धम्मो - सम्मा आधीयते क्वची  
निरूपे रूपयुत्तस्स - निरसे सरसस्स च-  
१५२  
अद्रवे द्रवयुत्तस्स - अकत्तरिऽपि ५ कत्तुनो  
कठिनस्साऽसरीरेऽपि - रूपं तेसं कमा सिया।  
    
१ रोमञ्च २ ललन्ति मुनीमेघेनुम्मदा ३ रमणीया ४ पदनखेसु  
५ कततुता।  
    
[स्ल् पगे ०१२] [\x १२।]        
१५३  
उण्णपुण्णिन्दुना नाथ! - दिवापि सह सङ्गमा  
विनिद्दासम्पमोदन्ति - मञ्ञे कुमुदिनी तव।  
१५४  
दयारसेसु १ मुज्जन्ता - जनाऽमतरसेस्वि च  
सुखीता हतदोसा ते - नाथ!पादम्बुजाऽनता।  
१५५  
मधुरेऽपि गुणे धीर! - नप्पसीदन्ति ये तव   
कीदिसि मनसो वुत्ति - तेसं २ खारगुणान हे!  
१५६  
सब्बत्थसिद्ध चूलक! - पुटपेय्या महा गुणा  
दिसा समन्ता धावन्ति - कुन्दसोभासलक्खणा।  
१५७  
मारारिबलविस्सट्ठा - कुण्ठा नानाविधायुधा  
लज्जमानऽञ्ञवेसेन - जिन! पादाऽनता तव।  
१५८  
मुनिन्दभानुमा कालो - दितो बोधोऽदयाचले  
सद्धम्मरंसिनाभाति - भिन्दमन्धन्तमं परं।  
१५९  
वमनुग्गिलनाऽद्येतं - गुणवुत्य परिच्चुतं  
अतिसुन्दरमञ्ञन्तु - कामं विन्दति गम्मतं  
१६०  
कन्तीनं ३ वमनव्याजा - मुनिपादनखावली  
वन्दकन्ती पिवन्तीव - निप्पहन्तं करोन्तियो।  
१६१  
अचित्तकत्तुकं ४ रुच्य - मिच्चेवं गुणकम्मकं  
सचित्तकत्तुकम्पे तं - गुणकम्मं यदुत्तमं।  
१६२  
उग्गिरन्तोऽव सस्नेह - रसं जीनवरो जने  
भासन्तो मधुरं धम्मं - कं न सम्पीणये जनं।  
१६३  
यो सद्दसत्थकुसलो कुसलो निघण्डु-  
छन्दोअलङ्कतीसु निच्चकताऽभियोगो  
सो यं कवित्तविकलोऽपि कवीसु सङ्ख्य-  
मोगय्ह विन्दति हि कित्तिममन्दरूपं।  
    
इति सङ्घरक्खित महासामिपाद विरचिते सुबोधालङ्कारे  
गुणावबोधो नाम ततियो परिच्छेदो।  
    
१६४  
अत्थाऽलङ्कारसहिता - सगुणा बन्धपद्धति  
५ अच्चन्तकन्ता कन्ताऽव - वुच्चन्ते ते ततोऽधुना  
१६५  
सभाववङ्कवुत्तिनं - भेदा द्वेधा अलङ्क्रिया  
पठमा तत्थ वत्थूनं - नानावत्था विभाविनी।  
यथा  
१६६  
लीलाविक्कन्तिसुभगो - ६ दिसाथिरविलोचनो  
बोधिसत्तऽङ्कुरो भासं - विरोचि वाचमासहिं।  
    
१ मज्जन्ता २ खारगुणानऽभो ३ वमनव्यञ्जा ४ रुचव  
५ यतो अच्चन्तकन्ताच ६ दिसाधीरविलोकनो  
    
[स्ल् पगे ०१३] [\x १३।]       
१६७  
वुत्तिवत्थुसभावस्स - १ याऽञ्ञता सा पराभवे  
तस्साऽनन्तविकप्पत्ता - होति बीजोपदस्सनं।  
१६८  
तत्थाऽतिसयौपमा - रूपकाऽवुत्तिदीपका  
२ आक्खेपोऽत्थन्तरन्यासो - व्यतिरेको विभावना-  
१६९  
हेतुक्कमो पियतरं - सामासपरिकप्पना  
३ समाहितं परियाय - वुत्तिव्याजोपवण्णना-  
१७०  
विसेसरूऌहाऽहङ्कारा - सिलेसो तुल्ययोगिता  
निदस्सनं महन्तत्तं - वञ्चनाऽप्पकतत्थुति-  
१७१  
एकावली अञ्ञमञ्ञं - सहवुत्ति विरोधिता  
परिवुत्ति ब्भमो भावो - मिस्समासि रसी इति।  
१७२  
एते भेदा समुद्दिद्ठा - भावो जीवितमुच्चते  
वङ्कवुत्तिसु पोसेति - ४ सीलेसोतुसिरिं परं  
१७३  
पकासिका विसेसस्स - सियाऽतिसयवुत्ती ५या  
लोकातिक्कन्तविसया - लोकियाऽति च सा द्विधा  
१७४  
लोकियातिसयस्सेऽते - भेदा ये जाति आदयो  
पाटिपादीयते त्वज्ज - लोकाऽतिक्कन्तगोचरा।  
१७५  
६पिबन्ति देहकन्ती ये - नेत्तऽञ्जलिपुटेन ते  
नाऽलं हन्तुं जिनेऽसं त्वं - तण्हं तण्हाहरोऽपि किं?  
१७६  
उपमानोपमेय्यानं - सधम्मत्तं सियोऽपमा  
सद्दत्थगम्मा वाक्यत्थ - विसयाऽति चसा तिधा  
१७७  
समासपच्चयेऽवादी - सद्दा तेसं वसा तिधा  
सद्दगम्मा समासेन - मुनिन्दो वन्दिमाननो।  
१७८  
आयादि पच्चया तेहि - "वदनं पङ्कजायते"  
मुनिन्दनयनद्वन्दं - नीलुप्पलदलीयती।  
१७९  
इवादी इव-वा-तुल्य- समान -निभ-सन्निभा  
यथा-सङ्कास-तुलित- ५पकास -पतिरूपका-  
१८०  
८सदी-सदिक्ख-संवादी- ९ विरोधि-सदिसा-विय  
पटिपक्ख-पच्चनिका-सपक्खोऽपमितोपमा-  
१८१  
पटिबिम्ब-पटिच्छन्त-सरूप-सम-सम्मिता  
सवण्णाऽभापटिनिधि - सधम्मादि - सलक्खणा-   
१८२  
जयत्यक्कोसति -हसति - पटिगज्जति -दूभति  
१० उसूयत्यवजानाति - निन्दतिस्सति - रुन्धति   
 १ यञ्ञथा २ अक्खेपो ३ सामहितप्परियायवुत्तं व्याजोपवण्णना  
४ सीलेसो ति। ५ सा ६ पीवन्ति ७ पकासप्पटिरूपका ८ सदिसा दिक्ख  
९ विरोध १० उसुय्यतावजानाति।  
    
[स्ल् पअगे ०१४] [\x १४।]        
१८३  
तस्स चोरेति सोभग्गं - तस्सकन्तिं विलुम्पति  
तेन सद्धिं विवदति - १ तुलं तेनाऽधिरोहति-  
१८४  
कच्छं विगाहते तस्स - तमन्वेत्यनुबन्धति  
तंसीलं तन्निसेधेति - तस्स चाऽनुकरोतिऽमे।  
१८५  
उपमानोऽपमेय्यानं - सधम्मत्तं विभाविही  
इमेहि उपमाभेदा - केचि नीयन्ति सम्पति।  
१८६  
"विकासि पदुमंवाऽति - सुन्दरं सुगताऽननं"  
इति धम्मोपमा नाम -तुल्यधम्मनिदस्सना।  
१८७  
धम्महीना "मुखमेम्भाज - सदिसं मुनिनो"इति   
विपरीतोपमा "तुल्य - माननेन - म्बुजं तव"  
१८८  
"तवाऽननमिवऽम्होज - मम्होजमिव ते मुखं"  
अञ्ञमञ्ञोपमा साऽयं - अञ्ञमञ्ञोपमानतो।  
१८९  
"यदि किञ्चि भवे म्होजं - लोचनब्भमुविब्भमं  
धारेतुम्मुखसोभं तं - तवे" तेसबभूतोपमा।  
१९०  
सुगन्धि सोभासम्बन्धि - सिसिरंसुविरोधि च   
मुखं तवऽम्बुजऽंवेति - सा सिलेसोपमा मता।  
१९१  
सरूपसद्दवाच्चत्ता - सा सन्तानोपमा यथा-  
"बाला वुय्यानमालाऽयं - सालकाननसोभिनी"  
१९२  
"खयी चन्दो बहुरजं - पदुमं तेहि ते मुखं  
समानम्पि समुक्कंसी" - त्ययं निन्दोपमा मता  
१९३  
"असमत्थो मुखेनिऽन्दु - जिन! ते पटिगज्जितुं  
जऌओ कलङ्कि"ति अयं - पटिसेधोपमा सिया।  
१९४  
"कच्छं चन्दाऽरविन्दान - मतिक्कम्म मुखं तव  
अत्तनाऽवसमं जात " - मित्यसाधारनोपमा।  
१९५  
२"सब्बाम्होजप्पभासारो - रासिभूतोऽव कत्थचि  
तवाऽननं विभाती"ति - ३ होता ऽभूतोपमा अयं।  
१९६  
पतीयतेऽत्थ गम्मा तु - सद्दसामत्थियाक्वचि समासप्पच्चयेऽवादि - सद्दयोगं विना अपि।  
१९७  
"भिङ्गानेऽमानि चक्खूनि - ४ नाऽम्बुजं मुखमेविदं  
५ सुव्यत्तसदिसत्तेन - सा सरूपोपमा मता।  
१९८  
६"मयेव मुखसोभा"स्से - त्यलमिन्दु! विकत्थना   
यतोऽम्बुजेऽपि सात्थि"ती - परिकप्पोपमा अयं।  
    
१ तुल्यं ; सब्बाम्भोज ३ होत्यभुतोपमा ४ नम्बुजं ५ सुख्यत्त  
६ मय्येव।  
    
[स्ल् पगे ०१५] [\x १५।]       
    
१९९  
"किं वाऽम्बुजन्तो भन्तालि - किं लोलनयनं मुखं?  
मम दोलायते चित्त" - मित्ययं संसयोपमा  
२००  
किञ्चि वत्थुं पदस्सेत्वा - सधम्मस्साऽभिधानतो  
साम्यप्पतीति १ सब्भावा - पटिवत्थूपमा यथा-  
२०१  
जनेसु जायमानेसु - नेऽकोऽपि जिनसादिसो  
दुतियो ननु नत्थेव - पारिजातस्स पादपो।  
२०२  
वाक्यत्थेनेऽव वाक्यत्थो - यदिकोचूपमीयते  
इवयुत्तवियुत्तत्ता - सा वाक्यत्थोपमा द्विधा।  
२०३  
जिनो सङ्क्लेसतत्तान - मावभुतो जनानऽयं  
घम्मसन्तापतत्तानं - २ घम्मकाले म्बुदो विय।  
२०४  
मुनित्दाननमागाति - विलासेकमनोहरं  
उद्धं समुग्गतस्साऽपि - किं ते चण्द! विजम्भना?  
२०५  
समुब्बेजेति धीमन्तं - भिन्नलिङ्गादिकं तु यं   
उपमादुसनायाऽल - मेतं कत्थचि तं यथा-  
२०६  
"हंसीवाऽयं ससी" भिन्न - लिङ्गाकासं सरानिऽच  
विजातीवचनाभीना - ऽसाऽव भत्तो भवोऽधिपे"  
२०७  
"खज्जोतो भानुमालीव - विहाती" त्यधिकोपमा  
अपुढत्था "बलम्बोधि - सागरो विय सङ्खुहि।"  
२०८  
३"चण्दो कलङ्को भिङ्गोव" - उपमापेक्खिणी अयं  
खण्डिता "केरवाऽकारो - सकलङ्को निसाकरो।"  
२०९  
इच्चेवमादिरूपेसु भवन्ति विगता दरा  
करोन्त वाऽदरं धीरा - पयोगे क्वविदेव तु।  
२१०  
"इत्थवाऽयं जनो याति" - ४ "वदत्येसापुमा विय"  
"पियोपाणा इवाऽयं मे" - "विज्जा धनमिवऽवज्जिता"  
२११  
"भवं विय महीपाल! - ५ देवराजा विराजते"  
"अलमंसुमतो कच्छं - तेजसा रोहितुं अयं"  
२१२  
उपमानोपमेय्यान - महेदस्स निरूपना  
६उपमेव तिरोभूत - भेदा रुपकमुच्चते  
२१३  
असेसवत्थुविसय - मेकदेसविवत्ति च  
तंविधा पुन पच्चेकं - समासादिवसा तिधा।  
२१४  
अङ्गुलीदलसंसोभी - नखदीधितिकेसरं  
सिरसा न ७पिलण्धेन्ति - के मुनिण्द पदम्बुजं।  
    
१ सम्भावा २ घम्मकालम्बुदो ३ वण्देकलङ्को ४ वदतेसा  
५ देवराजो ६ उपमकाव ७ पिलण्धन्ति।  
    
[स्ल् पगे ०१६] [\x १६।]       
२१५  
रतनानि गुणा भुरि - करुणा सीतलं जलं  
गम्भीरत्तमगाधत्तं - पच्चक्खोऽयं जिनोऽम्बुधि।  
२१६  
चण्दिका मण्दहासा ते - मुनिण्द! वदनिण्दुनो  
१पबोधयत्ययं साधु - मनोकुमुदकाननं  
२१७  
असेसवत्थुविसये - पहेदो रूपके अयं  
एकदेसविवत्तिम्हि - भेदोऽदाति पवुच्चति।  
२१८  
विलासहासकुसुमं - रुचिराऽधरपल्लवं  
सुखं केवान विण्दन्ति - पस्सन्ता मुनिनोमुखं?  
२१९  
पादद्वण्दं मुनिण्दस्स - ददातु विजयं तव  
नखरंसि परं कन्ता - यस्स पापजयद्धजा।  
२२०  
सुनिम्मलकपोलस्स - मुनिण्दवदनिण्दुनो  
साधुप्पबुद्धहदयं - जातं केरवकाननं।  
२२१  
रूपकानि बहुन्येव - युत्ताऽयुत्तादिभेदतो  
विसुन नं तानि वुत्तानि - एत्थेवऽन्तोगधानिऽति।  
२२२  
"वण्दिमाऽकासपदुम" - मिच्चेतं खण्डरूपकं  
दुट्ठम "म्होरुहवनं - नेत्तानि"च्चादि सुण्दरं।  
२२३  
परियनन्तो विकप्पानं - रूपकस्सोऽपमाय च  
नत्थि यं तेन विञ्ञेय्या - मवुत्तमनुमानतो  
२२४ पुनप्पुनुच्चारणं यं - अत्थस्स च पदस्स च  
उभयेसं च विञ्ञेय्या - साऽयमावुत्ति नामतो  
२२५  
मनो हरति सब्बेस - माददाति दिसा दस  
गण्हाति निम्मलत्तं च - यसोरासि जिनस्सऽयं।  
२२६  
विभासेन्ति दिसा सब्बा - मुनिनो देहकन्तियो  
विभा सेन्ती व सब्बाऽपि - वण्दादीनं हता विय।  
२२७  
जित्वा विहरति क्लेस - रिपू लोके जिनो अयं  
विहरत्यरिवग्गोऽयं - रासिभुतोऽव दुज्जने।  
२२८  
एकत्थ वत्तमानम्पि - सब्बवाक्योपकारकं  
दीपकं नाम तं वादि - मज्झन्तवीसयं तिधा।  
२२९  
अकासि बुद्धो वेनेय्य - बण्धूनममितोदयं  
सब्बपापेहहि च समं - नेकतित्थियमद्दनं।  
२३०  
दस्सनं मुनिनो साधु - जनानं जाततेऽमतं  
तदञ्ञेसं तु जन्तूनं - विसं निच्चोपतापनं।  
२३१  
अच्चन्तकन्तलावण्य - वण्दा तपमनोहरो  
जिनाननिण्दुरिण्दु च - कस्स नाऽनण्दको भवे?  
    
१ पबोधयतियं।  
    
[स्ल् पगे ०१७] [\x १७।]       
२३२  
१ होत्यविप्पटीसाराय - सीलं पामोज्जनेहतु सो  
तं पीतिहेतु सा वाऽयं - पस्सद्धादिपसिद्धिया।  
२३३  
इच्चादिदीपकत्तेऽपि - पुब्बं पुब्बमपेक्खिनी  
वाक्यमाला पवत्ताऽति- तं मालादीपकं मतं  
२३४  
अनेनेच पकारेन - सेसानमपि दीपके  
विकप्पानं विधातब्बा - तं मालादीपकं मतं  
२३५  
विसेसवचनिच्छाय - निसेधवचनन्तु यं  
आक्खेपो नाम सोऽयं च - तिधा कालप्पभेदतो  
२३६  
एकाकीऽनेकसेना तं - मारं स विजयी जिनो  
कथं तमथवा तस्स - पारमीबलमीदिसं।  
२ अतीताऽक्खेपो।  
२३७  
किं चित्तेऽजासमुग्घात - मपक्पत्तोऽस्मिति खिज्जसे?  
पणामो ननु सोयेव - सकिम्पि सुगते कतो।  
वत्तमानाऽक्खेपो।  
२३८  
सच्चं ३ न ते गमिस्सन्ति - सिवं सुजनगोचरं  
मिच्छादिट्ठिपरिक्कन्त - मानसा ये सुदुज्जना।  
अनागताऽक्खेपो।  
२३९  
४ञेय्योसोऽत्थन्तरन्यासो - योऽञ्ञवाक्यत्थसाधनो  
सब्बव्यपीविसेसट्ठा - हिमिसिट्ठाऽस्स भेदतो  
२४०  
तेपिऽलोकहिताऽसत्ता - सुरियो चण्दिमारपि  
अत्थं पस्सगमिस्सन्ति - नियमो केन लङ्घ्यते।  
२४१  
सत्था देवमनुस्सानं - वसी सोऽपि मुनिस्सरो  
गतोऽच निब्बुतिं सब्बे - सङ्खरा न हिसस्सता।  
२४२  
जिनो संसारकन्तारा - जनं पापेति निब्बुतिं  
ननु युत्ता गती साऽयं - वेसारज्जसमङ्गिनं।  
२४३  
सुरत्तं तेऽधरपुवं - जिन! रञ्जेति मानसं  
सयं रागपतीता हि - परे रञ्जेन्ति सङ्गते  
२४४  
वाच्चे ५ गम्मेऽथ वत्थूनं - सदिसत्ते पभेदनं  
व्यतिरेकोऽयमप्प्येको - भयभेदा चतुब्बीधो।  
२४५  
गम्भीरत्तमहत्तादि - गुणा जलधिना जिन!  
तुल्यो त्वमसि हेदो तु - सरीरेनेदिसेन ते।  
२४६  
महसत्ताऽतिगम्भीरा - सागरो सुगतो पि च  
सागरोऽञ्जनसङ्कासो - जिनो चामीकरज्जुति  
    
१ होताविप्पटिसाराय २ अअतीतक्खेपो ३ ते न ४ ञेय्यो सत्थि  
न्तरन्यासो ५ वच्चे।  
    
[स्ल् पगे ०१८] [\x १८।]       
२४७  
न १ सन्तापापहं नेवि - च्छितदं विगलोचनं  
मुनिण्द! नयनद्वण्दं - तव तग्गुणभूसितं  
२४८  
मुनित्दाननमम्होज - मेसं नानत्तमीदिसं  
सुवुत्ताऽमतसण्दायी - वदनं नेऽदिसम्बुजं।  
२४९  
पसिद्धं कारणं यत्थ - निवत्तेत्वाऽञ्ञकारणं  
साभाविकत्तमथवा - विभाव्यं सा विभावना।  
२५०  
अनञ्जितासितन्नेत्त - मधरोऽरञ्जिताऽरुणो  
समानता भमू वाऽयं - जिनाऽनावज्जिता तव  
२५१  
न होति खलु दुज्जन्य - मपि दुज्जनसङ्गमे  
सभावनिम्मलतरे - साधु जन्तुनवेतसि।  
२५२  
जनकोग्ञापको चेति - दुविधा हेतवो सियुं  
पटिसङ्खरणं तेस - मलङ्कारतयोऽदितं  
२५३  
भावाऽभावकिच्चवसा - चित्तहेतुवसाऽपि च  
भेदाऽनन्ता इदं तेसं - मुखमत्तनिदस्सनं।  
२५४  
परमत्थप्पकासेक - रसा सब्बमनोहरा  
मुनिनो देसनाऽयं मे - कामं तोसेति मानसं  
भावकिच्चो कारकहेतु  
२५५  
धिरेहि सह संवासा - सद्धम्मस्साऽभियोगतो  
निग्गहेनिण्द्रियानञ्च - दुक्खस्सूपसमो सिया।  
अभावकिच्चो कारकहेतु।  
२५६  
मुनीण्द!वण्दसंवादि - कन्तभावोपसोभना  
मुखेनेव सुबोधं ते - मनं पापाऽभिनिस्सवं।  
भावकिच्चो ञापकहेतु।  
२५७  
साधुहत्थाऽरविण्दानि - सङ्कोचयति ते कथं  
मुनिण्द! चरणद्वण्द - रागबालातपो फुसं?  
अयुत्तकारी चित्तहेतु।  
२५८  
सङ्कोचयन्ति जन्तुनं - पाणिपङ्केरुहानिऽह  
मुनिण्दचरणद्वण्द - नखवण्दानमंसवो  
युत्तकारी चित्तहेतु।  
२५९  
उद्दिट्ठानं पदत्थानं - अनुद्देसो यथाक्कमं  
सङ्ख्यानमिति निद्दिट्ठं - यथासङ्ख्या कमोऽपि च।  
२६०  
अआलापहासलीलाहि - मुनीण्द! विजया तव  
कोकिला कुमुदानीऽवो - पसेवन्ते वनं जलं  
    
१ सत्तापहतं।  
    
[स्ल् पगे ०१९] [\x १९।]        
२६१  
सिया पियतरं नाम - अत्थररूपस्स कस्सचि  
पियस्साऽतीसयेनेतं - यं होति पटिपादनं।  
२६२  
पीति या मे समुप्पन्ता - सन्त! सण्दस्सना तव  
कालेनाऽयं भवे पीति - १ तवेव पुनदस्सना।  
२६३  
वण्णितेनोऽपमानेन - वुत्त्यधिप्पेतवत्थुनो  
समासवुत्ति नामाऽयं - अत्थसङ्खेपरूपतो।  
२६४  
साऽयं विसेस्समत्तेन - भिन्नाऽभिन्न विसेसना  
अत्थेव अपराऽप्यत्थी - भिन्नाभिन्नविसेसना  
२६५  
विसुद्धाऽमतसण्दायी - पसत्थरतनालयो  
गम्भीरो वाऽयमम्बोधि - पुञ्ञेनाऽसादितो मया।  
२६६  
इच्छितत्थप्पदो सारो - फलपुप्फेपसोभितो  
सच्छायोऽयमपुब्बोव - कप्परुक्खो समुट्ठीतो।  
२६७  
सागरत्तेन सद्धम्मो - रुक्खत्तैनोदितो जिनो  
सब्बे साधारणा धम्मा - पुब्बत्रऽञ्ञत्र तु त्तयं।  
२६८  
वत्थुनोऽञ्ञप्पकारेन - ठिता वुत्ति तदञ्ञथा  
परिकप्पीयते यत्थ - सा होति परिकप्पना।  
२६९  
उपमाब्भन्तरत्तेन - किरियादिवसेन च  
कमेनोदाहरिस्सामि - विविधा परिकप्पना।  
२७०  
इच्छाभङ्गाऽतुराऽसीना - २ अतिनिच्चलमच्छरा  
वसं नेन्तीव धीरं तं - तदा योगाभियोगतो।  
२७१  
गजं मारो समारुऌहो - युद्धायऽच्चचन्तमुत्ततं  
मग्गमण्वेसती नून - जिनभीतो पलायितुं।  
२७२  
मुनिण्द! पादद्वण्दे ते - चारुराजिवसुण्दरे  
मञ्ञेपापाभिसम्मद्द - जातसोणेन सोणिमा।  
२७३  
मञ्ञे सङ्के धुवं नून - मीव इच्चेवमादिहि   
साऽयं ३ व्यञ्जी यनते क्वापि - क्वापि वाक्येन गम्यते।  
२७४  
दयासञ्चारसरसा - देहा निक्खन्त कन्तियो  
पीणेन्ता जिन! ते साधु - जनं सरसतं नयुं।  
२७५  
४ आरभन्तस्स यं किञ्चि - ५ कत्तुं पुञ्ञवसा पुन  
साधनन्तरलाहो यो - तं वदन्ति समाहितं।  
२७६  
मारारिभङ्गाभिमुख - मनसो तस्स सत्थुनो  
महामही ६ महारवं - रवि,यमुपकारिका।  
    
१ तमेव २ तातिनिवचल ३ ब्यञ्जीयते ४ आरब्भन्तस्स ५ कातुं  
६ महारावं  
    
[स्ल् पगे ०२०] [\x २०।]        
२७७  
अवत्वाऽभिमतं तस्स - सिद्धिया दस्सनञ्ञथा  
वदन्ति तं १ परियाय - वुत्तीति सुचीबुद्धनेया।  
२७८  
विवटङक्गननिक्खित्तं - धनमारक्खवज्जितं  
धनकाम! यथाकमं - तुवं गच्छ यदिऽच्छसि।  
२७९  
थुतिं करोति निण्दन्तो - विय तं व्याजवण्णनं  
दोसाभासा गुणा एव - यन्ति सन्तिधिमत्र हि  
२८०  
सञ्चालेतुमलं त्वऽंसि - भुसं कुवलयाऽखिलं   
विसेसं तावता नाथ! - गुणानं ते वदाम किं?  
२८१  
विसेसिच्छाय दब्बस्स - क्रिया-जाति-गुणस्स च   
वेकल्लदस्सनं यत्र - विसेसो नामऽयं भवे।  
२८२  
न रथा न च मातङ्गा - न भया न पदातयो  
जितो मारारिमुनिना - सम्भाराऽवज्जनेन हि।  
दब्बविसेसवुत्ति।  
२८३  
न बद्धा भुकुटी नेव - २ फरितो दसनच्छदो  
मारारिभङ्गञ्चाऽकासि - मुनिवीरो वरो सयं।  
क्रियाविसेसवुत्ति।  
२८४  
न दिसासु तता रंसि - नाऽलोको लोकपत्थटो  
तथाऽप्यण्धन्तमहरं - परं साधुसुभासितं।  
जातीविसेसवुत्ती  
२८५  
न खरं न हि वा थन्द्धं - मुनीण्द! वचनं तव  
तथाऽपि गाऌहं खनति - निम्मुलं जनतामदं।  
गुणविसेसवुत्ति  
२८६  
दस्सीयतेऽतिदित्तन्तु - सुरवीरत्तनं यहिं।  
वदन्ति विञ्ञु वचनं - रूऌहाहङ्कारमीदिसं  
२८७  
दमे नण्दोपनण्दस्स - किं मे ३ व्यापारदस्सना?  
पुत्ता मे पादसम्भत्ता - सज्जा सन्तेव तादिसे  
२८८  
सिलोसो वचना नेका - भिधेय्येकपदायुतं  
अभिन्नपदवाक्यादि - वसा तेधाऽयमीरितो  
२८९  
अण्धन्तमहरो हारि - समारूऌहो महोदयं  
राजते रंसिमालीऽयं - भगवा बोधयं जने।  
अभिन्नपदवाक्यसिलेसो।  
२९०  
सारदामलकाभासो - समानितपरिक्खयो  
कुमुदाकरसम्बोधो - पीणेति जनतं सुधी। भिन्नपदवाक्यसिलेसो।  
    
१ परियायवुतत्तन्ति २ पुरितो ३ ब्यापार।  
    
[स्ल् पगे ०२१] [\x २१।]       
२९१  
समानहितत्तविनयो- अहीनमदमद्दनो  
सुगतो विसदं पातु - पाणिनं सो विनायको।  
हिन्नाभिन्नपदवाक्यसिलेसो।  
२९२  
विरुद्धाऽविरुद्धाऽभिन्न - मम्मा नियमवा परो  
नियमाऽक्खेपवचनो - अविरोधी १ विरोध्यपि-  
२९३  
ओचित्यसम्पोसकादी - सिलेसो २ पदजादिऽति  
एसं निदस्सनेस्वेव - रूपमाविभविस्सति।  
२९४  
सवसे वत्तयं लोक - मखिलं कलविग्गहो  
पराभवति मारारि - धम्मराजा विजम्भते।  
२९५  
सभावमधुरं पुञ्ञ - विसेसोदयसम्भवं  
सुणन्ति वाचं मुनिनो - जना पस्सन्ति वाऽमतं  
२९६  
अण्धकाराऽपहाराय - सभावमधुराय च  
मनो ३ धिनोति जन्तुनं - जिनो वाचाय भाय च  
२९७  
केसक्की नं च कण्हत्तं - भमूनं येव वङ्कता  
पाणीपदाधरानंव - मुनिण्दस्साऽहिरत्तता   
२९८  
पाणिपादाधरेस्वेव - सारागो तव दिस्सति  
दिस्सते सोऽयमथवा - नाथ! ४ साधुगुणेस्वपि।  
२९९  
सलक्खणोऽतिसुभगो - तेजस्सी नियतोदयो  
लोकेसो जितसङ्क्लेसो - विभातिसमणिस्सरो।  
३००  
असमोऽपि समो लोके - लोकेसोऽपि नरुत्तमो  
सदयोऽप्यदयो पापे - चित्ताऽयं मुनिनो गति।  
३०१  
संसारदुक्खोपहता - वनता जजनता त्वयि  
सुखमिच्छितमच्चन्त - ममतण्दद! विण्दति।  
३०२  
गुणयुत्तेहि वत्थूहि - समं कत्वान कत्थवि  
सङ्कित्तनं भवति यं - सा मता तुल्ययोगिता  
३०३  
सम्पत्त ५ सम्मदो लोको - सम्पत्ताऽलो सम्पदो  
उभोहि रंसिमाली व -भगवा चतमोनुदो।  
३०४  
अत्थन्तरं साधयता - किञ्चितं सदिसं फलं  
दस्सीयते असन्तं वा - सन्तं वा तं निद्दस्सनं  
३०५  
उदया समणिण्दस्स - यन्ति पापा पराभवं  
धम्मराजविरुद्धानं - ६ दीपयन्ता दुरन्ततं  
३०६  
सिरोनिक्खित्तचरणो - च्छरियान म्बुजानऽयं  
परमब्भुततं लोके - विञ्ञापेतत्तनो जिनो।  
    
१ विरोधिपि, विरोधिच २ पदजातिपि ३ पीणेति ४ साधुगुणेसुपि  
५ सम्पदो ६ सूचयन्ता।  
    
[स्ल् पगे ०२२] [\x २२।]        
३०७  
विभुतिया महन्तत्तं - अधिप्पायस्स वासियं  
परमुक्कंसतं यातं - तं महन्तत्तमिरितं।  
३०८  
किरीटरतनच्छाया - नुविद्धाऽतपचारणो  
पुरा परं सिरिं विण्दि - बोधिसत्तोऽभिनिक्खमा।  
३०९  
सत्तो सम्बोधियं बोधि - सत्तो सत्तहिताय सो  
हित्वा स्नेहरसाऽबद्ध - मपि राहुलमातरं  
३१०   
गोपेत्वा वण्णनीयं यं - किञ्चि दस्सीयते परं  
असमं वा समं तस्स - सदिसा वञ्चना मता।  
३११  
पुरतो न वसहस्सेसु - न पञ्चेसुचतादिनो  
मारो परेसु १ तस्सेऽसं - सहस्सं दसवड्ढितं  
३१२  
विवादमनुयुञ्जन्तो - मुनिण्दवदनिण्दुना  
सम्पुण्णो वण्दिमा नाऽयं - छत्तमेतं मनोभुनो।  
३१३  
पराऽनुवत्तनादीहि - निब्बिण्देनिऽह या कता  
थूकिरप्पकते साऽयं - सिया अप्पकतत्थुति।  
३१४  
सुखं जीवन्ति हरिणा २ - वनेस्वपरसेविनो  
३ अनायासोपलाहेहि - जलदब्भङ्कुरादिहि  
३१५  
उत्तरं उत्तरं यत्थ - पुब्बपुब्बविसेसनं  
सिया एकावली साऽयं - द्विधा विधिनिसेधतो।  
३१६  
४पादा नखालिरुचिरा - नखाली रंसिभासुरा   
रंसी तमोपहारेक - रसा सोभन्ति सत्थुनो।  
३१७  
असन्तुट्ठो यती नेव - सन्तोसो नाऽलयाहतो।  
नाऽलयो यो स जन्तुनं - नाऽनन्तब्यसनावहो  
३१८  
५ यहिं भुसियभुसत्तं - अञ्ञमञ्ञन्तु वत्थुनं  
विनाऽव सदिसत्तं तु - अञ्ञमञ्ञविभुसनं।  
३१९  
व्यामंसुमण्डलं तेन - मुनिना लोकबण्धुना  
महन्तिं विण्दती कन्तिं - सोऽपि तेनेच ६ तादिसिं  
३२०  
कथनं सहभावस्स - क्रियाय च गुणस्स च  
७ सहवुत्तीति विञ्ञेय्यं - तदुदाहरणं यथा-  
३२१  
जलन्ति चण्दरंसीहि - समिं सत्थुनखंसवो  
विजम्भति च चण्देन - समं तम्मुखचण्दिमा।  
३२२  
जिनोदयेन मलिनं - सह दुज्जनवेतसा  
पापं दिसा सुविमला - सह सज्जनचेतसा  
३२३  
विरोधिनं पदत्थानं - यत्थ संसग्गदस्सनं  
समुक्कंसाभिधानत्थं - मता साऽयं विरोधिता।  
    
१ तस्सेकं २ गरिणो ३ अनायासेनोपलबभ ४ पदा ५ यमहि।  
६ तादिसि ७ सहवुत्तन्ति।  
    
[स्ल् पगे ०२३] [\x २३।]       
३२४  
गुणा सभावमधुरा - अपिलोकेकबण्धुनो  
सेविता पापसेविनं - १ सम्पदुस्सन्ति मानसा।  
३२५  
यस्सकस्सचि दानेन - यस्स कस्सचि वण्थुनो  
विसिट्ठस्स यमादानं - परिवुत्तीति सा मता।  
३२६  
पुरा परेसं दत्वान - मनुञ्ञं नयनादिकं  
मुनिनासमनुप्पत्ता - दानि सब्बञ्ञुतासिरि।  
३२७  
किञ्चि दिस्वान विञ्ञाता - पटिपज्जति तं समं  
संसयापगतं वत्थुं - यत्थ सोऽयं भमो मतो।  
३२८  
समं दिसासुज्जलासु -जिनपादनखंसुना  
पस्सन्ता अभिनण्दन्ति - चण्दातपमना जना।  
३२९  
पवुच्चते यं नामादि - कवीनं भावबोधनं  
येन केनचि वण्णेन - भावो नमाऽयमिरितो।  
३३०  
ननु ते येव सन्ता नो - सागरा न कुलावला  
मनम्पि मरियादं ये - संवट्टेऽपि जहन्ति नो।  
३३१  
अङ्गाङगिभावा सदिस - बलभावा च बण्धने  
संसग्गो लङ्कतीनं यो - तं मिस्सन्ति पवुच्चति  
३३२  
पसत्वा मुनिनो पाद - नखरंसिमहानदी।  
अहो! गाऌहं निमुग्गेऽपि - २ सुखयत्येव ते जने।  
३३३  
वेसो सभावमधुरो - रूपं नेत्तरसायनं  
मधूव मुनिनो वावा - न सम्पीणेति कं जनं।  
३३४  
आसि नाम सियाऽत्थस्स - इट्ठस्सा सिंसनं यथा-  
तिलोकेकगती नाथो - पातु लोकमपायतो  
३३५  
रसप्पतीतिजनकं - जायते यं विभुसनं  
रसवन्तन्ति तं ञेय्यं - रसवन्तविधानतो।  
३३६  
रागाऽनतब्भुतसरोजमुखं धराय  
पादा ३ तिलोकगुरानोऽधिकबद्धरागा।  
आदाय निच्चसरसेन करेन गाऌहं  
सञ्चुम्बयन्ति सतताऽहितसम्भमेन।  
३३७  
इच्चाऽनुगम्म पुरिमाऽचरियानुभावं  
सङ्खेपतो निगदितोऽयमलङ्कतीनं  
भेदो परूपरि कवीहि विकप्पियानं  
को नम पस्सितुमलं खलु तासमन्तं  
    
इति सङ्घरक्खित महासामीपाद विरचिते सुबोधालङ्कारे  
अत्थालङ्कारावबोधो नाम चतुत्थो परिच्छेदो।  
    
१ सम्पदूसेन्ति २ सुखयन्तेव ३ तिलोकगरुनो।  
    
[स्ल् पगे ०२४] [\x २४।]        
३३८  
पटिहानवता लोक - वोहारमनुसारिना  
१ततोऽवित्यसमुल्लास - वेदिना कविना परं-  
३३९  
 हायीसम्बण्धिनो २ भावा - विभावा सानुभावका  
सम्पज्जन्ति निबद्धा ते - रसस्सादाय साधुनं।  
३४०  
चित्तवुत्तिविसेसा तु - भावयन्ति रसे यतो  
रत्यादयो ततो भाव - सद्देन परकित्तितो।  
३४१  
विरोधिनाऽञ्ञभावेन - यो भावो न तिरोकतो  
सीलेन ३ तिट्ठतीच्चेसो - ठायिभावोऽति सद्दितो।  
३४२  
रति-हासा च सोको च - ४ कोधुस्साहा भयम्पिच  
जिगुच्छा-विम्भया चेव-समो च नच ठायिनो।  
३४३  
तिरोहावाऽविभावादि - विसेसेनाऽभिमुख्यतो  
ये ते चरन्ति सीलेन - ते होन्ति व्यभिचारिनो।  
३४४  
निब्बेदोतक्क-सङ्का सम-धितु-जऌअता दीनतुग्गालसत्तं  
सुत्तं तासो गिलानुऽस्सुक-हरिस-सतिऽस्सा-५विसादाऽवहित्था  
चिन्ता-गब्बाऽपमराऽमरिय-मद-मतुऽम्माद मोहा विबोधो  
निद्दा-वेगा सवीऌआ ६मरण-चपलता व्याधि तेत्तिंस मेते।  
३४५  
समाहितत्तप्पभवं - सत्तं तेनोऽपपाधिता  
७सत्तिकाऽप्यनुभावत्ते - विसुं भावा भवन्ति ते।  
३४६  
थम्होपलय-रोमञ्चा - तथा सेदऽस्सु-वेपथु  
वेवण्णियं विस्सरता - भावाऽट्ठेते तु ७सत्तिका।  
३४७  
यदा रत्यादयो भावा - ठितिसिला न होन्ति चे  
तदा सब्बेऽपि ते भावा - भवन्ति व्यभिचारिनो।  
३४८  
विभावो कारणं तेसु - प्पत्तियुऽद्दीपने तथा  
यो सिया बोधको तेस - मनुभावोऽयमिरितो।  
३४९  
नेकहेतुं मनोवुत्ति - विसेसञ्च विभावितुं  
८भावं विभावानुभावा - वण्णिया बण्धने फुटं।  
३५०  
सविभावाऽनुभावेहि - भावा ते ते यथारहं  
वण्णनीया यथोवित्यं - लोकरूपानुगामिना।  
३५१  
चित्तवुत्तिविसेसत्ता - मानसा ७ सत्तिकाऽङ्गतो  
बहि निस्सटसेदादि - ९ रनुभावेहि वण्णिया।  
३५२  
सामाजिकानमानण्दो - यो बण्धत्थाऽनुसारिनं  
रसीयतीति तञ्ञूहि - रसो नामाऽयमिरितो।  
    
१ तथा २ भावविभावा ३ तिट्ठतेच्चेसो ४ कोधुस्साह भयम्पिच।  
५ विसदावहिद्धा ६ मरणसडपला ७ सान्तिका ८ भावा ९ अनुभावेहि,  
    
[स्ल् पगे ०२५] [\x २५।]        
३५३  
सविभावाऽनुभावेहि - सत्तिकव्यभिचारिहि   
अस्सादियत्तमानीय - मानो ठायेव सो रसो,  
३५४  
सिङ्गार-हकस्स-करुण-रुद्द-वीर-भयानका  
खीभच्छऽब्भुत-सन्ता च - रसा ठायीन नुक्कमा।  
३५५  
दुक्खरुपेऽयमानण्दो - कथं नु करुणादिके?  
सिया सोतुनमानत्दो - सोको वेस्सन्तरस्स हि।  
३५६  
रम्मदेसकलाकाल - वेसादिपटिसेवना  
युवानाऽञ्ञोञ्ञरत्तानं - पमोदो रतिरुच्चते-  
३५७  
यनुत्या ऽभावाऽनुभावाते - निबद्धा पोसयन्ति १ तं  
सोऽप्यायोगविप्पयोग - सम्होगानं वसा तिधा।  
३५८  
विकाराकतिआदीहि - अत्तनोऽथपरस्स वा  
भासो नीद्दा-समाऽलस्स - मुच्छादिव्यभिचारिहि।  
परिपोसे सिया हस्सो - २ भिय्योऽत्थिप्पभुतीन सो।  
३५९  
सितमिह विकासिनयनं - किञ्चालक्ख्यविजन्तुनं हसितं  
३मधुरस्सरं विभसितं - सऽंससिरोकम्पमुपहसितं।  
३६०  
अअपहसितं ४सजलक्खं - विक्खित्तङ्गं भवत्यतिहसितं  
द्वे द्वे कथिता तेसं - ५जेट्ठे मज्झेऽधमे पि च कमसो।  
३६१  
सोकरूपो तु करुणो - निट्ठप्पत्ति ट्ठानासनो  
तत्थाऽनुभावा रुदित - पलयत्थम्हकादयो  
विसादाऽलस्स-मरण-चिन्तादिव्यभिचारिनो।  
३६२  
कोधो मच्छरियादीहि - पोसे तास-मदादिही  
नयनारुणतादीहि - रुद्दो नाम रसो भवे।  
३६३  
पतापविक्कमादीहु - स्साहोविरोऽति सञ्ञितो  
रण-दान-दयायोगा-वीरोऽयं तिविधो भवे  
तेवाऽनुभावा धितीम- त्यादयो व्यभिचारिनो।  
३६४  
विकाराऽसनि-सत्तादि - भयुक्कं सो भयानको  
सेदादयोनुभावेत्थ - तासाऽदिव्यभिचारिनो।  
३६५  
जिगुच्छा रुधिरादीहि - पूत्यादीहि विरागतो  
बीभच्छो खोभनुऽब्बेगी -कमेन करुणायुतो  
नासा ६ विकुणनादीहि - सङ्कादीहिऽस्स पोसनं।  
    
१ नं २ भीयो ३ मधुरस्सनं ४ सजलक्खिं ५ जेट्ठमज्झेधमेपि  
चक्कमसो ६ विकुञ्चना।  
    
[स्ल् पगे ०२६] [\x २६।]       
३६६  
अतिलोकपदत्थेहि - विम्भयोऽयं रसोऽबभुतो  
तस्साऽनुभावा सेदस्सु - साधुवादादयो सियुं  
तासाऽवेग-धिति-प्पञ्ञा-होन्तेत्थ व्यभिचारिनो।  
३६७  
 हायीभावो समो मेत्ता - दया - मोदादिसम्भवो  
भावादिहि तदुक्कंसो - सन्तो सन्तनिसेवितो।  
    
इति सङ्घरक्खित महासामिपाद विरचिते  
सुबोधालङ्कारे रसभावावबोधो नाम  
पञ्चमो परिच्छेदो।  
    
येऽनन्ततन्तरतनाकरमण्थनेन  
मण्थाचले ल्लसितञाणवरेन लद्धा  
साराऽमताऽतिसुखिता सुखयन्ति चऽञ्ञे  
ते मे जयन्ति गुरवो गुरवो गुणेहि।  
    
सुबोधालङ्कारो निट्ठितो।

