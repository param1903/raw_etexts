+++
title = "Anguttaranikaya 4"

+++


## Intro
  
  
  
  
Anguttaranikaya 4  
  
  
  
  
Anguttaranikaya 4  
  
Input by the Sri Lanka Tripitaka Project  
  
  
[PTS Vol A - 4] [\z A /] [\f IV /]      
[PTS Page 001] [\q   1/]       
Aṅguttaranikāyo  
  
  
2. Catuttho bhāgo  
Sattakanipāto  
[BJT Page 278] [\x 278/]       
  
Aṅguttaranikāyo  
  
Sattakanipāto  
1. Paṭhamo paṇṇāsako  
  
1. Dhana vaggo  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मासम्बुद्धस्स।   
    
७। १। १। १।   
(पठम पियभिक्खू सुत्तं)  
१। एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
सत्तहि भिक्खवे, धम्मेहि समन्नागतो भिक्खू सब्रह्मचारीनं अप्पियो च होति  
अमनापो च अगरु च अभावनीयो च। कतमेहि सत्तहि:  
    
इध भिक्खवे, भिक्खू लाभकामो च होति, सक्कारकामो च, १ अनवञ्ञत्तिकामो च, अहिरिको  
च, अनोत्तप्पी च, पापिच्छो च, मिच्छादिट्ठि च।   
    
इमेहि खो भिक्खवे, सत्तहि धम्मेहि समन्नागतो भिक्खू सब्रह्मचारीनं अप्पियो च  
होति अमनापो च अगरु च अभावनीयो च।   
    
सत्तहि भिक्खवे, धम्मेहि समन्नागतो भिक्खू सब्रह्मचारीनं पियो च होति मनापो  
च गरु च भावनीयो च। कतमेहि सत्तही:  
    
[प्त्स् पगे ००२] [\क़् २।]       
इध भिक्खवे, भिक्खू न लाभकामो च होति, न सक्कारकामो च, न अनवञ्ञत्तिकामो च,  
हिरिमा च, ओत्तप्पी च, अप्पिच्छो च, सम्मादिट्ठि च।   
    
इमेहि खो भिक्खवे, सत्तही धम्मेहि समन्नागतो भिक्खू सब्रह्मचारीनं पियो च  
होति मनापो च गरु च भावनीयो चाति।   
    
१ भोति मछसं।   
    
[ब्ज्त् पगे २८०] [\x २८०।]       
    
७। १। १। २  
(दुतिय पियभिक्खू सुत्तं)  
(सावत्थिनिदानं)  
    
२। सत्तहि भिक्खवे, धम्मेहि समन्नागतो भिक्खू सब्रह्मचारीनं अप्पियो च होति  
अमनापो च अगरु च अभावनीयो च। कतमेहि सत्तही:  
    
इध भिक्खवे, भिक्खू लाभकामो च होति, सक्कारकामो च, अनवञ्ञत्तिकामो च, अहिरिको  
च, अनोत्तप्पि च, इस्सूकी च, मच्छरी च।   
    
इमेहि खो भिक्खवे, सत्तहि धम्मेहि समन्नागतो भिक्खू सब्रह्मचारीनं अप्पियो च  
होति अमनापो च अगरु च अभावनीयो च।   
    
सत्तहि भिक्खवे, धम्मेहि समन्नागतो भिक्खु सब्रह्मचारीनं पियो च होति मनापो  
च गरु च भावनीयो च। कतमेहि सत्तही?  
    
इध भिक्खवे भिक्खु न लाभकामो च होति, न सक्कारकामो च, न अनवञ्ञत्तिकामो च,  
हिरिमा च, ओत्तप्पी च, अनुस्सुकी च, अमच्छरी च।   
    
इमेहि खो भिक्खवे, सत्तहि धम्मेहि समन्नागतो भिक्खु सब्रह्मचारीनं पियो च  
होति मनापो च गरु च भावनीयो चाति।   
    
[प्त्स् पगे ००३] [\क़् ३।]       
७। १। १। ३  
(सङ्खित्त सत्तबल सुत्तं)  
(सावत्थिनिदानं)  
३। सत्तिमानि भिक्खवे, बलानि। कतमानि सत्त:  
सद्धाबलं, विरियबलं, हिरिबलं, ओत्तप्पबलं, सतिबलं, समा धिबलं, पञ्ञाबलं।  
इमानि खो भिक्खवे सत्तबलानि।   
    
१। सद्धाबलं विरियबलं हिरिओत्तप्पियं बलं १  
सतिबलं समाधी च पञ्ञा वे सत्तमं बलं।   
एतेहि बलवा भिक्खू सुखं जीवती पण्डितो।   
    
२। योनिसो विचिने धम्मं पञ्ञायत्थं विपस्सति।   
पज्जोतस्सेव निब्बानं विमोक्खो होति चेतसो, ति।   
    
१सद्धाबलं विरियञ्च हिरि ओत्तप्पियं बलं मछसं।   
    
[ब्ज्त् पगे २८२] [\x २८२।]       
७। १। १। ४  
(वित्थतसत्तबल सुत्तं)  
(सावत्थिनिदानं)  
    
४। सत्तिमानी भिक्खवे, बलानि। कतमानि सत्त:  
सद्धाबलं, विरियबलं, हिरिबलं, ओत्तप्पबलं, सतिबलं, समाधिबलं, पञ्ञाबलं।   
(१) कतमञ्च भिक्खवे, सद्धाबलं:  
    
इध भिक्खवे अरियसावको सद्धो होति सद्दहति तथागतस्स बोधिं: "इतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुस्सानं बुद्धो भगवा"ति। इदं वुच्चति भिक्खवे  
सद्धाबलं।   
    
(२) कतमञ्च भिक्खवे, विरियबलं:  
    
इध भिक्खवे, अरियसावको आरद्धविरियो विहरति: अकुसलानं धम्मानं पहानाय,  
कुसलानं धम्मानं उपसम्पदाय, थामवा दऌहपरक्कमो अनिक्खित्तधुरो कुसलेसु  
धम्मेसु। इदं वुच्चति भिक्खवे, विरियबलं।   
(३) कतमञ्च भिक्खवे, हिरिबलं:  
    
इध भिक्खवे, अरियसावको हिरिमा होति, हिरीयति कायदुच्चरितेन, वचीदुच्चरितेन,  
मनोदुच्चरितेन, हिरीयति [प्त्स् पगे ००४] [\क़् ४।] पापकानं अकुसलानं धम्मानं  
समापत्तिया। इदं वुच्चति भिक्खवे, हिरिबलं।   
    
(४) कतमञ्च भिक्खवे, ओत्तप्पबलं:  
इध भिक्खवे, अरियसावको ओत्तप्पी होति, ओत्तपति कायदुच्चरितेन, वचीदुच्चरितेन,  
मनोदुच्चरितेन, ओत्तपति पापकानं अकुसलानं धम्मानं समापत्तिया। इदं वुच्चति  
भिक्खवे, ओत्तप्पबलं।   
    
(५) कतमञ्च भिक्खवे, सतिबलं:  
    
इध भिक्खवे, अरियसावको सतिमा होति परमेन सतिनेपक्केन समन्नागतो चिरकतम्पि  
चिरभासितम्पि सरिता अनुस्सरिता। इदं वुच्चति भिक्खवे, सतिबलं।   
    
(६) कतमञ्च भिक्खवे, समाधिबलं:  
    
इध भिक्खवे, अरियसावको विविच्चेव कामेहि विविच्च अकुसलेहि धम्मेहि सवितक्कं  
सविचारं विवेकजं पीतिसुखं चतुत्थञ्झानं उपसम्पज्ज विहरति। इदं वुच्चति  
भिक्खवे, समाधिबलं।   
    
[ब्ज्त् पगे २८४] [\x २८४।]       
(७) कतमञ्च भिक्खवे, पञ्ञाबलं:  
    
इध भिक्खवे अरियसावको पञ्ञवा होति उदयत्थगामिनिया पञ्ञाय समन्नागतो अरियाय  
निब्बेधिकाय सम्मा दुक्खक्खयगामिनिया। इदं वुच्चति भिक्खवे, पञ्ञाबलं।   
    
इमानि खो भिक्खवे, सत्तबलानि।   
    
३। सद्धाबलं विरियबलं१ हिरिओत्तप्पियं बलं  
सतिबलं समाधि च पञ्ञा वे सत्तमं बलं।   
एतेहि बलवा भिक्खू सुखं जीवति पण्डितो।   
    
४। योनिसो विचिने धम्मं पञ्ञायत्थं विपस्सति  
पज्जोतस्सेव निब्बानं विमोखो होति चेतसो, ति।   
    
७। १। १। ५  
(सङ्खित्त धन सुत्तं)  
(सावत्थिनिदानं)  
५। सत्तिमानि भिक्खवे, धनानि। कतमानि सत्त:  
सद्धाधनं, सीलधनं, हिरिधनं, ओत्तप्पधनं, सुतधनं, चागधनं,  
पञ्ञाधनं।   
[प्त्स् पगे ००५] [\क़् ५।]       
    
इमानि खो भिक्खवे, सत्त धनानी, ति  
    
५। सद्धाधनं सीलधनं हिरि ओत्तप्पियं धनं  
सुतधनं च चागो च पञ्ञा वे सत्तमं धनं।   
    
६। यस्स एते धना अत्थि इत्थिया पुरिसस्स वा  
अदऌइद्दोति तं आहु अमोघं तस्स जीवितं।   
    
७। तस्मा सद्धञ्च सीलञ्च, पसादं धम्मदस्सनं  
अनुयुञ्जेथ मेधावी सरं बुद्धान सासनं, ति।   
    
७। १। १। ६  
(वित्थतधन सुत्तं)  
(सावत्थिनिदानं)  
६। सत्तिमानि भिक्खवे, धनानि, कतमानि सत्त:  
सद्धाधनं, सीलधनं, हिरिधनं, ओत्तप्पधनं, सुतधनं, चागधनं,  
पञ्ञाधनं।   
(१) कतमञ्च भिक्खवे, सद्धाधनं:  
    
इध भिक्खवे, अरियसावको सद्धो होति। सद्दहति तथागतस्स बोधिं: इतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथि सत्था देवमनुस्सानं बुद्धो भगवा"ति इदं वुच्चति भिक्खवे,  
सद्धाधनं।   
    
१सद्धाबलं चिरियञ्च मछसं  
[ब्ज्त् पगे २८६] [\x २८६।]       
    
(२) कतमञ्च भिक्खवे, सीलधनं:  
    
इध भिक्खवे, अरियसावको पाणातिपाता पटिविरतो होति, अदिन्नादाना पटिविरतो होति,  
कामेसुमिच्छाचारा पटिविरतो होति, मुसावादा पटिविरतो होति, सुरामेरय  
मज्जपमादट्ठाना पटिविरतो होति। इदं वुच्चति भिक्खवे, सीलधनं।   
    
(३) कतमञ्च भिक्खवे, हिरिधनं:  
    
इध भिक्खवे, अरियसावको हिरिमा होति। हिरियति कायदुच्चरितेन वचीदुच्चरितेन,  
मनोदुच्चरितेन, हिरीयति पापकानं अकुसलानं धम्मानं समापत्तिया। इदं वुच्चति  
भिक्खवे, हिरिधनं।   
    
(४) कतमञ्च भिक्खवे, ओत्तप्पधनं:  
    
इध भिक्खवे, अरियसावको ओत्तप्पी होति। ओत्तपति कायदुच्चरितेन, वचिदुच्चरितेन,  
मनोदुच्चरितेन, ओत्तपति पापकानं अकुसलानं धम्मानं समापत्तिया। इदं वुच्चति  
भिक्खवे, ओत्तप्पधनं।   
    
(५) कतमञ्च भिक्खवे, सुतधनं:  
    
[प्त्स् पगे ००६] [\क़् ६।] इध भिक्खवे, अरियसावको बहुस्सुतो होति सुतधरो  
सुतसन्निचयो। ये ते धम्मा आदिकल्याणा मज्झेकल्याणा परियोसानकल्याणा सात्थं  
सव्यञ्जनं केवलपरिपुण्णं परिसुद्धं, ब्रह्मचरियं अभिवदन्ति, तथारूपास्स  
धम्मा बहुस्सुता होन्ति, धता वचसा परिचिता मनसानुपेक्खिता दिट्ठिया सुप्पटिविद्धा,  
इदं वुच्चति भिक्खवे, सुतधनं।   
    
(६) कतमञ्च भिक्खवे, चागधनं:  
    
इध भिक्खवे, अरियसावको विगतमलमच्छेरेन चेतसा अगारं अज्झावसति, मुत्तचागो  
पयतपाणी वोस्सग्गरतो यावयोगो दानसंविभागरतो। इदं वुच्चति भिक्खवे,  
चागधनं।   
    
(७) कतमञ्च भिक्खवे, पञ्ञाधनं:  
    
इध भिक्खवे, अरियसावको पञ्ञवा होति उदयत्थगामिनिया पञ्ञाय समन्नागतो अरियाय  
निब्बेधिकाय सम्मा दुक्खक्खय गामिनिया। इदं वुच्चति भिक्खवे, पञ्ञाधनं।   
इमानि खो भिक्खवे, सत्त धनानी, ति।   
    
८। सद्धाधनं सीलधनं हिरि ओत्तप्पियं धनं  
सुतधनं च चागो च पञ्ञा वे सत्तमं धनं।   
    
९। यस्स एते धना अत्थि इत्थिया पुरिसस्स वा  
अदऌइद्दोति तं आहु अमोघं तस्स जीवितं।   
    
१०। तस्मा सद्धञ्च सीलञ्च पसादं धम्मदस्सनं  
अनुयुञ्जेथ मेधावि सरं बुद्धान सासनन्ति।   
    
[ब्ज्त् पगे २८८] [\x २८८।]       
    
७। १। १। ७।  
(उग्गमहामत्तसुत्तं) (सावत्थिनिदानं)  
७। अथ खो उग्गो राजमहामत्तो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो उग्गो राजमहामत्तो भगवन्तं  
एतदवोच:  
    
अच्छरियं भन्ते, अब्भूतं भन्ते, याव अड्ढो चायं भन्ते, मिगारो रोहणेय्यो याव  
महद्धनो याव महाभोगोति।   
    
[प्त्स् पगे ००७] [\क़् ७।]       
किव अड्ढा पनुग्ग, मिगारो रोहणेय्यो कीव महद्धनो कीव महाभोगोति।   
    
सतं भन्ते, सहस्सानं हिरञ्ञस्स, को पन वादो रूपियस्साति?  
    
अत्थि खो१ एतं उग्ग धनं, नेतं नत्थिति वदामि। तञ्च खो एतं उग्ग, धनं  
साधारणं अग्गिना उदकेन राजूहि चोरेहि अप्पियेहि दायादेहि।   
    
सत्त खो इमानि उग्ग, धनानि असाधारणानि अग्गिना उदकेन राजूही चोरेहि अप्पियेहि  
दायादेहि। कतमानि सत्त:  
    
सद्धाधनं, सीलधनं, हिरिधनं, ओत्तप्पधनं, सुतधनं, चागधनं,  
पञ्ञाधनं। इमानि खो उग्ग, सत्त धनानि असाधारणानि अग्गिना उदकेन राजूही चोरेहि  
अप्पियेहि दायादेहि, ति।   
    
११। सद्धाधनं सीलधनं हिरि ओत्तप्पियं धनं  
सुतधनं च चागो च पञ्ञा वे सत्तमं धनं।   
    
१२। यस्स एते धना अत्थि इत्थिया पुरिसस्स वा  
सवे महद्धनो लोके अजेय्यो देवमानुसे।   
    
१३। तस्मा सद्धञ्च सीलञ्च पसादं धम्मदस्सनं  
अनुयुञ्जेथ मेधावि सरं बुद्धान सासनन्ति।   
    
७। १। १। ८  
(सत्तसञ्ञोजन सुत्तं)  
(सावत्थि निदानं)  
    
८। सत्तिमानि भिक्खवे, सञ्ञोजनानी। कतमानि सत्त:  
    
अनुनयसञ्ञोजनं, पटिघसञ्ञोजनं, दिट्ठिसञ्ञोजनं, विचिकिच्छासञ्ञोजनं,  
मानसञ्ञोजनं, भवरागसञ्ञोजनं, अविज्जासञ्ञोजनं।   
इमानि खो भिक्खवे सत्त सञ्ञोजनानीति।   
    
१। अत्थिको सीमु।   
    
[ब्ज्त् पगे २९०] [\x २९०।]       
    
७। १। १। ९  
(सञ्ञोजनप्पहान सुत्तं)  
(सावत्थिनिदानं)  
    
९। सत्तन्नं भिक्खवे, सञ्ञोजनानं पहानाय समुच्छेदाय ब्रह्मचरियं वुस्सति।  
कतमेसं सत्तन्नं:  
    
[प्त्स् पगे ००८] [\क़् ८।]       
अनुनयसञ्ञोजनस्स पहानाय समुच्छेदाय ब्रह्मचरियं वुस्सति। पटिघसञ्ञोजनस्स  
पहानाय समुच्छेदाय ब्रह्मचरियं वुस्सति। दिट्ठिसञ्ञोजनस्स पहानाय  
समुच्छेदाय ब्रह्मचरियं वुस्सति। विचिकिच्छासञ्ञोजनस्स पहानाय समुच्छेदाय  
ब्रह्मचरियं वुस्सति। मानसञ्ञोजनस्स पहानाय समुच्छेदाय ब्रह्मचरियं वुस्सति।  
भवरागसञ्ञोजनस्स पहानाय समुच्छेदाय ब्रह्मचरियं वुस्सति। अविज्जासञ्ञोजनस्स  
पहानाय समुच्छेदाय ब्रह्मचरियं वुस्सति।   
    
इमेसं खो भिक्खवे, सत्तन्नं सञ्ञोजनानं पहानाय समुच्छेदाय ब्रह्मचरियं  
वुस्सति।   
    
यतो च खो भिक्खवे भिक्खुनो अनुनयसञ्ञोजनं पहीनं होति उच्छिन्नमूलं  
तालावत्थुकतं अनभावकतं आयतिं अनुप्पादधम्मं यतो च खो भिक्खवे  
भिक्खुनो अनुनयपटिघसञ्ञोजनं पहीनं होति उच्छिन्नमूलं तालावत्थुकतं  
अनभावकतं आयतिं अनुप्पादधम्मं यतो च खो भिक्खवे भिक्खुनो  
अनुनयदिट्ठिसञ्ञोजनं पहीनं होति उच्छिन्नमूलं तालावत्थुकतं अनभावकतं  
आयतिं अनुप्पाद धम्मं यतो च खो भिक्खवे भिक्खुनो अनुनयविचिकिच्छासञ्ञोजनं  
पहीनं होति उच्छिन्नमूलं तालावत्थुकतं अनभावकतं आयतिं अनुप्पादधम्मं  
यतो च खो भिक्खवे भिक्खुनो अनुनयमानसञ्ञोजनं पहीनं होति उच्छिन्नमूलं  
तालावत्थुकतं अनभावकतं आयतिं अनुप्पादधम्मं यतो च खो भिक्खवे  
भिक्खुनो अनुनयभवरागसञ्ञोजनं पहीनं होति उच्छिन्नमूलं तालावत्थुकतं  
अनभावकतं आयतिं अनुप्पादधम्मं यतो च खो भिक्खवे भिक्खुनो  
अनुनयअविज्जासञ्ञोजनं पहीनं होति उच्छिन्नमूलं तालावत्थुकतं अनभावकतं आयति  
अनुप्पादधम्मं, अयं वुच्चति भिक्खवे, भिक्खु अच्छेच्छि तण्हं, वावत्तयि  
सञ्ञोजनं, सम्मा मानाभि समया अन्तमकासि दुक्खस्साति।   
    
७। १। १। १०  
(मच्छरियसंयोजन सुत्तं)  
(सावत्थिनिदानं)  
    
१०। सत्तिमानी भिक्खवे, सञ्ञोजनानि: कतमानि सत्त:  
    
अनुनयसञ्ञोजनं, पटिघसञ्ञोजनं, दिट्ठिसञ्ञोजनं, विचिकिच्छासञ्ञोजनं,  
मानसञ्ञोजनं, इस्सासञ्ञोजनं, मच्छरियसञ्ञोजनं  
    
इमानि खो भिक्खवे, सत्त सञ्ञोजनानीति।   
    
धनवग्गो पठमो।   
    
तस्सुद्दानं:  
[प्त्स् पगे ००९] [\क़् ९।]       
द्वेपियानि बलन्धनं, सङ्खित्तञ्चेव वित्थतं  
उग्गंसञ्ञोजनञ्चेव पहानं मच्छरियेनचा, ति। १  
    
१ द्वे पियद्वे बल धनं असञ्ञि मे सङ्खित्तञ्चेव वित्थतं।   
उग्गसञ्ञोजनं चेव पहानमच्छरियेन चा, ति सीमु।   
    
[ब्ज्त् पगे २९२] [\x २९२।]       
    
२। अनुसयवग्गो  
७। १। २। १  
(अनुसय सुत्तं)  
(सावत्थिनिदानं)  
११। सत्तिमे भिक्खवे, अनुसया। कतमे सत्त:  
    
कामारागानुसयो, पटिघानुसयो, दिट्ठानुसयो, विचिकिच्छानुसयो, मानानुसयो,  
भवरागानुसयो, अविज्जानुसयो।   
    
इमे खो भिक्खवे, सत्त अनुसयाति।   
    
७। १। २। २  
(अनुसयप्पहान सुत्तं)  
(सावत्थिनिदानं)  
    
१२। सत्तन्नं भिक्खवे अनुसयानं पहानाय१ समुच्छेदाय ब्रह्मचरियं वुस्सति।  
कतमेसं सत्तन्नं:  
कामरागानुसयस्स पहानाय समुच्छेदाय ब्रह्मचरियं वुस्सति।  
पटिघानुसयस्सपहानाय समुच्छेदाय ब्रह्मचरियं वुस्सति। दिट्ठानुसयस्स  
पहानाय समुच्छेदाय ब्रह्मचरियं वुस्सति। विचिकिच्छानुसयस्स पहानाय  
समुच्छेदाय ब्रह्मचरियं वुस्सति। मानानुसयस्स पहानाय समुच्छेदाय  
ब्रह्मचरियं वुस्सति। भवरागानुसयस्स पहानाय समुच्छेदाय ब्रह्मचरियं  
वुस्सति। अविज्जानुसयस्स पहानाय मुच्छेदाय ब्रह्मचरियं वुस्सति।   
    
इमेसं खो भिक्खवे, सत्तन्नं अनुसयानं पहानाय समुच्छोदाय ब्रह्मचरियं  
वुस्सति।   
यतो च खो भिक्खवे, भिक्खुनो कामरागानुसयो पहीनो होति उच्छिन्नमूलो  
तालावत्थुकतो अनभावकतो२ आयतिं अनुप्पादधम्मो, यतो च खो भिक्खवे, भिक्खूनो  
पटिघानुसयो पहीनो होति उच्छिन्नमूलो तालावत्थुकतो अनभावकतो२ आयतिं  
अनुप्पादधम्मो, यतो च खो भिक्खवे, भिक्खुनो दिट्ठानुसयो पहीनो होति  
उच्छिन्नमूलो तालावत्थुकतो अनभावकतो२ आयतिं अनुप्पादधम्मो, यतो च खो  
भिक्खवे, भिक्खुनो विचिकिच्छानुसयो पहीनो होति उच्छिन्नमूलो तालावत्थुकतो  
अनभावकतो आयतिं अनुप्पादधम्मो, यतो च खो भिक्खवे, भिक्खुनो मानानुसयो  
पहीनो होति उच्छिन्नमूलो तालावत्थुकतो अनभावकतो आयतिं अनुप्पादधम्मो, यतो च  
खो भिक्खवे, भिक्खुनो भवरागानुसयो पहीनो होति उच्छिन्नमूलो तालावत्थुकतो  
अनभावकतो आयतिं अनुप्पादधम्मो, यतो च खो भिक्खवे, भिक्खुनो अविज्जानुसयो  
पहीनो होति उच्छिन्नमूलो तालावत्थुकतो अनभावकतो आयतिं अनुप्पादधम्मो, अयं  
वुच्चति भिक्खवे भिक्खु निरनुसयो३ अच्छेच्छि तण्हं वावत्तयि४ सञ्ञोजनं सम्मा  
मानाभिसमया अन्तमकासि दुक्खस्साति।   
[प्त्स् पगे ०१०] [\क़् १०।]        
    
७। १। २। ३।   
(कुलूपगमन सुत्तं)*  
(सावत्थिनिदानं)  
    
१३। सत्तहि भिक्खवे, अङ्गेहि समन्नागतं कुलं अनुपगन्त्वा वा नालं उपगन्तुं,  
उपगन्त्वा वा नालं उपनिसीदितुं। कतमेहि सत्तही:  
    
न मनापेन पच्चुट्ठेन्ति। न मनापेन अभिवादेन्ति। न मनापेन आसनं देन्ति।  
सन्तमस्स परिगुहन्ति। बहुकम्पि थोकं देन्ति। पणीतम्पि लूखं देन्ति। असक्कच्चं  
देन्ति नो सक्कच्चं।   
    
इमेहि खो भिक्खवे, सत्तहि अङ्गेहि समन्नागतं कुलं अनुपगन्त्वा वा नालं उपगन्तुं,  
उपगन्त्वा वा नालं उपनिसीदितुं।   
    
१। "समुग्घाताय" इतिच, सीमु। २। अनभावङ्कतो मछसं ३। निरनुसयो मछसं,  
नदिस्सते ४। विवत्तयि मछसं, *कुलसुत्त मछसं।   
    
[ब्ज्त् पगे २९४] [\x २९४।]       
    
सत्तहि भिक्खवे अङ्गेहि समन्नागतं कुलं अनुपगन्त्वा वा अलं उपगन्तुं, उपगन्त्वा  
वा अलं उपनिसीदितुं। कतमेहि सत्तहि   
मनापेन पच्चुट्ठेन्ति, मनापेन अभिवादेन्ति, मनापेन आसनं देन्ति, सन्तमस्स न  
परिगुहन्ति, बहुकम्पि बहुकं देन्ति, पणीतम्पि पणीतं देन्ति, सक्कच्चं देन्ति नो  
असक्कच्चं।   
    
इमेहि खो भिक्खवे सत्तहि अङ्गेहि समन्नागतं कुलं अनुपगन्त्वा वा अलं उपगन्तुं,  
उपगन्त्वा वा अलं उपनिसीदितुन्ति।   
    
७। १। २। ४  
(आहुनेय्यपुग्गल सुत्तं)  
(सावत्थिनिदानं)  
१४। सत्तिमे भिक्खवे पुग्गला आहुनेय्या पाहुनेय्या दक्खिणेय्या अञ्जलिकरणीया अनुत्तरं  
पुञ्ञक्खेत्तं लोकस्स। कतमे सत्त:  
    
उभतोभागविमुत्तो, पञ्ञाविमुत्तो, कायसक्खि, दिट्ठप्पत्तो, सद्धाविमुत्तो,  
धम्मानुसारी, सद्धानुसारी,   
    
[प्त्स् पगे ०११] [\क़् ११।]       
इमे खो भिक्खवे सत्त पुग्गला आहुनेय्या, पाहुनेय्या, दक्खिणेय्या, अञ्जलिकरणीया,  
अनुत्तरं पुञ्ञक्खेत्तं लोकस्साति।   
    
७। २। ९। ५  
(उदकूपमपुग्गल सुत्तं)  
(सावत्थिनिदानं)  
१५। सत्तिमे भिक्खवे उदकूपमा पुग्गला सन्तो संविज्जमाना लोकस्मिं। कतमे सत्त:  
    
इध भिक्खवे एकच्चो पुग्गलो सकिं निमुग्गो निमुग्गोव होति। इध पन भिक्खवे  
एकच्चो पुग्गलो उम्मुज्जित्वा निमुज्जति। इध पन भिक्खवे एकच्चो पुग्गलो उम्मुज्जित्वा ठितो  
होति। इध पन भिक्खवे एकच्चो पुग्गलो उम्मुज्जित्वा विपस्सति। विलोकेति। इध पन  
भिक्खवे एकच्चो पुग्गलो उम्मुज्जित्वा पतरति। इध पन भिक्खवे एकच्चो पुग्गलो  
उम्मुज्जित्वा पतिगाधप्पत्तो होति। इध पन भिक्खवे एकच्चो पुग्गलो उम्मुज्जित्वा तिण्णो  
होति पारगतो थले तिट्ठति ब्राह्मणो।   
    
(१) कथञ्च भिक्खवे पुग्गलो सकिं निमुग्गो निमुग्गोव होति: इध पन भिक्खवे  
एकच्चो पुग्गलो समन्नागतो होति एकन्त काऌअकेहि अकुसलेहि धम्मेही। एवं खो  
भिक्खवे पुग्गलो सकिं निमुग्गो निमुग्गोव होति।   
    
[ब्ज्त् पगे २९६] [\x २९६।]       
(२) कथञ्च भिक्खवे पुग्गलो उम्मुज्जित्वा निमुज्जति: इध भिक्खवे एकच्चो पुग्गलो  
उम्मुज्जति " साधु सद्धा कुसलेसु धम्मेसु, साधु हिरि कुसलेसु धम्मेसु, साधु  
ओत्तप्पं कुसलेसु धम्मेसु, साधु विरियं कुसलेसु धम्मेसु, साधु पञ्ञा कुसलेसु  
धम्मेसू"ति तस्स सा सद्धा नेव तिट्ठति, नो वड्ढति, हायतेव।तस्स सा हिरि नेव  
तिट्ठति,नो वड्ढति,हायतेव। तस्स तं ओत्तप्पं नेव तिट्ठति, नो वड्ढति, हायतेव।  
तस्स तं विरियं नेव तिट्ठति, नो वड्ढति, हायतेव। तस्स सा पञ्ञा नेव तिट्ठति, नो  
वड्ढति, हायतेव। एवं खो भिक्खवे पुग्गलो उम्मुज्जित्वा निमुज्जति।   
    
(३) कथञ्च भिक्खवे पुग्गलो उम्मुज्जित्वा ठितो होति: [प्त्स् पगे ०१२] [\क़् १२।] इध  
भिक्खवे एकच्चो पुग्गलो उम्मुज्जति " साधु सद्धा कुसलेसु धम्मेसु, साध हिरि  
कुसलेसु धम्मेसु, साधु ओत्तप्पं कुसलेसु धम्मेसु, साधु विरियं कुसलेसु  
धम्मेसु, साधु पञ्ञा कुसलेसु धम्मेसु"ती। तस्स सा सद्धा नेव हायति, नो वड्ढति,  
ठिता होति। तस्स सा हिरि नेव हायति, नो वड्ढति, ठिता होति। तस्स तं ओत्तप्पं नेव हायति,  
नो वड्ढति, ठिता होति। तस्स तं विरियं नेव हायति, नो वड्ढति, ठिता होति, तस्स सा  
पञ्ञा नेव हायति, नो वड्ढति, ठिता होति। एवं खो भिक्खवे पुग्गलो उम्मुज्जित्वा ठितो  
होति।   
    
(४) कथञ्च भिक्खवे पुग्गलो उम्मुज्जित्वा विपस्सति, विलोकेति: इध पन भिक्खवे एकच्चो  
पुग्गलो उम्मुज्जति "साधु सद्धा कुसलेसु धम्मेसु, साधु हिरि कुसलेसु धम्मेसु,  
साधु ओत्तप्पं कुसलेसु धम्मेसु, साधु विरियं कुसलेसु धम्मेसु, साधु पञ्ञा  
कुसलेसु धम्मेसू"ति। सो तिण्णं संयोजनानं परिक्खया सोतापन्नो होति  
अविनिपातधम्मो नियतो सम्बोधिपरायनो। एवं खो भिक्खवे पुग्गलो उम्मुज्जित्वा  
विपस्सति। विलोकेति।   
    
(५) कथञ्च भिक्खवे पुग्गलो उम्मुज्जित्वा पतरति: इध भिक्खवे एकच्चो पुग्गलो  
उम्मुज्जति " साधु सद्धा कुसलेसु धम्मेसु, साधु हिरि कुसलेसु धम्मेसु, साधु  
ओत्तप्पं कुसलेसु धम्मेसु, साधु विरियं कुसलेसु धम्मेसु, साधु पञ्ञा कुसलेसु  
धम्मेसू"ति। सो तिण्णं संयोजनानं परिक्खया रागदोसमोहानं तनुत्ता सकदागामि  
होति। सकिदेव इमं लोकं आगन्त्वा दुक्खस्सन्तं करोति। एवं खो भिक्खवे पुग्गलो  
उम्मुज्जित्वा पतरति।   
(६) कथञ्च भिक्खवे पुग्गलोउम्मुज्जित्वा पतिगाधप्पत्तो होति: इध भिक्खवे एकच्चो  
पुग्गलो उम्मुज्जति " साधु सद्धा कुसलेसु धम्मेसु, साधु हिरि कुसलेसु धम्मेसु,  
साधु ओत्तप्पं कुसलेसु धम्मेसु, साधु विरियं कुसलेसु धम्मेसु, साधु पञ्ञा  
कुसलेसु धम्मेसू"ति। सो पञ्चन्नं ओरम्भागियानं संयोजनानं परिक्खया ओपपातिको  
होति तत्थपरिनिब्बायी अनावत्तिधम्मो तस्मा लोका। एवं खो भिक्खवे पुग्गलो  
उम्मुज्जित्वा पतिगाधप्पत्तो होति।   
    
(७) कथञ्च भिक्खवे पुग्गलो उम्मुज्जित्वा तिण्णो होति पारगतो थले तिट्ठति ब्राह्मणो:  
[प्त्स् पगे ०१३] [\क़् १३।] इध भिक्खवे एकच्चो पुग्गलो उम्मुज्जति "साधु सद्धा  
कुसलेसु धम्मेसु, साधु हिरि कुसलेसु धम्मेसु, साधु ओत्तप्पं कुसलेसु धम्मेसु,  
साधु विरियं कुसलेसु धम्मेसु, साधु पञ्ञा कुसलेसु धम्मेसु"ति। सो आसवानं खया  
अनासवं चेतो विमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरति। एवं खो भिक्खवे पुग्गलो उम्मुज्जित्वा तिण्णो होति पारगतो थले  
तिट्ठति ब्राह्मणो।   
    
इमे खो भिक्खवे सत्त उदकूपमा पुग्गला सन्तो संविज्जमाना लोकस्मिन्ति।   
    
[ब्ज्त् पगे २९८] [\x २९८।]       
    
७। १। २। ६  
(अनिच्चानुपस्सी सुत्तं)  
(सावत्थिनिदानं)  
    
१६। सत्तिमे भिक्खवे, पुग्गला आहुनेय्या पाहुनेय्या दक्खिणेय्या अञ्जलिकरणीया अनुत्तरं  
पुञ्ञक्खेत्तं लोकस्स। कतमे सत्त:  
(१) इध भिक्खवे, एकच्चो पुग्गलो सब्बसङ्खारेसु अनिच्चानुपस्सी विहरति अनिच्चसञ्ञी  
अनिच्चपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरति। अयं भिक्खवे, पठमो  
पुग्गलो आहुनेय्यो पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं  
लोकस्स।   
    
अनिच्चानुपस्सी   
(२) पुन च परं भिक्खवे, इधेकच्चो पुग्गलो सब्बसङ्खारेसु अनिच्चानुपस्सी विहरति  
अनिच्चसञ्ञी अनिच्चपटिसंवेदी सततं समितं अब्बोकिण्णं चेतसा अधिमुच्चमानो  
पञ्ञाय परियोगाहमानो। तस्स अपुब्बं अचरिमं आसवपरियादानञ्च होति  
जीवितपरियादानञ्च। अयं भिक्खवे, दुतियो पुग्गलो आहुनेय्यो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्स।   
    
(३) पुन च परं भिक्खवे, इधेकच्चो पुग्गलो सब्बसङ्खारेसु अनिच्चानुपस्सी विहरति  
अनिच्चसञ्ञी अनिच्चपटिसंवेदी सततं समितं अब्बोकिण्णं चेतसा अधिमुच्चमानो  
पञ्ञाय परियोगाहमानो। सो पञ्चन्नं [प्त्स् पगे ०१४] [\क़् १४।] ओरम्भागियानं  
सञ्ञोजनानं परिक्खया अन्तरापरिनिब्बायी होति। अयं भिक्खवे, ततियो पुग्गलो आहुनेय्यो  
पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स।   
    
(४) पुन च परं भिक्खवे, इधेकच्चो पुग्गलो सब्बसङ्खारेसु अनिच्चानुपस्सी विहरति  
अनिच्चसञ्ञी अनिच्चपटिसंवेदी सततं समितं अब्बोकिण्णं चेतसा अधिमुच्चमानो  
पञ्ञाय परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
उपहच्चपरिनिब्बायी होति। अयं भिक्खवे, चतुत्थो पुग्गलो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स।   
    
(५) पुन च परं भिक्खवे, इधेकच्चो पुग्गलो सब्बसङ्खारेसु अनिच्चानुपस्सी विहरति  
अनिच्चसञ्ञी अनिच्चपटिसंवेदी सततं समितं अब्बोकिण्णं चेतसा अधिमुच्चमानो  
पञ्ञाय परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
असङ्खारपरिनिब्बायी होति। अयं भिक्खवे, पञ्चमो पुग्गलो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स।   
    
(६) पुन च परं भिक्खवे, इधेकच्चो पुग्गलो सब्बसङ्खारेसु अनिच्चानुपस्सी विहरति  
अनिच्चसञ्ञी अनिच्चपटिसंवेदी सततं समितं अब्बोकिण्णं चेतसा अधिमुच्चमानो  
पञ्ञाय परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
ससङ्खारपरिनिब्बायी होति। अयं भिक्खवे, छट्ठमो पुग्गलो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स।  
    
पुन च परं भिक्खवे, इधेकच्चो पुग्गलो सब्बसङ्खारेसु अनिच्चानुपस्सी विहरति  
अनिच्चसञ्ञी अनिच्चपटिसंवेदी सततं समितं अब्बोकिण्णं चेतसा अधिमुच्चमानो अञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया उद्धंसोतो होति  
अकनिट्ठगामी। अयं भिक्खवे, सत्तमो पुग्गलो आहुनेय्यो, पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्स।   
    
इमे खो भिक्खवे, सत्त पुग्गला आहुनेय्या पाहुनेय्या दक्खिणेय्या अञ्जलिकरणीयो  
अनुत्तरं पुञ्ञक्खेत्तं लोकस्साति।   
    
७। १। २। ७  
(दुक्खानुपस्सि सुत्तं)  
(सावत्थिनिदानं)  
१७। सत्तिमे भिक्खवे, पुग्गला आहुनेय्या पाहुनेय्या दक्खिणेय्या अञ्जलिकरणीयो अनुत्तरं  
पुञ्ञक्खेत्तं लोकस्स। कतमे सत्त:  
    
इध भिक्खवे, एकच्चो पुग्गलो सब्बसङ्खारेसु दुक्खानुपस्सी विहरति दुक्खसञ्ञी  
दुक्खपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरति। इमे खो भिक्खवे, सत्त पुग्गला  
आहुनेय्यो  
पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्ससाति।   
    
[ब्ज्त् पगे ३००] [\x ३००।]       
७। १। २। ८  
(अनत्तानुपस्सी सुत्तं)  
(सावत्थिनिदानं)  
    
१८। सत्तिमे भिक्खवे, पुग्गला आहुनेय्या पाहुनेय्या दक्खिणेय्या अञ्जलिकरणीयो अनुत्तरं  
पुञ्ञक्खेत्तं लोकस्स। कतमे सत्त:  
    
इध भिक्खवे, एकच्चो पुग्गलो सब्बधम्मेसु अनत्तानुपस्सी विहरति अनत्तसञ्ञी  
अनत्तपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरति। इमे खो भिक्खवे, सत्त पुग्गला  
आहुनेय्या पाहुनेय्या दक्खिणेय्या अञ्जलिकरणीयो अनुत्तरं पुञ्ञक्खेत्तं लोकस्साति।   
    
७। १। २। ९  
(सुखानुपस्सी सुत्तं)  
(सावत्थिनिदानं)  
    
१९। सत्तिमे भिक्खवे, पुग्गला आहुनेय्या पाहुनेय्या दक्खिणेय्या अञ्जलिकरणीया अनुत्तरं  
पुञ्ञक्खेत्तं लोकस्स। कतमे सत्त:  
    
इध भिक्खवे, एकच्चो पुग्गलो निब्बाने सुखानुपस्सी विहरति सुखसञ्ञि  
सुखपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरति। अयं भिक्खवे, पठमो  
पुग्गलो आहुनेय्यो पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं  
लोकस्स।   
    
पुन च परं भिक्खवे, इधेकच्चो पुग्गलो निब्बाने सुखानुपस्सी विहरति सुखसञ्ञि  
सुखपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। तस्स अपुब्बं अचरिमं आसवपरियादानञ्च होति जीवितपरियादानञ्च।  
अयं भिक्खवे, दुतियो पुग्गलो आहुनेय्यो पाहुनेय्यो दक्खिणेय्यो अञ्जलिकरणीयो  
अनुत्तरं पुञ्ञक्खेत्तं लोकस्स।   
    
पुन च परं भिक्खवे, इधेकच्चो पुग्गलो निब्बाने सुखानुपस्सी विहरति सुखसञ्ञि  
सुखपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
अन्तरापरिनिब्बायी होति अयं भिक्खवे, ततियो पुग्गलो आहुनेय्यो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्स।   
    
[प्त्स् पगे ०१५] [\क़् १५।]        
पुन च परं भिक्खवे, इधेकच्चो पुग्गलो निब्बाने सुखानुपस्सी विहरति सुखसञ्ञी  
सुखपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
उपहच्चपरिनिब्बायी होति। अयं भिक्खवे चतुत्थो पुग्गलो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स।   
    
पुन च परं भिक्खवे, इधेकच्चो पुग्गलो निब्बाने सुखानुपस्सी विहरति सुखसञ्ञी  
सुखपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
असङ्खारपरिनिब्बायी होति। अयं भिक्खवे, पञ्चमो पुग्गलो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स।   
    
पुन च परं भिक्खवे इधेकच्चो पुग्गलो निब्बाने सुखानुपस्सी विहरति सुखसञ्ञी  
सुखपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
ससङ्खारपरिनिब्बायी होति। अयं भिक्खवे छट्ठमो पुग्गलो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स।   
    
पुन च परं भिक्खवे इधेकच्चो पुग्गलो निब्बाने सुखानुपस्सी विहरति सुखसञ्ञी  
सुखपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया उद्धंसोतो होति  
अकनिट्ठगामी। अयं भिक्खवे, सत्तमो पुग्गलो आहुनेय्यो पाहुणेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्स।   
    
इमे खो भिक्खवे, सत्त पुग्गला आहुनेय्या पाहुनेय्या दक्खिणेय्या अञ्जलिकरणीया  
अनुत्तरं पुञ्ञक्खेत्तं लोकस्साति।   
    
[ब्ज्त् पगे ३०२] [\x ३०२।]       
७। १। २। १०  
(निद्दसवत्थुसुत्तं)  
(सावत्थिनिदानं)  
    
२०। सत्तिमानि भिक्खवे, निद्दसवत्थूनि, कतमानि सत्त।   
    
इध भिक्खवे, भिक्खू सिक्खासमादाने तिब्बच्छन्दो होति आयतिञ्च सिक्खासमादाने  
अविगतपेमो। धम्मनिसन्तिया तिब्बच्छन्दो होति आयतिञ्च धम्मनिसन्तिया अविगतपेमो।  
इच्छाविनये तिब्बच्छन्दो होति आयतिञ्च इच्छाविनये अविगतपेमो, पटिसल्लाने तिब्बच्छन्दो  
होति आयतिञ्च पटिसल्लाने अविगतपेमो। विरियारम्भे तिब्बच्छन्दो होति आयतिञ्च  
विरियारम्भे अविगत पेमो। सतिनेपक्के तिब्बच्छन्दो होति आयतिञ्च सतिनेपक्के  
अविगतपेमो। दिट्ठिपटिवेधे तिब्बच्छन्दो होति आयतिञ्च दिट्ठिपटिवेधे अविगतपेमो।   
इमानि खो भिक्खवे, सत्त निद्दसवत्थुनिति।   
अनुसयवग्गो दुतियो।   
    
तस्सुद्दानं:  
    
द्वे अनुसया कुलं पुग्गलं उदकूपमञ्च पञ्चमं,   
अनिच्चं दुक्खं अनत्ता च सुख निद्दस वत्थुही ते दसाति,   
    
[प्त्स् पगे ०१६] [\क़् १६।]       
[ब्ज्त् पगे ३०४] [\x ३०४।]       
    
३। वज्जिसत्तक वग्गो।   
७। १। ३। १  
(सारन्दद सुत्तं)  
२१। एवं मे सुतं एकं समयं भगवा वेसालियं विहरति सारन्ददे चेतिये।   
    
अथ खो सम्बहुला लिच्छवी येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदिंसु। एकमन्तं निसिन्ने खो ते लिच्छवि भगवा  
एतदवोच:   
सत्त वो लिच्छवि, अपरिहानिये धम्मे देसेस्सामि। तं सुणाथ, साधूकं मनसि करोथ,  
भासिस्सामिति। एवम्भन्तेति खो ते लिच्छवी भगवतो पच्चस्सोसुं। भगवा एतदवोच:   
कतमे च लिच्छवी सत्त अपरिहानीया धम्मा:  
(१) यावकीवञ्च लिच्छवी, वज्जी अभिण्हं सन्निपाता भविस्सन्ति सन्निपातबहुला,  
वुद्धियेव लिच्छवी, वज्जीनं पाटिकङ्खा नो परिहानि।   
    
(२) यावकीवञ्च लिच्छवी, वज्जी समग्गा सन्निपतिस्सन्ती, समग्गा वुट्ठहिस्सन्ति, समग्गा  
वज्जीकरणीयानि करिस्सन्ति वुद्धियेव लिच्छवी वज्जीनं पाटिक्खा नो परिहानि।   
    
(३) यावकीवञ्च लिच्छवी, वज्जी अपञ्ञत्तं न पञ्ञापेस्सन्ति, पञ्ञत्तं न  
समुच्छिन्दिस्सन्ति, यथा पञ्ञत्ते पोराणे वज्जिधम्मे समादाय वत्तिस्सन्ति, वुद्धियेव  
लिच्छवी वज्जीनं पाटिकङ्खा नो परिहानि।   
    
(४) यावकीवञ्च लिच्छवी, वज्जी ये ते वज्जीनं वज्जिमहल्लका, ते सक्करिस्सन्ति, गरुकरिस्सन्ति,  
मानेस्सन्ति, पूजेस्सन्ति, तेसञ्च सोतब्बं मञ्ञिस्सन्ति, वुद्धियेव लिच्छवी, वज्जीनं  
पाटिकङ्खा नो परिहानि।   
    
(५) यावकीवञ्च लिच्छवी, वज्जि या ता कुलित्थियो कुलकुमारियो, ता न ओकस्स१ पसय्ह  
वासेस्सन्ति, वुद्धियेव लिच्छवी, वज्जीनं पाटिकङ्खा नो परिहानि।   
    
(६) यावकीवञ्च लिच्छवी, वज्जी यानि तानि वज्जीनं वज्जिचेतियानि अब्भन्तरानि चेव बाहिरानि च,  
तानि सक्करिस्सन्ति, गरुकरिस्सन्ति, [प्त्स् पगे ०१७] [\क़् १७।] मानेस्सन्ति। पूजेस्सन्ति,  
तेसञ्च दिन्नपुब्बं कतपुब्बं धम्मिकं बलिं नो परिहापेस्सन्ति, वुद्धियेव लिच्छवी,  
वज्जीनं पाटिकङ्खा नो परिहानि।   
    
१ ओक्कस्स स्या  
    
[ब्ज्त् पगे ३०६] [\x ३०६।]       
(७) यावकीवञ्च लिच्छवी, वज्जीनं अरहन्तेसु धम्मिका रक्खावरणगुत्ती सुसंविहिता  
भविस्सति "किन्ति अनागता च अरहन्तो विजितं आगच्छेय्युं, आगता च अरहन्तो विजिते फासुं  
विहरेय्युन्ति" वुद्धियेव लिच्छवी, वज्जीनं पाटिङ्खा नो परिहानी।   
    
यावकीवञ्च लिच्छवी, इमे सत्त अपरिहानिया धम्मा वज्जिसु ठस्सन्ति, इमेसु च सत्तसु  
अपरिहानियेसु धम्मेसु वज्जी सन्दिस्सन्ति, वुद्धियेव लिच्छवी, वज्जीनं पाटिकङ्खा नो  
परिहानीति।   
    
७। १। ३। २  
(वस्सकारसुत्तं)  
२२। एवम्मे सुतं: एकं समयं भगवा राजगहे विहरति, गिज्झकूटे पब्बते। तेन खो  
पन समयेन राजा मागधो अजातसत्तु वेदेहि पुत्तो वज्जि अभियातुकामो होति।   
    
सो एवमाह: अहं इमे वज्जि एवं महिद्धिके एवं महानुभावे उच्छेच्छामि१ वज्जि  
विनासेस्सामि वज्जि अनयब्यसनं आपादेस्सामीति।   
    
अथ खो राजा मागधो अजातसत्तु वेदेहि पुत्तो वस्सकारं ब्राह्मणं  
मगधमहामत्तं२ आमन्तेसि: एहि त्वं ब्राह्मण, येन भगवा तेनुपसङ्कम,  
उपसङ्कमित्वा मम वचनेन भगवतो पादे सिरसा वन्द, अप्पाबाधं अप्पातङ्कं  
लहुट्ठानं बलं फासुविहारं पुच्छ:  
    
"राजा भन्ते मागधो अजातसत्तु वेदेहि पुत्तो भगवतो पादे सिरसा वन्दति, अप्पाबाधं  
अप्पातङ्कं लहुट्ठानं बलं फासुविहारं पुच्छती, ति। एवञ्च वदेहि: राजा भन्ते  
मागधो अजातसत्तु वेदेहिपुत्तो वज्जि अभियातुकामो, सो एवमाह: अहं इमे वज्जि एवं  
महिद्धिके एवं महानुभावे उच्छेच्छामि१ वज्जि विनासेस्सामि वज्जि अनयब्यसनं [प्त्स्  
पगे ०१८] [\क़् १८।] आपादेस्सामि, ति। यथा३ भगवा व्याकररोति तं साधुकं उग्गहेत्वा  
मम आरोचेय्यासी, न हि तथागता वितथं भणन्ती"ति।   
    
एवं भोति खो वस्सकारो ब्राह्मणो मगधमहामत्तो४ रञ्ञो मागधस्स अजातसत्तुस्स  
वेदेहिपुत्तस्स पटिस्सुत्वा उट्ठायासना येन भगवा तेनुपसङ्कमि। उपसङ्कमित्वा  
भगवता सद्धिं सम्मोदि, सम्मोदनीयं कथं साराणियं वीतिसारेत्वा एकमन्तं  
निसीदि। एकमन्तं निसीन्नो खो वस्सकारो ब्राह्मणो मगधमहामत्तो४ भगवन्तं  
एतदवोच:  
    
राजा भो गोतम मागधो अजातसत्तु वेदेहिपुत्तो भोतो गोतमस्स पादे सिरसा वन्दति,  
अप्पाबाधं अप्पातङ्कं लहुट्ठानं बलं फासुविहारं पुच्छति।   
    
१। उच्छेज्जीस्सामि स्या। २। मागधमहा मत्तं, मछसं। ३। यथा ते मछसं ४।  
मागधमवामत्तो मछसं  
    
[ब्ज्त् पगे ३०८] [\x ३०८।]       
राजा भो गोतम, मागधो अजातसत्तु वेदेहिपुत्तो वज्जि अभियातुकामो। सो एवमाह: अहं  
इमे वज्जि एवं महिद्धिके एवं महानुभावे उच्छेच्छामि, वज्जि विनासेस्सामि, वज्जि  
अनयब्यसनं आपादेस्सामिति।   
    
तेन खो पन समयेन आयस्मा आनन्दो भगवतो पिट्ठितो१ होति भगवन्तं विजयमानो।  
अथ खो भगवा आयस्मन्तं आनन्द आमन्तेसि:  
    
(१) किन्ति ते आनन्द सुतं वज्जि अभिण्हं सन्निपाता सन्निपात बहुलाति?  
    
सुतं मे तं भन्ते, वज्जि अभिण्हं सन्निपाता सन्निपातबहुलाति।   
    
यावकीवञ्च आनन्द, वज्जि अभिण्हं सन्निपाता भविस्सन्ति, सन्निपातबहुला, वुद्धियेव  
आनन्द, वज्जीनं पाटिकङ्खा नो परिहानि।   
    
(२) किन्ति ते आनन्द, सुतं, वज्जि समग्गा सन्निपतन्ति समग्गा वुट्ठहन्ति समग्गा  
वज्जिकरणीयानि करोन्तीति?  
    
सुतं मे तं भन्ते, वज्जि समग्गा सन्निपतन्ति, समग्गा वुट्ठहन्ति समग्गा  
वज्जिकरणीयानि करोन्तीति।   
    
यावकीवञ्च आनन्द, वज्जि समग्गा सन्निपतिस्सन्ति, समग्गा वुट्ठहिस्सन्ति समग्गा [प्त्स्  
पगे ०१९] [\क़् १९।] वज्जिकरणीयानि करिस्सन्ति, वुद्धियेव आनन्द, वज्जीनं पाटिकङ्खा  
नो परिहानि।   
    
(३) किन्ति ते आनन्द, सुतं वज्जि अपञ्ञत्तं न पञ्ञापेन्ति, पञ्ञत्तं न समुच्छिन्दन्ति,  
यथापञ्ञत्ते पोराणे वज्जिधम्मे समादाय वत्तन्तीति। ?  
    
सुतं मेतं भन्ते, वज्जि अपञ्ञत्तं न पञ्ञापेन्ति, पञ्ञत्तं न समुच्छिन्दन्ति,  
यथापञ्ञत्ते पोराणे वज्जिधम्मे समादाय वत्तन्तीति।   
    
यावकीवञ्च आनन्द, वज्जि पञ्ञत्तं न पञ्ञापेस्सन्ति, पञ्ञत्तं न समुचछिन्दिस्सन्ति,  
यथापञ्ञत्ते पोराणे वज्जिधम्मे समादाय वत्तिस्सन्ति, वुद्धियेव आनन्द, वज्जीनं  
पाटिकङ्खा नो परिहानि।   
    
(४) किन्ति ते आनन्द, सुतं वज्जि ये ते वज्जीनं वज्जि महल्लका, ते सक्करोन्ति गरुकरोन्ति१  
मानेन्ति पूजेन्ति, तेसञ्च सोतब्बं मञ्ञन्ति?  
    
सुतं मेतं भन्ते, वज्जि ये ते वज्जीनं वज्जिमहल्लका, ते सक्करोन्ति गरुकरोन्ति मानेन्ति  
पूजेन्ति, तेसञ्च सोतब्बं मञ्ञन्तीति।   
    
१। पिटठितो ठितो मछसं १ गरुङ्करोन्ति मछसं।   
    
[ब्ज्त् पगे ३१०] [\x ३१०।]       
    
यावकीवञ्च आनन्द, वज्जि ये ते वज्जीनं वज्जि महल्लका ते सक्करिस्सन्ति गरुकरिस्सन्ति  
मानेस्सन्ति पूजेस्सन्ति तेसञ्च सोतब्बं मञ्ञिस्सन्ती, वुद्धियेव आनन्द, वज्जीनं  
पाटिकङ्खा नो परिहानि।   
    
(५) किन्ति ते आनन्द, सुतं वज्जि या ता कुलित्थियो कुलकुमारियो ता न ओकस्स पसय्ह वासेन्तीति?  
सुतं मेतं भन्ते, वज्जि या ता कुलित्थियो कुलकुमारियो ता न ओकस्स पसय्ह वासेन्तीति,   
    
यावकीवञ्च आनन्द, वज्जि या ता कुलित्तियो कुलकुमारियो ता न ओकस्स१ पसय्ह वासेस्सन्ती,  
वुद्धियेव आनन्द, वज्जीनं पाटिकङ्खा नो परिहानि।   
    
(६) किन्ति ते आनन्द, सुतं वज्जि यानि तानि वज्जीनं वज्जिचेतियानि अब्भन्तरानि चेव बाहिरानि च  
तानि सक्करोन्ति गरुकरोन्ति मानेन्ति पूजेन्ती, तेसञ्च दिन्नपुब्बं कतपुब्बं धम्मिकं  
बलिं नो परिहापेन्तीति?  
    
सुतं मेतं भन्ते, वज्जि यानि तानि वज्जीनं वज्जिचेतियानि अब्भन्तरानि चेव बाहिरानि च तानि  
सक्करोन्ति गरुकरोन्ति मानेन्ति पूजेन्ति, तेसञ्च दिन्नपुब्बं कतपुब्बं धम्मिकं बलिं  
नो परिहापेन्तीति।   
    
यावकीवञ्च आनन्द, वज्जि [प्त्स् पगे ०२०] [\क़् २०।] यानि तानि वज्जीनं वज्जिचेतियानि  
अब्भन्तरानि चेव बाहिरानि च तानि सक्करिस्सन्ति, गरुकरिस्सन्ति मानेस्सन्ति, पूजेस्सन्ति,  
तेसञ्च दिन्नपुब्बं कतपुब्बं धम्मिकं बलिं नो परिहापेस्सन्ति, वुद्धियेव आनन्द,  
वज्जीनं पाटिकङ्खा नो परिहानि।   
    
(७) किन्ति ते आनन्द, सुतं वज्जीनं अरहन्तेसु धम्मिका रक्खावरणगुत्ति सुसंविहिता,  
"किन्ति अनागता च अरहन्तो विजितं आगच्छेय्युं, आगता च अरहन्तो विजिते फासुं  
विहरेय्यु"न्ति।   
    
सुतं मेतं भन्ते वज्जीनं अरहन्तेसु धम्मिका रक्खावरणगुत्ति सुसंविहिता  
भविस्सति " किन्ति अनागता च अरहन्तो विजितं आगच्छेय्युं, आगता च अरहन्तो विजिते फासुं  
विहरेय्युऽन्ति।   
    
यावकीवञ्च आनन्द, वज्जीनं अरहन्तेसु धम्मिका रक्खावरणगुत्ति सुसंविहिता  
भविस्सति "किन्ति अनागता च अरहन्तो विजितं आगच्छेय्युं, आगता च अरहन्तो विजिते फासुं  
विहरेय्युन्तिऽ वुद्धियेव आनन्द वज्जीनं पाटिकङ्खा नो परिहानीति।   
    
१ ओक्कस्स स्या  
    
[ब्ज्त् पगे ३१२] [\x ३१२।]       
    
अथ खो भगवा वस्सकारं ब्राह्मणं मगधमहामत्तं आमन्तेसि। एकमिदाहं  
ब्राह्मण, समयं वेसालियं विहरामि सारन्ददे चेतिये। तत्राहं ब्राह्मण वज्जीनं इमे  
सत्त अपरिहानिये धम्मे देसेसिं। यावकीवञ्च ब्राह्मण, इमे सत्त अपरिहानिया धम्मा  
वज्जिसु ठस्सन्ति, इमेसु च सत्तसु अपरिहानियेसु धम्मेसु वज्जि सन्दिस्सन्ति, वुद्धियेव  
ब्राह्मण, वज्जीनं पाटिकङ्खा नो परिहानीति।   
    
एवं वुत्ते वस्सकारो ब्राह्मणो मगधमहामत्तो भगवन्तं एतदवोच: एकमेकेनपि  
भो गोतम, अपरिहानियेन धम्मेन समन्नागतानं वज्जीनं वुद्धियेव पाटिकङ्खा नो  
परिहानि, को पन वादो सत्तहि अपरिहानियेहि धम्मेहि? अकरणीया च भो गोतम, वज्जि  
रञ्ञा मागधेन अजातसत्तुना वेदेहि पुत्तेन यदिदं युद्धस्स अञ्ञत्र [प्त्स् पगे ०२१]  
[\क़् २१।] उपलापना१ अञ्ञत्र मिथुभेदा।   
    
हन्दचदानि मयं भो गोतम, गच्छाम, बहुकिच्चा मयं बहूकरणियाति। यस्सदानि  
त्वं ब्राह्मण, कालं मञ्ञसीति।   
अथ खो वस्सकारो ब्राह्मणो मगधमहामत्तो भगवतो भासितं अभिनन्दित्वा  
अनुमोदित्वा उट्ठायासना पक्कामिति।   
    
७। १। ३। ३।   
(भिक्खु अपरिहानीय सुत्तं)  
२३। एवं मे सुतं एकं समयं भगवा राजगहे विहरति। गिज्झकुटे पब्बते। तत्र खो  
भगवा भिक्खू आमन्तेसि: सत्त वो भिक्खवे अपरिहानिये धम्मे देसिस्सामि। तं सुणाथ  
साधुकं मनसिकरोथ भासिस्सामिति। एवं भन्तेति खो ते भिक्खू भगवतो पच्चस्सोसुं  
भगवा एतदवोच:  
    
कतमे च भिक्खवे सत्त अपरिहानीया धम्मा:  
    
(१) यावकीवञ्च भिक्खवे, भिक्खू अभिण्हं सन्निपाता भविस्सन्ति सन्निपातबहुला,  
वुद्धियेव भिक्खवे, भिक्खूनं पाटिकङ्खा, नो परिहानि।   
    
(२) यावकीवञ्च भिक्खवे, भिक्खू समग्गा सन्निपतिस्सन्ती, समग्गा वुट्ठहिस्सन्ति,  
समग्गा सङ्घकरणीयानि करिस्सन्ति, वुद्धियेव भिक्खवे, भिक्खूनं पाटिकङ्खा नो  
परिहानि।   
    
(३) यावकीवञ्च भिक्खवे, भिक्खू अप्पञ्ञत्तं न पञ्ञापेस्सन्ति, पञ्ञत्तं न  
समुच्छिन्दिस्सन्ति, यथा पञ्ञत्तेसु सिक्खापदेसु समादाय वत्तिस्सन्ति, वुद्धियेव  
भिक्खवे, भिक्खूनं पाटिकङ्खा नो परिहानी।   
    
(४) यावकीवञ्च भिक्खवे भिक्खू ये ते भिक्खू थेरा रत्तञ्ञुचिरपब्बजिता सङ्घपितरो  
सङ्घपरिनायका२, ते सक्करिस्सन्ति गरुकरिस्सन्ति मानेस्सन्ति पूजेस्सनति, तेसञ्च सोतब्बं  
मञ्ञिस्सन्ति, वुद्धियेव भिक्खवे, भिक्खूनं पाटिकङ्खा नो परिहानि।   
    
१उपलापनाय मछसं २। सङ्घपरिनायिका सीमु।   
    
[ब्ज्त् पगे:३१४] [\x ३१४।]       
(५) यावकीवञ्च भिक्खवे, भिक्खू उप्पन्नाय तण्हाय पोनोभविकाय न वसं  
गच्छिस्सन्ति, वुद्धियेव भिक्खवे भिक्खूनं पाटिकङ्खा, नो परिहानि।   
    
(६) यावकीवञ्च भिक्खवे, भिक्खु अरञ्ञेसु१ सेनासनेसु सापेक्खा [प्त्स् पगे ०२२] [\क़्   
२२।] भविस्सन्ति, वुद्धियेव भिक्खवे भिक्खूनं पाटिकङ्खा नो परिहानि।   
    
(७) यावकीवञ्च भिक्खवे, भिक्खू पच्चत्तंयेव सतिं उपट्ठपेस्सन्ति: किन्ति अनागता च  
पेसला सब्रह्मचारी आगच्छेय्युं, आगता च पेसला सब्रह्मचारी फासुं विहरेय्युन्ति,  
वुद्धियेव भिक्खवे, भिक्खूनं पाटिकङ्खा नो परिहानि।  
    
यावकीवञ्च भिक्खवे इमे सत्त अपरिहानीया धम्मा भिक्खूसु ठस्सन्ति, इमेसु च  
सत्तसु अपरिहानियेसु धम्मेसु भिक्खू सन्दिस्सन्ति, वुद्धियेव भिक्खवे, भिक्खूनं  
पाटिकङ्का नो परिहानीति।  
    
७। १। ३। ४  
(दुतियभिक्खू अपरिहानिय सुत्तं)  
(सावत्थिनिदानं)  
    
२४। सत्त वो भिक्खवे, अपरिहानीये धम्मे देसिस्सामि। तं सुनाथ साधुकं  
मनसिकरोथ भासिस्सामिति। एवं भन्तेति खो ते भिक्खू भगवतो पच्चस्सोसुं। भगवा  
एतदवोच: कतमे च भिक्खवे, सत्त अपरिहानीया धम्मा:  
    
यावकीवञ्च भिक्खवे, भिक्खू न कम्मारामा भविस्सन्ति, न कम्मारामतं अनुयुत्ता,  
वुद्धियेव भिक्खवे, भिक्खूनं पाटिकङ्खा नो परिहानि।   
    
यावकीवञ्च भिक्खवे, भिक्खू न भस्सारामा भविस्सन्ति न भस्सारमतं  
अनुयुत्ता,वुद्धियेव भिक्खवे,भिक्खूनं पाटिकङ्खा नो परिहानि। यावकीवञ्च  
भिक्खवे, भिक्खू न निद्दारामा भविस्सन्ति न निद्दारमतं अनुयुत्ता,वुद्धियेव  
भिक्खवे,भिक्खूनं पाटिकङ्खा नो परिहानि। यावकीवञ्च भिक्खवे, भिक्खू न  
सङ्गणिकारामा भविस्सन्ति न सङ्गणिकारामतं अनुयुत्ता,वुद्धियेव  
भिक्खवे,भिक्खूनं पाटिकङ्खा नो परिहानि। यावकीवञ्च भिक्खवे, भिक्खू न  
पापिच्छा भविस्सन्ति पापिकानं इच्छानं वसं गता भविस्सन्ति वुद्धियेव  
भिक्खवे,भिक्खूनं पाटिकङ्खा नो परिहानि। यावकीवञ्च भिक्खवे, भिक्खू न  
पापमित्ता भविस्सन्ति न पापसहाया न पापसम्पवङ्का भविस्सन्ति वुद्धियेव  
भिक्खवे,भिक्खूनं पाटिकङ्खा नो परिहानि। यावकीवञ्च भिक्खवे, भिक्खु न  
ओरमत्तकेन विसेसाधिगमेन अन्तरावोसानं आपज्जिस्सन्ति, वुद्धियेव भिक्खवे,  
भिक्खूनं पाटिकङ्खा नो परिहानी।   
    
यावकीवञ्च भिक्खवे, इमे सत्त अपरिहानीया धम्मा भिक्खूसु ठस्सन्ति, इमेसु च  
सत्तसु अपरिहानियेसु धम्मेसु भिक्खू सन्दिस्सन्ति, वुद्धियेव भिक्खवे, भिक्खूनं  
पाटिकङ्खा नो परिहानीति।   
    
७। १। ३। ५  
(ततियभिक्खू अपरिहानीय सुत्तं)  
(सावत्थिनिदानं)  
    
२५। सत्त वो भिक्खवे, अपरिहानीये धम्मे देसिस्सामि, तं सुणाथ साधुकं मनसि  
करोथ भासिस्सामिति। एवं भन्तेति खो ते भिक्खू भगवतो पच्चस्सोसुं। भगवा  
एतदवोच: [प्त्स् पगे ०२३] [\क़् २३।] कतमे च भिक्खवे, सत्त अपरिहानीया धम्मा।   
    
यावकीवञ्च भिक्खवे, भिक्खू सद्धा भविस्सन्ति, वुद्धियेव भिक्खवे, भिक्खूनं  
पाटिकङ्खा नो परिहानि।   
    
१आरञ्ञकेसु मछसं  
    
[ब्ज्त् पगे ३१६] [\x ३१६।]       
यावकीवञ्च भिक्खवे, भिक्खू हिरिमा१ भविस्सन्ति वुद्धियेव भिक्खवे, भिक्खूनं  
पाटिकङ्खा नो परिहानि। यावकीवञ्च भिक्खवे, भिक्खु ओत्तापिनो भविस्सन्ति वुद्धियेव  
भिक्खवे, भिक्खूनं पाटिकङ्खा नो परिहानि। यावकीवञ्च भिक्खवे, भिक्खू बहुस्सुता  
भविस्सन्ति वुद्धियेव भिक्खवे, भिक्खूनं पाटिकङ्खा नो परिहानि। यावकीवञ्च  
भिक्खवे, भिक्खु आरद्धविरिया भविस्सन्ति वुद्धियेव भिक्खवे, भिक्खूनं  
पाटिकङ्खा नो परिहानि। यावकीवञ्च भिक्खवे, भिक्खु सतिमा२ भविस्सन्ति वुद्धियेव  
भिक्खवे, भिक्खूनं पाटिकङ्खा नो परिहानि। यावकीवञ्च भिक्खवे, भिक्खु  
पञ्ञावन्तो भविस्सन्ति, वुद्धियेव भिक्खवे भिक्खूनं पाटिकङ्खा नो परिहानि।   
    
यावकीवञ्च भिक्खवे, इमे सत्त अपरिहानीया धम्मा भिक्खूसु ठस्सन्ति। इमेसु च  
सत्तसु अपरिहानियेसु धम्मेसु भिक्खू सन्दिस्सन्ति, वुद्धियेव भिक्खवे, भिक्खूनं  
पाटिकङ्खा नो परिहानीति।   
    
७। १। ३। ६  
(चतुत्थभिक्खु अपरिहानीय सुत्तं)  
(सावत्थिनिदानं)  
    
२६। सत्त वो भिक्खवे, अपरिहानीये धम्मे देसिस्सामि। तं सुणाथ साधुकं  
मनसिकरोथ भासिस्सामिति। एवं भन्तेति खो ते भिक्खू भगवतो पच्चस्सोसुं। भगवा  
एतदवोच: कतमे च भिक्खवे, सत्त अपरिहानीया धम्मा:  
    
यावकीवञ्च भिक्खवे, भिक्खू सतिसम्बोज्झङ्गं भावेस्सन्ति, वुद्धियेव भिक्खवे,  
भिक्खूनं पाटिकङ्खा नो परिहानी।   
    
यावकीवञ्च भिक्खवे, भिक्खू धम्मविचयसम्बोज्झङ्गं भावेस्सन्ति वुद्धियेव  
भिक्खवे, भिक्खूनं पाटिकङ्खा नो परिहानि। यावकीवञ्च भिक्खवे, भिक्खु  
विरियसम्बोज्झङ्गं भावेस्सन्ति वुद्धियेव भिक्खवे, भिक्खूनं पाटिकङ्खा नो  
परिहानि। यावकीवञ्च भिक्खवे, भिक्खू पीतिसम्बोज्झङ्गं भावेस्सन्ति वुद्धियेव  
भिक्खवे, भिक्खूनं पाटिकङ्खा नो परिहानि। यावकीवञ्च भिक्खवे, भिक्खू  
पस्सद्धिसम्बोज्झङ्गं भावेस्सन्ति। वुद्धियेव भिक्खवे,भिक्खूनं पाटिकङ्खा नो  
परिहानि। यावकीवञ्च भिक्खवे, भिक्खू समाधि सम्बोज्झङ्गं भावेस्सन्ति। वुद्धियेव  
भिक्खवे, भिक्खूनं पाटिकङ्खा नो परिहानि। यावकीवञ्च भिक्खवे, भिक्खु  
उपेक्खासम्बोज्झङ्गं भावेस्सन्ति, वुद्धियेव भिक्खवे, भिक्खूनं पाटिकङ्खा नो  
परिहानि।   
    
यावकीवञ्च भिक्खवे, इमे सत्त अपरिहानीया धम्मा भिक्खूसु ठस्सन्ति, इमेसु च  
सत्तसु अपरिहानियेसु धम्मेसु भिक्खू सन्दिस्सन्ति, वुद्धियेव भिक्खवे, भिक्खूनं  
पाटिकङ्खा नो परिहानीति।   
    
[प्त्स् पगे ०२४] [\क़् २४।]        
७। १। ३। ७  
(पञ्चम भिक्खू अपरिहानीय सुत्तं)  
(सावत्थिनिदानं)  
    
२७। सत्त वो भिक्खवे, अपरिहानीये धम्मे देसिस्सामि। तं सुणाथ साधुकं  
मनसिकरोथ भासिस्सामिति। एवं भन्तेति खो ते भिक्खु भगवतो पच्चस्सोसुं। भगवा  
एतदवोच: कतमे च भिक्खवे, सत्त अपरिहानीया धम्मा:  
    
यावकीवञ्च भिक्खवे, भिक्खू अनिच्चसञ्ञं भावेस्सन्ती, वुद्धियेव भिक्खवे,  
भिक्खूनं पाटिकङ्खा नो परिहानीति।   
    
यावकीवञ्च भिक्खवे, भिक्खू अनत्तसञ्ञं भावेस्सन्ति,वुद्धियेव भिक्खवे,  
भिक्खूनं पाटिकङ्खा नो परिहानि। यावकीवञ्च भिक्खवे, भिक्खु असुभसञ्ञं  
भावेस्सन्ति। वुद्धियेव भिक्खवे, भिक्खूनं पाटिकङ्खा नो परिहानि। यावकीवञ्च  
भिक्खवे, भिक्खू आदीनवसञ्ञं भावेस्सन्ति वुद्धियेव भिक्खवे, भिक्खूनं  
पाटिकङ्खा नो परिहानि। यावकीवञ्च भिक्खवे, भिक्खू पहानसञ्ञं भावेस्सन्ति  
वुद्धियेव भिक्खवे, भिक्खूनं पाटिकङ्खा नो परिहानि। यावकीवञ्च भिक्खवे  
भिक्खु विरागसञ्ञं भावेस्सन्ति वुद्धियेव भिक्खवे, भिक्खूनं पाटिकङ्खा नो  
परिहानि। यावकीवञ्च भिक्खवे, भिक्खू निरोधसञ्ञं भावेस्सन्ति, वुद्धियेव  
भिक्खवे, भिक्खूनं पाटिकङ्खा नो परिहानी।   
    
यावकीवञ्च भिक्खवे, इमे सत्त अपरिहानीया धम्मा भिक्खूसु ठस्सन्ति, इमेसु च  
सत्तसु अपरिहानियेसु धम्मेसु भिक्खू सन्दिस्सन्ति, वुद्धियेव भिक्खवे, भिक्खूनं  
पाटिकङ्खा नो परिहानीति।   
    
१। हिरिमन्तो मछसं, २ सतिमन्तो मछसं।  
    
[ब्ज्त् पगे ३१८] [\x ३१८।]       
    
७। १। ३। ८  
(सेख अपरिहानीय सुत्तं)  
(सावत्थिनिदानं)  
    
२८। सत्तिमे भिक्खवे, धम्मा सेखस्स भिक्खुनो परिहानाय संवत्तन्ति। कतमे सत्त:   
कम्मारामता, भस्सारामता, निद्दारामता, सङ्गणिकारामता, इन्द्रियेसु अगुत्तद्वारता,  
भोजने अमत्तञ्ञुता, सन्ति खो पन सङ्घे सङ्घकरणीयानी, तत्र सेखो भिक्खु इति  
पटिसञ्चिक्खति। " सन्ति खो पन सङ्घे थेरा रत्तञ्ञू चिरपब्बजिता भारवाहिनो ते तेन  
पञ्ञायिस्सन्ती"ति अत्तना वोयोगं१ आपज्जति।   
    
इमे खो भिक्खवे, सत्त धम्मा सेखस्स भिक्खुनो परिहानाय संवत्तन्ति।   
    
सत्तिमे भिक्खवे धम्मा सेखस्स भिक्खुनो अपरिहानाय संवत्तन्ति। कतमे सत्त:  
[प्त्स् पगे ०२५] [\क़् २५।]        
    
न कम्मारामता, न निद्दारामता, न भस्सारामता, न सङ्गणिकारामता, इन्द्रियेसु  
गुत्तद्वारता, भोजने मत्तञ्ञुता, सन्ति खो पन सङ्घे सङ्घकरणीयानि, तत्र सेखो  
भिक्खु इति पटिसञ्चिक्खति: " सन्ति खो पन सङ्घे थेरा रत्तञ्ञु चिरपब्बजिता  
भारवाहिनो ते तेन पञ्ञायिस्सन्ती"ति अत्तना न वोयोगं आपज्जति।   
    
इमे खो भिक्खवे, सत्त धम्मा सेखस्स भिक्खुनो अपरिहानाय संवत्तन्तिति।   
    
७।१।३।९  
(उपासक अपरिहानीय सुत्तं)  
(सावत्थिनिदानं)  
सत्तिमे भिक्खवे, धम्मा उपासकस्स परिहानाय संवत्तन्ति। कतमे सत्त:  
    
भिक्खु दस्सनं हापेति, सद्धम्मसवणं पमज्जति, अधिसीले न सिक्खति,  
अप्पसादबहुलो होति भिक्खूसु थेरेसु चेव नवेसुच मज्झिमेसु च, उपारम्भचित्तो  
धम्मं सुणाति रन्धगवेसी, इतो च बहिद्धा दक्खिणेय्यं गवेसति, तत्थ च  
पुब्बकारं करोति।   
    
इमे खो भिक्खवे, सत्त धम्मा उपासकस्स परिहानाय संवत्तन्ति।   
    
१। न तेसु योगं मछसं  
    
[ब्ज्त् पगे:३२०] [\x ३२०।]       
सत्तिमे भिक्खवे, धम्मा उपासकस्स अपरिहानाय संवत्तन्ति। कतमे सत्त:  
    
भिक्खुदस्सनं न हापेति। सद्धम्मसवणं नप्पमज्जति। अधिसीले सिक्खति।  
पसादबहुलो होति भिक्खूसु थेरेसु चेव नवेसु च मज्झिमेसु च। अनुपारम्भचित्तो  
धम्मं सुणाति न रन्धगवेसी। न इतो बहिद्धा दक्खिणेय्यं गवेसति। इध च  
पुब्बकारं करोति।   
    
इमे खो भिक्खवे, सत्त धम्मा उपासकस्स अपरिहानाय संवत्तन्तीति। १  
    
[प्त्स् पगे ०२६] [\क़् २६।]        
१४। दस्सनं भावितत्तानं यो हापेति उपासको,   
सवणं च अरियधम्मानं अधिसीले न सिक्खति।   
    
१५। अप्पसादो च भिक्खूसु भिय्यो भिय्यो पवड्ढति,   
उपारम्भचित्तो च सद्धम्मं सोतु मिच्छति।   
    
१६। इतो च बहिद्धा अञ्ञं दक्खिणेय्यं गवेसति,   
तत्थेव च पुब्बकारं यो करोति उपासको,   
    
१७। एते खो परिहानीये सत्त धम्मे सुदेसिते,   
उपासको सेवमानो सद्धम्मा परिहायति।   
१८। दस्सनं भावितत्तानं यो न हापेति उपासको,   
सवणं च अरियधम्मानं अधिसीले च सिक्खति।   
    
१९। पसादो चस्स भिक्खूसु भिय्यो भिय्यो पवड्ढति,   
अनुपारम्भचित्तो च सद्धम्मं सोतुमिच्छति।   
    
२०। नयितो बहिद्धा अञ्ञं दक्खिणेय्यं गवेसति,   
इधेव च पुब्बकारं यो करोति उपासको।   
    
२१। एते खो अपरिहानीये सत्त धम्मे सुदेसिते,   
उपासको सेवमानो सद्धम्मा न परिहायति।   
    
७। १। ३। १०  
(उपासक विपत्ति सुत्तं)  
(सावत्थिनिदानं)  
३०। सत्तिमा भिक्खवे, उपासकस्स विपत्तियो भिक्खु दस्सनं हापेति, सद्धम्मसवणं  
पमज्जति, अधिसीले न सिक्खति, अप्पसादबहुलो होति भिक्खूसु थेरेसु चेव नवेसु च  
मज्झिमेसु च, उपारम्भचित्तो धम्मं सुणाति रन्धगवेसि, इतो च बहिद्धा  
दक्खिणेय्यं गवेसति, तत्थ च पुब्बकारं करोति  
    
सत्तिमा भिक्खवे, उपासकस्स सम्पत्तियो भिक्खुदस्सनं न हापेति। सद्धम्मसवणं  
नप्पमज्जति। अधिसीले सिक्खति। पसादबहुलो होति भिक्खुसु थेरेसु चेव नवेसु च  
मज्झिमेसु च। अनुपारम्भचित्तो धम्मं सुणाति न रन्धगवेसी। न इतो बहिद्धा  
दक्खिणेय्यं गवेसति। इध च पुब्बकारं करोति।   
    
१। इदमवोच भगवा इदं वत्वान सुगतो अथापरं एतदवोच सत्था। मछसं  
    
[ब्ज्त् पगे ३२२] [\x ३२२।]       
७। १। ३। ११  
(उपासक पराभव सुत्तं)  
(सावत्थिनिदानं)  
    
३१। सत्तिमे भिक्खवे, उपासकस्स पराभवा भिक्खु दस्सनं हापेति, सद्धम्मसवणं  
पमज्जति, अधिसीले न सिक्खति, अप्पसादबहुलो होति भिक्खूसु थेरेसु चेव नवेसु च  
मज्झिमेसु च, उपारम्भचित्तो धम्मं सुणाति रन्धगवेसी, इतो च बहिद्धा  
दक्खिणेय्यं गवेसति, तत्थ च पुब्बकारं करोति।   
    
सत्तिमे भिक्खवे, उपासकस्स बम्भवा। १। कतमे सत्त:  
    
भिक्खुदस्सनं न हापेति। सद्धम्मसवणं नप्पमज्जति। अधिसीले सिक्खति।  
पसादबहुलो होति भिक्खूसु थेरेसु च नवेसु च मज्झिमेसु च। अनुपारम्भचित्तो  
धम्मं सुणाति न रन्धगवेसि। न इतो बविद्धा दक्खिणेय्यं गवेसति। इध च  
पुब्बकारं करोति।   
    
इमे खो भिक्खवे, सत्त उपासकस्स सम्भवाति।   
    
[प्त्स् पगे ०२७] [\क़् २७।]        
२२। दस्सनं भावितत्तानं यो हापेति उपासको,   
सवणञ्च अरियधम्मानं अधिसीले न सिक्खति।   
    
२३। अप्पसादो च भिक्खूसु भिय्यो भिय्यो पवड्ढति,   
उपारम्भचित्तो च सद्धम्मं सोतु मिच्छति।   
    
२४। इतो च बहिद्धा अञ्ञं दक्खिणेय्यं गवेसति,   
तत्थेव च पुब्बकारं यो करोति उपासको,   
    
२५। एते खो परिहानीये सत्त धम्मे सुदेसिते,   
उपासको सेवमानो सद्धम्मा परिहायति।   
    
२६। दस्सनं भावितत्तानं यो न हापेति उपासको,   
सवणं च अरियधम्मानं अधिसीले च सिक्खति।   
    
२७। पसादो चस्स भिक्खूसु भिय्यो भिय्यो पवड्ढति,   
अनुपारम्भचित्तो च सद्धम्मं सोतुमिच्छति।   
    
२८। नयितो बहिद्धा अञ्ञं दक्खिणेय्यं गवेसति,   
इधेव च पुब्बकारं यो करोति उपासको।   
    
२९। एते खो अपरिहानीये सत्त धम्मे सुदेसिते,   
उपासको सेवमानो सद्धम्मा न परिहायतीऽति।   
    
वज्जिसत्तकवग्गो ततियो*  
    
तस्सुद्दानं   
सारन्ददो वस्सकारो अपरिहानीय पञ्चकं२  
सेखो च परिहानी च विपत्ति च पराभवो चाति।   
    
१। सत्तिमा भिक्खवे, उपासकस्स सम्पदा मछसं  
२। सारन्दवस्सकारो च तिसत्तकानि भिक्खुका,   
बोधिसञ्ञा द्वे च हानि विपत्ति च पराभवो"ति मछसं  
सारन्ददो वस्सकारो भिक्खुकम्मं च सद्धियं  
बोधिसञ्ञं सेखो च परिहानि विपत्तिपराभवो चाति सीमु।   
* वज्जिवग्गोसीमु, स्या  
    
[ब्ज्त् पगे ३२४] [\x ३२४।]       
    
४ देवता वग्गो।   
७। १। ४। १  
(अप्पमादगारव सुत्तं)  
(सावत्थिनिदानं)  
    
३२। अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं  
जेतवनं ओभासेत्वा येन [प्त्स् पगे ०२८] [\क़् २८।] भगवा तेनुपसङ्कमी।  
उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठिता खो सा  
देवता भगवन्तं एतदवोच:  
    
सत्तिमे भन्ते, धम्मा भिक्खुनो अपरिहानाय संवत्तन्ति। कतमे सत्त:  
    
सत्थुगारवता, धम्मगारवता, सङ्घगारवता, सिक्खागारवता, समाधिगारवता,  
अप्पमादगारवता, पटिसन्थारगारवता। इमे खो भन्ते, सत्त धम्मा भिक्खुनो  
अपरिहानाय संवत्तन्ती, ती  
    
इदमवोच सा देवता, समनुञ्ञो अहोसि सत्था।   
    
अथ खो सा देवता समनुञ्ञो मे सत्थाति भगवन्तं अभिवादेत्वा पदक्खिणं कत्वा  
तत्थेवन्तरधायी।   
अथ खो भगवा तस्सा रत्तिया अच्चयेन भिक्खू आमन्तेसि: इमं भिक्खवे, रत्तिं अञ्ञतरा  
देवता अभिक्कन्ताय रततिया अभिक्कन्तवण्णा केवलकप्पं जेतवनं ओभासेत्वा येनाहं  
तेनुपसङ्कमि। उपसङ्कमित्वा मं अभिवादेत्वा एकमन्तं अट्ठासि। एकमन्तं ठिता खो  
भिक्खवे सा देवता मं एतदवोच:  
    
सत्तिमे भन्ते, धम्मा भिक्खुनो अपरिहानाय संवत्तन्ति। कतमे सत्त:  
    
सत्थुगारवता, धम्मगारवता, सङ्घगारवता, सिक्खागारवता, समाधिगारवता,  
अप्पमादगारवता, पटिसन्थारगारवता, । इमे खो भन्ते, सत्त धम्मा भिक्खुनो  
अपरिहानाय संवत्तन्ती, ती।   
    
इदमवोच भिक्खवे सा देवता। इदं वत्वा मं अभिवादेत्वा पदक्खिणं कत्वा  
तत्थेवन्तरधायि, ती।   
    
३०। सत्थुगरु धम्मगरु सङ्घे च तिब्बगारवो,   
समाधिगरु आतापि सिक्खाय तिब्बगारवो।   
    
३१। अप्पमादगरु भिक्खू पटिसन्थारगारवो,   
अभब्बो परिहानाय निब्बानस्सेव सन्तिके, ति।   
    
[ब्ज्त् पगे ३२६] [\x ३२६।]       
    
७। १। ४। २  
(हिरिगारव सुत्तं)  
(सावत्थिनिदानं)  
    
३३। इमं भिक्खवे, रत्तिं अञ्ञतरा देवता अभिक्कन्ताय रत्तिया अभिक्कन्तवण्णा  
केवलकप्पं जेतवनं ओभासेत्वा [प्त्स् पगे ०२९] [\क़् २९।] येनाहं तेनुपसङ्कमि।  
उपसङ्कमित्वा मं अभिवादेत्वा एकमन्तं अट्ठासि। एकमन्तं ठिता खो भिक्खवे, सा  
देवता मं एतदवोच:  
    
सत्तिमे भन्ते, धम्मा भिक्खुनो अपरिहानाय संवत्तन्ती। कतमे सत्त:  
    
सत्थुगारवता, धम्मगारवता, सङ्घगारवता, सिक्खागारवता, समाधिगारवता,  
हिरिगारवता, ओत्तप्पगारवता। इमे खो भन्ते, सत्त धम्मा भिक्खुनो अपरिहानाय  
संवत्तन्ति, ति।   
    
इदमवोच भिक्खवे, सा देवता। इदं वत्वा मं अभिवादेत्वा पदक्खिणं कत्वा  
तत्थेवन्तरधायी, ती।   
    
३२। सत्थुगरु धम्मगरु सङ्घे च तिब्बगारवो,   
समाधिगरु आतापी सिक्खाय तिब्बगारवो।   
    
३३। हिरोत्तप्पसम्पन्नो सप्पतिस्सो सगारवो,   
अभब्बो परिहानाय निब्बानस्सेव सन्तिके"ति।   
    
७। १। ४। ३  
(पठमसोवचस्सता सुत्तं)  
(सावत्थि निदानं)  
    
३४। इमं भिक्खवे, रत्तिं अञ्ञतरा देवता अभिक्कन्ताय रत्तिया अभिक्कन्तवण्णा  
केवलकप्पं जेतवनं ओभासेत्वा येनाहं तेनुपसङ्कमि। उपसङ्कमित्वा मं  
अभिवादेत्वा एकमन्तं अट्ठासि। एकमन्तं ठिता खो भिक्खवे, सा देवता मं एतदवोच:  
    
सत्तिमे भन्ते, धम्मा भिक्खुनो अपरिहानाय संवत्तन्ति। कतमे सत्त:  
    
सत्थुगारवता, धम्मगारवता, सङ्घगारवता, सिक्खागारवता, समाधिगारवता,  
सोवचस्सता, कल्याणमित्तता, इमे खो भन्ते, सत्त धम्मा भिक्खुनो अपरिहानाय  
संवत्तन्तीति।   
    
इदमवोच भिक्खवे, सा देवता इदं वत्वा मं अभिवादेत्वा पदक्खीणं कत्वा  
कत्थेवन्तरधायीति।   
    
३४। सत्थुगरु धम्मगरु सङ्घे च तिब्बगारवो,   
समाधिगरु आतापि सिक्खाय तिब्बगारवो।   
    
३५। कल्याणमित्तो सुवचो सप्पतिस्सो सगारवो,   
अभब्बो परिहानाय निब्बानस्सेव सन्तिकेति।   
    
[प्त्स् पगे ०३०] [\क़् ३०।]       
[ब्ज्त् पगे ३२८] [\x ३२८।]       
    
७। १। ४। ४।   
(दुतिय सोवचस्सता सुत्तं)  
(सावत्थिनिदानं)  
    
३५। इमं भिक्खवे, रत्तिं अञ्ञतरा देवता अभिक्कन्ताय रत्तिया अभिक्कन्तवण्णा  
केवलकप्पं जेतवनं ओभासेत्वा येनाहं तेनुपसङ्कमि। उपसङ्कमित्वा मं  
अभिवादेत्वा एकमन्तं अट्ठासि। एकमन्तं ठिता खो भिक्खवे, सा देवता मं एतदवोच:  
    
सत्तिमे भन्ते, धम्मा भिक्खुनो अपरिहानाय संवत्तन्ति। कतमे सत्त:  
    
सत्थुगारवता, धम्मगारवता, सङ्घगारवता, सिक्खागारवता, समाधिगारवता,  
सोवचस्सता, कल्याणमित्तता। इमे खो भन्ते, सत्त धम्मा भिक्खुनो अपरिहानाय  
संवत्तन्तीति।   
    
इदमवो च भिक्खवे, सा देवता। इदं वत्वा मं अभिवादेत्वा पदक्खिणं कत्वा  
तत्थेवन्तरधायीति।   
    
एवं वुत्ते आयस्मा सारिपुत्तो भगवन्तं एतदवोच: इमस्स खो अहं भन्ते, भगवता  
सङ्खित्तेन भासितस्स एवं वित्थारेन अत्थं आजानामि:  
    
इध भन्ते, भिक्खु अत्तना च सत्थुगारवो होति सत्थुगारवताय च वण्णवादी। ये चञ्ञे  
भिक्खू न सत्थुगारवा, ते च सत्थुगारवताय समादपेति। ये चञ्ञे भिक्खू सत्थुगारवा  
तेसं च वण्णं भणति भूतं तच्छं कालेन। अत्तना च धम्मगारवो होति  
धम्मगारवताय च वण्णवादी। ये चञ्ञे भिक्खू न धम्मगारवा के च  
धम्मगारवताय समादपेति। ये चञ्ञे भिक्खू धम्मगारवा तेसं च वण्णं भणति  
भूतं तच्छं कालेन। अत्तना च सङ्घगारवो होति सङ्घगारवताय च वण्णवादी।ये  
चञ्ञे भिक्खू न सङ्घगारवा ते च सङ्घगारवताय समादपेति। ये चञ्ञे भिक्खू  
सङ्घगारवा तेसं च वण्णं भणति भूतं तच्छं कालेक।अत्तना च सिक्खागारवो होति  
सिक्खागारवताय च वण्णवादी। ये चञ्ञे भिक्खू न सिक्खागारवा ते च सिक्खागारवताय  
समादपेति। ये चञ्ञे भिक्खू सिक्खागारवा तेसं च वण्णं भणति भूतं तच्छं  
कालेन। अत्तना च समाधिगारवो होति समाधिगारवताय च वण्णवादी। ये चञ्ञे भिक्खू  
न समाधिगारवा तेच समाधिगारवताय समादपेति। ये चञ्ञे भिक्खू समाधिगारवा  
तेसं च वण्णं भणति भूतं तच्छं कालेन। अत्तना च सुवचो होति सोवचस्सताय च  
वण्णवादी। ये चञ्ञे भिक्खू न सुवचा ते च सोवचस्सताय समादपेति। ये चञ्ञे भिक्खू  
सुवचा तेसं च वण्णं भणति भूतं तच्छं कालेन। अत्तना च कल्याणमित्तो होति  
कल्याणमित्तताय च वण्णवादी। ये चञ्ञे भिक्खू न कल्याणमित्ता, ते च कल्याणमित्तताय  
समादपेति। ये चञ्ञे भिक्खू कल्याणमित्ता, तेसञ्च वण्णं भणति भूतं तच्छं  
कालेना, ति।   
    
इदमस्स१ खो अहं भन्ते, भगवता सङ्खित्तेन भासितस्स एवं वित्थारेन अत्थं  
आजानामिति।   
    
साधु साधु सारिपुत्त, साधु खो त्वं सारिपुत्त, इमस्स मया सङ्खित्तेन भासितस्स एवं  
वित्थारेन अत्थं अजानासि।   
    
१ इधस्स मछसं।   
    
[ब्ज्त् पगे ३३०] [\x ३३०।]       
    
इध सारिपुत्त भिक्खु अत्तना च सत्थुगारवो होति सत्थुगरवताय च वण्णावादी। ये  
चञ्ञे भिक्खू न सत्थुगारवा, ते च सत्थुगारवताय [प्त्स् पगे ०३१] [\क़् ३१।]       
समादपेति। ये चञ्ञे भिक्खू सत्थुगारवा तेसं च वण्णं भणति भूतं तच्छं  
कालेन। अत्तना च धम्मगारवो होति धम्मगारवताय च वण्णवादी।ये चञ्ञे भिक्खू  
न धम्मगारवा ते च धम्मगारवताय समादपेति। ये चञ्ञे भिक्खू धम्मगारवा  
तेसञ्च वण्णं भणति भूतं तच्छं कालेन। अत्तना च सङ्घगारवो होति  
सङ्घगारवताय च वण्णवादी। ये चञ्ञे भिक्खू न सङ्घगारवा ते च सङ्घगारवताय  
समादपेति। ये चञ्ञे भिक्खू सङ्घगारवा तेसञ्च वण्णं भणति भूतं तच्छं  
कालेन। अत्तना च सिक्खागारवो होति सिक्खागारवताय च वण्णवादी।ये चञ्ञे भिक्खू न  
सिक्खागारवा ते च सिक्खागारवताय समादपेति। ये चञ्ञे भिक्खू सिक्खागारवा तेसञ्च  
वण्णं भणति भूतं तच्छं कालेन। अत्तना च समाधिगारवो होति समाधिगारवताय  
च वण्णवादी।ये चञ्ञे भिक्खू न समाधिगारवा ते च समाधिगारवताय समादपेति। ये  
चञ्ञे भिक्खू समाधिगारवा तेसञ्च वण्णं भणति भूतं तच्छं कालेन। अत्तना च  
सुवचो होति सोवचस्सताय च वण्णवादी। ये चञ्ञे भिक्खू न सुवचा ते च सोवचस्सताय  
समादपेति। ये चञ्ञे भिक्खू सुवचा तेसञ्च वण्णं भणति भूतं तच्छं कालेन।  
अत्तना च कल्याणमित्तो होति कल्याणमित्तताय च वण्णवादी। ये चञञ्ञे भिक्खू न  
कल्याणमित्ता, ते च कल्याणमित्तताय समादपेति। ये चञ्ञे भिक्खू कल्याणमित्ता, तेसञ्च  
वण्णं भणति भूतं तच्छं कालेना, ति।   
    
इमस्स खो सारिपुत्त, मया सङ्खित्तेन भासितस्स एवं वित्थारेन अत्थो दट्ठब्बोति।   
    
७। १। ४। ५।   
(मित्त सुत्तं)  
(सावत्थिनिदानं)  
३६। सत्तहि भिक्खवे, अङ्गेहि समन्नागतो मित्तो सेवितब्बो, कतमेहि सत्तही:   
दुद्ददं ददाति, दुक्करं करोति, दुक्खमं खमति, गुय्हमस्स आविकरोति, गुय्हं  
अस्स परिगुहति, आपदासु न जहति, खीणेन नातिमञ्ञति। इमेहि खो भिक्खवे, सत्तहङ्गेहि  
समन्नागतो मित्तो सेवितब्बोति।   
    
३६। दुद्ददं ददाति वित्तं१ दुक्करं चापि कुब्बति,   
अथोपिस्स दुरुत्तानि खमति दुक्खमानिपि।   
    
३७। गुय्हं चस्स२ अक्खाति गुय्हस्स परिगूहति,   
आपदासु न जहाति खीणेन नातिमञ्ञति,   
    
३८। यस्मिं एतानि ठानानि संविज्जन्तीध पुग्गले,   
सो मित्तो मित्तकामेन भजितब्बो तथाविधोति।   
    
[प्त्स् पगे ०३२] [\क़् ३२।]        
७। १। ४। ६  
(भिक्खुमित्त सुत्तं)  
(सावत्थिनिदानं)  
३७। सत्तहि भिक्खवे, धम्मेहि समन्नागतो भिक्खूमित्तो सेवितब्बो भजितब्बो  
पयिरुपासितब्बो अपि पनुज्जमानेनपि। कतमेहि सत्तहि:  
    
पियो च होति मनापो च, गरु च, भावनीयो च, वत्ता च, वचनक्खमो च, गम्भीरञ्च  
कथं कत्ता होति, नो च अट्ठाने नियोजेति।   
    
इमेहि खो भिक्खवे, सत्तहि धम्मेहि समन्नागतो भिक्खुमित्तो सेवितब्बो भजितब्बो  
पयिरुपासितब्बो अपि पनुज्जमानेनपीऽति।   
    
१। दुद्ददन्ददाति मित्तो मछसं २। गुय्हञ्च तस्स मछसं  
    
[ब्ज्त् पगे ३३२] [\x ३३२।]       
३९। पियो च गरु भावनीयो वत्ता च वचनक्खमो,   
गम्भीरञ्च कथं कत्ता नो चट्ठाने नियोजये।   
    
४०। यस्मिं एतानि ठानानि संविज्जन्तीध पुग्गले,   
सो मित्तो मित्तकामेन अत्थकामानुकम्पको,   
अपि नासियमानेन भजितब्बो तथाविधोति।   
    
७। १। ४। ७  
(पठमपटिसम्भिदा सुत्तं)  
(सावत्थिनिदानं)  
    
३८। सत्तहि भिक्खवे, धम्मेहि समन्नागतो भिक्खु न चिरस्सेव चतस्सो पटिसम्भिदा  
सयं अभिञ्ञा सच्छिकत्वा उपसम्पज्ज विहरेय्य। कतमेहि सत्तहि:  
    
इध भिक्खवे, भिक्खू इदं मे चेतसो लीनत्तन्ति यथाभूतं पजानाति। अज्झत्तं  
सङ्खित्तं वा चित्तं अज्झत्तं मे सङ्खित्तं चित्तन्ति यथाभूतं पजानाति। बहिद्धा  
विक्खित्तं वा चित्तं बहिद्धा मे विक्खित्तं चित्तन्ति यथाभूतं पजानाति। तस्स विदिता  
वेदना उप्पज्जन्ति, विदिता उपट्ठहन्ति, विदिता अब्भत्थं गच्छन्ति। विदिता सञ्ञा उप्पज्जन्ति,  
विदिता उपट्ठहन्ति, [प्त्स् पगे ०३३] [\क़् ३३।] विदिता अब्भत्थं गच्छन्ति। विदिता वितक्का  
उप्पज्जन्ति, विदिता उपट्ठहन्ति, विदिता अब्भत्थं गच्छन्ति। सप्पायासप्पायेसु खो पनस्स  
धम्मेसु हीनप्पणीतेसु कण्हसुक्कसप्पटिभागेसु निमित्तं सुग्गहीतं होति  
सुमनसिकतं सूपधारितं सुप्पटिविदितं पञ्ञाय।   
    
इमेहि खो भिक्खवे, सत्तहि धम्मेहि समन्नागतो भिक्खु न चिरस्सेव चतस्सो  
पटिसम्भिदा सयं अभिञ्ञा सच्छिकत्वा उपसम्पज्ज विहरेय्या"ति।   
    
[प्त्स् पगे ०३४] [\क़् ३४।]       
७। १। ४। ८।   
(दुतिय पटिसम्भिदा सुत्तं)  
(सावत्थिनिदानं)  
३९। सत्तहि भिक्खवे, धम्मेहि समन्नागतो सारिपुत्तो चतस्सो पटिसम्भिदा सयं  
अभिञ्ञा सच्छिकत्वा उपसम्पज्ज विहरति। कतमेहि सत्तहि:  
    
इध भिक्खवे, सारिपुत्तो इदं मे चेतसो लीनत्तन्ति यथाभूतं पजानाति। अज्झत्तं  
सङ्खित्तं वा चित्तं अज्झत्तं मे सङ्खित्तं चित्तन्ति यथाभूतं पजानाति। बहिद्धा  
विक्खित्तं वा चित्तं बहिद्धा मे विक्खित्तं चित्तन्ति यथाभूतं पजानाति। तस्स विदिता  
वेदना उप्पज्जन्ति, विदिता उपट्ठहन्ति, विदिता अब्भत्थं गच्छन्ति।   
    
[ब्ज्त् पगे ३३४] [\x ३३४।]       
    
विदिता सञ्ञा उप्पज्जन्ति, विदिता उपट्ठहन्ति, विदिता अब्भत्थं गच्छन्ति। विदिता वितक्का  
उप्पज्जन्ति,   
विदिता उपट्ठहन्ति, विदिता अब्भत्थं गच्छन्ति। सप्पायासप्पायेसु खो पनस्स  
धम्मेसु हीनप्पणीतेसु कण्हसुक्कसप्पटिभागेसु निमित्तं सुग्गहीतं होति  
सुमनसिकतं सूपधारितं सुप्पटिविद्धं पञ्ञाय।   
    
इमेहि खो भिक्खवे सत्तहि धम्मेहि समन्नागतो सारिपुत्तो चतस्सो पटिसम्भिदा सयं  
अभिञ्ञा सच्छिकत्वा उपसम्पज्ज विहरती"ति।   
    
७। १। ४। ९।   
(पठम चित्तवसवत्तन सुत्तं)  
(सावत्थिनिदानं)  
    
४०। सत्तहि भिक्खवे, धम्मेहि समन्नागतो भिक्खू चित्तं वसेवत्तेति, नो च भिक्खु  
चित्तस्स वसेन वत्तति। कतमेहि सत्तहि:  
    
इध भिक्खवे, भिक्खु समाधिकुसलो होति, समाधिस्स समापत्तिकुसलो होति, समाधिस्स  
ठितिकुसलो होति, समाधिस्स वुट्ठानकुसलो होति, समाधिस्स कल्लितकुसलो१ होति,  
समाधिस्स गोचरकुसलो होति, समाधिस्स अभिनीहारकुसलो होति।   
    
इमेहि खो भिक्खवे, सत्तहि धम्मेहि समन्नागतो भिक्खू चित्तं वसे वत्तेति, नो च  
भिक्खू चित्तस्स वसेन वत्तति।   
    
७। १। ४। १०।   
(दुतिय चित्तवसवत्तन सुत्तं)  
(सावत्थिनिदानं)  
४१। सत्तहि भिक्खवे, धम्मेहि समन्नागतो सारिपुत्तो चित्तं वसे वत्तेति, नो च सारिपुत्तो  
चित्तस्स वसेन वत्तती। कतमेहि सत्तही:  
    
इध भिक्खवे, सारिपुत्तो समाधिकुसलो होति, समाधिस्स समापत्तिकुसलो, समाधिस्स  
ठितिकुसलो, समाधिस्स वुट्ठानकुसलो, समाधिस्स कल्लितकुसलो, १समाधिस्स  
गोचरकुसलो, समाधिस्स अभिनीहारकुसलो होति।   
    
इमेहि खो भिक्खवे, सत्तहि धम्मेहि समन्नागतो सारिपुत्तो चित्तं वसे वत्तेति, नो च  
सारिपुत्तो चित्तस्स वसेन वत्तति"ति।   
    
१कल्याणकुसलो मछसं  
    
[ब्ज्त् पगे ३३६] [\x ३३६।]       
    
७। १। ४। ११  
(पठम निद्दसवत्थु सुत्तं)  
४२। एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
आयस्मा सारिपुत्तो पुब्बन्हसमयं निवासेत्वा पत्तचीवरं आदाय सावत्थियं पिण्डाय  
पाविसि।   
    
अथ खो आयस्मतो [प्त्स् पगे ०३५] [\क़् ३५।] सारिपुत्तस्स एतदहोसि: अतिप्पगो खो ताव  
सावत्थियं पिण्डाय चरितुं, यन्नूनाहं येन अञ्ञतित्थियानं परिब्बाजकानं आरामो  
तेनुपसङ्कमेय्यन्ति। अथ खो आयस्मा सारिपुत्तो येन अञ्ञतित्थियानं परिब्बाजकानं  
आरामो तेनुपसङ्कमि। उपसङ्कमित्वा तेहि अञ्ञतित्थियेहि परिब्बाजकेहि सद्धिं सम्मोदि।  
सम्मोदनीयं कथं साराणीयं वीतिसारेत्वा एकमन्तं निसीदि।   
    
तेन खो पन समयेन तेसं अञ्ञतित्थियानं परिब्बाजकानं सन्निसिन्नानं  
सन्निपतितानं अयमन्तरा कथा उदपादि: यो हि कोचि आवुसो, द्वादसवस्सानि परिपुण्णं  
परिसुद्धं ब्रह्मचरियं चरति, " निद्दसो भिक्खू, ति अलं वचनायाति।   
    
अथ खो आयस्मा सारिपुत्तो तेसं अञ्ञतित्थियानं परिब्बाजकानं भासितं नेव अभिनन्दि,  
न पटिक्कोसि। अनभिनन्दित्वा अप्पटिक्कोसित्वा उट्ठायासना पक्कामि। ऽभगवतो सन्तिके  
एतस्स भिसितस्स अत्थं आजानिस्सामीति।   
    
अथ खो आयस्मा सारिपुत्तो सावत्थियं पिण्डाय चरित्वा पच्छाभत्तं  
पिण्डपातपटिक्कन्तो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा सारिपुत्तो भगवन्तं  
एतदवोच:   
इधाहं भन्ते, पुब्बन्हसमयं निवासेत्वा पत्तचीवरं आदाय सावत्थियं पिण्डाय  
पाविसिं। तस्स मय्हं भन्ते, एतदहोसि: अतिप्पगो खो ताव सावत्थियं पिण्डाय चरितुं,  
यन्नूनाहं येनञ्ञतित्थियानं परिब्बाजकानं आरामो तेनुपसङ्कमेय्यन्ति। अथ ख्वाहं  
भन्ते, येन अञ्ञतित्थियानं परिब्बाजकानं आरामो तेनुपसङ्कमिं। उपसङ्कमित्वा तेहि  
अञ्ञतित्थियेहि परिब्बाजकेहि सद्धिं सम्मोदिं। सम्मोदनीयं कथं साराणीयं  
वीतिसारेत्वा एकमन्तं निसीदिं। तेन खो पन भन्ते, समयेन तेसं अञ्ञतित्थियानं  
परिब्बाजकानं सन्निसिन्नानं [प्त्स् पगे ०३६] [\क़् ३६।] सन्निपतितानं अयमन्तरा कथा  
उदपादि: यो हि कोचि आवुसो, द्वादसवस्सानि परिपुण्णं परिसुद्धं ब्रह्मचरियं चरति,  
"निद्दसो भिक्खू, ति अलं वचनाया, ति। अथ ख्वाहं भन्ते, तेसं अञ्ञतित्थियानं  
परिब्बाजकानं भासितं नेव अभिनन्दिं, न पटिक्कोसिं। अनभिनन्दित्वा अप्पटिक्कोसित्वा  
उट्ठायासना पक्कामिं "भगवतो सन्तिके एतस्स भासितस्स अत्थं आजानिस्सामि, ति।   
    
सक्का नु खो भन्ते, इमस्मिं धम्मविनये केवलं वस्सगणनमत्तेन निद्दसो  
भिक्खूति पञ्ञपेतून्ति।   
    
न खो सारिपुत्त, सक्का इमस्मिं धम्मविनये केवलं वस्सगणनमत्तेन निद्दसो  
भिक्खूति पञ्ञापेतुं।   
    
सत्त खो इमानि सारिपुत्त, निद्दसवत्थूनि मया सयं अभिञ्ञा सच्छिकत्वा पवेदितानि।  
कतमानि सत्त:  
    
[ब्ज्त् पगे ३३८] [\x ३३८।]       
इध सारिपुत्त, भिक्खु सिक्खासमादाने तिब्बच्छन्दो होति आयतिञ्च सिक्खासमादाने  
अविगतपेमो। धम्मनिसन्तिया१ तिब्बच्छन्दो होति आयतिञ्च धम्मनिसन्तिया अविगतपेमो।  
इच्छाविनये तिब्बच्छन्दो होति, आयतिञ्च इच्छाविनये अविगतपेमो। पटिसल्लाने तिब्बच्छन्दो  
होति, आयतिञ्च पटिसल्लाने अविगतपेमो। विरियारम्भे तिब्बच्छन्दो होति, आयतिञ्च  
विरियारम्हे अविगतपेमो। सतिनेपक्के तिब्बच्छन्दो होति, आयतिञ्च सतिनेपक्के अविगतपेमो।  
दिट्टिपटिवेधे तिब्बच्छन्दो होति, आयतिञ्च दिट्ठिपटिवेधे अविगतपेमो।   
    
इमानि खो सारिपुत्त, सत्त निद्दसवत्थूनि मया सयं अभिञ्ञा सच्छिकत्वा पवेदितानि।   
इमेहि खो सारिपुत्त, सत्तहि निद्दसवत्थूहि, समन्नागतो भिक्खू द्वादस चेपि वस्सानि  
परिपुण्णं परिसुद्धं ब्रह्मचरियं चरति, निद्दसो भिक्खूति अलं वचनाय।  
चतुवीसतिं चेपि वस्सानि परिपुण्णं परिसुद्धं ब्रह्मचरियं चरति, निद्दसो भिक्खूति  
[प्त्स् पगे ०३७] [\क़् ३७।] अलं वचनाय। छन्तिंसति चेपि वस्सानि परिपुण्णं  
परिसुद्धं ब्रह्मचरियं चरति, निद्दसो भिक्खूति अलं वचनाय। अट्ठचत्तारीसञ्चेपि  
वस्सानि परिपुण्णं परिसुद्धं ब्रह्मचरियं चरति, निद्दसो भिक्खूति अलं वचनायाति।   
    
७। १। ४। १२  
(दुतिय निद्दसवत्थु सुत्तं)  
४३। एवं मे सुतं: एकं समयं भगवा कोसम्बियं विहरति घोसितारामे। अथ खो  
आयस्मा आनन्दो पुब्बन्हसमयं निवासेत्वा पत्तचीवरं आदाय कोसम्बियं पिण्डाय  
पाविसि। अथ खो आयस्मतो आनन्दस्स एतदहोसि: अतिप्पगो खो ताव कोसम्बियं पिण्डाय  
चरितुं, यन्नूना, हं येन अञ्ञतित्थियानं परिब्बाजकानं आरामो तेनुपसङ्कमेय्यन्ति।   
    
अथ खो आयस्मा आनन्दो येन अञ्ञतित्थियानं परिब्बाजकानं आरामो तेनुपसङ्कमि।  
उपसङ्कमित्वा तेहि अञ्ञतित्थियेहि परिब्बाजकेहि सद्धिं सम्मोदि। सम्मोदनियं कथं  
साराणीयं वीतिसारेत्वा एकमन्तं निसीदि।   
    
तेन खो पन समयेन तेसं अञ्ञतित्थियानं परिब्बाजकानं सन्निसिन्नानं  
सन्निपतितानं अयमन्तरा कथा उदपादि: यो हि कोचि आवुसो, द्वादसवस्सानि परिपुण्णं  
परिसुद्धं ब्रह्मचरियं चरति, " निद्दसो भिक्खू, ति अलं वचनायाति,   
    
अथ खो आयस्मा आनन्दो तेसं अञ्ञतित्थियानं परिब्बाजकानं भासितं नेव अभिनन्दि, न  
पटिक्कोसि। अनभिनन्दित्वा अप्पटिक्कोसित्वा उट्ठायासना पक्कामि "भगवतो सन्तिके एतस्स  
भासितस्स अत्थं आजानिस्सामि, ति।   
    
अथ खो आयस्मा आनन्दो कोसम्बियं पिण्डाय चरित्वा पच्छाभत्तं पिण्डपातपटिक्कन्तो  
येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्नो खो आयस्मा आनन्दो [प्त्स् पगे ०३८] [\क़् ३८।] भगवन्तं  
एतदवोच:   
१। धम्मनिकन्तिया सीमु।   
    
[ब्ज्त् पगे ३४०] [\x ३४०।]       
इधाहं भन्ते, पुब्बन्हसमयं निवासेत्वा पत्तचीवरं आदाय कोसम्बियं पिण्डाय  
पाविसिं। तस्स मय्हं भन्ते, एतदहोसि: अतिप्पगो खो ताव कोसम्बियं पीण्डाय चरितुं,  
यन्नूनाहं येन अञ्ञतित्थियानं परिब्बाजकानं आरामो तेनुपसङ्कमेय्यन्ती।   
अथ ख्वाहं भन्ते, येन अञ्ञतित्थियानं परिब्बाजकानं आरामो तेनुपसङ्कमिं।  
उपसङ्कमित्वा तेहि अञ्ञतित्थियेहि परिब्बाजकेहि सद्धिं सम्मोदिं। सम्मोदनीयं कथं  
साराणीयं वीतिसारेत्वा एकमन्तं निसीदिं।   
    
तेन खो पन भन्ते, समयेन तेसं अञ्ञतित्थियानं परिब्बाजकानं सन्निसिन्नानं  
अयमन्तरा कथा उदपादि:  
    
यो हि कोचि आवुसो, द्वादसवस्सानि परिपुण्णं परिसुद्धं ब्रह्मचरियं चरति, निद्दसो  
भिक्खूति अलं वचनायाति।   
    
अथ ख्वाहं भन्ते, तेसं अञ्ञतित्थियानं परिब्बाजकानं भासितं नेव अभिनन्दिं, न  
पटिक्कोसिं। अनभिनन्दित्वा अप्पटिक्कोसित्वा उट्ठायासना पक्कमिं "भगवतो सन्तिके  
एतस्स भासितस्स अत्थं आजानिस्सामी, ति।   
    
सक्का नु खो भन्ते, इमस्मिं धम्मविनये केवलं वस्सगणनमत्तेन निद्दसो  
भिक्खूति१ पञ्ञापेतुन्ति। न खो आनन्द सक्का इमस्मिं धम्मविनये केवलं  
वस्सगणनमत्तेन  
    
निद्दसो भिक्खूति१ पञ्ञापेतुन्ति।  
सत्त खो इमानि आनन्द निद्दसवत्थुनि मया सयं अभिञ्ञा सच्छिकत्वा पवेदितानि।  
कतमानि सत्त:  
    
इधानन्द, भिक्खु सद्धो होति। हिरिमा होति। ओत्तप्पी होति। बहुस्सुतो होति। आरद्धवीरियो  
होति। सतिमा होति। पञ्ञवा होति।   
    
इमानि खो आनन्द सत्त निद्दसवत्थुनि मया सयं अभिञ्ञा सच्छिकत्वा पवेदितानि।   
    
[प्त्स् पगे ०३९] [\क़् ३९।]        
इमेहि खो आनन्द सत्तहि निद्दसवत्थुहि समन्नागतो भिक्खू द्वादस चेपि वस्सानि  
परिपुण्णं परिसुद्धं ब्रह्मचरियं चरति, निद्दसो भिक्खूति अलं वचनायाति।  
चतुवीसतिञ्चेपि वस्सानि परिपुण्णं परिसुद्धं ब्रह्मचरियं चरति, निद्दसो भिक्खूति  
अलं वचनाय। छत्तिंसति चेपि वस्सानि परिपुण्णं परिसुद्धं ब्रह्मचरियं चरति,  
निद्दसो भिक्खूति अलं वचनाय। अट्ठचत्तारीसञ्चेपि वस्सानि परिपुण्णं परिसुद्धं  
ब्रह्मचरियं चरति, निद्दसो भिक्खूति अलं वचना याति।   
देवतावग्गो चतुत्थो  
    
तस्सुद्दानं  
    
अप्पमादो हिरि चेव द्वे द्वे सुवचा मित्ता,   
द्वे पटिसम्हिदा द्वे वसा द्वे निद्दसवत्थुनाति। २  
    
१ निद्दसो भिक्खु सीमु,   
२। अप्पमादो हिरिमा छ द्वे सुतवा दुवे बलं  
दुवे पटिसमहिदा च निद्दसवत्थु परे दुवेति सीमु।   
    
[ब्ज्त् पगे ३४२] [\x ३४२।]       
    
५। महायञ्ञा वग्गो  
७। १। ५। १  
(विञ्ञाणट्ठिति सुत्तं)  
(सावत्थिनिदानं)  
    
४४। सत्तिमा भिक्खवे विञ्ञाणट्ठितियो। कतमा सत्त:  
१। सन्ति भिक्खवे, सत्ता नानत्तकाया नानत्तसञ्ञिनो: सेय्यथापि मनुस्सा एकच्चे च देवा  
एकच्चे च विनिपातिका। अयं पठमा विञ्ञाणट्ठिति।   
    
[प्त्स् पगे ०४०] [\क़् ४०।]        
२। सन्ति भिक्खवे, सत्ता नानत्तकाया एकत्तसञ्ञिनो:सेय्यथापि देवा ब्रह्मकायिका  
पठमाभिनिब्बत्ता। अयं दुतिया विञ्ञाणट्ठिति।   
    
३। सन्ति भिक्खवे, सत्ता एकत्तकाया नानत्तसञ्ञिनो: सेय्यथापि देवा आभस्सरा। अयं ततिया  
विञ्ञाणट्ठिति।   
    
४। सन्ति भिक्खवे, सत्ता एकत्तकाया एकत्तसञ्ञिनो: सेय्यथापि देवा सुभकिण्हा। अयं  
चतुत्था विञ्ञाणट्ठिति।   
    
५। सन्ति भिक्खवे, सत्ता सब्बसो रूपसञ्ञानं समतिक्कमा पटिघसञ्ञानं अत्थङ्गमा  
नानत्तसञ्ञानं अमनसिकारा अनन्तो आकासोति आकासानञ्चायतनूपगा। अयं पञ्चमा  
विञ्ञाणट्ठिति।   
    
६। सन्ति भिक्खवे, सत्ता सब्बसो आकासानञ्चायतनं समतिक्कम्म अनन्तं विञ्ञाणन्ति  
विञ्ञाणञ्चायतनूपगा। अयं छट्ठा विञ्ञाणट्ठिति।   
    
७। सन्ति भिक्खवे, सत्ता सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनूपगा। अयं सत्तमा विञ्ञाणट्ठिति।   
    
इमा खो भिक्खवे, सत्त विञ्ञाणट्ठितियोति।   
    
७। १। ५। २  
(समाधिपरिक्खार सुत्तं)  
(सावत्थिनिदानं)  
    
४५। सत्तिमे भिक्खवे, समाधिपरिक्खारा। कतमे सत्त:  
    
सम्मादिट्ठि, सम्मासङ्कप्पो, सम्मावाचा, सम्माकम्मन्तो, सम्मा आजीवो,  
सम्मावायामो, सम्मासति।   
    
या खो भिक्खवे, इमेहि सत्तहङ्गेहि चित्तस्सेकग्गता परिक्खता, अयं वुच्चति भिक्खवे  
अरियो सम्मासमाधि "सौपनिसो" इतिपि " सपरिक्खारो" इतिपी, ति।   
    
[प्त्स् पगे ०४१] [\क़् ४१।]       
[ब्ज्त् पगे ३४४] [\x ३४४।]       
    
७। १। ५। ३  
(पठम अग्गि सुत्तं)  
(सावत्थिनिदानं)  
४६। सत्तिमे भिक्खवे, अग्गी। कतमे सत्त:  
रागग्गि, दोसग्गि, मोहग्गि, आहुणेय्यग्गि, गहपतग्गि, दक्खिणेय्यग्गि, कट्ठग्गि। इमे खो  
भिक्खवे, सत्त अग्गी, ति।   
    
७। १। ५। ४  
(महायञ्ञ सुत्तं)  
४७। एकं समयं भगवा सावत्थियं विहरति जेतवने अनाथपिण्डिकस्स आरामे। *तेन  
खो पन समयेन उग्गतसरीरस्स ब्राह्मणस्स महायञ्ञो उपक्खटो१ होति। पञ्च  
उसभसतानि थुणूपनीतानि होन्ति यञ्ञत्थाय। पञ्च वच्छतरसतानि थुणूपनीतानि होन्ति  
यञ्ञत्थाय। पञ्च वच्छतरीसतानी थुणूपनीतानि होन्ति यञ्ञत्थाय। पञ्च अजसतानि  
थुणूपनीतानि होन्ति यञ्ञत्थाय। पञ्च उरभसतानि थुणूपनीतानि होन्ति यञ्ञत्थाय।   
    
अथ खो उग्गतसरिरो ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि।  
एकमन्तं निसिन्नो खो उग्गतसरीरो ब्राह्मणो भगवन्तं एतदवोच:  
    
सुतं मेतं भो गोतम, अग्गिस्स आदानं२ यूपस्स उस्सापनं महप्फलं होति  
महानिसंसन्ति।   
    
मयापि खो एतं ब्राह्मण, सुतं अग्गिस्स आदानं यूपस्स उस्सापनं महप्फलं होति  
महानिसंसन्ति।   
    
दुतियम्पि खो उग्गतसरीरो ब्राह्मणो भगवन्तं एतदवोच: "सुतं मेतं भो गोतम,  
अग्गिस्स आदानं यूपस्स उस्सापनं महप्फलं होति महानिसंसन्ति। मयापि खो एतं  
ब्राह्मण,सुतं अग्गिस्स आदानं यूपस्स उस्सापनं महप्फलं होति महानिसंसन्ति।  
ततियम्पि खो उग्गतसरीरो ब्राह्मणो भगवन्तं एतदवोच: " सुतं मेतं भो गोतम,  
अग्गिस्स आदानं यूपस्स उस्सापनं महप्फलं होति महानिसंसन्ति। मयापि खो एतं  
ब्राह्मण, सुतं अग्गिस्स आदानं यूपस्स उस्सापनं महप्फलं होति महानिसंसन्ति",  
तयिदं भो [प्त्स् पगे ०४२] [\क़् ४२।] गोतम, समेति भोतो चेव गोतमस्स अम्हाकञ्च  
यदिदं सब्बेन सब्बन्ति।   
    
* अयं पाठो मरम्म पोत्थके न दिस्सते: १। उपक्खठोमजसं उपकट्ठो   
अट्ठकथा २। आधानं स्या  
    
[ब्ज्त् पगे ३४६] [\x ३४६।]       
    
एवं वुत्ते आयस्मा आनन्दो उग्गतसरीरं ब्राह्मणं एतदवोच: न खो ब्राह्मण,  
तथागता एवं पुच्छितब्बा: सुतम्मेतं भो गोतम, अग्गिस्स आदानं यूपस्स उस्सापनं  
महप्फलं होति महानिसंसन्ति।   
    
एवञ्च खो ब्राह्मण, तथागता पुच्छितब्बा: अहं हि भन्ते, अग्गिं आदातुकामो, यूपं  
उस्सापेतुकामो। ओवदतु मं भन्ते भगवा, अनुसासतु मं भन्ते भगवा, यं मम  
अस्स दीघरत्तं हिताय सुखायाति,   
    
अथ खो उग्गतसरीरो ब्राह्मणो भगवन्तं एतदवोच: अहं हि भो गोतम, अग्गिं  
आदातुकामो, यूपं उस्सापेतुकामो। ओवदतु मं भवं गोतमो, अनुसासतु मं भवं  
गोतमो, यं मम अस्स दीघरत्तं हिताय सुखायाति।   
    
अग्गिं ब्राह्मण, आदेन्तो१ यूपं उस्सापेन्तो पुब्बेव यञ्ञातीणी सत्थानि उस्सापेति अकुसलानि  
दुक्खुद्रयानी२ दुक्खविपाकानी। कतमानि तीणी:  
    
कायसत्थं, वचीसत्थं, मनोसत्थं।   
    
अग्गिं ब्राह्मण, आदेन्तो यूपं उस्सापेन्तो पुब्बेव यञ्ञा एवं चित्तं उप्पादेति: एत्तका  
उसभा हञ्ञन्तु यञ्ञत्थाय, एत्तका वच्छतरा हञ्ञन्तु यञ्ञत्थाय, एत्तका वच्छतरियो  
हञ्ञन्तु यञ्ञत्थाय, एत्तका अजा हञ्ञन्तु यञ्ञत्थाय, एत्तका उरब्भा हञ्ञन्तु  
यञ्ञत्थायाति। सो पुञ्ञं करोमीति अपुञ्ञं करोति। कुसलं करोमीति अकुसलं करोति।  
सुगतिमग्गं३ परियेसामीति दुग्गतिमग्गं४ परियेसति। अग्गिं ब्राह्मण, आदेन्तो यूपं  
[प्त्स् पगे ०४३] [\क़् ४३।] उस्सापेन्तो पुब्बेव यञ्ञा इदं पठमं मनोसत्थं  
उस्सापेति अकुसलं दुक्खूद्रयं दुक्खविपाकं।   
    
पुन च परं ब्राह्मण, अग्गिं आदेन्तो यूपं उस्सापेन्तो पुब्बेव यञ्ञा एवं वाचं  
भासति: एत्तका उसभा हञ्ञन्तु यञ्ञत्थाय, एत्तका वच्छतरा हञ्ञन्तु यञ्ञत्थाय,  
एत्तका वच्छतरियो हञ्ञन्तु यञ्ञत्थाय, एत्तका अजा हञ्ञन्तु यञ्ञत्थाय, एत्तका उरब्भा  
हञ्ञन्तु यञ्ञत्थायाति। सो पुञ्ञं करोमीति अपुञ्ञं करोति। कुसलं करोमीति अकुसलं  
करोति। सुगतिमग्गं ३ परियेसामीति दुग्गतिमग्गं४ परियेसति। अग्गिं ब्राह्मण, आदेन्तो  
यूपं उस्सापेन्तो पुब्बेव यञ्ञा इदं दुतियं वचीसत्थं उस्सापेति अकुसलं दुक्खुद्रयं  
दुक्खविपाकं।   
    
पुनच परं ब्राह्मण, अग्गिं आदेन्तो यूपं उस्सान्तो पुब्बेव यञ्ञा सयं पठमं  
समारम्भति५ उसभे हन्तुं ६ यञ्ञत्थाय। सयं पठमं समारम्भति वच्छतरे  
हन्तुं यञ्ञत्थाय। सयं पठमं समारम्भति वच्छतरी हन्तुं यञ्ञत्थाय। सयं  
पठमं समारम्भति वच्छतरी भन्तुं यञ्ञत्थाय। सयं पठमं समारम्भति  
अजे हन्तुं यञ्ञत्थाय। सयं पठम समारम्भति उरब्भे हन्तुं यञ्ञत्थायाति।   
    
१। आधेन्तो स्या। २। द्रक्खुद्दयाति सीमु ३। सुगतिया मग्गं मछसं  
४। दुग्गतिया मग्गं मछसं ५। समारभति स्या, समारब्भति सीमु ६। हञ्ञन्तु   
सीमु  
    
[ब्ज्त् पगे ३४८] [\x ३४८।]       
    
सो पुञ्ञं करोमिति अपुञ्ञं करोति। कुसलं करोमिति अकुसलं करोति। सुगतिमग्गं  
परियेसामीति दुग्गतिमग्गं परियेसति। अग्गिं ब्राह्मण, आदेन्तो यूपं उस्सापेन्ता पुब्बेव  
यञ्ञा इदं ततियं कायसत्थं उस्सापेति अकुसलं दुक्खुद्रयं दुक्खविपाकं।   
    
अग्गिं ब्राह्मण, आदेन्तो यूपं उस्सापेन्तो पुब्बेव यञ्ञा इमानि तीणि सत्थानि उस्सापेति  
अकुसलानि दुक्खुद्रयानि दुक्खविपाकानि।   
    
तयो मे ब्राह्मण, अग्गि पहातब्बा परिवज्जेतब्बा न सेवितब्बा। कतमे तयो। [प्त्स् पगे  
०४४] [\क़् ४४।] रागग्गि, दोसग्गि, मोहग्गि।   
    
कस्मा चायं ब्राह्मण, रागग्गी पहातब्बो परिवज्जेतब्बो न सेवितब्बो। ?  
    
रत्तो खो ब्राह्मण, रागेन अभिभूतो परियादिन्नचित्तो कायेन दुच्चरितं चरति, वाचाय  
दुच्चरितं चरति, मनसा दुच्चरितं चरति। सो कायेन दुच्चरितं चरित्वा वाचाय दुच्चरितं  
चरित्वा मनसा दुच्चरितं चरित्वा कायस्स भेदा परम्मरणा अपायं दुग्गतिं विनिपातं  
निरयं उपपज्जति। तस्मायं रागग्गि पहातब्बो परिवज्जेतब्बो न सेवितब्बो।   
    
कस्मा चायं ब्राह्मण, दोसग्गि पहातब्बो परिवज्जेतब्बो न सेवितब्बो। ?  
दुट्ठो खो ब्राह्मण, दोसेन अभिभूतो परियादिन्नचित्तो कायेन दुच्चरितं चरति, वाचाय  
दुच्चरितं चरति, मनसा दुच्चरितं चरति। सो कायेन दुच्चरितं चरित्वा वाचाय दुच्चरितं  
चरित्वा मनसा दुच्चरितं चरित्वा कायस्स भेदा परम्मरणा अपायं दुग्गतिं विनिपातं  
निरयं उपपज्जति। तस्मायं दोसग्गि पहातब्बो परिवज्जेतब्बो न सेवितब्बो।   
    
कस्मा चायं ब्राह्मण, मोहग्गि पहातब्बो परिवज्जेतब्बो न सेवितब्बो। ?  
    
मूऌहो खो ब्राह्मण, मोहेन अभिभूतो परियादिन्नचित्तो कायेन दुच्चरित१ चरति, वाचाय  
दुच्चरितं चरति, मनसा दुच्चरितं चरति। सो कायेन दुच्चरितं चरित्वा वाचाय दुच्चरितं  
चरित्वा मनसा दुच्चरितं चरित्वा कायस्स भेदा परम्मरणा अपायं दुग्गतिं विनिपातं  
निरयं उपपज्जति। तस्मायं मोहग्गि पहातब्बो परिवज्जेतब्बो न सेवितब्बो। 

इमे खो ब्राह्मण, तयो अग्गी पहातब्बा, परिवज्जेतब्बा न सेवितब्बा।   
    
तयो खो ब्राह्मण, अग्गि सक्कत्वा गरुकत्वा मानेत्वा पूजेत्वा सम्मा सुखं परिहातब्बा।  
कतमे तयो:  
    
[प्त्स् पगे ०४५] [\क़् ४५।]        
आहुनेय्यग्गि, गहपतग्गि, दक्खिणेय्यग्गी।   
    
कतमो च ब्राह्मण आहुनेय्यग्गी? इध ब्राह्मण, यस्स ते होन्ति माताति वा पिताति वा, अयं  
वुच्चति ब्राह्मण आहुनेय्यग्गि। तं किस्स हेतु: अतोहयं१ ब्राह्मण, आहुतो सम्भुतो।  
तस्मायं आहुनेय्यग्गि सक्कत्वा गरुकत्वा मानेत्वा पूजेत्वा सम्मा सुखं परिहातब्बो।   
    
कतमो च ब्राह्मण, गहपतग्गि। इध ब्राह्मण, यस्स ते होन्ति पुत्ताति वा दाराति वा  
दासाति वा पेस्साति वा कम्मकराति वा। अयं वुच्चति ब्राह्मण, गहपतग्गि। तस्मायं  
गहपतग्गि सक्कत्वा गरुकत्वा मनेत्वा पूजेत्वा सम्मा सुखं परिहातब्बो।   
    
१ अतोयं सीमु।   
    
[ब्ज्त् पगे ३५०] [\x ३५०।]       
    
कतमो च ब्राह्मण, दक्खिणेय्यग्गि: इध ब्राह्मण, ये ते समणब्राह्मणा  
मदप्पमादा२ पटिविरता खन्तिसोरच्चे निविट्ठा एकमत्तानं दमेन्ति, एकमत्तानं  
समेन्ति, एकमत्तानं परिनिब्बापेन्ति। अयं वुच्चति ब्राह्मण दक्खिणेय्यग्गि। तस्मायं  
दक्खिणेय्यग्गि सक्कत्वा गरुकत्वा मानेत्वा पूजेत्वा सम्मा सुखं परिहातब्बो।   
इमे खो ब्राह्मण, तयो अग्गि सक्कत्वा गरुकत्वा मानेत्वा पूजेत्वा सम्मा सुखं  
परिहातब्बा।   
    
अयं खो पन ब्राह्मण, कट्ठग्गि कालेन कालं उज्जलेतब्बो, कालेन कालं  
अज्झुपेक्खितब्बो, कालेन कालं निब्बापेतब्बो, कालेन कालं निक्खिपितब्बोति।   
एवं वुत्ते उग्गतसरीरो ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम, उपासकं मं भवं गोतमो धारेतु, अज्जतग्गे [प्त्स् पगे ०४६]  
[\क़् ४६।] पाणुपेतं सरणं गतं।   
    
एसाहं भो गोतम, पञ्च उसभसतानि मुञ्चामि जीवितं वितनोमि, १ पञ्च वच्छतरसतानि  
मुञ्चामि जीवितं वितनोमि, पञ्च वच्छतरीसतानि मुञ्चामि जीवितं वितनोमि, पञ्च  
अजसतानि मुञ्चामि जीवितं वितनोमि, पञ्च उरब्भसतानि मुञ्चामि जीवितं वितनोमि, हरितानि  
चेव तीणानि खादन्तु, सीतानि च पानीयानि पिवन्तु, सीतो च तेसं वायो वायतूति। २।   
    
७। १। ५। ५।   
(सङ्खित्तसत्तसञ्ञा सुत्तं)  
(सावत्थिनिदानं)  
४८। सत्तिमा भिक्खवे, सञ्ञा भाविता बहुलीकता महप्फला होन्ति महानिसंसा  
अमतोगधा अमतपरियोसाना। कतमा सत्त:  
    
असुभसञ्ञा, मरणसञ्ञा, आहारे पटिक्कूलसञ्ञा, सब्बलोके अनभिरतसञ्ञा, अनिच्चसञ्ञा,  
अनिच्चे दुक्खसञ्ञा, दुक्खे अनत्तसञ्ञा।   
    
इमा खो भिक्खवे, सत्तसञ्ञा भविता बहुलीकता महपप्फला होन्ति महानिसंसा  
अमतोगधा अमतपरियोसाना, ति।   
    
७। १। ५। ६  
(वित्थतसत्तसञ्ञा सुत्तं)  
(सावत्थिनिदानं)  
४९। सत्तिमा भिक्खवे, सञ्ञा भाविता बहुलीकता महप्फला होन्ति महानिसंसा  
अमतोगधा अमतपरियोसाना। कतमा सत्त:  
    
असुभसञ्ञा, मरणसञ्ञा, आहारे पटिक्कूलसञ्ञा, सब्बलोके अनभिरतसञ्ञा, अनिच्चसञ्ञा  
अनिच्चे दुक्खसञ्ञा, दुक्खे अनत्तसञ्ञा।   
    
१। जीवितं देमि मछसं, २। सितो च नेसं वातो उपवायतं मछसं  
    
[ब्ज्त् पगे ३५२] [\x ३५२।]       
    
इमा खो भिक्खवे, सत्त सञ्ञा, भाविता बहुलीकता महप्फला होन्ति महानिसंसा  
अमतोगधा अमतपरियोसाना, ति।   
    
(१) असुभसञ्ञा भिक्खवे, भाविता बहुलीकता महप्फला होति महानिसंसा अमतोगधा  
अमतपरियोसानाति इति खो पनेतं वुत्तं, किञ्चेतं पटिच्च वुत्तं:  
    
असुभसञ्ञा परिचितेन भिक्खवे, भिक्खूनो चेतसा बहुलं विहरतो  
मेथुनधम्मसमापत्तिया चित्तं [प्त्स् पगे ०४७] [\क़् ४७।] पतिलीयति पतिकुटति  
पतिवट्टति न सम्पसारीयति। उपेक्खा१ वा पटिक्कुल्यता वा२ सण्ठाति।   
    
सेय्यथापि भिक्खवे, कुक्कुटपत्तं वा नहारुदद्दुलं वा३ अग्गिम्हि पक्खीत्तं  
पतिलीयति पतिकुटति पतिवट्टति न सम्पसारीयति, एवमेव खो भिक्खवे, भिक्खुनो  
असुभसञ्ञा परिचितेन चेतसा बहुलं विहरतो मेथुनधम्मसमापत्तिया चित्तं  
पतिलीयति पतिकुटति पतिवट्टति न सम्पसारीयति। उपेक्खा वा पटिक्कूल्यता वा२ सण्ठाति।   
सचे भिक्खवे, भिक्खुनो असुभसञ्ञापरिचितेन चेतसा बहुलं विहरतो  
मेथुनधम्मसमापत्तिया चित्तं अनुसन्दति४ अप्पटिकूल्यता वा सण्ठाति, वेदितब्बमेतं  
भिक्खवे, भिक्खुना "अभाविता मे असुभसञ्ञा नत्थि मे पुब्बेनापरं विसेसो, अप्पत्तं  
मे भावनाफलन्ति५ इतिह तत्थ सम्पजानो होति।   
    
सचे पन भिक्खवे भिक्खूनो असुभसञ्ञा परिचितेन चेतसा बहुलं विहरतो  
मेथुनधम्मसमापत्तिया चित्तं पतिलीयति पतिकुटति पतिवट्टति६ न सम्पसारीयति  
उपेक्खा वा पटिक्कूल्यता वा२ सण्ठाति, वेदितब्बमेतं भिक्खवे, भिक्खुना भाविता७ मे  
असुभसञ्ञा, अत्थि मे पुब्बेनापरं विसेसो, पत्तं मे भावनाफलन्ति५ इतिह तत्थ  
सम्पजानो होति।   
    
असुभसञ्ञा भिक्खवे, भाविता बहुलीकता महप्फला होति महानिसंसा अमतोगधा  
अमतपरियोसानाति इति यं तं वुत्तं, इदमेतं पटिच्चवुत्तं।   
    
(२) मरणसञ्ञा भिक्खवे भाविता बहुलीकता महप्फला [प्त्स् पगे ०४८] [\क़् ४८।]       
होति महानिसंसा अमतोगधा अमतपरियोसानाति इति खो पनेतं वुत्तं, किञ्चेतं पटिच्च  
वुत्तं:  
    
मरणसञ्ञा परिचितेन भिक्खवे, भिक्खुनो चेतसा बहुलं विहरतो जीवितनिकन्तिया चित्तं  
पतिलीयति पतिकुटति पतिवट्टति५ न सम्पसारीयति। उपेक्खा वा पटिक्कूल्यता वा२ सण्ठाति।   
सेय्यथापि भिक्खवे, कुक्कुटपत्तं वा नहारुदद्दुलं वा३ अग्गिम्हि पक्खित्तं पतिलीयति  
पतिकुटति पतिवट्टति न सम्पसारीयति। एवमेव खो भिक्खवे भिक्खुनो मरणसञ्ञा  
परिचितेन चेतसा बहुलं विहरतो जीवितनिकन्तिया चित्तं पतिलीयति पतिकुटति पतिवट्टति न  
सम्पसारीयति। उपेक्खा वा१ पटिक्कूल्यता वा सण्ठाति।   
    
१। उपेखासीमु। २। पाटिकुल्यतावा मछसं ३। नाहारूदददुलं मछसं  
४। अनुसण्ठाति सीमु। ५। भावनाबलन्ति मछसं ६। पतिवत्तति मछसं  
७। सुभाविता मछसं  
    
[ब्ज्त् पगे ३५४] [\x ३५४।]       
    
सचे भिक्खवे, भिक्खुनो मरणसञ्ञा परिचितेन चेतसा बहुलं विहरतो जीवितनिकन्तिया  
चित्तं अनुसन्दति, १ अप्पटिकूल्यता वा सण्ठाति, वेदितब्बमेतं भिक्खवे, भिक्खुना  
"अभाविता मे मरणसञ्ञा, नत्ति मे पुब्बेनापरं विसेसो, अप्पत्तं मे भावनाफलन्ति"२  
इतिह तत्थ सम्पजानो होति।   
    
सचे पन भिक्खवे, भिक्खुनो मरणसञ्ञा परिचितेन चेतसा बहुलं विहरतो  
जीवितनिकन्तिया चित्तं पतिलीयति पतिकुटति पतिवट्टति न सम्पसारीयति, उपेक्खा वा३  
पटिक्कूल्यता वा सण्ठाति, वेदितब्बमेतं भिक्खवे, भिक्खुना "भाविता मे मरणसञ्ञा,  
अत्थि मे पुब्बेनापरं विसेसो, पत्तं मे भावनाफलन्ति" इतिह तत्थ सम्पजानो होति।   
मरणसञ्ञा भिक्खवे भाविता बहुलीकता महप्फला [प्त्स् पगे ०४९] [\क़् ४९।] होति  
महानिसंसा अमतोगधा अमतपरियोसानाति, इति यं तं वुत्तं, इदमेतं पटिच्च वुत्तं।   
    
(३) आहारे पटिक्कूलसञ्ञा भिक्खवे, भाविता बहुलीकता महप्फला होति महानिसंसा  
अमतोगधा अमतपरियोसानाति, इति खो पनेतं वुत्तं, किञ्चेतं पटिच्च वुत्तं।   
आहारे पटिक्कूलसञ्ञा परिचितेन भिक्खवे, भिक्खुनो चेतसा बहुलं विहरतो रसतण्हाय  
चित्तं पतिलीयति पतिकुटति पतिवट्टति न सम्पसारीयति, उपेक्खा वा३ पटिक्कूल्यता वा  
सण्ठाति,   
    
सेय्यथापि भिक्खवे, कुक्कुटपत्तं वा नहारुदद्दुलं वा४ अग्गिम्हि पक्खित्तं पतिलीयति  
पतिकुटति पतिवट्टति न सम्पसारीयति, एवमेव खो भिक्खवे, भिक्खुनो आहारे  
पटिक्कूलसञ्ञापरिचितेन चेतसा बहुलं विहरतो रसतण्हाय चित्तं पतिलीयति पतिकुटति  
पतिवट्टति न सम्पसारीयति, उपेक्खा वा पटिक्कूल्यता वा सण्ठाति,   
    
सचे भिक्खवे, भिक्खुनो आहारे पटिक्कूलसञ्ञापरिचितेन चेतसा बहुलं विहरतो  
रसतण्हाय चित्तं अनुसन्दति, अप्पटिक्कूल्यता वा सण्ठाति, वेदितब्बमेतं भिक्खवे,  
भिक्खुनो अभाविता मे आहारे पटिक्कूलसञ्ञा, नत्थि मे पुब्बेनापरं विसेसो, अप्पत्तं मे  
भावनाफलन्ति, इतिह तत्थ सम्पजानो होति।   
    
सचे पन भिक्खवे, भिक्खुनो आहारे पटिक्कूलसञ्ञापरिचितेन चेतसा बहुलं विहरतो  
रसतण्हाय चित्तं पतिलीयति पतिकुटति पतिवट्टति न सम्पसारीयति, उपेक्खा वा३  
पटिक्कूल्यता वा सण्ठाति, वेदितब्बमेतं भिक्खवे, भिक्खुना "भाविता५ मे आहारे  
पटिक्कूलसञ्ञा, अत्थि मे पुब्बेनापरं विसेसो, पत्तं मे भावनाफलन्ति" इतिह तत्थ  
सम्पजानो होति।   
    
[प्त्स् पगे ०५०] [\क़् ५०।]        
आहारे पटिक्कूलसञ्ञा भिक्खवे, भाविता बहुलीकता महप्फला होति महानिसंसा  
अमतोगधा अमतपरियोसानाति, इति यं तं वुत्तं, इदमेतं पटिच्च वुत्तं  
    
१। अनुसण्ठाति। सीमु २। भावना बलन्तिमछसं ३। उपेखावासीमु ४। नहारुद लं वा   
मछसं ५सुभाविता मछसं  
    
[ब्ज्त् पगे ३५६] [\x ३५६।]       
(४) सब्बलोके अनभिरतसञ्ञा भिक्खवे, भाविता बहुलिकता महप्फला होति महानिसंसा  
अमतोगधा अमतपरियोसानाति, इति खो पनेतं वुत्तं, किञ्चेतं पटिच्च वुत्तं:  
    
सब्बलोके अनभिरतसञ्ञा परिचितेन भिक्खवे, भिक्खुनो चेतसा बहुलं विहरतो  
लोकचित्तेसु चित्तं पतिलीयति पतिकूटति पतिवट्टति न सम्पसारीयति। उपेक्खा वा पटिक्कूल्यता  
वा सण्ठाति।   
    
सेय्यथापि भिक्खवे, कुक्कुटपत्तं वा नहारु दद्दुलं वा अग्गिम्हि पक्खित्तं पतिलीयति  
पतिकूटति। पतिवट्टति न सम्पसारीयति, एवमेव खो भिक्खवे, भिक्खुनो सब्बलोके  
अनभिरतसञ्ञा परिचितेन चेतसा बहुलं विहरतो लोकचित्तेसु१ चित्तं पतिलीयति पतिकूटति  
पतिवट्टति न सम्पसारीयति, उपेक्खा२ वा पटिक्कूल्यता वा सण्ठाति।   
    
सचे पन भिक्खवे, भिक्खुनो सब्बलोके अनभिरतसञ्ञा परिचितेन चेतसा बहुलं  
विहरतो लोकचित्तेसु१ चित्तं अनुसन्दति, अप्पटिक्कूल्यता३ वा सण्ठाति। वेदितब्बमेतं  
भिक्खवे, भिक्खुना "अभाविता मे सब्बलोके अनभिरतसञ्ञा, नत्थि मे पुब्बेनापरं  
विसेसो, अप्पत्तं मे भावनाफलन्ति" इतिह तत्थ सम्पजानो होति।   
    
सचे पन भिक्खवे, [प्त्स् पगे ०५१] [\क़् ५१।] भिक्खुनो सब्बलोके अनभिरतसञ्ञा  
परिचितेन चेतसा बहुलं विहरतो लोकचित्तेसु १ चित्तं पतिलीयति पतिकुटति पतिवट्टति न  
सम्पसारीयति, उपेक्खा वा पटिक्कूल्यता वा सण्ठाति, वेदितब्बमेतं भिक्खवे भिक्खुना  
" भाविता मे सब्बलोके अनभिरतसञ्ञा, अत्थि मे पुब्बोनापरं विसेसो, पत्तं मे भावना  
फलन्ति" इतिह तत्थ सम्पजानो होति। 

सब्बलोके अनभिरतसञ्ञा भिक्खवे भाविता बहुलीकता महप्पला होति महानिसंसा  
अमतोगधा अमतपरियोसानाति, इति यन्तं वुत्तं, इदमेतं पटिच्च वुत्तं।   
    
(५) अनिच्चसञ्ञा भिक्खवे, भाविता बहुलीकता महप्फला होति महनिसंसा अमतोगधा  
अमतपरियोसानाति, इति खो पनेतं वुत्तं, किञ्चेतं पटिच्च वुत्तं:  
    
अनिच्चसञ्ञापरिचितेन भिक्खवे, भिक्खुनो चेतसा बहुलं विहरतो लाभसक्कारसिलोके  
चित्तं पतिलीयति पतिकुटति पतिवट्टति न सम्पसारीयति, उपेक्खा२ वा पटिक्कूल्यता वा  
सण्ठाति।   
    
सेय्यथापि भिक्खवे, कुक्कुटपत्तं वा नहारुदद्दुलं वा अग्गिम्हि पक्खित्तं पतिलीयति  
पतिकुटति पतिवट्टति न सम्पसारीयति, एवमेव खो भिक्खवे भिक्खुनो अनिच्चसञ्ञा  
परिचितेन चेतसा बहुलं विहरतो लाभसक्कारसिलोके चित्तं पतिलीयति, पतिकुटति पतिवट्टति  
न सम्पसारियति। उपेक्खा वा पटिक्कूल्यता वा सण्ठाति।   
    
१ लोक चित्रेसु मछसं २। उपेखा सीमु ३। अप्पटिकुल्यता मछसं  
४। भावनाबलन्ति मछसं  
    
[ब्ज्त् पगे ३५८] [\x ३५८।]       
सचे भिक्खवे, भिक्खुनो अनिच्चसञ्ञा परिचितेन चेतसा बहुलं विहरतो  
लाभसक्कारसिलोके चित्तं अनुसन्दति, अप्पटिक्कूल्यता वा सण्ठाति, वेदितब्बमेतं  
भिक्खवे भिक्खुना अभाविता मे अनिच्चसञ्ञा, नत्थि मे पुब्बेनापरं विसेसो, अप्पत्तं  
मे भावना फलन्ति इतिह तत्थ सम्पजानो होति।   
सचे पन भिक्खवे, भिक्खुनो अनिच्चसञ्ञा परिचितेन चेतसा बहुलं विहरतो  
लाभसक्कारसिलोके चित्तं पतिलीयति [प्त्स् पगे ०५२] [\क़् ५२।] पतिकुटति पतिवट्टति न  
सम्पसारीयति, उपेक्खा वा पटिक्कूल्यता वा सण्ठाति, वेदितब्बमेतं भिक्खवे भिक्खुना  
भाविता मे अनिच्चसञ्ञा, नत्थि मे पुब्बेनापरं विसेसो,   
अत्थि मे पुब्बेनापरं विसेसो, पत्तं मे भावना फलन्ति इतिह तत्थ सम्पजानो होति।   
    
अनिच्चसञ्ञा भिक्खवे भाविता बहुलीकता महप्फला होति महानिसंसा अमतोगधा  
अमतपरियोसानाति, इति यन्तं वुत्तं, इदमेतं पटिच्च वुत्तं  
(६) अनिच्चे दुक्खसञ्ञा भिक्खवे, भाविता बहुलीकता महप्फला होति महानिसंसा  
अमतोगधा अमतपरियोसानाति, इति खो पनेतं वूत्तं, किञ्चेतं पटिच्च वुत्तं:   
अनिच्चे दुक्खसञ्ञापरिचितेन भिक्खवे, भिक्खुनो चेतसा बहुलं विहरतो आलस्ये कोसज्जे  
विस्सट्ठिये पमादे अननुयोगे अपच्चवेक्खनाय तिब्बा भयसञ्ञा पच्चुपट्ठिता होति,  
सेय्यथापि उक्खित्तासिके वधके।   
    
सचे भिक्खवे, भिक्खुनो अनिच्चे दुक्खसञ्ञा परिचितेन चेतसा बहुलं विहरतो आलस्ये  
कोसज्जे विस्सट्ठिये पमादे अननुयोगे अपच्चवेक्खनाय तिब्बा भयसञ्ञा न  
पच्चुपट्ठिता होति, सेय्यथापि उक्खित्तासिके वधके, वेदितब्बमेतं भिक्खवे, भिक्खुना  
अभाविता मे अनिच्चे दुक्खसञ्ञा, नत्थि मे पुब्बेनापरं विसेसो, अप्पत्तं मे भावना  
फलन्ति, इतिह तत्थ सम्पजानो होति।   
    
सचे पन भिक्खवे, भिक्खुनो अनिच्चे दुक्खसञ्ञा परिचितेन चेतसा बहुलं विहरतो  
आलस्ये कोसज्जे विस्सट्ठिये पमादे अननुयोगे अपच्चवेक्खनाय तिब्बा भयसञ्ञा  
पच्चुपट्ठिता होति, सेय्यथापि उक्खित्तासिके वधके, वेदितब्बमेतं भिक्खवे, भिक्खुना  
सुभाविता मे अनिच्चे दुक्खसञ्ञा, अत्थि मे पुब्बेनापरं विसेसो, पत्तं मे  
भावनाफलन्ति इतिह तत्थ सम्पजानो होति।   
    
[ब्ज्त् पगे ३६०] [\x ३६०।]       
अनिच्चे दुक्खसञ्ञा भिक्खवे, भाविता बहुलीकता महप्फला [प्त्स् पगे ०५३] [\क़् ५३।]   
    होति महानिसंसा अमतोगधा अमतपरियोसानाति इति यं तं वुत्तं, इदमेतं पटिच्च  
वुत्तं  
    
(७) दुक्खे अनत्तसञ्ञा भिक्खवे, भाविता बहुलीकता महप्फला होति महानिसंसा  
अमतोगधा अमतपरियोसानाति, इति खो पनेतं वुत्तं, किञ्चेतं पटिच्च वुत्तं:   
दुक्खे अनत्तसञ्ञा परिचितेन भिक्खवे, भिक्खुनो चेतसा बहुलं विहरतो इमस्मिञ्च  
सविञ्ञाणके काये बहिद्धा च सब्बनिमित्तेसु अहिङ्कारममिङ्कारमानापगतं मानसं  
होति विधा समतिक्कन्तं सन्तं सुविमुत्तं। 

सचे भिक्खवे, भिक्खुनो दुक्खे अनत्तसञ्ञा परिचितेन चेतसा बहुलं विहरतो  
इमस्मिञ्च सविञ्ञाणके काये बहिद्धा च सब्बनिमित्तेसु अभिङ्कारममिङ्कारमानापगतं  
मानसं न होति विधासमतिक्कन्तं सन्तं सुविमुत्तं, वेदितब्बमेतं भिक्खवे,  
भिक्खुना अभाविता मे दुक्खे अनत्तसञ्ञा, नत्थि मे पुब्बेनापरं विसेसो, अप्पत्तं मे  
भावनाफलन्ति। इतिह तत्थ सम्पजानो होति।   
    
सचे पन भिक्खवे, भिक्खुनो दुक्खे अनत्तसञ्ञा परिचितेन चेतसा बहुलं विहरतो  
इमस्मिञ्च सविञ्ञाणके काये बहिद्धा च सब्बनिमित्तेसु अभिङ्कारममिङ्कारमानापगतं  
मानसं न होति विधासमतिक्कन्तं सन्तं सुविमुत्तं, वेदितब्बमेतं भिक्खवे,  
भिक्खुना सुभाविता मे दुक्खे अनत्तसञ्ञा, अत्थि मे पुब्बेनापरं विसेसो, पत्तं मे  
भावनाफलन्ति। इतिह तत्थ सम्पजानो होति।   
    
दुक्खे अनत्तसञ्ञा भिक्खवे, भाविता बहुलीकता महप्फला होति महानिसंसा  
अमतोगधा अमतपरियोसानाति, इति यं तं वुत्तं इदमेतं पटिच्च वुत्तं  
    
इमा खो भिक्खवे सत्त सञ्ञा भाविता बहुलीकता महप्फला होन्ति महानिसंसा  
अमतोगधा अमतपरियोसानाति।   
    
[प्त्स् पगे ०५४] [\क़् ५४।]       
[ब्ज्त् पगे ३६२] [\x ३६२।]       
७। १। ५। ७  
(मेथुन सुत्तं)  
(सावत्थि निदानं)  
५०। अथ खो जानुस्सोणी ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि, सम्मोदनीयं कथं साराणीयं वीतिसारेत्वा एकमन्तं निसीदि।  
एकमन्तं निसिन्नो खो जानुस्सोणि ब्राह्मणो भगवन्तं एतदवोच:  
    
भवमिपि नो समणो गोतमो ब्रह्मचारी पटिजानातीति।   
    
"यं हि तं ब्राह्मण, सम्मा वदमानो वदेय्य। अखण्डं अच्छिद्दं असबलं  
अकम्मासं परिपुण्णं परिसुद्धं ब्रह्मचरियं चरतीति, ममेवेतं ब्राह्मण,  
सम्मा वदमानो वदेय्य" अहं हि ब्राह्मण, अखण्डं अच्छिद्दं असबलं अकम्मासं  
परिपुण्णं परिसुद्धं ब्रह्मचरियं चरामीति।   
    
किम्पन भो गोतम, ब्रह्मचरियस्स खण्डम्पि जिद्दम्पि सबलम्पि कम्मासम्पीति।   
    
(१) इध ब्राह्मण, एकच्चो समणो वा ब्राह्मणो वा सम्मा ब्रह्मचारी पटिजानमानो न  
हेव खो मातुगामेन सद्धिं द्वयन्द्वयसमापत्तिं समापज्जति, अपि च खो  
मातुगामस्स उच्छादनपरिमद्दननहापनसम्बाहनं सादियति, सो तदस्सादेति, तं  
निकामेति। तेन च वित्तिं आपज्जति। इदम्पि खो ब्राह्मण, ब्रह्मचरिययस्स खण्डम्पि  
जिद्दम्पि सबलम्पि कम्मासम्पि।   
    
अयं वुच्चति ब्राह्मण, अपरिसुद्धं ब्रह्मचरियं चरति संयुत्तो मेथुनेन  
संयोगेन, न परिमुच्चति जातिया जरामरणेन सोकेहि परिदेवेहि दुक्खेहि दोमनस्सेहि  
उपायासेहि, न परिमुच्चति दुक्खस्माति वदामि।   
    
[प्त्स् पगे ०५५] [\क़् ५५।]       
(२) पुन च परं ब्राह्मण, इधेकच्चो समणो वा ब्राह्मणो वा सम्मा ब्रह्मचारी  
पटिजानमानो न हेव खो मातुगामेन सद्धिं द्वयं द्वयसमापत्तिं समापज्जति, नपि  
मातुगामस्स उच्छादनपरिमद्दननहापनसम्बाहनं सादियति। अपि च खो  
मातुगामेन सद्धिं सञ्जग्घति सङ्कीऌअति सङ्केलायति। सो तदस्सादेति, तं निकामेति तेन च  
वित्तिं आपज्जति। इदम्पि खो ब्राह्मण, ब्रह्मचरियस्स खण्डम्पि छिद्दम्पि सबलम्पि  
दम्मासम्पि।  
    
अयं वुच्चति ब्राह्मण, अपरिसुद्धं ब्रह्मचरियं चरति संयुत्तो मेथुनेन  
संयोगेन, न परिमुच्चति जातिया जरामरणेन सोकेहि परिदेवेहि दुक्खेहि दोमनस्सेहि  
उपायासेहि, न परिमुच्चति दुक्खस्मा ति वदामि।   
    
(३) पुन च परं ब्राह्मण, इधेकच्चो समणो वा ब्राह्मणो वा सम्मा ब्रह्मचारी  
पटिजानमानो न हेव खो मातुगामेन सद्धिं द्वयन्द्वयसमापत्तिं समापज्जति, नपि  
मातुगामस्स उच्छादनपरिमद्दननहापन सम्बाहनं सादियति। नपि मातुगामेन  
सद्धिं सञ्जग्घति सङ्किऌअति सङ्केलायति, अपि च खो मातुगामस्स चक्खुना चक्खुं  
उपनिज्झायति पेक्खति। सो तदस्सादेति, तं निकामेति। तेन च वित्तिं आपज्जति। इदम्पि खो  
ब्राह्मण, ब्रह्मचरियस्स खण्डम्पि छिद्दम्पि सबलम्पि दम्मासम्पि।   
    
अयं वुच्चति ब्राह्मण, अपरिसुद्धं ब्रह्मचरियं चरति संयुत्तो मेथुनेन  
संयोगेन, न परिमुच्चति जातिया जरामरणेन सोकेहि परिदेवेहि दुक्खेहि दोमनस्सेहि  
उपायासेहि, न परिमुच्चति दुक्खस्मा ति वदामि।

(४) पुन च परं ब्राह्मण, इधेकच्चो समणो वा ब्राह्मणोवा सम्मा ब्रह्मचारी  
पटिजानमानो न हेव खो मातुगामेन सद्धिं द्वयन्द्वय समापत्तिं समापज्जति, नपि  
मातुगामस्स उच्छादनपरिमद्दननहापन सम्बाहनं सादियति। नपि मातुगामेन  
सद्धिं सञ्जग्घति सङ्किऌअति सङ्केलायति, नपि मातुगामस्स चक्खुना चक्खूं  
उपनिज्झायति पेक्खति, अपि च खो मातुगामस्स सद्दं सुणाति, तिरोकुड्डं वा तिरोपाकारं  
वा हसन्तिया वा भणन्तिया वा गायन्तिया वा रोदन्तिया वा। सो तदस्सादेति। तं निकामेति।  
तेन च वित्तिं आपज्जति। इदम्पि खो ब्राह्मण, ब्रह्मचरियस्स खण्डम्पि छिद्दम्पि  
सबलम्पि कम्मासम्पि।   
अयं वुच्चति ब्राह्मण, अपरिसुद्धं ब्रह्मचरियं चरति संयुत्तो मेथुनेन  
संयोगेन, न परिमुच्चति जातिया जरामरणेन सोकेहि परिदेवेहि दुक्खेहि दोमनस्सेहि  
उपायासेहि, न परिमुच्चति दुक्खस्मा ति वदामि।   
    
(५) पुनच परं ब्राह्मण, इधेकच्चो समणो वा ब्राह्मणो वा सम्मा ब्रह्मचारी  
पटिजानमानो न हेव खो मातुगामेन सद्धिं द्वयन्द्वयसमापत्तिं समापज्जति, नपि  
मातुगामस्स उच्छादनपरिमद्दननहापनसम्बाहनं सादियति। नपि मातुगामेन  
सद्धिं सञ्जग्घति सङ्किऌअति सङ्केलायतिनपि मातुगामस्स चक्खुना चक्खुं उपनिज्झायति  
पेक्खति नपि मातुगामस्स सद्दं सुणाति, तिरोकुड्डं वा तिरोपाकारं वा हसन्तिया वा  
भणन्तिया वा गायन्तिया वा रोदन्तिया वा, अपि च खो यानिस्स तानि पुब्बे मातुगामेन  
सद्धिं हसितलपितकीऌइतानि, तासि अनुस्सरति। सो तदस्सादेति, तं निकामेति, तेन च वित्तिं  
आपज्जति। इदम्पि खो ब्राह्मण, ब्रह्मचरियस्स खण्डम्पि छिद्दम्पि सबलम्पि  
कम्मासम्पि।   
    
अयं वुच्चति ब्राह्मण, अपरिसुद्धं ब्रह्मचरियं चरति संयुत्तो मेथुनेन  
संयोगेन, न परिमुच्चति जातिया जरामरणेन सोकेहि परिदेवेहि दुक्खेहि दोमनस्सेहि  
उपायासेहि, न परिमुच्चति दुक्खस्मा ति वदामि।  
    
[ब्ज्त् पगे ३६४] [\x ३६४।]       
(६)  
पुन च परं ब्राह्मण, इधेकच्चो समणो वा ब्राह्मणोवा सम्मा ब्रह्मचारी  
पटिजानमानो न हेव खो मातुगामेन सद्धिं द्वयन्द्वयसमापत्तिं समापज्जति, नपि  
मातुगामस्स उच्छादनपरिमद्दननहापन सम्बाहनं सादियति। नपि मातुगामेन  
सद्धिं सञ्जग्घति सङ्किऌअति सङ्केलायति, नपि मातुगामस्स चक्खुना चक्खुं  
उपनिज्झायति पेक्खति न पि मातुगामस्स सद्दं सुणाति, तिरोकुड्डं वा तिरोपाकारं वा  
हसन्तिया वा भणन्तिया वा गायन्तिया वा रोदन्तिया वा नपि यानिस्स तानि पुब्बे मातुगा मेन  
सद्धिं हसितलपितकिऌइतानि तानि अनुस्सरति। अपि च खो पस्सति गहपतिं वा गहपतिपुत्तं  
वा पञ्चहि कामगुणेहि समप्पितं समङ्गीभूतं परिचारियमानं। सो तदस्सादेति, तं  
निकामेति, तेन च वित्तिं आपज्जति। इदम्पि खो ब्राह्मण, ब्रह्मचरियस्स खण्डम्पि  
छिद्दम्पि सबलम्पि दम्मासम्पि।   
    
अयं वुच्चति ब्राह्मण, अपरिसुद्धं ब्रह्मचरियं चरति संयुत्तो मेथुनेन  
संयोगेन, न परिमुच्चति जातिया जरामरणेन सोकेहि परिदेवेहि दुक्खेहि दोमनस्सेहि  
उपायासेहि, न परिमुच्चति दुक्खस्मा ति वदामि।   
    
(७)  
पुन च परं ब्राह्मण, इधेकच्चो समणो वा ब्राह्मणोवा सम्मा ब्रह्मचारी  
पटिजानमानो न हेव खो मातुगामेन सद्धिं द्वयन्द्वयसमापत्तिं समापज्जति, नपि  
मातुगामस्स उच्छादनपरिमद्दननहापन सम्बाहनं सादियति। नपि मातुगामेन  
सद्धिं सञ्जग्घति सङ्किऌअति सङ्केलायति, नपि मातुगामस्स चक्खुना चक्खुं  
उपनिज्झायति पेक्खति न पि मातुगामस्स सद्दं सुणाति, तिरोकुड्डं वा तिरोपाकारं वा  
हसन्तिया वा भणन्तिया वा गायन्तिया वा रोदन्तिया वा नपि यानिस्स तानि पुब्बे मातुगा मेन  
सद्धिं हसितलपितकिऌइतानि तानि अनुस्सरति। नपि पस्सति गहपतिं, वागहपतिपुत्तं वा  
पञ्चहि कामगुणेहि समप्पितं समङ्गिभूतं परिचारियमानं अपि च खो अञ्ञतरं  
देवनिकायं पणीधाय ब्रह्मचरियं चरति इमिनाहं सीलेन वा वतेन वा तपेन वा  
ब्रह्मचरियेन वा देवो वा भविस्सामि देवञ्ञतरो वाति। सो कदस्सादेति, २ तन्निकामेति, तेन  
च वित्तिं आपज्जति।   
    
इदम्पि खो ब्राह्मण, ब्रह्मचरियस्स खण्डम्पि जिद्दम्पि सबलम्पि कम्मासम्पि।   
    
अयं वुच्चति ब्राह्मण, [प्त्स् पगे ०५६] [\क़् ५६।] अपरिसुद्धं ब्रह्मचरियं चरति,  
संयुत्तो मेथुनेन संयोगेन न परिमुच्चति, जातिया जराय मरणेन सोकेहि परिदेवेहि  
दुक्खेहि दोमनस्सेहि उपायासेहि। न परिमुच्चति दुक्खस्माति वदामि।   
    
यावकीवञ्चाहं ब्राह्मण इमेसं सत्तन्नं मेथुनसंयोगानं अञ्ञतरञ्ञतरं३  
मेथुनसंयोगं अत्तनि अप्पहीनं समनुपस्सिं, नेव तावाहं ब्राह्मण, सदेवके लोके  
समारके सब्रह्मके, सस्समणब्राह्मणिया पजाय सदेवमनुस्साय अनुत्तरं  
सम्मासम्बोधिं अभिसम्बुद्धो पच्चञ्ञासिं।   
    
यतो च खो अहं ब्राह्मण, इमेसं सत्तन्नं मेथुनसंयोगानं न अञ्ञतरञ्ञतरं  
मेथुनसंयोगं अत्तनि अप्पहीनं समनुपस्सिं, अथाहं ब्राह्मण, सदेवके लोके  
समारके सब्रह्मके, सस्समणब्राह्मणिया पजाय सदेवमनुस्साय अनुत्तरं  
सम्मासम्बोधिं अभिसम्बुद्धो, पच्चञ्ञासिं।   
    
ञाणञ्च पन मे दस्सनं उदपादि: अकुप्पा मे चेतोविमुत्ति, अयमन्तिमा जाति, नत्थिदानि  
पुनब्भवोति।   
    
एवं वुत्ते जानुस्सोणी ब्राह्मणो भगवन्तं एतदवोच अभिक्कन्तं भो गोतम  
अभिक्कन्तं भो गोतम, सेय्यथापि भो गोतम निक्कुज्जितं वा उक्कुज्जेय्य, पटिच्छन्नं वा  
विवरेय्य, मूऌहस्स वा मग्गं आचिक्खेय्य अन्धकारे वा तेलपज्जोतं धारेय्य, "  
चक्खूमन्तो रूपानि दक्खिन्ति"२ति, एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतम सरणं गच्छामि धम्मञ्च भिक्खु सङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति।   
    
[प्त्स् पगे ०५७] [\क़् ५७।]        
७। १। ५। ८।   
(संयोगविसंयोग धम्मपरियाय सुत्तं)  
(सावत्थिनिदानं)  
    
५१। संयोगविसंयोगं वो भिक्खवे, धम्मपरियायं देसिस्सामि। तं सुनाथ साधुकं  
मनसिकरोथ भासिस्सामिति। एवं भन्तेति खो ते भिक्खू भगवतो पच्चस्सोसुं। भगवा  
एतदवोच:  
    
कतमो च सो भिक्खवे संयोगविसंयोगो धम्मपरियायो:  
    
इत्थि भिक्खवे अज्झत्तं इत्थिन्द्रियं मनसिकरोति इत्थिकुत्तं इत्थाकप्पं इत्थिविधं  
इत्थिच्छन्दं इत्थिस्सरं इत्थालङ्कारं सा तत्थ रज्जति, तत्राभिरमति। सा तत्थ रत्ता  
तत्राभिरता बहिद्धा पुरिसिन्द्रियं मनसिकरोति पुरिसकुत्तं पुरिसाकप्पं पुरिसविधं  
पुरिसच्छन्दं पुरिसस्सरं पुरिसालङ्कारं। सा तत्थ रज्जति, तत्राभिरमति। सा तत्थ रत्ता  
तत्राभिरता बहिद्धा संयोगं आकङ्खति। यञ्चस्सा संयोगपच्चया उप्पज्जति सुखं  
सोमनस्सं, तञ्च आकङ्खति। इत्थत्ते भिक्खवे, अभिरता सत्ता पुरिसेसु संयोगं गता।  
एवं खो भिक्खवे, इत्थि इत्थत्तं नातिवत्तति।   
    
१। परिवारयमानम्मछसं २। तं अस्सादेति मछसं ३। अञ्ञतरं सीमु।   
    
[ब्ज्त् पगे ३६६] [\x ३६६।]       
पुरिसो भिक्खवे, अज्झत्तं पुरिसिन्द्रियं मनसिकरोति पुरिसकुत्तं पुरिसाकप्पं  
पुरिसविधं पुरिसच्छन्दं पुरिसस्सरं पुरिसालङ्कारं। सो तत्थ रज्जति तत्राभिरमति। सो  
तत्थ रत्तो तत्राभिरतो बहिद्धा इत्थिन्द्रियं मनसिकरोति इत्थिकुत्तं इत्थाकप्पं  
इत्थिविधं इत्थिच्छन्दं इत्थिस्सरं इत्थालङ्कारं। सो तत्थ रज्जति, तत्राभिरमति। सो तत्थ  
रत्तो तत्राभिरतो बहिद्धा संयोगं आकङ्खति। यञ्चस्स संयोगपच्चया उप्पज्जति सुखं  
सोमनस्सं, तञ्च आकङ्खति। पुरिसत्ते भिक्खवे, अभिरता सत्ता इत्थिसु संयोगं गता। [प्त्स्  
पगे ०५८] [\क़् ५८।] एवं खो भिक्खवे, पुरिसे पुरिसत्तं नातिवत्तति।   
    
एवं खो भिक्खवे, संयोगो होति  
कथञ्च भिक्खवे, विसंयोगो होति  
    
इत्थि भिक्खवे, अज्झत्तं इत्थिन्द्रियं न मनसिकरोति इत्थिकुत्तं इत्थाकप्पं इत्थिविधं  
इत्थिच्छन्दं इत्थिस्सरं इत्थालङ्कारं। सा तत्थ न रज्जति। तत्थ नाभिरमति। सा तत्थ  
अरत्ता तत्र अनभिरता बहिद्धा पुरिसिन्द्रियं न मनसिकरोति पुरिसकुत्तं पुरिसाकप्पं  
पुरिसविधं पुरिसच्छन्दं पुरिसस्सरं पुरिसालङ्कारं। सा तत्थ न रज्जति, तत्थ  
नाभिरमति। सा तत्थ अरत्ता तत्र अनभिरता बहिद्धा संयोगं नाकङ्खति। यं चस्सा  
संयोगपच्चया उप्पज्जति सुखं सोमनस्सं, तञ्च नाकङ्खति। इत्थत्ते खो भिक्खवे,  
अनभिरता सत्ता पुरिसेसु विसंयोगं गता। एवं खो भिक्खवे, इत्थि इत्थत्तं अतिवत्तति।   
    
पुरिसो भिक्खवे, अज्झत्तं पुरिसिन्द्रियं न मनसिकरोति पुरिसकुत्तं पुरिसाकप्पं  
पुरिसविधं पुरिसच्छन्दं पुरिसस्सरं पुरिसालङ्कारं। सो तत्थ न रज्जति तत्राभिरमति।  
सो तत्थ रत्तो तत्र अनभिरतो बहिद्धा इत्थिन्द्रियं नमनसिकरोति इत्थिकुत्तं इत्थाकप्पं  
इत्थिविधं इत्थिच्छन्दं इत्थिस्सरं इत्थालङ्कारं। सो तत्थ न रज्जति, तत्रनाभिरमति। सो  
तत्थ अरत्तो तत्र अनभिरतो बहिद्धा संयोगं नाकङ्खति। यञ्चस्स संयोगपच्चया  
उप्पज्जति सुखं सोमनस्सं, तञ्च नाकङ्खति। पुरिसत्ते भिक्खवे, अनभिरता सत्ता इत्थिसु  
विसंयोगं गता। एवं खो भिक्खवे, पुरिसो पुरिसत्तं अतिवत्तति।   
    
एवं [प्त्स् पगे ०५९] [\क़् ५९।] खो भिक्खवे, विसंयोगो होति,   
    
अयं खो भिक्खवे, संयोग विसंयोगो धम्मपरियायोति।   
    
१नाभिरतो सीमु।   
    
[ब्ज्त् पगे ३६८] [\x ३६८।]       
    
७। १। ५। ९  
(दानमहप्फल सुत्तं)  
५२। एकं समयं भगवा चम्पायं विहरति गग्गाराय पोक्खरणीया तिरे। अथ खो  
सम्बहुला चम्पेय्यका उपासका येनायस्मा सारिपुत्तो तेनुपसङ्कमिंसु। उपसङ्कमित्वा  
आयस्मन्तं सारिपुत्तं अभिवादेत्वा एकमन्तं निसीदिंसु। एकमन्तं निसिन्ना खो  
चम्पेय्यका उपासका आयस्मन्तं सारिपुत्तं एतदवोचुं:  
    
चिरस्सुता नो भन्ते सारिपुत्त, भगवतो सम्मुखा धम्मिकथा। साधु मयं भन्ते,  
लभेय्याम भगवतो सन्तिका धम्मिं कथं सवणायाति।   
    
तेन हावुसो तदहुपोसथे आगच्छेय्याथ अप्पेवनाम लभेय्याथ भगवतो सम्मुखा  
धम्मिं कथं१ सवणायाति। एवं भन्तेति खो ते चम्पेय्यका उपासका आयस्मतो  
सारिपुत्तस्स पटिस्सुत्वा उट्ठायासना आयस्मन्तं सारिपुत्तं अभिवादेत्वा पदक्खिणं कत्वा  
पक्कमिंसु।   
    
अथ खो ते चम्पेय्यका उपासका तदहुपोसथे येनायस्मा सारिपुत्तो तेनुपसङ्कमिंसु।  
उपसङ्कमित्वा आयस्मन्तं सारिपुत्तं अभिवादेत्वा एकमन्तं अट्ठंसु।   
    
अथ खो आयस्मा सारिपुत्तो तेहि चम्पेय्यकेहि उपासकेहि सद्धिं येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो आयस्मा सारिपुत्तो भगवन्तं एतदवोच:  
    
[प्त्स् पगे ०६०] [\क़् ६०।] सिया नु खो भन्ते, इधेकच्चस्स तादिसंयेव दानं दिन्नं न  
महप्फलं२न महानिसंसं। सिया पन भन्ते, इधेकच्चस्स तादिसंयेव दानं दिन्नं  
महप्फलं३ महानिसंसन्ति।   
    
सिया सारिपुत्त, इधेकच्चस्स तादिसं येव दानं दिन्नं न महप्फलं२ न महानिसंसं।  
सिया पन सारिपुत्त, इधेकच्चस्स तादिसंयेव दानं दिन्नं महप्फलं३ महानिसंसन्ति।   
को नु खो भन्ते, हेतु को पच्चयो येन इधेकच्चस्स तादिसंयेव दानं दिन्नं न  
महप्फलं होति, न महानिसंसं। को पन भन्ते४ हेतु को पच्चयो येन इधेकच्चस्स  
तादिसंयेव दानं दिन्नं महप्फलं होति महानिसंसन्ति?  
१। भगवता धम्मि कथं स्या २। न महप्फलं होति मछसं ३। महप्फलं  
होतिमछसं ४। को नुखो भन्ते मछसं  
    
[ब्ज्त् पगे ३७०] [\x ३७०।]       
(१) इध सारिपुत्त, एकच्चो सापेखो१ दानं देति, पटिबद्धचित्तो दानं देति, सन्निधिपेखो  
दानं देति, इमं पेच्च परिभुञ्जिस्सामिति दानं देति। सो तं दानं देति समणस्स वा  
ब्राह्मणस्स वा, अन्नं पानं वत्थं यानं मालागन्धविलेपनं सेय्या सथपदिपेय्यं।   
    
तं किं मञ्ञसि सारिपुत्त, ददेय्य इधेकच्चो एवरूपं दानन्ति। एवं भन्ते,   
    
तत्र सारिपुत्त, य्वायं सापेखो१ दानं देति, पटिबद्ध चित्तो दानं देति, सन्निधिपेखो  
दानं देति, इमं पेच्च परिभुञ्जिस्सामिति दानं देति। सो तं [प्त्स् पगे ०६१] [\क़् ६१।]       
दानं दत्वा कायस्स भेदा परम्मरणा चातुम्महाराजिकानं देवानं सहव्यतं  
उपपज्जति। सो तं कम्मं खेपेत्वा तं इद्धिं तं यसं तं आधिपतेय्यं२ आगामी होति  
आगन्ता इत्थत्तं।   
    
(२) इध पन सारिपुत्त, एकच्चो न हेव खो सापेखो दानं देति, न पटिबद्धचित्तो दानं  
देति, न सन्निधिपेखो दानं देति, न इमं पेच्च परिभूञ्जिस्सामीति दानं देति। अपि च खो  
साहु दानन्ति दानं देति। सो तं दानं देति समणस्स वा ब्राह्मणस्सवा, अन्नं पानं  
वत्थं यानं मालागन्धविलेपनं सेय्या सथपदीपेय्यं।   
    
तं किं मञ्ञसि सारिपुत्त, ददेय्य इधेकच्चो एवरूपं दानन्ति, एवं भन्ते।   
तत्र सारिपुत्त य्वायं न सापेखो दानं देति, न पटिबद्धचित्तो दानं देति, न  
सन्निधिपेखो दानं देति, न इमं पेच्च परिभूञ्जिस्सामिति दानं देति। अपि च खो साहु  
दानन्ति दानं देति। सो तं दानं दत्वा कायस्स भेदा परम्मरणा चातुम्महाराजिकानं  
देवानं सहव्यतं उपपज्जति। सो तं कम्मं खेपेत्वा तंइद्धिं तं यसं तं  
आधिपतेय्यं२ आगामी होति आगन्ता इत्थत्तं  
    
(३) इध पन सारिपुत्त, एकच्चोन हेव खो सापेखो दानं देति, न पटिबद्धचित्तो दानं  
देति, न सन्निधिपेखो दानं देति, नैमं पेच्च परिभुञ्जिस्सामिति दानं देति। नपि  
साहुदानन्ति दानं देति अपि च खो दिन्नपुब्बं कतपुब्बं पितुपितामहेहि, नारहामि  
पोराणङ्कुलवंसं हापेतुन्ति दानं देति। सो तं दानं देति समणस्स वा ब्राह्मणस्स वा,  
अन्नं पानं वत्थं यानं मालागन्धविलेपनं सेय्या सथपदिपेय्यं  
    
तं किं मञ्ञसि सारिपुत्त, ददेय्य इधेकच्चो एवरूपं दानन्ति एवं भन्ते।   
    
तत्र सारिपुत्त, य्वायं न हेव खो सापेखो दानं देति, न पटिबद्धचित्तो दानं देति, न  
सन्निधिपेखो दानं देति, न इमं पेच्च परिभूज्जिस्सामिति दानं देति। नपि साहुदानन्ति  
दानं देति। अपिच खो दिन्नपुब्बं कतपुब्बं पितुपितामहेहि, नारहामि  
पोराणङ्कुलवंसं हापेतुन्ति दानं देति। सो तं दानं दत्वा कायस्स भेदा परम  
मरणा चातुम्महा राजिकानं देवानं सहव्यतं उपपज्जति सो तं कम्मं खेपेत्वातं  
इद्धिं तं यसं तं आधिपतेय्यं२ आगामी होति आगन्ता इत्थत्तं  
    
(४) इध पन सारिपुत्त एकच्चो न हेव खो सापेखो दानं देति, न पटिबद्धचित्तो दानं  
देति, न सान्निधिपेखो दानं देति, न इमं पेच्च परिभुञ्जिस्सामिति दानं देति। नपि  
साहुदानन्ति दानं देति नपि दिन्नपुब्बं कतपुब्बं पितुपितामहेहि, नारहामि पोराणं  
कुलवंसं हापेतुन्ति दानं देति। अपि च खो अहं पचामि, न इमे पचन्ति, नारहामि  
पचन्तो अपचन्तानं अदातुन्ति दानं देति सो तं दानं देति समणस्स वा ब्राह्मणस्स वा,  
अन्नं पानं वत्थं यानं मालागन्धविलेपनं सेय्या सथपदिपेय्यं  
    
तं किं मञ्ञसि सारिपुत्त, ददेय्य इधेकच्चो एवरूपं दानन्ति, एवं भन्ते।   
    
तत्र सारिपुत्त, य्वायं न सापेखो दानं देति, न पटिबद्धचित्तो दानं देति, न  
सन्निधिपेखो दानं देति, न इमं पेच्च परिभुञ्जिस्सामिति दानं देति। नपि साहुदानन्ति  
दानं देति दिन्नपुब्बं कतपुब्बं पितुपितामहेहि, नारहामि पोराणं कुलवंसं  
हापेतुन्ति दानं देति। अपि च खो अहं पचामि, न इमे पचन्ति, नारहामि पचन्तो  
अपचन्तानं अदातुन्ति दानं देति। सो तं दानं दत्वा कायस्स भेदा परम्मरणा  
चातुम्महाराजिकानं देवानं सहव्यतं उपपज्जति सो तं कम्मं खेपेत्वा तं इद्धिं  
तं यसं तं आधिपतेय्यं आगामी होति आगन्ता इत्थत्तं   
    
(५) इध पन सारिपुत्त एकच्चो न हेव खो सापेखो दानं देति, न पटिबद्धचित्तो दानं  
देति, न सान्निधिपेखो दानं देति, न इमं पेच्च परिभुञ्जिस्सामिति दानं देति। नपि  
साहुदानन्ति दानं देति नपि दिन्नपुब्बं कतपुब्बं पितुपितामहेहि, नारहामि पोराणं  
कुलवंसं हापेतुन्ति दानं देति। नपि  
अहं पचामि, न इमे पचन्ति, नारहामि पचन्तो अपचन्तानं अदातुन्ति दानं देति अपि च खो  
यथा तेसं पुब्बकानं इसीनं तानि महायञ्ञानि अहेसुं, सेय्यथीदं: अट्टकस्स  
वामकस्स वामदेवस्स वेस्सामित्तस्स यमतग्गिनो अङ्गीरसस्स भारद्वाजस्स वासेट्ठस्स  
कस्सपस्स भगुनो, एवं मे अयं दान संविभागो भविस्सतीति दानं देति। सो तं दानं  
देति समणस्स वा ब्राह्मणस्स वा, अन्नं पानं वत्थं यानं मालागन्धविलेपनं  
सेय्या सथपदिपेय्यं  
    
तं किं मञ्ञसि सारिपुत्त, ददेय्य इधेकच्चो एवरूपं दानन्ति, एवं भन्ते।   
    
तत्र सारिपुत्त, य्वायं न सापेखो दानं देति, न पटिबद्धचित्तो दानं देति, न  
सन्निधिपेखो दानं देति, न इमं पेच्च परिभुञ्जिस्सामिति दानं देति। नपि साहुदानन्ति  
दानं देति दिन्नपुब्बं कतपुब्बं पितुपितामहेहि, नारहामि पोराणं कुलवंसं  
हापेतुन्ति दानं देति। नपि अहं पचामि, न इमे पचन्ति, नारहामि  
पचन्तो अपचन्तानं अदातुन्ति दानं देति। अपि च खो यथा तेसं पुब्बकानं इसीनं तानि  
महायञ्ञानि अहेसुं, सेय्यथीदं:अट्टकस्स चामकस्स वामदेवस्स वेस्सामित्तस्स  
यमतग्गिनो अङ्गीरसस्स भारद्वाजस्स वासेट्ठस्स कस्सपस्स भगुनो, एवं मे अयं  
दानसंविभागो भविस्सतीति दानं देति। सो तं दानं दत्वा कायस्स भेदापरम्मरणा  
चातुम्महाराजिकानं देवानं सहव्यतं उपपज्जति सो तं कम्मं खेपेत्वा तं इद्धिं  
तं यसं तं आधिपतेय्यं आगामी होति आगन्ता इत्थत्तं  
(६) इध पन सारिपुत्त एकच्चो न हेव खो सापेखो दानं देति, न पटिबद्धचित्तो दानं  
देति, न सान्निधिपेखो दानं देति, न इमं पेच्च परिभुञ्जिस्सामिति दानं देति। नपि  
साहुदानन्ति दानं देति नपि दिन्नपुब्बं कतपुब्बं पितुपितामहेहि, नारहामि पोराणं  
कुलवंसं हापेतुन्ति दानं देति। नपि  
अहं पचामि, न इमे पचन्ति, नारहामि पचन्तो अपचन्तानं अदातुन्ति दानं देति नपि यथा  
तेसं पुब्बकानं इसीनं तानि महायञ्ञानि अहेसुं, सेय्यथीदं:  
अट्टकस्स वामकस्स वामदेवस्स वेस्सामित्तस्स यमतग्गिनो अङ्गीरसस्स भारद्वाजस्स  
वासेट्ठस्स कस्सपस्स भगुनो, एवं मे अयं दान संविभागो भविस्सतीति दानं देति।  
अपि च खो इमं मे दानं ददतो चित्तं पसिदति, अत्तमनता सोमनस्सं उपजायतीति३  
दानं देति। सो तं दानं देति समणस्स वा ब्राह्मणस्स वा, अन्नं पानं वत्थं यानं  
मालागन्धविलेपनं सेय्या वसथपदीपेय्यं  
    
तं किं मञ्ञसि सारिपुत्त, ददेय्य इधेकच्चो एवरूपं दानन्ति, एवं भन्ते।   
    
तत्र सारिपुत्त, य्वायं न सापेखो दानं देति, न पटिबद्धचित्तो दानं देति, न  
सन्निधिपेखो दानं देति, न इमं पेच्च परिभुञ्जिस्सामिति दानं देति। नपि साहुदानन्ति  
दानं देति दिन्नपुब्बं कतपुब्बं पितुपितामहेहि, नारहामि पोराणं कुलवंसं  
हापेतुन्ति दानं देति। नपि अहं पचामि, न इमे पचन्ति, नारहामि  
पचन्तो अपचन्तानं अदातुन्ति दानं देति। नपि यथा तेसं पुब्बकानं इसीनं तानि  
महायञ्ञानि अहेसुं, सेय्यथीदं:अट्टकस्स चामकस्स वामदेवस्स वेस्सामित्तस्स  
यमतग्गिनो अङ्गीरसस्स भारद्वाजस्स वासेट्ठस्स कस्सपस्स भगुनो, एवं मे अयं  
दानसंविभागो भविस्सतीति दानं देति। अपि च खो इमं मे दानं ददतो चित्तं पसीदति,  
अत्तमनता सोमनस्सं उपजायतीति दानं देति। सो तं दानं दत्वा कायस्स भेदा  
परम्मरणा चातुम्महाराजिकानं देवानं सहव्यतं उपपज्जति सो तं कम्मं खेपेत्वा  
तं इद्धिं तं यसं तं आधिपतेय्यं आगामी होति आगन्ता इत्थत्तं  
(७)  
इध पन सारिपुत्त एकच्चो न हेव खो सापेखो दानं देति, न पटिबद्धचित्तो दानं देति,  
न सान्निधिपेखो दानं देति, न इमं पेच्च परिभुञ्जिस्सामिति दानं देति। नपि साहुदानन्ति  
दानं देति नपि दिन्नपुब्बं कतपुब्बं पितुपितामहेहि, नारहामि पोराणं कुलवंसं  
हापेतुन्ति दानं देति। नपि  
अहं पचामि, न इमे पचन्ति, नारहामि पचन्तो अपचन्तानं अदातुन्ति दानं देति नपि यथा  
तेसं पुब्बकानं इसीनं तानि महायञ्ञानि अहेसुं, सेय्यथीदं:  
अट्टकस्स वामकस्स वामदेवस्स वेस्सामित्तस्स यमतग्गिनो अङ्गीरसस्स भारद्वाजस्स  
वासेट्ठस्स कस्सपस्स भगुनो, एवं मे अयं दान [प्त्स् पगे ०६२] [\क़् ६२।]       
संविभागो भविस्सतीति दानं देति। नपि इमं मे दानं ददतो चित्तं पसिदति, अत्तमनता  
सोमनस्सं  
उपजायतीति३ दानं देति। अपि च खो चित्तालङ्कारं चित्तपरिक्खारन्ति दानं देति। सो तं  
दानं देति समणस्स वा ब्राह्मणस्स वा, अन्नं पानं वत्थं यानं  
मालागन्धविलेपनं सेय्यावसथपदीपेय्यं  
    
तं किं मञ्ञसि सारिपुत्त, ददेय्य इधेकच्चो एवरूपं दानन्ति, एवं भन्ते।  
    
१ सापेक्खोस्या २ आधिपच्चम्मछसं ३ उपपादियतिसीमु।   
    
[ब्ज्त् पगे ३७२] [\x ३७२।]       
    
तत्र सारिपुत्त, य्वायं न हेव सापेखो दानं देति, न पटिबद्धचित्तो दानं देति, न  
सन्निधिपेखो दानं देति, न इमं पेच्च परिभुञ्जिस्सामिति दानं देति। नपि साहुदानन्ति  
दानं देति नपि दिन्नपुब्बं कतपुब्बं पितुपितामहेहि, नारहामि पोराणं कुलवंसं  
हापेतुन्ति दानं देति। नपि अहं पचामि, इमे न पचन्ति, नारहामि  
पचन्तो अपचन्तानं दानं अदातुन्ति दानं देति। नपि यथा तेसं पुब्बकानं इसीनं तानि  
महायञ्ञानि अहेसुं, सेय्यथीदं:अट्टकस्स वामकस्स वामदेवस्स वेस्सामित्तस्स  
यमतग्गिनो अङ्गीरसस्स भारद्वाजस्स वासेट्ठस्स कस्सपस्स भगुनो, एवं मे अयं  
दानसंविभागो भविस्सतीति दानं देति। नपि इमं मे दानं  
ददतो चित्तं पसीदति, अत्तमनता सोमनस्सं उपजायतीति दानं देति।   
    
अपि च खो चित्तालङ्कारं चित्तपरिक्खारन्ति२ दानं देति। सो तं दानं दत्वा कायस्स भेदा  
परम्मरणा ब्रह्मकायिकानं देवानं सहव्यतं उपपज्जति। सो तं [प्त्स् पगे ०६३] [\क़्   
६३।] कम्मं खेपेत्वा तं इद्धिं तं यसं तं आधिपतेय्यं अनागामी होति अनागन्ता  
इत्थत्तं।   
    
अयं खो सारिपुत्त हेतु अयं पच्चयो, येन मिधेकच्चस्स तादिसंयेव दानं दिन्नं न  
महप्फलं होति, न महानिसंसं।   
    
अयं पन सारिपुत्त, हेतु अयं पच्चयो येन मिधेकच्चस्स तादिसंयेव दानं दिन्नं  
महप्फलं होति महानिसंसन्ति। 

७। १। ५। १०  
(नन्दमातु सुत्तं)  
५३। एवम्मे सुतं: एकं समयं आयस्मा च सारिपुत्तो आयस्मा च महामोग्गल्लानो  
दक्खिणागिरिस्मिं चारिकं चरन्ति महता भिक्खु सङ्घेन सद्धिं। तेन खो पन  
समयेन वेऌउकण्टकी नन्दमाता उपासिका रत्तिया पच्चूससमयं पच्चूट्ठाय पारायणं  
सरेन भासति।   
    
तेन खो पन समयेन वेस्सवणो महाराजा उत्तराय दिसाय३ दक्खिणं दिसं गच्छति  
केनचिदेव करणीयेन। अस्सोसि खो वेस्सवणो महाराजा नन्दमाताय उपासिकाय पारायणं  
सरेन भासन्तिया। सुत्वा कथापरियोसानं आगमयमानो अट्ठासि। अथ खो नन्दमाता  
उपासिका पारायणं सरेन भासित्वा तुण्ही अहोसि।   
    
अथ खो वेस्सवणो महाराजा नन्दमाताय उपासिकाय कथापरियोसानं विदित्वा  
अब्भनुमोदि: साधु भगिनि, साधु भगिनीति।   
    
को पनेस भद्रमुखाति।   
    
अहं ते भगिनी भाता वेस्सवणो महाराजाति।   
    
साधु भद्रमुख, तेन हि यो मे अयं धम्मपरियायो भणितो, इदन्ते होतु  
आतिथेय्यन्ति।   
    
साधु भगिनी, एतं चेव मे [प्त्स् पगे ०६४] [\क़् ६४।] होतु आतिथेय्यं: स्वे च सारिपुत्त  
मोग्गल्लानपमुखो भिक्खुसङ्घो अकतपातरासो वेऌउकण्टकं आगमिस्सति। तञ्च  
भिक्खुसङ्घं परिविसित्वा मम दक्खिणं आदिसेय्यासि। एवञ्च मे भविस्सति आतिथेय्यन्ति।   
    
१। उपजायातीति मछसं, उपपादियतीति सीमु। २। चित्तालङ्कारचिततपरिक्खारं मछसं  
३। उत्तरदिसाय सीमु।   
    
[ब्ज्त् पगे ३७४] [\x ३७४।]       
    
अथ खो नन्दमाता उपासिका तस्सा रत्तिया अच्चयेन सके निवेसने पणीतं खादनीयं  
भोजनीयं पटियादापेसि। अथ खो सारिपुत्तमोग्गल्लानपमुखो भिक्खुसङ्घो  
अकतपातरासो येन वेऌउकण्टको तदवसरी।   
    
अथ खो नन्दमाता उपासिका अञ्ञतरं पुरिसं आमन्तेसि: एहि त्वं अम्भो पुरिस, आरामं  
गन्त्वा भिक्खूसङ्घस्स कालं आरोचेहि: "कालो भन्ते, अय्याय नन्दमातुया निवेसने  
निट्ठितं भत्त, न्ति। एवं अय्ये, ति खो सो पुरिसो नन्दमाताय उपासिकाय पटिस्सुत्वा आरामं  
गन्त्वा भिक्खूसङ्घस्स कालं आरोचेसि: "कालो भन्ते, अय्याय नन्दमातुया निवेसने  
निट्ठितं भत्तन्ति, "  
    
अथ खो सारिपुत्तमोग्गल्लानपमुखो भिक्खुसङ्घो पुब्बन्हसमयं निवासेत्वा  
पत्तचीवरं आदाय येन नन्दमातुया उपासिकाय निवेसनं तेनुपसङ्कमि। उपसङ्कमित्वा  
पञ्ञत्तासने निसीदि।   
    
अथ खो नन्दमाता उपासिका सारिपुत्तमोग्गल्लानपमुखं भिक्खुसङ्घं पणीतेन  
खादनीयेन भोजनीयेन सहत्वा सन्तप्पेसि सम्पवारेसि। अथ खो नन्दमाता उपासिका  
आयस्मन्तं सारिपुत्तं भुत्ताविं ओनीतपत्तपाणीं एकमन्तं निसीदि। एकमन्तं निसिन्नं  
खो नन्दमातरं उपासिकं आयस्मा सारिपुत्तो एतदवोच:  
    
को पन ते नन्दमाते, भिक्खुसङ्घस्स अब्भागमनं आरोचेसीति।   
    
इधाहं भन्ते, रत्तिया पच्चुससमयं पच्चुट्ठाय पारायणं सरेन भासित्वा तुण्ही  
अहोसिं। अथ खो भन्ते, वेस्सवणो [प्त्स् पगे ०६५] [\क़् ६५।] महाराजा मम  
कथापरियोसानं विदित्वा अब्भनुमोदि "साधु भगिनी, साधु भगिनी, ति।   
    
को पनेसो भद्रमुखाति अहं ते भगिनि, भाता वेस्सवणो महाराजा।   
    
साधु भद्रमुख, तेन हि यो मे अयं धम्मपरियायो भणितो, इदं ते होतु  
आतिथेय्यन्ति। साधु भगिनि, एतञ्चेव मे होतु आतिथेय्यं: स्वे च  
सारिपुत्तमोग्गल्लानपमुखो भिक्खुसङ्घो अकतपातरासो वेऌउकण्टकं आगमिस्सति।  
तञ्च भिक्खूसङ्घं परिविसित्वा मम दक्खिणं आदिसेय्यासि। एतञ्च मे भविस्सति  
आतिथेय्यन्ति। यदिदं भन्ते, दाने पुञ्ञं हि तं१ वेस्सवणस्स महाराजस्स सुखाय  
होतुति।   
    
(१) अच्छरियं नन्दमाते, अब्भूतं नन्दमाते, यत्र हि नाम वेस्सवणेन महाराजेन  
एवं महिद्धिकेन एवं महेसक्खेन देवपुत्तेन सम्मुखा सल्लपिस्सतीति।   
    
(२) न खो मे भन्ते, एसोव अच्छरियो अब्भुतो धम्मो। अत्थि मे अञ्ञेपि अच्छरियो  
अब्भुतो धम्मो:  
    
इध मे भन्ते नन्दो नाम२ एको पुत्तको पियो मनापो। तं राजानो किस्मिञ्चिदेव पकरणे  
ओक्कस्स पग्गय्ह जीविता वोरोपेसुं। तस्मिं खो पनाहं भन्ते, दारके गहिते वा  
गय्हमाने वा बद्धे वा वज्झमाने वा हते वा हञ्ञमाने वा नाभिजानामि चित्तस्स  
अञ्ञथत्तन्ति।   
    
१ पुञ्ञं पुञ्ञमहीति मछसं, पुञ्ञमहं[प्त्स्।] पुञ्ञमहितं स्या २। नन्दको  
नामसीमु।   
    
[ब्ज्त् पगे ३७६] [\x ३७६।]       
अच्छरियं नन्दमाते, अब्भूतं नन्दमाते, यत्र हि नाम चित्तुप्पादम्पि परिसोधेस्सतीति।   
(३) न खो मे [प्त्स् पगे ०६६] [\क़् ६६।] भन्ते, एसोव अच्छरियो अब्भुतो धम्मो। अत्थि  
मे अञ्ञोपि अच्छरियो अब्भुतो धम्मो:  
    
इध मे भन्ते, सामिको कालकतो अस्स अञ्ञतरं यक्खयोनिं उपपन्नो। १ सो मे तेनेव  
पुरिमेन अत्तभावेन उद्दस्सेति। न खो पनाहं भन्ते, अभिजानामि ततो निदानं चित्तस्स  
अञ्ञथत्तन्ति।   
    
अच्छरियं नन्दमाते, अब्भूतं नन्दमाते, यत्र हि नाम चित्तुप्पादम्पि परिसोधेस्सतीति।   
(४) न खो मे भन्ते, एसोव अच्छरियो अब्भुतो धम्मो। अत्थि मे अञ्ञोपि अच्छरियो  
अब्भुतो धम्मो:  
    
यतोहं भन्ते, सामिकस्स दहरस्सेव दहरा आनीता, नाभिजानामि सामिकं मनसापि  
अतिचरिता, कुतो पन कायेनाति।   
    
अच्छरियं नन्दमाते, अब्भुतं नन्दमाते, यत्र हि नाम चित्तुप्पादमत्तम्पि  
परिसोधेस्सतीति।   
    
(५) न खो मे भन्ते, एसोव अच्छरियो अब्भुतो धम्मो। अत्थि मे अञ्ञोपि अच्छरियो  
अब्भुतो धम्मो:  
    
यदाहं भन्ते, उपासिका पटिदेसिता, नाभिजानामि किञ्चि सिक्खापदं सञ्चिच्च वीतिक्कमिताति।   
अच्छरियं नन्दमाते, अब्भुतं नन्दमातेति।  
(६) न खो मे भन्ते, एसोव अच्छरियो अब्भुतो धम्मो। अत्थि मे अञ्ञोपि अच्छरियो  
अब्भुतो धम्मो:  
    
इधाहं भन्ते, यावदेव२ आकङ्खामि विविच्चेव कामेहि विविच्च अकुसलेहि धम्मेहि  
सवितक्कं सविचारं विचेकजं पीतिसुखं पठमं झानं उपसम्पज्ज विहरामि।  
वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं  
समाधिजं३ पीतिसुखं दुतियं झानं उपसम्पज्ज विहरामि। पीतिया च विरागा उपेक्खका  
च विहरामि, सता च सम्पजाना सुखञ्च [प्त्स् पगे ०६७] [\क़् ६७।] कायेन  
पटिसंवेदेमि। यं तं अरिया आचिक्खन्ती उपेक्खको सतिमा सुखविहारिति ततियं झनं  
उपसम्पज्ज विहरामि। सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थगमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरामि।   
    
१। यक्खयोनियं उप्पन्नो सीमु। २। यावदे मछसं ३ विवेकजं मछसं।   
[ब्ज्त् पगे ३७८] [\x ३७८।]       
अच्छरियं नन्दमाने अब्भुतं नन्दमातेति।   
    
(७) न खो मे भन्ते एसोव१ अच्छरियो अब्भुतो धम्मो। अत्थि मे अञ्ञोपि अच्छरियो  
अब्भुतो धम्मो:  
    
यानीमानि भन्ते, भगवता देसितानि पञ्चोरम्भागियानि सञ्ञोजनानि, नाहं तेसं किञ्चि  
अत्तनि अप्पहीनं समनुपस्सामि।   
    
अच्छरियं नन्दमाते, अब्भुतं नन्दमातेति।   
    
अथ खो आयस्मा सारिपुत्तो नन्दमातरं उपासिकं धम्मिया कथाय सन्दस्सेत्वा  
समादपेत्वा समुत्तेजेत्वा सम्पहंसेत्वा उट्ठायासना पक्कामिति।   
    
नन्दमातुसुत्तं दसमं  
    
महायञ्ञवग्गो२पञ्चमो।   
    
तस्सुद्दानं:  
    
 हिति परिक्खारमग्गि३ यञ्ञं सञ्ञा परा दुवे४  
मेथुना संयोगो दानं५ नन्दमातेन ते दसा, ति।   
    
पठमो पण्णासको निट्ठितो। ६  
    
१। एसेव मछसं, २। महापुञ्ञवग्गो [प्त्स् ३।] चित्तपरिक्खारं द्वे अग्गिसीमु  
अग्गिसञ्ञाअपरा दुवे सीमु ४। अग्गिसञ्ञा च द्वे परामछसं  
५। मेथुना च संयोगो अन्नं सीमु, ६। पण्णसको समन्तो मछसं।   
    
[ब्ज्त् पगे ३८०] [\x ३८०।]       
    
दुतियो पण्णासको  
१। अब्याकत वग्गो  
७। २। १। १।   
(अब्याकतवत्थु सुत्तं)  
(सावत्थिनिदानं)  
    
१। अथ खो अञ्ञतरो भिक्खू येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा [प्त्स् पगे ०६८] [\क़् ६८।] एकमन्तं निसीदि। एकमन्तं निसिन्नो खो सो  
भिक्खु भगवन्तं एतदवोच:  
को नु खो भन्ते, हेतु को पच्चयो येन सुतवतो अरियसावकस्स विचिकिच्छा नूप्पज्जति  
अव्याकतवत्थुसु। १  
    
दिट्ठिनिरोधा खो भिक्खु, सुतवतो अरियसावकस्स विचिकिच्छा नूप्पज्जति अव्याकतवत्थुसु।   
"होति तथागतो परम्मरणा"ति, खो भिक्खु, दिट्ठिगत मेतं। " न होति तथागतो  
परम्मरणा"ति खो भिक्खु दिट्ठिगतमेतं। "होति च न होति च तथागतो  
परम्मरणा"ति खो भिक्खु, दिट्ठिगतमेतं " नेव होति न न होति तथागतो  
परम्मरणा"ति खो भिक्खु दिट्ठिगतमेतं।   
    
अस्सुतवा भिक्खू, पुथुज्जनो दिट्ठिं नप्पजानाति, दिट्ठिसमुदयं नप्पजानाति,  
दिट्ठिनिरोधं नप्पजानाति, दिट्ठिनिरोधगामिनिं पटिपदं नप्पजानाति। तस्स सा दिट्ठि  
पवड्ढति। सो न परिमुच्चति जातिया जरामरणेन२ सोकेहि परिदेवेहि दुक्खेहि  
दोमनस्सेहि उपायासेहि, न परिमुच्चति दुक्खस्माति वदामि।   
    
सुतवा च खो भिक्खु, अरियसावको दिट्ठिं पजानाति, दिट्ठिसमुदयं पजानाति,  
दिट्ठिनिरोधं पजानाति, दिट्ठिनिरोधगामिनिं पटिपदं पजानाति। तस्स सा दिट्ठि निरुज्झति।  
सो परिमुच्चति जातिया जरामरणे सोकेहि परिदेवेहि दुक्खेहि दोमनस्सेहि उपायायेहि,  
परिमुच्चति दुक्खस्माति वदामि।   
    
एवं जानं खो भिक्खु, सुतवा अरियसावको एवं पस्सं "होति तथागतो परम्मरणाति"पि  
न व्याकरोति। " न होति तथागतो परम्मरणाति"पि न व्याकरोति। " होति च न होति च  
तथागतो परम्मरणाति"पि न व्याकरोति। " नेव होति न न होति तथागतो परम्मरणाति,  
पि न व्याकरोति। एवं जानं खो भिक्खु, सुतवा अरियसावको एवं पस्सं एवं  
अव्याकरणधम्मो होति अव्याकतवत्थुसु।   
    
एवं जानं खो भिक्खु, सुतवा अरियसावको एवं पस्सं नच्छम्हति, न कम्पति, न  
चलति, न वेधति, ३ न सन्तासं आपज्जति अव्याकतवत्थुसु।   
    
१। वत्थूसूति मछसं २ जराय मरणेनमछसं ३। न चलति ऊनं मछसं  
    
[ब्ज्त् पगे ३८२] [\x ३८२।]       
    
"होति तथागतो परम्मरणा"ति खो भिक्खु, तण्हागतमेतं, १ सञ्ञागतमेतं, [प्त्स्  
पगे ०६९ [\क़् ६९।] २] मञ्ञितमेतं, ३ पपञ्चितमेतं, ४ उपादानगतमेतं, ५  
विप्पटिसारो एसो।   
    
"न होति तथागतो परम्मरणा"ति खो भिक्खु तण्हागतमेतं, १, सञ्ञागतमेतं, २,  
मञ्ञितमेतं, ३ पपञ्चितमेतं, ४, उपादानगतमेतं, ५ विप्पटिसारो एसो। " होति च न होति  
च तथागतो परम्मरणा"ति खो भिक्खु तण्हागतमेतं, १ सञ्ञागतमेतं,  
मञ्ञितमेतं, पपञ्चितमेतं, उपादानगतमेतं विप्पटिसारो एसो। "नेव होति न न होति  
तथागतो परम्मरणा"ति खो भिक्खू तण्हागतमेतं, १ सञ्ञागतमेतं, मञ्ञितमेतं,  
पपञ्चितमेतं, ४उपादानगतमेतं विप्पटिसारो एसो।   
    
अस्सुतवा भिक्खु, पुथुज्जनो विप्पटिसारं नप्पजानाति। विप्पटिसार समुदयं  
नप्पजानाति, विप्पटिसारनीरोधं नप्पजानाति, विप्पटिसारनिरोध गामिनिं पटिपदं  
नप्पजानाति। तस्स सो विप्पटिसारो पवड्ढति। सो न परिमुच्चति जातिया जरामरणेन सोकेहि  
परिदेवेहि दुक्खेहि दोमनस्सेहि उपायासेहि। न परिमुच्चति दुक्खस्माति वदामि।   
सुतवा भिक्खु, अरियसावको विप्पटिसारं नप्पजानाति। विप्पटिसार समुदयं पजानाति,  
विप्पटिसारनीरोधं पजानाति, विप्पटिसारनिरोध गामिनिं पटिपदं पजानाति। तस्स सो  
विप्पटिसारो निरुज्झति। सो परिमुच्चति जातिया जरामरणेन सोकेहि परिदेवेहि दुक्खेहि  
दोमनस्सेहि उपायासेहि। न परिमुच्चति दुक्खस्माति वदामि।   
एवं जानं खो भिक्खु, सुतवा अरियसावको एवं पस्सं "होति तथागतो परम्मरणा"तिपि  
न व्याकरोति, " न होति तथागतो परम्मरणा"तिपि न व्याकरोति, "होति च न होति च  
तथागतो परम्मरणा"तिपि न व्याकरोति, " नेव होति न न होति तथागतो  
परम्मरणा"तिपि न व्याकरोति।   
    
एवं जानं खो भिक्खु, सुतवा अरियसावको एवं पस्सं एवं अव्याकरणधम्मो होति  
अव्याकतवत्थुसु।   
    
एवं जानं खो भिक्खु, सुतवा अरियसावको एवं पस्सं नच्छम्भति, न कम्पतिन न  
चलति, न वेधति, न सन्तासं आपज्जति अव्याकतवत्थुसु।   
    
[प्त्स् पगे ०७०] [\क़् ७०।]        
अयं खो भिक्खु, हेतु, अयं पच्चयो येन सुतवतो अरियसावकस्स विचिकिच्छा नुप्पज्जति  
अव्याकतवत्थुसूति।   
    
७। २। १। २  
(पुरिसगति सुत्तं)  
(सावत्थि निदानं)  
२। सत्त च भिक्खवे६ पुरिसगतियो देसिस्सामि अनुपादा च परिनिब्बानं। तं सुणाथ,  
साधुकं मनसिकरोथ, भासिस्सामीति। एवं भन्तेति खो ते भिक्खू भगवतो  
पच्चस्सोसुं। भगवा एतदवोच।   
    
१। तणहागतमेतं पे मछसं २। सञ्ञागतमेतं पेमछसं ३।  
मञ्ञितमेतम्पेमछसं, सीमु, ४। पपञवीतमेतम्पे मछसं ५। उपादानगतमेतं  
पे मछसं ६। सत्त भिक्खवे सीमु।   
    
[ब्ज्त् पगे ३८४] [\x ३८४।]       
कतमा च भिक्खवे, सत्त पुरिसगतियो:  
(१) इध भिक्खवे, भिक्खु एवं पटिपन्नो होति: नो चस्स, नो च मे सिया। न भविस्सति, न  
च मे भविस्सति। यदत्थि यं भूतं तं पजहामीति उपेक्खं पटिलभति। सो भवे न  
रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति। तञ्च  
ख्वास्स पदं न सब्बेन सब्बं सच्छिकतं होति। तस्स न सब्बेन सब्बं मानानुसयो  
पहीनो होति। न सब्बेन सब्बं भवरागानुसयो पहीनो होति। न सब्बेन सब्बं  
अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया अन्तरा  
परिनिब्बायी होति।   
    
सेय्यथापि भिक्खवे, दिवससन्तत्ते अयोकपाले हञ्ञमाने पपटिका निब्बत्तित्वा  
निब्बायेय्य,   
    
एवमेव खो भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं न [प्त्स् पगे ०७१] [\क़् ७१।] सब्बेन सब्बं सच्छिकतं होति।  
तस्स न सब्बेन सब्बं मानानुसयो पहीनो होति। न सब्बेन सब्बं भवरागानुसयो  
पहीनो होति। न सब्बेन सब्बं अविज्जानुसयो पहीनो होति। सो पञ्चन्नं ओरम्भागियानं  
सञ्ञोजनानं परिक्खया अन्तरा परिनिब्बायी होति।   
    
(२)  
इध पन भिक्खवे, भिक्खु एवं पटिपन्नो होति: नो चस्स, नो च मे सिया। न भविस्सति,  
न मे भविस्सति। यदत्थि यं भूतं तं पजहामीति उपेक्खं पटिलभति। सो भवे न  
रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति। तञ्च  
ख्वास्स पदं न सब्बेन सब्बं सच्छिकतं होति। तस्स न सब्बेन सब्बं मानानुसयो  
पहीनो होति। न सब्बेन सब्बं भवरागानुसयो पहीनो होति। न सब्बेन सब्बं  
अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया अन्तरा  
परिनिब्बायी होति।   
    
१। अत्थुत्तरिपदम्मछसं, स्या  
    
[ब्ज्त् पगे ३८६] [\x ३८६।]       
    
सेय्यथापि भिक्खवे, दिवससन्तत्ते अयोकपाले हञ्ञमाने पपटिका निब्बत्तित्वा उप्पतित्वा  
निब्बायेय्य,   
    
एवमेव खो भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं न सब्बेन सब्बं सच्छिकतं होति। तस्स न सब्बेन सब्बं  
मानानुसयो पहीनो होति। न सब्बेन सब्बं भवरागानुसयो पहीनो होति। न सब्बेन  
सब्बं अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया  
अन्तरा परिनिब्बायी होति।   
    
(३)  
इध पन भिक्खवे, भिक्खु एवं पटिपन्नो होति: नो चस्स, नो च मे सिया। न भविस्सति,  
न मे भविस्सति। यदत्थि यं भूतं तं पजहामीति उपेक्खं पटिलभति। सो भवे न  
रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति। तञ्च  
ख्वास्स पदं न सब्बेन सब्बं सच्छिकतं होति। तस्स न सब्बेन सब्बं मानानुसयो  
पहीनो होति। न सब्बेन सब्बं भवरागानुसयो पहीनो होति। न सब्बेन सब्बं  
अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया अन्तरा  
परिनिब्बायी होति।   
    
सेय्यथापि भिक्खवे, दिवससन्तत्ते अयोकपाले हञ्ञमाने पपटिका निब्बत्तित्वा उप्पतित्वा  
अनुपहच्च तलं निब्बायेय्य,   
    
एवमेव खो भिक्खवे, भिक्खु एवं पटिपन्नो होति: नो चस्स, नो च मे सिया। [प्त्स् पगे  
०७२] [\क़् ७२।] न भविस्सति, न मे भविस्सति। यदत्थि यं भूतं तं पजहामीति  
उपेक्खं पटिलभति। सो भवे न रज्जति। सम्भवे न रज्जति। अत्थुत्तरिं पदं१ सन्तं  
सम्मप्पञ्ञाय पस्सति। तञ्च ख्वास्स पदं न सब्बेन सब्बं सच्छिकतं होति। तस्स  
न सब्बेन सब्बं मानानुसयो पहीनो होति। न सब्बेन सब्बं भवरागानुसयो पहीनो  
होति। न सब्बेन सब्बं अविज्जानुसयो पहीनो होति। सो पञ्चन्नं ओरम्भागियानं  
सञ्ञोजनानं परिक्खया अन्तरा परिनिब्बायी होति।   
    
(४)  
इध पन भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं न सब्बेन सब्बं सच्छिकतं होति। तस्स न सब्बेन सब्बं  
मानानुसयो पहीनो होति। न सब्बेन सब्बं भवरागानुसयो पहीनो होति। न सब्बेन  
सब्बं अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया  
उपहच्च परिनिब्बायी होति।   
    
सेय्यथापि भिक्खवे, दिवससन्तत्ते अयोकपाले हञ्ञमाने पपटिका निब्बत्तित्वा उप्पतित्वा  
उपहच्च तलं निब्बायेय्य,   
    
एवमेव खो भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं न सब्बेन सब्बं सच्छिकतं होति। तस्स न सब्बेन सब्बं  
मानानुसयो पहीनो होति। न सब्बेन सब्बं भवरागानुसयो पहीनो होति। न सब्बेन  
सब्बं अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया  
उपहच्च परिनिब्बायी होति।   
    
(५)  
इध पन भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं न सब्बेन सब्बं सच्छिकतं होति। तस्स न सब्बेन सब्बं  
मानानुसयो पहीनो होति। न सब्बेन सब्बं भवरागानुसयो पहीनो होति। न सब्बेन  
सब्बं अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया  
असङ्खारपरिनिब्बायी होति।   
    
सेय्यथापि भिक्खवे, दिवससन्तत्ते अयोकपाले हञ्ञमाने पपटिका निब्बत्तित्वा उप्पतित्वा  
परित्ते तिणपुञ्जे वा कट्ठपुञ्जे वा निपतेय्य, सा तत्थ अग्गिम्पि जनेय्य, धूमम्पि  
जनेय्य, अग्गिम्पि जनेत्वा धूमम्पि जनेत्वा तमेव परित्तं तिणपुञ्जं वा कट्ठपुञ्जं वा  
परियादियित्वा अनाहारा निब्बायेय्य,   
    
एवमेव खो भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं न सब्बेन सब्बं सच्छिकतं होति। तस्स न सब्बेन सब्बं  
मानानुसयो पहीनो होति। न सब्बेन सब्बं भवरागानुसयो पहीनो होति। न सब्बेन  
सब्बं अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया  
असङ्खारपरिनिब्बायी होति।   
    
[प्त्स् पगे ०७३] [\क़् ७३।]       
(६)  
इध पन भिक्खवे, भिक्खु एवं पटिपन्नो होति: नो चस्स, नो च मे सिया। न भविस्सति,  
न मे भविस्सति। यदत्थि यं भूतं तं पजहामीति उपेक्खं पटिलभति। सो भवे न  
रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति। तञ्च  
ख्वास्स पदं न सब्बेन सब्बं सच्छिकतं होति। तस्स न सब्बेन सब्बं मानानुसयो  
पहीनो होति। न सब्बेन सब्बं भवरागानुसयो पहीनो होति। न सब्बेन सब्बं  
अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया  
ससङ्खारपरिनिब्बायी होति।   
    
सेय्यथापि भिक्खवे, दिवससन्तत्ते अयोकपाले हञ्ञमाने पपटिका निब्बत्तित्वा उप्पतित्वा  
विपुले तिणपुञ्जे वा कट्ठपुञ्जे वा निपतेय्य, सा तत्थ अग्गिम्पि जनेय्य, धूमम्पि  
जनेय्य, अग्गिम्पि जनेत्वा धूमम्पि जनेत्वा तमेव विपुलं तिणपुञ्जं वा कट्ठपुञ्जं वा  
परियादियित्वा अनाहारा निब्बायेय्य,   
[ब्ज्त् पगे ३८८] [\x ३८८।]       
एवमेव खो भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं न सब्बेन सब्बं सच्छिकतं होति। तस्स न सब्बेन सब्बं  
मानानुसयो पहीनो होति। न सब्बेन सब्बं भवरागानुसयो पहीनो होति। न सब्बेन  
सब्बं अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया  
ससङ्कारपरिनिब्बायी होति।   
    
(७)  
इध पन भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं न सब्बेन सब्बं सच्छिकतं होति। तस्स न सब्बेन सब्बं  
मानानुसयो पहीनो होति। न सब्बेन सब्बं भवरागानुसयो पहीनो होति। न सब्बेन  
सब्बं अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया  
उद्धंसोतो होति अकनिट्ठगामी।   
    
सेय्यथापि भिक्खवे, दिवससन्तत्ते अयोकपाले हञ्ञमाने पपटिका निब्बत्तित्वा उप्पतित्वा  
महन्ते तिणपुञ्जे वा कट्ठपुञ्जे वा निपतेय्य, सा तत्थ अग्गिम्पि जनेय्य, धूमम्पि  
जनेय्य, अग्गिम्पि जनेत्वा धूमम्पि जनेत्वा तमेव महन्तं [प्त्स् पगे ०७४] [\क़् ७४।]      
 तिणपुञ्जं वा कट्ठपुञ्जं वा परियादियित्वा कच्छम्पि१ दहेय्य, दायम्पि दहेय्य,  
कच्छम्पि दहित्वा दायम्पि दहित्वा हरितन्तं वा पत्थन्तं२वा सेलन्तं वा उदकन्तं वा  
रमणीयं वा भूमिभागं आगम्म अनाहारा निब्बायेय्य,   
    
एवमेव खो भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं न सब्बेन सब्बं सच्छिकतं होति। तस्स न सब्बेन सब्बं  
मानानुसयो पहीनो होति। न सब्बेन सब्बं भवरागानुसयो पहीनो होति। न सब्बेन  
सब्बं अविज्जानुसयो पहीनो होति। सो पञ्चन्नं ओरम्भागियानं सञ्ञोजनानं परिक्खया  
उद्धं सोतो होति अकनिट्ठगामी।   
    
इमा खो भिक्खवे, सत्त पुरिसगतियो।   
कतमञ्च भिक्खवे, अनुपादापरिनिब्बानं:  
    
इध पन भिक्खवे, भिक्खु एवं पटिपन्नो होति: नो चस्स, नो च मे सिया। न  
भविस्सति, न मे भविस्सति। यदत्थि यं भूतं तं पजहामीति उपेक्खं पटिलभति। सो  
भवे न रज्जति। सम्भवे न रज्जति। अत्थुत्तरिं पदं१ सन्तं सम्मप्पञ्ञाय पस्सति।  
तञ्च ख्वास्स पदं सब्बेन सब्बं सच्छिकतं होति। तस्स सब्बेन सब्बं मानानुसयो  
पहीनो होति। सब्बेन सब्बं भवरागानुसयो पहीनो होति। सब्बेन सब्बं अविज्जानुसयो  
पहीनो होति। सो आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहरति।   
    
इदं वुच्चति भिक्खवे अनुपादापरिनिब्बानं।   
    
इमा खो भिक्खवे, सत्तपुरिसगतियो अनुपादा च परिनिब्बानन्ति।   
    
१। गच्छम्पि दहेय्य मछसं २। पथन्तं मछसं।   
[ब्ज्त् पगे: ३९० [\x ३९०।] ]  
७। २। १। ३।   
(तिस्सब्रह्म सुत्तं)  
    
३। एवं मे सुतं: एकं समयं भगवा राजगहे विहरति गिज्झकूटे पब्बते। अथ खो  
द्वे देवता अभिक्कन्ताय रत्तिया अभिक्कन्तवण्णा केवलकप्पं गिज्झकूटं [प्त्स् पगे ०७५]  
[\क़् ७५।] ओभासेत्वा येन भगवा तेनुपसङ्कमिंसु। उपसङ्कमित्वा भगवन्तं  
अभिवादेत्वा एकमन्तं अट्ठंसु। एकमन्तं ठिता खो एका देवता भगवन्तं एतदवोच:  
    
एता भन्ते भिक्खुनियो विमुत्ताति। अपरा देवता भगवन्तं एतदवोच एता भन्ते  
भिक्खुनियो अनुपादिसेसा सुविमुत्ताति। इदमवोचुं ता देवता। समनुञ्ञो सत्था अहोसि। अथ  
खो ता देवता समनुञ्ञो सत्थाति भगवन्तं अभिवादेत्वा पदक्खिणं कत्वा  
तत्थेवन्तरधायिंसु।   
    
अथ खो भगवा तस्सा रत्तिया अच्चयेन भिक्खू आमन्तेसि: इमं भिक्खवे, रत्तिं द्वे  
देवता अभिक्कन्ताय रत्तिया अभिक्कन्तवण्णा केवलकप्पं गिज्झकूटं ओभासेत्वा येनाहं  
तेनुपसङ्कमिंसु। उपसङ्कमित्वा मं अभिवादेत्वा एकमन्तं अट्ठंसु। एकमन्तं ठिता  
खो भिक्खवे एका देवता मं एतदवोच:  
    
एता भन्ते, भिक्खुनियो विमुत्ताति। अपरा देवता मं एतदवोच: एता भन्ते, भिक्खूनियो  
अनुपादिसेसा सुविमुत्ताति। इदमवोचुं भिक्खवे, ता देवता। इदं वत्वा मं अभिवादेत्वा  
पदक्खिणं कत्वा तत्थेवन्तरधायिंसु, ति।   
    
तेन खो पन समयेन आयस्मा महामोग्गल्लानो भगवतो अविदूरे निसिन्नो होति। अथ  
खो आयस्मतो महा मोग्गल्लानस्स एतदहोसि:  
    
कतमेसानं खो देवानं एवं ञाणं होति सवुपादिसेसे वा सवुपादिसेसोति, अनुपादिसेसे वा  
अनुपादिसेसोति।   
    
तेन खो पन समयेन तिस्सो नाम भिक्खू अधुना कालकतो अञ्ञतरं ब्रह्मलोकं  
उपपन्नो होति। तत्रपि नं एवं जानन्ति: "तिस्सो ब्रह्मा महिद्धिको महानुभावो"ति।   
    
अथ खो आयस्मा महामोग्गल्लानो सेय्यथापि नाम बलवा पुरिसो सम्मिञ्जितं वा बाहं  
पसारेय्य पसारितं वा बाहं सम्मिञ्जेय्य, एवमेवं गिज्झकूटे पब्बते अन्तरहितो तस्मिं  
ब्रह्मलोके पातुरहोसि। अद्दसा खो तिस्सो ब्रह्मा आयस्मन्तं महामोग्गल्लानं दूरतोव  
आगच्छन्तं दिस्वान [प्त्स् पगे ०७६] [\क़् ७६।] आयस्मन्तं महामोग्गल्लानं एतदवोच:  
    
[ब्ज्त् पगे ३९२] [\x ३९२।]       
एहि खो मारिस मोग्गल्लान, स्वागतं मारिस मोग्गल्लान, चीरस्सं खो मारिस मोग्गल्लान,  
इमं परियायमकासि यदिदं इधागमनाय। निसीद मारिस मोग्गल्लान, इदमासनं  
पञ्ञत्तन्ति। निसीदि खो आयस्मा महामोग्गल्लानो पञ्ञत्ते आसने। तिस्सोपि खो ब्रह्मा  
आयस्मन्तं महामोग्गल्लानं अभिवादेत्वा एकमन्तं निसीदि। एकमन्तं निसिन्नं खो  
तिस्सं ब्रह्मानं आयस्मा महा मोग्गल्लानो एतदवोच:   
    
कतमेसानं खो तिस्स, देवानं एवं ञाणं होति सौपादिसेसे वा सौपादिसेसोति, अनुपादिसेसे  
वा अनुपादिसेसोति   
    
ब्रह्मकायिकानं खो मारिस मोग्गल्लान, देवानं एवं ञाणं होति: सौपादिसेसे वा  
सौपादिसेसोति, अनुपादिसेसे वा अनुपादिसेसोति।   
    
सब्बेसंयेव नु खो१ तिस्स, ब्रह्मकायिकानं देवानं एवं ञाणं होति: सौपादिसेसे वा  
सौपादिसेसोति, अनुपादिसेसे वा अनुपादिसेसोति।   
    
न खो मारिस मोग्गल्लान, सब्बेसं ब्रह्मकायिकानं देवानं एवं ञाणं होति:  
सौपादिसेसे वा सौपादिसेसोति, अनुपादिसेसे वा अनुपादिसेसोति। ये खो ते मारिस मोग्गल्लान,  
ब्रह्मकायिका देवा ब्रह्मेन आयुना सन्तुट्ठा, ब्रह्मेन वण्णेन ब्रह्मेन सुखेन  
ब्रह्मेन यसेन ब्रह्मेन आधिपतेय्येन सन्तुट्ठा, तस्स च उत्तरिं२ निस्सरणं  
यथाभूतं नप्पजानन्ती, तेसं न एवं ञाणं होति: सौपादिसेसे वा सौपादिसेसोति,  
अनुपादिसेसे वा अनुपदिसेसोति।   
    
ये च खो ते मारिस मोग्गल्लान, ब्रह्मकायिका देवा ब्रह्मेन आयुना असन्तुट्ठा, ब्रह्मेन  
वण्णेन ब्रह्मेन सुखेन ब्रह्मेन यसेन ब्रह्मेन आधिपतेय्येन असन्तुट्ठा, तस्स  
चौत्तरिं२ निस्सरणं [प्त्स् पगे ०७७] [\क़् ७७।] यथाभूतं पजानन्ति, तेसं एवं ञाणं  
होति: सौपादिसेसे वा सौपादिसेसोति, अनुपादिसेसे वा अनुपादिसेसोति।   
इध मारिस मोग्गल्लान भिक्खु उभतोभागविमुत्तो होति तमेनं देवा१ एवं जानन्ति:  
अयं खो आयस्मा उभतोभागविमुत्तो, यावस्स कायो ठस्सति ताव नं दक्खिन्ति  
देवमनुस्सा, कायस्स भेदा न नं दक्खिन्ति देवमनुस्साति एवम्पि खो मारिस  
मोग्गल्लान, तेसं देवानं एवं ञाणं होति: सौपादिसेसे वा सौपादिसेसोति, अनुपादिसेसे वा  
अनुपादिसेसोति।   
    
१। सब्बेसञ्ञेच खो मछसं,   
ते उत्तरिं मछसं  
    
[ब्ज्त् पगे ३९४] [\x ३९४।]       
    
इध पन मारिस मोग्गल्लान, भिक्खु पञ्ञाविमुत्तो होति तमेनं ते देवा एवं जानन्ति:  
अयं खो आयस्मा पञ्ञाविमुत्तो, यावस्स कायो ठस्सति ताव नं दक्खिन्ति देवमनुस्सा,  
कायस्स भेदा, न नं दक्खिन्ति देवमनुस्साति। एवम्पि खो मारिस मोग्गल्लान, तेसं  
देवानं ञाणं होति: सौपादिसेसे वा सौपादिसेसोति, अनुपादिसेसे वा अनुपादिसेसोति।   
    
इध पन मारिस मोग्गल्लान भिक्खु कायसक्खी होति। तमेनं ते देवा एवं जानन्ति: अयं  
खो आयस्मा कायसक्खि, अप्पेव नाम अयमायस्मा अनुलोमिकानि सेनासनानि पटिसेवमानो  
कल्याणमित्ते भजमानो इन्द्रियानि समन्नानयमानो, यस्सत्थाय कुलपुत्ता सम्मदेव  
अगारस्मा अनगारियं पब्बजन्ति, तदनुत्तरं ब्रह्मचरियपरियोसानं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहरेय्याति। एवम्पि खो मारिस मोग्गलान, तेसं  
देवानं ञाणं होति सौपादिसेसेवा सौपादिसेसोति, अनुपादिसेसे वा अनुपादिसेसोति।   
    
इध पन मारिस मोग्गल्लान भिक्खु दिट्ठप्पत्तो होति। तमेनं ते देवा एवं जानन्ति:  
अयं खो आयस्मा कायसक्खि, अप्पेव नाम अयमायस्मा अनुलोमिकानि सेनासनानि  
पटिसेवमानो कल्याणमित्ते भजमानो इन्द्रियानि समन्नानयमानो, यस्सत्थाय कुलपुत्ता  
सम्मदेव अगारस्मा अनगारियं पब्बजन्ति, तदनुत्तरं ब्रह्मचरियपरियोसानं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहरेय्याति। एवम्पि खो मारिस  
मोग्गलान, तेसं देवानं ञाणं होति सौपादिसेसेवा सौपादिसेसोति, अनुपादिसेसे वा  
अनुपादिसेसोति।   
    
इध पन मारिस मोग्गल्लान भिक्खु सद्धाविमुत्तो होति। तमेनं ते देवा एवं जानन्ति:  
अयं खो आयस्मा कायसक्खि, अप्पेव नाम अयमायस्मा अनुलोमिकानि सेनासनानि  
पटिसेवमानो कल्याणमित्ते भजमानो इन्द्रियानि समन्नानयमानो, यस्सत्थाय कुलपुत्ता  
सम्मदेव अगारस्मा अनगारियं पब्बजन्ति, तदनुत्तरं ब्रह्मचरियपरियोसानं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहरेय्याति। एवम्पि खो मारिस  
मोग्गलान, तेसं देवानं ञाणं होति सौपादिसेसेवा सौपादिसेसोति, अनुपादिसेसे वा  
अनुपादिसेसोति।   
    
इध पन मारिस मोग्गल्लान भिक्खु धम्मानुसारी होति। तमेनं ते देवा एवं जानन्ति:  
अयं खो आयस्मा [प्त्स् पगे ०७८] [\क़् ७८।] कायसक्खि, अप्पेव नाम अयमायस्मा  
अनुलोमिकानि सेनासनानि पटिसेवमानो कल्याणमित्ते भजमानो इन्द्रियानि  
समन्नानयमानो, यस्सत्थाय कुलपुत्ता सम्मदेव अगारस्मा अनगारियं पब्बजन्ति,  
तदनुत्तरं ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरेय्याति। एवम्पि खो मारिस मोग्गलान, तेसं देवानं ञाणं होति  
सौपादिसेसेवा सौपादिसेसोति, अनुपादिसेसे वा अनुपादिसेसोति।   
    
अथ खो आयस्मा महामोग्गल्लानो तिस्सस्स ब्रह्मुनो भासितं अभिनन्दित्वा अनुमोदित्वा  
सेय्याथापि नाम बलवा पुरिसो सम्मिञ्जितं वा बाहं पसारेय्य, पसारितं वा बाहं  
सम्मिञ्जेय्य, एवमेव ब्रह्मलोके अन्तरहितो गिज्झकूटे पातुरहोसि।   
    
अथ खो आयस्मा महामोग्गल्लानो येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा  
महामोग्गल्लानो यावतको अहोसि तिस्सेन ब्रह्मुना सद्धिं कथासल्लापो तं सब्बं  
भगवतो आरोचेसि।   
    
नहि पन ते मोग्गल्लान तिस्सो ब्रह्मा सत्तमं अनिमित्तविहारिं पुग्गलं देसेसीति।   
एतस्स भगवा कालो, एतस्स सुगत कालो, यं भगवा सत्तमं अनिमित्तविहारिं पुग्गलं  
देसेय्य, भगवतो सुत्वा भिक्खू धारेस्सन्तीति।   
    
[ब्ज्त् पगे ३९६] [\x ३९६।]       
    
तेन हि मोग्गल्लान सुणाहि, साधुकं मनसिकरोहि, भासिस्सामीति। एवम्भन्तेति खो  
आयस्मा महामोग्गल्लानो भगवतो पच्चस्सोसि। भगवा एतदवोच:  
    
इध मोग्गल्लान, भिक्खु सब्बनिमित्तानं अमनसिकारा अनिमित्तं चेतोसमाधिं  
उपसम्पज्ज विहरति। तमेनं ते देवा एवं जानन्ति: अयं खो आयस्मा सब्बनिमित्तानं  
अमनसिकारा अनिमित्तं चेतोसमाधिं उपसम्पज्ज विहरति। अप्पेवनाम अयमायस्मा  
अनुलोमिकानि सेनासनानि पटिसेवमानो कल्याणमित्ते भजमानो इन्द्रियानि  
समन्नानयमानो यस्सत्थाय कुलपुत्ता सम्मदेव अगारस्मा अनगारियं पब्बजन्ति,  
तदनुत्तरं ब्रह्मचरियपरियोसानं दिट्ठेव धम्मे सयं अभिञ्ञा [प्त्स् पगे ०७९] [\क़्   
७९।] सच्छिकत्वा उपसम्पज्ज विहरेय्याति।   
    
एवं खो मोग्गल्लान, तेसं देवानं ञाणं होति: सौपादिसेसे वा सौपादिसेसोति, अनुपादिसेसे  
वा अनुपादिसेसोति।   
    
७। २। १। ४  
(सीहसेनापति सुत्तं)  
४। एकं समयं भगवा वेसालियं विहरति महावने कूटागारसालायं। अथ खो सीहो  
सेनापति येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं  
निसीदि। एकमन्तं निसिन्नो खो सिहो सेनापति भगवन्तं एतदवोच:  
    
सक्का नु खो भन्ते सन्दिट्ठिकं दानफलं पञ्ञापेतुन्ति।   
    
तेन्हि सीह, तंयेव तत्थ१ पटिपुच्छिस्सामि। यथा ते खमेय्य तथा नं ब्याकरेय्यासि।   
(१) तं किं मञ्ञसि सीह, इधस्सु द्वे पुरिसा२ एको पुरिसो अस्सद्धो मच्छरी कदरियो  
परिभासको, एको पुरिसो सद्धो दानपति अनुप्पदानरतो। तं किं मञ्ञसि सीह कं नु  
खो अरहन्तो पठमं अनुकम्पन्ता अनुकम्पेय्युं। यो वा सो पुरिसो अस्सद्धो मच्छरी  
कदरियो परिभासको, यो वा पुरिसो सद्धो दानपति अनुप्पदानरतोति?  
    
यो सो भन्ते, पुरिसो अस्सद्धो मच्छरी कदरियो परिभासको, किन्तं अरहन्तो पठमं  
अनुकम्पन्ता अनुकम्पेस्सन्ति। ३ यो च खो सो भन्ते, पुरिसो सद्धो दानपति  
अनुप्पदानरतो, तंयेव अरहन्तो पठमं अनुकम्पन्ता अनुकम्पेय्युं।   
    
१। कञ्ञेवेत्थ मछसं २। इध द्वे पुरिसामछसं ३। अनुकम्पिस्सन्ति मछसं।  
    
[ब्ज्त् पगे ३९८] [\x ३९८।]       
    
(२) तं किं मञ्ञसि सीह, कं नु खो अरहन्तो पठमं उपसङ्कमन्ता  
उपसङ्कमेय्युं: यो वा सो पुरिसो अस्सद्धो मच्छिरी कदरियो परिभासको, यो वा सो [प्त्स्  
पगे ०८०] [\क़् ८०।] पुरिसो सद्धो दानपति अनुप्पदानरतोति?  
    
यो सो भन्ते, पुरिसो अस्सद्धो मच्छरी कदरियो परिभासको, किं तं अरहन्तो पठमं  
उपसङ्कमन्ता उपसङ्कमिस्सन्ति यो च खो सो भन्ते, पुरिसो सद्धो दानपति  
अनुप्पदानरतो, तंयेव अरहन्तो पठमं उपसङ्कमन्ता उपसङ्कमेय्युं।   
    
(३) तं किं मञ्ञसि सीह, कस्स नुखो अरहन्तो पठमं पतिगण्हन्ता पतिगण्हेय्युं:  
यो वा सो पुरिसो अस्सद्धो मच्छरी कदरियो परिभासको, यो वा सो पुरिसो सद्धो दानपति  
अनुप्पदानरतो? ति।   
    
यो सो भन्ते, पुरिसो अस्सद्धो मच्छरी कदरियो परिभासको, किं तस्स अरहन्तो  
पठमं पतिगण्हन्ता पतिगण्हिस्सन्ति। यो च खो सो भन्ते, परिसो सद्धो दानपति  
अनुप्पदानरतो। तस्सेव अरहन्तो पठमं पतिगण्हन्ता पतिगण्हेय्युं।   
    
(४) तं किं मञ्ञसि सीह, कस्स नु खो अरहन्तो पठमं धम्मं देसेन्ता देसेय्युं,  
यो वा सो पुरिसो अस्सद्धो मच्छरी कदरियो परिभासको, यो वा सो पुरिसो सद्धो दानपति  
अनुप्पदानरतोति?  
    
यो सो भन्ते, पुरिसो अस्सद्धो मच्छरी कदरियो परिभासको, किं तस्स१ अरहन्तो  
पठमं धम्मं देसेन्ता देसिस्सन्ति, यो च खो सो भन्ते, पुरिसो सद्धो दानपति  
अनुप्पदानरतो, तस्सेव अरहन्तो पठमं धम्मं देसेन्ता देसेय्युं।   
    
(५) तं किं मञ्ञसि सीह, कस्स नु खो कल्याणो कित्तिसद्दो अब्भुग्गच्छेय्य यो वा सो  
पुरिसो अस्सद्धो मच्छरी कदरियो परिभासको, यो वा सो पुरिसो अस्सद्धो मच्छरि  
कदरियो परिभासको, यो वा सो पुरिसो सद्धो दानपति अनुप्पदानरतोति?  
    
यो सो भन्ते, पुरिसो अस्सद्धो मच्छरी कदरियो परिभासको किं तस्स१ कल्याणो कित्तिसद्दो  
अब्भुग्गच्छिस्सति, यो च खो सो भन्ते, पुरिसो सद्धो दानपति अनुप्पदानरतो, तस्सेव  
कल्याणो कित्ति सद्दो अब्भुग्गच्छेय्य।   
    
(६) तं किं मञ्ञसि सीह, को नु खो यञ्ञदेव परिसं उपसङ्कमेय्य यदि  
खत्तियपरिसं यदि ब्राह्मणपरिसं यदि गहपतिपरिसं यदि समणपरिसं [प्त्स् पगे  
०८१] [\क़् ८१।] विसारदो उपसङ्कमेय्य अमङ्कुभूतो, यो वा सो पुरिसो अस्सद्धो  
मच्छरी कदरियो परिभासको, यो वा सो पुरिसो सद्धो दानपति अनुप्पदानरतोति?  
    
१। किन्तं तस्स मछसं,   
    
[ब्ज्त् पगे ४००] [\x ४००।]       
यो सो भन्ते, पुरिसो अस्सद्धो मच्छरी कदरियो परिभासको, किं सो यञ्ञदेव१ परिसं  
उपसङ्कमिस्सति, यदि खत्तीयपरिसं यदि ब्राह्मणपरिसं यदि गहपतिपरिसं यदि  
समणपरिसं, विसारदो उपसङ्कमति अमङ्कुभूतो, यो च खो सो भन्ते, पुरिसो सद्धो  
दानपति अनुप्पदानरतो, सो यञ्ञदेव परिसं उपसङ्कमेय्य यदि खत्तियपरिसं यदि  
ब्राह्मणपरिसं यदि गहपतिपरिसं यदि समणपरिसं विसारदो उपसङ्कमति  
अमङ्कुभूतो।   
    
(७) तं किं मञ्ञसि सीह, को नु खो कायस्स भेदा परम्मरणा सुगतिं सग्गं लोकं  
उपपज्जिस्सति, यो च खो सो पुरिसो अस्सद्धो मच्छरी कदरियो परिभासको, यो वा सो पुरिसो  
सद्धो दानपति अनुप्पदानरतोति?  
    
यो सो भन्ते पुरिसो अस्सद्धो मच्छरी कदरियो परिभासको, किं सो कायस्स भेदा  
परम्मरणा सुगतिं सग्गं लोकं उपपज्जिस्सति, यो च खो सो भन्ते, पुरिसो दानपति  
अनुप्पदानरतो, सो कायस्स भेदा परम्मरणा सुगतिं सग्गं लोकं उपपज्जेय्य।   
    
यानिमानि भन्ते, भगवता छ सन्दिट्ठिकानि दानफलानि अक्खातानि, नाहं एत्थ  
भगवतो सद्धाय गच्छामि। अहम्पेतानि जानामि।   
    
अहं भन्ते, दायको दानपति। मं अरहन्तो पठमं अनुकम्पन्ता अनुकम्पन्ति। अहं  
भन्ते, दायको दानपति। मं अरहन्तो पठमं उपसङ्कमन्ता उपसङ्कमन्ति अहं  
भन्ते, दायको दानपति। मय्हं अरहन्तो पठमं पतिगण्हन्ता पतिगण्हन्ति। अहं  
भन्ते, दायको दानपति। मय्हं अरहन्तो पठमं धम्मं देसेन्ता देसेन्ती। अहं  
भन्ते, दायको दानपति। मय्हं कल्याणो किततिसद्दो अब्भुग्गतो: "सीहो सेनापति दायको  
कारको सङ्घूपट्ठाको, ति। [प्त्स् पगे ०८२] [\क़् ८२।] अहं भन्ते, दायको दानपति।  
यञ्ञदेव परिसं उपसङ्कमामि यदि खत्तियपरिसं, यदि ब्राह्मणपरिसं, यदि  
गहपतिपरिसं यदि समणपरिसं, विसारदो उपसङ्कमामि अमङ्कुभूतो।   
    
यानीमानि भन्ते, भगवता छ सन्दिट्ठिकानि दानफलानि, अक्खातानि, नाहं एत्थ  
भगवतो सद्धाय गच्छामि। अहम्पेतानि जानामि।   
    
यं च खो मं भन्ते, भगवा एवमाह: "दायको सीह, दानपति कायस्स भेदा  
परम्मरणा सुगतिं सग्गं लोकं उपपज्जती, ति। एताहं न जानामि। एत्थ च पनाहं  
भगवतो सद्धाय गच्छामि।   
    
एवमेतं सीह, एवमेतं सीह, दायको सीह, दानपति कायस्स भेदा परम्मरणा सुगतिं  
सग्गं लोकं उपपज्जतीति।   
    
१। यं यदेव परिसं मछसं  
    
[ब्ज्त् पगे ४०२] [\x ४०२।]       
    
७। २। १। ५।   
(अरक्खेय्य सुत्तं)  
    
(सावत्थिनिदानं)  
५। चत्तारिमानि भिक्खवे, तथागतस्स अरक्खेय्यानि। तीहि च अनुपवज्जो।   
    
कतमानि चत्तारि तथागतस्स अरक्खेय्यानि:  
    
(१) परिसुद्धकायसमाचारो भिक्खवे, तथागतो नत्थि तथागतस्स कायदुच्चरितं, यं  
तथागतो रक्खेय्य " मा मे इदं परो अञ्ञासी" ति। (२) परिसुद्धवचीसमाचारो भिक्खवे,  
तथागतो। नत्थि तथागतस्स वचीदुच्चरितं, यं तथागतो रक्खेय्य "मा मे इदं परो  
अञ्ञासी"ति। (३) परिसुद्धमनोसमाचारो भिक्खवे, तथागतो। नत्थि तथागतस्स  
मनोदुच्चरितं, यं तथागतो रक्खेय्य " मा मे इदं परो अञ्ञासी"ति। (४) परिसुद्धाजिवो  
भिक्खवे, तथागतो। नत्थि तथागतस्स मिच्छाजिवो। १ यं तथागतो रक्खेय्य "मा मे  
इदं परो अञ्ञासी"ति।   
    
इमानि चत्तारि तथागतस्स अरक्खेय्यानि   
    
कतमेहि तीहि अनुपवज्जो  
[प्त्स् पगे ०८३] [\क़् ८३।]        
(१) स्वाक्खातधम्मो भिक्खवे, तथागतो। तत्र वत मं समणो वा ब्राह्मणो वा देवो  
वा मारो वा ब्रह्मा वा कोचि वा लोकस्मिं सहधम्मेन पटिचोदेस्सति "इतिपि त्वं न२  
स्वाक्खातधम्मो"ति। निमित्तमेतं भिक्खवे, न समनुपस्सामि। एतम्पहं३भिक्खवे,  
निमित्तं असमनुपस्सन्तो खेमप्पत्तो अभयप्पत्तो वेसारज्जप्पत्तो विहरामि।   
    
(२) सुपञ्ञत्ता खो पन मे भिक्खवे, सावकानं निब्बानगामिणीपटिपदा यथापटिपन्ना  
मम सावका आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहरन्ति। तत्र वत मं समणो वा ब्राह्मणो वा  
देवो वा मारो वा ब्रह्मा वा कोचि वा लोकस्मिं सहधम्मेन पटिचोदेस्सति "इतिपि ते न  
सुपञ्ञत्ता सावकानं निब्बानगामिणी पटिपदा यथा पटिपन्ना तथागतसावका४ आसवानं  
खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरन्ती"ति। निमित्तमेतं भिक्खवे न समनुपस्सामि। एतम्पहं३  
भिक्खवे, निमित्तं असमनुपस्सन्तो खेमप्पत्तो अभयप्पत्तो वेसारज्जप्पत्तो विहरामि।   
    
१। चिच्छाआजिवो, मछसं २। इतिपि ते न सीमु। ३। एतमहं मछसं ४: तवसावका   
मछसं।   
    
[ब्ज्त् पगे ४०४] [\x ४०४।]       
(३) अनेकसता खो पन मे भिक्खवे, सावकपरिसा आसवानं खया अनासवं चेतोविमुत्तिं  
पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्ती। तत्र  
वत मं समणो वा ब्राह्मणो वा देवो वा मारो वा ब्रह्मा वा कोचि वा लोकस्मिं  
सहधम्मेन पटिचोदेस्सति "इतिपि ते न अनेकसता सावकपरिसा आसवानं खया अनासवं  
चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज  
विहरन्ती"ति। निमित्तमेतं भिक्खवे, न समनुपस्सामि। एतम्पहं भिक्खवे, [प्त्स् पगे  
०८४] [\क़् ८४।] निमित्तं असमनुपस्सन्तो खेमप्पत्तो अभयप्पत्तो वेसारज्जप्पत्तो  
विहरामि।   
    
इमेहि तीहि अनुपवज्जो।   
    
इमानि खो भिक्खवे, चत्तारि तथागतस्स अरक्खेय्यानि। इमेहि तीहि अनुपवज्जोति।   
७। २। १। ६।   
(किम्बिल सुत्तं)  
    
६। एवं मे सुतं: एकं समयं भगवा किम्बिलायं विहरति वेऌउवने। १ अथ खो आयस्मा  
किम्बिलो येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं  
निसीदि। एकमन्तं निसिन्नो खो आयस्मा किम्बिलो भगवन्तं एतदवोच:   
"को नु खो भन्ते, हेतु को पच्चयो, येन तथागते परिनिब्बुते सद्धम्मो न चिरट्ठितिको  
होती"ति।   
    
इध किम्बिल, तथागते परिनिब्बुते भिक्खू भिक्खूनियो उपासका उपासिकायो सत्थरि अगारवा  
विहरन्ती अप्पतिस्सा, धम्मे अगारवा विहरन्ती अप्पतिस्सा, सङ्घे अगारवा विहरन्ती  
अप्पतिस्सा, सिक्खाय अगारवा विहरन्ति अप्पतिस्सा, समाधिस्मिं अगारवा विहरन्ति अप्पतिस्सा,  
अप्पमादे अगारवा विहरन्ती अप्पतिस्सा, पटिसन्थारे अगारवा विहरन्ति अप्पतिस्सा।   
    
अयं खो किम्बिल हेतु अयं पच्चयो येन तथागते परिनिब्बूते सद्धम्मो न चिरट्ठितिको  
होतीति।   
    
को पन भन्ते, हेतु, को पच्चयो येन तथागते परिनिब्बुते सद्धम्मो चिरट्ठितिको, होती,  
ति।   
    
१। निचुलवने मछसं  
    
[ब्ज्त् पगे ४०६] [\x ४०६।]       
इध किम्बिल तथागते परिनिब्बुते भिक्खू भिक्खुनियो उपासका उपासिकायो सत्थरि  
सगारवा विहरन्ति सप्पतिस्सा, धम्मे सगारवा विहरन्ति सप्पतिस्सा, सङ्घे सगारवा  
विहरन्ति सप्पतिस्सा, सिक्खाय सगारवा विहरन्ति सप्पतिस्सा, समाधिस्मिं सगारवा  
विहरन्ति सप्पतिस्सा, अप्पमादे सगारवा विहरन्ति सप्पतिस्सा, पटिसन्थारे सगारवा  
विहरन्ति सप्पतिस्सा।   
    
अयं खो किम्बिल हेतु, अयं पच्चयो येन तथागते परिनिब्बुते सद्धम्मो चिरट्ठितिको  
होती, ति।   
    
[प्त्स् पगे ०८५] [\क़् ८५।]        
७। २। १। ७  
(सत्तधम्म सुत्तं)  
(सावत्थिनिदानं)  
    
७। सत्तहि भिक्खवे, धम्मेहि समन्नागतो भिक्खु न चिरस्सेव आसवानं खया  
अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरेय्य। कतमेहि सत्तहि:  
    
इध भिक्खवे, भिक्खू सद्धो होति। सीलवा होति। बहुस्सुतो होति पटिसल्लीनो होति।  
आरद्धविरियो होति। सतिमा होति। पञ्ञवा होति।   
    
इमेहि खो भिक्खवे, सत्तहि धम्मेहि समन्नागतो भिक्खु न चिरस्सेव आसवानं खया  
अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरेय्याति।   
    
७। १। २। ८  
(पचलायन सुत्तं)  
८। एवं मे सुतं: एकं समयं भगवा भग्गेसु विहरति सुंसुमारगिरे भेसकलावने  
मिगदाये। तेन खो पन समयेन आयस्मा महामोग्गल्लानो मगधेसु  
कल्लवालमुत्तगामे१ पचलायमानो निसिन्नो होति। अद्दसा खो भगवा दिब्बेन चक्खुना  
विसुद्धेन अतिक्कन्तमानुसकेन आयस्मन्तं महामोग्गल्लानं मगधेसु  
कल्लवालमुत्तगामे पचलायमानं निसिन्नं। दिस्वा सेय्यथापि नाम बलवा पुरिसो  
सम्मिञ्जितं२ वा बाहं पसारेय्य पसारितं वा बाहं सम्मिञ्जेय्य, एवमेव भग्गेसु  
सुंसुमारगिरे भेसकलावने मिगदाये अन्तरहितो मगधेसु कल्लवालमुत्तगामे  
आयस्मतो महामोग्गल्लानस्स पमुखे पातुरहोसि। निसीदि भगवा पञ्ञत्ते आसने। निसज्ज  
खो भगवा आयस्मन्तं महामोग्गल्लानं एतदवोच।   
    
१। कल्लवालपुत्तगामे मछसं २। समञ्जितं मछसं।   
    
[ब्ज्त् पगे ४०८] [\x ४०८।]       
पचलायसि नो त्वं मोग्गल्लान, पचलायसि नो त्वं मोग्गल्लानाति। एवं भन्तेति।   
(१) तस्मातिह त्वं मोग्गल्लान यथा सञ्ञिनो१ ते विहरतो तं मिद्धं ओक्कमति, तं  
सञ्ञं मा मनसाकासि। [प्त्स् पगे ०८६ [\क़् ८६।] २] तं सञ्ञं मा बहुलमकासि। ३  
 हानं खो पनेतं मोग्गल्लान विज्जति यं ते एवं विहरतो तं मिद्धं पहीयेथ।   
    
(२) नो चे ते एवं विहरतो तं मिद्धं पहीयेथ। ततो त्वं मोग्गल्लान यथा सुतं  
यथापरियत्तं धम्मं चेतसा अनुवितक्केय्यासि, अनूविचारेय्यासि, मनसानुपेक्खेय्यासि। ४  
 हानं खो पनेतं विज्जति, यं ते एवं विहरतो तं मिद्धं पहीयेथ।   
(३) नो चे ते एवं विहरतो तं मिद्धं पहीयेथ, ततो त्वं मोग्गल्लान, यथासुतं  
यथापरियत्तं धम्मं वित्थारेन सज्झायं करेय्यासि। हानं खो पनेतं विज्जति यं ते  
एवं विहरतो तं मिद्धं पहीयेथ।   
    
(४) नो चे ते एवं विहरतो तं मिद्धं पहीयेथ, ततो त्वं मोग्गल्लान, उभो कण्णसोतानि  
आविञ्जेय्यासि५ पाणिना गत्तानि अनुमज्जेय्यासि। हानं खो पनेतं विज्जति यं ते एवं विहरतो  
तं मिद्धं पहीयेथ।   
    
(५) नो चे ते एवं विहरतो तं मिद्धं पहीयेथ, ततो त्वं मोग्गल्लान, उट्ठायासना  
उदकेन अक्खीनि अनुमज्जित्वा६ दिसा अनुविलोकेय्यासि। नक्खत्तानि तारकरूपानि उल्लोकेय्यासि।  
 हानं खो पनेतं विज्जति यं ते एवं विहरतो तं मिद्धं पहीयेथ।   
    
(६) नो चे ते एवं विहरतो तं मिद्धं पहीयेथ, ततो त्वं मोग्गल्लान, आलोकसञ्ञं  
मनसिकरेय्यासि, दिवासञ्ञं अधिट्ठेय्यासि। यथा दिवा तथा रत्तिं यथा रत्तिं तथा दिवा  
इति विवटेन७ चेतसा अपरियोनद्धेन सप्पभासं चित्तं भावेय्यासि। हानं खो पनेतं  
विज्जति यं ते एवं विहरतो तं मिद्धं पहीयेथ।   
[प्त्स् पगे ०८७] [\क़् ८७।]       
    
(७) नो चे ते एवं विहरतो तं मिद्धं पहीयेथ, ततो त्वं मोग्गल्लान, पच्छापुरेसञ्ञि  
चङ्कमं अधिट्ठेय्यासि अन्तोगतेहि इन्द्रियेहि अबहिगतेन मानसेन। हानं खो पनेतं  
विज्जति यं ते एवं विहरतो तं मिद्धं पहीयेथ।   
    
नो चे ते एवं विहरतो तं मिद्धं पहीयेथ, ततो त्वं मोग्गल्लान दक्खिणेन पस्सेन  
सीहसेय्यं कप्पेय्यासि पादे पादं अच्चाधाय सतो सम्पजानो उट्ठानसञ्ञं  
मनसिकरित्वा। पटिबुद्धेनेव८ ते मोग्गल्लान, खिप्पंयेव पच्चुट्ठातब्बं: न  
सेय्यसुखं न फस्ससुखं न मिद्धसुखं अनुयुत्तो विहरिस्सामिति। एवं हि ते  
मोग्गल्लान, सिक्खितब्बं।   
१। सञ्ञिस्स मछसं, २ मनसिकरेय्यासि स्या ३। तंसञ्ञम्माबहुलङ्करेय्यासि स्या। ४।  
अनुपेक्खेय्यासि मछसं। ५। आविञ्छेय्यासि मछसं। ६। अपनिजित्वा अट्ठकथायं,  
परिमज्जित्वा मछसं, स्या। ७। विवट्टेन स्या। ८। पटिबुद्धेनच मछसं।   
    
[ब्ज्त् पगे ४१०] [\x ४१०।]       
    
तस्मातिह मोग्गल्लान एवं सिक्खितब्बं: न उच्चासोण्डं पग्गहेत्वा कुलानि  
उपसङ्कमिस्सामिति। एवं हि ते मोग्गल्लान, सिक्खितब्बं।   
    
सचे मोग्गल्लान, भिक्खू उच्चासोण्डं पग्गहेत्वा कुलानि उपसङ्कमति, सन्ति हि  
मोग्गल्लान, कुलेसु किच्चकरणीयानी येन१ मनुस्सा आगतं भिक्खूं न मनसिकरोन्ति।  
तत्र भिक्खुस्स एवं होति: कोसुदानि२ मं इमस्मिं कुले परिभिन्दि। विरत्तरूपादानि मे  
मनुस्साति। ३ इतिस्स अलाभेन मङ्कुभावो। मङ्कुभूतस्स उद्धच्चं। उद्धतस्स असंवरो।  
असंवुतस्स आरा चित्तं समाधिम्हा।   
    
तस्मातिह मोग्गल्लान, एवं सिक्खितब्बं: न विग्गाहिककथं कथेस्सामिति।   
एवं हि ते मोग्गल्लान, सिक्खितब्बं। विग्गाहिकाय मोग्गल्लान कथाय सति कथाबाहुल्लं  
पाटिकङ्खं। कथाबाहुल्ले सति उद्धच्चं। उद्धतस्स असंवरो। असंवुतस्स आरा चित्तं  
समाधिम्हा।   
    
नाहं मोग्गल्लान, सब्बेहेव संसग्गं वण्णयामि। [प्त्स् पगे ०८८] [\क़् ८८।] न  
पनाहं मोग्गल्लान सब्बेहेव संसग्गं न वण्णयामि। सगहट्ठपब्बजितेहि खो अहं  
मोग्गल्लान संसग्गं न वण्णयामि। यानि च खो तानि सेनासनानि अप्पसद्दानि  
अप्पनिग्घोसानि विजनवातानि मनुस्सराहसेय्यकानि पटिसल्लानसारुप्पानि, तथारूपेहि  
सेनासनेहि संसग्गं वण्णयामीति।   
    
एवं वुत्ते आयस्मा महामोग्गल्लानो भगवन्तं एतदवोच: कित्तावता नु खो भन्ते,  
भिक्खु सङ्खित्तेन तण्हासङ्खयविमुत्तो होति अच्चन्तनिट्ठो अच्चन्तयोगक्खेमी  
अच्चन्तब्रह्मचारी अच्चन्तपरियोसानो सेट्ठो देवमनुस्सानन्ति?  
    
इध मोग्गल्लान, भिक्खुनो सुतं होति सब्बे धम्मा नालं अभिनिवेसायाति। एवं चेतं  
मोग्गल्लान, भिक्खुनो सुतं होति सब्बे धम्मा नालं अभिनिवेसायाति।   
    
सो सब्बं धम्मं अभिजानाति। सो सब्बं धम्मं अभिञ्ञाय सब्बं धम्मं  
परिजानाति। सब्बं धम्मं परिञ्ञाय यं किञ्चि वेदनं वेदियति सुखं वा दुक्खं वा  
अदुक्खमसुखं वा, सो तासु वेदनासु अनिच्चानुपस्सी विहरति, विरागानुपस्सी विहरति,  
निरोधानुपस्सी विहरति, पटिनिस्सग्गानु पस्सी विहरति। सो तासु वेदनासु अनिच्चानुपस्सी  
विहरन्तो, विरागानुपस्सी विहरन्तो, निरोधानुपस्सी विहरन्तो, पटिनिस्साग्गानुपस्सी  
विहरन्तो न च किञ्चि लोके उपादियति। अनुपादियं न परितस्सति। अपरितस्सं पच्चत्तंयेव  
परिनिब्बायति। खीणा जाति वुसितं ब्रह्मचरियं कतं करणीयं नापरं इत्थत्तायाति  
पजानाति।   
    
१। येहि मछसं २। कोसुनामैदानि मछसं ३। चिरत्तरूपादानि मे मयि मनुस्सा   
मछसं  
    
[ब्ज्त् पगे ४१२] [\x ४१२।]       
    
एत्तावता खो मोग्गल्लान, भिक्खू सङ्खित्तेन तण्हासङ्खयविमुत्तो होति अच्चन्तनिट्ठो  
अच्चन्तयोगक्खेमी अच्चन्तब्रह्मचारी अच्चन्तपरियोसानो। सेट्ठो देवमनुस्सानन्ति।   
    
७। २। १। ९  
    
(मापुञ्ञभायि सुत्तं)  
(सावत्थिनिदानं)  
    
९। मा भिक्खवे, पुञ्ञानं भायित्थ। सुखस्सेतं [प्त्स् पगे ०८९] [\क़् ८९।] भिक्खवे,  
अधिवचनं यदिदं पुञ्ञन्ति। १। अभिजानामि खो पनाहं भिक्खवे, दीघरत्तं कतानं  
पुञ्ञानं दीघरत्तं इट्ठं कन्तं मनापं विपाकं पच्चनुभूतं। सत्तवस्सानि मेत्तं  
चित्तं२ भावेसिं। सत्तवस्सानि मेत्तं चित्तं भावेत्वा सत्तसंवट्टविवट्टकप्पे३ नयिमं  
लोकं पुनरागमासिं। संवट्टमानस्सुदाहं४ भिक्खवे, लोके आभस्सरूपगो होमि।  
विवट्टमाने लोके सुञ्ञं ब्रह्मविमानं उपपज्जामि। तत्र सुदं भिक्खवे,  
(सत्तक्खत्तुं) ब्रह्मा होमि महाब्रह्मा अभिभू अनभिभूतो अञ्ञदत्थु दसो वसवत्ती।  
छत्तिंसक्खत्तुं खो पनाहं भिक्खवे सक्को अहोसिं देवानमिन्दो। अनेकसतक्खत्तुं  
राजा अहोसिं चक्कवत्ति धम्मिको धम्मराजा चातुरन्तो विजितावि जनपदत्थावरियप्पत्तो  
सत्तरतनसमन्नागतो। तस्स मय्हं भिक्खवे, इमानि सत्तरतनानी अहेसुं।  
सेय्यथीदं: चक्करतनं हत्थिरतनं अस्सरतनं मणिरतनं इत्थिरतनं  
गहपतिरतनं परिनायकरतनमेव सत्तमं। परोसहस्सं खो पन मे भिक्खवे,  
पुत्ता अहेसुं सूरा वीरङ्गरूपा परसेनप्पमद्दना। सोहं इमं पठविं ५  
सागरपरियन्तं अदण्डेन असत्थेन धम्मेन अभिविजिय अज्झावसिन्ति। ६  
    
४१। पस्स पुञ्ञानं विपाकं कुसलानं सुखेसिनो७  
मेत्तं चित्तं वीभावेत्वा सत्तवस्सानि भिक्खवे,   
सत्त संवट्ट विवट्टकप्पे नयिमं लोकं पुनागमं।   
    
[प्त्स् पगे ०९०] [\क़् ९०।]        
४२। संवट्टमाने लोकम्भि होमि आभस्सरूपगो,   
विवट्टमाने लोकम्भि सुञ्ञं ब्रह्मूपगो८ अहुं।   
    
४३। सत्तक्खत्तुं महाब्रह्मा वसवत्ति तदा अहुं।   
छत्तिंसक्खत्तुं देविन्दो देवरज्जमकारयिं  
    
४४। चक्कवत्ति अहुं राजा जम्बुदीपस्स इस्सरो  
मुद्धावसित्तो खत्तियो मनुस्साधिपती अहुं।   
    
४५। अदण्डेन असत्थेन विजेय्य पठविं इमं  
असाहसेन धम्मेन समेन अनुसासियं। ९  
    
४६। धम्मेन रज्जं कारेत्वा अस्मिं पठविमण्डले१०  
महद्धने महाभोगे अड्ढे अजायिसं११ कुले  
    
१। पुञ्ञानन्ति मछसं २। मेत्तचित्तं स्या। ३। सत्तसंवट्टकप्पे सीमु  
४। संवट्टमानेसुदाहं स्या। ५। सो इमं पठविं सीमु। ६। अज्झावसति सीमु। ७।  
सुखेसिनं सीमु। ८। सुञ्ञब्रहमूपगो मछसं, स्या। ९। मनुसासितं मछसं, स्या  
मनुसासिं[प्त्स्।] मनुसासियं कत्थचि। १०। पुथविमण्डलेसीमु। ११ अजायिहम्मछसं   
    
[ब्ज्त् पगे ४१४] [\x ४१४।]       
    
४७। सब्बकामेहि सम्पन्नो रतनेहि च सत्तहि,   
बुद्धा सङ्गाहका लोके तेहि एतं१ सुदेसितं।   
    
४८। एस२ हेतुमहन्तस्स पथव्यो३ येन वुच्चति।   
पहूतवित्तूपकरणो राजा होमि४ पतापवा  
    
४९। इद्धिमा यसवा होमि जम्बुसण्डस्स इस्सरो।   
को सुत्वा नप्पसीदेय्य अपि कण्हाभिजातियो।   
    
[प्त्स् पगे ०९१] [\क़् ९१।]       
५०। तस्मा हि अत्थकामेन५ महत्तमभिकङ्खता६  
सद्धम्मो गरुकातब्बो सरं बुद्धान सासनं।   
    
७। २। १। १०  
(सत्तभरिया सुत्तं)  
१०। एकं समयं भगवा सावत्थियं विहरति जेतवने अनाथपिण्डिकस्स आरामे। * अथ  
खो भगवा पुब्बन्हसमयं निवासेत्वा पत्तचीवरं आदाय येन अनाथपिण्डिकस्स  
गहपतिस्स निवेसनं तेनुपसङ्कमि। उपसङ्कमित्वा पञ्ञत्ते आसने निसीदि।   
    
तेन खो पन समयेन अनाथपिण्डिकस्स गहपतिस्स निवेसने मनुस्सा उच्चासद्दा  
महासद्दा होन्ति। अथ खो अनाथपिण्डिको गहपति येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो  
अनाथपिण्डिकं गहपतिं भगवा एतदवोच:  
    
किन्नु ते गहपति निवेसने मनुस्सा उच्चासद्दा महासद्दा, केवट्टा मञ्ञे मच्छविलोपेति?  
अयं भन्ते, सुजाता घरसुण्हा अड्ढा अड्ढकुला आनीता। सा नेव सस्सुं आदियति। न  
ससुरं आदियति। न सामिकं आदियति। भगवन्तम्पि न सक्करोति, न गरुकरोति न मानेति,  
न पूजेतीति।   
    
अथ खो भगवा सुजातं घरसुण्हं आमन्तेसि एहि सुजातेति। एवम्भन्तेति खो सुजाता  
घरसुण्हा भगवतो पटिस्सुत्वा येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नं खो सुजातं घरसुण्हं  
भगवा [प्त्स् पगे ०९२] [\क़् ९२।] एतदवोच:  
    
सत्त खो इमा सुजाते, पुरिसस्स भरियायो। कतमा सत्त:  
    
वधकसमा, चोरिसमा, अय्यसमा, मातुसमा, भगिनिसमा, सखीसमा, दासीसमा, इमा खो  
सुजाते, सत्त पुरिसस्स भरियायो  
    
तासं त्वं कतमाति।   
न खो अहं भन्ते, इमस्स भगवता सङ्खित्तेन भासितस्स वित्थारेन अत्थं आजानामि।   
    
१। तेहेनं कत्थचिं २। एसो मछसं, ३। पुथवेय्या सीमु ४। होति मछसं ५।  
अत्तकामेन सीमु। ६। महत्थमभिकङ्खता सीमु। *अयं पाठो मरम्मपोत्थके  
नदिस्सते।   
    
[ब्ज्त् पगे ४१६] [\x ४१६।]       
    
साधु मे भन्ते, भगवा तथा धम्मं देसेतु, यथा अहं इमस्स भगवता सङ्खित्तेन  
भासितस्स वित्थारेन अत्थं आजानेय्यन्ति।   
    
तेन हि सुजाते, सूणाहि, साधुकं मनसिकरोहि, भासिस्सामिति। एवं भन्तेति खो सुजाता  
घरसुण्हा भगवतो पच्चस्सोसि। भगवा एतदवोच:  
    
५१। पदुट्ठचित्ता अहितानुकम्पिनी  
अञ्ञेसु रत्ता अतिमञ्ञते पतिं,   
धनेन कीतस्स वधाय उस्सुका,   
या एवरूपा पुरिसस्स भरिया  
वधका च भरियाति च सा पवुच्चति  
    
५२। यं इत्थिया विन्दति सामिको धनं  
सिप्पं वणिज्जञ्च कसिं अधिट्ठहं,   
अप्पम्पि तस्मा१ अपहातुमिच्छति,   
या एवरूपा पुरिसस्स भरिया  
चोरि च भरियाति च सा पवुच्चति।   
    
५३। अकम्मकामा अलसा महग्घसा  
फरुसा चण्डी च दुरुत्तवादिनी,   
उट्ठायकानं अभिभुय्य वत्तति,   
या एवरूपा पुरिसस्स भरिया  
अय्या च भरियाति च सा पवुच्चति।   
    
[प्त्स् पगे ०९३] [\क़् ९३।]        
५४। या सब्बदा होति हितानुकम्पिनी  
माताव पुत्तं अनुरक्खते पतिं,   
ततो धनं सम्भतमस्स रक्खति,   
या एवरूपा पुरिसस्स भरिया  
माता च भरियाति च सा पवुच्चति।   
    
५५। यथापि जेट्ठे२ भगिनी कनिट्ठा  
सगारवा होति सकम्हि सामिके,   
हिरिमना३ भत्तुवसानुवत्तीनी,   
या एवरूपा पुरिसस्स भरिया  
भगिनि च भरियाति च सा पवुच्चति।   
    
५६। या चीध दिस्वान पतिं पमोदति  
सखी सखारंव चिरस्समागतं,   
कोलेय्यका सीलवती पतिब्बता,   
या एव रूपा पुरिसस्स भरिया  
सखी च भरियाति च सा पवुच्चति।   
५७। अक्कुद्धसन्ता४ वधदण्डतज्जिता,   
अदुट्ठचित्ता पतिनो तितिक्खति,   
अक्कोधना भत्तुवसानुवत्तीनी,   
या एवरूपा पुरिसस्स भरिया  
दासी च भरियाति च सा पवुच्चति।   
    
१। अप्पम्पि तस्स मछसं, अप्पम्पिस्स कत्थचि। २। जेट्ठा सीमू। ३। हिरीमतासीमु। ४।  
अक्कुट्ठसन्ता जातक अट्ठकथा।   
    
[ब्ज्त् पगे ४१८] [\x ४१८।]       
    
५८। या चीध भरिया वधकाति वुच्चति,   
चोरि च अय्याति च या पवुच्चति,   
दुस्सीलरूपा फरुसा अनादरा  
कायस्स भेदा निरयं वजन्ति ता।   
    
५९। या चीध माता भगिनी सखी च  
दासी च भरियाति च या पवुच्चति,   
सीले ठितत्ता चिररत्तसंवुता  
कायस्स भेदा सुगतिं वजन्ति ता।   
    
इमा खो सुजाते सत्त पुरिसस्स भरियायो। तासं त्वं कतमाति? [प्त्स् पगे ०९४] [\क़् ९४।]      
 अज्जतग्गे मं भन्ते, भगवा दासि समं सामिकस्स भरियं धारेतूति।   
    
७। २। १। ११  
(कोधन सुत्तं)  
(सावत्थिनिदानं)  
    
११। सत्तिमे भिक्खवे, धम्मा सपत्तकन्ता सपत्तकरणा कोधनं आगच्छन्ति इत्थिं वा  
पुरिसं वा। कतमे सत्त:  
    
(१) इध भिक्खवे, सपत्तो सपत्तस्स एवं इच्छति: अहो वतायं दुब्बण्णो अस्साति। तं किस्स  
हेतु: न भिक्खवे, सपत्तो सपत्तस्स वण्णवताय नन्दति। कोधनोयं भिक्खवे  
पुरिसपुग्गलो कोधाभिभूतो कोधपरेतो। किञ्चापि सो होति सुनहातो सुविलित्तो  
कप्पितकेसमस्सु ओदातवत्थवसनो, अथ खो सो दुब्बण्णोव होति कोधाभिभूतो। अयं  
भिक्खवे, पठमो धम्मो सपत्तकन्तो सपत्तकरणो कोधनं आगच्छति इत्थिं वा  
पुरिसं वा।   
    
(२) पुनचपरं भिक्खवे, सपत्तो सपत्तस्स एवं इच्छति: अहो वतायं दुक्खं सयेय्याति।  
तं किस्स हेतु? न भिक्खवे, सपत्तो सपत्तस्स सुखसेय्याय नन्दति। कोधनोयं  
भिक्खवे, पुरिसपुग्गलो कोधाभिभूतो कोधपरेतो। किञ्चापि सो पल्लङ्के सेति  
गोणकत्थते पटिकत्थते पटलिकत्थते कादलिमिगपवरपच्चत्थरणे सौत्तरच्छदे  
उभतो लोहितकूपधाने, अथ खो सो दुक्खंयेव सेति कोधाभिभूतो। अयं भिक्खवे  
दुतियो धम्मो सपत्तकन्तो सपत्तकरणो कोधनं आगच्छति इत्थिं वा पुरिसं वा।   
    
[ब्ज्त् पगे ४२०] [\x ४२०।]       
    
(३) पुनचपरं भिक्खवे, सपत्तो सपत्तस्स एवं इच्छति: अहो वतायं न पचुरत्थो  
अस्साति। तं किस्स हेतु? न भिक्खवे, सपत्तो सपत्तस्स पचुरत्थताय [प्त्स् पगे ०९५] [\क़्   
९५।] नन्दती। कोधनोयं भिक्खवे, पुरिसपुग्गलो कोधाभिभूतो कोधपरेतो।  
अनत्थम्पि गहेत्वा अत्थो मे गहितोति मञ्ञति। अत्थम्पि गहेत्वा अनत्थो मे गहितोति  
मञ्ञति। तस्सिमे धम्मा अञ्ञमञ्ञं विपच्चनीका गहिता दीघरत्तं अहिताय दुक्खाय  
संवत्तन्ति कोधाभिभूतस्स। अयं खो भिक्खवे, ततियो धम्मो सपत्तकन्तो  
सपत्तकरणो कोधनं आगच्छति इत्थिं वा पुरिसं वा।   
    
(४) पुनचपरं भिक्खवे, सपत्तो सपत्तस्स एवं इच्छति: अहो वतायं न भोगवा अस्साति।  
तं किस्स हेतु? न भिक्खवे, सपत्तो सपत्तस्स भोगवताय नन्दति। कोधनस्स  
भिक्खवे, पुरिसपुग्गलस्स कोधाभिभूतस्स कोधपरेतस्स येपिस्स ते होन्ति भोगा  
उट्ठानविरियाधिगता बाहाबलपरिचिता सेदावक्खित्ता धम्मिका धम्मलद्धा, तेपिराजानो  
राजकोसं पवेसेन्ति कोधाभिभूतस्स। अयं भिक्खवे, चतुत्थो धम्मो सपत्तकन्तो  
सपत्तकरणो कोधनं आगच्छति इत्थिं वा पुरिसं वा।   
    
(५) पुनचपरं भिक्खवे, सपत्तो सपत्तस्स एवं इच्छति: अहो वतायं न यसवा अस्साति।  
तं किस्स हेतु? न भिक्खवे, सपत्तो सपत्तस्स यसवताय नन्दति। कोधनोयं  
भिक्खवे, पुरिसपुग्गलो कोधाभिभूतो कोधपरेतो। योपिस्स सो होति यसो  
अप्पमादाधिगतो तम्हापि धंसति कोधाभिभूतो। अयं भिक्खवे, पञ्चमो धम्मो  
सपत्तकन्तो सपत्तकरणो कोधनं आगच्छति इत्थिं वा पुरिसं वा।   
    
(६) पुनचपरं भिक्खवे, सपत्तो सपत्तस्स एवं इच्छति: अहो वतायं न मित्तवा अस्साति।  
तं किस्स हेतु? न भिक्खवे, सपत्तो सपत्तस्स मित्तवताय नन्दति। कोधनोयं  
भिक्खवे, पुरिसपुग्गलो कोधाभिभूतो कोधपरेतो। येपिस्स ते होन्ति मित्तामच्चा  
ञातिसालोहिता, तेपि आरका तं परिवज्जेन्ती कोधाभिभूतं। अयं भिक्खवे,   
छट्ठो धम्मो सपत्तकन्तो सपत्तकरणो कोधनं आगच्छति इत्थिं वा पुरिसं वा।   
    
[प्त्स् पगे ०९६] [\क़् ९६।]       
(७) पुनचपरं भिक्खवे, सपत्तो सपत्तस्स एवं इच्छति: अहो वतायं कायस्स भेदा  
परम्मरण अपायं दुग्गतिं विनिपातं निरयं उपपज्जेय्याति। तं किस्स हेतु? न  
भिक्खवे, सपत्तो सपत्तस्स सुगतिगमनेन नन्दति। कोधनोयं भिक्खवे,  
पुरिसपुग्गलो कोधाभिभुतो कोधपरेतो कायेन दुच्चरितं चरति, वाचाय दुच्चरितं  
चरति, मनसा दुच्चरितं चरति सो कायेन दुच्चरितं चरित्वा सो वाचाय दुच्छरितं चरित्वा  
सो मनसा दुच्चरितं चरित्वा कायस्स भेदा परम्मरणा अपायं दुग्गतिं विनिपातं  
निरयं उपपज्जति। कोधाभि भूतो। अयं भिक्खवे, सत्तमो धम्मो सपत्तकन्तो  
सपत्तकरणो कोधनं आगच्छति इत्थिं वा पुरिसं वा।   
    
[ब्ज्त् पगे ४२२] [\x ४२२।]       
    
इमे खो भिक्खवे, सत्त धम्मा सपत्तकन्ता सपत्तकरणा कोधनं आगच्छन्ति इत्थिं  
वा पुरिसं वाति।   
६०। कोधनो दुब्बण्णो होति अथो दुक्खम्पि सेति सो  
अथो अत्थं गहेत्वान अनत्थं अधिपज्जति। १  
    
६१। ततो कायेन वाचाय वधं२ कत्वान कोधनो,   
कोधाभिभूतो पुरिसो धनजानिं निगच्छति,   
    
६२। कोधसम्मदसम्मत्तो आयसकय्यं निगच्छति  
ञातिमित्ता सुहज्जा च परिवज्जेन्ति कोधनं।   
    
६३। अनत्थजननो कोधो कोधो चित्तप्पकोपनो,   
भयमन्तरतो जातं तं जनो नावबुज्झति।   
    
६४। कुद्धो अत्थं न जानाति कूद्धो धम्मं न पस्सति,   
अन्धन्तमं तदा होति यं कोधो सहते नरं।   
    
[प्त्स् पगे ०९७] [\क़् ९७।]       
६५। यं कुद्धो उपरोधेति सुकरं विय दुक्करं,   
पच्छा सो विगते कोधे अग्गिदड्ढोव तप्पति।   
६६। दुम्मङ्कुयं सदस्सेति धूमग्गि विय पावको३  
यतो पतायती कोधो येन कुज्झन्ति मानवा।   
    
६७। नास्स हिरि न ओत्तप्पं न वाचो होति गारवो,   
कोधेन अभिभूतस्स न दीपं होति किञ्चनं।   
    
६८। तपनीयानि कम्मानि यानि धम्मेहि आरका,   
तानि आरोचयिस्सामि तं सुणाथ यथा तथं:  
    
६९। कुद्धोहि पितरं हन्ति कुद्धो हन्ति समातरं,   
कुद्धो हि ब्रह्मणं हन्ति हन्ति कुद्धो पुथुज्जनं।   
    
७०। याय मातु भतो पोसो इमं लोकं अवेक्खति,   
तम्पि पाणददिं सन्तिं हन्ति कुद्धो पुथुज्जनो।   
    
७१। अत्तूपमाय४ ते सत्ता अत्ता हि परमं५ पियो,   
हन्ति कुद्धो पुथुत्तानं नानारूपेसु मुच्छितो,   
    
७२। असिना हन्ती अत्तानं विसं खादन्ति मुच्छिता,   
रज्जुया६ बज्झ मीयन्ति पब्बतामपि कन्दरे।   
    
[प्त्स् पगे ०९८] [\क़् ९८।]        
७३। भूतभच्चानि कम्मानि अत्तमारणीयानी च,   
करोन्ता नावबुज्झन्ति कोधजातो पराभवो  
    
७४। इता, यं कोधरूपेन मच्चुपासो गुहासयो७  
तं दमेन समुच्छिन्दे पञ्ञा विरियेन दिट्ठिया।   
    
१। अधिगच्छति सीमु। पटिपज्जति मछसं, स्या। २। वणं [प्त्स्। ३।] दुम्मङ्कुयं  
पदस्सेति धूमं धूमिव पावको, मछसं ४। अत्तूपमाहि मछसं ५। परमो   
मछसं ६। रज्जुबद्धा सीमु। ७। गुहासमो सीमु।   
    
[ब्ज्त् पगे ४२४] [\x ४२४।]       
    
७५। एकमेतं अकुसलं समुच्छिन्देथ पण्डितो,   
तथेव धम्मे सिक्खेथ मा नो दुम्मङ्कुयं अहु।   
    
७६। वीतकोधा अनायासा वीतमोहा अनुस्सुका,   
दन्ता कोधं पहत्वान परिनिब्बन्ति अनासवाति।   
    
अब्याकत वग्गो निट्ठितो।   
    
तस्सुद्दानं:  
अब्याकतो पुरिसगति तिस्ससीहारक्खेय्य१ किम्बिलो  
सत्तपचलायन मापुञ्ञ भरियाकोधनेकादसा, ति। २  
    
१। सीहरक्खितपञ्चमं सीमु, मछसं २। तत्र वत मं किम्बिलो सत्त भरियाय  
कोधना सीमु। किमिलं सत्त पचला मेत्ता भरिया कोधेकादसाति मछसं  
    
[ब्ज्त् पगे ४२६] [\x ४२६।]       
[प्त्स् पगे ०९९] [\क़् ९९।]       
    
२। महावग्गो  
७। २। २। १  
(हिरोत्तप्प सुत्तं)  
(सावत्थिनिदानं)  
    
१२। हिरोत्तप्पे भिक्खवे, असति हिरोत्तप्पविपन्नस्स हतूपनिसो होति इन्द्रियसंवरो।  
इन्द्रियसंवरे असति इन्द्रियसंवरविपन्नस्स हतूपनिसं होति सीलं। सीले असति१  
सीलविपन्नस्स हतूपनिसो होति सम्मा समाधि। सम्मासमाधिम्हि असति  
सम्मासमाधिविपन्नस्स हतूपनिसं होति यथाभूतं ञाणदस्सनं।  
यथाभूतञाणदस्सने असति यथाभूतञाणदस्सनविपन्नस्स हतूपनिसो होति  
निब्बिदाविरागो। निब्बिदाविरागे असति निब्बिदाविरागविपन्नस्स हतूपनिसं होति  
विमुत्तिञाणदस्सनं।   
    
सेय्यथापि भिक्खवे रुक्खो साखापलासविपन्नो, तस्स पपटिकापि न पारिपूरिं गच्छति,  
तचोपि फेग्गुपि सारोपि न पारिपूरिं गच्छति, एवमेव खो भिक्खवे, हिरोत्तप्पे असति  
हिरोत्तप्पविपन्नस्स हतूपनिसो होति इन्द्रियसंवरो। इन्द्रियसंवरे असति  
इन्द्रियसंवरविपन्नस्स हतूपनिसं होति सीलं। सीले असति१ सीलविपन्नस्स हतूपनिसो होति  
सम्मा समाधि। सम्मासमाधिम्हि असति सम्मासमाधिविपन्नस्स हतूपनिसं होति  
यथाभूतं ञाणदस्सनं। यथाभूतञाणदस्सने असति  
यथाभूतञाणदस्सनविपन्नस्स हतूपनिसो होति निब्बिदाविरागो। निब्बिदाविरागे असति  
निब्बिदाविरागविपन्नस्स हतूपनिसं होति विमुत्तिञाणदस्सनं।   
    
हिरोत्तप्पे भिक्खवे सति हिरोत्तप्पसम्पन्नस्स उपनिससम्पन्नो होति इन्द्रियसंवरो,  
इन्द्रियसंवरे सति इन्द्रियसंवरसम्पन्नस्स उपनिससम्पन्नं होति सीलं, सीले सति  
सीलसम्पन्नस्स उपनिससम्पन्नो होति सम्मासमाधि, सम्मासमाधिम्हि सति  
सम्मासमाधिसम्पन्नस्स उपनिससम्पन्नं होति यथाभूतञाणदस्सनं,  
यथाभूतञाणदस्सने सति यथाभूतञाणदस्सनसम्पन्नस्स उपनिससम्पन्नो होति  
निब्बिदाविरागो, निब्बिदाविरागे सति निब्बिदाविरागसम्पन्नस्स उपनिससम्पन्नं होति  
विमुत्तिञाणदस्सनं।   
    
सेय्यथापि भिक्खवे, रुक्खो साखापलाससम्पन्नो, तस्स पपटिकापि पारिपूरिं गच्छति,  
तचोपि फेग्गुपि सारोपि पारिपूरिं गच्छति, एवमेव खो भिक्खवे, हिरोत्तप्पे सति  
हिरोत्तप्पसम्पन्नस्स उपनिससम्पन्नो होति इन्द्रियसंवरो इन्द्रियसंवरेसति  
इन्द्रियसंवरसम्पन्नस्स उपनिससम्पन्नं होति सीलं, सीले सति सीलसम्पन्नस्स  
उपनिससम्पन्नो होति सम्मासमाधि, सम्मासमाधिम्हि सति सम्मासमाधिसम्पन्नस्स  
उपनिससम्पन्नं होति यथाभूतञाणदस्सनं, यथाभूतञाणदस्सने सति  
यथाभूतञाणदस्सनसम्पन्नस्स उपनिससम्पन्नो होति निब्बिदाविरागो, निब्बिदाविरागे  
सति निब्बिदाविरागसम्पन्नस्स उपनिससम्पन्नं होति विमुत्तिञाणदस्सनन्ति।   
[प्त्स् पगे १००] [\क़् १००।]       
    
७। २। २। २।   
(सत्तसुरियुग्गमन सुत्तं)  
    
१३। एकं समयं भगवा वेसालियं विहरति अम्बपालिवने। तत्र खो भगवा भिक्खू  
आमन्तेसि भिक्खवोति। भदन्तेति ते भिक्खू भगवतो पच्चस्सोसुं। भगवा एतदवोच:   
१। सीलेसु असति सीमु।   
    
[ब्ज्त् पगे ४२८] [\x ४२८।]       
    
अनिच्चा भिक्खवे, सङ्खारा, अद्धुवा भिक्खवे, सङ्खारा, अनस्सासिका भिक्खवे, सङ्खारा।  
यावञ्चिदं भिक्खवे, अलमेव सब्बसङ्खारेसु निब्बिन्दितुं, अलं विरज्जितुं, अलं  
विमुच्चितुं।   
    
सिनेरु भिक्खवे, पब्बतराजा चतुरासीति योजनसहस्सानि आयामेन, चतुरासीतियो  
जनसहस्सानि वित्थारेन, चतुरासीतियोजनसहस्सानि महासमुद्दे अज्झोगाऌहो  
चतुरासितियोजनसहस्सानि महासमुद्दा अच्चुग्गतो।   
    
होति खो सो भिक्खवे, समयो यं बहूनि वस्सानि बहूनि वस्ससतानि बहूनि  
वस्ससहस्सानि बहूनि वस्ससतसहस्सानि देवो न वस्सति। देवे खो पन भिक्खवे,  
अवस्सन्ते ये केचिमे बीजगामभूतगामा ओसधितिणवनस्पतयो१ ते उस्सुस्सन्ति विसुस्सन्ति  
विसुस्सन्ति न भवन्ति।   
    
एवं अनिच्चा भिक्खवे, सङ्खारा, एवं अद्धुवा भिक्खवे, सङ्खारा, एवं अनस्सासिका  
भिक्खवे, सङ्खारा। यावञ्चिदं भिक्खवे, अलमेव सब्ब सङ्खारेसु निब्बिन्दितुं, अलं  
विरज्जितुं, अलं विमुच्चितुं।   
    
होति खो सो भिक्खवे, समयो यं कदाचि करहचि दीघस्स अद्धुनो अच्चयेन दुतियो  
सुरियो पातुभवति। दुतियस्स भिक्खवे, सुरियस्स पातुभावा या ता कुन्नदियो२ कुस्सुब्भा३  
ता उस्सुस्सन्ति, विसुस्सन्ति, न भवन्ति।   
    
[प्त्स् पगे १०१] [\क़् १०१।]       
एवं अनिच्चा भिक्खवे सङ्खारा, एवं अद्धुवा भिक्खवे सङ्खारा, एवं अनस्सासिका  
भिक्खवे सङ्खारा। यावञ्चिदं भिक्खवे अलमेव सब्ब सङ्खारेसु निब्बिन्दितुं अलं  
विरज्जितुं। अलं विमुच्चितुं।   
    
होति खो सो भिक्खवे समयो यं कदाचि करहचि दीघस्स अद्धुनो अच्चयेन ततियो  
सुरियो पातुभवति। ततियस्स भिक्खवे सुरियस्स पातुभावा या काचि महानदियो  
सेय्यथीदं: गङ्गा यमुना अचिरवती सरभू मही, ता उस्सुस्सन्ति विसुस्सन्ति न भवन्ति।   
    
एवं अनिच्चा भिक्खवे, सङ्खारा, एवं अद्धुवा भिक्खवे सङ्खारा, एवं अनस्सासिका  
भिक्खवे, सङ्खारा। यावञ्चिदं भिक्खवे, अलमेव सब्बसङ्खारेसु निब्बिन्दितुं, अलं  
विरज्जितुं, अलं विमुच्चितुं।   
    
होति खो सो भिक्खवे, समयो यं कदाचि करहचि दीघस्स अद्धुनो अच्चयेन चतुत्थो  
सुरियो पातुभवति। चतुत्थस्स भिक्खवे, सुरियस्स पातुभावा ये ते महासरा यतो इमा  
महानदियो सम्भवन्ती४, सेय्यथीदं: अनोतत्तं, सीहपपातं रथकारं,  
कण्णमुण्डं, कुणालं, छद्दन्तं मन्दाकिनी। ५ ता उस्सुस्सन्ति विसुस्सन्ति। न भवन्ति।   
    
एवं अनिच्चा भिक्खवे, सङ्खारा, एवं अद्धुवा भिक्खवे सङ्खारा, एवं अनस्सासिका  
भिक्खवे, सङ्खारा। यावञ्चिदं भिक्खवे, अलमेव सब्बसङ्खारेसु निब्बिन्दितुं, अलं  
विरज्जितुं, अलं विमुच्चितुं।   
    
१। ओसधीतिणवनप्पतयो मछसं २। या काचि कुन्नदियो मछसं ३। कुसोब्भा   
मछसं ४। पवत्तन्ति मछसं ५। मन्दाकीनिया मछसं  
    
[ब्ज्त् पगे ४३०] [\x ४३०।]       
    
होति खो सो भिक्खवे, समयो यं कदाचि करहचि दीघस्स अद्धुनो अच्चयेन पञ्चमो  
सुरियो पातुभवति। पञ्चमस्स भिक्खवे, सुरियस्स पातुभावा योजनसतिकानिपी  
महासमुद्दे उदकानि ओगच्छन्ति, द्वियोजनसतिकानिपि महासमुद्दे उदकानि ओगच्छन्ति,  
तियोजन सतिकानिपि महासमुद्दे उदकानि ओगच्छन्ति, चतुत्थयोजन सतिकानिपि  
महासमुद्दे उदकानि ओगच्छन्ति, व्व्व्पञ्चमयोजन सतिकानिपि महा समुद्दे उदकानि  
ओगच्छन्ति षड्व्व्व्योजन सतिकानिपि महा समुद्दे उदकानि ओगच्छन्ति, सत्तयोजन  
सतिकानिपि महासमुद्दे उदकानि ओगच्छन्ति, सत्ततालम्पि महासमुद्दे उदकं सण्ठाति,  
छतालम्पि पञ्चतालम्पि चतुतालम्पि तितालम्पि द्वितालम्पि [प्त्स् पगे १०२] [\क़् १०२।]       
तालमत्तम्पि महासमुद्दे उदकं सण्ठाति, सत्तपोरिसम्पि महासमुद्दे उदकं  
सण्ठाति, छपोरिसमिपि महासमुद्दे उदकं सण्ठाति, पञ्चपोरिसम्पि महासमुद्दे  
उदकं सण्ठाति, चतुपोरिसम्पि महासमुद्दे उदकं सण्ठाति, तिपोरिसम्पि महासमुद्दे  
उदकं सण्ठाति, द्विपोरिसम्पि महासमुद्दे उदकं सण्ठाति, ताल पोरिसम्पि  
महासमुद्दे उदकं सण्ठाति, अड्ढपोरिसमत्तम्पि महासमुद्दे उदकं सण्ठाति,  
कटीमत्तम्पि महासमुद्दे उदकं सण्ठाति, जण्णुकामत्तम्पि महासमुद्दे उदकं  
सण्ठाति, गोप्फकमत्तम्पि महासमुद्द उदकं सण्ठाति।   
    
सेय्यथापि भिक्खवे, सरदसमये थुल्लफुसितके देवे वस्सन्ते तत्थ तत्थ गोपदेसु  
उदकानि ठितानि होन्ति, एवमेव खो भिक्खवे, तत्थ तत्थ गोपदमत्तानि महासमुद्दे  
उदकानि ठितानि होन्ती। पञ्चमस्स भिक्खवे, सूरियस्स पातुभावा  
अङ्गुलपब्बतेमनमत्तम्पि१ महा समुद्दे उदकं न होति।   
    
एवं अनिच्चा भिक्खवे सङ्खारा, एवं अद्धुवा भिक्खवे सङ्खारा, एवं अनस्सासिका  
भिक्खवे सङ्खारा, यावञ्चिदं भिक्खवे, अलमेव सब्बसङ्खारेसु निब्बिन्दितुं, अलं  
विरज्जितुं, अलं विमुच्चितुं।   
    
होति खो सो भिक्खवे, समयो यं कदाचि करहचि दीघस्स अद्धुनो अच्चयेन छट्ठो  
सुरियो पातुभवति। छट्ठस्स भिक्खवे सुरियस्स पातुभावा अयञ्च महापठवी सिनेरु  
च पब्बतराजा धूपायन्ति सन्धूपायन्ति सम्पधूपायन्ति। सेय्यथापि भिक्खवे,  
कुम्भकारपाको आलिम्पितो२ पठमं पठमं धूपेति सन्धूपेति सम्पधूपेति। ३  
एवमेव खो भिक्खवे, छट्ठस्स सुरियस्स पातुभावा अयञ्च महापठवि सिनेरु च  
पब्बतराजा धूपायन्ति सन्धूपायन्ति४ सम्पधूपायन्ति।   
    
एवं अनिच्चा भिक्खवे सङ्खारा, एवं अद्धुवा भिक्खवे सङ्खारा, एवं अनस्सासिका  
भिक्खवे सङ्खारा, यावञ्चिदं भिक्खवे, अलमेव सब्बसङ्खारेसु निब्बिन्दितुं, अलं  
विरज्जितुं, अलं विमुच्चितुं।   
    
होति खो सो भिक्खवे, समयो यं कदाचि करहचि दिघस्स अद्धुनो अच्चयेन सत्तमो  
सुरियो पातुभवति। [प्त्स् पगे १०३] [\क़् १०३।] सत्तमस्स भिक्खवे सुरियस्स पातुभावा  
अयञ्च महापठवी सिनेरु च पब्बतराजा आदिप्पन्ति, पज्जलन्ति, एकजाला भवन्ति। इमिस्सा च  
भिक्खवे, महापठविया सिनेरुस्स च पब्बतराजस्स झायमानानं डय्हमानानं अग्गि  
वातेन खित्ता याव ब्रह्मलोकापि गच्छन्ति। ५  
    
१। अङ्गुलिपब्बमत्तम्पि मछसं २। आलेपितो मछसं, ३। धूमेति। सन्धूमेति,  
सम्पधूमेति मछसं। ४। धूमायति, साधुमायति, सम्पधूमायति मछ:सं ५।  
गच्छतिमछसं  
    
[ब्ज्त् पगे ४३२] [\x ४३२।]       
    
सिनेरुस्स च भिक्खवे, पब्बतराजस्स झायमानस्स डय्हमानस्स विनस्समानस्स  
महता तेजोखन्धेन अभिभूतस्स योजनसतिकानिपि कूटानि पलुज्जन्ति, द्वियोजनसतिकानिपि  
कूटानि पलुज्जन्ति, तियोजनसतिकानिपि कूटानि पलुज्जन्ति, चतुयोजनसतिकानिपि कूटानि पलुज्जन्ति,  
पञ्चयोजनसतिकानिपि कुटानि पलुज्जन्ति।   
    
इमिस्सा च भिक्खवे, महापठविया सिनेरुस्स च पब्बतराजस्स झायमानानं  
डय्हमानानं नेव छारिका पञ्ञायति१ न मसी सेय्यथापि भिक्खवे, सप्पिस्स वा तेलस्स  
वा झायमानस्स डय्हमानस्स नेव छारिका पञ्ञायति न मसि, एवमेव खो भिक्खवे,  
इमिस्सा च महा पठविया सिनेरुस्स च पब्बतराजस्स झायमानानं डय्हमानानं नेव  
छारिका पञ्ञायति न मसी।   
    
एवं अनिच्चा भिक्खवे सङ्खारा, एवं अद्धुवा भिक्खवे सङ्खारा, एवं अनस्सासिका  
भिक्खवे, सङ्खारा। यावञ्चिदं भिक्खवे अलमेव सब्बसङ्खारेसु निब्बिन्दितुं, अलं  
विरज्जितुं, अलं विमुच्चितुं।   
    
तत्र भिक्खवे, को मन्ता, को सद्धाता अयञ्च महापठवि सिनेरु च पब्बतराजा  
डय्हिस्सन्ति, विनस्सिस्सन्ति, न भविस्सन्तिति अञ्ञत्र दिट्ठपदेहि।   
    
भूतपुब्बं भिक्खवे, सुनेत्तो नाम सत्था अहोसि तित्थकरो कामेसु वीतरागो। सुनेत्तस्स  
खो पन भिक्खवे, [प्त्स् पगे १०४] [\क़् १०४।] सत्थुनो अनेकानि सावकसतानि अहेसुं।  
सुनेत्तो भिक्खवे सत्था सावकानं ब्रह्मलोकसहव्यताय धम्मं देसेति। ये खो पन  
भिक्खवे, सुनेत्तस्स सत्थुनो ब्रह्मलोकसहव्यताय धम्मं देसेन्तस्स सब्बेन  
सब्बं सासनं आजानिंसु, ते कायस्स भेदा परम्मरणा सुगतिं ब्रह्मलोकं उपपज्जिंसु।  
२ ये न सब्बेन सब्बं सासनं आजानींसु। ते कायस्स भेदा परम्मरणा अप्पेकच्चे  
परनिम्मितवसवत्तीनं देवानं सहव्यतं उपपज्जिंसु। २ अप्पेकच्चे निम्मानरतीनं  
देवानं सहव्यतं उपपज्जिंसु। २ अप्पेकच्चे तुसितानं देवानं सहव्यतं उपपज्जिंसु।  
अप्पेकच्चे यामानं देवानं सहव्यतं उपपज्जिंसु। अप्पेकच्चे तावतिंसानं देवानं  
सहव्यतं उपपज्जिंसु अप्पेकच्चे चातुम्महाराजिकानं देवानं सहव्यतं उप्पज्जिंसु।  
अप्पेकच्चे खत्तियमहासालानं सहव्यतं उपज्जिंसु। अप्पेकच्चे ब्राह्मणमहासालानं  
सहव्यतं उपपज्जिंसु। अप्पेकच्चे गहपतिमहासालानं सहव्यतं उपपज्जिंसु।   
    
अथ खो भिक्खवे सुनेत्तस्स सत्थुनो एतदहोसि। न खो पनेतं पतिरूपं योहं  
सावकानं समसमगतियो३ अस्सं अभिसम्परायं यन्नूनाहं उत्तरिं मेत्तं४  
भावेय्यन्ती। अथ खो भिक्खवे, सुनेत्तो सत्था सत्तवस्सानि मेत्तं चित्तं भावेसि।  
सत्तवस्सानि मेत्तं चित्तं भावेत्वा सत्तसंवट्टविवट्टकप्पे नयिमं लोकं  
पुनरागमासि। संवट्टमाने सुदं [प्त्स् पगे १०५] [\क़् १०५।] भिक्खवे, लोके  
आभस्सरूपगो होति, विवट्टमाने लोके सुञ्ञं ब्रह्मविमानं उपपज्जति।   
    
१। पञ्ञायन्ति सीमु। २। उप्पज्जिंसुं सीमु। ३। समगतियो कत्थचि ४। उत्तरिमेत्तं   
मछसं, स्या  
    
[ब्ज्त् पगे ४३४] [\x ४३४।]       
    
तत्र सुदं भिक्खवे, ब्रह्मा होति महाब्रह्मा अभिभू अनभिभूतो अञ्ञदत्थु दसो  
वसवत्ति। छत्तिंसक्खत्तुं खो पन भिक्खवे, सक्को अहोसि देवानमिन्दो।  
अनेकसतक्खत्तुं राजा अहोसि चक्कवत्ति धम्मिको धम्मराजा चातुरन्तो विजितावी  
जनपदत्थावरियप्पत्तो सत्तरतनसमन्नागतो। परोसहस्सं खो पनस्स पुत्ता अहेसुं  
सुरा वीरङ्गरूपा परसेनप्पमद्दना। सो इमं पठविं सागरपरियन्तं अदण्डेन  
असत्थेन धम्मेन अभिविजिय अज्झावसि।   
    
सो हि नाम भिक्खवे, सुनेत्तो सत्था एवं दीघायुको समानो एवं चिरट्ठितिको अपरिमुत्तो  
अहोसि जातिया जरामरणेन सोकेहि परिदेवेहि दुक्खेहि दोमनस्सेहि उपायासेहि। अपरिमुत्तो  
दुक्खस्माति वदामि।   
    
तं किस्स हेतु। चतुन्नं धम्मानं अननुबोधा अप्पटिवेधा। कतमेसं चतुन्नं:  
अरियस्स सीलस्स अननुबोधा अप्पटिवेधा, अरियस्स समाधिस्स, अरियाय पञ्ञाय, अरियाय  
विमुत्तिया अननुबोधा अप्पटिवेधा।   
    
तयिदं भिक्खवे अरियं सीलं अनुबुद्धं पटिविद्धं, अरियो समाधि अनुबुद्धो  
पटिविद्धो, अरिया पञ्ञा अनुबुद्धा पटिविद्धा, १ अरिया विमुत्ती अनुबुद्धा२ पटिविद्धा,  
उच्छिन्ना भवतण्हा, खीणा भवनेत्ति, नत्थिदानि पुनब्भवोति। [प्त्स् पगे १०६] [\क़् १०६।]   
    इदमवोच भगवा, इदं वत्वा सुगतो अथापरं एतदवोच सत्था:  
    
७७। सीलं समाधि पञ्ञा च विमुत्ति च अनुत्तरा,   
अनुबुद्धा इमे धम्मा गोतमेन यसस्सिना।   
    
७८। इति बुद्धो अभिञ्ञाय धम्ममक्खासि भिक्खूनं,   
दुक्खस्सन्तकरो सत्था चक्खुमा परिनिब्बुतो  
    
७। २। २। ३  
(नगरूपम सुत्तं)  
(सावत्थिनिदानं)  
    
१४। यतो खो भिक्खवे, रञ्ञो पच्चन्तिमं नगरं सत्तहि नगरपरिक्खारेहि  
सुपरिक्खतं२ होति, चतुन्नञ्च आहारानं निकामलाभि होति अकिच्छलाभी अकसिरलाभी। इदं  
वुच्चति भिक्खवे रञ्ञो पच्चन्तिमं नगरं अकरणीयं बाहिरेहि पच्चत्थिकेहि  
पच्चामित्तेहि।   
    
१। अरियस्ससमाधिस्स अननुबोधा अप्पटिवेधा अरियाय पञ्ञाय अननुबोधा  
अप्पवटिवेधा मछसं २। अनुबोधा मछसं ३। सुपरिक्खित्तं कत्थचि, परिक्खित्तं   
अट्ठकथा, सुपरिखतं सीमु।   
    
[ब्ज्त् पगे ४३६] [\x ४३६।]       
    
कतमेहि सत्तहि नगरपरिक्खारेहि सुपरिक्खतं होति:  
    
(१) इध भिक्खवे, रञ्ञो पच्चन्तिमे नगरे एसिका होति गम्भीरनेमा सुनिखाता अचला  
असम्पवेधी। इमिना पठमेन नगरपरिक्खारेन सुपरिक्खतं होति रञ्ञो पच्चन्तिमं  
नगरं अब्भन्तरानं गुत्तिया बाहिरानं पटिघाताय।   
    
(२) पुनचपरं भिक्खवे, रञ्ञो पच्चन्तिमे नगरे परिखा खता होति गम्भिरा चेव  
वित्थता च। इमिना दुतियेन नगर परिक्खारेन सुपरिक्खतं होति रञ्ञो पच्चन्तिमं  
नगरं अब्भन्तरानं गुत्तिया बाहिरानं पटिघाताय।   
    
[प्त्स् पगे १०६] [\क़् १०६।]        
(३) पुनचपरं भिक्खवे, रञ्ञो पच्चन्तिमे नगरे अनुपरियाय पथो होति उच्चो चेव  
वित्थतो च। इमिना ततियेन नगर परिक्खारेन सूपरिक्खतं होति रञ्ञो पच्चन्तिमं  
नगरं अब्भन्तरानं गुत्तिया बाहिरानं पटिघाताय।   
    
(४) पुनचपरं भिक्खवे, रञ्ञो पच्चन्तिमे नगरे बहुं आवुधं सन्निचितं होति  
सलाकं चेव जेवनियञ्च। इमिना चतुत्थेन नगरपरिक्खारेन सुपरिक्खतं होति रञ्ञो  
पच्चन्तिमं नगरं अब्भन्तरानं गुत्तिया बाहिरानं पटिघाताय।   
    
(५) पुनचपरं भिक्खवे, रञ्ञो पच्चन्तिमे नगरे बहु बलकायो पटिवसति   
सेय्यथीदं: हत्थारोहा अस्सारोहा रथिका धनुग्गहा चेलका चलका पिण्डदायीका उग्गा  
राजपुत्ता पक्खन्दिनो महानागा सुरा पप्फालिका। चम्मयोधिनो दासकपुत्ता। इमिना  
पञ्चमेन नगरपरिक्खारेन सुपरिक्खतं होति रञ्ञो पच्चन्तिमं नगरं  
अब्भन्तरानं गुत्तिया बाहिरानं पटिघाताय।   
    
(६) पुनच परं भिक्खवे, रञ्ञो पच्चन्तिमे नगरे दोवारिको होति पण्डितो व्यत्तो  
मेधावि अञ्ञातानं निवारेता ञातानं पवेसेता। इमिना छट्ठेन नगरपरिक्खारेन  
सुपरिक्खतं होति रञ्ञो पच्चन्तिमं नगरं अब्भन्तरानं गुत्तिया बाहिरानं  
पटिघाताय।   
    
(७) पुनचपरं भिक्खवे, रञ्ञो पच्चन्तिमे नगरे पाकारो होति उच्चो चेव वित्थतो च  
वासनलेपनसम्पन्नो च। इमिना सत्तमेन नगरपरिक्खारेन सुपरिक्खतं होति रञ्ञो  
पच्चन्तिमं नगरं अब्भन्तरानं गुत्तिया बाहिरानं पटिघाताय।   
    
[प्त्स् पगे १०८] [\क़् १०८।]       
इमेहि सत्तहि नगरपरिक्खारेहि सुपरिक्खतं होति।   
    
कतमेसं चतुन्नं आहारानं निकामलाभि होति अकिच्छलाभी अकसिरलाभी:  
    
(१) इध भिक्खवे रञ्ञो पच्चन्तिमे नगरे बहुं तिणकट्ठोदकं सन्तिचितं होति  
अब्भन्तरानं रतिया अपरितस्साय फासुविहाराय, बाहिरानं पटिघाताय।   
    
१। जेवनिकञ्चसीमु। मछसं।   
    
[ब्ज्त् पगे ४३८] [\x ४३८।]       
    
(२) पुनचपरं भिक्खवे, रञ्ञो पच्चन्तिमे नगरे बहुं सालियवकं सन्निचितं होति  
अब्भन्तरानं रतिया अपरितस्साय फासुविहाराय बाहिरानं पटिघाताय।   
    
(३) पुनचपरं भिक्खवे, रञ्ञो पच्चन्तिमे नगरे बहुं तिलमासमुग्गापरन्नं  
सन्निचीतं होति अब्भन्तरानं रतिया अपरितस्साय फासुविहाराय, बाहिरानं पटिघाता य।   
    
(४) पुनचपरं भिक्खवे, रञ्ञो पच्चन्तिमे नगरे बहुं भेसज्जं सन्निचितं होति  
सेय्यथीदं: सप्पि नवनीतं तेलं मधु फाणितं लोणं अब्भन्तरानं रतिया  
अपरितस्साय फासुविहाराय, बाहिरानं पटिघाताय।   
इमेसं खो भिक्खवे, चतुन्नं आहारानं निकामलाभी होति अकिच्छलाभी अकसिरलाभी।   
यतो खो भिक्खवे, रञ्ञो पच्चन्तिमं नगरं इमेहि सत्तहि नगरपरिक्खारेहि  
सुपरिक्खतं होति, इमेसं चतुन्नं आहारानं निकामलाभी होति अकिच्छलाभी अकसिरलाभी,  
इदं वुच्चति भिक्खवे, रञ्ञो पच्चन्तिमं नगरं अकरणीयं बाहिरेहि पच्चत्थिकेहि  
पच्चामित्तेहि।   
    
एवमेव खो भिक्खवे, यतो अरियसावको सत्तहि सद्धम्मेहि समन्नागतो होति,  
चतुन्नञ्च [प्त्स् पगे १०९] [\क़् १०९।] झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी। अयं वुच्चति  
भिक्खवे, अरियसावको अकरणीयो मारस्स अकरणीयो पापिमतो।   
    
कतमेहि सत्तहि सद्धम्मेहि समन्नागतो:  
    
(१) सेय्यथापि भिक्खवे, रञ्ञो पच्चन्तिमे नगरे एसिका होति गम्भीरनेमा सुनिखाता  
अचला असम्पवेधी अब्भन्तरानं गुत्तिया बाहिरानं पटिघाताय, एवमेव खो भिक्खवे,  
अरियसावको सद्धो होति, सद्दहति तथागतस्स बोधिं इतिपि सो भगवा अरहं सम्मा  
सम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथि सत्था  
देवमनुस्सानं बुद्धो भगवाति। सद्धेसिको भिक्खवे, अरियसावको अकुसलं पजहति,  
कुसलं भावेति, सावज्जं पजहति, अनवज्जं भावेति, सुद्धं अत्तानं परिहरति। इमिना  
पठमेन सद्धम्मेन समन्नागतो होति।   
    
(२) सेय्यथापि भिक्खवे, रञ्ञो पच्चन्तिमे नगरे परिखा होति गम्भीरा चेव वित्थता च  
अब्भन्तरानं गुत्तिया बाहिरानं पटिघाताय, एवमेव खो भिक्खवे, अरियसावको हिरिमा  
होति, हिरीयति कायदुच्चरितेन वचीदुच्चरितेन मनोदुच्चरितेन हिरीयति पापकानं  
अकुसलानं धम्मानं समापत्तिया। हिरिपरिखो१ भिक्खवे, अरियसावको अकुसलं  
पजहति, कुसलं भावेति, सावज्जं पजहति, अनवज्जं भावेति, सुद्धं अत्तानं परिहरति।  
इमिना दुतियेन सद्धम्मेन समन्नागतो होति।   
    
१ हिरीपरिक्खो खो मछसं।   
    
[ब्ज्त् पगे ४४०] [\x ४४०।]       
    
(३) सेय्यथापि भिक्खवे, रञ्ञो पच्चन्तिमे नगरे अनुपरियाय पथो होति उच्चो चेव  
वित्थता च अब्भन्तरानं गुत्तिया बाहिरानं पटिघाताय, एवमेव खो भिक्खवे,  
अरियसावको ओत्तप्पी होति, ओत्तप्पति कायदुच्चरितेन वचीदुच्चरितेन मनोदुच्चरितेन,  
ओत्तप्पति पापकानं अकुसलानं धम्मानं समापत्तिया ओत्तप्पपरीयाय पथो  
भिक्खवे, अरियसावको अकुसलं पजहति, कुसलं [प्त्स् पगे ११०] [\क़् ११०।] भावेति,  
सावज्जं पजहति, अनवज्जं भावेति, सुद्धं अत्तानं परिहरति। इमिना ततियेन  
सद्धम्मेन समन्नागतो होति।   
(४) सेय्यथापि भिक्खवे, रञ्ञो पच्चन्तिमे नगरे बहुं आवुधं सन्निचितं होति, सलाकं  
चेव जेवनियञ्च अब्भन्तरानं गुत्तिया बाहिरानं पटिघाताय, एवमेव खो भिक्खवे,  
अरियसावको बहुस्सुतो होति सुतधरो सुतसन्निचयो, ये ते धम्मा आदिकल्याणा मज्झे  
कल्याणा परियोसानकल्याणा सात्था सव्यञ्जना केवलपरिपुण्णा परिसुद्धं ब्रह्मचरियं  
अभिवदन्ति, कथारूपास्स धम्मा बहुस्सुता होन्ति धता वचसा परिचिता मनसानुपेक्खिता  
दिट्ठिया सुप्पटिविद्धा। सुतावुधो भिक्खवे, अरियसावको अकुसलं पजहति, कुसलं  
भावेति, सावज्जं पजहति, अनवज्जं भावेति, सुद्धं अत्तानं परिहरति। इमिना चतुत्थेन  
सद्धम्मेन समन्नागते होति।   
    
(५) सेय्यथापि भिक्खवे, रञ्ञो पच्चन्तिमे नगरे बहु बलकायो पटिवसति, सेय्यथीदं:  
हत्थारोहा अस्सारोहा रथिका धनुग्गहा चेलका चलका पिण्डदायिका उग्गा राजपुत्ता  
पक्खन्दिनो महानागा सूरा चम्मयोधिनो दासकपुत्ता अब्भन्तरानं गुत्तिया बाहिरानं  
पटिघाताय, एवमेव खो भिक्खवे, अरियसावको आरद्धविरियो विहरति अकुसलानं  
धम्मानं पहानाय कुसलानं धम्मानं उपसम्पदाय थामवा दऌहपरक्कमो  
अनिक्खित्तधुरो कुसलेसु धम्मेसु। विरियबलकायो भिक्खवे, अरियसावको अकुसलं  
पजहति, कुसलं भावेति, सावज्जं पजहति, अनवज्जं भावेति, सुद्धं अत्तानं परिहरति।  
इमिना पञ्चमेन सद्धम्मेन समन्नागतो होति।   
    
(६) सेय्यथापि भिक्खवे, रञ्ञो पच्चन्तिमे नगरे दोवारिको होति पण्डितो वियत्तो मेधावी  
अञ्ञातानं निवरेता ञातानं पवेसेता अब्भन्तरानं गुत्तिया बाहिरानं [प्त्स् पगे १११] [\क़्  
१११।] पटिघाताय, एवमेव खो भिक्खवे, अरियसावको सतिमा होति परमेन  
सतिनेपक्केन समन्नागतो चिरकतम्पि चिरभासितम्पि सरिता अनुस्सरिता। सति दोवारिको  
भिक्खवे, अरियसावको अकुसलं पजहति, कुसलम्भावेति, सावज्जं पजहति, अनवज्जं  
भावेति, सुद्धं अत्तानं परिहरति। इमिना छट्ठेन सद्धम्मेन समन्नागतो होति।   
    
(७) सेय्यथापि भिक्खवे, रञ्ञो पच्चन्तिमे नगरे पाकारो होति उच्चो चेव वित्थतो च  
वासनलेपनसम्पन्नो च अब्भन्तरानं गुत्तिया बाहिरानं पटिघाताय, एवमेव खो  
भिक्खवे, अरियसावको पञ्ञवा होति उदयत्थगामिनिया पञ्ञाय समन्नागतो अरियाय  
निब्बेधिकाय सम्मादुक्खक्खयगामिनिया। पञ्ञावासनलेपनसम्पन्नो भिक्खवे,  
अरियसावको अकुसलं पजहति, कुसलं भावेति, सावज्जं पजहति, अनवज्जं भावेति,  
सुद्धं अत्तानं परिहरति। इमिना सत्तमेन सद्धम्मेन समन्नागतो होति।   
    
इमेहि सत्तहि धम्मेहि समन्नागतो होति।   
    
[ब्ज्त् पगे ४४२] [\x ४४२।]       
    
कतमेसं चतुन्नं झानानं आभिचेतसिकानं दिट्ठधम्मसुखविहारानं निकामलाभी  
होति अकिच्छलाभी अकसिरलाभी:  
    
(१) सेय्यथापि भिक्खवे, रञ्ञो पच्चन्तिमे नगरे बहुं तिणकट्ठोदकं सन्निचितं होति  
अब्भन्तरानं रतिया अपरितस्साय फासुविहाराय बाहिरानं पटिघाताय, एवमेव खो  
भिक्खवे, अरियसावको, विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति, अत्तनो रतिया अपरितस्साय  
फासुविहाराय, ओक्कमनाय निब्बानस्स।   
    
(२) सेय्यथापि भिक्खवे, रञ्ञो पच्चन्तिमे नगरे [प्त्स् पगे ११२] [\क़् ११२।] बहुं  
सालियवकं सन्निचितं होति अब्भन्तरानं रतिया अपरितस्साय फासुविहाराय, बाहिरानं  
पटिघाताय, एवमेव खो भिक्खवे, अरियसावको चितक्कविचारानं वूपसमा अज्झत्तं  
सम्पसादनं चेतसो एकोदिभावं अवितक्कं अविचारं समाधिजं पीतिसुखं  
दुतियञ्झानं उपसम्पज्ज विहरति अत्तनो रतिया अपरितस्साय फासुविहाराय, ओक्कमनाय  
निब्बानस्स।   
    
(३) सेय्यथापि भिक्खवे रञ्ञो पच्चन्तिमे नगरे बहुं तिलमुग्गमासापरन्नं  
सन्निचितं होति अब्भन्तरानं रतिया अपरितस्साय फासुविहाराय बाहिरानं पटिघाताय,  
एवमेव खो भिक्खवे, अरियसावको पीतियाच विरागा उपेक्खको च विहरति, सतो च  
सम्पजानो सुखञ्च कायेन पटिसंवेदेति, यं तं अरिया आचीक्खन्ति उपेक्खको सतिमा  
सुखविहारीति ततियञ्झानं उपसम्पज्ज विहरति अत्तनो रतिया अपरितस्साय फासुविहाराय,  
ओक्कमनाय निब्बानस्स।   
    
(४) सेय्यथापि भिक्खवे, रञ्ञो पच्चन्तिमे नगरे बहुं भेसज्जं सन्निचितं होति  
सेय्यथीदं: सप्पि नवनीतं तेलं मधु फाणितं लोणं अब्भन्तरानं रतिया  
अपरितस्साय फासुविहाराय बाहिरानं पटिघाताय, एवमेव खो भिक्खवे, अरियसावको  
सुखस्स च पहाना दुक्खस्स च पहाना पुब्बेव सोमनस्सदोमनस्सानं अत्थगमा  
अदुक्खं असुखं उपेक्खासतिपारिसुद्धिं चतुत्थं झानं उपसम्पज्ज विहरति अत्तनो  
रतिया अपरितस्साय फासुविहाराय, ओक्कमनाय निब्बानस्स।   
    
इमेसं चतुन्नं झानानं आभिचेतसिकानं दिट्ठधम्मसुखविहारानं निकामलाभी होति  
अकिच्छलाभी अकसिरलाभी।   
    
[प्त्स् पगे ११३] [\क़् ११३।]        
यतो च खो भिक्खवे, अरियसावको इमेहि सत्तहि सद्धम्मेहि समन्नागतो होति, इमेसं  
चतुन्नं झानानं आभिचेतसिकानं दिट्ठधम्मसुखविहारानं निकामलाभी होति  
अकिच्छलाभी अकसिरलाभी  
    
अयं वुच्चति भिक्खवे, अरियसावको अकरणीयो मारस्स अकरणीयो पापिमतोति।   
    
[ब्ज्त् पगे ४४४] [\x ४४४।]       
७। २। २। ४  
(धम्मञ्ञू सुत्तं)  
(सावत्थिनिदानं)  
१५। सत्तहि भिक्खवे, धम्मेहि समन्नागतो भिक्खु आहुनेय्यो होति पाहुनेय्यो होति  
दक्खिणेय्यो होति अञ्जलिकरनेय्यो होति अनुत्तरं पुञ्ञक्खेत्तं लोकस्स। कतमेहि सत्तहि:  
    
इध भिक्खवे भिक्खु धम्मञ्ञू च होति अत्थञ्ञू च अत्तञ्ञू च मत्तञ्ञू च कालञ्ञू च  
परिसञ्ञू च पुग्गलपरोवरञ्ञू च।   
    
(१) कथञ्च भिक्खवे भिक्खू धम्मञ्ञू होति। इध भिक्खवे, भिक्खू धम्मं जानाति  
सुत्तं गेय्यं वेय्याकरणं गाथं उदानं इतिवुत्तकं जातकं अब्भूतधम्मं वेदल्लं।  
नो चे भिक्खवे, भिक्खू धम्मं जानेय्य सुत्तं गेय्यं वेय्याकरणं गाथं उदानं  
इतिवुत्तकं जातकं अब्भूतधम्मं वेदल्लं नयिध धम्मञ्ञुति वुच्चेय्य। यस्मा च  
खो भिक्खवे, भिक्खू धम्मं जानाति सुत्तं गेय्यं वेय्याकरणं गाथं उदानं  
इतिवुत्तकं जातकं अब्भूतधम्मं वेदल्लं, नो चे भिक्खवे, भिक्खु धम्मं  
जानेय्यति सुत्तं गेय्य वेय्याकरणं गाथं उदानं इतिवुत्तकं जातकं अब्भूतधम्मं  
वेदल्लं नयिध धम्मञ्ञुति वुच्चेय्य। यस्मा च खो भिक्खवे, भिक्खू धम्मं  
जानाति सुत्तं गेय्यं वेय्याकरणं गाथं उदानं इतिवुत्तकं जातकं अब्भूतधम्मं  
वेदल्लं, तस्मा भिक्खू धम्मञ्ञुति वुच्चति। इति धम्मञ्ञू।   
    
(२) अत्थञ्ञू च कथं होति। इध भिक्खवे, भिक्खु तस्स तस्सेव भासितस्स अत्थं जानाति  
"अयं इमस्स भासितस्स अत्थो, अयं इमस्स भासितस्स अत्थो"ति। नो चे भिक्खवे, भिक्खू  
तस्स तस्सेव भासितस्स अत्थं जानेय्य" अयं इमस्स भासितस्स अत्थो, अयंइमस्स भासितस्स  
अत्थोति" नयिध अत्थञ्ञूति वुच्चेय्य। यस्मा च खो भिक्खवे, भिक्खू तस्स तस्सेव  
भासितस्स अत्थं जानाति "अयं इमस्स भासितस्स अत्थो, [प्त्स् पगे ११४] [\क़् ११४।] अयं  
इमस्स भासितस्स अत्थो"ति। तस्मा अत्थञ्ञूति वुच्चति। इति धम्मञ्ञू अत्थञ्ञू।   
    
(३) अत्तञ्ञू च कथं होति। इध भिक्खवे, भिक्खु अत्तानं जानाति एत्तकोम्हि सद्धाय  
सीलेन सुतेन चागेन पञ्ञाय पटिभानेनाति। नो चे भिक्खवे, भिक्खु अत्तानं जानेय्य  
एत्तकोम्हि सद्धाय सीलेन सुतेन चागेन पञ्ञाय पटिभानेनाति, नयिध अत्तञ्ञूति  
वुच्चेय्य। यस्मा च खो भिक्खवे, भिक्खु अत्तानं जानाति एत्तकोम्ही सद्धाय सीलेन  
सुतेन चागेन पञ्ञाय पटिभानेनाति। तस्मा अत्तञ्ञूति वुच्चति। इति धम्मञ्ञू अत्थञ्ञू  
अत्तञ्ञू।   
    
(४) मत्तञ्ञू च कतं होति। इध भिक्खवे, भिक्खु मत्तं जानाति चीवरपिण्डपातसेनासन  
गिलानपच्चयभेसज्जपरिक्खारानं पटिग्गहणाय। नो चे भिक्खवे, भिक्खू मत्तं  
जानेय्य चीवरपिण्डातसेनासनगिलानपच्चयभेसज्जपरिक्खारानं पटिग्गहणाय।  
नयिध मत्तञ्ञूति वुच्चेय्य। यस्मा च खो भिक्खवे, भिक्खू मत्तं जानाति  
चीवरपिण्डपातसेनासनगिलानपच्चय भेसज्जपरिक्खारानं पटिग्गहणाय, तस्मा  
मत्तञ्ञूति वुच्चति। इति धम्मञ्ञू अत्थञ्ञू, अत्तञ्ञू मत्तञ्ञू।   
    
१। पुग्गल परोपरञ्ञू मछसं  
    
[ब्ज्त् पगे ४४६] [\x ४४६।]       
    
(५) कालञ्ञू च कथं होति। इध भिक्खवे, भिक्खू कालं जानाति: अयं कालो उद्देसस्स, अयं  
कालो परिपुच्छाय, अयं कालो योगस्स, अयं कालो पटिसल्लानायाति। १ नो चे भिक्खवे, भिक्खू  
कालं जानेय्य, अयं कालो उद्देसस्स, अयं कालो परिपुच्छाय, अयं कालो योगस्स, अयं कालो  
पटिसल्लानायाति१ नयिध कालञ्ञूति वुच्चेय्य। यस्मा च खो भिक्खवे, भिक्खु कालं जानाति:  
अयं कालो उद्देसस्स, अयं कालो परिपुच्छाय, अयं कालो योगस्स, अयं कालो पटिसल्लानाया,  
ति १ तस्मा कालञ्ञुति वुच्चति। इति धम्मञ्ञु अत्थञ्ञू अत्तञ्ञू मत्तञ्ञू कालञ्ञू।   
    
(६) परिसञ्ञू च कथं होति। इध भिक्खवे भिक्खु परिसं जानाति: अयं खत्तियपरिसा,  
अयं ब्राह्मण परिसा, अयं गहपतिपरिसा, अयं समणपरिसा, तत्थ एवं  
उपसङ्कमितब्बं, एवं [प्त्स् पगे ११५] [\क़् ११५।] ठातब्बं, एवं कत्तब्बं, एवं  
निसीदितब्बं, एवं भासितब्बं, एवं तुण्हीभवितब्बन्ति। नो चे भिक्खवे, भिक्खू  
परिसं जानेय्य: अयं खत्तियपरिसा, अयं ब्राह्मणपरिसा, अयं गहपति परिसा, अयं  
समणपरिसा, तत्थ एवं उपसङ्कमितब्बं, एवं ठातब्बं, एवं कत्तब्बं, एवं  
निसीदितब्बं, एवं भासितब्बं, एवं तुण्हीभवितब्बन्ति। नयिध परिसञ्ञूति वुच्चेय्य।  
यस्मा च खो भिक्खवे, भिक्खु परिसं जानाति: अयं खत्तियपरिसा, अयं ब्राह्मणपरिसा  
अयं गहपतिपरिसा, अयं समणपरिसा, तत्थ एवं उपसङ्कमितब्बं, एवं ठातब्बं,  
एवं कत्तब्बं, एवं निसीदितब्बं, एवं भासितब्बं, एवं तुण्हीभवितब्बन्ति। तस्मा  
परिसञुञूति चुच्चति। इति धम्मञ्ञू अत्थञ्ञू अत्तञ्ञू मत्तञ्ञू कालञ्ञू परिसञ्ञू।   
    
(७) पुग्गलपरोवरञ्ञू च२ कथं होति। इध भिक्खवे, भिक्खुनो द्वयेन पुग्गला विदिता  
होन्ति। द्वे पुग्गला: एको अरियानं दस्सनकामो, एको अरियानं न दस्सनकामो। य्वायं  
पुग्गलो अरियानं न दस्सनकामो एवं सो तेनङ्गेन३ गारय्हो। य्वायं पुग्गलो अरियानं  
दस्सनकामो एवं सो तेनङ्गेन३ पासंसो।   
    
द्वे पुग्गला अरियानं दस्सनकामा: एको सद्धम्मं सोतुकामो, एको सद्धम्मं न  
सोतुकामो। य्वायं पुग्गलो सद्धम्मं न सोतुकामो, एवं सो तेनङ्गेन३ गारय्हो।  
य्वायं पुग्गलो सद्धम्मं सोतुकामो, एवं सो तेनङ्गेन३ पासंसो।   
द्वे पुग्गला सद्धम्मं सोतुकामा: एको ओहितसोतो धम्मं सुणाति, एको अनोहितसोतो  
धम्मं सुणाति। य्वायं पुग्गलो अनोहितसोतो धम्मं सुणाति, एवं सो तेनङ्गेन  
गारय्हो, य्वायं पुग्गलो [प्त्स् पगे ११६] [\क़् ११६।] ओहितसोतो धम्मं सुणाति, एवं सो  
तेनङ्गेन पासंसो।   
    
१। पटिसल्लानस्साति मछसं २। पुग्गलपरोपरञ्ञूच मछसं ३। तेन तेन सीमु।   
    
[ब्ज्त् पगे ४४८] [\x ४४८।]       
    
द्वे पुग्गला ओहितसोता धम्मं सुणन्ति: एको सुत्वा धम्मं धारेति, एको सुत्वा धम्मं  
न धारेति। य्वायं पुग्गलो सुत्वा धम्मं न धारेति, एवं सो तेनङ्गेन१ गारय्हो,  
य्वायं पुग्गलो सुत्वा धम्मं धारेति, एवं सो तेनङ्गेन१ पासंसो।   
    
द्वे पुग्गला सुत्वा धम्मा धारेन्ति: एको धतानं धम्मानं अत्थं उपपरिक्खति, एको  
धतानं धम्मानं अत्थं न उपपरिक्खति। य्वायं पुग्गलो धतानं धम्मानं  
अत्थं न उपपरिक्खति, एवं सो। तेनङ्गेन१ गारय्हो। य्वायं पुग्गलो धतानं  
धम्मानं अत्थं उपपरिक्खति, एवं सो तेनङ्गेन१ पासंसो।   
    
द्वे पुग्गला धतानं धम्मानं अत्थं उपपरिक्खन्ति: एको अत्थमञ्ञाय  
धम्ममञ्ञाय धम्मानुधम्मपटिपन्नो, एको न अत्थमञ्ञाय धम्ममञ्ञाय  
धम्मानुधम्मपटिपन्नो। य्वायं पुग्गलो न अत्थमञ्ञाय धम्ममञ्ञाय  
धम्मानुधम्मपटिपन्नो, एवं सो तेनङ्गेन१ गारय्हो। य्वायं पुग्गलो अत्थमञ्ञाय  
धम्मञ्ञाय धम्मानुधम्मपटिपन्नो, एवं सो तेनङ्गेन१ पासंसो।   
    
द्वे पुग्गला अत्थमञ्ञाय धम्ममञ्ञाय धम्मानुधम्मपटिपन्ना। एको अत्तहिताय  
पटिपन्नो नो परहिताय। एको अत्तहिताय च पटिपन्नो परहिताय च। य्वायं पुग्गलो  
अत्तहिताय पटिपन्नो नो परहिताय, एवं सो तेनङ्गेन१ गारय्हो,   
य्वायं पुग्गलो अत्तहिताय च पटिपन्नो परहिताय च, एवं सो तेनङ्गेन१ पासंसो।   
    
एवं खो भिक्खवे, भिक्खुनो द्वयेन पुग्गला विदिता होन्ति। एवं खो भिक्खवे  
भिक्खू पुग्गलपरोवरञ्ञू होति।   
    
[प्त्स् पगे ११७] [\क़् ११७।]        
इमेहि खो भिक्खवे सत्तहि सद्धम्मेहि समन्नागतो भिक्खू आहुनेय्यो होति पाहुनेय्यो  
होति दक्खिणेय्यो होति अञ्जलिकरणीयो होति अनुत्तरं पुञ्ञक्खेत्तं लोकस्साति।   
    
७। २। २। ५  
(पारिच्छत्तक सुत्तं)  
(सावत्थिनिदानं)  
    
१६। यस्मिं भिक्खवे समये देवानं तावतिंसानं पारिच्छत्तको कोविऌआरो पण्डुपलासो  
होति। अत्तमना भिक्खवे देवा तावतिंसा तस्मिं समये होन्ति: "पण्डुपलासोदानि  
पारिच्छत्तको कोविऌआरो, न चिरस्सेव दानि सन्नपलासो२ भविस्सती, ति।   
यस्मिं भिक्खवे, समये देवानं तावतिंसानं पारिच्छत्तको कोविऌआरो सन्नपलासो होति,  
अत्तमना भिक्खवे देवा तावतिंसा तस्मिं समये होन्ति: सन्नपलासोदानि पारिच्छत्तको  
कोविऌआरो न चिरस्सेवदानि जालकजातो भविस्सती, ति।   
    
१। तेन तेन मछसं, २ पन्नपलासो मछसं  
    
[ब्ज्त् पगे ४५०] [\x ४५०।]       
    
यस्मिं भिक्खवे समये देवानं तावतिंसानं पारिच्छत्तको कोविऌआरो जालकजातो होति,  
अत्तमना भिक्खवे, देवा तावतिंसा तस्मिं समये होन्ति जालकजातोदानि पारिच्छत्तको  
कोविऌआरो, न चिरस्सेवदानि खारकजातो भविस्सतीति।   
    
यस्मिं भिक्खवे, समये देवानं तावतिंसानं पारिच्छत्तको कोविऌआरो खारकजातो होति,  
अत्तमना भिक्खवे, देवा तावतिंसा तस्मिं समये होन्ति खारकजातोदानि पारिच्छत्तको  
कोविऌआरो न चिरस्सेवदानि कुडुमलकजातो१ भविस्सतीति।   
    
यस्मिं भिक्खवे समये देवानं तावतिंसानं पारिच्छत्तको कोविऌआरो कुडुमलकजातो  
होति, अत्तमना भिक्खवे, देवा तावतिंसा तस्मिं समये होन्ति कुडुमलकजातोदानि  
पारिच्छत्तको कोविऌआरो, न चिरस्सेवदानि [प्त्स् पगे ११८] [\क़् ११८।] कोकासकजातो  
भविस्सती, ति।   
    
यस्मिं भिक्खवे, समये देवानं तावतिंसानं पारिच्छत्तको कोविऌआरो कोकासकजातो होति,  
अत्तमना भिक्खवे, देवा तावतिंसा होन्ति  
कोकासकजातोदानि पारिच्छत्तको कोविऌआरो न चिरस्सेवदानि सब्बपालिफुल्लो३ भविस्सतीति।   
यस्मिं भिक्खवे, समये देवानं तावतिंसानं पारिच्छत्तको कोविऌआरो सब्बपालिफुल्लो  
होति, अत्तमना भिक्खवे, देवा तावतिंसा पारिच्छत्तकस्स कोविऌआरस्स मूले दिब्बे चत्तारो  
मासे पञ्चहि कामगुणेहि समप्पिता समङ्गिभूता परिवारेन्ति। सब्बपालिफुल्लस्स  
भिक्खवे, पारिच्छत्तकस्स कोविऌआरस्स समन्ता पञ्ञास योजनानि आभाय फूटं होति,  
अनुवातं योजनसतं गन्धो गच्छति। अयमनुभावो पारिच्छत्तकस्स कोविऌआरस्स।   
    
(१) एवमेव खो भिक्खवे, यस्मिं समये अरियसावको अगारस्मा अनगारियं पब्बज्जाय  
चेतेति, पण्डुपलासो भिक्खवे, अरियसावको तस्मिं समये होति देवानंव तावतिंसानं  
पारिच्छत्तको कोविऌआरो।   
    
(२) यस्मिं भिक्खवे, समये अरियसावको केसमस्सुं ओहारेत्वा कासायानि वत्थानि  
अच्छादेत्वा अगारस्मा अनगारियं पब्बजितो होति, सन्नपलासो भिक्खवे तस्मिं समये  
अरियसावको होति देवानंव तावतिंसानं पारिच्छत्तको कोविऌआरो।   
(३) यस्मिं भिक्खवे, समये अरियसावको विविच्चेव कामेहि विविच्च अकुसलेहि धम्मेहि  
सवितक्कं सविचारं विवेकजं पीतिसुखं पठमञ्झानं उपसम्पज्ज विहरति, जालकजातो  
भिक्खवे, अरियसावको तस्मिं समये होति देवानंव तावतिंसानं पारिच्छत्तको कोविऌआरो।   
    
(४) यस्मिं भिक्खवे समये अरियसावको वितक्कविचारानं वूपसमा अज्झत्तं  
सम्पसादनं चेतसो एकोदिभावं अवितक्कं अविचारं समाधिजं पीतिसुखं  
दुतियञ्झानं उपसम्पज्ज विहरति, खारकजातो भिक्खवे, अरियसावको तस्मिं समये होति  
देवानंव तवतिंसानं पारिच्छत्तको कोविऌआरो।   
    
१। कुटुमलक जातो मछसं २। कोरकजातो मछसं ३। सब्ब फालिथुलेला मछसं  
    
[ब्ज्त् पगे ४५२] [\x ४५२।]        
    
(५) यस्मिं भिक्खवे, [प्त्स् पगे ११९] [\क़् ११९।] समये अरियसावको पीतिया च  
विरागाउपेक्खको च विहरति सतो च सम्पजानो, सुखञ्च कायेन पटिसंवेदेति। यं तं  
अरिया आचिक्खन्ती: उपेक्खको सतिमा सुखविहारीति, ततियञ्झानं उपसम्पज्ज विहरति।  
कुडुमलकजातो भिक्खवे, अरियसावको तस्मिं समये होति देवानंव तावतिंसानं  
पारिच्छत्तको कोविऌआरो।   
    
(६) यस्मिं भिक्खवे, समये अरियसावको सुखस्स च पहाना दुक्खस्स च पहाना  
पुब्बेव सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं  
चतुत्थं झानं उपसम्पज्ज विहरति, कोकासकजातो भिक्खवे अरियसावको तस्मिं समये  
होति देवानंव तावतिंसानं पारिच्छत्तको कोविऌआरो।   
    
(७) यस्मिं भिक्खवे, समये अरियसावको आसवानं खया आनासवं चेतोविमुत्तिं  
पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति,  
सब्बपालिफुल्लो भिक्खवे, अरियसावको तस्मिं समये होति देवानंव तावतिंसानं  
पारिच्छत्तको कोविऌआरो।   
    
तस्मिं भिक्खवे, समये भुम्मा देवा सद्दमनुस्सावेन्ति "एसो इत्थन्नामो आयस्मा  
इत्थिन्नामस्स आयस्मतो सद्धिविहारिको अमुकम्हा गामा वा निगमावा अगारस्मा अनगारियं  
पब्बजितो, आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं  
अभिञ्ञा सच्छिकत्वा उपसम्पज्ज विहरती"ति भुम्मानं देवानं सद्दं सुत्वा  
चातुम्महाराजिका देवा सद्दमनुस्सावेन्ति  
    
एसो इत्थन्नामो आयस्मा इत्थन्नामस्स आयस्मतो सद्धिविहारिको अमुकम्हा गामा वा  
निगमा वा अगारस्मा अनगारियं पब्बजितो आसवानं खया अनासवं चेतोविमुत्तिं  
पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरतीति  
चातुम्महाराजिकानं देवानं सद्दं सुत्वा तावतिंसा देवा सद्दमनुस्सावेन्ति एसो  
इत्थन्नामो आयस्मा इत्थन्नामस्स आयस्मतो सद्धि विहारिको अमुकम्हा गामा वा निगमा वा  
अगारस्मा अनगारियं पब्बजितो आसवानं खया अनासवं चेतोविमुत्तिं पञ्ञाविमुत्तिं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहरतीति  
    
तावतिंसानं देवानं सद्दं सुत्वा यामा देवासद्दमनुस्सावेन्ति एसो इत्थन्नामो आयस्मा  
इत्थन्नामस्स आयस्मतो  
सद्धिविहारिको अमुकम्हा गामा वा निगमा वा अगारस्मा अनगारियं पब्बजितो आसवानं  
खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरती  
यामानं देवानं सद्दं सुत्वा तुसिता देवा सद्दमनुस्सावेन्ति एसो इत्थन्नामो आयस्मतो  
सद्धिविहारिको अमुकम्हा गामा वा निगमा वा अगारस्मा अनगारियं पब्बजितो आसवानं  
खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरतीति  
    
तुसितानं देवानं सद्दं सुत्वा निम्मानरती देवा सद्दमनुस्सावेन्ति, एसो इत्थन्नामो  
आयस्मा इत्थन्नामस्स आयस्मतो सद्धिविहारिको अमुकम्हा गामा वा निगमा वा अगारस्मा  
अनगारियं पब्बजितो आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरतीति  
    
निम्मानरतीनं देवानं सद्दं सुत्वा परनिम्मितवसवत्ती देवा सद्दमनुस्सावेन्ति एसो  
इत्थन्नामो आयस्मा इत्थन्नामस्स आयस्मतो सद्धिविहारिको अमुकम्हा गामा वा निगमा वा  
अगारस्मा अनगारियं पब्बजितो आसवानं खया अनासवं चेतोविमुत्तिं पञ्ञाविमुत्तिं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहरतीति  
    
परनिम्मितवसवत्तीनं देवानं सद्दं सुत्वा ब्रह्मकायिका देवा सद्दमनुस्सावेन्ति  
एसो इत्थन्नामो आयस्मा इत्थन्नामस्स आयस्मतो सद्धिविहारिको अमुकम्हा गामा वा निगमा  
वा अगारस्मा अनगारियं पब्बजितो आसवानं खया अनासवं चेतोविमुत्तिं पञ्ञाविमुत्तिं  
दिट्ठेव धम्मे सयं अभिञ्ञा सच्छित्वा उपसम्पज्ज विहरतीति। 

[प्त्स् पगे १२०] [\क़् १२०।]       
इतिह तेन खणेन तेन मुहुत्तेन याव ब्रह्मलोका सद्दो१ अब्भुग्गच्छति।  
अयमनुभावो खीणासवस्स भिक्खुनोति।   
    
७। २। २। ६   
(सक्कारगरुकार सुत्तं)   
(सावत्थिनिदानं)  
    
१७। अथ खो आयस्मतो सारिपुत्तस्स रहोगतस्स पतिसल्लीनस्स एवं चेतसो परिवितक्को  
उदपादि: किन्नु खो भिक्खु सक्कत्वा गरुकत्वा उपनिस्साय विहरन्तो अकुसलं पजहेय्य  
कुसलं भावेय्या, ति।   
    
१। साधुकारसदेदा अट्ठकथा।   
    
[ब्ज्त् पगे ४५४] [\x ४५४।]       
    
अथ खो आयस्मतो सारिपुत्तस्स एतदहोसि: " सत्थारं खो भिक्खू सक्कत्वा गरुकत्वा  
उपनिस्साय विहरन्तो अकुसलं पजहेय्य, कुसलं भावेय्य। धम्मं खो भिक्खु  
सक्कत्वा गरुकत्वा उपनिस्साय विहरन्तो अकुसलं पजहेय्य कुसलं भावेय्य सङ्घं  
खो भिक्खू सक्कत्वा गरुकत्वा उपनिस्साय विहरन्तो अकुसलं पजहेय्य, कुसलं  
भावेय्य। सिक्खं खो भिक्खू सक्कत्वा गरुकत्वा उपनिस्साय विहरन्तो अकुसलं  
पजहेय्य, कुसलं भावेय्य। समाधिं खो भिक्खू सक्कत्वा गरुकत्वा उपनिस्साय  
विहरन्तो अकुसलं पजहेय्य कुसलं भावेय्य। अप्पमादं खो भिक्खू सक्कत्वा  
गरुकत्वा उपनिस्साय विहरन्तो अकुसलं पजहेय्य, कुसलं भावेय्य। पटिसन्थारं खो  
भिक्खु सक्कत्वा गरुकत्वा उपनिस्साय विहरन्तो अकुसलं पजहेय्य, कुसलं भावेय्याति।   
    
अथ खो आयस्मतो सारिपुत्तस्स एतदहेसि: " इमे खो मे धम्मा परिसुद्धा परियोदाता,  
यन्नूनाहं इमे धम्मे गन्त्वा भगवतो आरोचेय्यं, एवम्मे इमे धम्मा परिसुद्धा  
चेव भविस्सन्ति परिसुद्ध सङ्खततरा च। " सेय्यथापि नाम पुरिसो सुवण्णनिक्खं  
अधिगच्छेय्य परिसुद्धं परियोदातं, तस्स एवमस्स: अयं खो मे सुवण्णनिक्खो  
परिसुद्धो परयोदातो, यन्नूनाहं इमं सुवण्णनिक्खं गन्त्वा कम्मारानं  
दस्सेय्यं, एवमेव अयं सूवण्णनिक्खो कम्मारगतो परिसुद्धो चेव भविस्सति  
परिसुद्धसङ्खत्तरो चाति, एवम्मे इमे धम्मा परिसुद्धा परियोदाता, यन्नूनाहं इमे  
धम्मे गन्त्वा भगवतो आरोचेय्यं, एवम्मे इमे धम्मा परिसुद्धा चेव भविस्सन्ति  
परिसुद्धसङ्खततरा चाति।   
    
अथ खो [प्त्स् पगे १२१] [\क़् १२१।] आयस्मा सारिपुत्तो सायन्हसमयं पतिसल्लाना  
वुट्ठितो येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो आयस्मा सारिपुत्तो भगवन्तं एतदवोच:  
    
इध मय्हं भन्ते, रहोगतस्स पतिसल्लीनस्स एवं चेतसो परिवितक्को उदपादि: "किन्नु  
खो भिक्खू सक्कत्वा गरुकत्वा उपनिस्साय विहरन्तो, अकुसलं पजहेय्य, कुसलं  
भावेय्या"ति। तस्स मय्हं भन्ते एतदहोसि:  
    
" सत्थारं खो भिक्खू सक्कत्वा गरुकत्व उपनिस्साय विहरन्तो अकुसलं पजहेय्य  
कुसलं भावेय्य, धम्मं खो भिक्खू सक्कत्वा गरुकत्वा उपनिस्साय विहरन्तो  
अकुसलं पजहेय्य कुसलं भावेय्य, सङ्घं खो भिक्खू सक्कत्वा गरुकत्वा उपनिस्साय  
विहरन्तो अकुसलं पजहेय्य कुसलं भावेय्य, सिक्खं खो भिक्खू सक्कत्वा गरुकत्वा  
उपनिस्साय विहरन्तो अकुसलं पजहेय्य कुसलं भावेय्य, समाधिं खो भिक्खू  
सक्कत्वा गरुकत्वा उपनिस्साय विहरन्तो अकुसलं पजहेय्य कुसलं भावेय्य,  
अप्पमादं खो भिक्खू सक्कत्वा गरुकत्वा उनिस्साय विहरन्तो अकुसलं पजहेय्य कुसलं  
भावेय्य, पटिसन्थारं खो भिक्खु सक्कत्वा गरुकत्वा उपनिस्साय विहरन्तो अकुसलं  
पजहेय्य कुसलं भावेय्याति।   
    
तस्स मय्हं भन्ते, एतदहोसि। "इमे खो मे धम्मा परिसुद्धा परियोदाता, यन्नूनाहं  
इमे धम्मे गन्त्वा भगवतो आरोचेय्यं, एवम्मे इमे धम्मा परिसुद्धा चेव  
भविस्सन्ति परिसुद्धसङ्खततरा च। "  
    
सेय्यथापि नाम पुरिसो सुवण्णनिक्खं अधिगच्छेय्य, परिसुद्धं परियोदातं, तस्स  
एवमस्स: अयं खो मे सुवण्णनिक्खो, परिसुद्धो परियोदातो, यन्नूनाहं इमं  
सुवण्णनिक्खं गन्त्वा कम्मारानं दस्सेय्यं एवम्मे अयं सुवण्णनिक्खो  
कम्मारगतो परिसुद्धो चेव भविस्सति परिसुद्धसङ्खततरो चाति, एवम्मे इमे  
धम्मा परिसुद्धा परियोदाता, यन्नूनाहं इमे धम्मे गन्त्वा भगवतो आरोचेय्यं,  
एवम्मे इमे धम्मा परिसुद्धा चेव भविस्सन्ति [प्त्स् पगे १२२] [\क़् १२२।]       
परिसुद्धसङ्खततरा चाति।   
    
[ब्ज्त् पगे ४५६] [\x ४५६।]       
    
साधु सारिपुत्त, सत्थारं खो सारिपुत्त, भिक्खु सक्कत्वा गरुकत्वा उपनिस्साय विहरन्तो  
अकुसलं पजहेय्य कुसलं भावेय्य, धम्मं खो सारिपुत्त, भिक्खू सक्कत्वा गरुकत्वा  
उपनिस्साय विहरन्तो अकुसलं पजहेय्य कुसलं भावेय्य, सङ्घं खो सारिपुत्त, भिक्खू  
सक्कत्वा गरुकत्वा उपनिस्साय विहरन्तो अकुसलं पजहेय्य कुसलं भावेय्य, सिक्खं  
खो सारिपुत्त, भिक्खू सक्कत्वा गरुकत्वा उपनिस्साय विहरन्तो अकुसलं पजहेय्य  
कुसलं भावेय्य, समाधिं खो सारिपुत्त भिक्खू सक्कत्वा गरुकत्वा उपनिस्सा विहरन्तो  
अकुसलं पजहेय्य कुसलं भावेय्य, अप्पमादं खो सारिपुत्त, भिक्खु सक्कत्वा  
गरुकत्वा उपनिस्साय विहरन्तो अकुसलं पजहेय्य कुसलं भावेय्य, पटिसन्थारं खो  
सारिपुत्त, भिक्खू सक्कत्वा गरुकत्वा उपनिस्साय विहरन्तो अकुसलं पजहेय्य कुसलं  
भावेय्याति।   
    
एवं वुत्ते आयस्मा सारिपुत्तो भगवन्तं एतदवोच: इमस्स खो अहं भन्ते भगवता  
सङ्खित्तेन भासितस्स एवं वित्थारेन अत्थं आजानामि:  
    
सो वत भन्ते, भिक्खू सत्थरि अगारवो धम्मे सगारवो भविस्सतीति नेतं ठानं विज्जति।  
यो सो भन्ते, भिक्खू सत्थरि अगारवो धम्मेपि सो अगारवो।   
    
सो वत भन्ते, भिक्खू सत्थरि अगारवो धम्मे अगारवो सङ्घे सगारवो भविस्सतीति  
नेतं ठानं विज्जती। यो सो भन्ते भिक्खू सत्थरि अगारवो धम्मे अगारवो सङ्घेपि सो  
अगारवो:  
    
सो वत भन्ते, भिक्खू सत्थरि अगारवो धम्मे अगारवो सङ्घो अगारवो सिक्खाय  
सगारवो भविस्सतीति नेतं ठानं विज्जति।   
    
यो सो भन्ते, भिक्खू सत्थरि अगारवो धम्मे अगारवो सङ्घे, अगारवो सिक्खायपि सो  
अगारवो।   
    
सो वत भन्ते, भिक्खू सत्थरि अगारवो धम्मे अगारवो सङ्घे आरवो सिक्खाय अगारवो  
समाधिस्मिं सगारवो भविस्सतीति नेतं ठानं विज्जति।   
    
यो सो भन्ते, भिक्खू सत्थरि अगारवो धम्मे अगारवो सङ्घे अगारवो सिक्खाय अगारवो  
समाधिस्मिम्पि सो अगारवो।   
    
सो वत भन्ते, भिक्खू सत्थरि अगारवो धम्मे अगारवो सङ्घे अगारवो सिक्खाय अगारवो  
समाधिस्मिं अगारवो अप्पमादे सगारवो भविस्सतीति नेतं ठानं विज्जति।   
    
[ब्ज्त् पगे ४५८] [\x ४५८।]       
    
यो सो भन्ते, भिक्खू सत्थरि अगारवो धम्मे अगारवो सङ्घे अगारवो सिक्खाय अगारवो  
समाधिस्मिं [प्त्स् पगे १२३] [\क़् १२३।] अगारवो अप्पमादेपि सो अगारवो।   
    
सो वत भन्ते भिक्खु सत्थरि अगारवो धम्मे अगारवो सङ्घे अगारवो सिक्खाय अगारवो  
समाधिस्मिं अगारवो अप्पमादे अगारवो पटिसन्थारे सगारवो भविस्सतीति नेतं ठानं  
विज्जति।   
    
यो सो वत भन्ते, भिक्खु सत्थरि अगारवो धम्मे अगारवो सङ्घे अगारवो सिक्खाय  
अगारवो समाधिस्मिं अगारवो अप्पमादे अगारवो पटिसन्थारेपि सो अगारवो।   
सो वत भन्ते, भिक्खू सत्थरि सगारवो धम्मे अगारवो भविस्सतीति नेतं ठानं विज्जति।  
यो सो भन्ते, भिक्खू सत्थरि सगारवो धम्मेपि सो सगारवो।   
    
सो वत भन्ते, भिक्खू सत्थरि सगारवो धम्मे सगारवो सङ्घे अगारवो भविस्सतीति  
नेतं ठानं विज्जति, यो सो भन्ते, भिक्खू सत्थरि सगारवो धम्मे सगारवो, सङ्घेपि सो  
सगारवो।   
    
सो वत भन्ते भिक्खू सत्थरि सगारवो धम्मे सगारवो सङ्घे सगारवो सिक्खाय  
अगारवो भविस्सतीति नेतं ठानं विज्जति। यो सो भन्ते, भिक्खू सत्थरि सगारवो धम्मे  
सगारवो सङ्घे सगारवो सिक्खायपि सो सगारवो।   
    
सो वत भन्ते, भिक्खू सत्थरि सगारवो धम्मे सगारवो सङ्घे सगारवो सिक्खाय  
सगारवो समाधिस्मिं अगारवो भविस्सतीति नेतं ठानं विज्जति। यो सो भन्ते, भिक्खू  
सत्थरि सगारवो धम्मे सगारवो सङ्घे सगारवो सिक्खाय सगारवो समाधिस्मिम्पि सो  
सगारवो।   
    
सो वत भन्ते, [प्त्स् पगे १२४] [\क़् १२४।] भिक्खू सत्थरि सगारवो। धम्मे सगारवो  
सङ्घे सगारवो सिक्खाय सगारवो समाधिस्मिं सगारवो अप्पमादे अगारवो भविस्सतीति  
नेतं ठानं विज्जति।   
[ब्ज्त् पगे ४६०] [\x ४६०।]       
    
यो सो भन्ते भिक्खू सत्थरि सगारवो धम्मे सगारवो सङ्घे सगारवो सिक्खाय  
सगारवो, समाधिस्मिं सगारवो अप्पमादेपि सो सगारवो।   
    
सो वत भन्ते, भिक्खू सत्थरि सगारवो धम्मे सगारवो सङ्घे सगारवो सिक्खाय  
सगारवो समाधिस्मिं सगारवो अप्पमादे सगारवो पटिसन्थारे अगारवो भविस्सतीति  
नेतं ठानं विज्जति।   
    
यो सो भन्ते, भिक्खू सत्थरि सगारवो धम्मे सगारवो सङ्घे सगारवो सिक्खाय  
सगारवो समाधिस्मिं सगारवो अप्पमादे सगारवो पटिसन्थारेपि सो सगारवोति।   
    
इमस्स खो अहं भन्ते, भगवता सङ्खित्तेन भासितस्स एवं वित्थारेन अत्थं आजानामि।  
साधु साधु सारिपुत्त, साधु खो त्वं सारिपुत्त, इमस्स मया सङ्खित्तेन भासितस्स एवं  
वित्थारेन अत्थं आजानासि।   
    
सो वत सारिपुत्त, भिक्खू सत्थरि अगारवो धम्मे सगारवो भविस्सतीति नेतं ठानं  
विज्जति।   
यो सो सारिपुत्त, भिक्खू सत्थरि अगारवो धम्मेपि सो अगारवो।   
    
सो वत सारिपुत्त भिक्खु सत्थरि अगारवो धम्मे अगारवो सङ्घे सगारवो भविस्सतीति  
नेतं ठानं विज्जति सो वत सारिपुत्त भिक्खू सत्थरि अगारवो धम्मे अगारवो सङ्घेपि सो  
अगारवो।   
    
सो वत सारिपुत्त, भिक्खू सत्थरि अगारवो। धम्मे अगारवो सङ्घे अगारवो सिक्खाय  
सगारवो भविस्सतीति नेतं ठानं विज्जति।   
    
सो वत सारिपुत्त, भिक्खु सत्थरि अगारवो धम्मे अगारवो सङ्घे अगारवो सिक्खायपि सो  
अगारवो।   
सो वत सारिपुत्त भिक्खु सत्थरि अगारवो धम्मे अगारवो सङ्घे अगारवो सिक्खाय  
अगारवो समाधिस्मिं सगारवो भविस्सतीति नेतं ठानं विज्जति। यो सो वत सारिपुत्त  
भिक्खु सत्थरि अगारवो धम्मे अगारवो सङ्घे अगारवो सिक्खाय अगारवो समाधिस्मिम्पि  
सो अगारवो।   
    
सो वत सारिपुत्त भिक्खु सत्थरि अगारवो धम्मे अगारवो सङ्घे अगारवो सिक्खाय  
अगारवो समाधिस्मिं अगारवो अप्पमादे सगारवो भविस्सतीति नेतं ठानं विज्जति। यो सो  
सारिपुत्त भिक्खु सत्थरि अगारवो धम्मे अगारवो सङ्घे अगारवो सिक्खाय अगारवो  
समाधिस्मिं अगारवो अप्पमादे सो अगारवो।   
    
सो वत सारिपुत्त भिक्खु सत्थरि अगारवो धम्मे अगारवो सङ्घे अगारवो सिक्खाय  
अगारवो समाधिस्मिं अगारवो अप्पमादे अगारवो पटिसन्थारे सगारवो भविस्सतीति नेतं  
ठानं विज्जति। यो सो सारिपुत्त, भिक्खु सत्थरि अगारवो धम्मे अगारवो सङ्घे अगारवो  
सिक्खाय अगारवो, समाधिस्मिं अगारवो अप्पमादे अगारवो पटिसन्थारेपि सो अगारवो।   
    
सो वत सारिपुत्त, भिक्खू सत्थरि सगारवो धम्मे अगारवो भविस्सतीति नेतं ठानं  
विज्जति। यो सो सारिपुत्त, भिक्खु सत्थरि सगारवो धम्मेपि सो सगारवो।   
    
[प्त्स् पगे १२५] [\क़् १२५।]        
सो वत सारिपुत्त भिक्खु सत्थरि सगारवो धम्मे सगारवो सङ्घे अगारवो भविस्सतीति  
नेतं ठानं विज्जति सो वत सारिपुत्त भिक्खू सत्थरि सगारवो धम्मे सगारवो सङ्घेपि  
सो सगारवो।   
    
सो वत सारिपुत्त, भिक्खू सत्थरि सगारवो। धम्मे सगारवो सङ्घे सगारवो सिक्खाय  
अगारवो भविस्सतीति नेतं ठानं विज्जति।   
सो वत सारिपुत्त, भिक्खु सत्थरि सगारवो धम्मे सगारवो सङ्घे सगारवो सिक्खायपि  
सो सगारवो।   
सङ्घे सगारवो सिक्खाय सगारवो समाधिस्मिं अगारवो भविस्सतीति नेतं ठानं विज्जति।  
यो सो वत सारिपुत्त भिक्खु सत्थरि सगारवो धम्मे सगारवो सङ्घे सगारवो सिक्खाय  
सगारवो समाधिस्मिम्पि सो सगारवो।   
    
सो वत सारिपुत्त भिक्खु सत्थरि सगारवो धम्मे सगारवो सङ्घे सगारवो सिक्खाय  
सगारवो समाधिस्मिं सगारवो अप्पमादे अगारवो भविस्सतीति नेतं ठानं विज्जति। यो सो  
सारिपुत्त भिक्खु सत्थरि सगारवो धम्मे सगारवो सङ्घे सगारवो सिक्खाय सगारवो  
समाधिस्मिं सगारवो अप्पमादे सो सगारवो।   
    
सो वत सारिपुत्त भिक्खु सत्थरि सगारवो धम्मे सगारवो सङ्घे सगारवो सिक्खाय  
सगारवो समाधिस्मिं सगारवो अप्पमादे सगारवो पटिसन्थारे अगारवो भविस्सतीति  
नेतं ठानं विज्जति। यो सो सारिपुत्त, भिक्खु सत्थरि अगारवो धम्मे सगारवो सङ्घे  
सगारवो सिक्खाय सगारवो, समाधिस्मिं सगारवो अप्पमादे सगारवो पटिसन्थारेपि सो  
सगारवो।   
    
इमस्स खो सारिपुत्त, सङ्खित्तेन भासितस्स एवं वित्थारेन अत्थो दट्ठब्बोति।   
    
[ब्ज्त् पगे ४६२] [\x ४६२।]       
    
७। २। २। ७  
(भावनानुयुत्त सुत्तं)  
(सावत्थिनिदानं)  
    
१८। भावनं अननुयुत्तस्स भिक्खवे भिक्खुनो विहरतो किञ्चापि एवं इच्छा उप्पज्जेय्य:  
अहो वत मे अनुपादाय आसवेहि चित्तं विमुच्चेय्या, ति। अथ ख्वस्स नेव अनुपादाय  
आसवेहि चित्तं विमुच्चति। तं किस्स हेतु: अभावितत्तातिस्स वचनीयं। किस्स अभावितत्ता:  
चतुन्नं सतिपट्ठानानं, चतुन्नं सम्मप्पधानानं, चतुन्नं इद्धिपादानं,  
पञ्चन्नं इन्द्रियानं, पञ्चन्नं बलानं, सत्तन्नं बोज्झङ्गानं, अरियस्स अट्ठङ्गिकस्स  
मग्गस्स।   
    
सेय्यथापि भिक्खवे, कुक्कुटिया अण्डानि अट्ठ वा दस वा द्वादस वा, तानस्सु कुक्कुटिया  
न सम्मा अधिसयितानि न सम्मा परिसेदितानि न सम्मा परिभावितानि। [प्त्स् पगे १२६] [\क़्  
१२६।] किञ्चापि तस्सा कुक्कुटिया एवं इच्छा उप्पज्जेय्य: "अहो वत मे कुक्कुटपोतका  
पादनखसिखाय वा मुखतुण्डकेन वा अण्डकोसं पदालेत्वा सोत्थिना  
अभिनिब्भिज्जेय्युन्ति। "  
    
अथ खो अभब्बाव ते कुक्कुटपोतका पादनखसिखाय वा मुखतुण्डकेन वा  
अण्डकोसं पदालेत्वा सोत्थिना अभिनिब्भिज्जितुं। तं किस्स हेतु: तथा हि भिक्खवे  
कुक्कुटिया अण्डानि न सम्मा अधिसयितानि न सम्मा परिसेदितानि, न सम्मा परिभावितानि,  
एवमेव खो भिक्खवे भावनं अननुयुत्तस्स भिक्खुनो विहरतो किञ्चापि एवं इच्छा  
उप्पज्जेय्य: अहो वत मे अनुपादाय आसवेहि चित्तं विमुच्चेय्याति। अथ खवस्स नेव  
अनुपादाय आसवेहि चित्तं विमुच्चति। तं किस्स हेतु:अभावितत्तातिस्स वचनीयं। किस्स  
अभावितत्ता: चतुन्नं सतिपट्ठानानं, चतुन्नं सम्मप्पधानानं, चतुन्नं  
इद्धिपादानं, पञ्चन्नं इन्द्रियानं, पञ्चन्नं बलानं, सत्तन्नं बोज्झङ्गानं, अरियस्स  
अट्ठङ्गिकस्स मग्गस्स।   
    
भावनं अनुयुत्तस्स भिक्खवे, भिक्खुनो विहरतो किञ्चापि न एवं इच्छा उप्पज्जेय्य: अहो  
वत मे अनुपादाय आसवेहि चित्तं विमुच्चेय्याति, अथ ख्वस्स अनुपादाय आसवेहि चित्तं  
विमुच्चति। तं किस्स हेतु: भावितत्तातिस्स वचनीयं। किस्स भावितत्ता: चतुन्नं  
सतिपट्ठानानं, चतुन्नं सम्मप्पधानानं, चतुन्नं इद्धिपादानं, पञ्चन्नं  
इन्द्रियानं, पञ्चन्नं बलानं, सत्तन्नं बोज्झङ्गानं, अरियस्स अट्ठङ्गिकस्स मग्गस्स।   
    
सेय्यथापि भिक्खवे, कुक्कुटिया अण्डानि अट्ठ वा दस वा द्वादस वा, तानस्सु कुक्कुटिया  
सम्मा अधिसयितानि सम्मा परिसेदितानि सम्मा परिभावितानि। किञ्चापि तस्सा कुक्कुटिया न  
एवं इच्छा उप्पज्जेय्य: "अहो वत मे कुक्कुटपोतका पादनखसिखाय वा  
मुखतुण्डकेन वा अण्डकोसं पदालेत्वा सोत्थिना अभिनिब्भिज्जेय्युन्ति। "अथ खो  
भब्बाव ते कुक्कुटपोतका पादनखसिखाय वा मुखतुण्डकेन वा अण्डकोसं  
पदालेत्वा सोत्थिना अभिनिब्भिज्जितुं। तं किस्स हेतु: तथाहि भिक्खवे कुक्कुटिया अण्डानि  
सम्मा अधिसयितानि सम्मा परिसेदितानि, सम्मा परिभावितानि,   
    
[ब्ज्त् पगे ४६४] [\x ४६४।]       
    
एवमेव खो भिक्खवे भावनं अनुयुत्तस्स भिक्खुनो विहरतो किञ्चापि न एवं इच्छा  
उप्पज्जेय्य: [प्त्स् पगे १२७] [\क़् १२७।] अहो वत मे अनुपादाय आसवेहि चित्तं  
विमुच्चेय्याति। अथ ख्वस्स अनुपादाय आसवेहि चित्तं विमुच्चति। तं किस्स हेतु:  
भावितत्तातिस्स वचनीयं। किस्स भावितत्ता: चतुन्नं सतिपट्ठानानं, चतुन्नं  
सम्मप्पधानानं, चतुन्नं इद्धिपादानं, पञ्चन्नं इन्द्रियानं, पञ्चन्नं बलानं,  
सत्तन्नं बोज्झङ्गानं, अरियस्स अट्ठङ्गिकस्स मग्गस्स।   
    
सेय्यथापि भिक्खवे, पलगण्डस्स१वा पलगण्डन्तेवासिकस्स२ वा दिस्सन्तेव वासिजटे  
अङ्गुलिपदानि दिस्सति अङ्गुट्ठपदं। ३ नो च ख्वास्स एवं ञाणं होति: एत्तकं वा मे अज्ज  
वासिजटस्स खीणं, एत्तकं हीय्यो, एत्तकं परेति। अथ ख्वास्स खीणे खीणन्त्वेव ञाणं  
होति। एवमेव खो भिक्खवे, भावनं अनुयुत्तस्स भिक्खुनो विहरतो किञ्चापि न एवं  
ञाणं होति: एत्तकं वा मे अज्ज आसवानं खीणं, एत्तकं वा भिय्यो, एत्तकं वा परेति। अथ  
खवास्स खीणे खीणन्त्वेव ञाणं होति।   
    
सेय्यथापि भिक्खवे, सामुद्दिकाय नावाय वेत्तबन्धनबद्धाय छम्मासानि उदके  
परियादाय हेमन्तिकेन थले उक्खित्ताय वातातपपरेतानि बन्धनानि तानि पावुस्सकेन  
मेघेन अहिप्पवट्टानि अप्पकसिरेनेव पटिप्पस्सम्भन्ति पुतिकानि भवन्ति, एवमेव खो  
भिक्खवे, भावनं अनुयुत्तस्स भिक्खुनो विहरतो अप्पकसिरेनेव संयोजनानि  
पटिप्पस्सम्भन्ति पूतिकानी भवन्तीति।   
    
[प्त्स् पगे १२८] [\क़् १२८।]        
७। २। २। ८  
( अग्गिक्खन्धोपम सुत्तं)  
१९। एकं समयं भगवा कोसलेसु चारिकं चरति महता भिक्खु सङ्घेन सद्धिं।  
अद्दसा खो भगवा अद्धानमग्गपटिपन्नो अञ्ञतरस्मिं पदेसे महन्तं  
अग्गिक्खन्धं आदित्तं सम्पज्जलितं सजोतिभूतं। दिस्वान मग्गा ओक्कम्म अञ्ञतरस्मिं  
रुक्खमूले पञ्ञत्तासने निसीदि। निसज्ज खो भगवा भिक्खू आमन्तेसि: पस्सथ नो तुम्हे  
भिक्खवे अमुं महन्तं अग्गिक्खन्धं आदित्तं सम्पज्जलितं सजोतिभूतन्ती। एवं  
भन्ते।   
    
तं किं मञ्ञथ भिक्खवे, कतमं नु खो वरं यं अमुं महन्तं अग्गिक्खन्धं  
आदित्तं सम्पज्जलितं सजोतिभूतं आलिङ्गित्वा उपनिसीदेय्यवा उपनिपज्जेय्यवा यं वा  
खत्तियकञ्ञं वा ब्राह्मणकञ्ञं वा, गहपति कञ्ञं वा मुदुतलुणहत्थपादिं  
आलिङ्गित्वा उपनिसीदेय्य वा उपनिपज्जेय्य वाति। एतदेव भन्ते, चरं यं खत्तियकञ्ञं वा  
ब्राह्मणकञ्ञं वा गहपतिकञ्ञं वा मुदुतलुणहत्थपादिं आलिङ्गित्वा उपनिसीदेय्य वा  
उपनिपज्जेय्य वा। दुक्खं हेतं भन्ते, यं अमुं महन्तं अग्गिक्खन्धं आदित्तं  
सम्पज्जलितं सजोतिभूतं आलिङ्गित्वा उपनिसीदेय्य वा उपनिपज्जेय्य वाति।   
    
१। फलगण्डस्स मछसं। सीमु। २। फलगण्डिन्तेववासिकस्स मछसं सीमु।   
३। दिस्सन्तेव वासिजटे दिस्सन्ति अङ्गुलिपदानि सीमु।   
    
[ब्ज्त् पगे ४६६] [\x ४६६।]       
    
आरोचयामि वो भिक्खवे, पटिवेदयामि वो भिक्खवे, यथा एतदेव तस्स वरं दुस्सीलस्स  
पापधम्मस्स असुचिसङ्कस्सरसमाचारस्स पटिच्छन्नकम्मन्तस्स अस्समणस्स  
समणपटिञ्ञस्स अब्रह्मचारिस्स ब्राह्मचारी पटिञ्ञस्स अन्तो पूतिस्स अवस्सुतस्स  
कसम्बुजातस्स यं अमुं महन्तं अग्गिक्खन्धं आदित्तं सम्पज्जलितं सजोतिभूतं  
आलिङ्गित्वा उपनिसीदेय्य वा उपनिपज्जेय्य वा। तं किस्स हेतु: ततो निदानं हि सो भिक्खवे  
मरणं [प्त्स् पगे १२९] [\क़् १२९।] वा निगच्छेय्य, मरणमत्तं वा दुक्खं। नत्वेव  
तप्पच्चया कायस्स भेदा परम्मरणा अपायं दुग्गतिं विनिपातं निरयं उपपज्जेय्य।  
यञ्च खो सो भिक्खवे, दुस्सिलो पापधम्मो असुचिसङ्कस्सरसमाचारो पटिच्छन्न  
कम्मन्तो अस्समणो समणपटिञ्ञो अब्रह्मचारी ब्राह्मचारी पटिञ्ञस्स अन्तोपूति  
अवस्सुको कसम्बुजातो खत्तियकञ्ञं वा ब्राह्मणकञ्ञं वा गहपतिकञ्ञं वा  
मुदुतलुणहत्थपादिं आलिङ्गित्वा उपनिसीदति वा उपनिपज्जति वा तं हि तस्स भिक्खवे, होति  
दीघरत्तं अहिताय दुक्खाय। कायस्स भेदा परम्मरणा अपायं दुग्गतिं विनिपातं  
निरयं उपपज्जति।   
    
तं किं मञ्ञथ भिक्खवे, कतमं नु खो वरं यं बलवा पुरिसो दऌहाय वालरज्जूया  
उभो जङ्घा वेठेत्वा घंसेय्य, सा छविं जिन्देय्य, छविं छेत्वा चम्मं छिन्देय्य,  
चम्मं छेत्वा मंसं छिन्देय्य, मंसं छेत्वा नहारुं छिन्देय्य, नहारुं छेत्वा  
अट्ठिं छिन्देय्य, अट्ठिं छेत्वा अट्ठिमिञ्जं आहच्च तिट्ठेय्य, यं वा खत्तियमहासालानं  
वा ब्राह्मण महा सालानं वा गहपति महासालानं वा अभिवादनं सादियेय्याति। एतदेव  
भन्ते, वरं यं खत्तियमहासालानं वा ब्राह्मणमहासालानं वा गहपतिमहासालानं  
वा अभिवादनं सादियेय्य। दुक्खं हेतं भन्ते, यं बलवा पुरिसो दऌहाय वालरज्जुया,  
उहो छङ्घा वेठेत्वा घंसेय्य, सा छविं छिन्देय्य, छविं छेत्वा चम्मं छिन्देय्य,  
चम्मं छेत्वा मंसं छिन्देय्य, मंसं छेत्वा नहारुं छिन्देय्य नहारुं छेत्वा  
अट्ठिं छिन्देय्य, अट्ठिं छेत्वा अट्ठिमिञ्जं आहच्च तिट्ठेय्याति।   
    
आरोचयामि वो भिक्खवे, पटिवेदयामि वो भिक्खवे, यथा एतदेव तस्स वरं, दुस्सीलस्स  
पापधम्मस्स असुचिसङ्कस्सरसमाचारस्स पटिच्छन्नकम्मन्तस्स अस्समणस्स  
समणपटिञ्ञस्स अब्रह्मचारिस्स ब्राह्मचारी पटिञ्ञस्स अन्तोपूतिस्स अवस्सुतस्स  
कसम्बुजातस्स यं बलवा पुरिसो दऌहाय वालरज्जुया उभो छङ्घा वेठेत्वा घंसेय्य,  
सा छविं छिन्देय्य, छविं छेत्वा चम्मं छिन्देय्य, चम्मं छेत्वा मंसं छिन्देय्य,  
मंसं छेत्वा नहारुं छिन्देय्य, नहारुं छेत्वा अट्ठिं छिन्देय्य, अट्ठिं छेत्वा  
अट्ठिमिञ्जं आहच्च तिट्ठेय्य। तं किस्स हेतु: ततो निदानं हि सो भिक्खवे, मरणं वा  
निगच्छेय्य मरणमत्तं वा दुक्खं। नत्वेव तप्पच्चया कायस्स भेदा परम्मरणा  
अपायं दुग्गतिं विनिपातं निरयं उपपज्जेय्य। [प्त्स् पगे १३०] [\क़् १३०।] यञ्च खो सो  
भिक्खवे, दुस्सीलो पापधम्मो असुचिसङ्कस्सरसमाचारो पटिच्छन्नकम्मन्तो  
अस्समणो समणपटिञ्ञो अब्रह्मचारी ब्राह्मचारी पटिञ्ञो अन्तोपूति अवस्सुतो कसम्बुजातो  
खत्तियमहासालानं वा ब्राह्मणमहासालानं वा गहपतिमहासालानं वा  
अभिवादनं सादियति। तं हि तस्स भिक्खवे, होति दीघरत्तं अहिताय दुक्खाय। कायस्स  
भेदा परम्मरणा अपायं दुग्गतिं विनिपातं निरयं उपपज्जति।   
    
[ब्ज्त् पगे ४६८] [\x ४६८।]       
    
तं किं मञ्ञथ भिक्खवे, कतमन्नु खो वरं यं बलवा पुरिसो तिण्हाय सत्तिया  
तेलधोताय पच्चोरस्मिं पहरेय्य, यं वा खत्तियमहासालानं वा ब्राह्मणमहासालानं  
वा गहपतिमहासालानं वा अञ्जलिकम्मं सादियेय्याति। एतदेव भन्ते वरं यं  
खत्तियमहासालानं वा ब्राह्मणमहासालानं वा गहपतिमहासालानं वा अञ्जलिकम्मं  
सादियेय्य। दुक्खं हेतं भन्ते, यं बलवा पुरिसो तिण्हाय सत्तिया तेलधोताय  
पच्चोरस्मिं पहरेय्याति।   
    
आरोचयामि वो भिक्खवे, पटिवेदयामि वो भिक्खवे, यथा एतदेव तस्स वरं दुस्सीलस्स  
पापधम्मस्स असुचिसङ्कस्सरसमाचारस्स पटिच्छन्नकम्मन्तस्स अस्समणस्स  
समणपटिञ्ञस्स अब्रह्मचारिस्स ब्राह्मचारी पटिञ्ञस्स अन्तोपूतिस्स अवस्सुतस्स  
कसम्बुजातस्स यं बलवा पुरिसो तिण्हाय सत्तिया तेलधोताय पच्चोरस्मिं पहरेय्य। तं  
किस्स हेतु, ततोनिदानं हि सो भिक्खवे, मरणं वा निगच्छेय्य, मरणमत्तं वा  
दुक्खं। नत्वेव तप्पच्चया कायस्स भेदा परम्मरणा अपायं दुग्गतिं विनिपातं  
निरयं उपपज्जेय्य। यं च खो सो भिक्खवे, दुस्सीलो पापधम्मो  
असुचिसङ्कस्सरसमाचारो पटिच्छन्नकम्मन्तो अस्समणो समणपटिञ्ञो  
अब्रह्मचारी ब्राह्मचारी पटिञ्ञो अन्तोपूति अवस्सुतो कसम्बुजातो खत्तियमहासालानं वा  
ब्राह्मणमहासालानं वा गहपति महासालनं वा अञ्जलिकम्मं सादियति, तं हि तस्स  
भिक्खवे, होति दीघरत्तं अहिताय दुक्खाय, कायस्स भेदा परम्मरणा अपायं  
दुग्गतिं विनिपातं निरयं उपपज्जति।   
    
तं किं मञ्ञथ भिक्खवे, कतमं नू खो वरं यं बलवा पुरिसो तत्तेन अयोपट्टेन  
आदित्तेन [प्त्स् पगे १३१] [\क़् १३१।] सम्पज्जलितेन सजोतिभूतेन कायं सम्पलिवेठेय्य,  
यं वा खत्तियमहासालानं वा ब्राह्मणमहासालानं वा गहपतिमहासालानं वा  
सद्धादेय्यं चीवरं परिभूञ्जेय्याति। एतदेव भन्ते, वरं यं खत्तियमहासालानं वा  
ब्राह्मणमहासालानं वा गहपतिमहासालानं वा सद्धादेय्यं चीवरं परिभूञ्जेय्य,  
दुक्खं हेतं भन्ते, यं बलवा पुरिसो तत्तेन अयोपट्टेन आदित्तेन सम्पज्जलिते न  
सजोतिभूतेन कायं सम्पलिवेठेय्याति।   
    
आरोचयामि वो भिक्खवे, पटिवेदयामि वो भिक्खवे, यथा एतदेव तस्सवरं दुस्सीलस्स  
पापधम्मस्स असुचिसङ्कस्सरसमाचारस्स पटिच्छन्नकम्मन्तस्स अस्समणस्स  
समणपटिञ्ञस्स अब्रह्मचारिस्स ब्राह्मचारी पटिञ्ञस्स अन्तोपूतिस्स अवस्सुतस्स  
कसम्बुजातस्स यं बलवा पुरिसो तत्तेन अयोपट्टेन आदित्तेन सम्पज्जलितेन सजोतिभूतेन  
कायं सम्पलिवेठेय्य। तं किस्स हेतु: ततो निदानं हि सो भिक्खवे, मरणं वा  
निगच्छेय्य मरणमत्तं वा दुक्खं। नत्वेव तप्पच्चया कायस्स भेदा परम्मरणा  
अपायं दुग्गतिं विनिपातं निरयं उपपज्जेय्य। यं च खो सो भिक्खवे, दुस्सीलो  
पापधम्मो असुचिसङ्कस्सरसमाचारो पटिच्छन्नकम्मन्तो अस्समणो समणपटिञ्ञो  
अब्रह्मचारी ब्राह्मचारी पटिञ्ञो अन्तोपूती अवस्सुतो कसम्बुजातो यं खत्तियमहासालानं  
वा ब्राह्मणमहासालानं वा गहपतिमहासालानं वा सद्धादेय्य चीवरं परिभुञ्जति।  
तं हि तस्स भिक्खवे, दीघरत्तं अहिताय होति दुक्खाय। कायस्स भेदा परम्मरणा  
अपायं दुग्गतिं विनिपातं निरयं उपपज्जति।   
    
[ब्ज्त् पगे ४७०] [\x ४७०।]       
    
तं किं मञ्ञथ भिक्खवे, कतमन्नु खो वरं:यं बलवा पुरिसो तत्तेन अयोसङ्कुना  
आदित्तेन सम्पज्जलितेन सजोतिभूतेन मुखं विवरित्वा तत्तं लोहगुलं आदित्तं  
सम्पज्जलितं सजोतिभूतं मुखे पक्खिपेय्य, तं तस्स ओट्ठम्पि दहेय्य, मुखम्पि  
दहेय्य, जिव्हम्पि दहेय्य, कण्ठम्पि१ दहेय्य, उरम्पि [प्त्स् पगे १३२] [\क़् १३२।]       
दहेय्य, अन्तम्पि अन्तगुणम्पि आदाय अधोभागा निक्खमेय्य, यं वा  
खत्तियमहासालानं वा ब्राह्मण महासालानं वा गहपतिमहासलानं वा सद्धादेय्यं  
पिण्डपातं परिभूञ्जेय्याति। एतदेव भन्ते, वरं यं खत्तियमहा सालानं वा ब्राह्मण  
महासालानं वा गहपति महासालानं वा सद्धादेय्यं पिण्डपातं परिभुञ्जेय्य।  
दुक्खं हेतं भन्ते, यं बलवा पुरिसो तत्तेन अयोसङ्कुना आदित्तेन सम्पज्जलितेन  
सजोतिभूतेन मुखं विवरित्वा तत्तं लोहगुलं आदित्तं सम्पज्जलितं सजोतिभूतं मुखे  
पक्खिपेय्य, तं तस्स ओट्ठम्पि दहेय्य, मुखम्पि दहेय्य, जिव्हम्पि दहेय्य  
कण्ठम्पि१ दहेय्य, उरम्पि दहेय्य, अन्तम्पि अन्तगुणम्पि आदाय अधोभागा  
निक्खमेय्याति।   
    
आरोचयामि वो भिक्खवे, पटिवेदयामि वो भिक्खवे, यथा एतदेव तस्स वरं दुस्सीलस्स  
पापधम्मतो असुचिसङ्कस्सरसमाचारो पटिच्छन्नकम्मन्तो अस्समणो समणपटिञ्ञो  
अब्रह्मचारी ब्राह्मचारी पटिञ्ञो अन्तोपूति अवस्सुतो कसम्बुजातस्स यं बलवा पुरिसो  
तत्तेन अयोसङ्कुना आदित्तेन सम्पज्जलितेन सजोतिभूतेन मुखं विवरित्वा तत्तं लोभगुलं  
आदित्तं सम्पज्जलितं सजोतिभूतं मूखे पक्खिपेय्य, तं तस्स ओट्ठम्पि दहेय्य  
मुखम्पि दहेय्य, जिव्हम्पि दहेय्य, कण्ठम्पि१ दहेय्य, उरम्पि दहेय्य अन्तम्पि  
अन्तगुणं आदाय अधोभागा निक्खमेय्य। तं किस्स हेतु: ततो निदानं हि सो भिक्खवे  
मरणं वा निगच्छेय्य मरणमत्तं वा दुक्खं। नत्वेव तप्पच्चया कायस्स भेदा  
परम्मरणा अपायं दुग्गतिं विनिपातं निरयं उपपज्जेय्य। यञ्च खो सो भिक्खवे,  
दुस्सीलो पापधम्मस्सतो असुचिसङ्कस्समाचारो पटिच्छन्नकम्मन्तो अस्समणो  
समणपटिञ्ञो अब्रह्मचारी ब्राह्मचारी पटिञ्ञो अन्तोपूति अवस्सुतो कसम्बुजातो  
खत्तियमहासालानं वा ब्राह्मणमहासालानं वा गहपतिमहासालानं वा सद्धादेय्यं  
पिण्डपातं परिभुञ्जति, तं हि तस्स भिक्खवे, होति दीघरत्तं अहिताय दुक्खाय।  
कायस्स भेदा परम्मरणा अपायं दुग्गतिं विनिपातं निरयं उपपज्जति।   
    
तं किं मञ्ञथ भिक्खवे, कतमन्नुखो वरं यं बलवा पुरिसो सीसे वा गहेत्वा  
खन्धे वा [प्त्स् पगे १३३] [\क़् १३३।] गहेत्वा तत्तं अयो मञ्चं वा अयो पीठं वा  
आदित्तं सम्पज्जलितं सजोतिभूतं अहिनिसीदापेय्य वा अहिनिपज्जापेय्य वा, यं  
खत्तियमहासालानं वा ब्राह्मणमहासालानं वा गहपतिमहासालानं वा सद्धादेय्यं  
मञ्चपीठं परिभूञ्जेय्याति। एतदेव भन्ते, वरं यं खत्तीयमहासालानं वा  
ब्राह्मणमहासालानं वा गहपतिमहासालानं वा सद्धादेय्यं मञ्चपीठं  
परिभूञ्जेय्य। दुक्खं हेतं भन्ते, यं बलवा पुरिसो सीसे वा गहेत्वा खन्धे वा  
गहेत्वा तत्तं अयो मञ्चं वा अयो पीठं वा आदित्तं सम्पज्जलितं सजोतिभूतं  
अभिनिसीदापेय्य वा अहिनिपज्जेय्य वा।   
    
१। कण्णम्पि मछसं।   
    
[ब्ज्त् पगे ४७२] [\x ४७२।]       
    
आरोचयामि वो भिक्खवे, पटिवेदयामि वो भिक्खवे, यथा एतदेव तस्स वरं दुस्सीलस्स  
पापधम्मस्स असुचिसङ्कस्सरसमाचारस्स पटिच्छन्नकम्मन्तस्स अस्समणस्स  
समणपटिञ्ञस्स अब्रह्मचारिस्स ब्राह्मचारी पटिञ्ञस्स अन्तोपूतिस्स अवस्सुतस्स  
कसम्बुजातस्स यं बलवा पुरिसो सीसे वा गहेत्वा खन्धे वा गहेत्वा तत्तं अयो मञ्चं  
वा अयो पीठं वा आदित्तं सम्पज्जलितं सजोतिभूतं अभिनिसीदापेय्य वा अभिनिपज्जापेय्य वा  
यं खत्तियमहासालानं वा ब्राह्मणमहासालानं वा गहपतिमहासालानं वा  
सद्धादेय्यं मञ्चपीठं परिभूञ्जेय्याति। एतदेव भन्ते, वरं यं  
खत्तियमहासालानं वा ब्राह्मणमहासालानं वा गहपतिमहा सालानं वा सद्धादेय्यं  
मञ्चपीठं परिभुञ्जेय्य। दुक्खं हेतं भन्ते, यं बलवा पुरिसो सीसेवा गहेत्वा  
खन्धे वा गहेत्वा तत्तं अयो मञ्चं वा अयो पीठं वा आदित्तं सम्पज्जलितं सजोतिभूतं  
अभिनिसीदापेय्य वा अभिनिपज्जेय्य वा तं किस्स हेतु: ततो निदानं हि सो भिक्खवे,  
मरणं वा निगच्छेय्य मरणमत्तं वा दुक्खं। नत्वेव तप्पच्चया कायस्स भेदा  
परम्मरणा अपायं दुग्गतिं विनिपातं निरयं उपपज्जेय्य। यञ्च खो सो भिक्खवे  
दुस्सीलो पापधम्मो असुचिसङ्कस्सरसमाचारो पटिच्छन्नकम्मन्तो अस्समणो  
समणपटिञ्ञो अब्रह्मचारी ब्राह्मचारी पटिञ्ञो अन्तोपूति अवस्सुतो कसम्बुजातो खत्तीय  
महासालानं वा ब्राह्मणमहासालानं व गहपतिमहासालानंवा सद्धादेय्यं  
मञ्चपीठं परिभूञ्जति, तं हि तस्स भिक्खवे, होति दीघरत्तं अहिताय दुक्काय।  
कायस्स भेदा परम्मरणा अपायं दुग्गतिं विनिपातं निरयं उपपज्जति।   
    
तं किं मञ्ञथ भिक्खवे, कतमं नु खो वरं यं बलवा पुरिसो उद्धपादं  
अधोसिरं गहेत्वा तत्ताय लोहकुम्भिया पक्खिपेय्य आदित्ताय सम्पज्जलिताय सजोतिभूताय,  
सो तत्थ फेणुद्देहकं पच्चमानो सकिम्पि उद्धं गच्छेय्य सकिम्पि अधो गच्छेय्य  
सकिम्पि तिरियं गच्छेय्य। यं वा खत्तियमहा सालानं [प्त्स् पगे १३४] [\क़् १३४।] वा  
ब्राह्मणमहासालानं वा, गहपतिमहासालानं वा सद्धादेय्यं विहारं परिभुञ्जेय्याति।  
एतदेव भन्ते, वरं यं खत्तियमहासालानं वा ब्राह्मणमहासालानं वा  
गहपतिमहासालानं वा सद्धादेय्यं विहारं परिभुञ्जेय्य। दुक्खं हेतं भन्ते, यं  
बलवा पुरिसो उद्धपादं अधोसिरं गहेत्वा तत्ताय लोहकुम्भिया पक्खिपेय्य आदित्ताय  
सम्पज्जलिताय सजोतिभूताय, सो तत्थ फेणुद्देहकं पच्चमानो सकिम्पि उद्धं  
गच्छेय्य, सकिम्पि अधो गच्छेय्य, सकिम्पि तिरियं गच्छेय्याति।   
    
आरोचयामि वो भिक्खवे, पटिवेदयामि वो भिक्खवे, यथा एतदेव तस्सवरं दुस्सीलस्स  
पापधम्मस्स असुचिसङ्कस्सरसमाचारस्स पटिच्छन्नकम्मन्तस्स अस्समणस्स  
समणपटिञ्ञस्स अब्रह्मचारिस्स ब्रह्मचारीपटिञ्ञस्स अन्तोपूतिस्स अवस्सुतस्स  
कसम्बुजातस्स यं बलवा पुरिसो उद्धपादं अधोसिरं गहेत्वा तत्ताय लोहकुम्भिया  
पक्खिपेय्य आदित्ताय सम्पज्जलिताय सजोतिभूताय, सो तत्थ फेणुद्देहकं पच्चमानो  
सकिम्पि तिरियं गच्छेय्य सकिम्पि अधो गच्छेय्य, सकिम्पि तिरियं गच्छेय्याति तं किस्स  
हेतु: ततो निदानं हि सो भिक्खवे, मरणं वा निगच्छेय्य, मरणमत्तं वा दुक्खं।  
न त्वेव तप्पच्चया कायस्स भेदा परम्मरणा अपायं दुग्गतिं विनिपातं निरयं  
उपपज्जति। यञ्च खो सो भिक्खवे, दुस्सीलो पापधम्मो असुचिसङ्कस्सरसमाचारो  
पटिच्छन्नकम्मन्तो अस्समणो समणपटिञ्ञो अब्रह्मचारी ब्राह्मचारी पटिञ्ञो  
अन्तोपूति अवस्सुतो कसम्बुजातो  
खत्तियमहासालानं वा ब्राह्मणमहासालानं वा गहपति महासालानं वा सद्धादेय्यं  
विहारं परिभूञ्जति, तं हि तस्स भिक्खवे, होति दीघरत्तं अहिताय दुक्खाय। कायस्स  
भेदा परम्मरणा अपायं दुग्गतिं विनिपातं निरयं उपपज्जति।   
    
[ब्ज्त् पगे ४७४] [\x ४७४।]       
    
तस्मातिह भिक्खवे, एवं सिक्खितब्बं:येसञ्च मयं परिभुञ्जाम  
चीवरपिण्डपातसेनासनगिलानप्पच्चयभेसज्जपरिक्खारं तेसं ते कारा महप्फला  
भविस्सन्ति, महानिसंसा। अम्हाकं चेवायं पब्बज्जा अवञ्झा भविस्सति सफला सौद्रयाति  
एवंहि वो भिक्खवे, सिक्खितब्बं। अत्तत्थं वा भिक्खवे, सम्पस्समानेन अलमेव  
अप्पमादेन सम्पादेतुं, परत्थं वा भिक्खवे सम्पस्समानेन [प्त्स् पगे १३५] [\क़्  
१३५।] अलमेव अप्पमादेन सम्पादेतुं। उभयत्थं वा भिक्खवे सम्पस्समानेन  
अलमेव अप्पमादेन सम्पादेतुन्ति।   
    
इदमवोच भगवा। इमस्मिञ्च पन वेय्याकरणस्मिं भञ्ञमाने सट्टिमत्तानं  
भिक्खूनं उण्हं लोहितं मुखतो उग्गञ्जि। सट्ठि मत्ता भिक्खू सिक्खं पच्चक्खाय  
हीनायावत्तींसु दुक्करं भगवा, सुदुक्करं भगवाति। सट्टिमत्तानं भिक्खूनं  
अनुपादाय आसवेहि चित्तानि विमुच्चिंसूति।   
    
७। २। २। ९  
(सुनेत्तसुत्तं)  
(सावत्थिनिदानं)  
    
२०। भूतपुब्बं भिक्खवे, सुनेत्तो नाम सत्था अहोसि तित्थ करो कामेसु वीतरागो।  
सुनेत्तस्स खो पन भिक्खवे, सत्थुनो अनेकानि सावकसतानि अहेसुं। सुनेत्तो नाम सत्था  
सावकानं ब्रह्मलोकसहव्यताय१ धम्मं देसेसि। ये खो भिक्खवे२ सुनेत्तस्स  
सत्थुनो ब्रह्मलोकसहव्यताय१ धम्मं देसेन्तस्स चित्तानि नप्पसादेसुं३, ते कायस्स  
भेदा परम्मरणा अपायं दुग्गतिं विनिपातं निरयं उपपज्जिंसु। ये खो पन  
भिक्खवे सुनेत्तस्स सत्थुनो ब्रह्मलोकसहव्यताय धम्मं देसेन्तस्स चित्तानि  
पसादेसुं, ते कायस्स भेदा परम्मरणा सुगतिं सग्गं लोकं उपपज्जिंसु।   
    
भूतपुब्बं भिक्खवे, मूगपक्खो नाम सत्था अहोसि तित्थ करो कामेसु वीतरागो।  
मूगपक्खस्स खो पन भिक्खवे, सत्थुनो अनेकानि सावकसतानि अहेसुं। मूगपक्खो  
नाम सत्था सावकानं ब्रह्मलोकसहव्यताय१ धम्मं देसेसि। ये खो भिक्खवे२  
मूगपक्खस्स सत्थुनो ब्रह्मलोकसहव्यताय१ धम्मं देसेन्तस्स चित्तानि  
नप्पसादेसुं३, ते कायस्स भेदा परम्मरणा अपायं दुग्गतिं विनिपातं निरयं  
उपपज्जिंसु। ये खो पन भिक्खवे मूगपक्खस्स सत्थुनो ब्रह्मलोकसहव्यताय  
धम्मं देसेन्तस्स चित्तानि पसादेसुं, ते कायस्स भेदा परम्मरणा सुगतिं सग्गं  
लोकं उपपज्जिंसु।   
    
भूतपुब्बं भिक्खवे, अरनेमि नाम सत्था अहोसि तित्थ करो कामेसु  
वीतरागो। अरनेमिस्स खो पन भिक्खवे, सत्थुनो अनेकानि सावकसतानि अहेसुं। अरनेमि  
नाम सत्था सावकानं ब्रह्मलोकसहव्यताय१ धम्मं देसेसि। ये खो भिक्खवे२  
अरनेमिस्स सत्थुनो ब्रह्मलोकसहव्यताय१ धम्मं देसेन्तस्स चित्तानि नप्पसादेसुं३,  
ते कायस्स भेदा परम्मरणा अपायं दुग्गतिं विनिपातं निरयं उपपज्जिंसु। ये खो  
पन भिक्खवे अरनेमिस्स सत्थुनो ब्रह्मलोकसहव्यताय धम्मं देसेन्तस्स चित्तानि  
पसादेसुं, ते कायस्स भेदा परम्मरणा सुगतिं सग्गं लोकं उपपज्जिंसु।   
    
भूतपुब्बं भिक्खवे, कुद्दालो नाम सत्था अहोसि तित्थ करो कामेसु वीतरागो।  
कुद्दालस्स खो पन भिक्खवे, सत्थुनो अनेकानि सावकसतानि अहेसुं। कुद्दालो नाम  
सत्था सावकानं ब्रह्मलोकसहव्यताय१ धम्मं देसेसि। ये खो भिक्खवे२ कुद्दालस्स  
सत्थुनो ब्रह्मलोकसहव्यताय१ धम्मं देसेन्तस्स चित्तानि नप्पसादेसुं३, ते कायस्स  
भेदा परम्मरणा अपायं दुग्गतिं विनिपातं निरयं उपपज्जिंसु। ये खो पन  
भिक्खवे कुद्दालस्स सत्थुनो ब्रह्मलोकसहव्यताय धम्मं देसेन्तस्स चित्तानि  
पसादेसुं, ते कायस्स भेदा परम्मरणा सुगतिं सग्गं लोकं उपपज्जिंसु।   
    
भूतपुब्बं भिक्खवे, हत्थिपालो नाम सत्था अहोसि तित्थ करो कामेसु वीतरागो।  
हत्थिपालस्स खो पन भिक्खवे, सत्थुनो अनेकानि सावकसतानि अहेसुं। हत्थिपालो नाम  
सत्था सावकानं ब्रह्मलोकसहव्यताय१ धम्मं देसेसि। ये खो भिक्खवे२  
हत्थिपालस्स सत्थुनो ब्रह्मलोकसहव्यताय१ धम्मं देसेन्तस्स चित्तानि  
नप्पसादेसुं३, ते कायस्स भेदा परम्मरणा अपायं दुग्गतिं विनिपातं निरयं  
उपपज्जिंसु। ये खो पन भिक्खवे हत्थिपालस्स सत्थुनो ब्रह्मलोकसहव्यताय  
धम्मं देसेन्तस्स चित्तानि पसादेसुं, ते कायस्स भेदा परम्मरणा सुगतिं सग्गं  
लोकं उपपज्जिंसु।   
    
भूतपुब्बं भिक्खवे, जोतिपालो नाम सत्था अहोसि तित्थ करो कामेसु वीतरागो। जोतिपालस्स  
खो पन भिक्खवे, सत्थुनो अनेकानि सावकसतानि अहेसुं। जोतिपालो नाम सत्था सावकानं  
ब्रह्मलोकसहव्यताय१ धम्मं देसेसि। ये खो भिक्खवे२ जोतिपालस्स सत्थुनो  
ब्रह्मलोकसहव्यताय१ धम्मं देसेन्तस्स चित्तानि नप्पसादेसुं३, ते कायस्स भेदा  
परम्मरणा अपायं दुग्गतिं विनिपातं निरयं उपपज्जिंसु। ये खो पन भिक्खवे  
जोतिपालस्स सत्थुनो ब्रह्मलोकसहव्यताय धम्मं देसेन्तस्स चित्तानि पसादेसुं, ते  
कायस्स भेदा परम्मरणा सुगतिं सग्गं लोकं उपपज्जिंसु।   
    
भूतपुब्बं भिक्खवे, अरको नाम सत्था अहोसि तित्थ करो कामेसु  
वीतरागो। अरकस्स खो पन भिक्खवे, सत्थुनो अनेकानि सावकसतानि अहेसुं। अरको  
नाम सत्था सावकानं ब्रह्मलोकसहव्यताय१ धम्मं देसेसि। ये खो भिक्खवे२  
अरकस्स सत्थुनो [प्त्स् पगे १३६] [\क़् १३६।] ब्रह्मलोकसहव्यताय१ धम्मं  
देसेन्तस्स चित्तानि नप्पसादेसुं३, ते कायस्स भेदा परम्मरणा अपायं दुग्गतिं  
विनिपातं निरयं उपपज्जिंसु। ये खो पन भिक्खवे अरकस्स सत्थुनो  
ब्रह्मलोकसहव्यताय धम्मं देसेन्तस्स चित्तानि पसादेसुं, ते कायस्स भेदा  
परम्मरणा सुगतिं सग्गं लोकं उपपज्जिंसु।   
    
तं किं मञ्ञथ भिक्खवे, यो इमे सत्त सत्थारे तित्थकरे कामेसु वीतरागे  
अनेकसतपरिवारे ससावकसङ्घे पदुट्ठचित्तो अक्कोसेय्य परिभासेय्य, बहुं सो  
अपुञ्ञं पसवेय्याति।   
    
एवं भन्ते।   
    
१। ब्रह्मलोक सहब्यताय मछसं। २। ये खो पन भिक्खवे मछसं,   
३। न पसादेसुं सीमु।   
    
[ब्ज्त् पगे ४७६] [\x ४७६।]       
    
यो खो भिक्खवे, इमे सत्त सत्थारे तित्थकरे कामेसु वीतरागे अनेकसतपरिवारे  
ससावकसङ्घे पदुट्ठचित्तो अक्कोसेय्य परिभासेय्य, बहुं सो अपुञ्ञं पसवेय्य यो  
एकं दिट्ठिसम्पन्नं पुग्गलं पदुट्ठचित्तो अक्कोसति परिभासति, अयं ततो बहुतरं  
अपुञ्ञं पसवति। तं किस्सहेतु: नाहं भिक्खवे, इतोबहिद्धा एवरूपिं खन्तिं वदामि,  
यथा अम्हं सब्रह्मचारिसु। १।   
    
तस्मातिह भिक्खवे, एवं सिक्खितब्बं: नत्वेव अम्हं सब्रह्मचारीसु२ चित्तानि  
पदुट्ठानि भविस्सन्तीति। एवं हि वो भिक्खवे, सिक्खितब्बन्ति।   
    
७। २। २। १० ( अरकसुत्तं)  
(सावत्थिनिदानं)  
    
२१। भूतपुब्बं भिक्खवे, अरको नाम सत्था अहोसि, तित्थकरो कामेसु वीतरागो: अरकस्स  
खो पन भिक्खवे, सत्थुनो अनेकानि सावकसतानि अहेसुं। अरको सत्था सावकानं एवं  
धम्मं देसेति:अप्पकं ब्राह्मणा, जीवितं मनुस्सानं परित्तं लहुकं बहुदुक्खं  
बहुपायासं मन्ताय३ बोद्धब्बं४ [प्त्स् पगे १३७] [\क़् १३७।] कत्तब्बं कुसलं,  
चरितब्बं ब्रह्मचरियं। नत्थि जातस्स अमरणं।   
    
सेय्यथापि ब्राह्मणा, तिणग्गे उस्सावबिन्दु सुरिये उग्गच्छन्ते खिप्पमेव पटिविगच्छति  
न चिरट्ठितिकं होति, एवमेव खो ब्राह्मणा, उस्सावबिनदुपमं जीवितं मनुस्सानं  
परित्तं लहुकं बहुदुक्खं बहूपायासं, मन्ताय बोद्धब्बं। कत्तब्बं कुसलं,  
चरितब्बं ब्रह्मचरियं। नत्थि जातस्स अमरणं।   
    
सेय्यथापि ब्राह्मणा, थुल्लफुसितके देवे वस्सन्ते उदकबुब्बूऌअं खिप्पमेव  
पटिविगच्छति न चिरट्ठितिकं होति, एवमेव खो ब्राह्मणा, उदकबुब्बूऌउपमं जीवितं  
मनुस्सानं परित्तं लहुकं बहुदुक्खं बहूपायासं, मन्ताय बोद्धब्बं। ४  
कत्तब्बं कुसलं चरितब्बं ब्रह्मचरियं। नत्थि जातस्स अमरणं।   
    
सेय्यथापि ब्राह्मणा, उदके दण्डराजि खीप्पं येव पटिविगच्छति, न चिरट्ठितिका होति,  
एवमेव खो ब्राह्मणा, उदके दण्ड राजूपमं जीवितं मनुस्सानं परित्तं लहुकं  
बहुदुक्खं बहूपायासं मन्ताय बोद्धब्बं कत्तब्बं कुसलं चरितब्बं  
ब्रह्मचरियं। : नत्थि जातस्स अमरणं।   
    
सेय्यथापि ब्राह्मणा, नदी पब्बतेय्या दूरङ्गमा सीघसोता हारहारीनी नत्थि सो खणो  
वा लयो वा मुहुत्तो वा यं साथरति, अथ खो सा गच्छतेव वत्ततेव सन्दतेव, एवमेव  
खो ब्राह्मणा, नदीपब्बतेय्युपमं जीवितं मनुस्सानं परित्तं लहुकं बहुदुक्खं  
बहूपायासं, मन्ताय बोद्धब्बं। कत्तब्बं कुसलं चरितब्बं ब्रह्मचरियं। नत्थि  
जातस्स अमरणं।   
    
१। यथा मं सब्रह्मरीसुं मछसं। २। ननो सब्रह्मरिसु मछसं ३। मन्तायं   
मछसं ४। बोधब्बं सीमु।   
    
[ब्ज्त् पगे ४७८] [\x ४७८।]       
    
सेय्यथापि ब्राह्मणा, बलवा पुरिसो जिव्हग्गे खेऌअपिण्डं सञ्ञुहित्वा अप्पकसिरेनेव  
वमेय्य, एवमेव खो ब्राह्मणा खेलपिण्डूपमं जीवितं मनुस्सानं परित्तं लहुकं  
बहुदुक्खं बहूपायासं, मन्ताय बोद्धब्बं। ४ कत्तब्बं कुसलं चरितब्बं  
ब्रह्मचरियं। नत्थि जातस्स अमरणं  
    
सेय्यथापि ब्राह्मणा, दिवससन्तत्ते [प्त्स् पगे १३८] [\क़् १३८।] अयोकटाहे मंसपेसी  
पक्खित्ता खिप्पंयेव पटिविगच्छति, न चिरट्ठितिका होति, एवमेव खो ब्राह्मणा,  
मंसपेसूपमं जीवितं मनुस्सानं परित्तं लहुकं बहुदुक्खं बहूपायासं,  
मन्ताय बोद्धब्बं। कत्तब्बं कुसलं चरितब्बं ब्रह्मचरियं। नत्थि जातस्स  
अमरणं।   
    
सेय्यथापि ब्राह्मणा, गावी वज्झा आघातनं नीयमाना यञ्ञदेव पादं उद्धरति  
सन्तिकेव होति वधस्स सन्तिकेव मरणस्स, एवमेव खो ब्राह्मण, गावी वज्झूपमं  
जीवितं मनुस्सानं परित्तं लहुकं बहुदुक्खं बहूपायासं मन्ताय बोद्धब्बं।  
कत्तब्बं कुसलं, चरितब्बं ब्रह्मचरियं, नत्थि जातस्स अमरणन्ति।   
    
तेन खो पन भिक्खवे समयेन मनुस्सानं सट्ठिवस्ससहस्सानि आयुप्पमाणं अहोसि।  
पञ्चवस्ससतिका कुमारिका अलम्पतेय्या अहोसि। तेन खो पन भिक्खवे, समयेन  
मनुस्सानं छऌएव आबाधा अहेसुं:सीतं, उण्हं, जिगच्छा, पिपासा, उच्चारो, पस्सावो। सो हि  
नाम भिक्खवे, अरको सत्था एवं दीघायुकेसु मनुस्सेसु एवं चिरट्टितिकेसु एवं  
अप्पाबाधेसु सावकानं एवं धम्मं देसेस्सति:  
    
"अप्पकं ब्राह्मणा, जीवितं मनुस्सानं परित्तं लहुकं बहुदुक्खं बहूपायासं  
मन्ताय खोद्धब्बं। कत्तब्बं कुसलं, चरितब्बं ब्रह्मचरियं। नत्थि जातस्स  
अमरण"न्ति।   
    
एतरहि खो तं भिक्खवे, सम्मा वदमानो वदेय्य अप्पकं जीवितं मनुस्सानं  
परित्तं लहुकं बहुदुक्खं बहूपायासं मन्ताय खोद्धब्बं। कत्तब्बं कुसलं,  
चरितब्बं ब्रह्मचरियं। नत्थि जातस्स अमरणन्ति। एतरहि खो भिक्खवे, यो चिरं जीवति,  
सो वस्ससतं अप्पं वा भीय्यो वा।   
    
वस्ससतं खो पन भिक्खवे, जीवन्तो तीणीयेव उतुसतानि जीवति: उतुसतं हेमन्तानं,  
उतुसतं गिम्हानं, उतुसतं वस्सानं। तीणि खो पन भिक्खवे, उतुसतानि जीवन्तो  
द्वादसयेव माससतानि जीवति: चत्तारि माससतानि [प्त्स् पगे १३९] [\क़् १३९।] हेमन्तानं,  
चत्तारि माससतानि गिम्हानं, चत्तारि माससतानि वस्सानं। द्वादसं खो, पन भिक्खवे,  
माससतानि जीवन्तो चतुवीसतिं एव अद्धमाससतानि जीवति: अट्ठद्ध माससतानि  
हेमन्तानं अट्ठद्धमाससतानि गिम्हानं, अट्ठद्धमाससतानि वस्सानं। 

१। यं सा अवत्ततिमछसं मरतिस्या।   
    
[ब्ज्त् पगे ४८०] [\x ४८०।]       
    
चतुविसतिं खो पन भिक्खवे, अट्ठद्धमाससतानि जीवन्तो छत्तिंसंयेव रत्ति  
सहस्सानि जीवति:द्वादस रत्तिसहस्सानि हेमन्तानं, द्वादसरत्तिसहस्सानि गिम्हानं,  
द्वादसरत्तिसहस्सानि गिम्हानं, द्वादसरत्तिसहस्सानि वस्सानं। छत्तिंसं खो पन  
भिक्खवे, रत्ति सहस्सानि जीवन्तो द्वेसत्ततिं एव भत्तसहस्सानि भुञ्जति: चतुवीसति  
भत्तसहस्सानि हेमन्तानं, चतुवीसति भत्तसहस्सानि गिम्हानं, चतुवीसति  
भत्तसहस्सानि वस्सानं सद्धिं मातुथञ्ञाय, सद्धिं भत्तन्तराय। १ ततिरमे  
भत्तन्तराया: कुपितोपि२ भत्तं न भुञ्जति, दुक्खितोपि भत्तं न भुञजति, व्याधितोपि  
भत्तं न भूञ्जति, उपोसथिकोपि भत्तं न भूञ्जति, अलाभकेनपि भत्तं न भुञ्जति।   
    
इति खो भिक्खवे, मया वस्ससतायुकस्स मनुस्सस्स आयुपि सङ्खातं, आयुप्पमाणम्पि  
सङ्खातं, उतुपि सङ्खाता, संवच्छरापि सङ्खाता, मासापि सङ्खाता, अद्धमासापि सङ्खाता,  
रत्तिपि सङ्खाता, दिवापि सङ्खाता, भत्तापि सङ्खाता, भत्तन्तरायापि सङ्खाता।   
    
यं भिक्खवे सत्थारा करणीयं सावकानं हितेसिना अनुकम्पकेन अनुकम्पं उपादाय,  
कतं वो तं मया। एतानि भिक्खवे, रुक्खमूलानि, एतानि सुञ्ञागारानि। झायथ भिक्खवे,  
मापमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
[प्त्स् पगे १४०] [\क़् १४०।]        
महावग्गो दुतियो।   
    
तस्सुद्दानं:  
हिरीसुरिय३ नागरं उपमा धम्मञ्ञुपारिच्छत्तकं  
सक्कच्छं भावनं अग्गि सुनेत्तअरकेन ते दसाति।   
    
१। भत्तन्तरायेन मछसं। २। कपिमिद्धोपि मछसं ३। हिरिसूरियं उपमा  
धम्मञ्ञुपारिछत्तकं सक्कच्चं भावनाअग्गि सुतेत्तअरकेनचाति मछसं  
    
[ब्ज्त् पगे ४८२] [\x ४८२।]       
    
३। विनय वग्गो  
७। २। ३। १।   
(पठम विनयधर सुत्तं)  
(सावत्थिनिदानं)  
२२। सत्तहि भिक्खवे, धम्मेहि समन्नागतो भिक्खु विनयधरो होति। कतमेहि सत्तहि:   
आपत्तिं जानाति। अनापत्तिं जानाति। लहुकं आपत्तिं जानाति। गरुकं आपत्तिं जानाति। सीलवा होति  
पातिमोक्खसंवरसंवुतो विहरति, आचारगोचरसम्पन्नो अणुमत्तेसु वज्जेसु  
भयदस्सावि, समादाय सिक्खति सिक्खापदेसु चतुन्नं झानानं आभिचेतसिकानं  
दिट्ठधम्मसुखविहारानं [प्त्स् पगे १४१] [\क़् १४१।] निकामलाभी होति अकिच्छलाभी  
अकसिरलाभी। आसवानं खया अनासवं चेतोविमुत्तिं पञ्ञाविमुत्तिं दिठेव धम्मे सयं  
अभिञ्ञा सच्छिकत्वा उपसम्पज्ज विहरति।   
    
इमेहि खो भिक्खवे, सत्तहि धम्मेहि समन्नागतो भिक्खु विनयधरो होतीति।   
    
७। २। ३। २  
(दुतिय विनयधर सुत्तं)  
(सावत्थिनिदानं)  
२३। सत्तहि भिक्खवे, धम्मेहि समन्नागतो भिक्खू विनयधरो होति। कतमेहि सत्तहि:   
आपत्तिं जानाति। अनापत्तिं जानाति। लहुकं आपत्तीं जानाति। गरुकं आपत्तीं जानाति। उभयानी  
खो पनस्स पातिमोक्खानि वित्थारेन स्वागतानि होन्ति सुविभत्तानि सुप्पवत्तीनि  
सुविनिच्छितानि सुत्तसो अनुब्यञ्जनसो। चतुन्नं झानानं आभीचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी। आसवानं खया  
अनासवं चेतोविमुत्तिं पञ्ञाविमुत्तिं दिट्ठेवधम्मे सयं अभिञ्ञा सच्छिकत्वा  
उपसम्पज्ज विहरति।   
    
इमेहि खो भिक्खवे, सत्तहि धम्मेहि समन्नागतो भिक्खु विनयधरो होतीति।   
    
७। २। ३। ३।   
(ततिय विनयधर सुत्तं)  
    
(सावत्थि निदानं)  
२४। सत्तहि भिक्खवे, धम्मेहि समन्नागतो भिक्खु विनयधरो होति। कतमेहि सत्तहि:   
आपत्तिं जानाति। अनापत्तिं जानाति। लहुकं आपत्तिं जानाति। गरुकं आपत्तिं जानाति। विनये खो  
पन ठितो होति असंहीरो। चतुन्नं झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी। आसवानं खया  
अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरति।   
    
इमेहि खो भिक्खवे, सत्तहि धम्मेहि समन्नागतो भिक्खु विनयधरो होतीति।   
    
[ब्ज्त् पगे ४८४] [\x ४८४।]       
[प्त्स् पगे १४२] [\क़् १४२।]       
    
७। २। ३। ४  
(चतुत्थ विनयधर सुत्तं)  
(सावत्थिनिदानं)  
    
२५। सत्तहि भिक्खवे धम्मेहि समन्नागतो भिक्खू विनयधरो होति। कतमेहि सत्तहि:   
आपत्तिं जानाति। अनापत्तिं जानाति। लहुकं आपत्तिं जानाति। गरुकं आपत्तिं जानाति। अनेकविहितं  
पुब्बेनिवासं अनुस्सरति। सेय्यथीदं: एकम्पि जाति द्वेपि जातियो तिस्सोपि जातियो चतस्सोपि जातियो  
पञ्चपि जातियो दसपि जातियो वीसम्पि जातियो तिंसम्पि जातियो चत्तारीसम्पि जातियो पञ्ञासम्पि  
जातियो जातिसतम्पि जातिसहस्सम्पि जातिसतसहस्सम्पि अनेकेपि संवट्टकप्पे अनेकेपि  
विवट्टकप्पे अनेकेपि संवट्टविवट्टकप्पे। अमुत्रासिं एवन्नामो, एवङ्गोत्तो एवंवण्णो  
एवमाहारो एवंसुखदुक्खपटिसंवेदी एवमायुपरियन्तो। सो ततो चुतो अमुत्र  
उपपादिं१, तत्रापासिं एवन्नामो एवङ्गोत्तो एवंवण्णो एवमाहारो  
एवंसुखदुक्खपटिसंवेदी एवमायुपरियन्तो। सो ततो चुतो इधूपपन्नोति। इति साकारं  
सौद्देसं अनेकविहितं पुब्बेनिवासं अनुस्सरति। दिब्बेन चक्खुना विसुद्धेन  
अतिक्कन्तमानुसकेन सत्ते पस्सति चवमाने उप्पज्जमाने हिने पणीते सुवण्णे दुब्बण्णे  
सुगते दुग्गते यथाकम्मूपगे सत्ते पजानाति। आसवानं खया अनासवं चेतोविमुत्तिं  
पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति।   
    
इमेहि खो भिक्खवे, सत्तहि धम्मेहि समन्नागतो भिक्खू विनयधरो होतीति।   
    
७। २। ३। ५  
(पठम विनयधरसोभन सुत्तं)  
(सावत्थिनिदानं)  
    
२६। सत्तहि भिक्खवे, धम्मेहि समन्नागतो भिक्खू विनयधरो सोभति। कतमेहि  
सत्तहि:  
    
आपत्तिं जानाति, अनापत्तिं जानाति, लहुकं आपत्तिं जानाति, गरुकं आपत्तिं जानाति, सीलवा होति  
पातिमोक्खसंवरसंवुतो विहरति, आचारगोचरसम्पन्नो अणुमत्तेसु वज्जेसु  
भयदस्सावी, समादाय सिक्खति सिक्खापदेसु चतुन्नं झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी। आसवानं खया  
अनासवं चेतोविमुत्तिं पञ्ञाविमुत्तिं दिट्ठेवधम्मे सयं अभिञ्ञा सच्छिकत्वा  
उपसम्पज्ज विहरति।   
    
इमेहि खो भिक्खवे, सत्तहि धम्मेहि समन्नागतो भिक्खू विनयधरो सोभतीति।   
    
७। २। ३। ६  
(दुतिय विनयधरसोभन सुत्तं)  
(सावत्थिनिदानं)  
२७। सत्तहि भिक्खवे, धम्मेहि समन्नागतो भिक्खू विनयधरो सोभति। कतमेहि  
सत्तहि:   
आपत्तिं जानाति। अनापत्तिं जानाति। लहुकं आपत्तीं जानाति। गरुकं आपत्तीं जानाति। उभयानी  
खो पनस्स पातिमोक्खानि वित्थारेन स्वागतानि होन्ति सुविभत्तानि सुप्पवत्तीनि  
सुविनिच्छितानि सुत्तसो अनुब्यञ्जनसो। चतुन्नं झानानं आभीचेतसिकानं  
दिट्ठधम्मसुखविहारानं तिकामलाभी होति अकिच्छलाभी अकसिरलाभी। आसवानं खया  
अनासवं चेतोविमुत्तिं पञ्ञाविमुत्तिं दिट्ठेवधम्मे सयं अभिञ्ञा सच्छिकत्वा  
उपसम्पज्ज विहरति।   
    
[प्त्स् पगे १४३] [\क़् १४३।]        
इमेहि खो भिक्खवे, सत्तहि धम्मेहि समन्नागतो भिक्खु विनयधरो सोभतीति।   
    
[ब्ज्त् पगे ४८६] [\x ४८६।]       
    
७। २। ३। ७  
(ततियविनयधरसोभन सुत्तं)  
(सावत्थि निदानं)  
२८। सत्तहि भिक्खवे, धम्मेहि समन्नागतो भिक्खु विनयधरो सोभति। कतमेहि  
सत्तहि:   
आपत्तिं जानाति। अनापत्तिं जानाति। लहुकं आपत्तिं जानाति। गरुकं आपत्तिं जानाति। विनये खो  
पन ठितो होति असंहीरो। चतुन्नं झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी। आसवानं खया  
अनासवं चेतोविमुत्तिं पञ्ञाविमुत्तिं दिट्ठेव धम्मे सय अभिञ्ञा सच्छिकत्वा  
उपसम्पज्ज विहरति।   
    
इमेहि खो भिक्खवे, सत्तहि धम्मेहि समन्नागतो भिक्खु विनयधरो सोभतीति।   
    
७। २। ३। ८  
(चतुत्थविनयधरसोभन सुत्तं)  
(सावत्थिनिदानं)  
    
२९। सत्तहि भिक्खवे धम्मेहि समन्नागतो भिक्खू विनयधरो सोभति। कतमेहि  
सत्तहि:   
आपत्तिं जानाति। अनापत्तिं जानाति। लहुकं आपत्तिं जानाति। गरुकं आपत्तिं जानाति। अनेकविहितं  
पुब्बेनिवासं अनुस्सरति। सेय्यथीदं: एकम्पि जाति द्वेपि जातियो तिस्सोपि जातियो चतस्सोपि जातियो  
पञ्चपि जातियो दसपि जातियो वीसम्पि जातियो तिंसम्पि जातियो चत्तारीसम्पि जातियो पञ्ञासम्पि  
जातियो जातिसतम्पि जातिसहस्सम्पि जातिसतसहस्सम्पि अनेकेपि संवट्टकप्पे अनेकेपि  
विवट्टकप्पे अनेकेपि संवट्टविवट्टकप्पे। अमुत्रासिं एवन्नामो, एवङ्गोत्तो एवंवण्णो  
एवमाहारो एवंसुखदुक्खपटिसंवेदी एवमायुपरियन्तो। सो ततो चुतो अमुत्र  
उपपादिं१, तत्रापासिं एवन्नामो एवङ्गोत्तो एवंवणणो एवमाहारो  
एवंसुखदुक्खपटिसंवेदी एवमायुपरियन्तो। सो ततो चुतो इधूपपन्नोति। इति साकारं  
सौद्देसं अनेकविहितं पुब्बेनिवासं अनुस्सरति। दिब्बेन चक्खुना विसुद्धेन  
अतिक्कन्तमानुसकेन सत्ते पस्सति चवमाने उप्पज्जमाने हिने पणीते सुवण्णे दुब्बण्णे  
सुगते दुग्गते यथाकम्मूपगे सत्ते पजानाति। आसवानं खया अनासवं चेतोविमुत्तिं  
पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति।   
    
इमेहि खो भिक्खवे, सत्तहि धम्मेहि समन्नागतो भिक्खू विनयधरो सोभतीति।   
    
७। २। ३। ९  
(सत्थुसासन सुत्तं)  
(सावत्थिनिदानं)  
३०। अथ खो आयस्मा उपाली, येन भगवा तेनुपसङ्कमि। तेनुपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा उपालि भगवन्तं  
एतदवोच:  
    
साधु मे भन्ते, भगवा सङ्खित्तेन धम्मं देसेतु यं अहं भगवतो धम्मं  
सुत्वा एको वुपकट्ठो अप्पमत्तो आतापि पहितत्तो विहरेय्यन्ति।   
    
[ब्ज्त् पगे ४८८] [\x ४८८।]       
    
ये खो त्वं उपालि धम्मे जानेय्यासि "इमे धम्मा न एकन्तनिब्बिदाय विरागय निरोधाय  
उपसमाय अभिञ्ञाय सम्बोधाय निब्बानाय संवत्तन्ती"ति, एकं सेनुपालि धारेय्यासि: नेसो  
धम्मो, नेसे विनयो, नेतं सत्थुसासनन्ति। ये च खो त्वं उपालि, धम्मे जानेय्यासि: "इमे  
धम्मा एकन्तनिब्बिदाय विरागय निरोधाय उपसमाय अभिञ्ञाय सम्बोधाय निब्बानाय  
संवत्तन्ती"ति, एकं सेनुपालि, धारेय्यासि: एसो धम्मो, एसो विनयो, एतं सत्थुसासनन्ती  
    
[प्त्स् पगे १४४] [\क़् १४४।]       
७। २। ३। १०  
(अधिकरणसमथ सुत्तं)  
(सावत्थिनिदानं)  
३१। सत्तिमे भिक्खवे, अधिकरणसमथ धम्मा उप्पन्नुप्पन्नानं अधिकरणानं  
समथाय वूपसमाय। कतमे सत्त:  
    
सम्मुखा विनयो दातब्बो, सतिविनयो दातब्बो, अमूऌहविनयो दातब्बो, पटिञ्ञात करणं  
दातब्बं, येभूय्यसिका दातब्बा, तस्सपापिय्यसिका दातब्बा, तिणवत्थारको दातब्बा।   
    
इमे खो भिक्खवे, सत्त अधिकरणसमथा धम्मा उप्पन्नुप्पन्नानं अधिकरणानं  
समथाय वूपसमायाति।   
    
विनयवग्गो ततियो।   
    
तस्सुद्दानं:  
चतुरो विनयधरा चतुरो विनयधरसोभना होन्ति  
सासनं ततियवग्गे दसुपालि अधिकरणसमथेनाति।   
    
[ब्ज्त् पगे ४९०] [\x ४९०।]       
    
४। समणवग्गो  
७। २। ४। १  
(भिक्खुधम्म सुत्तं)  
(सावत्थिनिदानं)  
३२। सत्तन्नं भिक्खवे धम्मानं भिन्नत्ता भिक्खू होति। कतमेसं सत्तन्नं:  
    
सक्कायदिट्ठि भिन्ना होति, विचिकिच्छा भिन्ना होति, सीलब्बतपरामासो भिन्नो होति, रागो  
भिन्नो होति, दोसो भिन्नो होति, मोहो भिन्नो होति, मानो भिन्नो होति।   
    
इमेसं खो भिक्खवे सत्तन्नं धम्मानं भिन्नत्ता भिक्खू होतीति।   
    
७। २। ४। २  
(समणधम्म सुत्तं)  
(सावत्थिनिदानं)  
३३। सत्तन्नं भिक्खवे धम्मानं समितत्ता समणो होति। कतमेसं सत्तन्नं:  
    
सक्कायदिट्ठि भिन्ना होति, विचिकिच्छा भिन्ना होति, सीलब्बतपरामासो भिन्नो होति, रागो  
भिन्नो होति, दोसो भिन्नो होति, मोहो भिन्नो होति, मानो भिन्नो होति।   
    
इमेसं खो भिक्खवे सत्तन्नं धम्मानं भिन्नत्ता भिक्खू होतीति।   
    
७। २। ४। ३  
(ब्राह्मणधम्म सुत्तं)  
(सावत्थिनिदानं)  
३४। सत्तन्नं भिक्खवे धम्मानं बाहितत्ता ब्राह्मणो होति। कतमेसं सत्तन्नं:   
सक्कायदिट्ठि भिन्ना होति, विचिकिच्छा भिन्ना होति, सीलब्बतपरामासो भिन्नो होति, रागो  
भिन्नो होति, दोसो भिन्नो होति, मोहो भिन्नो होति, मानो भिन्नो होति।   
    
इमेसं खो भिक्खवे सत्तन्नं धम्मानं भिन्नत्ता भिक्खू होतीति।   
    
७। २। ४। ४  
(सोत्थियधम्म सुत्तं)  
(सावत्थिनिदानं)  
३५। सत्तन्नं भिक्खवे धम्मानं निस्सुतत्ता सोत्थियो होति। कतमेसं सत्तन्नं:   
सक्कायदिट्ठि भिन्ना होति, विचिकिच्छा भिन्ना होति, सीलब्बतपरामासो भिन्नो होति, रागो  
भिन्नो होति, दोसो भिन्नो होति, मोहो भिन्नो होति, मानो भिन्नो होति।   
    
इमेसं खो भिक्खवे सत्तन्नं धम्मानं भिन्नत्ता भिक्खू होतीति।   
    
७। २। ४। ५  
(नहातकधम्म सुत्तं)  
(सावत्थिनिदानं)  
३६। सत्तन्नं भिक्खवे धम्मानं नहातत्ता नहातको होति। कतमेसं सत्तन्नं:   
सक्कायदिट्ठि भिन्ना होति, विचिकिच्छा भिन्ना होति, सीलब्बतपरामासो भिन्नो होति, रागो  
भिन्नो होति, दोसो भिन्नो होति, मोहो भिन्नो होति, मानो भिन्नो होति।   
    
इमेसं खो भिक्खवे सत्तन्नं धम्मानं भिन्नत्ता भिक्खू होतीति।   
    
[प्त्स् पगे १४५] [\क़् १४५।]        
७। २। ४। ६  
(वेदगुधम्म सुत्तं)  
(सावत्थिनिदानं)  
३७। सत्तन्नं भिक्खवे धम्मानं विदितत्ता वेदगु होति। कतमेसं सत्तन्नं:  
    
सक्कायदिट्ठि भिन्ना होति, विचिकिच्छा भिन्ना होति, सीलब्बतपरामासो भिन्नो होति, रागो  
भिन्नो होति, दोसो भिन्नो होति, मोहो भिन्नो होति, मानो भिन्नो होति।   
    
इमेसं खो भिक्खवे सत्तन्नं धम्मानं भिन्नत्ता भिक्खू होतीति।   
    
[ब्ज्त् पगे ४९२] [\x ४९२।]       
    
७। २। ४। ७  
(अरियधम्म सुत्तं)  
(सावत्थिनिदानं)  
३८। सत्तन्नं भिक्खवे धम्मानं अरहत्ता अरियो होति। कतमेसं सत्तन्नं:  
    
सक्कायदिट्ठि भिन्ना होति, विचिकिच्छा भिन्ना होति, सीलब्बतपरामासो भिन्नो होति, रागो  
भिन्नो होति, दोसो भिन्नो होति, मोहो भिन्नो होति, मानो भिन्नो होति।   
    
इमेसं खो भिक्खवे सत्तन्नं धम्मानं भिन्नत्ता भिक्खू होतीति।   
    
७। २। ४। ८  
(अरहत्त धम्मसुत्तं)  
(सावत्थिनिदानं)  
३९। सत्तन्नं भिक्खवे धम्मानं आरकत्ता अरहा होति। कतमेसं सत्तन्नं:  
    
सक्कायदिट्ठि आरका होति, विचिकिच्छा आरका होति, सीलब्बतपरामासो आरको होति, रागो आरको  
होति, दोसो आरको होति, मोहो आरको होति, मानो आरको होति।   
    
इमेसं खो भिक्खवे सत्तन्नं धम्मानं आरकत्ता अरहा होतीति।   
    
७। २। ४। ९  
(असद्धम्मसुत्तं)  
(सावत्थिनिदानं)  
४०। सत्तिमे भिक्खवे, असद्धम्मा। कतमे सत्त:  
    
अस्सद्धो होति, अहिरिको होति, अनोत्तापी होति, अप्पस्सुतो होति, कुसीतो होति, मुट्ठस्सति होति,  
दुप्पञ्ञो होति।   
    
इमे खो भिक्खवे, सत्त असद्धम्मा।   
    
७। २। ४। १०  
(सद्धम्मसुत्तं)  
४०। सत्तिमे भिक्खवे, सद्धम्मा। कतमे सत्त:  
    
सद्धो होति, हिरिमा होति, ओत्तप्पी होति, बहुस्सुतो होति, आरद्धविरियो होति, सतिमा होति,  
पञ्ञवा होति।   
    
इमे खो भिक्खवे, सत्त सद्धम्मा।   
    
समणवग्गो चतुत्थो।   
तस्सुद्दानं:  
भिक्खु समणब्राह्मण सोत्थियो च नहातको  
वेदगु अरियो अरहा द्वे च धम्माति ते दस*  
* भिक्खुं समणोब्राह्मणे सोत्थियोचेव नहातको  
वेदगुअरियो अरहा असद्धम्मा च सद्धम्माति, मछसं  
    
[ब्ज्त् पगे ४९४] [\x ४९४।]       
    
५ आहुनेय्यवग्गो  
७। २। ५। १  
( चक्खु अनिच्चानुपस्सी सुत्तं)  
(सावत्थिनिदानं)  
१ सत्तिमे भिक्खवे, पुग्गला आहुनेय्या पाहुनेय्या दक्खिणेय्या अञ्जलिकरणीया अनुत्तरं  
पुञ्ञक्खेत्तं लोकस्स। कतमे सत्त:  
    
इध भिक्खवे, एकच्चो पुग्गलो चक्खूस्मिं अनिच्चानुपस्सी विहरति, अनिच्चसञ्ञी  
अनिच्चपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। सो आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा [प्त्स् पगे १४६] [\क़् १४६।] सच्छिकत्वा उपसम्पज्ज विहरति।  
अयं खो भिक्खवे, पठमो पुग्गलो आहुनेय्या पाहुनेय्या दक्खिणेय्या अञ्जलिकरणीयो  
अनुत्तरं पुञ्ञक्खेत्तं लोकस्स।   
    
पुनचपरं भिक्खवे एकच्चो पुग्गलो चक्खुस्मिं अनिच्चानुपस्सी विहरति, अनिच्चसञ्ञी  
अनिच्चपटिसंवेदी सततं समितं अब्बोकिण्णं चेतसा अधिमुच्चमानो पञ्ञाय  
परियोगाहमानो। तस्स अपुब्बं अचरिमं आसवपरियादानञ्च होति जीवितपरियादानञ्च।  
अयं भिक्खवे, दुतियो पुग्गलो आहुनेय्यो पाहुनेय्यो दक्खिणेय्यो अञ्जलिकरणीयो  
अनुत्तरं पुञ्ञक्खेत्तं लोकस्स।   
    
पुनचपरं भिक्खवे, इधेकच्चो पुग्गलो चक्खुस्मिं अनिच्चानुपस्सी विहरति अनिच्चसञ्ञी  
अनिच्चपटिसंवेदी सततं समितं अब्बोक्किण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
अन्तरापरिनिब्बायी होति। अयं भिक्खवे, ततियो पुग्गलो आहुनेय्यो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्स।   
    
पुनचपरं भिक्खवे, इधेकच्चो पुग्गलो चक्खुस्मिं अनिच्चानुपस्सी विहरति अनिच्चसञ्ञी  
अनिच्चपटिसंवेदी सततं समितं अब्बोक्किण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
उपहच्चपरिनिब्बायी होति। अयं भिक्खवे, चतुत्थो पुग्गलो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स।   
    
पुनचपरं भिक्खवे, इधेकच्चो पुग्गलो चक्खुस्मिं अनिच्चानुपस्सी विहरति अनिच्चसञ्ञी  
अनिच्चपटिसंवेदी सततं समितं अब्बोक्किण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया  
असङ्खारपरिनिब्बायी होति। अयं भिक्खवे, पञ्चमो पुग्गलो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स।   
    
पुनचपरं भिक्खवे, इधेकच्चो पुग्गलो चक्खुस्मिं अनिच्चानुपस्सी विहरति अनिच्चसञ्ञी  
अनिच्चपटिसंवेदी सततं समितं अब्बोक्किण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया ससङ्खार  
परिनिब्बायी होति। अयं भिक्खवे, छट्ठो पुग्गलो आहुनेय्यो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्स।   
    
पुनचपरं भिक्खवे, इधेकच्चो पुग्गलो चक्खुस्मिं अनिच्चानुपस्सी विहरति अनिच्चसञ्ञी  
अनिच्चपटिसंवेदी सततं समितं अब्बोक्किण्णं चेतसा अधिमुच्चमानो पञ्ञाय  
परियोगाहमानो। सो पञ्चन्नं ओरम्भागियानं सञ्ञोजनानं परिक्खया उद्धंसोतो होति  
अकनिट्ठगामी। अयं भिक्खवे, सत्तमो पुग्गलो आहुनेय्यो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्स।   
    
इमे खो भिक्खवे, सत्त पुग्गला आहुनेय्या पाहुनेय्या दक्खिणेय्या अञ्जलिकरणीया  
अनुत्तरं पुञ्ञक्खेत्तं लोकस्साति।   
    
७। २। ५। २  
(चक्खुदुक्खानुपस्सी सुत्तादिनी)  
(सावत्थिदानानि)  
    
२। सत्तिमे भिक्खवे, पुग्गला आहुनेय्या पाहुनेय्या दक्खिणेय्या अञ्जलिकरणीया अनुत्तरं  
पुञ्ञक्खेत्तं लोकस्स। कतमे सत्त:  
    
इध भिक्खवे, एकच्चो पुग्गलो चक्खूस्मिं दुक्खानुपस्सी विहरति, पे   
[ब्ज्त् पगे ४९६] [\x ४९६।]       
३। पे चक्खुस्मिं अनत्तानुपस्सी विहरति पे    
४। पे चक्खुस्मिं खयानुपस्सी विहरति पे    
५। पे चक्खुस्मिं वयानुपस्सी विहरति पे    
६। पे चक्खुस्मिं विरागानुपस्सी विहरति पे    
७। पे चक्खुस्मिं निरोधानुपस्सी विहरति पे    
८। पे चक्खुस्मिं पटिनिस्सग्गानुपस्सी विहरति पे   
    
७। २। ५। ९ ५२०।  
( सोतअनिच्चानुपस्सी सुत्तादीनि )  
(सावत्थि निदानं)  
    
९ ९६। सोतस्मि पे घानस्मि पे जिव्हाय पे कायस्मिं पे मनस्मिं पे रूपेसु पे   
सद्देसु पे गन्धेसु पे रसेसु पे [प्त्स् पगे १४७] [\क़् १४७।]        
फोट्ठब्बेसु पे धम्मेसु पे    
९७ १४४। चक्खुविञ्ञाणे पे सोतविञ्ञाणे पे घानविञ्ञाणे पे जिव्हाविञ्ञाणे पे   
कायविञ्ञाणे पे मनोविञ्ञाणे पे    
    
१४५ १९२। चक्खुसम्फस्से पे सोतसम्फस्से पे घानसम्फस्से पे जिव्हासम्फस्से   
पे कायसम्फस्से पे मनोसम्फस्से पे    
    
१९३ २४०। चक्खुसम्फस्सजाय वेदनाय पे सोतसम्फस्सजाय वेदनाय पे   
घानसम्फस्सजाय वेदनाय पे जिव्हासम्फस्सजाय वेदनाय पे कायसम्फस्सजाय  
वेदनाय पे मनोसम्फस्सजाय वेदनाय पे    
    
२४१ २८८। रूपसञ्ञाय पे सद्दसञ्ञाय पे गन्धसञ्ञाय पे रससञ्ञाय पे   
फोट्ठब्बसञ्ञाय पे धम्मसञ्ञाय पे    
    
२८९ ३३६। रूपसञ्चेतनाय पे सद्दसञ्चेतनाय पे गन्धसञ्चेतनाय पे   
रससञ्चेतनाय पे फोट्ठब्बसञ्चेतनाय पे धम्मसञ्चेतनाय पे    
    
३३७ ३८४। रूपतण्हाय पे सद्दतण्हाय पे गन्धतण्हाय पे रसतण्हाय पे   
फोट्ठब्बतण्हाय पे धम्मतण्हाय पे    
    
३८५ ४३२। रूपवितक्के पे सद्दवितक्के पे गन्धवितक्के पे रसवितक्के पे   
फोट्ठब्बवितक्के पे धम्मवितक्के पे    
    
४३३ ४८०। रूपविचारे पे सद्दविचारे पे गन्धविचारे पे रसविचारे पे   
फोट्ठब्बविचारे पे धम्मविचारे पे   
    
[ब्ज्त् पगे ४९८] [\x ४९८।]       
    
४८१ ५२०। रूपक्खन्धे पे वेदनाक्खन्धे पे सञ्ञाक्खन्धे पे सङ्खारक्खन्धे   
पे विञ्ञाणक्खन्धे अनिच्चानुपस्सी विहरति। पे दुक्खानपस्सी विहरति पे   
अनत्तानुपस्सी विहरति पे खयानुपस्सी विहरति पे वयानुपस्सी विहरति पे   
विरागानुपस्सी विहरति पे निरोधानुपस्सी विहरति पे पटिनिस्सग्गानुपस्सी विहरति।  
    
आहुनेय्यवग्गो * 

* यथा ऽ चक्खुस्मिं अनिच्चानुपस्सी विहरति ऽ इच्चादिवसेन ऽ चक्खुं ऽ निस्साय अट्ठसुत्तानि  
होन्ति। तथेव सोतादी चतुसट्ठिपदेसु एकेकं निस्साय पि अनिच्च दुक्ख अनत्त खय   
वय विराग निरोध पटिनिस्सग्ग अनुपस्सना वसेन अट्ठट्ठसुत्तानि लब्भन्ति। तस्मा  
इमस्मिं वग्गे वीसत्यधिक पञ्चसतसुत्तानि होन्ति।  
    
[प्त्स् पगे १४८] [\क़् १४८।]        
[ब्ज्त् पगे ५००] [\x ५००।]       
    
रागादिपेय्यालसुत्तानि  
    
१ ५१०।  
(रागादिपेय्याल सुत्तानि )  
    
(सावत्थिनिदानं)  
    
१। रागस्स भिक्खवे अभिञ्ञाय सत्तधम्मा भावेतब्बा। कतमे सत्त:  
सतिसम्बोज्झङ्गो उपेक्खासम्बोज्झङ्गो।  
रागस्स भिक्खवे अभिञ्ञाय इमे सत्तधम्मा भावेतब्बा।  
    
२। रागस्स भिक्खवे अभिञ्ञाय सत्तधम्मा भावेतब्बा। कतमे सत्त:   
अनिच्चसञ्ञा, अनत्तसञ्ञा, असुभसञ्ञा, आदीनवसञ्ञा, पहानसञ्ञा, विरागसञ्ञा,  
निरोधसञ्ञा,  
रागस्स भिक्खवे अभिञ्ञाय इमे सत्तधम्मा भावेतब्बा।  
    
३। रागस्स भिक्खवे अभिञ्ञाय सत्तधम्मा भावेतब्बा। कतमे सत्त :  
असुभसञ्ञा, मरणसञ्ञा, आहारे पटिक्कूलसञ्ञा, सब्बलोके अनभिरतसञ्ञा, अनिच्चसञ्ञा,  
अनिच्चे दुक्खसञ्ञा, दुक्खे अनत्तसञ्ञा,   
रागस्स भिक्खवे अभिञ्ञाय इमे सत्तधम्मा भावेतब्बा।  
    
४ ३०। रागस्स भिक्खवे, परिञ्ञाय सत्तधम्मा भावेतब्बा पे ( रागस्स भिक्खकवे )  
परिक्खयाय पे पहानाय पे खयाय पे वयाय पे विरागाय पे निरोधाय पे   
चागाय पे पटिनिस्सग्गाय पे इमे सत्तधम्मा भावेतब्बा ऽ ति।   
    
३१ ६०। दोसस्स भिक्खवे अभिञ्ञाय सत्तधम्मा भावेतब्बा पे दोसस्स भिक्खवे  
परिञ्ञाय पे परिक्खयाय पे पहानाय पे खयाय पे वयाय पे विरागाय पे   
निरोधाय पे चागाय पे पटिनिस्सग्गाय पे इमे सत्तधम्मा भावेतब्बा ऽ ति।  
    
६१ ९०। मोहस्स भिक्खवे अभिञ्ञाय सत्तधम्मा भावेतब्बा पे परिञ्ञाय पे   
परिक्खयाय पे पहानाय पे खयाय पे वयाय पे विरागाय पे निरोधाय पे   
चागाय पे पटिनिस्सग्गाय पे इमे सत्तधम्मा भावेतब्बा ऽ ति।  
    
९१ १२०। कोधस्स भिक्खवे अभिञ्ञाय पे    
१२१ २५०। उपनाहस्स भिक्खवे अभिञ्ञाय पे   
    
[ब्ज्त् पगे ५००] [\x ५००।]       
    
१५१ १८०। मक्खस्स भिक्खवे अभिञ्ञाय पे    
१८१ २१०। पलासस्स भिक्खवे अभिञ्ञाय पे    
२११ २४०। इस्साय भिक्खवे अभिञ्ञाय पे    
२४१ २७०। मच्छरियस्स भिक्खवे अभिञ्ञाय पे    
२७१ ३००। मायाय भिक्खवे अभिञ्ञाय पे    
३०१ ३३०। साठेय्यस्स भिक्खवे अभिञ्ञाय पे    
३३१ ३६०। थम्भस्स भिक्खवे अभिञ्ञाय पे ३६१ ३९०। सारम्भस्स भिक्खवे  
अभिञ्ञाय पे    
३९१ ४२०। मानस्स भिक्खवे अभिञ्ञाय पे   
४२१ ४५०। अतिमानस्स भिक्खवे अभिञ्ञाय पे    
४५१ ४८०। मदस्स भिक्खवे अभिञ्ञाय पे    
४८१ ५१०। पमादस्स भिक्खवे अभिञ्ञाय पे परिञ्ञाय पे परिक्खयाय पे पहानाय   
पे खयाय पे वयाय पे विरागाय पे निरोधाय पे चागाय पे पटिनिस्सग्गाय पे   
इमे सत्तधम्मा भावेतब्बा ऽ ति।  
    
रागादिपेय्यालं निट्ठितं*  
    
[प्त्स् पगे १४९] [\क़् १४९।]        
सत्तक निपाते समत्तो  
    
* रागपदतो पट्ठाय पमादपदपरियन्तेसु सत्तरससु पदेसु एकमेकं अभिञ्ञायादी  
दसपदेहि योजेत्वा सत्तधम्मा भावेतब्बा ऽ ति निद्दिट्ठेहि तीहि सत्तबोज्झङ्ग सत्त  
अनिच्चसञ्ञादि सत्त असुभसञ्ञादी सुत्तेहि पच्चेकं घटितानि सब्बसुत्तानि  
दसाधिकपञ्चसतासि होन्ति।  
    
[ब्ज्त् वोल् अ - ५] [\ज़् अ ।] [\w व् ।]      
[ब्ज्त् पगे ००२] [\x २।]       
[प्त्स् वोल् अ - ४] [\ज़् अ ।] [\फ़् इव् ।]      
[प्त्स् पगे १५०] [\क़् १५०।]       
सुत्तन्तपिटके  
    
अङ्गुत्तरनिकायो  
    
पञ्चमो भागो  
    
अट्ठकनिपातो  
    
पठमो पण्णासको  
    
१। मेत्तावग्गो  
    
नमो तस्स भगवतो अरहतो सम्मा सम्बुद्धस्स  
    
८। १। १। १  
    
मेत्तानिसंस सुत्तं  
    
एवं मे सुतं एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
मेत्ताय भिक्खवे चेतोविमुत्तिया आसेविताय भाविताय बहुलीकताय यानीकताय १  
वत्थुकताय अनुट्ठिताय परिचिताय सुसमारद्धाय अट्ठानिसंसा पाटिकङ्खा। कतमे  
अट्ठ:  
    
सुखं सुपति, सुखं पटिबुज्झति, न पापकं सुपिनं पस्सति, मनुस्सानं पियो होति,  
अमनुस्सानं पियो होति, देवता रक्खन्ति, नास्स अग्गि वा विसं वा सत्थं वा कमति, उत्तरिं  
अप्पटिविज्झन्तो ब्रह्मलोकूपगो होति।   
    
मेत्ताय भिक्खवे चेतोविमुत्तिया आसेविताय भाविताय बहुलीकताय यानीकताय १  
वत्थुकताय अनुट्ठिताय परिचिताय सुसमारद्धाय इमे अट्ठानिसंसा पाटिकङ्खाति।   
    
१। यानिकथायमछसं।   
    
[ब्ज्त् पगे ४] [\x ४।]       
    
१। यो च मेत्तं भावयति, अप्पमाणं पतिस्सतो१  
तनू२ संयोजना होन्ति, पस्सतो उपधिक्खयं।   
    
२। एकम्पि [प्त्स् पगे १५१] [\क़् १५१।] चे पाणमदुट्ठचित्तो, मेत्तायति कुसली तेन होति,   
सब्बेव३ पाणे मनसानुकम्पी, पहूतमरियो पकरोति पुञ्ञं।   
    
३। ये सत्तसण्डं पठविं जिनित्वा४, राजीसयो५ यजमानानुपरियगा६,   
सस्समेधं७ पुरिसमेधं, सम्मापासं वाचपेय्यं८ निरग्गऌअं।   
    
४। मेत्तस्स चित्तस्स सुभावितस्स,   
कलम्पि ते नानुभवन्ति सोऌअसिं,   
चन्दप्पभा तारगणाच सब्बे,   
यथा न अग्घन्ति कलम्पि सोऌअसिं।   
    
५। यो न हन्ति न घातेति, न जिनाति न जापये,   
मेत्तं सो सब्बभूतानं, वेरं तस्स न केनचीति।   
    
८। १। १। २  
    
आदिब्रह्मचरियपञ्ञा सुत्तं  
    
(सावत्थिनिदानं)  
    
अट्ठिमे भिक्खवे, हेतु अट्ठ पच्चया आदिब्रह्मचरियिकाय पञ्ञाय अप्पटिलद्धाय  
पटिलाभाय, पटिलद्धाय भिय्योभावाय वेपुल्लाय भावनाय पारिपूरिया संवत्तन्ति।  
कतमे अट्ठ।   
    
१। इध भिक्खवे, भिक्खु सत्थारं उपनिस्साय विहरति, अञ्ञतरं वा गरुट्ठानियं  
सब्रह्मचारिं यत्थस्स तिब्बं हिरोत्तप्पं पच्चुपट्ठितं होति पेमञ्च गारवो च, अयं  
भिक्खवे, पठमो हेतु पठमो पच्चयो आदिब्रह्मचरियिकाय पञ्ञाय अप्पटिलद्धाय  
पटिलाभाय पटिलद्धाय भिय्योभावाय वेपुल्लाय भावनाय पारिपूरिया संवत्तति।   
    
१। पटिस्सतोमछसं।   
२। तनुसीमु।   
३। सब्बे चमछसं।   
४। विजेत्वामछसं।   
५। राजिसयोमछसं।   
६। यजमाना अनुपरियगामछसं।   
७। अस्समेधंसीमु।   
८। वाजपेय्यंस्या, सीमु।   
    
[ब्ज्त् पगे ०६] [\x ६।]       
    
अट्ठकनिपातो  
    
२। सो [प्त्स् पगे १५२] [\क़् १५२।] तं सत्थारं उपनिस्साय विहरति अञ्ञतरं वा  
गरुट्ठानियं सब्रह्मचारिं, यत्थस्स तिब्बं हिरोत्तप्पं पच्चुपट्ठितं होति। पेमञ्च  
गारवो च, ते कालेन कालं उपसङ्कमित्वा परिपुच्छति, परिपञ्हति। इदं भन्ते कथं?  
इमस्स क्वत्थोति२? तस्स ते आयस्मन्तो अविवटं चेव विवरन्ति। अनुत्तानीकतं च  
उत्तानीकरोन्ति। अनेकविहितेसु३ कङ्खाठानीयेसु धम्मेसु कङ्खं पटिविनोदेन्ति। अयं  
भिक्खवे, दुतियो हेतु दुतियो पच्चयो आदिब्रह्मचरियिकाय पञ्ञाय अप्पटिलद्धाय  
पटिलाभाय पटिलद्धाय भिय्योभावाय वेपुल्लाय भावनाय पारिपूरिया संवत्तति।   
    
३। सो तं धम्मं सुत्वा द्वयेन वूपकासेन सम्पादेति, कायवूपकासेन च  
चित्तवूपकासेन च। अयं भिक्खवे, ततियो हेतु ततियो पच्चयो आदिब्रह्मचरियिकाय  
पञ्ञाय अप्पटिलद्धाय पटिलाभाय पटिलद्धाय भिय्योभावाय वेपुल्लाय भावनाय  
पारिपूरिया संवत्तति।   
    
४। सीलवा च होति पातिमोक्खसंवरसंवुतो विहरति, आचारगोचरसम्पन्नो अणुमत्तेसु  
वज्जेसु भयदस्सावी समादाय सिक्खति सिक्खापदेसु। अयं भिक्खवे, चतुत्थो हेतु  
चतुत्थो पच्चयो आदिब्रह्मचरियिकाय पञ्ञाय अप्पटिलद्धाय पटिलाभाय पटिलद्धाय  
भिय्योभावाय वेपुल्लाय भावनाय पारिपूरिया संवत्तति।   
    
५। बहुस्सुतो होति सुतधरो सुतसन्निचयो, ये ते धम्मा आदिकल्याणा मज्झेकल्याणा  
परियोसानकल्याणा सात्थं सव्यञ्जनं केवलपरिपुण्णं परिसुद्धं ब्रह्मचरियं  
अभिवदन्ति, तथारूपस्स धम्मा बहुस्सुता होन्ति। धता४ वचसा परिचिता  
मनसानुपेक्खिता दिट्ठिया सुप्पटिविद्धा। अयं भिक्खवे, पञ्चमो हेतु पञ्चमो  
पच्चयो आदिब्रह्मचरियिकाय पञ्ञाय अप्पटिलद्धाय पटिलाभाय पटिलद्धाय  
भिय्योभावाय वेपुल्लाय भावनाय पारिपूरिया संवत्तति।   
    
६। आरद्धविरियो [प्त्स् पगे १५३] [\क़् १५३।] विहरति अकुसलानं धम्मानं पहानाय  
कुसलानं धम्मानं उपसम्पदाय थामवा दऌहपरक्कमो अनिक्खित्तधुरो कुसलेसु  
धम्मेसु। अयं भिक्खवे, छट्ठो हेतु छट्ठो पच्चयो आदिब्रह्मचरियिकाय पञ्ञाय  
अप्पटिलद्धाय पटिलाभाय पटिलद्धाय भिय्योभावाय वेपुल्लाय भावनाय पारिपूरिया  
संवत्तति।   
१। विहरन्तोमछसं।   
२। को अत्थोतिमछसं।   
३। अनेकविहितेसु चमछसं।   
४। धातामछसं  
    
[ब्ज्त् पगे ८] [\x ८।]       
    
अट्ठकनिपातो  
    
७। सङ्घगतो खो पन अनानाकथिको होति, अतिरच्छानकथिको होति, सामं वा धम्मं  
भासति, परं वा अज्झेसति, अरियं वा तुण्हीभावं नातिमञ्ञति। अयं भिक्खवे, सत्तमो  
हेतु सत्तमो पच्चयो आदिब्रह्मचरियिकाय पञ्ञाय अप्पटिलद्धाय पटिलाभाय  
पटिलद्धाय भिय्योभावाय वेपुल्लाय भावनाय पारिपूरिया संवत्तति।   
    
८। पञ्चसु खो पन उपादानक्खन्धेसु उदयब्बयानुपस्सी विहरति "इति रूपं, इति रूपस्स  
समुदयो, इति रूपस्स अत्थगमो१, इति वेदना, इति वेदनाय समुदयो, इति वेदनाय  
अत्थगमो१, इति सञ्ञा इति सञ्ञाय समुदयो, इति सञ्ञाय अत्थगमो, इति सङ्खारा, इति  
सङ्खारानं समुदयो इति सङ्खारानं अत्थगमो, इति विञ्ञाणं, इति विञ्ञाणस्स समुदयो,  
विञ्ञाणस्स अत्थगमोऽति। अयं भिक्खवे, अट्ठमो हेतु अट्ठमो पच्चयो  
आदिब्रह्मचरियिकाय पञ्ञाय अप्पटिलद्धाय पटिलाभाय पटिलद्धाय भिय्योभावाय  
वेपुल्लाय भावनाय पारिपूरिया संवत्तति।   
    
तमेनं सब्रह्मचारी एवं सम्भावयन्ति२: "अयं खो आयस्मा सत्थारं उपनिस्साय  
विहरति, अञ्ञतरं वा गरुट्ठानियं सब्रह्मचारिं, यत्थस्स तिब्बं हिरोत्तप्पं  
पच्चुपट्ठितं होति पेमञ्च गारवो च। अद्धा अयमायस्मा जानं जानाति पस्सं पस्सती"ति।  
अयम्पि धम्मो पियत्ताय गरुत्ताय भावनाय सामञ्ञाय एकीभावाय संवत्तति।   
    
तं खो पनायमायस्मा सत्थारं उपनिस्साय विहरन्तो अञ्ञतरं वा गरुट्ठानियं  
सब्रह्मचारिं यत्थस्स तिब्बं हिरोत्तप्पं पच्चुपट्ठितं होति पेमञ्च [प्त्स् पगे १५४]  
[\क़् १५४।] गारवो च, ते३ कालेन कालं उपसङ्कमित्वा परिपुच्छति परिपञ्हति: इदं  
भन्ते कथं? इमस्स क्वत्थोति४?"  
    
तस्स ते आयस्मन्तो अविवटं चेव विवरन्ति, अनुत्तानीकतञ्च उत्तानीकरोन्ति। अनेकविहितेसु  
च कङ्खाठानियेसु धम्मेसु कङ्खं पटिविनोदेन्ति अद्धा अयमायस्मा जानं जानाति  
पस्सं पस्सतीति। अयम्पि धम्मो पियत्ताय गरुत्ताय भावनाय सामञ्ञाय एकीभावाय  
संवत्तति।   
    
१। अत्थङ्गमो मछसं  
२। सम्भावेन्ति मछसं  
३। सो सीमु।   
४। को अत्थे मछसं  
    
[ब्ज्त् पगे १०] [\x १०।]       
    
८। १। १। २  
    
"तं खो पनायमायस्मा धम्मं सुत्वा द्वयेन वूपकासेन सम्पादेति कायवूपकासेन  
च चित्तवूपकासेन च: अद्धा अयमायस्मा जानं जानाति पस्सं पस्सती"ति। अयम्पि धम्मो  
पियत्ताय गरुत्ताय भावनाय सामञ्ञाय एकीभावाय संवत्तति।   
    
"सीलवा खो पन अयमायस्मा पातिमोक्खसंवरसंवुतो विहरति। आचारगोचरसम्पन्नो  
अणुमत्तेसु वज्जेसु भयदस्सावी समादाय सिक्खति सिक्खापदेसु। अद्धा अयमायस्मा  
जानं जानाति पस्सं पस्सती"ति। अयम्पि धम्मो पियत्ताय गरुत्ताय भावनाय सामञ्ञाय  
एकीभावाय संवत्तति।   
    
"बहुस्सुतो खो पन अयमायस्मा सुतधरो सुतसन्निचयो ये ते धम्मा आदिकल्याणा  
मज्झेकल्याणा परियोसानकल्याणा सात्थं सब्यञ्जनं केवलपरिपुण्णं परिसुद्धं  
ब्रह्मचरियं अभिवदन्ति, तथा रूपस्स धम्मा बहुस्सुता होन्ति। धता१ वचसा परिचिता  
मनसानुपेक्खिता दिट्ठिया सुप्पटिविद्धा, अद्धा अयमायस्मा जानं जानाति, पस्सं  
पस्सती"ति। अयम्पि धम्मो पियत्ताय गरुत्ताय भावनाय सामञ्ञाय एकीभावाय  
संवत्तति।   
    
"आरद्धविरियो खो पन अयमायस्मा विहरति। अकुसलानं धम्मानं पहानाय,  
कुसलानं धम्मानं उपसम्पदाय, थामवा दऌहपरक्कमो अनिक्खित्तधुरो कुसलेसु  
धम्मेसु, अद्धा अयमायस्मा जानं जानाति पस्सं पस्सती"ति। अयम्पि धम्मो पियत्ताय  
गरुत्ताय भावनाय सामञ्ञाय एकीभावाय संवत्तति।   
    
"सङ्घगतो [प्त्स् पगे १५५] [\क़् १५५।] खो पन अयमायस्मा अनानाकथिको होति  
अतिरच्छानकथिको, सामं वा धम्मं भासति, परं वा अज्झेसति, अरियं वा तुण्हीभावं  
नातिमञ्ञति। अद्धा अयमायस्मा जानं जानाति पस्सं पस्सती"ति। अयम्पि धम्मो पियत्ताय  
गरुत्ताय भावनाय सामञ्ञाय एकीभावाय संवत्तति।   
    
१। धातामछसं  
[ब्ज्त् पगे १२] [\x १२।]       
    
(८। १। १। ३)  
    
"पञ्चसु खो पन अयमायस्मा उपादानक्खन्धेसु उदयब्बयानुपस्सी विहरति; इति  
रूपं, इति रूपस्स समुदयो, इति रूपस्स अत्थगमो, इति वेदना, इति वेदनाय समुदयो, इति  
वेदनाय अत्थगमो, इति सञ्ञा, इति सञ्ञाय समुदयो, इति सञ्ञाय अत्थगमो, इति सङ्खारा,  
इति सङ्खारानं समुदयो, इति सङ्खारानं अत्थगमो, इति विञ्ञाणं, इति विञ्ञाणस्स  
समुदयो, इति विञ्ञाणस्स अत्थगमोति, अद्धा अयमायस्मा जानं जानाति, पस्सं पस्सती"ति।  
अयम्पि धम्मो पियत्ताय गरुत्ताय भावनाय सामञ्ञाय एकीभावाय संवत्ततीति।   
    
इमे खो भिक्खवे, अट्ठ हेतु अट्ठ पच्चया आदिब्रह्मचरियिकाय पञ्ञाय  
अप्पटिलद्धाय पटिलाभाय पटिलद्धाय भिय्योभावाय वेपुल्लाय भावनाय पारिपूरिया  
संवत्तन्तीति।   
    
८। १। १। ३  
    
पठमपिय सुत्तं  
    
(सावत्थिनिदानं)  
    
अट्ठहि भिक्खवे, धम्मेहि समन्नागतो भिक्खु सब्रह्मचारीनं अप्पियो च होति,  
अमनापो च अगरु च अभावनीयो च। कतमेहि अट्ठहि:  
    
इध [प्त्स् पगे १५६] [\क़् १५६।] भिक्खवे, भिक्खु अप्पियपसंसी च होति। पियगरही च  
लाभकामो च सक्कारकामो च अहिरिको च अनोत्तप्पी च पापिच्छो च मिच्छादिट्ठी च। इमेहि  
खो भिक्खवे, अट्ठहि धम्मेहि समन्नागतो भिक्खु सब्रह्मचारीनं अप्पियो च होति  
अमनापो च अगरु च अभावनीयो च।   
    
अट्ठहि भिक्खवे, धम्मेहि समन्नागतो भिक्खु सब्रह्मचारीनं पियो च होति  
मनापो च गरु च भावनीयो च। कतमेहि अट्ठहि:  
    
इध भिक्खवे भिक्खु न अप्पियपसंसी च होति न पियगरही च न लाभकामो च न  
सक्कारकामो च, हिरिमा च होति ओत्तप्पी च अप्पिच्छो च सम्मादिट्ठी च। इमेहि खो  
भिक्खवे, अट्ठहि धम्मेहि समन्नागतो भिक्खु सब्रह्मचारीनं पियो च होति,  
मनापो च गरु च भावनीयो चाति।   
    
[ब्ज्त् पगे १४] [\x १४।]       
    
८। १। १। ४  
    
दुतियपिय सुत्तं   
(सावत्थिनिदानं)  
    
अट्ठहि भिक्खवे धम्मेहि समन्नागतो भिक्खु सब्रह्मचारिनं अप्पियो च होति  
अमनापो च अगरु च अभावनीयो च कतमेहि अट्ठहि:  
    
इध भिक्खवे, भिक्खु लाभकामो च होति। सक्कारकामो च अनवञ्ञत्तिकामो च अकालञ्ञू  
च अमत्तञ्ञू च असुचि च बहुभाणी च अक्कोसकपरिभासको च सब्रह्मचारीनं।   
    
इमेहि खो भिक्खवे, अट्ठहि धम्मेहि समन्नागतो भिक्खु सब्रह्मचारीनं अप्पियो च  
होति अमनापो च अगरु च अभावनीयो च।   
    
अट्ठहि भिक्खवे, धम्मेहि समन्नागतो भिक्खु सब्रह्मचारीनं पियो च होति  
मनापो च गरु च भावनीयो च। कतमेहि अट्ठहि:  
    
इध भिक्खवे भिक्खु न लाभकामो च होति। न सक्कारकामो च न अनवञ्ञत्तिकामो च  
कालञ्ञू च मत्तञ्ञू च सुचि च न बहुभाणी च न अक्कोसकपरिभासको च  
सब्रह्मचारीनं।   
    
इमेहि खो भिक्खवे, अट्ठहि धम्मेहि समन्नागतो भिक्खु सब्रह्मचारिनं पियो च  
होति। मनापो च गरु च भावनीयो चाति।   
    
८। १। १। ५  
    
पठमलोकधम्म सुत्तं  
    
(सावत्थिनिदानं)  
    
अट्ठिमे भिक्खवे, लोक धम्मा लोकं अनुपरिवत्तन्ति, लोको च अट्ठलोकधम्मे  
अनुपरिवत्तति। कतमे अट्ठ:  
    
लाभो [प्त्स् पगे १५७] [\क़् १५७।] च अलाभो च अयसो च यसो च निन्दा च पसंसा च  
सुखं च दुक्खं च, इमे खो भिक्खवे अट्ठलोकधम्मा लोकं अनुपरिवत्तन्ति, लोको  
च इमे अट्ठलोकधम्मे अनुपरिवत्ततीति।   
    
[ब्ज्त् पगे १६] [\x १६।]       
    
अट्ठकनिपातो  
    
(८। १। १। ६)  
    
१। लाभो अलाभो *अयसो यसो च  
निन्दा पसंसा च सुखं च दुक्खं,   
एते अनिच्चा मनुजेसु धम्मा  
असस्सता विपरीनामधम्मा  
    
२। एते च ञत्वा सतिमा सुमेधो  
अवेक्खती विपरिनामधम्मे,   
इट्ठस्स धम्मा न मथेन्ति चित्तं  
अनिट्ठतो नो पटिघातमेति।   
    
३। तस्सानुरोधा अथवा विरोधा  
विधूपिता अत्थगता न सन्ति,   
पदञ्च ञत्वा विरजं असोकं  
सम्मप्पजानाति भवस्स पारगूति।   
    
८। १। १। ६  
    
दुतियलोकधम्म सुत्तं  
    
(सावत्थिनिदानं)  
    
अट्ठिमे भिक्खवे, लोकधम्मा लोकं अनुपरिवत्तन्ति, लोको च अट्ठ लोकधम्मे  
अनुपरिवत्तति। कतमे अट्ठ:  
    
लाभो च अलाभो च यसो च अयसो च निन्दा च पसंसा च सुखं च दुक्खं च, इमे खो  
भिक्खवे, अट्ठलोकधम्मा लोकं अनुपरिवत्तन्ति। लोको च इमे अट्ठलोकधम्मे  
अनुपरिवत्तति।   
    
अस्सुतवतो भिक्खवे, पुथुज्जनस्स उप्पज्जति लाभोपि अलाभोपि यसोपि अयसोपि निन्दापि  
पसंसापि सुखम्पि दुक्खम्पि।   
    
सुतवतोपि खो भिक्खवे, अरियसावकस्स उप्पज्जति लाभोपि अलाभोपि, यसोपि अयसोपि निन्दापि  
पसंसापि सुखम्पि दुक्खम्पि।   
    
तत्र भिक्खवे, को विसेसो [प्त्स् पगे १५८] [\क़् १५८।] को अधिप्पयासो१ किं नानाकरणं२  
सुतवतो अरियसावकस्स अस्सुतवता पुथुज्जनेनाति:  
    
भगवम्मूलका नो भन्ते धम्मा, भगवन्तेत्तिका, भगवम्पटिसरणा। साधु वत  
भन्ते, भगवन्तंयेव पटिभातु एतस्स भासितस्स अत्थो, भगवतो सुत्वा भिक्खू  
धारेस्सन्तीति। 

१। अधिप्पायो[प्त्स्] सीमु। मछसं  
अधिप्पायसोस्या।   
    
२। नाना कारणंसीमु।   
*यसायसोचमछसं  
    
[ब्ज्त् पगे १८] [\x १८।]       
    
अट्ठकनिपातो  
    
तेन हि भिक्खवे, सुणाथ साधुकं मनसि करोथ, भासिस्सामीति।   
    
एवं भन्तेति खो ते भिक्खू भगवतो पच्चस्सोसुं। भगवा एतदवोच:  
    
३ अस्सुतवतो भिक्खवे, पुथुज्जनस्स उप्पज्जति लाभो, सो न इति पटिसञ्चिक्खति: उप्पन्नो  
खो मे अयं लाभो, सो च खो अनिच्चो दुक्खो विपरिनामधम्मोति, यथाभूतं  
नप्पजानाति। उप्पज्जति अलाभो, सो न इति पटिसञ्चिक्खति: उप्पन्नो खो मे अयं अलाभो, सो च  
खो अनिच्चो दुक्खो विपरिनामधम्मोति, यथाभूतं नप्पजानाति। उप्पज्जति यसो, सो न इति  
पटिसञ्चिक्खति: उप्पन्नो खो मे अयं यसो, सो च खो अनिच्चो दुक्खो  
विपरिनामधम्मोति, यथाभूतं नप्पजानाति। उप्पज्जति अयसो, सो न इति पटिसञ्चिक्खति:  
उप्पन्नो खो मे अयं अयसो, सो च खो अनिच्चो दुक्खो विपरिनामधम्मोति, यथाभूतं  
नप्पजानाति। उप्पज्जति निन्दा सो न इति पटिसञ्चिक्खति: उप्पन्ना खो मे अयं निन्दा, सा च  
खो अनिच्चा दुक्खा विपरिनामधम्माति, यथाभूतं नप्पजानाति। उप्पज्जति पसंसा सो न  
इतिपटिसञ्चिक्खति: उप्पन्ना खो मे अयं पसंसा, सा च खो अनिच्चा दुक्खा  
विपरिनामधम्माति, यथाभूतं नप्पजानाति। उप्पज्जति सुखं, सो न इति पटिसञ्चिक्खति:  
उप्पन्नं खो मे इदं सुखं, तं च खो अनिच्चं दुक्खं विपरिनामधम्मन्ति,  
यथाभूतं नप्पजानाति। उप्पज्जति दुक्खं, सो न इतिपटिसञ्चिक्खति उप्पन्नं खो मे  
इदं दुक्खं, तं च खो अनिच्चं दुक्खं विपरिनामधम्मन्ति। यथाभूतं  
नप्पजानाति।   
    
तस्स लाभोपि चित्तं परियादाय तिट्ठति, अलोभो पि चित्तं परियादाय तिट्ठति, यसोपि चित्तं  
परियादाय तिट्ठति, अयसोपि चित्तं परियादाय तिट्ठति, निन्दा पि चित्तं परियादाय तिट्ठति,  
पसंसापि चित्तं परियादाय तिट्ठति। सुखम्पि चित्तं परियादाय तिट्ठति, दुक्खम्पि चित्तं  
परियादाय तिट्ठति। सो उप्पन्तं लाभं अनुरुज्झति अलाभे पटिविरुज्झति। उप्पन्तं यसं  
अनुरुज्झति अयसे पटिविरुज्झति उप्पन्नं पसंसं अनुरुज्झति निन्दाय पटिविरुज्झति।  
उप्पन्नं सुखं अनुरुज्झति। दुक्खे पटिविरुज्झति सो एवं अनुरोधविरोधसमापन्नो  
न परिमुच्चति, जातिया जराय मरणेन सोकेहि परिदेवेहि दुक्खेहि दोमनस्सेहि उपायासेहि,  
न परिमुच्चति दुक्खस्माति वदामि।   
    
४। सुतवतो च खो भिक्खवे, अरियसावकस्स उप्पज्जति लाभो। सो इति पटिसञ्चिक्खति; उप्पन्तो  
खो मे अयं लाभो सो च खो अनिच्चो दुक्खो विपरिनामधम्मोति यथाभूतं पजानाति।  
उप्पज्जति अलाभो। सो इति पटिसञ्चिक्खति उप्पन्तो खो मे अयं अलाभो सो च खो अनिच्चो  
दुक्खो विपरिनामधम्मोति यथाभूतं पजानाति। उप्पज्जति यसो। [प्त्स् पगे १५९] [\क़् १५९।]   
    सो इति पटिसञ्चिक्खति उप्पन्तो खो मे अयं यसो। सो च खो अनिच्चो दुक्खो  
विपरिनामधम्मोति यथाभूतं पजानाति। उप्पज्जति अयसो। सो इति पटिसञ्चिक्खति उप्पन्नो  
खो मे अयं अयसो। सो च खो अनिच्चो दुक्खो विपरिनामधम्मोति यथाभूतं पजानाति।  
उप्पज्जति निन्दा। सो इति पटिसञ्चिक्खति उप्पन्ता खो मे अयं निन्दा। सा च खो अनिच्चा दुक्खा  
विपरिनामधम्माति यथाभूतं पजानाति। उप्पज्जति पसंसा। सो इति पटिसञ्चिक्खति उप्पन्ता  
खो मे अयं पसंसा। सा च खो अनिच्चा दुक्खा विपरिनामधम्माति यथाभूतं पजानाति।  
उप्पज्जति सुखं। सो इति पटिसञ्चिक्खति उप्पन्तं खो मे इदं सुखं। तं च खो अनिच्चं  
दुक्खं विपरिनामधम्मन्ति यथाभूतं पजानाति। उप्पज्जति दुक्खं। सो इति  
पटिसञ्चिक्खति:  
    
[ब्ज्त् पगे २०] [\x २०।]       
    
उप्पन्नं खो मे इदं दुक्खं। तञ्च खो अनिच्चं दुक्खं विपरिनामधम्मन्ति  
यथाभूतं पजानाति। तस्स लाभोऽपि चित्तं न परियादाय तिट्ठति, अलोभोऽपि चित्तं न  
परियादाय तिट्ठति, यसोऽपि चित्तं न परियादाय तिट्ठति, अयसोऽपि चित्तं न परियादाय  
तिट्ठति, निन्दाऽपि चित्तं न परियादाय तिट्ठति, पसंसाऽपि चित्तं न परियादाय तिट्ठति,  
सुखम्पि चित्तं न परियादाय तिट्ठति, दुक्खम्पि चित्तं न परियादाय तिट्ठति। सो  
उप्पन्नं लाभं नानुरुज्झति, अलाभे नप्पटिविरुज्झति। उप्पन्नं यसं नानुरुज्झति,  
अयसे नप्पटिविरुज्झति। उप्पन्नं पसंसं नानुरुज्झति, निन्दाय नप्पटिविरुज्झति।  
उप्पन्नं सुखं नानुरुज्झति, दुक्खे नप्पटिविरुज्झति। सो एवं  
अनुरोधविरोधविप्पहीनो परिमुच्चति जातिया जराय मरणेन सोकेहि परिदेवेहि दुक्खेहि  
दोमनस्सेहि उपायासेहि। परिमुच्चति दुक्खस्माति वदामि।   
    
अयं खो भिक्खवे, विसेसो अयं अधिप्पयासो१ इदं नानाकरणं२ सुतवतो अरियसावकस्स  
अस्सुतवता पुथुज्जनेनाति।   
    
१। लाभो अलाभो अयसो यसो च  
निन्दा पसंसा च सुखञ्च३ दुक्खं,   
एते अनिच्चा मनुजेसु धम्मा  
असस्सता विपरीनामधम्मा।   
    
२। एते च ञत्वा सतिमा सुमेधो  
अवेक्खति विपरीनामधम्मे  
इट्ठस्स धम्मा न मथेन्ति चित्तं  
अनिट्ठतो नो पटिघातमेति।   
    
३। तस्सानुरोधा [प्त्स् पगे १६०] [\क़् १६०।] अथवा विरोधा  
विधूपिता अत्थगता न सन्ति,   
पदञ्च ञत्वा विरजं असोकं  
सम्मप्पजानाति भवस्सपारगूति।   
    
८। १। १। ७  
    
देवदत्तविपत्ति सुत्तं  
    
एकं समयं भगवा राजगहे विहरति गिज्झकूटे पब्बते अचिरपक्कन्ते देवदत्ते। तत्र  
खो भगवा देवदत्तं आरब्भ भिक्खू आमन्तेसि:  
    
१। अधिप्पायसो स्या।   
२। नानाकारणं सीमु।   
३। सुखं दुक्खञ्च मछसं  
    
[ब्ज्त् पगे २२] [\x २२।]       
    
साधु भिक्खवे, भिक्खु कालेन कालं अत्तविपत्तिं पच्चवेक्खिता होति, साधु भिक्खवे,  
भिक्खु कालेन कालं परविपत्तिं पच्चवेक्खिता होति, साधु भिक्खवे, भिक्खु कालेन  
कालं अत्तसम्पत्तिं पच्चवेक्खिता होति, साधु भिक्खवे, भिक्खु कालेन कालं  
परसम्पत्तिं पच्चवेक्खिता होति, अट्ठहि भिक्खवे, असद्धम्मेहि अभिभुतो  
परियादिन्नचित्तो देवदत्तो आपायिको नेरयिको कप्पट्ठो अतेकिच्छो। कतमेहि अट्ठहि।   
    
लाभेन भिक्खवे, अभिभूतो परियादिन्नचित्तो देवदत्तो आपायिको नेरयिको कप्पट्ठो  
अतेकिच्छो। अलाभेन भिक्खवे अभिभूतो परियादिन्नचित्तो देवदत्तो आपायिको नेरयिको  
कप्पट्ठो अतेकिच्छो। यसेन भिक्खवे, अभिभूतो परियादिन्नचित्तो देवदत्तो आपायिको  
नेरयिको कप्पट्ठो अतेकिच्छो। अयसेन भिक्खवे, अभिभूतो परियादिन्नचित्तो देवदत्तो  
आपायिको नेरयिको कप्पट्ठो अतेकिच्छो। सक्कारेन भिक्खवे, अभिभूतो परियादिन्नचित्तो  
देवदत्तो आपायिको नेरयिको कप्पट्ठो अतेकिच्छो। असक्कारेन भिक्खवे, अभिभूतो  
परियादिन्नचित्तो देवदत्तो आपायिको नेरयिको कप्पट्ठो अतेकिच्छो। पापिच्छताय भिक्खवे,  
अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो। पापमित्तताय  
भिक्खवे, अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो।   
    
इमेहि खो भिक्खवे, अट्ठहि असद्धम्मेहि अभिभूतो परियादिन्नचित्तो देवदत्तो आपायिको  
नेरयिको कप्पट्ठो, अतेकिच्छो।   
    
साधु भिक्खवे भिक्खु उप्पन्नं लाभं अभिभुय्य अभिभुय्य विहरेय्य। उप्पन्नं  
अलाभं अभिभुय्य अभिभुय्य विहरेय्य। उप्पन्नं यसं अभिभुय्य अभिभुय्य  
विहरेय्य। उप्पन्नं अयसं अभिभुय्य अभिभुय्य विहरेय्य। उप्पन्नं सक्कारं  
अभिभुय्य अभिभुय्य विहरेय्य। उप्पन्नं [प्त्स् पगे १६१] [\क़् १६१।] असक्कारं  
अभिभुय्य अभिभुय्य विहरेय्य। उप्पन्नं पापिच्छतं अभिभुय्य अभिभुय्य  
विहरेय्य। उप्पन्नं पापमित्ततं अभिभुय्य अभिभुय्य विहरेय्य।   
    
किञ्च भिक्खवे, भिक्खु अत्थवसं पटिच्च उप्पन्नं लाभं अभिभुय्य अभिभुय्य  
विहरेय्य, यं हिस्स भिक्खवे उप्पन्नं लाभं अनभिभुय्य विहरतो उप्पज्जेय्युं आसवा  
विघातपरिऌआहा। उप्पन्नं लाभं अभिभुय्य विहरतो एवंस ते आसवा विघातपरिऌआहा न  
होन्ति।   
    
यं हिस्स भिक्खवे उप्पन्नं अलाभं अनभिभुय्य विहरतो उप्पज्जेय्युं आसवा  
विघातपरिऌआहा। उप्पन्नं अलाभं अभिभुय्य विहरतो एवंस ते आसवा विघातपरिऌआहा  
न होन्ति। यं हिस्स भिक्खवे उप्पन्नं यसं अनभिभुय्य विहरतो उप्पज्जेय्युं आसवा  
विघातपरिऌआहा। उप्पन्नं यसं अभिभुय्य विहरतो एवंस ते आसवा विघातपरिऌआहा न  
होन्ति। यं हिस्स भिक्खवे उप्पन्नं अयसं अनभिभुय्य विहरतो उप्पज्जेय्युं आसवा  
विघातपरिऌआहा। उप्पन्नं अयसं अभिभुय्य विहरतो एवंस ते आसवा विघातपरिऌआहा न  
होन्ति। यं हिस्स भिक्खवे उप्पन्नं सक्कारं अनभिभुय्य विहरतो उप्पज्जेय्युं आसावा  
विघातपरिऌआहा। उप्पन्नं सक्कारं अभिभुय्य विहरतो एवंस ते आसवा विघातपरिऌआहा  
न होन्ति। यं हिस्स भिक्खवे उप्पन्नं असक्कारं अनभिभुय्य विहरतो उप्पज्जेय्युं  
आसवा विघातपरिऌआहा। उप्पन्नं असक्कारं अभिभुय्य विहरतो एवंस ते आसवा  
विघातपरिऌआहा न होन्ति। यं हिस्स भिक्खवे उप्पन्नं पापिच्छतं अनभिभुय्य  
विहरतो उप्पज्जेय्यु आसवा विघातपरिऌआहा। उप्पन्नं पापिच्छतं अभिभुय्य विहरतो  
एवंस ते आसवा विघातपरिऌआहा न होन्ति। यं हिस्स भिक्खवे उप्पन्नं पापमित्ततं  
अनभिभुय्य विहरतो उप्पज्जेय्युं आसावा विघातपरिऌआहा। उप्पन्नं पापमित्ततं  
अभिभुय्य विहरतो एवंस ते आसवा विघातपरिऌआहा न होन्ति।   
    
[ब्ज्त् पगे २४] [\x २४।]       
इदं खो भिक्खवे, भिक्खु अत्थवसं पटिच्च उप्पन्नं लाभं अभिभुय्य अभिभुय्य  
विहरेय्य, उप्पन्नं अलाभं अभिभुय्य अभिभुय्य विहरेय्य, उप्पन्नं यसं  
अभिभुय्य अभिभुय्य विहरेय्य, उप्पन्नं अयसं अभिभुय्य अभिभुय्य विहरेय्य,  
उप्पन्नं सक्कारं अभिभुय्य अभिभुय्य विहरेय्य, उप्पन्नं असक्कारं अभिभुय्य  
अभिभुय्य विहरेय्य, उप्पन्नं पापिच्छतं अभिभुय्य अभिभुय्य विहरेय्य, उप्पन्नं  
पापमित्ततं अभिभुय्य अभिभुय्य विहरेय्य, तस्मातिह भिक्खवे एवं सिक्खितब्बं:  
उप्पन्नं लाभं अभिभुय्य अभिभुय्य विहरिस्साम। उप्पन्नं अलाभं अभिभुय्य  
अभिभुय्य विहरिस्साम। उप्पन्नं यसं अभिभुय्य अभिभुय्य विहरिस्साम। उप्पन्नं  
अयसं अभिभुय्य अभिभुय्य विहरिस्साम। उप्पन्नं सक्कारं अभिभुय्य अभिभुय्य  
विहरिस्साम। उप्पन्नं असक्कारं अभिभुय्य अभिभुय्य विहरिस्साम। उप्पन्नं  
पापिच्छतं अभिभुय्य अभिभुय्य विहरिस्साम। उप्पन्नं पापमित्ततं अभिभुय्य  
अभिभुय्य विहरिस्सामाति। एवं हि वो भिक्खवे, सिक्खितब्बन्ति।   
    
८। १। १। ८  
    
उत्तर सुत्तं  
    
एकं [प्त्स् पगे १६२] [\क़् १६२।] समयं आयस्मा उत्तरो महिसवत्थुस्मिं विहरति  
सङ्खेय्यके पब्बते धवजालिकायं१। तत्र खो आयस्मा उत्तरो भिक्खू आमन्तेसि  
भिक्खवोति। भदन्तेति ते भिक्खू आयस्मतो उत्तरस्स पच्चस्सोसुं। आयस्मा उत्तरो  
एतदवोच:  
    
साधावुसो भिक्खु कालेन कालं अत्तविपत्तिं पच्चवेक्खिता होति, साधावुसो भिक्खु कालेन  
कालं परविपत्तिं पच्चवेक्खिता होति, साधावुसो भिक्खु कालेन कालं अत्तसम्पत्तिं  
पच्चवेक्खिता होति, साधावुसो भिक्खु कालेन कालं परसम्पत्तिं पच्चवेक्खिता होतीति।   
    
तेन खो पन समयेन वेस्सवणो महाराजा उत्तराय दिसाय दक्खिणं दिसं गच्छति  
केनचिदेव करणीयेन। अस्सोसि खो वेस्सवणो महाराजा आयस्मतो उत्तरस्स  
महिसवत्थुस्मिं सङ्खेय्यके पब्बते धवजालिकायं भिक्खूनं एवं धम्मं  
देसेन्तस्स, ऽसाधावुसो भिक्खु कालेन कालं अत्तविपत्तिं पच्चवेक्खिता होति, साधावुसो  
भिक्खु कालेन कालं परविपत्तिं पच्चवेक्खिता होति, साधावुसो भिक्खु कालेन कालं  
अत्तसम्पत्तिं पच्चवेक्खिता होति, साधावुसो भिक्खु कालेन कालं परसम्पत्तिं  
पच्चवेक्खिता होतीऽति।   
    
अथ खो वेस्सवणो महाराजा सेय्यथापि नाम बलवा पुरिसो सम्मिञ्जितं वा बाहं  
पसारेय्य पसारितं वा बाहं सम्मिञ्जेय्य, एवमेव महिसवत्थुस्मिं सङ्खेय्यके  
पब्बते धवजालिकायं१ अन्तरहितो देवेसु तावतिंसेसु पातुरहोसि।   
    
१। वट्ठजालिकायस्या। वठजालिकायं मछसं।   
२। समिञ्जितं मछसं  
    
[ब्ज्त् पगे २६] [\x २६।]       
    
अथ खो वेस्सवणो महाराजा येन सक्को देवानमिन्दो तेनुपसङ्कमि उपसङ्कमित्वा  
सक्कं देवानमिन्दं एतदवोच, ऽयग्घे मारिस, जानेय्यासि, एसो आयस्मा उत्तरो  
महिसवत्थुस्मिं सङ्खेय्यके पब्बते धवजालिकायं भिक्खूनं एवं धम्मं देसेति:  
साधावुसो भिक्खु कालेन कालं अत्तविपत्तिं पच्चवेक्खिता होति, साधावुसो भिक्खु कालेन  
कालं परविपत्तिं पच्चवेक्खिता होति, साधावुसो भिक्खु कालेन कालं अत्तसम्पत्तिं  
पच्चवेक्खिता होति, साधावुसो भिक्खु कालेन कालं परसम्पत्तिं पच्चवेक्खिता होतिऽति।   
    
अथ खो सक्को देवानमिन्दो सेय्यथापि नाम बलवा पुरिसो सम्मिञ्जितं वा बाहं  
पसारेय्य, पसारितं वा बाहं सम्मिञ्जेय्य, एवमेव देवेसु तावतिंसेसु अन्तरहितो  
महिसवत्थुस्मिं सङ्खेय्यके [प्त्स् पगे १६३] [\क़् १६३।] पब्बते धवजालिकायं  
आयस्मतो उत्तरस्स पमुखे१। पातुरहोसि: अथ खो सक्को देवानमिन्दो येनायस्मा उत्तरो  
तेनुपसङ्कमि, उपसङ्कमित्वा आयस्मन्तं उत्तरं अभिवादेत्वा एकमन्तं अट्ठासि।  
एकमन्तं ठितो खो सक्को देवानमिन्दो आयस्मन्तं उत्तरं एतदवोच:  
    
सच्चं किर भन्ते, आयस्मा उत्तरो भिक्खूनं एवं धम्मं देसेसि: साधावुसो भिक्खु  
कालेन कालं अत्तविपत्तिं पच्चवेक्खिता होति। साधावुसो भिक्खु कालेन कालं परविपत्तिं  
पच्चवेक्खिता होति, साधावुसो भिक्खु कालेन कालं अत्तसम्पत्तिं पच्चवेक्खिता होति,  
साधावुसो भिक्खु कालेन कालं परसम्पत्तिं पच्चवेक्खिता होतीऽति। ?  
    
एवं देवानमिन्दाति।   
    
किं पनिदं२। भन्ते, आयस्मतो उत्तरस्स सकं पटिभानं, उदाहु तस्स भगवतो  
वचनं अरहतो सम्मासम्बुद्धस्साति?  
    
तेन हि देवानमिन्द, उपमं ते करिस्सामि, उपमायपि इधेकच्चे३ विञ्ञू पुरिसा भासितस्स  
अत्थं आजानन्ति। सेय्यथापि देवानमिन्द, गामस्स वा निगमस्स वा अविदूरे  
महाधञ्ञरासि, ततो महाजनकायो धञ्ञं आहरेय्य काजेहिपि पिटकेहिपि उच्छङ्गेहिपि  
[प्त्स् पगे १६४] [\क़् १६४।] अञ्जलीहिपि। यो नु खो देवानमिन्द तं महाजनकायं  
उपसङ्कमित्वा एवं पुच्छेय्य: कुतो इमं धञ्ञं आहरथाति? कथं तं व्याकरमानो४।  
नु खो देवानमिन्द, सो महाजनकायो सम्मा व्याकरमानो व्याकरेय्याति?  
    
१। सम्मुखे मछसं  
२। किं पन स्या।   
३। उपमाय मिधेकच्चे मछसं  
४। कथं व्याकरमानो मछसं।   
    
[ब्ज्त् पगे २८] [\x २८।]       
    
अमुम्हा धञ्ञरासिम्हा आहरामाति खो भन्ते, सो महाजनकायो सम्मा व्याकरमानो  
व्याकरेय्याति।   
    
एवमेव खो देवानमिन्द, यं किञ्चि सुभासितं सब्बं तं तस्स भगवतो वचनं  
अरहतो सम्मासम्बुद्धस्स, ततो उपादायुपादाय मयञ्चञ्ञे च भणामाति।   
    
अच्छरियं भन्ते, अब्भुतं भन्ते, याव सुभासितमिदं१। भन्ते, आयस्मता उत्तरेन यं  
किञ्चि सुभासितं सब्बं तं तस्स भगवतो वचनं अरहतो सम्मासम्बुद्धस्स, ततो  
उपादायुपादाय मयञ्चञ्ञे च भणामाति,   
    
एकमिदं भन्ते, उत्तर, समयं भगवा राजगहे विहरति गिज्झकुटे पब्बते  
अचिरपक्कन्ते देवदत्ते। तत्र खो भगवा देवदत्तं आरब्भ भिक्खू आमन्तेसि:  
    
साधु भिक्खवे, भिक्खु कालेन कालं अत्तविपत्तिं पच्चवेक्खिता होति, साधु भिक्खवे,  
भिक्खु कालेन कालं परविपत्तिं पच्चवेक्खिता होति, साधु भिक्खवे, भिक्खु कालेन  
कालं अत्तसम्पत्तिं पच्चवेक्खिता होति, साधु भिक्खवे, भिक्खु कालेन कालं  
परसम्पत्तिं पच्चवेक्खिता होतीति।   
    
अट्ठहि भिक्खवे, असद्धम्मेहि अभिभूतो परियादिन्नचित्तो देवदत्तो अपायिको नेरयिको  
कप्पट्ठो अतेकिच्छो। कतमेहि अट्ठहि:  
    
लाभेन२ भिक्खवे, अभिभूतो परियादिन्नचित्तो देवदत्तो आपायिको नेरयिको कप्पट्ठो  
अतेकिच्छो। अलाभेन भिक्खवे, अभिभूतो परियादिन्नचित्तो देवदत्तो आपायिको नेरयिको  
कप्पट्ठो अतेकिच्छो। यसेन भिक्खवे, अभिभूतो परियादिन्नचित्तो देवदत्तो आपायिको  
नेरयिको कप्पट्ठो अतेकिच्छो। अयसेन भिक्खवे, अभिभूतो परियादिन्नचित्तो देवदत्तो  
आपायिको नेरयिको कप्पट्ठो अतेकिच्छो। सक्कारेन भिक्खवे, अभिभूतो परियादिन्नचित्तो  
देवदत्तो आपायिको नेरयिको कप्पट्ठो अतेकिच्छो। असक्कारेन भिक्खवे अभिभूतो  
परियादिन्नचित्तो देवदत्तो आपायिको नेरयिको कप्पट्ठो अतेकिच्छो। पापिच्छताय भिक्खवे,  
अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो। पापमित्तताय  
[प्त्स् पगे १६५] [\क़् १६५।] भिक्खवे, अभिभूतो परियादिन्नचित्तो देवदत्तो आपायिको  
नेरयिको कप्पट्ठो अतेकिच्छो। इमेहि खो भिक्खवे, अट्ठहि असद्धम्मेहि अभिभूतो  
परियादिन्नचित्तो देवदत्तो आपायिको नेरयिको कप्पट्ठो अतेकिच्छो।   
    
साधु भिक्खवे, भिक्खु उप्पन्नं लाभं अभिभुय्य अभिभुय्य विहरेय्य। उप्पन्नं  
अलाभं अभिभुय्य अभिभुय्य विहरेय्य, उप्पन्नं यसं अभिभुय्य अभिभुय्य  
विहरेय्य, उप्पन्नं अयसं अभिभुय्य अभिभुय्य विहरेय्य, उप्पन्नं सक्कारं  
अभिभुय्य अभिभुय्य विहरेय्य, उप्पन्नं असक्कारं अभिभुय्य अभिभुय्य विहरेय्य,  
उप्पन्नं पापिच्छतं अभिभुय्य अभिभुय्य विहरेय्य, उप्पन्नं पापमित्ततं  
अभिभुय्य अभिभुय्य विहरेय्य।   
    
१। याव सुभसितं चिदं मछसं।   
२। लाभेन हि मछसं।   
    
[ब्ज्त् पगे ३०] [\x ३०।]       
    
किञ्च भिक्खवे, भिक्खु अत्थवसं पटिच्च उप्पन्नं लाभं अभिभुय्य अभिभुय्य  
विहरेय्य। उप्पन्नं अलाभं अभिभुय्य अभिभुय्य विहरेय्य, उप्पन्नं यसं  
अभिभुय्य अभिभुय्य विहरेय्य उप्पन्नं अयसं अभिभुय्य अभिभुय्य विहरेय्य,  
उप्पन्नं सक्कारं अभिभुय्य अभिभुय्य विहरेय्य उप्पन्नं असक्कारं अभिभुय्य  
अभिभुय्य विहरेय्य, उप्पन्नं पापिच्छतं अभिभुय्य अभिभुय्य विहरेय्य, उप्पन्नं  
पापमित्ततं अभिभुय्य अभिभुय्य विहरेय्य।   
यं हिस्स भिक्खवे, उप्पन्नं लाभं अनभिभुय्य विहरतो उप्पज्जेय्युं आसवा  
विघातपरिऌआहा, उप्पन्नं लाभं अभिभुय्य विहरतो एवं स ते आसवा विघातपरिऌआहा न  
होन्ति। यं हिस्स भिक्खवे, उप्पन्नं अलाभं अनभिभुय्य विहरतो उप्पज्जेय्युं आसवा  
विघातपरिऌआहा, उप्पन्नं अलाभं अभिभुय्य विहरतो एवं स ते आसवा विघातपरिऌआहा  
न होन्ति। यं हिस्स भिक्खवे, उप्पन्नं यसं अनभिभुय्य विहरतो उप्पज्जेय्युं आसवा  
विघातपरिऌआहा, उप्पन्नं यसं अभिभुय्य विहरतो एवं स ते आसवा विघातपरिऌआहा न  
होन्ति। यं हिस्स भिक्खवे उप्पन्नं अयसं अनभिभुय्य विहरतो उप्पज्जेय्युं आसवा  
विघातपरिऌआहा, उप्पन्नं अयसं अभिभुय्य विहरतो एवंस ते आसवा विघातपरिऌआभा  
न होन्ति। यं हिसस भिक्खवे, उप्पन्नं सक्कारं अनभिभुय्य विहरतो उप्पज्जेय्युं  
आसवा विघातपरिऌआहा, उप्पन्नं असक्कारं अभिभुय्य विहरतो एवंस ते आसवा  
विघातपरिऌआहा न होन्ति। यं हिस्स भिक्खवे, उप्पन्नं पापिच्छतं अनभिभुय्य  
विहरतो उप्पज्जेय्युं आसवा विसातपरिऌआहा, उप्पन्नं पापिच्छतं अभिभुय्य विहरतो  
एवंस ते आसवा विघातपरिऌआभा न होन्ति। उप्पन्नं पापमित्ततं अनभिभुय्य विहरतो  
उप्पज्जेय्युं आसवा विघातपरिऌआहा, उप्पन्नं पापमित्ततं अभिभुय्य विहरतो एवंस ते  
आसवा विघातपरिऌआहा न होन्ति। इदं खो भिक्खवे, भिक्खु अत्थवसं पटिच्च उप्पन्नं  
[प्त्स् पगे १६६] [\क़् १६६।] लाभं अभिभुय्य अभिभुय्य विहरेय्य। उप्पन्नं अलाभं  
अभिभुय्य अभिभुय्य विहरेय्य। उप्पन्नं यसं अभिभुय्य अभिभुय्य विहरेय्य।  
उप्पन्नं अयसं अभिभुय्य अभिभुय्य विहरेय्य। उप्पन्नं सक्कारं अभिभुय्य  
अभिभुय्य विहरेय्य। उप्पन्नं असक्कारं अभिभुय्य अभिभुय्य विहरेय्य। उप्पन्नं  
पापिच्छतं अभिभुय्य अभिभुय्य विहरेय्य। उप्पन्नं पापमित्ततं अभिभुय्य  
अभिभुय्य विहरेय्य।   
    
तस्मातिह भिक्खवे, एवं सिक्खितब्बं उप्पन्नं लाभं अभिभुय्य अभिभुय्य  
विहरिस्साम, उप्पन्नं अलाभं अभिभुय्य अभिभुय्य विहरिस्साम। उप्पन्नं यसं  
अभिभुय्य अभिभुय्य विहरिस्साम, उप्पन्नं अयसं अभिभुय्य अभिभुय्य  
विहरिस्साम। उप्पन्नं सक्कारं अभिभुय्य अभिभुय्य विहरिस्साम, उप्पन्नं असक्कारं  
अभिभुय्य अभिभुय्य विहरिस्साम। उप्पन्नं पापिच्छतं अभिभुय्य अभिभुय्य  
विहरिस्साम, उप्पन्नं पापमित्ततं अभिभुय्य अभिभुय्य विहरिस्सामाति। एवं हि वो  
भिक्खवे सिक्खितब्बन्ति।   
एत्तावता भन्ते उत्तर, मनुस्सेसु चतस्सो परिसा भिक्खू भिक्खुनियो उपासका उपासिकायो।  
नायं धम्मपरियायो किस्मिञ्चि पतिट्ठितो१। उग्गण्हातु भन्ते, आयस्मा उत्तरो इमं  
धम्मपरियायं परियापुणातु भन्ते, आयस्मा उत्तरो इमं धम्मपरियायं धारेतु  
भन्ते, आयस्मा उत्तरो इमं धम्मपरियायं, अत्थसंहितो अयं भन्ते, धम्मपरियायो  
आदिब्रह्मचरियकोति।   
    
१। उपट्ठितो मछसं।   
    
[ब्ज्त् पगे ३२] [\x ३२।]       
    
८। १। १। ९  
    
नन्द सुत्तं  
    
(सावत्थिनिदानं)  
    
कुलपुत्तोऽ ति भिक्खवे, नन्दं सम्मावदमानो वदेय्य: बलवाति भिक्खवे, नन्दं  
सम्मा वदमानो वदेय्य; पासादिकोति भिक्खवे, नन्दं सम्मा वदमानो वदेय्य;  
तिब्बरागोति भिक्खवे, नन्दं सम्मावदमानो वदेय्य।   
    
किमञ्ञत्र भिक्खवे, नन्दो इन्द्रियेसु गुत्तद्वारो भोजनेसु मत्तञ्ञू जागरियं अनुयुत्तो  
सतिसम्पजञ्ञेन समन्नागतो। येहि  
नन्दो सक्कोति परिपुण्णं परिसुद्धं ब्रह्मचरियं चरितुं:  
    
ततिरदं भिक्खवे, नन्दस्स इन्द्रियेसु गुत्तद्वारताय होति: सचे [प्त्स् पगे १६७] [\क़् १६७।]   
    भिक्खवे, नन्दस्स पुरत्थिमा दिसा आलोकेतब्बा होति, सब्बं चेतसा समन्नाहरित्वा  
नन्दो पुरत्थिमं दिसं आलोकेति, ऽएवं मे पुरत्थिमं दिसं आलोकयतो न अभिज्झा  
दोमनस्सा पापका अकुसला धम्मा अन्वास्सविस्सन्तीऽति, इतिह तत्थ सम्पजानो होति। सचे  
भिक्खवे, नन्दस्स पच्छिमा दिसा आलोकेतब्बा होति। सब्बं चेतसा समन्नाहरित्वा नन्दो  
पच्छिमं दिसं आलोकेति, ऽएवं मे पच्छिमं दिसं आलोकयतो न अभिज्झा दोमनस्सा  
पापका अकुसला धम्मा अन्वास्सविस्सन्तीऽति, इतिह तत्थ सम्पजानो होति। सचे भिक्खवे,  
नन्दस्स उत्तरा दिसा आलोकेतब्बा होति। सब्बं चेतसा समन्नाहरित्वा नन्दो उत्तरं दिसं  
आलोकेति, ऽएवं मे उत्तरं दिसं आलोकयतो न अभिज्झा दोमनस्सा पापका अकुसला धम्मा  
अन्वास्सविस्सन्तीऽति, इतिह तत्थ सम्पजानो होति। सचे भिक्खवे, नन्दस्स दक्खिणा दिसा  
आलोकेतब्बा होति, सब्बं चेतसा समन्नाहरित्वा नन्दो दक्खिणं दिसं आलोकेति, ऽएवं मे  
दक्खिणं दिसं आलोकयतो न अभिज्झा दोमनस्सा पापका अकुसला धम्मा अन्वास्सविस्सन्तीऽ  
ति, इतिह तत्थ सम्पजानो होति। सचे भिक्खवे, नन्दस्स उद्धं उल्लोकेतब्बा होति। सब्बं  
चेतसा समन्नाहरित्वा नन्दो उद्धं उल्लोकेति, ऽएवं मे उद्धं उल्लोकयतो न अभिज्झा  
दोमनस्सा पापका अकुसला धम्मा अन्वास्सविस्सन्तीऽ ति, इतिह तत्थ सम्पजानो होति। सचे  
भिक्खवे, नन्दस्स अधो ओलोकेतब्बा होति। सब्बं चेतसा समन्नाहरित्वा नन्दो अधो  
ओलोकेति, ऽएवं मे अधो ओलोकयतो न अभिज्झा दोमनस्सा पापका अकुसला धम्मा  
अन्वास्सविस्सन्तीऽ ति, इतिह तत्थ सम्पजानो होति। सचे भिक्खवे, नन्दस्स अनुदिसा  
अनुविलोकेतब्बा होति। सब्बं चेतसा समन्नाहरित्वा नन्दो अनुदिसं अनुविलोकेति, ऽएवं मे  
अनुदिसं अनुविलोकयतो न अभिज्झा दोमनस्सा पापका अकुसला धम्मा अन्वास्सविस्सन्तीऽ ति,  
इतिह तत्थ सम्पजानो, इदं खो भिक्खवे, नन्दस्स इन्द्रियेसु गुत्तद्वारताय होति।   
    
ततिरदं भिक्खवे, नन्दस्स भोजने मत्तञ्ञुताय होति: इध भिक्खवे नन्दो  
पटिसङ्खायोनिसो आहारं आहारेति: नेव दवाय न मदाय न मण्डनाय न विभूसनाय,  
यावदेव इमस्स कायस्स ठितिया यापनाय विहिंसूपरतिया ब्रह्मचरियानुग्गहाय, इति  
पुराणञ्च वेदनं पटिहङ्खामि, नवञ्च वेदनं न उप्पादेस्सामि, यात्रा च मे  
भविस्सति, अनवज्जता च फासुविहारो चाति। इदं खो भिक्खवे, नन्दस्स भोजने  
मत्तञ्ञुताय होति।   
    
[ब्ज्त् पगे ३४] [\x ३४।]       
ततिरदं भिक्खवे, नन्दस्स जागरियानुयोगस्मिं होति। इध [प्त्स् पगे १६८] [\क़् १६८।]      
 भिक्खवे, नन्दो दिवसं चङ्कमेन निसज्जाय आवरणीयेहि धम्मेहि चित्तं परिसोधेति।  
रत्तिया पठमं यामं चङ्कमेन निसज्जाय आवरणीयेहि धम्मेहि चित्तं परिसोधेति।  
रत्तिया मज्झिमं यामं दक्खिणेन पस्सेन सीहसेय्यं कप्पेति। पादे पादं अच्चाधाय  
सतो सम्पजानो उट्ठानसञ्ञं मनसिकरित्वा। रत्तिया पच्छिमं यामं पच्चुट्ठाय  
चङ्कमेन निसज्जाय आवरणीयेहि धम्मेहि चित्तं परिसोधेति। इदं खो भिक्खवे,  
नन्दस्स जागरियानुयोगस्मिं होति।   
    
ततिरदं भिक्खवे, नन्दस्स सतिसम्पजञ्ञस्मिं होति: इध भिक्खवे, नन्दस्स विदिता  
वेदना उप्पज्जन्ति, विदिता उपट्ठहन्ति, विदिता अब्भत्थं गच्छन्ति, विदिता सञ्ञा उप्पज्जन्ति,  
विदिता उपट्ठाहन्ति, विदिता अब्भत्थं गच्छन्ति। विदिता वितक्का उप्पज्जन्ति, विदिता  
उपट्ठहन्ति, विदिता अब्भत्थं गच्छन्ति, इदं खो भिक्खवे, नन्दस्स  
सतिसम्पजञ्ञस्मिं होति।   
    
किमञ्ञत्र भिक्खवे, नन्दो इन्द्रियेसु गुत्तद्वारो भोजने मत्तञ्ञू जागरियं अनुयुत्तो  
सतिसम्पजञ्ञेन समन्नगतो येहि नन्दो सक्कोति परिपुण्णं परिसुद्धं  
ब्रह्मचरियं चरितुन्ति।   
    
८। १। १। १०  
    
कारण्डव सुत्तं  
    
एकं समयं भगवा चम्पायं विहरति गग्गराय पोक्खरणिया तीरे। तेन खो पन  
समयेन भिक्खू भिक्खुं आपत्तिया चोदेन्ति। सो भिक्खु भिक्खूहि आपत्तिया चोदियमानो  
अञ्ञेनञ्ञं१। पटिचरति, बहिद्धा कथं अपनामेति, कोपञ्च दोसञ्च अप्पच्चयञ्च  
पातुकरोति। अथ खो भगवा भिक्खु आमन्तेसि। निद्धमथेतं [प्त्स् पगे १६९] [\क़् १६९।]   
    भिक्खवे पुग्गलं, निद्धमथेतं भिक्खवे, पुग्गलं, अपनेय्येसो भिक्खवे  
पुग्गलो। किं वो परपुत्तो विहेठीयति। २।   
    
इध भिक्खवे, एकच्चस्स पुग्गलस्स तादिसं येव होति। अभिक्कन्तं पटिक्कन्तं आलोकितं  
विलोकितं सम्मिञ्जितं पसारितं सङ्घाटिपत्त चीवरधारणं। सेय्यथापि अञ्ञेसं  
भद्दकानं भिक्खूनं यावस्स भिक्खू आपत्तिं न पस्सन्ति, यतो च ख्वास्स भिक्खू  
आपत्तिं पस्सन्ति तमेनं एवं जानन्ति। समणदूसी चायं समणपलापो  
समणकारणडवोति। तमेनं इति विदित्वा बहिद्धा नासेन्ति। तं किस्स हेतु: मा अञ्ञे  
भद्दके भिक्खू दूसेसीति।   
    
१। अञ्ञेनाञ्ञं स्या।   
२। किं वो तेन परपुत्तेन विसोधितेन मछसं।   
किं वो परपुत्तो विहेठेति [प्त्स्।]   
    
[ब्ज्त् पगे ३६] [\x ३६।]       
    
सेय्यथापि भिक्खवे, सम्पन्ने यवकरणे यवदूसी जायेथ, यवपलापो  
यवकारण्डवो। तस्स तादिसंयेव मूलं होति। सेय्यथापि अञ्ञेसं भद्दकानं यवानं,  
तादिसंयेव नालं होति सेय्यथापि अञ्ञेसं भद्दकानं यवानं, तादिसंयेव पत्तं होति  
सेय्यथापि अञ्ञेसं भद्दकानं यवानं, यावस्स सीसं न निब्बत्तति, यतो च ख्वास्स१।  
सीसं निब्बत्तति। तमेनं एवं जातन्ति: यवदूसी चायं यवपलापो यवकारण्डवोति।  
तमेनं इति विदित्वा समूलं उप्पाटेत्वा बहिद्धा यवकरणस्स छड्ढेन्ति। तं किस्स  
हेतु: मा अञ्ञे भद्रके यवे दूसेसीति।   
    
एवमेव खो भिक्खवे इधेकच्चस्स पुग्गलस्स तादिसंयेव होति अभिक्कन्तं पटिक्कन्तं  
आलोकितं विलोकितं सम्मिञ्जितं पसारितं सङ्घाटिपत्तचीवरधारणं। सेय्यथापि अञ्ञेसं  
भद्दकानं भिक्खूनं यावस्स भिक्खू आपत्तिं न पस्सन्ति। यतो च ख्वास्स भिक्खू  
आपत्तिं पस्सन्ति। तमेनं एवं जानन्ति: समणदुसी चायं समणपलापो  
समणकारण्डवोति। तमेनं इति विदित्वा बहिद्धा नासेन्ति। तं किस्स हेतु: मा अञ्ञे  
भद्रके भिक्खू दूसेसीति।   
सेय्यथापि भिक्खवे, महतो धञ्ञरासिस्स पूयमानस्स२। तत्थ यानि धञ्ञानि दऌहानि  
सारवन्नानि तानि एकमन्तं पुञ्जं होति, यानि पन तानि धञ्ञानि दुब्बलानि पलापानि तानि  
वातो एकमन्तं अपकस्सति। तमेनं सामिका (अप)सम्मज्जनिं गहेत्वा भिय्यो सोमत्ताय  
अपसम्मज्जन्ति। तं किस्स हेतु: मा अञ्ञे भद्रके धञ्ञे दूसेसीति।   
    
एवमेव खो भिक्खवे, इधेकच्चस्स पुग्गलस्स तादिसंयेव होति अभिक्कन्तं  
पटिक्कन्तं आलोकितं विलोकितं सम्मिञ्जितं पसारितं सङ्घाटिपत्तचीवरधारणं।  
सेय्यथापि नाम अञ्ञेसं भद्दकानं भिक्खूनं यतो च ख्वास्स भिक्खू आपत्तिं  
पस्सन्ति, तमेनं एवं जानन्ति; [प्त्स् पगे १७१] [\क़् १७१।] समणदूसी चायं  
समणपलापो समणकारण्डवोति। तमेनं इति विदित्वा बहिद्धा नासेन्ति, तं किस्स हेतु:  
मा अञ्ञे भद्दके भिक्खू दूसेसीति।   
१। यावास्स सीमु।   
२। वुय्हमानस्स सीमु। फुसयमानस्स मछसं। फुस्सयमानस्स स्या।   
    
[ब्ज्त् पगे ३८] [\x ३८।]       
    
सेय्यथापि भिक्खवे पुरिसो उदपानपणालिया अत्थिको तिण्हं कुठारिं आदाय वनं  
पविसेय्य, सो तं तदेव१ रुक्खं कुठारिपासेन आकोटेति। तत्थ यानि तानि रुक्खानि दऌहानि  
सारवन्तानि कुठारिपासेन आकोटितानि कक्खलं पटिनदन्ति, यानि तानि रुक्खानि अन्तोपूतीनि  
अवस्सुतानि कसम्बुजातानि तानि कुठारिपासेन आकोटितानि दद्दरं पटिनदन्ति। तमेनं  
मूले छिन्दति, मूले छेत्वा अग्गे छिन्दति, अग्गे छेत्वा अन्तो सुविसोधितं विसोधेति, अन्तो  
सुविसोधितं विसोधेत्वा उदपानपणालियं योजेति।   
    
एवमेव खो भिक्खवे इधेकच्चस्स पुग्गलस्स तादिसं येव होति अभिक्कन्तं  
पटिक्कन्तं आलोकितं विलोकितं सम्मिञ्जितं पसारितं सङ्घाटिपत्तचीवरधारणं,  
सेय्यथापि नाम अञ्ञेसं भद्दकानं भिक्खूनं यावस्स भिक्खू आपत्तिं न पस्सन्ति।  
यतो च ख्वास्स भिक्खू आपत्तिं पस्सन्ति, तमेनं एवं जानन्ति: समणदूसी चायं  
समणपलापो समणकारण्डवोति। तमेनं इति विदित्वा बहिद्धा नासेन्ति। तं किस्स हेतु:  
मा अञ्ञे भद्दके भिक्खू दूसेसीति।   
    
१। संवासा [प्त्स् पगे १७२] [\क़् १७२।] यं२। विजानाथ, पापिच्छो कोधनो इति,   
मक्खी थम्भी पलासी च इस्सुकी मच्छरी सठो।   
    
२। सन्तवाचो जनवति, समणो विय भासति,   
रहो करोति कटनं३। पापदिट्ठि अनादरो।   
    
३। संसप्पी च मुसावादी, तं विदित्वा यथातथं,   
सब्बे समग्गा हुत्वान, अभिनिब्बज्जयाथ, ४। नं।   
    
४। कारण्डवं निद्धमथ, कसम्बुञ्चापकस्सथ ५।   
ततो पलापे वाहेथ, अस्समणे समणमानिने।   
    
५। निद्धमित्वान पापिच्छे, पापकाचारगोचरे,   
सुद्धासुद्धेहि संवासं, कप्पयव्हो पतिस्सता  
ततो समग्गा निपका, दुक्खस्सन्तं करिस्सथाति।   
    
मेत्तावग्गो पठमो।   
    
तत्रुद्दानं  
    
मेत्ता पञ्ञा च द्वे पिया, द्वे लोका द्वे विपत्तियो,   
देवदत्तो च उत्तरो, नन्दो कारण्डवेन चाति।   
    
१। यंयदेव मछसं  
२। संवासाय सीमु।   
३। करणं मछसं।   
४। अभिनिबिज्जयेथ कत्थचि।   
५। कसम्बुञ्चापकड्ढथ कत्थचि।   
    
[ब्ज्त् पगे ४०] [\x ४०।]       
    
२। महावग्गो  
    
८। १। २। १।   
    
वेरञ्ज सुत्तं  
    
एवं मे सुतं एकं समयं भगवा वेरञ्जायं विहरति नलेरुपुचिमन्द मूले अथ खो  
वेरञ्जो ब्राह्मणो [प्त्स् पगे १७३] [\क़् १७३।] येन भगवा तेनुपसङ्कमि,  
उपसङ्कमित्वा भगवता सद्धिं सम्मोदि। सम्मोदनीयं कथं साराणीयं वीतिसारेत्वा  
एकमन्तं निसीदि, एकमन्तं निसिन्नो खो वेरञ्जो ब्राह्मणो भगवन्तं एतदवोच:  
    
सुतं मेतं भो गोतम, न समणो गोतमो ब्राह्मणे जिण्णे वुद्धे महल्लके  
अद्धगते वयोअनुप्पत्ते अभिवादेति वा पच्चुट्ठेति वा आसनेन वा निमन्तेती"ति तयिदं भो  
गोतम, तथेव, नहि भवं गोतमो ब्राह्मणे जिण्णे वुद्धे महल्लके अद्धगते  
वयोअनुप्पत्ते अभिवादेति वा पच्चुट्ठेति वा आसनेन वा निमन्तेति, तयिदं भो गोतम न  
सम्पन्नमेवाति।   
    
नाहं तं ब्राह्मण, पस्सामि सदेवके लोके समारके सब्रह्मके सस्समणब्राह्मणिया  
पजाय सदेवमनुस्साय यमहं अभिवादेय्यं वा पच्चुट्ठेय्यं वा आसनेन वा  
निमन्तेय्यं। यं हि ब्राह्मण, तथागतो अभिवादेय्य वा पच्चुट्ठेय्य वा आसनेन वा  
निमन्तेय्य मुद्धापि तस्स विपतेय्याति।   
    
१। अरसरूपो भवं गोतमोति।   
    
अत्थि ख्वेस ब्राह्मण, परियायो येन मं परियायेन सम्मा वदमानो वदेय्य  
ऽअरसरूपो समणो गोतमोऽ ति। ये ते ब्राह्मण, रूपरसा सद्दरसा गन्धरसा रसरसा  
पोट्ठब्बरसा ते तथागतस्स पहीना, उच्छिन्नमूला तालावत्थुकता१। अनभावकता२। आयतिं  
अनुप्पादधम्मा, अयं खो ब्राह्मण परियायो येन मं परियायेन सम्मावदमानो  
वदेय्य अरसरूपो समणो गोतमोऽति। नो च खो यं त्वं सन्धाय वदेसि।   
    
१। तालवत्थुकता कत्थचि।   
२। अनभावङ्कता मछसं।   
[ब्ज्त् पगे ४२] [\x ४२।]       
    
२। निब्भोगो [प्त्स् पगे १७४] [\क़् १७४।] भवं गोतमोति।   
    
अत्थि ख्वेस ब्राह्मण, परियायो, येन मं परियायेन सम्मा वदमानो वदेय्य,  
निब्भोगो समणो गोतमोऽति। ये ते ब्राह्मण, रूपभोगा सद्दभोगा गन्धभोगा  
रसभोगा पोट्ठब्बभोगा ते तथागतस्स पहीना उच्छिन्नमूला तालावत्थुकता१।  
अनभावकता२। आयतिं अनुप्पादधम्मा, अयं खो ब्राह्मण परियायो येन परियायेन  
सम्मा वदमानो वदेय्य निब्भोगो समणो गोतमोति, नो च खो यं त्वं सन्धाय  
वदेसि।   
    
३। अकिरियवादो भवं गोतमोति।   
    
अत्थि ख्वेस ब्राह्मण, परियायो, येन मं परियायेन सम्मा वदमानो वदेय्य,  
अकिरियवादो समणो गोतमोऽ ति। अहं हि ब्राह्मण, अकिरियं वदामि कायदुच्चरितस्स  
वचीदुच्चरितस्स मनोदुच्चरितस्स, अनेकविहितानं पापकानं अकुसलानं धम्मानं  
अकिरियं वदामि। अयं खो ब्राह्मण, परियायो येन मं परियायेन सम्मा वदमानो  
वदेय्य अकिरियवादो समणो गोतमोति। नो च खो यं त्वं सन्धाय वदेसि।   
    
४। उच्छेदवादो भवं गोतमोति।   
    
अत्थि ख्वेस ब्राह्मण, परियायो, येन मं परियायेन सम्मा वदमानो वदेय्य,  
उच्छेदवादो समणो गोतमोऽ ति। अहं हि ब्राह्मण, उच्छेदं वदामि रागस्स दोसस्स  
मोहस्स, अनेकविहितानं पापकानं अकुसलानं धम्मानं उच्छेदं वदामि। अयं खो  
ब्राह्मण, परियायो, येन मं परियायेन सम्मा वदमानो वदेय्य उच्छेदवादो  
समणो गोतमोऽ ति, नो च खो यं त्वं सन्धाय वदेसि।   
    
१। तालवत्थुकता कत्थचि।   
२। अनभावकता मछसं।   
    
[ब्ज्त् पगे ४४] [\x ४४।]       
    
५। जेगुच्छी भवं गोतमोति,   
    
अत्थि ख्वेस ब्राह्मण, परियायो, येन मं परियायेन सम्मा वदमानो वदेय्य  
ऽजेगुच्छी समणो गोतमोऽति, अहं हि ब्राह्मण, जिगुच्छामि कायदुच्चरितेन वचीदुच्चरितेन  
मनोदुच्चरितेन, अनेकविहितानं पापकानं अकुसलानं धम्मानं [प्त्स् पगे १७५] [\क़्  
१७५।] समापत्तिया जिगुच्छामि, अयं खो ब्राह्मण, परियायो येन मं परियायेन  
सम्मा वदमानो वदेय्य, ऽजेगुच्छी समणो गोतमोऽति, नो च खो यं त्वं सन्धाय  
वदेसि।   
    
६। वेनयिको भवं गोतमोति।   
    
अत्थि ख्वेस ब्राह्मण, परियायो, येन मं परियायेन सम्मा वदमानो वदेय्य,  
ऽवेनयिको समणो गोतमोऽ ति। अहं हि ब्राह्मण, विनयाय धम्मं देसेमि रागस्स  
दोसस्स मोहस्स, अनेकविहितानं पापकानं अकुसलानं धम्मानं विनयाय धम्मं  
देसेमि। अयं खो ब्राह्मण, परियायो, येन मं परियायेन सम्मा वदमानो वदेय्य  
ऽवेनयिको समणो गोतमोऽ ति, नो च खो यं त्वं सन्धाय वदेसि।   
    
७। तपस्सी भवं गोतमोति।   
    
अत्थि ख्वेस ब्राह्मण, परियायो, येन मं परियायेन सम्मा वदमानो वदेय्य ऽतपस्सी  
समणो गोतमोऽति, तपनीयाहं ब्राह्मण, पापके अकुसले धम्मे वदामि कायदुच्चरितं  
वचीदुच्चरितं मनोदुच्चरितं, यस्स खो ब्राह्मण, तपनीया पापका अकुसला धम्मा  
पहीना उच्छिन्नमूला तालावत्थुकता अनभावकता आयतिं अनुप्पादधम्मा, तमहं  
तपस्सीऽति वदामि, तथागतस्स खो ब्राह्मण, तपनीया पापका अकुसला धम्मा पहीना  
उच्छिन्नमूला तालावत्थुकता अनभावकता आयतिं अनुप्पादधम्मा, अयं खो ब्राह्मण,  
परियायो येन मं परियायेन सम्मा वदमानो वदेय्य ऽतपस्सी समणो गोतमोऽति, नो च  
खो यं त्वं सन्धाय वदेसि।   
    
[ब्ज्त् पगे ४६] [\x ४६।]       
    
८। अपगब्भो भवं गोतमोति।   
    
अत्थि ख्वेस ब्राह्मण, परियायो, येन मं परियायेन सम्मा वदमानो वदेय्य,  
ऽअपगब्भो समणो गोतमोऽति। यस्स खो ब्राह्मण, आयतिं गब्भसेय्या  
पुनब्भवाभिनिब्बत्ति पहीना उच्छिन्नमूला तालावत्थुकता अनभावकता आयतिं  
अनुप्पादधम्मा, [प्त्स् पगे १७६] [\क़् १७६।] तमहं अपगब्भोति वदामि तथागतस्स  
खो ब्राह्मण, आयतिं गब्भसेय्या पुनब्भवाभिनिब्बत्ति पहीना उच्छिन्नमूला  
तालावत्थुकता अनभावकता आयतिं अनुप्पादधम्मा, अयं खो ब्राह्मण परियायो येन  
मं परियायेन, सम्मा वदमानो वदेय्य ऽअपगब्भो समणो गोतमोऽ ति नो च खो यं  
त्वं सन्धाय वदेसि।   
    
सेय्यथापि ब्राह्मण, कुक्कुटिया अण्डानि अट्ठ वा दस वा द्वादस वा, तानस्सु कुक्कुटिया  
सम्मा अधिसयितानि सम्मा परिसेदितानि सम्मा परिभावितानि, यो नु खो तेसं  
कुक्कुटच्छापकानं पठमतरं पादनखसिखाय वा मुखतुण्डकेन वा अण्डकोसं  
पदाऌएत्वा सोत्थिना अभिनिब्भिज्जेय्य, किन्ति स्वास्स वचनीयो जेट्ठो वा कणिट्ठो वाति?  
    
जेट्ठोतिस्स भो गोतम, वचनीयो, सो हि तेसं जेट्ठो होतीऽति।   
    
एवमेव खो अहं ब्राह्मण, अविज्जागताय पजाय अण्डभूताय, परियोनद्धाय  
अविज्जण्डकोसं पदालेत्वा एकोऽव लोके अनुत्तरं सम्मासम्बोधिं अभिसम्बुद्धो, अहं हि  
ब्राह्मण जेट्ठो सेट्ठो लोकस्स।   
    
आरद्धं खो पन मे ब्राह्मण, विरियं१ अहोसि असल्लीनं उपट्ठिता पति असम्मुट्ठा। २  
पस्सद्धो कायो असारद्धो; समाहितं चित्तं एकग्गं। सो खो अहं ब्राह्मण, विविच्चेव  
कामेहि विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं  
झानं उपसम्पज्ज विहरामि।   
    
वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं  
समाधिजं पीतिसुखं दुतियं [प्त्स् पगे १७७] [\क़् १७७।] झानं उपसम्पज्ज विहरामि।   
    
१। विरियं मछसं।   
२। अप्पमुटठा मछसं। सीमु।   
    
[ब्ज्त् पगे ४८] [\x ४८।]       
    
पीतिया च विरागा उपेक्खको१ च विहरामि। सतो च सम्पजानो सुखञ्च कायेन  
पटिसंवेदेमि, यं तं अरिया आचिक्खन्ति। ऽउपेक्खको सतिमा सुखविहारीऽति तं ततियं  
झानं उपसम्पज्ज विहरामि।   
    
सुखस्स च पहाना दुक्खस्स च पहाना पुब्बेव सोमनस्सदोमनस्सानं अत्थङ्गमा  
अदुक्खमसुखं उपेक्खासतिपारिसुद्धिं चतुत्थं झानं उपसम्पज्ज विहरामि।   
    
सो एवं समाहिते चित्ते परिसुद्धे परियोदाते अनङ्गणे विगतूपक्किलेसे मुदुभुते  
कम्मनिये ठिते आनेञ्जप्पत्ते पुब्बेनिवासानुस्सतिञाणाय चित्तं अभिनिन्नामेसिं।   
    
सो अनेकविहितं पुब्बेनिवासं अनुस्सरामि सेय्यथीदं: एकम्पि जातिं द्वेपि जातियो तिस्सोपि  
जातियो चतस्सोपि जातियो पञ्चपि जातियो दसपि जातियो, वीसम्पि जातियो तिंसम्पि जातियो  
चत्तारीसम्पि जातियो पञ्ञासम्पि जातियो जातिसतम्पि जातिसहस्सम्पि जातिसतसहस्सम्पि अनेकेपि  
संवट्टकप्पे अनेकेपि विवट्टकप्पे अनेकेपि संवट्टविवट्टकप्पे। अमुत्रासिं एवन्नामो,  
एवङ्गोत्तो एवं वण्णो एवमाहारो एवं सुखदुक्खपटिसंवेदी एवमायुपरियन्तो। सो  
ततो चुतो अमुत्र उपपादिं, तत्रापासिं एवन्नामो एवङ्गोत्तो एवं वण्णो एवमाहारो एवं  
सुखदुक्खपटिसंवेदी एवमायुपरियन्तो। सो ततो चुतो इधूपपन्नोति। इति साकारं  
सौद्देसं अनेकविहितं पुब्बेनिवासं अनुस्सरामि। अयमस्स पठमा विज्जा अधिगता होति,  
अविज्जा विहता, विज्जा उप्पन्ना, तमो विहतो, आलोको उप्पन्नो, यथा तं अप्पमत्तस्स आतापिनो  
पहितत्तस्स विहरतो। इति साकारं सौद्देसं अनेकविहितं पुब्बेनिवासं अनुस्सरामि। अयं  
खो मे ब्राह्मण, रत्तिया पठमे यामे पठमा विज्जा अधिगता अविज्जा विहता विज्जा उप्पन्ना  
तमो विहतो आलोको उप्पन्नो यथा तं अप्पमत्तस्स आतापिनो पहितत्तस्स विहरतो। अयं खो  
मे ब्राह्मण, पठमा अभिनिब्भिदा अहोसि कुक्कुटच्छापकस्सेव अण्डकोसम्हा।   
    
सो [प्त्स् पगे १७८] [\क़् १७८।] एवं समाहिते चित्ते परिसुद्धे परियोदाते अनङ्गणे  
विगतूपक्किलेसे मुदुभुते कम्मनिये ठिते आनेञ्जप्पत्ते सत्तानं चुतूपपातञाणाय चित्तं  
अभिनिन्नामेसिं। सो दिब्बेन चक्खुना विसुद्धेन अतिक्कन्तमानुसकेन सत्ते पस्सामि  
चवमाने उप्पज्जमाने हीने पणीते सुवण्णे दुब्बण्णे सुगते दुग्गते यथाकम्मूपगे  
सत्ते पजानामि। इमे वत भोन्तो सत्ता कायदुच्चरितेन समन्नागता, वचीदुच्चरितेन  
समन्नागता, मनोदुच्चरितेन समन्नागता, अरियानं उपवादका मिच्छादिट्ठिका  
मिच्छादिट्ठिकम्मसमादाना। ते कायस्स भेदा परम्मरणा अपायं दुग्गतिं विनिपातं  
निरयं उपपन्ना। इमे वा पन भोन्तो सत्ता कायसुचरितेन समन्नागता, वचीसुचरितेन  
समन्नागता मनोसुचरितेन समन्नागता अरियानं अनुपवादका सम्मादिट्ठिका  
सम्मादिट्ठिकम्मसमादाना। ते कायस्स भेदा परम्मरणा सुगतिं सग्गं लोकं  
उप्पन्नाति। इति दिब्बेन चक्खुना विसुद्धेन अतिक्कन्तमानुसकेन सत्ते पस्सामि चवमाने  
उप्पज्जमाने हीने पणीते सुवण्णे दुब्बण्णे सुगते दुग्गते यथाकम्मूपगे सत्ते  
पजानामि। अयमस्स दुतिया विज्जा अधिगता होति, अविज्जा विहता, विज्जा उप्पन्ना, तमो विहतो,  
आलोको उप्पन्नो, यथा तं अप्पमत्तस्स आतापिनो पहितत्तस्स विहरतो। अयं खो मे  
ब्राह्मण, रत्तिया मज्झिमे यामे दुतिया विज्जा अधिगता, अविज्जा विहता विज्जा उप्पन्ना तमो  
विहतो आलोको उप्पन्नो यथा तं अप्पमत्तस्स अतापिनो पहितत्तस्स विहरतो, अयं खो मे  
ब्राह्मण, दुतिया अभिनिब्भिदा अहोसि। कुक्कुटच्छापकस्सेव अण्डकोसम्हा।   
    
१। उपेखको कत्थचि।   
    
[ब्ज्त् पगे ५०] [\x ५०।]       
सो एवं समाहिते चित्ते परिसुद्धे परियोदाते अनङ्गणे विगतूपक्किलेसे मुदुभूते  
कम्मनिये ठिते आनेञ्जप्पत्ते आसवानं खयञाणाय चित्तं अभिनिन्नामेसिं, सो इदं  
दुक्खन्ति यथाभूतं अब्भञ्ञासिं। अयं दुक्खसमुदयोति यथाभूतं अब्भञ्ञासिं।  
अयं दुक्खनिरोधोति यथाभूतं अब्भञ्ञासिं। अयं, दुक्खनिरोधगामिनी पटिपदाति  
यथाभूतं अब्भञ्ञासिं।   
    
इमे आसवाति यथाभूतं अब्भञ्ञासिं। अयं [प्त्स् पगे १७९] [\क़् १७९।] आसवसमुदयोति  
यथाभूतं अब्भञ्ञासिं। अयं आसवनिरोधोति यथाभूतं अब्भञ्ञासिं, अयं  
आसवनिरोधगामिनी पटिपदाति यथाभूतं अब्भञ्ञासिं।   
    
तस्स मे एवं जानतो एवं पस्सतो कामासवापि चित्तं विमुच्चित्थ, भवासवापि चित्तं  
विमुच्चित्थ, दिट्ठासवापि चित्तं विमुच्चित्थ, अविज्जासवापि चित्तं विमुच्चित्थ। विमुत्तस्मिं  
विमुत्तमिति ञाणं अहोसि। खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति अब्भञ्ञासिं। अयं खो मे ब्राह्मण, रत्तिया पच्छिमे यामे ततिया विज्जा  
अधिगता, अविज्जा विहता, विज्जा उप्पन्ना, तमो विहतो आलोको उप्पन्नो यथा तं अप्पमत्तस्स  
आतापिनो पहितत्तस्स विहरतो। अयं खो मे ब्राह्मण, ततिया अभिनिब्भिदा अहोसि  
कुक्कुटच्चापकस्सेव अण्डकोसम्भाति।   
    
एवं वुत्ते वेरञ्जो ब्राह्मणो भगवन्तं एतदवोच: जेट्ठो भवं गोतमो, सेट्ठो  
भवं गोतमो, अभिक्कन्तं भो गोतम, अभिक्कन्तं भो गोतम, सेय्यथापि भो गोतम  
निक्कुज्जितं वा उक्कुज्जेय्य, पटिच्छन्नं वा विवरेय्य, मूऌहस्स वा मग्गं आचिक्खेय्यऽ  
अन्धकारे वा तेलपज्जोतं धारेय्य, ऽचक्खुमन्तो रूपानि दक्खिन्तीऽ ति, एवमेव भोता  
गोतमेन अनेकपरियायेन धम्मो पकासितो। एसाहं भवन्तं गोतमं सरणं  
गच्छामि धम्मञ्च भिक्खु सङ्घञ्च। उपासकं मं भवं गोतमो धारेतु अज्जतग्गे  
पाणुपेतं सरणं गतन्ति।   
    
८। १। २। २।   
सीहसेनापति सुत्तं।   
    
एकं समयं भगवा वेसालियं विहरति महावने कूटागारसालायं। तेन खो पन  
समयेन सम्बहुला अभिञ्ञाता अभिञ्ञाता लिच्छवी सन्थागारे सन्निसिन्ना सन्निपतिता  
अनेकपरियायेन बुद्धस्स वण्णं भासन्ति। धम्मस्स वण्णं भासन्ति। सङ्घस्स  
वण्णं भासन्ति।   
    
[ब्ज्त् पगे ५२] [\x ५२।]       
    
तेन [प्त्स् पगे १८०] [\क़् १८०।] खो पन समयेन सीहो सेनापति निगण्ठसावको तस्सं  
परिसायं निसिन्नो होति। अथ खो सीहस्स सेनापतिस्स एतदहोसि; निस्संसयं खो सो भगवा  
अरहं सम्मासम्बुद्धो भविस्सति। तथा हि ऽमे सम्बहुला अभिञ्ञाता अभिञ्ञाता लिच्छवी  
सन्थागारे सन्निसिन्ना सन्निपतिता अनेकपरियायेन बुद्धस्स वण्णं भासन्ति।  
धम्मस्स वण्णं भासन्ति, सङ्घस्स वण्णं भासन्ति। यन्नूनाहं तं भगवन्तं  
दस्सनाय उपसङ्कमेय्यं अरहन्तं सम्मासम्बुद्धन्ति।   
    
अथ खो सीहो सेनापति येन निगण्ठो नातपुत्तो तेनुपसङ्कमि। उपसङ्कमित्वा निगण्ठं  
नातपुत्तं एतदवोच: इच्छामहं भन्ते, समणं गोतमं दस्सनाय उपसङ्कमितुन्ति।   
    
किं पन त्वं सीह, किरियवादो समानो अकिरियवादं समणं गोतमं दस्सनाय  
उपसङ्कमिस्ससि। समणो हि सीह, गोतमो अकिरियवादो अकिरियाय धम्मं देसेति, तेन च  
सावके विनेतीति।   
    
अथ खो सीहस्स सेनापतिस्स यो अहोसि गमियाभिसङ्खारो१ भगवन्तं दस्सनाय, सो  
पटिप्पस्सम्भि।   
    
दुतियम्पि खो सम्बहुला अभिञ्ञाता अभिञ्ञाता लिच्छवी सन्थागारे सन्निसिन्ना सन्निपतिता  
अनेकपरियायेन बुद्धस्स वण्णं भासन्ति, धम्मस्स वण्णं भासन्ति, सङ्घस्स  
वण्णं भासन्ति।   
    
दुतियम्पि खो सीहस्स सेनापतिस्स एतदहोसि: निस्संसयं खो सो भगवा अरहं  
सम्मासम्बुद्धो भविस्सति। तथा हि ऽमे सम्बहुला अभिञ्ञाता अभिञ्ञाता लिच्छवी  
सन्थागारे सन्निसिन्ना सन्निपतिता अनेकपरियायेन बुद्धस्स वण्णं भासन्ति,  
धम्मस्स वण्णं भासन्ति, सङ्घस्स वण्णं भासन्ति। यन्नूनाहं तं भगवन्तं  
दस्सनाय उपसङ्कमेय्यं अरहन्तं [प्त्स् पगे १८१] [\क़् १८१।] सम्मासम्बुद्धन्ति।   
    
अथ खो सीहो सेनापति येन निगण्ठो नातपुत्तो तेनुपसङ्कमि। उपसङ्कमित्वा निगण्ठं  
नातपुत्तं एतदवोच: इच्छामहं भन्ते, समणं गोतमं दस्सनाय उपसङ्कमितुन्ति।   
    
किं पन त्वं सीह, किरियवादो समानो अकिरियवादं समणं गोतमं दस्सनाय  
उपसङ्कमिस्ससि, समणो हि सीह, गोतमो अकिरियवादो अकिरियाय धम्मं देसेति, तेन च  
सावके विनेतीति।   
१। गमिकाभिसङ्खारो, सीमु।   
    
[ब्ज्त् पगे ५४] [\x ५४।]       
दुतियम्पि खो सीहस्स सेनापतिस्स यो अहोसि गमियाभिसङ्खारो भगवन्तं दस्सनाय, सो  
पटिप्पस्सम्भि।   
    
ततियम्पि खो सम्बहुला अभिञ्ञाता अभिञ्ञाता लिच्छवी सन्थागारे सन्निसिन्ना सन्निपतिता  
अनेकपरियायेन बुद्धस्स वण्णं भासन्ति, धम्मस्स वण्णं भासन्ति, सङ्घस्स  
वण्णं भासन्ति।   
    
ततियम्पि खो सीहस्स सेनापतिस्स एतदहोसि: निस्संसयं खो सो भगवा अरहं  
सम्मासम्बुद्धो भविस्सति। तथा हिऽ मे सम्बहुला अभिञ्ञाता अभिञ्ञाता लिच्छवी  
सन्थागारे सन्निसिन्ना सन्निपतिता अनेकपरियायेन बुद्धस्स वण्णं भासन्ति,  
धम्मस्स वण्णं भासन्ति, सङ्घस्स वण्णं भासन्ति। किं हिऽमे करिस्सन्ति निगण्ठा  
अपलोकिता वा अनपलोकिता वा, यन्नूनाहं अनपलोकिताव निगण्ठे तं भगवन्तं  
दस्सनाय उपसङ्कमेय्यं अरहन्तं सम्मासम्बुद्धन्ति।   
    
अथ खो सीहो सेनापति पञ्चमत्तेहि रथसतेहि दिवादिवस्स वेसालिया निय्यासि भगवन्तं  
दस्सनाय। यावतिका यानस्स भूमि, यानेन गन्त्वा याना पच्चोरोहित्वा पत्तिकोव आरामं  
पाविसि। अथ खो सीहो सेनापति येन भगवा तेनुपसङ्कमि, उपसङ्कमित्वा भगवन्तं  
अभिवादेत्वा एकमन्तं निसीदि, एकमन्तं निसिन्नो खो सीहो सेनापति भगवन्तं  
एतदवोच:  
    
सुतं मेऽतं भन्ते, अकिरियवादो समणो गोतमो अकिरियाय धम्मं देसेति, तेन च  
सावके विनेतीति। ये ते भन्ते, एवमाहंसु: अकिरियवादो समणो गोतमो अकिरियाय धम्मं  
[प्त्स् पगे १८२] [\क़् १८२।] देसेति, तेन च सावके विनेतीति। कच्चि ते भन्ते, वुत्तवादिनो?  
न च भगवन्तं अभूतेन अब्भाचिक्खन्ति, ? धम्मस्स चानुधम्मं व्याकरोन्ति। न  
च कोचि सहधम्मिको वादानुवादो गारय्हं ठानं आगच्छति? अनब्भक्खातुकामाहि  
मयं भन्ते, भगवन्तन्ति।   
    
१। अत्थि सीह, परियायो येन मं परियायेन सम्मा वदमानो वदेय्य अकिरियवादो  
समणो गोतमो अकिरियाय धम्मं देसेति, तेन च सावके विनेतीति।   
    
२। अत्थि सीह, परियायो येन मं परियायेन सम्मा वदमानो वदेय्य, किरियवादो  
समणो गोतमो किरियाय धम्मं देसेति, तेन च सावके विनेतीति।   
    
[ब्ज्त् पगे ५६] [\x ५६।]        
    
३। अत्थि सीह, परियायो येन मं परियायेन सम्मा वदमानो वदेय्य उच्छेदवादो  
समणो गोतमो उच्छेदाय धम्मं देसेति, तेन च सावके विनेतीति।   
    
४। अत्थि सीह, परियायो येन मं परियायेन सम्मा वदमानो वदेय्य, जेगुच्छी समणो  
गोतमो जेगुच्छिताय धम्मं देसेति, तेन च सावके विनेतीति।   
    
५। अत्थि सीह, परियायो येन मं परियायेन सम्मा वदमानो वदेय्य, वेनयिको समणो  
गोतमो विनयाय धम्मं देसेति। तेन च सावके विनेतीति।   
    
६। अत्थि सीह, परियायो येन मं परियायेन सम्मा वदमानो वदेय्य तपस्सी समणो  
गोतमो तपस्सिताय धम्मं देसेति, तेन च सावके विनेतीति।   
    
७। अत्थि सीह, परियायो येन मं परियायेन सम्मा वदमानो वदेय्य, अपगब्भो  
समणो गोतमो अपगब्भताय धम्मं देसेति, तेन च सावके विनेतीति।   
    
८। अत्थि सीह, परियायो येन मं परियायेन सम्मा वदमानो वदेय्य, अस्सासको१ समणो  
गोतमो अस्सासाय धम्मं देसेति। तेन च सावके विनेतीति।   
    
१। कतमो च सीह, परियायो येन मं परियायेन सम्मा वदमानो वदेय्य अकिरियवादो  
समणो गोतमो अकिरियाय [प्त्स् पगे १८३] [\क़् १८३।] धम्मं देसेति, तेन च सावके  
विनेतीति: अहं हि सीह, अकिरियं वदामि कायदुच्चरितस्स वचीदुच्चरितस्स मनोदुच्चरितस्स,  
अनेकविहितानं पापकानं अकुसलानं धम्मानं अकिरियं वदामि। अयं खो सीह,  
परियायो येन मं परियायेन सम्मा वदमानो वदेय्य अकिरियवादो समणो गोतमो  
अकिरियाय धम्मं देसेति, तेन च सावके विनेतीति।   
    
२। कतमो च सीह, परियायो येन मं परियायेन सम्मा वदमानो वदेय्य किरियवादो  
समणो गोतमो किरियाय धम्मं देसेति। तेन च सावके विनेतीति: अहं हि सीह, किरियं  
वदामि कायसुचरितस्स वचीसुचरितस्स मनोसुचरितस्स, अनेकविहितानं कुसलानं  
धम्मानं किरियं वदामि। अयं खो सीह, परियायो येन मं परियायेन सम्मा  
वदमानो वदेय्य किरियवादो समणो गोतमो किरियाय धम्मं देसेति। तेन च सावके  
विनेतीति।   
    
१। अस्सासन्तो सीमु।   
    
[ब्ज्त् पगे ५८] [\x ५८।]       
३। कतमो च सीह, परियायो येन मं परियायेन सम्मा वदमानो वदेय्य उच्छेदवादो  
समणो गोतमो, उच्छेदाय धम्मं देसेति, तेन च सावके विनेतीति: अहं हि सीह,  
उच्छेदं वदामि रागस्स दोसस्स मोहस्स, अनेकविहितानं पापकानं अकुसलानं  
धम्मानं उच्छेदं वदामि। अयं खो सीह, परियायो येन मं परियायेन सम्मा  
वदमानो वदेय्य उच्छेदवादो समणो गोतमो उच्छेदाय धम्मं देसेति, तेन च  
सावके विनेतीति।   
    
४। कतमो च सीह, परियायो येन मं परियायेन सम्मा वदमानो वदेय्य जेगुच्छी  
समणो गोतमो जेगुच्छिताय धम्मं देसेति, तेन च सावके विनेतीति: अहं हि सीह,  
जिगुच्छामि। कायदुच्चरितेन वचीदुच्चरितेन मनोदुच्चरितेन, अनेकविहितानं पापकानं  
अकुसलानं धम्मानं समापत्तिया जिगुच्छामि। अयं खो सीह, परियायो येन मं  
परियायेन सम्मा वदमानो वदेय्य जेगुच्छी समणो गोतमो जेगुच्छिताय धम्मं  
देसेति, तेन च सावके विनेतीति।   
    
५। कतमो च सीह, परियायो येन मं परियायेन सम्मा वदमानो वदेय्य: वेनयिको  
समणो गोतमो विनयाय धम्मं देसेति, तेन च सावके विनेतीति: अहं हि सीह, विनयाय  
धम्मं देसेमि। रागस्स दोसस्स मोहस्स, अनेकविहितानं [प्त्स् पगे १८४] [\क़् १८४।]       
पापकानं अकुसलानं धम्मानं विनयाय धम्मं देसेमि। अयं खो सीह, परियायो  
येन मं परियायेन सम्मा वदमानो वदेय्य वेनयिको समणो गोतमो, विनयाय  
धम्मं देसेति, तेन च सावके विनेतीति।   
    
६। कतमो च सीह, परियायो येन मं परियायेन सम्मा वदमानो वदेय्य: तपस्सी  
समणो गोतमो तपस्सिताय धम्मं देसेति, तेन च सावके विनेतीति: तपनीयाहं सीह,  
पापके अकुसले धम्मे वदामि। कायदुच्चरितं वचीदुच्चरितं मनोदुच्चरितं, यस्स खो  
सीह, तपनीया पापका अकुसला धम्मा पहीना उच्छिन्नमूला तालावत्थुकता अनभावकता  
आयतिं अनुप्पादधम्मा। तमहं तपस्सीति वदामि। तथागतस्स खो सीह, तपनीया  
पापका अकुसला धम्मा पहीना उच्छिन्नमूला तालावत्थुकता अनभावकता आयतिं  
अनुप्पादधम्मा। अयं खो सीह, परियायो येन मं परियायेन सम्मा वदमानो  
वदेय्य तपस्सी समणो। गोतमो तपस्सिताय धम्मं देसेति। तेन च सावके विनेतीति।   
    
[ब्ज्त् पगे ६०] [\x ६०।]       
७। कतमो च सीह, परियायो येन मं परियायेन सम्मा वदमानो वदेय्य अपगब्भो  
समणो गोतमो अपगब्भताय धम्मं देसेति, तेन च सावके विनेतीति। यस्स खो सीह,  
आयतिं गब्भसेय्या पुनब्भवाभिनिब्बत्ति पहीना, उच्छिन्नमूला तालावत्थुकता  
अनभावकता आयतिं अनुप्पादधम्मा, तमहं अपगब्भोति वदामि। तथागतस्स खो  
सीह, आयतिं गब्भसेय्या पुनब्भवाभिनिब्बत्ति पहीना उच्छिन्नमूला तालावत्थुकता  
अनभावकता आयतिं अनुप्पादधम्मा। अयं खो सीह, परियायो येन मं परियायेन  
सम्मा वदमानो वदेय्य अपगब्भो समणो गोतमो अपगब्भताय धम्मं देसेति,  
तेन च सावके विनेतीति।   
    
८। कतमो च सीह, परियायो येन मं परियायेन सम्मा वदमानो वदेय्य अस्सासको  
समणो गोतमो अस्सासाय धम्मं देसेति, तेन च सावके विनेतीति। अहं हि सीह, अस्सासको  
[प्त्स् पगे १८५] [\क़् १८५।] परमेन अस्सासेन, अस्सासाय च धम्मं देसेमि, तेन च  
सावके विनेमि। अयं खो सीह, परियायो येन मं परियायेन सम्मा वदमानो वदेय्य  
अस्सासको समणो गोतमो अस्सासाय धम्मं देसेति, तेन च सावके विनेतीति।   
    
एवं वुत्ते सीहो सेनापति भगवन्तं एतदवोच: अभिक्कन्तं भन्ते, अभिक्कन्तं भन्ते,  
सेय्यथापि भन्ते, निक्कुज्जितं वा उक्कुज्जेय्य, पटिच्छन्नं वा विवरेय्य, मूऌहस्स वा  
मग्गं आचिक्खेय्य, अन्धकारे वा तेलपज्जोतं धारेय्य चक्खुमन्तो रूपानि दक्खिन्तीति,  
एवमेव भन्ते अनेकपरियायेन धम्मो पकासितो। एसाहं भन्ते भगवन्तं सरणं  
गच्छामि धम्मं च भिक्खुसङ्घं च। उपासकं मं भन्ते, भगवा धारेतु  
अज्जतग्गे पाणुपेतं सरणं गतन्ति।   
अनुविच्चकारं खो सीह, करोहि, अनुविच्चकारो तुम्हादिसानं ञातमनुस्सानं साधु होतीति।   
    
इमिना पहं भन्ते भगवतो भीय्योसोमत्ताय अत्तमनो अभिरद्धो, यं मं भगवा  
एवमाह: अनुविच्चकारं खो सीह, करोहि, अनुविच्चकारो तुम्हादिसानं ञातमनुस्सानं  
साधु होतीति।   
    
[ब्ज्त् पगे ६२] [\x ६२।]       
ममं हि भन्ते, अञ्ञतित्थिया सावकं लभित्वा केवलकप्पं वेसालिं पटाकं  
परिहरेय्युं: सीहो अम्हाकं सेनापति सावकत्तं उपगतोति। अथ च पन मं भगवा  
एवमाह: अनुविच्चकारं खो सीह, करोहि। अनुविच्चकारो तुम्हादिसानं ञातमनुस्सानं  
साधु होतीति। एसाहं भन्ते, दुतियम्पि भगवन्तं सरणं गच्छामि धम्मञ्च  
भिक्खुसङ्घञ्च, उपासकं मं भन्ते, भगवा धारेतु अज्जतग्गे पाणुपेतं सरणं  
गतन्ति।   
    
दीघरत्तं खो ते सीह, निगण्ठानां ओपानभूतं कुलं येन तेसं उपगतानं  
पिण्डकं दातब्बं मञ्ञेय्यासीति।   
    
इमिनापहं भन्ते, भगवतो भीय्योसोमत्ताय अत्तमनो अभिरद्धो यं मं भगवा  
एवमाह: दीघरत्तं खो ते सीह, निगण्ठानं ओपानभूतं कुलं येन तेसं उपगतानं  
पिण्डकं दातब्बं मञ्ञेय्यासीति।   
    
सुतं मे तं भन्ते, समणो गोतमो एवमाह: मय्हमेव [प्त्स् पगे १८६] [\क़् १८६।]       
दानं दातब्बं न अञ्ञेसं दानं दातब्बं, मय्हमेव सावकानं दानं दातब्बं न  
अञ्ञेसं सावकानं दानं दातब्बं, मय्हमेव दिन्नं महप्फलं, न अञ्ञेसं दिन्नं  
महप्फलं, मय्हमेव सावकानं दिन्नं महप्फलं नाञ्ञेसं सावकानं दिन्नं  
महप्फलन्ति। अथ च पन मं भगवा निगण्ठेसुपि दाने समादपेति। अपि च भन्ते,  
मयमेत्थकालं जानिस्साम। एसाहं भन्ते ततियम्पि भगवन्तं सरणं गच्छामि।  
धम्मञ्च भिक्खुसङ्घञ्च उपासकं मं भन्ते, भगवा धारेतु अज्जतग्गे  
पाणुपेतं सरणं गतन्ति।   
    
अथ खो भगवा सीहस्स सेनापतिस्स आनुपुब्बीकथं१ कथेसि। सेय्यथीदं: दान कथं  
सीलकथं सग्गकथं कामानं आदीनवं ओकारं सङ्किलेसं नेक्खम्मे च आनिसंसं  
पकासेसि।   
१। अनुपुब्बिङ्कथं मछसं अनुपुब्बीकथं स्या।   
    
[ब्ज्त् पगे ६४] [\x ६४।]       
यदा भगवा अञ्ञासि सीहं सेनापतिं कल्लचित्तं मुदुचित्तं विनीवरणचित्तं उदग्गचित्तं  
पसन्नचित्तं, अथ या बुद्धानं सामुक्कंसिका धम्मदेसना तं पकासेसि: दुक्खं  
समुदयं निरोधं मग्गं, सेय्यथापि नाम सुद्धं वत्थं अपगतकाऌअकं  
सम्मदेव रजनं पतिगण्हेय्य, एवमेव सीहस्स सेनापतिस्स तस्मिं येव आसने विरजं  
वीतमलं धम्मचक्खुं उदपादि यं किञ्चि समुदयधम्मं सब्बन्तं  
निरोधधम्मन्ति।   
अथ खो सीहो सेनापति दिट्ठधम्मो पत्तधम्मो विदितधम्मो परियोगाऌहधम्मो  
तिण्णविचिकिच्छो विगतकथङ्कथो वेसारज्जप्पत्तो अपरप्पच्चयो सत्थुसासने भगवन्तं  
एतदवोच:  
    
अधिवासेतु मे भन्ते, भगवा स्वातनाय [प्त्स् पगे १८७] [\क़् १८७।] भत्तं सद्धिं  
भिक्खुसङ्घेनाति। अधिवासेसि भगवा तुण्हीभावेन।   
    
अथ खो सीहो सेनापति भगवतो अधिवासनं विदित्वा उट्ठायासना भगवन्तं  
अभिवादेत्वा पदक्खिणं कत्वा पक्कामि।   
    
अथ खो सीहो सेनापति अञ्ञतरं पुरिसं आमन्तेसि: गच्छ त्वं अम्भो पुरिस,  
पवत्तमंसं जानाहीति। अथ खो सीहो सेनापति तस्सा रत्तिया अच्चयेन सके निवेसने  
पणीतं खादनीयं भोजनीयं पटियादापेत्वा भगवतो कालं आरोचापेसि। कालो भन्ते,  
निट्ठितं भत्तन्ति।   
अथ खो भगवा पुब्बन्हसमयं निवासेत्वा पत्तचीवरमादाय येन सीहस्स सेनापतिस्स  
निवेसनं तेनुपसङ्कमि, उपसङ्कमित्वा पञ्ञत्ते आसने निसीदि सद्धिं भिक्खुसङ्घेन।   
तेन खो पन समयेन सम्बहुला निगण्ठा वेसालियं रथिकाय रथिकं१ सिङ्घाटकेन  
सिङ्घाटकं बाहा पग्गय्ह कन्दन्ति। अज्ज सीहेन सेनापतिना थुल्लं पसुं वधित्वा  
समणस्स गोतमस्स भत्तं कतं। तं समणो गोतमो जानं उद्दिस्सकटं मंसं  
परिभुञ्जति पटिच्च कम्मन्ति।   
१। रथियाय रथियं सीमु।   
    
[ब्ज्त् पगे ६६] [\x ६६।]       
अथ खो अञ्ञतरो पुरिसो येन सीहो सेनापति तेनुपसङ्कमि, उपसङ्कमित्वा सीहस्स  
सेनापतिस्स उपकण्णके आरोचेसि। यग्घे भन्ते, जानेय्यासि: एते सम्बहुला निगण्ठा  
वेसालियं रथिकाय रथिकं१ सिङ्घाटकेन सिङ्घाटकं बाहा पग्गय्ह कन्दन्ति। अज्ज  
सीहेन सेनापतिना थुल्लं पसुं वधित्वा समणस्स गोतमस्स भत्तं कतं, तं समणो  
गोतमो जानं उद्दिस्सकटं मंसं परिभुञ्जति [प्त्स् पगे १८८] [\क़् १८८।]       
पटिच्चकम्मन्ति।   
अलं अय्यो दीघरत्तम्पि ते आयस्मन्तो अवण्णकामा बुद्धस्स, अवण्णकामा धम्मस्स,  
अवण्णकामा सङ्घस्स न च पनेते आयस्मन्तो जीरन्ति तं भगवन्तं असता तुच्छा मुसा  
अभूतेन अब्भाचिक्खन्ता, न च मयं जीवितहेतूपि सञ्चिच्च पाणं जीविता वोरोपेय्यामाति।   
    
अथ खो सीहो सेनापति बुद्धपमुखं भिक्खुसङ्घं पणीतेन खादनीयेन  
भोजनीयेन सहत्था सन्तप्पेसि। सम्पवारेसि। अथ खो सीहो सेनापति भगवन्तं  
भुत्ताविं ओनीतपत्तपाणीं एकमन्तं निसीदि। एकमन्तं निसिन्नं खो सीहं सेनापतिं  
भगवा धम्मिया कथाय सन्दस्सेत्वा समादपेक्वा समुत्तेजेत्वा सम्पहंसेत्वा  
उट्ठायासना पक्कामीति।   
८। १। २। ३।   
आजञ्ञ सुत्तं  
    
(सावत्थि निदानं)  
    
अट्ठहि भिक्खवे, अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो  
रञ्ञो अङ्गन्त्वेव सङ्खं गच्छति, कतमेहि अट्ठहि:  
    
इध भिक्खवे, रञ्ञो भद्रो अस्साजानीयो उभतो सुजातो होति मातितो च पितितो च। यस्सं  
दिसायं अञ्ञेपि भद्रा अस्साजानिया जायन्ति तस्सं दिसायं जातो होति, यं खो पनस्स भोजनं  
देन्ति अल्लं वा सुक्खं वा, तं सक्कच्चं येव परिभुञ्जति अविकिरन्तो, जेगुच्छी होति उच्चारं  
वा पस्सावं वा अभिनिसीदितुं वा अभिनिपज्जितुं वा, सोरतो होति [प्त्स् पगे १८९] [\क़् १८९।]      
 सुखसंवासो, न अञ्ञे अस्से उब्बेजेता, यानि खो पनस्स होन्ति साठेय्यानि कूटेय्यानि  
जिम्भेय्यानि वङ्केय्यानि तानि यथाभूतं सारथिस्स आवीकत्ता होति।   
१। रथिया रथियं सिमु।   
[ब्ज्त् पगे ६८] [\x ६८।]       
    
तेसमस्स सारथी अभिनिम्मदनाय वायमति, वाही खो पन होति कामञ्ञे अस्सा वहन्तु  
वा मा वा अहमेत्थ वहिस्सामीति चित्तं उप्पादेति, गच्छन्तो खो पन उजुमग्गेनेव  
गच्छति, थामवा होति याव जीवितमरणपरियादाना थामं उपदंसेता, इमेहि खो  
भिक्खवे, अट्ठहि अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो,  
रञ्ञो अङ्गन्त्वेव सङ्खं गच्छति।   
    
एवमेव खो भिक्खवे अट्ठहि धम्मेहि समन्नागतो भिक्खु आहुनेय्यो होति,  
पाहुनेय्यो, दक्खिणेय्यो, अञ्जलिकरणीयो, अनुत्तरं पुञ्ञक्खेत्तं लोकस्स, कतमेहि  
अट्ठहि:  
इध भिक्खवे, भिक्खु सीलवा होति, पातिमोक्खसंवरसंवुतो विहरति।  
आचारगोचरसम्पन्नो अणुमत्तेसु वज्जेसु भयदस्सावी समादाय सिक्खति सिक्खापदेसु,  
यं खो पनस्स भोजनं देन्ति लूखं वा पणीतं वा तं सक्कच्चंयेव परिभुञ्जति  
अविहञ्ञमानो, जेगुचछी होति कायदुच्चरितेन वचीदुच्चरितेन मनोदुच्चरितेन, जेगुच्छी  
होति अनेकविहितानं पापकानं अकुसलानं धम्मानं समापत्तिया, सोरतो होति  
सुखसंवासो, न अञ्ञे भिक्खू उब्बेजेता। यानि खो पनस्स होन्ति साठेय्यानि कूटेय्यानि [प्त्स्  
पगे १९०] [\क़् १९०।] जिम्भेय्यानि वङ्केय्यानि तानि यथाभूतं आवीकन्ता होति सत्थरि वा  
विञ्ञूसु वा सब्रह्मचारिसु, तेसमस्स सत्था वा विञ्ञू वा सब्रह्मचारी अभिनिम्मदनाय  
वायमति। सिक्खिता खो पन होति। कामञ्ञेव भिक्खू सिक्खन्तु वा मा वा अहमेत्थ  
सिक्खिस्सामीति चित्तं उप्पादेति। गच्छन्तो खो पन उजुमग्गेनेव गच्छति। तत्रायं  
उजुमग्गो सेय्यथीदं: सम्मादिट्ठि, सम्मासङ्कप्पो, सम्मावाचा, सम्माकम्मन्तो,  
सम्माआजीवो, सम्मावायामो, सम्मासति, सम्मासमाधि, आरद्धविरियो विहरति कामं तचो  
च नहारु च अट्ठि च अवसिस्सतु सरीरे उपसुस्सतु मंसलोहितं, यन्तं पुरिसथामेन  
पुरिसविरियेन पुरिसपरक्कमेन पत्तबबं, न तं अपापूणित्वा विरियस्स सन्थानं  
भविस्सतीति। इमेहि खो भिक्खवे, अट्ठहि धम्मेहि समन्नागतो भिक्खु आहुनेय्यो होति,  
पाहुनेय्यो, दक्खिणेय्यो, अञ्जलिकरणीयो, अनुत्तरं पुञ्ञक्खेत्तं लोकस्साति।   
[ब्ज्त् पगे ७०] [\x ७०।]       
८। १। २। ४।   
खलुङ्क सुत्तं।   
    
(सावत्थि निदानं)  
    
अट्ठ च भिक्खवे अस्सखलुङ्के देसिस्सामि अट्ठ च अस्सदोसे, अट्ठ च पुरिसखलुङ्के  
अट्ठ च पुरिसदोसे, तं सुणाथ साधुकं मनसि करोथ भासिस्सामीति। एवं भन्तेति खो  
ते भिक्खु भगवतो पच्चस्सोसुं। भगवा एतदवोच:  
    
१। कतमे च भिक्खवे, अट्ठ अस्सखलुङ्का अट्ठ च अस्सदोसा: इध भिक्खवे, एकच्चो  
अस्सखलुङ्को ऽपेहीऽ ति वुत्तो विद्धो समानो चोदितो सारथिना पच्छतो पटिसक्कति१ पिट्ठितो  
[प्त्स् पगे १९१] [\क़् १९१।] रथं पटिवत्तेति२। एवरूपोपि भिक्खवे इधेकच्चो  
अस्सखलुङ्को होति। अयं भिक्खवे, पठमो अस्सदोसो।   
    
२। पुन च परं भिक्खवे, इधेकच्चो अस्सखलुङ्को ऽपेहिऽ ति वुत्तो विद्धो समानो चोदितो  
सारथिना पच्छा लङ्घति३ कुब्बरं हन्ति। तिदण्डं भञ्जति। एवरूपोपि भिक्खवे,  
इधेकच्चो अस्सखलुङ्को होति। अयं भिक्खवे दुतियो अस्सदोसो।   
३। पुन च परं भिक्खवे, इधेकच्चो अस्सखलुङ्को ऽपेहिऽ ति वुत्तो विद्धो समानो चोदितो  
सारथिना रथिसाय सत्थिं उस्सज्जित्वा४ रथिसं येव अज्झोमद्दति, एवरूपोपि भिक्खवे,  
इधेकच्चो अस्सखलुङ्को होति। अयं भिक्खवे ततियो अस्सदोसो।   
४। पुन च परं भिक्खवे इधेकच्चो अस्सखलुङ्को ऽपेहीऽति वुत्तो विद्धो समानो चोदितो  
सारथिना उम्मग्गं गण्हाति, उब्बटुमं रथं करोति। एवरूपोपि भिक्खवे इधेकच्चो  
अस्सखलुङ्को होति। अयं भिक्खवे चतुत्थो अस्सदोसो।   
५। पुन च परं भिक्खवे, इधेकच्चो अस्सखलुङ्को ऽपेहीऽ ति वुत्तो विद्धो समानो चोदितो  
सारथिना लङ्घति पुरिमं कायं, पग्गण्हाति पुरिमे पादे। एवरूपोपि भिक्खवे इधेकच्चो  
अस्सखलुङ्को होति। अयं भिक्खवे, पञ्चमो अस्सदोसो।   
१। पटिक्कमति मछसं २। पवत्तेति कत्थचि ३। पच्छालङ्घिपति स्या। ४। उस्सजित्वा सीमु।   
    
[ब्ज्त् पगे ७२] [\x ७२।]       
६। पुन च परं भिक्खवे इधेकच्चो अस्सखलुङ्को ऽपेहिऽ ति वुत्तो विद्धो समानो चोदितो  
सारथिना अनादियित्वा सारथीं अनादियित्वा पतोदं१ दन्तेहि२ मुखाधानं विदंसित्वा३ [प्त्स्  
पगे १९२] [\क़् १९२।] येन कामं पक्कमति, एवरूपोपि भिक्खवे, इधेकच्चो  
अस्सखलुङ्को होति। अयं भिक्खवे, छट्ठो अस्सदोसो।   
    
७। पुन च परं भिक्खवे इधेकच्चो अस्सखलुङ्को ऽपेहिऽ ति वुत्तो विद्धो समानो चोदितो  
सारथिना, नेव अभिक्कमति, नो पटिक्कमति, तत्थेव खीलट्ठायी ठितो होति। एवरूपोपि  
भिक्खवे, इधेकच्चो अस्सखलुङ्को होति। अयं भिक्खवे, सत्तमो, अस्सदोसो।   
    
८। पुन च परं भिक्खवे इधेकच्चो अस्सखलुङ्को ऽपेहिऽ ति वुत्तो विद्धो समानो चोदितो  
सारथिना पुरिमे च पादे संहरित्वा पच्छिमे च पादे संहरित्वा तत्थेव चत्तारो पादे  
अभिनिसीदति। एवरूपोपि भिक्खवे, इधेकच्चो अस्सखलुङ्को होति। अयं भिक्खवे, अट्ठमो  
अस्सदोसो। इमे खो भिक्खवे, अट्ठ अस्सखलुङ्का अट्ठ च अस्सदोसा।   
    
१। कतमे च भिक्खवे अट्ठ च पुरिसखलुङ्का, अट्ठ च पुरिसदोसा: इध भिक्खवे  
भिक्खू भिक्खुं आपत्तिया चोदेन्ति। सो भिक्खु भिक्खूहि आपत्तिया चोदियमानो न सरामीति  
असतियाव निब्बेठेति। सेय्यथापि सो भिक्खवे, अस्सखलुङ्को पेहीति वुत्तो विद्धो समानो  
चोदितो सारथिना पच्छतो पटिसक्कति पिट्ठितो रथं पटिवत्तेति। तथूपमाहं भिक्खवे,  
इमं पुग्गलं वदामि। एवरूपोपि भिक्खवे, इधेकच्चो पुरिसखलुङ्को होति। अयं  
भिक्खवे, पठमो पुरिसदोसो।   
    
२। पुन च परं भिक्खवे भिक्खू भिक्खुं आपत्तिया चोदेन्ति सो भिक्खु भिक्खूहि  
आपत्तिया चोदियमानो चोदकं [प्त्स् पगे १९३] [\क़् १९३।] येव पटिप्फरति। किं नुखो  
तुय्हं बालस्स अब्यत्तस्स भणितेन त्वम्पि नाम भणितब्बं मञ्ञसीति। सेय्यथापि सो  
भिक्खवे अस्सखलुङ्को पेहीति वुत्तो विद्धो समानो चोदितो सारथिना पच्छालङ्घति,  
कुब्बरं भन्ति, तिदण्डं भञ्जति। तथूपमाहं भिक्खवे इमं पुग्गलं वदामि।  
एवरूपोपि भिक्खवे, इधेकच्चो पुरिसखलुङ्को होति। अयं भिक्खवे दुतियो पुरिसदोसो।   
    
१। पतोदलट्ठिं मछसं। २। पतोददन्तेहि सीमु। ३। विद्धंसिता सीमु।   
[ब्ज्त् पगे ७४] [\x ७४।]       
३। पुन च परं भिक्खवे, भिक्खू भिक्खुं आपत्तिया चोदेन्ति। सो भिक्खु भिक्खूहि  
आपत्तिया चोदियमानो चोदकस्सेव पच्चारोपेति त्वम्पि खोसि इत्थन्नामं आपत्तिं आपन्नो  
त्वं ताव पठमं पटिकरोहीति। सेय्यथापि सो भिक्खवे, अस्सखलुङ्को पेहीति वुत्तो  
विद्धो समानो चोदितो सारथिना रथिसाय सत्थिं उस्सज्जित्वा रथिसं येव अज्झोमद्दति।  
तथूपमाहं भिक्खवे, इमं पुग्गलं वदामि। एवरूपोपि भिक्खवे, इधेकच्चो  
पुरिसखलुङ्को होति। अयं भिक्खवे, ततियो पुरिसदोसो।   
४। पुन च परं भिक्खवे, भिक्खू भिक्खुं आपत्तिया चोदेन्ति। सो भिक्खु भिक्खूहि  
आपत्तिया चोदियमानो अञ्ञेनञ्ञं पटिचरति, बहिद्धा कथं अपनामेति, कोपञ्च दोसञ्च  
अप्पच्चयं च पातुकरोति। सेय्यथापि सो भिक्खवे, अस्सखलुङ्को पेहीति वुत्तो विद्धो  
समानो चोदितो सारथिना उम्मग्गं गण्हाति, उब्बटुमं रथं करोति। तथूपमाहं  
भिक्खवे, इमं पुग्गलं वदामि। एवरूपोपि भिक्खवे, इधेकच्चो पुरिसखलुङ्को होति।  
अयं भिक्खवे, चतुत्थो पुरिसदोसो।   
    
५। पुन च परं भिक्खवे, भिक्खू भिक्खुं आपत्तिया चोदेन्ति। सो भिक्खु भिक्खूहि  
आपत्तिया चोदियमानो सङ्घमज्झे बाहा विक्खेपं भणति। सेय्यथापि सो भिक्खवे [प्त्स्  
पगे १९४] [\क़् १९४।] अस्सखलुङ्को पेहीति वुत्तो विद्धो समानो चोदितो सारथिना लङ्घति  
पुरिमं कायं, पग्गण्हाति पुरिमे पादे, तथूपमाहं भिक्खवे, इमं पुग्गलं वदामि  
एवरूपोपि भिक्खवे इधेकच्चो पुरिसखलुङ्को होति। अयं भिक्खवे, पञ्चमो पुरिसदोसो।   
    
६। पुन च परं भिक्खवे, भिक्खू भिक्खुं आपत्तिया चोदेन्ति। सो भिक्खु भिक्खूहि  
आपत्तिया चोदियमानो अनादियित्वा सङ्घं अनादियित्वा चोदकं सापत्तिकोव येन कामं  
पक्कमति। सेय्यथापि सो भिक्खवे, अस्सखलुङ्को पेहीति वुत्तो विद्धो समानो चोदितो  
सारथिना अनादियित्वा सारथिं अनादियित्वा पतोदं दन्तेहि मुखाधानं विदंसित्वा१ येन  
कामं पक्कमति। तथूपमाहं भिक्खवे, इमं पुग्गलं वदामि। एव रूपोपि  
भिक्खवे, इधेकच्चो पुरिसखलुङ्को होति। अयं भिक्खवे छट्ठो पुरिसदोसो।   
    
१। विद्धंसित्वा सी। मु।   
    
[ब्ज्त् पगे ७६] [\x ७६।]       
७। पुन च परं भिक्खवे भिक्खू भिक्खुं आपत्तिया चोदेन्ति। सो भिक्खु भिक्खूहि  
आपत्तिया चोदियमानो नेवाहं आपन्नोम्हि न पनाहं आपन्नोम्हीति तुण्हिभावेन सङ्घं  
विहेसेति। सेय्यथापि सो भिक्खवे, अस्सखलुङ्को पेहीति वुत्तो विद्धो समानो चोदितो  
सारथिना नेव अभिक्कमति, नो पटिक्कमति, तत्थेव खीलट्ठायी ठितो होति। तथूपमाहं  
भिक्खवे इमं पुग्गलं वदामि। एवरूपोपि भिक्खवे, इधेकच्चो पुरिसखलुङ्को होति।  
अयं भिक्खवे, सत्तमो पुरिसदोसो।   
    
पुन च परं भिक्खवे भिक्खू भिक्खुं आपत्तिया चोदेन्ति। सो भिक्खु भिक्खूहि आपत्तिया  
चोदियमानो एवमाह; [प्त्स् पगे १९५] [\क़् १९५।] किं नुखो तुम्हे आयस्मन्तो अतिबाऌहं  
मयि ब्यावटा, इदानाहं सिक्खं पच्चक्खाय हीनायावत्तिस्सामीति, सो सिक्खं पच्चक्खाय  
हीनायावत्तित्वा एवमाह: इदानि खो तुम्हे आयस्मन्तो अत्तमना होथाऽति, सेय्यथापि सो  
भिक्खवे अस्सखलुङ्को पेहीति वुत्तो विद्धो समानो चोदितो सारथिना पुरिमे च पादे  
संहरित्वा पच्छिमे व पादे संहरित्वा तत्थेव चत्तारो पादे अभिनिसीदति। तथूपमाहं  
भिक्खवे इमं पुग्गलं वदामि। एवरूपोपि भिक्खवे इधेकच्चो पुरिसखलुङ्को होति।  
अयं भिक्खवे अट्ठमो पुरिसदोसो। इमे खो भिक्खवे अट्ठ पुरिसखलुङ्का अट्ठ च  
पुरिसदोसाति।   
    
८। १। २। ५।   
मल सुत्तं  
(सावत्थि निदानं)  
अट्ठिमानि भिक्खवे मलानि कतमानि अट्ठ।   
    
असज्झाय मला भिक्खवे मन्ता, अनुट्ठानमला भिक्खवे घरा, मलं भिक्खवे  
वण्णस्स कोसज्जं, पमादो भिक्खवे रक्खतो मलं। मलं भिक्खवे इत्थिया दुच्चरितं।  
मच्छेरं भिक्खवे ददतो मलं। मला भिक्खवे पापका अकुसला धम्मा अस्मिं लोके  
परम्भि च। ततो भिक्खवे मला मलतरं अविज्जा परमं मलं। इमानि खो भिक्खवे  
अट्ठ मलानीति।   
    
[ब्ज्त् पगे ७८] [\x ७८।]       
    
१। असज्झाय मला मन्ता अनुट्ठानमला घरा,   
मलं वण्णस्स कोसज्जं पमादो रक्खतो मलं  
    
२। मलित्थिया दुच्चरितं मच्छेरं ददतो मलं,   
मला वे पापका धम्मा अस्मिं लोके परम्भि च  
ततो मला मलतरं अविज्जा परमं मलन्ति।   
    
८। १। २। ६  
दूतेय्य सुत्तं  
(सावत्थि निदानं)  
    
अट्ठहि [प्त्स् पगे १९६] [\क़् १९६।] भिक्खवे धम्मेहि समन्नागतो भिक्खु दूतेय्यं  
गन्तुमरहति। कतमेहि अट्ठहि:   
इध भिक्खवे भिक्खु सोता च होति सावेता च, उग्गहेता च धारेता च, विञ्ञाता च विञ्ञापेता  
च, कुसलो च सहितासहितस्स, नो च कलहकारको। इमेहि खो भिक्खवे, अट्ठहि धम्मेहि  
समन्नागतो भिक्खु दुतेय्यं गन्तुमरहति।   
    
अट्ठहि भिक्खवे धम्मेहि समन्नागतो सारिपुत्तो दुतेय्यं गन्तुमरहति। कतमेहि  
अट्ठहि:  
    
इध भिक्खवे सारिपुत्तो सोता च होति सावेता च, उग्गहेता च, धारेता च, विञ्ञाता च,  
विञ्ञापेता च, कुसलो च सहितासहितस्स, नो च कलहकारको। इमेहि खो भिक्खवे अट्ठहि  
धम्मेहि समन्नागतो सारिपुत्तो दुतेय्यं गन्तुमरहतीति।   
१। यो वे न वेधति१ पत्वा परिसं उग्गवादिनिं२।   
न च हापेति वचनं न च छादेति सासनं,   
    
२। असन्दिद्धञ्च भणति पुच्छितो न च कुप्पति,   
स वे तादिसको भिक्खु दुतेय्यं गन्तुमरहतीति।   
    
१। ब्यथति मछसं, स्या। २। उग्गवादिनं सीमु।   
    
[ब्ज्त् पगे ८०] [\x ८०।]       
८। १। २। ७  
पुरिसबन्धन सुत्तं  
(सावत्थि निदानं)  
अट्ठहि भिक्खवे आकारेहि इत्थि पुरिसं बन्धति, कतमेहि अट्ठहि: रूपेन भिक्खवे, इत्थि  
पुरिसं बन्धति, हसितेन भिक्खवे इत्थि पुरिसं बन्धति, भणितेन भिक्खवे इत्थि  
पुरिसं बन्धति। गीतेन भिक्खवे इत्थि पुरिसं बन्धति। । [प्त्स् पगे १९७] [\क़् १९७।]       
रुण्णेन१। भिक्खवे इत्थि पुरिसं बन्धति, आकप्पेन भिक्खवे इत्थि पुरिसं  
बन्धति। वनभङ्गेन भिक्खवे, इत्थी पुरिसं बन्धति। फस्सेन भिक्खवे इत्थि  
पुरिसं बन्धति। इमेहि खो भिक्खवे अट्ठहि आकारेहि इत्थि पुरिसं बन्धति। ते भिक्खवे  
सत्ता सुबद्धा ये२ फस्सेन बद्धाति। ३*  
    
८। १। २। ८।   
इत्थिबन्धन सुत्तं।   
(सावत्थि निदानं)  
अट्ठहि भिक्खवे आकारेहि पुरिसो इत्थिं बन्धति, कतमेहि अट्ठहि:  
    
रूपेन भिक्खवे पुरिसो इत्थिं बन्धति, हसितेन भिक्खवे पुरिसो इत्थिं बन्धति।  
भणितेन भिक्खवे पुरिसो इत्थिं बन्धति। गीतेन भिक्खवे पुरिसो इत्थिं बन्धति।  
रुण्णेन१ भिक्खवे पुरिसो इत्थिं बन्धति। आकप्पेन भिक्खवे पुरिसो इत्थिं बन्धति।  
वनभङ्गेन भिक्खवे, पुरिसो इत्थिं बन्धति। फस्सेन भिक्खवे पुरिसो इत्थिं  
बन्धति। इमेहि खो भिक्खवे अट्ठहि आकारेहि पुरिसो इत्थिं बन्धति, ते भिक्खवे सत्ता  
सुबद्धा ये२ फस्सेन बद्धाति। ३*  
    
१। रोण्णेन सीमु। २। सुबन्धा सीमु। स्या। ३। बन्धा सीमु स्या। *मछसं, पोत्थके  
इमानि द्वे सुत्तानि अञ्ञथा दिस्सन्ति।   
    
[ब्ज्त् पगे ८२] [\x ८२।]       
८। १। २। ९  
पहाराद सुत्तं  
एकं समयं भगवा वेरञ्जायं विहरति नऌएरु पुचिमन्द मूले। अथ खो पहारादो  
असुरिन्दो येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठितं खो पहारादं असुरिन्दं भगवा एतदवोच: अपि  
पन पहाराद, [प्त्स् पगे १९८] [\क़् १९८।] असुरा महासमुद्दे अभिरमन्तीति।   
    
अभिरमन्ति भन्ते, असुरा महासमुद्देति:  
    
कति पन पहाराद, महासमुद्दे अच्छरिया अब्भुता धम्मा ये दिस्वा दिस्वा असुरा  
महासमुद्दे अभिरमन्तीति।   
    
अट्ठ भन्ते, महासमुद्दे अच्छरिया अब्भुता धम्मा ये दिस्वा दिस्वा असुरा  
महासमुद्दे अभिरमन्ति कतमे अट्ठ?:  
    
१। महासमुद्दो भन्ते, अनुपुब्बनिन्नो अनुपुब्बपोणो अनुपुब्बपब्भारो न  
आयतकेनेव पपातो। यम्पि भन्ते, महासमुद्दो अनुपुब्बनिन्नो अनुपुब्बपोणो  
अनुपुब्बपब्भारो न आयतकेनेव पपातो, अयं भन्ते, महासमुद्दे पठमो अच्छरियो  
अब्भुतो धम्मो यं दिस्वा दिस्वा असुरा महासमुद्दे अभिरमन्ति।   
२। पुन च परं भन्ते, महासमुद्दो ठितधम्मो वेलं नातिवत्तति। यम्पि भन्ते,  
महा समुद्दो ठितधम्मो वेलं नातिवत्तति, अयं भन्ते, महासमुद्दे दुतियो  
अच्छरियो अब्भुतो धम्मो यं दिस्वा दिस्वा असुरा महासमुद्दे अभिरमन्ति।   
    
३। पुन च परं भन्ते, महासमुद्दो न मतेन कुणपेन संवसति, यं होति  
महासमुददे मतं कुणपं तं खिप्पंयेव१ तीरं वाहेति, थलं उस्सादेति२ यम्पि  
भन्ते, महासमुद्दो न मतेन कुणपेन संवसति। यं होति महासमुद्दे मतं  
कुणपं तं खिप्पं येव तीरं वाहेति, थलं उस्सादेति२ अयं भन्ते, महासमुद्दे ततियो  
अच्छरियो अब्भुतो धम्मो यं दिस्वा दिस्वा असुरा महासमुद्दे अभिरमन्ति।   
१। खिप्पमेव मछसं २। उस्सारेति मछसं।   
    
[ब्ज्त् पगे ८४] [\x ८४।]       
४। पुन च परं भन्ते, या काचि महानदियो, सेय्यथीदं: गङ्गा, यमुना, अचिरवती,  
सरभू, मही, ता महा समुद्दं पत्वा जहन्ति पुरिमानि नामगोत्तानि, महासमुद्दोत्वेव  
[प्त्स् पगे १९९] [\क़् १९९।] सङ्खं गच्छन्ति। यम्पि भन्ते, या काचि महानदियो  
सेय्यथीदं गङ्गा यमुना अचिरवती सरभु मही ता महासमुद्दं पत्वा जहन्ति  
पुरिमानि नामगोत्तानि, महासमुद्दोत्वेव सङ्खं गच्छन्ति। अयं भन्ते महासमुद्दे  
चतुत्थो अच्छरियो अब्भुतो धम्मो, यं दिस्वा दिस्वा असुरा महासमुद्दे अभिरमन्ति।   
    
५। पुन च परं भन्ते, या च१ लोके सवन्तियो महासमुद्दं अप्पेन्ति, या च अन्तलिक्खा  
धारा पपतन्ति, न तेन महासमुद्दस्स ऊनत्तं वा पूरत्तं वा पञ्ञायति, यम्पि भन्ते,  
या च लोके सवन्तियो महासमुद्दं अप्पेन्ति, या च अन्तलिक्खा धारा पपतन्ति, न तेन  
महासमुद्दस्स ऊनत्तं वा पूरत्तं वा पञ्ञायति, अयं भन्ते, महासमुद्दे पञ्चमो  
अच्छरियो अब्भुतो धम्मो यं दिस्वा दिस्वा असुरा महा समुद्दे अभिरमन्ति।   
    
६। पुन च परं भन्ते, महासमुद्दो एकरसो लोणरसो, यम्पि भन्ते, महासमुद्दो  
एकरसो लोणरसो, अयं भन्ते, महा समुद्दे छट्ठो अच्छरियो अब्भुतो धम्मो यं  
दिस्वा दिस्वा असुरा महासमुद्दे अभिरमन्ति।   
    
७। पुन च परं भन्ते, महासमुद्दो बहुरतनो अनेकरतनो२ ततिरमानि रतनानि,  
सेय्यथीदं: मुत्ता। मणि, वेऌउरियो, सङ्खो, सिला, पवाऌअं। रजतं, जातरूपं, लोहितङ्को,  
मसारगल्लं, यम्पि भन्ते, महा समुद्दो बहुरतनो अनेकरतनो। ततिरमानि रतनानि,  
सेय्यथीदं मुत्ता, मणि, वेऌउरियो, सङ्खो, सिला, पवाऌअं, रजतं, जातरूपं, लोहितङ्को,  
मसारगल्लं, अयं भन्ते, महासमुद्दे [प्त्स् पगे २००] [\क़् २००।] सत्तमो अच्छरियो  
अब्भुतो धम्मो यं दिस्वा दिस्वा असुरा महासमुद्दे अभिरमन्ति।   
८। पुन च परं भन्ते, महासमुद्दो महतं भूतानं आवासो। ततिरमे भूता: तिमी  
तिमिङ्गला तिमिरपिङ्गला३ असुरा, नागा, गन्धब्बा। सन्ति महा समुद्दे योजनसतिकापि  
अत्तभावा, द्वियोजनसतिकापि अत्तभावा, तियोजनसतिकापि अत्तभावा, चतुयोजनसतिकापि  
अत्तभावा, पञ्चयोजनसतिकापि अत्तभावा।   
    
१। या काचि। [प्। त्। स्। ।] बहुतरतनो मछसं। ३। तिमिङ्गलो तिमिरपिङ्गलोमछसं।   
[ब्ज्त् पगे ८६] [\x ८६।]       
यम्पि भन्ते, महासमुद्दो महतं भूतानं आवासो। ततिरमे भूता: तिमि, तिमिङ्गला  
तिमिरपिङ्गला, असुरा, नागा, गन्धब्बा। सन्ति महा समुद्दे योजनसतिकापि अत्तभावा,  
द्वियोजनसतिकापि अत्तभावा, तियोजनसतिकापि अत्तभावा, चतुयोजनसतिकापि अत्तभावा,  
पञ्चयोजनसतिकापि अत्तभावा, अयं भन्ते, महा समुद्दे अट्ठमो अच्छरियो अब्भुतो  
धम्मो यं दिस्वा दिस्वा असुरा महासमुद्दे अभिरमन्ति।   
    
इमे खो भन्ते, महासमुद्दे अट्ठ अच्छरिया अब्भुता धम्मा ये दिस्वा दिस्वा असुरा  
महासमुद्दे अभिरमन्तीति।   
    
अपि पन भन्ते, भिक्खू इमस्मिं धम्मविनये अभिरमन्तीति?  
    
अभिरमन्ति पहाराद, भिक्खू इमस्मिं धम्मविनयेति।   
    
कति पन भन्ते, इमस्मिं धम्मविनये अच्छरिया अब्भुता धम्मा ये दिस्वा दिस्वा  
भिक्खू इमस्मिं धम्मविनये अभिरमन्तीति, ?  
    
अट्ठ पहाराद इमस्मिं धम्मविनये अच्छरिया अब्भुता धम्मा ये दिस्वा दिस्वा  
भिक्खू इमस्मिं धम्मविनये अभिरमन्ति। कतमे अट्ठ:  
    
१। सेय्यथापि पहाराद महासमुद्दो अनुपुब्बनिन्नो अनुपुब्बपोणो अनुपुब्बपब्भारो  
न आयतकेनेव पपातो। [प्त्स् पगे २०१] [\क़् २०१।] एवमेव खो पहाराद इमस्मिं  
धम्मविनये अनुपुब्बसिक्खा अनुपुब्बकिरिया अनुपुब्बपटिपदा। न आयतकेनेव अञ्ञा  
पटिवेधो। यम्पि पहाराद, इमस्मिं धम्मविनये अनुपुब्बसिक्खा अनुपुब्बकिरिया  
अनुपुब्बपटिपदा न आयतकेनेव अञ्ञापटिवेधो। अयं पहाराद, इमस्मिं  
धम्मविनये पठमो अच्छरियो अब्भुतो धम्मो यं दिस्वा दिस्वा भिक्खू इमस्मिं  
धम्मविनये अभिरमन्ति।   
    
२। सेय्यथापि पहाराद, महासमुद्दो ठितधम्मो वेलं नातिवत्तति, एवमेव खो  
पहाराद, यं मया सावकानं सिक्खापदं पञ्ञत्तं तं मम सावका जीवितहेतूपि  
नातिक्कमन्ति। यम्पि पहाराद, मया सावकानं सिक्खापदं पञ्ञत्तं तं मम सावका  
जीवितहेतुपि नातिक्कमन्ति। अयं पहाराद, इमस्मिं धम्मविनये दुतियो अच्छरियो  
अब्भुतो धम्मो यं दिस्वा दिस्वा भिक्खू इमस्मिं धम्मविनये अभिरमन्ति।   
    
[ब्ज्त् पगे ८८] [\x ८८।]       
३। सेय्यथापि पहाराद महासमुद्दो न मतेन कुणपेन संवसति। यं होति  
महासमुद्दे मतं कुणपं तं खिप्पञ्ञेव१। तिरं वाहेति, थलं उस्सादेति२ एवमेव  
खो पहाराद, यो सो पुग्गलो दुस्सीलो पापधम्मो असुचिसङ्कस्सरसमाचारो  
पटिच्छन्नकम्मन्तो अस्समणो समणपटिञ्ञो अब्रह्मचारी ब्रह्मचारीपटिञ्ञो।  
अन्तोपूति अवस्सुतो कसम्बुजातो। न तेन सङ्घो संवसति। अथ खो नं खिप्पञ्ञेव३  
सन्निपतित्वा उक्खिपति। किञ्चापि सो होति मज्झे भिक्खुसङ्घस्स निसिन्नो। ४ अथ खो सो  
आरकाव सङ्घम्हा सङ्घो च तेन। यम्पि पहाराद यो सो पुग्गलो दुस्सीलो पापधम्मो  
असुचि सङ्कस्सरसमाचारो पटिच्छन्नकम्मन्तो अस्समणो समणपटिञ्ञो अब्रह्मचारी  
ब्रह्मचारीपटिञ्ञो अन्तोपूति अवस्सुतो कसम्बुजातो, न [प्त्स् पगे २०२] [\क़् २०२।] तेन  
सङ्घो संवसति। अथ खो नं खिप्पञ्ञेव सन्निपतित्वा उक्खिपति। किञ्चापि सो होति मज्झे  
भिक्खुसङ्घस्स निसिन्नो४ अथ खो सो आरकाव सङ्घम्हा सङ्घो च तेन। अयं पहाराद  
इमस्मिं धम्मविनये ततियो अच्छरियो अब्भुतो धम्मो यं दिस्वा दिस्वा भिक्खू  
इमस्मिं धम्मविनये अभिरमन्ति।   
    
४। सेय्यथापि पहाराद, याकाचि महा नदियो, सेय्यथीदं: गङ्गा यमुना अचिरवती सरभु  
मही, ता महासमुद्दं पत्वा जहन्ति पुरिमानि नामगोत्तानि, महासमुद्दोत्वेव सङ्खं  
गच्छन्ति एवमेव खो पहाराद, चत्तारोमे वण्णा, खत्तिया ब्राह्मणा वेस्सा सुद्दा, ते  
तथागतप्पवेदिते धम्मविनये अगारस्मा अनगारियं पब्बजित्वा जहन्ति पुरिमानि  
नामगोत्तानि। ऽसमणा सक्यपुत्तियाऽ त्वेव सङ्खं गच्छन्ति, यम्पि पहाराद चत्तारोमे  
वण्णा खत्तिया ब्राह्मणा वेस्सा सुद्दा। ते तथागतप्पवेदिते धम्मविनये अगारस्मा  
अनगारियं पब्बजित्वा जहन्ति पुरिमानि नामगोत्तानि, ऽसमणा सक्यपुत्तियाऽ त्वेव सङ्खं  
गच्छन्ति। अयं पहाराद, इमस्मिं धम्मविनये चतुत्थो अच्छरियो अब्भुतो धम्मो  
यं दिस्वा दिस्वा भिक्खू इमस्मिं धम्मविनये अभिरमन्ति।   
१। खिप्पमेव मछसं २। उस्सारेति मछसं। ३। खिप्पमेव नं मछसं। ४।  
सन्निसिन्नो मछसं।   
    
[ब्ज्त् पगे ९०] [\x ९०।]       
५। सेय्यथापि पहाराद, या च लोके सवन्तियो महासमुद्दं अप्पेन्ति या च अन्तलिक्खा धारा  
पपतन्ति। न तेन महासमुद्दस्स ऊनत्तं वा पूरत्तं वा पञ्ञायति एवमेव खो  
पहाराद, बहु चेपि भिक्खू अनुपादिसेसाय निब्बानधातुया परिनिब्बायन्ति। न तेन  
निब्बानधातुया ऊनत्तं वा पूरत्तं वा पञ्ञायति। यम्पि पहाराद, बहू चेपि भिक्खू  
अनूपादिसेसाय निब्बानधातुया [प्त्स् पगे २०३] [\क़् २०३।] परिनिब्बायन्ति, न तेन  
निब्बानधातुया ऊनत्तं वा पूरत्तं वा पञ्ञायति। अयं पहाराद, इमस्मिं धम्मविनये  
पञ्चमो अच्छरियो अब्भुतो धम्मो यं दिस्वा दिस्वा भिक्खू इमस्मिं धम्मविनये  
अभिरमन्ति।   
    
६। सेय्यथापि पहाराद, महासमुद्दो एकरसो लोणरसो, एवमेव खो पहाराद, अयं  
धम्मविनयो एकरसो विमुत्तिरसो, यम्पि पहाराद, अयं धम्मविनयो एकरसो  
विमुत्तिरसो, अयं पहाराद इमस्मिं धम्मविनये छट्ठो अच्छरियो अब्भुतो धम्मो,  
यं दिस्वा दिस्वा भिक्खू इमस्मिं धम्मविनये अभिरमन्ति।   
    
७। सेय्यथापि पहाराद, महासमुद्दो बहुरतनो अनेकरतनो, ततिरमानि रतनानि,  
सेय्यथीदं, मुत्ता मणि वेऌउरियो सङ्खो सिला पवाऌअं रजतं जातरूपं लोहितङ्को  
मसारगल्लं। एवमेव खो पहाराद, अयं धम्मविनयो बहुरतनो अनेकरतनो,  
ततिरमानि रतनानि: सेय्यथीदं, चत्तारो सतिपट्ठाना, चत्तारो सम्मप्पधाना चत्तारो  
इद्धिपादा पञ्चिन्द्रियानि पञ्च बलानि सत्त बोज्झङ्गा अरियो अट्ठङ्गिको मग्गो। यम्पि  
पहाराद, अयं धम्मविनयो बहुरतनो अनेकरतनो, ततिरमानि रतनानि सेय्यथीदं:  
चत्तारो सतिपट्ठाना चत्तारो सम्मप्पधाना चत्तारो इद्धिपादा पञ्चिन्द्रियानि पञ्च बलानि  
सत्त बोज्झङ्गा अरियो अट्ठङ्गिको मग्गो। अयं पहाराद, इमस्मिं धम्मविनये सत्तमो  
अच्छरियो अब्भुतो धम्मो, यं दिस्वा दिस्वा भिक्खू इमस्मिं धम्मविनये अभिरमन्ति।   
    
८। सेय्यथापि पहाराद महा समुद्दो महतं भूतानं आवासो, ततिरमे भूता: तिमि  
तिमिङ्गला तिमिरपिङ्गला [प्त्स् पगे २०४] [\क़् २०४।] असुरा नागा गन्धब्बा, सन्ति महा  
समुद्दे योजनसतिकापि अत्तभावा द्वियोजनसतिकापि अत्तभावा, तियोजनसतिकापि अत्तभावा,  
चतुयोजनसतिकापि अत्तभावा, पञ्चयोजनसतिकापि अत्तभावा।   
    
एवमेव खो पहाराद, अयं धम्मविनयो महतं भूतानं आवासो ततिरमे भूता:  
सोतापन्तो, सोतापत्ति फलसच्छिकिरियाय पटिपन्नो, सकदागामी, सकदागामि  
फलसच्छिकिरियाय पटिपन्नो, अनागामी, अनागामि फलसच्छिकिरियाय पटिपन्नो, अरहा,  
अरहत्ताय पटिपन्नो। यम्पि पहाराद, अयं धम्मविनये महतं भूतानं आवासो,  
ततिरमे भूता, सोतापन्नो, सोतापत्ति फलसच्छिकिरियाय पटिपन्नो, सकदागामी,  
सकदागामिफलसच्छिकिरियाय पटिपन्नो, अनागामी, अनागामि फलसच्छिकिरियाय  
पटिपन्नो, अरहा, अरहत्ताय पटिपन्नो, अयं पहाराद इमस्मिं धम्मविनये अट्ठमो  
अच्छरियो अब्भुतो धम्मो यं दिस्वा दिस्वा भिक्खू इमस्मिं धम्मविनये अभिरमन्ति।   
    
इमे खो पहाराद, इमस्मिं धम्मविनये अट्ठ अच्छरिया अब्भुता धम्मा ये दिस्वा  
दिस्वा भिक्खू इमस्मिं धम्मविनये अभिरमन्तीति।   
    
८। १। २। १०।   
उपोसथ सुत्तं।   
    
एकं समयं भगवा सावत्थियं विहरति पुब्बारामे मिगारमातुपासादे। तेन खो पन  
समयेन भगवा तदहुपोसथे भिक्खुसङ्घपरिवुतो निसिन्नो होति। अथ खो आयस्मा  
आनन्दो अभिक्कन्ताय रत्तिया निक्खन्ते पठमे यामे उट्ठायासना एकंसं उत्तरासङ्गं  
करित्वा येन भगवा तेनञ्जलिं पणामेत्वा भगवन्तं एतदवोच:   
अभिक्कन्ता भन्ते रत्ति निक्खन्तो पठमो यामो, चिरनिसिन्नो भिक्खुसङ्घो, उद्दिसतु  
भन्ते भगवा भिक्खूनं पातिमोक्खन्ति। एवं वुत्ते भगवा तुण्ही अहोसि। दुतियम्पि  
[प्त्स् पगे २०५] [\क़् २०५।] खो आयस्मा आनन्दो अभिक्कन्ताय रत्तिया निक्खन्ते मज्झिमे  
यामे उट्ठायासना एकंसं उत्तरासङ्गं करित्वा येन भगवा तेनञ्जलिं पणामेत्वा  
भगवन्तं एतदवोच:  
    
[ब्ज्त् पगे ९४] [\x ९४।]       
    
अभिक्कन्ता भन्ते, रत्ति निक्खन्तो मज्झिमो यामो, चिरनिसिन्नो भिक्खुसङ्घो, उद्दिसतु  
भन्ते, भगवा भिक्खूनं पातिमोक्खन्ति, दुतियम्पि खो भगवा तुण्ही अहोसि, ततियम्पि  
खो आयस्मा आनन्दो अभिक्कन्ताय रत्तिया निक्खन्ते पच्छिमे यामे उद्धस्ते अरुणे  
नन्दिमुखिया रत्तिया उट्ठायासना एकंसं उत्तरासङ्गं करित्वा येन भगवा तेनञ्जलिं  
पणामेत्वा भगवन्तं एतदवोच: "अभिक्कन्ता भन्ते, रत्ति, निक्खन्तो पच्छिमो यामो  
उद्धस्तं अरुणं नन्दिमुखी रत्ति, चिरनिसिन्नो भिक्खुसङ्घो उद्दिसतु भन्ते, भगवा  
भिक्खूनं पातिमोक्खन्ति। अपरिसुद्धा आनन्द परिसाति। अथ खो आयस्मतो मोग्गल्लानस्स  
एतदहोसि: कं नु खो भगवा पुग्गलं सन्धाय एवमाह: ऽअपरिसुद्धा आनन्द परिसाऽ  
ति। अथ खो आयस्मा महामोग्गल्लानो सब्बावन्तं भिक्खुसङ्घं चेतसा चेतो परिच्च  
मनसाकासि।   
    
अद्दसा खो आयस्मा महामोग्गल्लानो तं पुग्गलं दुस्सीलं पापधम्मं असुचिं  
सङ्कस्सरसमाचारं पटिच्छन्नकम्मन्तं अस्समणं समणपटिञ्ञं अब्रह्मचारिं  
ब्रह्मचारीपटिञ्ञं अन्तोपूतिं अवस्सुतं कसम्बुजातं मज्झे भिक्खुसङ्घस्स निसिन्नं,  
दिस्वान उट्ठायासना येन सो पुग्गलो तेनुपसङ्कमि। उपसङ्कमित्वा तं पुग्गलं  
एतदवोच: उट्ठेहि आवुसो१ दिट्ठोसि भगवता, नत्थि ते भिक्खूहि सद्धिं संवासोति।   
    
एवं वुत्ते सो पुग्गलो तुण्ही अहोसि। दुतियम्पि खो आयस्मा महामोग्गल्लानो तं पुग्गलं  
एतदवोच: उट्ठेहि आवुसो१ दिट्ठोसि भगवता, नत्थि ते भिक्खूहि सद्धिं संवासोति।  
दुतियम्पि खो सो पुग्गलो तुण्ही अहोसि। ततियम्पि खो आयस्मा महामोग्गल्लानो तं  
पुग्गलं एतदवोच: [प्त्स् पगे २०६] [\क़् २०६।] उट्ठेहि आवुसो, दिट्ठोसि भगवता, नत्थि  
ते भिक्खूहि सद्धिं संवासोति, ततियम्पि खो सो पुग्गलो तुण्ही अहोसि।   
    
अथ खो आयस्मा महा मोग्गल्लानो तं पुग्गलं बाहायं गहेत्वा बहिद्वारकोट्ठका  
निक्खामेत्वा सूचिघटिकं दत्वा येन भगवा तेनुपसङ्कमि। उपसङ्कमित्वा भगवन्तं  
एतदवोच:  
१। उट्ठेहावुसो मछसं।   
    
[ब्ज्त् पगे ९६] [\x ९६।]       
    
निक्खामितो सो भन्ते पुग्गलो मया, परिसुद्धा परिसा, उद्दिसतु भन्ते भगवा  
भिक्खूनं पातिमोक्खन्ति।   
    
अच्छरियं मोग्गल्लान, अब्भुतं मोग्गल्लान, याव बाहा गहणापि नाम सो मोघपुरिसो  
आगमेस्सतीति१ अथ खो भगवा भिक्खू आमन्तेसि, तुम्हेवदानि भिक्खवे, उपोसथं, २  
करेय्याथ। पातिमोक्खं उद्दिसेय्याथ। नदानाहं भिक्खवे, अज्जतग्गे उपोसथं  
करिस्सामि। पातिमोक्खं उद्दिसिस्सामि। अट्ठानमेतं भिक्खवे, अनवकासो यं तथागतो  
अपरिसुद्धाय परिसाय३ उपोसथं करेय्य पातिमोक्खं उद्दिसेय्य।   
    
अट्ठिमे भिक्खवे, महासमुद्दे अच्छरिया अब्भुता धम्मा ये दिस्वा दिस्वा असुरा  
महासमुद्दे अभिरमन्ति। कतमे अट्ठ:  
    
१। महासमुद्दो भिक्खवे, अनुपुब्बनिन्नो अनुपुब्बपोणो अनुपुब्बपब्भारो न  
आयतकेनेव पपातो। यम्पि भिक्खवे, महासमुद्दो अनुपुब्बनिन्नो अनुपुब्बपोणो  
अनुपुब्बपब्भारो न आयतकेनेव पपातो, अयं भिक्खवे, महासमुद्दे पठमो  
अच्छरियो अब्भुतो धम्मो यं दिस्वा दिस्वा असुरा महासमुद्दे अभिरमन्ति।  
    
२। पुन च परं भिक्खवे, महासमुद्दो ठितधम्मो वेलं नातिवत्तति। यम्पि  
भिक्खवे, महासमुद्दो ठितधम्मो वेलं नातिवत्तति, अयं भिक्खवे, महासमुद्दे  
दुतियो अच्छरियो अब्भुतो धम्मो यं दिस्वा दिस्वा असुरा महासमुद्दे अभिरमन्ति।   
    
३। पुन च परं भिक्खवे, महासमुद्दो न मतेन कुणपेन संवसति, यं होति  
महासमुद्दे मतं कुणपं तं खिप्पंयेव१ तीरं वाहेति, थलं उस्सादेति२। यम्पि  
भिक्खवे, महासमुद्दो न मतेन कुणपेन संवसति। यं होति महासमुद्दे मतं  
कुणपं तं खिप्पं येव तीरं वाहेति, थलं उस्सादेति२ अयं भिक्खवे, महासमुद्दे  
ततियो अच्छरियो अब्भुतो धम्मो यं दिस्वा दिस्वा असुरा महासमुद्दे अभिरमन्ति।  
    
४। पुन च परं भिक्खवे, या काचि महानदियो, सेय्यथीदं: गङ्गा, यमुना, अचिरवती।  
सरभू, मही, ता महा समुद्दं पत्वा जहन्ति पुरिमानि नामगोत्तानि, महासमुद्दोत्वेव  
सङ्खं गच्छन्ति। यम्पि भिक्खवे, या काचि महा नदियो, सेय्यथीदं गङ्गा, यमुना,  
अचिरवती, सरभु, मही, ता महासमुद्दं पत्वा जहन्ति पुरिमानि नामगोत्तानि,  
महासमुद्दोत्वेव सङ्खं गच्छन्ति। अयं भिक्खवे महासमुद्दे चतुत्थो अच्छरियो  
अब्भुतो धम्मो, यं दिस्वा दिस्वा असुरा महासमुद्दे अभिरमन्ति।   
    
५। पुन च परं भिक्खवे, या च१ लोके सवन्तियो महासमुद्दं अप्पेन्ति, या च अन्तलिक्खा  
धारा पपतन्ति, न तेन महासमुद्दस्स ऊनत्तं वा पूरत्तं वा पञ्ञायति, यम्पि  
भिक्खवे, या च लोके सवन्तियो महासमुद्दं अप्पेन्ति, या च अन्तलिक्खा धारा पपतन्ति,  
न तेन महासमुद्दस्स ऊनत्तं वा पूरत्तं वा पञ्ञायति, अयं भिक्खवे, महासमुद्दे  
पञ्चमो अच्छरियो अब्भुतो धम्मो यं दिस्वा दिस्वा असुरा महा समुद्दे अभिरमन्ति।   
    
६। पुन च परं भिक्खवे, महासमुद्दो एकरसो लोणरसो, यम्पि भिक्खवे,  
महासमुद्दो एकरसो लोणरसो, अयं भिक्खवे, महासमुद्दे छट्ठो अच्छरियो अब्भुतो  
धम्मो यं दिस्वा दिस्वा असुरा महासमुद्दे अभिरमन्ति।   
    
७। पुन च परं भिक्खवे, महासमुद्दो बहुरतनो अनेकरतनो ततिरमानि रतनानि,  
सेय्यथीदं: मुत्ता। मणि, वेऌउरियो, सङ्खो, सिला, पवाऌअं। रजतं, जातरूपं, लोहितङ्को,  
मसारगल्लं, यम्पि भिक्खवे, महा समुद्दो बहुरतनो अनेकरतनो। ततिरमानि  
रतनानि, सेय्यथीदं मुत्ता, मणि, वेऌउरियो, सङ्खो, सिला, पवाऌअं, रजतं, जातरूपं,  
लोहितङ्को, मसारगल्लं, अयं भिक्खवे, महासमुद्दे सत्तमो अच्छरियो अब्भुतो  
धम्मो यं दिस्वा दिस्वा असुरा महासमुद्दे अभिरमन्ति।  
    
८। पुन च परं भिक्खवे, महासमुद्दो महतं भूतानं आवासो। ततिरमे भूता: तिमी  
तिमिङ्गला तिमिरपिङ्गला। ४। , [प्त्स् पगे २०७] [\क़् २०७।] असुरा, नागा, गन्धब्बा। सन्ति  
महासमुद्दे योजनसतिकापि अत्तभावा, द्वियोजनसतिकापि अत्तभावा, तियोजनसतिकापि  
अत्तभावा, चतुयोजनसतिकापि अत्तभावा, पञ्चयोजनसतिकापि अत्तभावा।   
    
यम्पि भिक्खवे, महासमुद्दो महतं भूतानं आवासो। ततिरमे भूता: तिमी तिमिङ्गला  
तिमिरपिङ्गला, असुरा, नागा, गन्धब्बा। सन्ति५ महा समुद्दे योजनसतिकापि अत्तभावा,  
द्वियोजनसतिकापि अत्तभावा, तियोजनसतिकापि अत्तभावा, चतुयोजनसतिकापि अत्तभावा,  
पञ्चयोजनसतिकापि अत्तभावा, अयं भिक्खवे, महा समुद्दे अट्ठमो अच्छरियो अब्भुतो  
धम्मो यं दिस्वा दिस्वा असुरा महासमुद्दे अभिरमन्ति।   
    
इमे खो भिक्खवे, महासमुद्दे अट्ठ अच्छरिया अब्भुता धम्मा ये दिस्वा दिस्वा६ असुरा  
महासमुद्दे अभिरमन्ति।   
    
१। आगमिस्सतीति सीमु। २। भिक्खवे इतो परं उपोसथं वू ३। उपोसथं करेय्य   
मछसं ऊनं। ४। तिमि तिमिङ्गलो तिमिरपिङ्गलो मछसं। ५। वसन्ति महासमुद्दे   
मछसं ६। यं दिस्वा दिस्वा मछसं।   
    
[ब्ज्त् पगे ९८] [\x ९८।]       
    
एवमेव खो भिक्खवे, अट्ठ इमस्मिं धम्मविनये अच्छरिया अब्भुता धम्मा ये  
दिस्वा दिस्वा भिक्खू इमस्मिं धम्मविनये अभिरमन्ति,   
    
कतमे अट्ठ:  
    
१। सेय्यथापि भिक्खवे महासमुद्दो अनुपुब्बनिन्नो अनुपुब्बपोणो अनुपुब्बपब्भारो  
न आयतकेनेव पपातो। एवमेव खो भिक्खवे, इमस्मिं धम्मविनये अनुपुब्बसिक्खा  
अनुपुब्बकिरिया अनुपुब्बपटिपदा। न आयतकेनेव अञ्ञापटिवेधो। यम्पि भिक्खवे,  
इमस्मिं धम्मविनये अनुपुब्बसिक्खा अनुपुब्बकिरिया अनुपुब्बपटिपदा न  
आयतकेनेव अञ्ञापटिवेधो। अयं भिक्खवे, इमस्मिं धम्मविनये पठमो अच्छरियो  
अब्भुतो धम्मो यं दिस्वा दिस्वा भिक्खू इमस्मिं धम्मविनये अभिरमन्ति।   
    
२। सेय्यथापि भिक्खवे, महासमुद्दो ठितधम्मो वेलं नातिवत्तति, एवमेव खो  
भिक्खवे, यं मया सावकानं सिक्खापदं पञ्ञत्तं तं मम सावका जीवितहेतूपि  
नातिक्कमन्ति। यम्पि भिक्खवे, मया सावकानं सिक्खापदं पञ्ञत्तं तं मम सावका  
जीवितहेतूपि नातिक्कमन्ति। अयं भिक्खवे, इमस्मिं धम्मविनये दुतियो अच्छरियो  
अब्भुतो धम्मो यं दिस्वा दिस्वा भिक्खू इमस्मिं धम्मविनये अभिरमन्ति।   
    
३। सेय्यथापि भिक्खवे महासमुद्दो न मतेन कुणपेन संवसति। यं होति  
महासमुद्दे मतं कुणपं तं खिप्पञ्ञेव१। तीरं वाहेति, थलं उस्सादेति। एवमेव  
खो भिक्खवे, यो सो पुग्गलो दुस्सीलो पापधम्मो असुचिसङ्कस्सरसमाचारो  
पटिच्छन्नकम्मन्तो अस्समणो समणपटिञ्ञो अब्रह्मचारी ब्रह्मचारीपटिञ्ञो।  
अन्तोपूति अवस्सुतो कसम्बुजातो। न तेन सङ्घो संवसति। अथ खो नं खिप्पञ्ञेव।  
सन्निपतित्वा उक्खिपति। किञ्चापि सो होति मज्झे भिक्खुसङ्घस्स निसिन्नो। अथ खो सो  
आरकाव सङ्घम्हा सङ्घो च तेन। यम्पि भिक्खवे यो सो पुग्गलो दुस्सीलो पापधम्मो  
असुचि सङ्कस्सरसमाचारो पटिच्छन्नकम्मन्तो अस्समणो समणपटिञ्ञो अब्रह्मचारी  
ब्रह्मचारीपटिञ्ञो अन्तोपूति अवस्सुतो कसम्बुजातो, न तेन सङ्घो संवसति। अथ खो नं  
खिप्पञ्ञेव सन्निपतित्वा उक्खिपति। किञ्चापि सो होति मज्झे भिक्खुसङ्घस्स निसिन्नो। अथ  
खो सो आरकाव सङ्घम्हा सङ्घो च तेन। अयं भिक्खवे इमस्मिं धम्मविनये ततियो  
अच्छरियो अब्भुतो धम्मो यं दिस्वा दिस्वा भिक्खू इमस्मिं धम्मविनये अभिरमन्ति।   
    
४। सेय्यथापि भिक्खवे, या काचि महा नदियो, सेय्यथीदं: गङ्गा, यमुना, अचिरवती,  
सरभु, मही, ता महासमुद्दं पत्वा जहन्ति पुरिमानि नामगोत्तानि, महासमुद्दोत्वेव  
सङ्खं गच्छन्ति एवमेव खो भिक्खवे, चत्तारोमे वण्णा, खत्तिया, ब्राह्मणा, वेस्सा  
सुद्दा, ते तथागतप्पवेदिते धम्मविनये अगारस्मा अनगारियं पब्बजित्वा जहन्ति  
पुरिमानि नामगोत्तानि। "समणा सक्यपुत्तियाऽत्वेव सङ्खं गच्छन्ति, यम्पि भिक्खवे,  
चत्तारोमे वण्णा खत्तिया, ब्राह्मणा, वेस्सा, सुद्दा। ते तथागतप्पवेदिते धम्मविनये  
अगारस्मा अनगारियं पब्बजित्वा जहन्ति पुरिमानि नामगोत्तानि, ऽसमणा सक्यपुत्तियात्वेव  
सङ्खं गच्छन्ति। अयं भिक्खवे, इमस्मिं धम्मविनये चतुत्थो अच्छरियो अब्भुतो  
धम्मो यं दिस्वा दिस्वा भिक्खू इमस्मिं धम्मविनये अभिरमन्ति।   
    
५। सेय्यथापि भिक्खवे, या च लोके सवन्तियो महासमुद्दं अप्पेन्ति या च अन्तलिक्खा  
धारा पपतन्ति। न तेन महासमुद्दस्स ऊनत्तं वा पूरत्तं वा पञ्ञायति एवमेव खो  
भिक्खवे, बहू चेपि भिक्खू अनुपादिसेसाय निब्बानधातुया परिनिब्बायन्ति। न तेन  
निब्बान धातुया ऊनत्तं वा पूरत्तं वा पञ्ञायति। यम्पि भिक्खवे, बहू चेपि भिक्खू  
अनूपादिसेसाय निब्बानधातुया परिनिब्बायन्ति, न तेन निब्बानधातुया ऊनत्तं वा पूरत्तं  
वा पञ्ञायति। अयं भिक्खवे, इमस्मिं धम्मविनये पञ्चमो अच्छरियो अब्भुतो  
धम्मो यं दिस्वा दिस्वा भिक्खू इमस्मिं धम्मविनये अभिरमन्ति।   
    
६। सेय्यथापि भिक्खवे, महासमुद्दो एकरसो लोणरसो, एवमेव खो भिक्खवे, अयं  
धम्मविनयो एकरसो विमुत्तिरसो, यम्पि भिक्खवे, अयं धम्मविनयो एकरसो  
विमुत्तिरसो, अयं भिक्खवे इमस्मिं धम्मविनये छट्ठो अच्छरियो अब्भुतो धम्मो,  
यं दिस्वा दिस्वा भिक्खू इमस्मिं धम्मविनये अभिरमन्ति।   
    
७। सेय्यथापि भिक्खवे, महासमुद्दो बहुरतनो अनेकरतनो, ततिरमानि रतनानि,  
सेय्यथीदं, मुत्ता मणि वेऌउरियो सङ्खो सिला पवाऌअं रजतं जातरूपं लोहितङ्को  
मसारगल्लं। एवमेव खो भिक्खवे, अयं धम्मविनयो बहुरतनो अनेकरतनो,  
ततिरमानि रतनानि: सेय्यथीदं, चत्तारो सतिपट्ठाना चत्तारो सम्मप्पधाना चत्तारो  
इद्धिपादा पञ्चिन्द्रियानि पञ्च बलानि सत्त बोज्झङ्गा अरियो अट्ठङ्गिको मग्गो। यम्पि  
भिक्खवे, अयं धम्मविनयो बहुरतनो अनेकरतनो, ततिरमानि रतनानि सेय्यथीदं:  
चत्तारो सतिपट्ठाना चत्तारो सम्मप्पधाना चत्तारो इद्धिपादा पञ्चिन्द्रियानि पञ्च बलानि  
सत्त बोज्झङ्गा अरियो अट्ठङ्गिको मग्गो। अयं भिक्खवे, इमस्मिं धम्मविनये सत्तमो  
अच्छरियो अब्भुतो धम्मो, यं दिस्वा दिस्वा भिक्खू इमस्मिं धम्मविनये अभिरमन्ति।   
    
८। सेय्यथापि भिक्खवे महा समुद्दो महतं भूतानं आवासो ततिरमे भूता: १ "तिमि  
तिमिङ्गला तिमिरपिङ्गला असुरा नागा गन्धब्बा, २ सन्ति महा समुद्दे योजनसतिकापि  
अत्तभावा द्वियोजनसतिकापि अत्तभावा, तियोजनसतिकापि अत्तभावा, चतुयोजनसतिकापि  
अत्तभावा, पञ्चयोजनसतिकापि [प्त्स् पगे २०८] [\क़् २०८।] अत्तभावा।   
    
एवमेव खो भिक्खवे, अयं धम्मविनयो महतं भूतानं आवासो ततिरमे भूता:  
सोतापन्नो, सोतापत्तिफलसच्छिकिरियाय पटिपन्नो, सकदागामी, सकदागामि  
फलसच्छिकिरियाय पटिपन्नो, अनागामी अनागामिफलसच्छिकिरियाय पटिपन्नो, अरहा,  
अरहत्ताय पटिपन्नो, यम्पि भिक्खवे, अयं धम्मविनये महतं भूतानं आवासो,  
ततिरमे भूता सोतापन्नो, सोतापत्तिफलसच्छिकिरियाय पटिपन्नो, सकदागामी,  
सकदागामिफलसच्छिकिरियाय पटिपन्नो, अनागामी, अनागामि फलसच्छिकिरियाय  
पटिपन्नो, अरहा, अरहत्ताय पटिपन्नो, अयं भिक्खवे इमस्मिं धम्मविनये अट्ठमो  
अच्छरियो अब्भुतो धम्मो यं दिस्वा दिस्वा भिक्खू इमस्मिं धम्मविनये अभिरमन्ति।   
    
इमे खो भिक्खवे, इमस्मिं धम्मविनये अट्ठ अच्छरिया अब्भुता धम्मा ये दिस्वा  
दिस्वा भिक्खू इमस्मिं धम्मविनये अभिरमन्तीति।   
    
महावग्गो दुतियो।   
तत्रुद्दानं  
वेरञ्जोसीहो आजञ्ञा खलुङ्केन मलानि च  
दूतेय्यं द्वे च बन्धना पहारादो उपोसथोति,   
    
१। तिमि तिमिङ्गलो तिमिरपिङ्गलो मछसं  
२। वसन्ति मछसं।   
    
[ब्ज्त् पगे १००] [\x १००।]       
३। गहपतिवग्गो  
८। १। ३। १  
वेसालिक-उग्ग सुत्तं  
    
एकं समयं भगवा वेसालियं विहरति महावने कुटगारसालायं तत्र खो भगवा  
भिक्खू आमन्तेसि भिक्खवोति। भदन्तेति ते भिक्खु भगवतो पच्चस्सोसुं। भगवा  
एतदवोच:  
    
अट्ठहि भिक्खवे, अच्छरियेहि अब्भुतेहि धम्मेहि समन्नागतं उग्गं गहपतिं  
वेसालिकं धारेथाति। इदमवोच [प्त्स् पगे २०९] [\क़् २०९।] भगवा, इदं वत्वान सुगतो  
उट्ठायासना विहारं पाविसि। अथ खो अञ्ञतरो भिक्खु पुब्बन्हसमयं निवासेत्वा  
पत्तचीवरमादाय येन उग्गस्स गहपतिनो वेसालिकस्स निवेसनं तेनुपसङ्कमि।   
    
उपसङ्कमित्वा पञ्ञत्ते आसने निसीदि। अथ खो उग्गो गहपति वेसालिको येन सो भिक्खु  
तेनुपसङ्कमि। उपसङ्कमित्वा तं भिक्खुं अभिवादेत्वा एकमन्तं निसीदि। एकमन्तं  
निसिन्नं खो उग्गं गहपतिं वेसालिकं सो भिक्खु एतदवोच:  
    
अट्ठहि खो त्वं गहपति, अच्छरियेहि अब्भुतेहि धम्मेहि समन्नागतो भगवता  
व्याकतो। कतमे ते गहपति, अट्ठ अच्छरिया अब्भुता धम्मा येहि त्वं समन्नागतो  
भगवता व्याकतोति।   
    
न खो अहं भन्ते, जानामि कतमेहि अट्ठहि अब्भुतेहि धम्मेहि समन्नागतो भगवता  
व्याकतो। अपि च भन्ते, ये मे अट्ठ अच्छरिया अब्भुता धम्मा संविज्जन्ति ते सुणाहि,  
साधुकं मनसिकरोहि, भासिस्सामीति।   
    
एवं गहपतीति खो सो भिक्खु उग्गस्स गहपतिनो वेसालिकस्स पच्चस्सोसि। उग्गो गहपति  
वेसालिको एतदवोच:  
    
[ब्ज्त् पगे १०२] [\x १०२।]       
१। यदाहं भन्ते, भगवन्तं पठमं दुरतोव अद्दसं सहदस्सनेनेव मे भन्ते  
भगवतो चित्तं पसीदि। अयं खो मे भन्ते पठमो अच्छरियो अब्भुतो धम्मो  
संविज्जति।   
    
२। सो खो अहं भन्ते, पसन्नचित्तो भगवन्तं पयिरुपासिं। तस्स मे भगवा  
आनुपुब्बीकथं कथेसि, सेय्यथीदं:दानकथं सीलकथं सग्गकथं कामानं  
आदीनवं ओकारं सङ्किलेसं नेक्खम्मे च आनिसंसं पकासेसि। यदा मं भगवा अञ्ञासि  
कल्लचित्तं मुदुचित्तं विनीवरणचित्तं उदग्गचित्तं पसन्नचित्तं, अथ या बुद्धानं  
[प्त्स् पगे २१०] [\क़् २१०।] सामुक्कंसिका धम्मदेसना, तं पकासेसि, दुक्खं  
समुदयं निरोधं मग्गं। सेय्यथापि नाम सुद्धं वत्थं अपगतकाऌअकं  
सम्मदेव रजनं पतिगण्हेय्य, एवमेव खो मे तस्मिं येव आसने विरजं वीतमलं  
धम्मचक्खुं उदपादि, यं किञ्चि समुदयधम्मं सब्बं तं निरोधधम्मन्ति।   
    
सो खो अहं भन्ते, दिट्ठधम्मो पत्तधम्मो विदितधम्मो परियोगाऌहधम्मो  
तिण्णविचिकिच्छो विगतकथङ्कथो वेसारज्जप्पत्तो अपरप्पच्चयो सत्थुसासने तत्थेव  
बुद्धञ्च धम्मञ्च सङ्घञ्च सरणं अगमासिं। ब्रह्मचरियपञ्चमानि च  
सिक्खापदानि समादियिं। अयं खो मे भन्ते, दुतियो अच्छरियो अब्भुतो धम्मो संविज्जति।   
    
३। तस्स मय्हं भन्ते, चतस्सो कोमारियो पजापतियो अहेसुं। अथ ख्वाहं भन्ते, येन  
ता पजापतियो तेनुपसङ्कमिं। उपसङ्कमित्वा ता पजापतियो एतदवोचं: मया खो  
भगिनियो ब्रह्मचरियपञ्चमानि सिक्खापदानि समादिन्नानि। या इच्छति सा इधेव भोगे  
च भुञ्जतु! पुञ्ञानि च करोतु! सकानि वा ञातिकुलानि गच्छतु! होति वा पन  
पुरिसाधिप्पाया, कस्स वो दम्मीति। एवं वुत्ते सा भन्ते जेट्ठा पजापती मं एतदवोच:  
इत्थन्नामस्स मं अय्यपुत्त पुरिसस्स देहीति।   
अथ ख्वाहं भन्ते, तं पुरिसं पक्कोसापेत्वा वामेन हत्थेन पजापतिं गहेत्वा  
दक्खिणेन हत्थेन भिङ्कारं गहेत्वा तस्स पुरिसस्स ओनोजेसिं। कोमारिं खो पनाहं  
भन्ते, दारं परिच्चजन्नो नाभिजानामि चित्तस्स अञ्ञथत्तं। अयं खो मे भन्ते, ततियो  
अच्छरियो धम्मो संविज्जति।   
    
[ब्ज्त् पगे १०४] [\x १०४।]       
४। संविज्जन्ति [प्त्स् पगे २११] [\क़् २११।] खो पन मे भन्ते, कुले भोगा। ते च खो  
अप्पटिविभत्ता सीलवन्तेहि कल्याणधम्मेहि। अयं खो मे भन्ते, चतुत्थो अच्छरियो  
अब्भुतो धम्मो संविज्जति।   
    
५। यं खो पन अहं भन्ते, भिक्खुं पयिरुपासामि, सक्कच्चंयेव पयिरुपासामि नो  
असक्कच्चं। अयं खो मे भन्ते, पञ्चमो अच्छरियो अब्भुतो धम्मो संविज्जति।   
    
६। सो चे१ मे भन्ते, आयस्मा धम्मं देसेति सक्कच्चं येव सुणामि, नो असक्कच्चं। नो  
चे मे सो आयस्मा धम्मं देसेति अहमस्स धम्मं देसेमि। अयं खो मे भन्ते,  
छट्ठो अच्छरियो अब्भुतो धम्मो संविज्जति।   
    
७। अनच्छरियं खो पन मं भन्ते, देवता उपसङ्कमित्वा आरोचेन्ति: स्वाक्खातो गहपति,  
भगवता धम्मोति। एवं वुत्ते अहं भन्ते, ता देवता एवं वदामि: वदेय्याथ वा एवं  
खो तुम्हे देवता नो वा वदेय्याथ, अथ खो स्वाक्खातो भगवता धम्मोति, न खो  
पनाहं भन्ते, अभिजानामि ततोनिदानं चित्तस्स उण्णतिं, मं वा देवता उपसङ्कमन्ति  
अहं वा देवताहि सल्लपामीति। अयं खो मे भन्ते, सत्तमो अच्छरियो अब्भुतो धम्मो  
संविज्जति।   
    
८। यानिमानि भन्ते, भगवता देसितानि पञ्चोरम्भागियानि संयोजनानि, नाहं तेसं किञ्चि  
अत्तनि अप्पहीनं समनुपस्सामीति। अयं खो मे भन्ते, अट्ठमो अच्छरियो अब्भुतो  
धम्मो संविज्जति।   
    
इमे [प्त्स् पगे २१२] [\क़् २१२।] खो भन्ते, अट्ठ अच्छरिया अब्भुता धम्मा संविज्जन्ति।  
नो च खो अहं जानामि। कतमेहिपहं अट्ठहि अच्छरियेहि अब्भुतेहि धम्मेहि  
समन्नागतो भगवता व्याकतोति।   
    
अथ खो सो भिक्खु उग्गस्स गहपतिनो वेसालिकस्स निवेसने पिण्डपातं गहेत्वा  
उट्ठायासना पक्कामि।   
१। च सीमु।   
    
[ब्ज्त् पगे १०६] [\x १०६।]       
अथ खो सो भिक्खु पच्छाभत्तं पिण्डपातपटिक्कन्तो येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि एकमन्तं निसिन्नो खो सो  
भिक्खु यावतको अहोसि उग्गेन गहपतिना वेसालिकेन सद्धिं कथासल्लापो, तं सब्बं  
भगवतो आरोचेसि।   
    
साधु साधु भिक्खु, यथा तं उग्गो गहपति वेसालिको सम्मा व्याकरमानो व्याकरेय्य  
इमेहेव भिक्खु, अट्ठहि अच्छरियेहि अब्भुतेहि धम्मेहि समन्नागतो उग्गो गहपति  
वेसालिको मया ब्याकतो।   
    
इमेहि च पन भिक्खु, अच्छरियेहि अब्भुतेहि धम्मेहि समन्नागतं उग्गं गहपतिं  
वेसालिकं धारेथाति।   
    
[ब्ज्त् पगे १०६] [\x १०६।]       
८। १। ३। २  
    
हत्थिगामक उग्ग सुत्तं।   
    
एकं समयं भगवा वज्जीसु विहरति हत्थिगामे। तत्र खो भगवा भिक्खू आमन्तेसि  
भिक्खवोति। भदन्तेति ते भिक्खू भगवतो पच्चस्सोसुं। भगवा एतदवोच:   
अट्ठहि भिक्खवे, अच्छरियेहि अब्भुतेहि धम्मेहि समन्नागतं उग्गं गहपतिं  
हत्थिगामकं धारेथाऽति। इदमवोच भगवा। इदं वत्वा सुगतो उट्ठायासना विहारं  
पाविसि।   
अथ खो अञ्ञतरो भिक्खु पुब्बन्हसमयं निवासेत्वा पत्तचीवरमादाय येन उग्गस्स  
गहपतिनो हत्थिगामकस्स निवेसनं तेनुपसङ्कमि। उपसङ्कमित्वा पञ्ञत्ते आसने  
निसीदि। अथ खो उग्गो गहपति हत्थिगामको येन सो भिक्खु तेनुपसङ्कमि।  
उपसङ्कमित्वा तं भिक्खुं अभिवादेत्वा एकमन्तं निसीदि। एकमन्तं निसिन्नं खो  
उग्गं गहपतिं हत्थिगामकं सो भिक्खु एतदवोच:   
अट्ठहि [प्त्स् पगे २१३] [\क़् २१३।] खो त्वं गहपति, अच्छरियेहि अब्भुतेहि धम्मेहि  
समन्नागतो भगवता व्याकतो। कतमे ते गहपति, अट्ठ अच्छरिया अब्भुता धम्मा येहि  
त्वं समन्नागतो भगवता व्याकतोति?  
    
[ब्ज्त् पगे १०८] [\x १०८।]       
न खो अहं भन्ते, जानामि कतमेहिपहं अट्ठहि अच्छरियेहि अब्भुतेहि धम्मेहि  
समन्नागतो भगवता व्याकतो। अपिच भन्ते, ये मे अट्ठ अच्छरिया अब्भुता धम्मा  
संविज्जन्ति ते सुणाहि साधुकं मनसिकरोहि भासिस्सामीति। एवं गहपतीति सो भिक्खु  
उग्गस्स गहपतिनो हत्थिगामकस्स पच्चस्सोसि। उग्गो गहपति हत्थिगामको एतदवोच:  
    
१। यदाहं भन्ते, नागवने परिवारेन्तो भगवन्तं पठमं दुरतोव अद्दसं।  
सहदस्सनेनेव मे भन्ते, भगवतो चित्तं पसीदि। सुरामदो च पहीयि। अयं खो मे  
भन्ते, पठमो अच्छरियो अब्भुतो धम्मो संविज्जति।   
    
२। सो खो अहं भन्ते, पसन्नचित्तो भगवन्तं पयिरुपासिं। तस्स मे भगवा  
आनुपुब्बीकथं कथेसि, सेय्यथीदं:दानकथं सीलकथं सग्गकथं कामानं  
आदीनवं ओकारं सङ्किलेसं नेक्खम्मे च आनिसंसं पकासेसि। यदा मं भगवा अञ्ञासि  
कल्लचित्तं मुदुचित्तं विनीवरणचित्तं उदग्गचित्तं पसन्नचित्तं, अथ या बुद्धानं  
सामुक्कंसिका धम्मदेसना, तं पकासेसि, दुक्खं समुदयं निरोधं मग्गं।  
सेय्यथापि नाम सुद्धं वत्थं अपगतकाऌअकं सम्मदेव रजनं पतिगण्हेय्य,  
एवमेव खो मे तस्मिं येव आसने विरजं वीतमलं धम्मचक्खुं उदपादि, यं किञ्चि  
समुदयधम्मं सब्बं तं निरोधधम्मन्ति।   
    
सो खो अहं भन्ते, दिट्ठधम्मो पत्तधम्मो विदितधम्मो परियोगाऌहधम्मो  
तिण्णविचिकिच्छो विगतकथङ्कथो वेसारज्जप्पत्तो अपरप्पच्चयो सत्थुसासने तत्थेव  
[प्त्स् पगे २१४] [\क़् २१४।] बुद्धं च धम्मं च सङ्घं च सरणं अगमासिं।  
ब्रह्मचरियपञ्चमानि च सिक्खापदानि समादियिं। अयं खो मे भन्ते, दुतियो अच्छरियो  
अब्भुतो धम्मो संविज्जति।   
[ब्ज्त् पगे ११०] [\x ११०।]       
    
३। तस्स मय्हं भन्ते, चतस्सो कोमारियो पजापतियो अहेसुं। अथ ख्वाहं भन्ते, येन  
ता पजापतियो तेनुपसङ्कमिं। उपसङ्कमित्वा ता पजापतियो एतदवोचं: मया खो  
भगिनियो ब्रह्मचरियपञ्चमानि सिक्खापदानि समादिन्नानि। या इच्छति सा इधेव भोगे  
च भुञ्जतु! पुञ्ञानि च करोतु! सकानि वा ञातिकुलानि गच्छतु! होति वा पन  
पुरिसाधिप्पाया, कस्स वो दम्मीति। एवं वुत्ते सा भन्ते जेट्ठा पजापती मं एतदवोच:  
इत्थन्नामस्स मं अय्यपुत्त पुरिसस्स देहीति। अथ ख्वाहं भन्ते, तं पुरिसं  
पक्कोसापेत्वा वामेन हत्थेन पजापतिं गहेत्वा दक्खिणेन हत्थेन भिङ्कारं गहेत्वा  
तस्स पुरिसस्स ओनोजेसिं। कोमारिं खो पनाहं भन्ते, दारं परिच्चजन्नो नाभिजानामि  
चित्तस्स अञ्ञथत्तं। अयं खो मे भन्ते, ततियो अच्छरियो धम्मो संविज्जति।   
    
४। संविज्जन्ति खो पन मे भन्ते, कुले भोगा। ते च खो अप्पटिविभत्ता सीलवन्तेहि  
कल्याणधम्मेहि। अयं खो मे भन्ते, चतुत्थो अच्छरियो अब्भुतो धम्मो संविज्जति।   
    
५। यं [प्त्स् पगे २१५] [\क़् २१५।] खो पन अहं भन्ते, भिक्खुं पयिरुपासामि,  
सक्कच्चंयेव पयिरुपासामि नो असक्कच्चं। सो चे मे भन्ते, आयस्मा धम्मं देसेति  
सक्कच्चं येव सुणामि, नो असक्कच्चं। नो चे मे सो आयस्मा धम्मं देसेति, अहमस्स  
धम्मं देसेमि। अयं खो मे भन्ते, पञ्चमो अच्छरियो अब्भुतो धम्मो संविज्जति।   
    
६। अनच्छरियं खो पन मे भन्ते, सङ्घे निमन्तिते देवता उपसङ्कमित्वा आरोचेन्ति:  
असुको गहपति, भिक्खु उभतोभागविमुत्तो, असुको पञ्ञाविमुत्तो, असुको कायसक्खी,  
असुको दिट्ठप्पत्तो असुको सद्धाविमुत्तो, असुको सद्धानुसारी, असुको धम्मानुसारी,  
असुको सीलवा कल्याणधम्मो, असुको दुस्सीलो पापधम्मोति। सङ्घं खो पनाहं भन्ते,  
परिविसन्तो नाभिजानामि। एवं चित्तं उप्पादेता: इमस्स वा थोकं देमि इमस्स वा बहुकन्ति।  
अथख्वाहं भन्ते, समचित्तोव देमि। अयं खो मे भन्ते, छट्ठो अच्छरियो अब्भुतो  
धम्मो संविज्जति।   
[ब्ज्त् पगे ११२] [\x ११२।]       
७। अच्छरियं खो पन मे भन्ते, देवता उपसङ्कमित्वा आरोचेन्ति: ऽस्वाक्खातो गहपति  
भगवता धम्मोऽ ति। एवं वुत्ते अहं भन्ते, ता देवता एवं वदामि। ऽवदेय्याथ वा  
एवं खो तुम्हे देवता नो वा वदेय्याथ, अथ खो स्वाक्खातो भगवता धम्मोऽ ति। न  
खो पनाहं भन्ते, अभिजानामि ततो निदानं चित्तस्स उण्णतिं। मं वा देवता  
उपसङ्कमन्ति। अहं वा देवताहि सल्लपामीति। अयं खो मे भन्ते, सत्तमो अच्छरियो  
अब्भुतो धम्मो संविज्जति।   
    
८। सचे [प्त्स् पगे २१६] [\क़् २१६।] खो पनाहं भन्ते, भगवतो पठमतरं  
कालङ्करेय्यं अनच्छरियं खो पनेतं यं मं भगवा एवं व्याकरेय्य; नत्थि तं  
संयोजनं येन संयोजनेन संयुत्तो उग्गो गहपति हत्थिगामको पुन इमं लोकं  
आगच्छेय्याति। अयं खो मे भन्ते, अट्ठमो अच्छरियो अब्भुतो धम्मो संविज्जति।   
    
इमे खो भन्ते, अट्ठ अच्छरिया अब्भुता धम्मा संविज्जन्ति। नो च खो अहं जानामि।  
कतमेहिपहं अट्ठहि अच्छरियेहि अब्भुतेहि धम्मेहि समन्नागतो भगवता व्याकतोति।   
    
अथ खो सो भिक्खु उग्गस्स गहपतिनो हत्थिगामकस्स निवेसने पिण्डपातं गहेत्वा  
उट्ठायासना पक्कामि। अथ खो सो भिक्खु पच्छाभत्तं पिण्डपातपटिक्कन्तो येन  
भगवा तेनुपसङ्कमि।   
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो सो  
भिक्खु यावतको अहोसि उग्गेन गहपतिना हत्थिगामकेन सद्धिं कथासल्लापो, तं  
सब्बं भगवतो आरोचेसि।   
    
साधु साधु भिक्खु, यथा तं उग्गो गहपति हत्थिगामको सम्मा व्याकरमानो  
व्याकरेय्य इमेहेव भिक्खु, अट्ठहि अच्छरियेहि अब्भुतेहि धम्मेहि समन्नागतो उग्गो  
गहपति हत्थिगामको मया व्याकतो। इमेहि च पन भिक्खु अट्ठहि अच्छरियेहि अब्भुतेहि  
धम्मेहि समन्नागतं उग्गं गहपतिं हत्थिगामकं धारेथाति।   
    
[ब्ज्त् पगे ११४] [\x ११४।]       
८। १। ३। ३।   
हत्थकाऌअवक सुत्तं  
एकं समयं भगवा आऌअवियं विहरति अग्गाऌअवे चेतिये। तत्र खो भगवा भिक्खू  
आमन्तेसि: भिक्खवोति। भदन्तेति ते भिक्खू भगवतो पच्चस्सोसुं। भगवा एतदवोच:  
    
सत्तहि [प्त्स् पगे २१७] [\क़् २१७।] भिक्खवे, अच्छरियेहि अब्भुतेहि धम्मेहि  
समन्नागतं हत्थकं आऌअवकं धारेथ। कतमेहि सत्तहि:  
    
सद्धो भिक्खवे, हत्थको आऌअवको, सीलवा भिक्खवे, हत्थको आऌअवको, हिरिमा  
भिक्खवे, हत्थको आऌअवको, ओत्तप्पी भिक्खवे, हत्थको आऌअवको। बहुस्सुतो भिक्खवे,  
हत्थको आऌअवको। चागवा भिक्खवे, हत्थको आऌअवको, पञ्ञवा भिक्खवे, हत्थको  
आऌअवको। इमेहि खो भिक्खवे, सत्तहि अच्छरियेहि अब्भुतेहि धम्मेहि समन्नागतं  
हत्थकं आऌअवकं धारेथाति, इदमवोच भगवा। इदं वत्वा सुगतो उट्ठायासना विहारं  
पाविसि।   
    
अथ खो अञ्ञतरो भिक्खु पुब्बन्हसमयं निवासेत्वा पत्तचीवरमादाय येन  
हत्थकस्स आऌअवकस्स निवेसनं तेनुपसङ्कमि। उपसङ्कमित्वा पञ्ञत्ते आसने निसीदि।  
अथ खो हत्थको आऌअवको येन सो भिक्खु तेनुपसङ्कमि। उपसङ्कमित्वा तं भिक्खुं  
अभिवादेत्वा एकमन्तं निसीदि, एकमन्तं निसिन्नं खो हत्थकं आऌअवकं सो भिक्खु  
एतदवोच: सत्तहि खो त्वं आवुसो, अच्छरियेहि अब्भुतेहि धम्मेहि समन्नागतो भगवता  
व्याकतो। कतमेहि सत्तहि:  
    
सद्धो भिक्खवे, हत्थको आऌअवको, सीलवा भिक्खवे, हत्थको आऌअवको, हिरिमा  
भिक्खवे हत्थको आऌअवको, ओत्तप्पी भिक्खवे हत्थको आऌअवको, बहुस्सुतो भिक्खवे  
हत्थको आऌअवको, चागवा भिक्खवे हत्थको आऌअवको, पञ्ञवा भिक्खवे हत्थको  
आऌअवकोति। इमेहि खो त्वं आवुसो, सत्तहि अच्छरियेहि अब्भुतेहि धम्मेहि समन्नागतो  
भगवता व्याकतोति।   
    
कच्चित्थ भन्ते, न कोचि गिही अहोसि ओदातवसनोति?  
    
न खोत्थ१। आवुसो, कोचि गिही अहोसि ओदातवसनोति।   
    
साधु भन्ते, यदेत्थ न कोचि गिही अहोसि ओदातवसनोति।   
    
१। नहेत्थ मछसं।   
    
[ब्ज्त् पगे ११६] [\x ११६।]       
अथ खो सो भिक्खु हत्थकस्स आऌअवकस्स निवेसने पिण्डपातं गहेत्वा उट्ठायासना  
पक्कामि। अथ खो सो भिक्खु पच्छाभत्तं पिण्डपातपटिक्कन्तो येन भगवा  
तेनुपसङ्कमि। [प्त्स् पगे २१८] [\क़् २१८।] उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच: इधाहं  
भन्ते, पुब्बन्हसमयं निवासेत्वा पत्तचीवरमादाय येन हत्थकस्स आऌअवकस्स  
निवेसनं तेनुपसङ्कमिं, उपसङ्कमित्वा पञ्ञत्ते आसने निसीदिं। अथ खो भन्ते  
हत्थको आऌअवको येनाहं तेनुपसङ्कमि। उपसङ्कमित्वा मं अभिवादेत्वा एकमन्तं  
निसीदि: एकमन्तं निसिन्नं खो अहं भन्ते, हत्थकं आऌअवकं एतदवोचं।   
सत्तहि खो त्वं आवुसो, अच्छरियेहि अब्भुतेहि धम्मेहि समन्नागतो भगवता व्याकतो।  
कतमेहि सत्तहि: सद्धो भिक्खवे, हत्थको आऌअवको, सीलवा भिक्खवे, हत्थको आऌअवको,  
हिरिमा भिक्खवे, हत्थको आऌअवको, ओत्तप्पी भिक्खवे, हत्थको आऌअवको, बहुस्सुतो  
भिक्खवे, हत्थको आऌअवको, चागवा भिक्खवे, हत्थको आऌअवको, पञ्ञवा भिक्खवे,  
हत्थको आऌअवकोति। इमेहि खो त्वं आवुसो, सत्तहि अच्छरियेहि अब्भुतेहि धम्मेहि  
समन्नागतो भगवता व्याकतोति।   
    
एवं वुत्ते भन्ते, हत्थको आऌअवको मं एतदवोच: कच्चित्थ भन्ते, न कोचि गिही अहोसि  
ओदातवसनोति। न खोत्थ आवुसो, कोचि गिही अहोसि ओदात वसनोति। साधु भन्ते, यदेत्थ न  
कोचि गिही अहोसि ओदातवसनोति।   
    
साधु साधु भिक्खु, अप्पिच्छो सो भिक्खु कुलपुत्तो सन्तेयेव अत्तनि कुसले धम्मे न  
इच्छति परेहि ञायमाने, तेन हि त्वं भिक्खु, इमिनापि अट्ठमेन अच्छरियेन अब्भुतेन  
धम्मेन समन्नागतं हत्थकं आऌअवकं धारेहि यदिदं अप्पिच्छतायाति।   
८। १। ३। ४  
हत्थकाऌअवक सङ्गहवत्थु सुत्तं  
    
एकं समयं भगवा आऌअवियं विहरति अग्गाऌअवे चेतिये। अथ खो हत्थको आऌअवको  
पञ्चमत्तेहि उपासकसतेहि [प्त्स् पगे २१९] [\क़् २१९।] परिवुतो येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नं खो हत्थकं आऌअवकं भगवा एतदवोच:  
    
[ब्ज्त् पगे ११८] [\x ११८।]       
महती खो त्यायं हत्थक, परिसा, कथं पन त्वं हत्थक, इमं महतिं परिसं  
सङ्गण्हाहीति? यानिमानि भन्ते, भगवता देसितानि चत्तारि सङ्गहवत्थूनि तेनाहं इमं  
परिसं सङ्गण्हामि। अहं भन्ते, यं जानामि, ऽअयं दानेन सङ्गहेतब्बोऽ ति, तं दानेन  
सङ्गण्हामि। यं जानामि ऽअयं पेय्यवज्जेन सङ्गहेतब्बोऽ ति तं पेय्यवज्जेन सङ्गण्हामि,  
यं जानामि ऽअयं अत्थचरियाय सङ्गहेतब्बोऽ ति तं अत्थचरियाय सङ्गण्हामि, यं जानामि  
ऽअयं समानत्तताय सङ्गहेतब्बोऽ ति तं समानत्तताय सङ्गण्हामि, संविज्जन्ति खो पन  
मे भन्ते, कुले भोगा। दऌइद्दस्स खो नो तथा सोतब्बं मञ्ञन्तीति, ।   
    
साधु साधु हत्थक, योनि खो त्यायं हत्थक, महतिं परिसं सङ्गहेतुं, येहि केचि  
हत्थक, अतीतमद्धानं परिसं सङ्गहेसुं, सब्बे ते इमेहेव चतूहि सङ्गहवत्थूहि  
महतिं परिसं सङ्गहेसुं। येपि हि केचि हत्थक, अनागतमद्धानं महतिं परिसं  
सङ्गहेस्सन्ति सब्बे ते इमेहेव चतूहि सङ्गहवत्थुहि महतिं परिसं सङ्गहिस्सन्ति।   
    
येपि हि केचि हत्थक, एतरहि महतिं परिसं सङ्गण्हन्नि सब्बे ते इमेहेव चतूहि  
सङ्गहवत्थूहि महतिं परिसं सङ्गण्हन्तीति। अथ खो हत्थको आऌअवको भगवता  
धम्मिया कथाय सन्दस्सितो समादपितो समुत्तेजितो सम्पहंसितो उट्ठायासना  
भगवन्तं अभिवादेत्वा पदक्खिणं कत्वा पक्कामि।   
[प्त्स् पगे २२०] [\क़् २२०।]        
अथ खो भगवा अचिरपक्कन्ते हत्थके आऌअवके भिक्खू आमन्तेसि: अट्ठहि भिक्खवे,  
अच्छरियेहि अब्भुतेहि धम्मेहि समन्नागतं हत्थकं आऌअवकं धारेथ, कतमेहि  
अट्ठहि: सद्धो भिक्खवे, हत्थको आऌअवको, सीलवा भिक्खवे, हत्थको आऌअवको, हिरिमा  
भिक्खवे, हत्थको आऌअवको, ओत्तप्पी भिक्खवे, हत्थको आऌअवको, बहुस्सुतो भिक्खवे,  
हत्थको आऌअवको, चागवा भिक्खवे, हत्थको आऌअवको, पञ्ञवा भिक्खवे, हत्थको  
आऌअवको। इमेहि खो भिक्खवे, अट्ठहि अच्छरियेहि अब्भुतेहि धम्मेहि समन्नागतं  
हत्थकं आऌअवकं धारेथाति।   
[ब्ज्त् पगे १२०] [\x १२०।]       
८। १। ३। ५  
महानाम सुत्तं  
एकं समयं भगवा सक्केसु विहरति कपिलवत्थुस्मिं निग्रोधारामे, अथ खो  
महानामो सक्को येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो महानामो सक्को भगवन्तं एतदवोच:  
    
कित्तावता नु खो भन्ते, उपासको होतीति:  
    
यतो खो महानाम, बुद्धं सरणं गतो होति, धम्मं सरणं गतो होति, सङ्घं  
सरणं गतो होति, एत्तावता खो महानाम, उपासको होतीति।   
    
कित्तावता पन भन्ते, उपासको सीलवा होतीति:  
यतो खो महानाम, उपासको पाणातिपाता पटिविरतो होति, अदिन्नादाना पटिविरतो होति,  
कामेसु मिच्छाचारा पटिविरतो होति, मुसावादा पटिविरतो होति,  
सुरामेरयमज्जपमादट्ठाना पटिविरतो होति। एत्तावता खो महानाम, उपासको सीलवा  
होतीति।   
    
कित्तावता पन भन्ते, उपासको अत्तहिताय पटिपन्नो होति नो परहितायाति:   
यतो [प्त्स् पगे २२१] [\क़् २२१।] खो महानाम, उपासको अत्तना सद्धासम्पन्नो होति, नो  
परं सद्धासम्पदाय समादपेति। अत्तना सीलसम्पन्नो होति, नो परं सीलसम्पदाय  
समादपेति। अत्तना चागसम्पन्नो होति, नो परं चागसम्पदाय समादपेति। अत्तना  
भिक्खूनं दस्सनकामो होति, नो परं भिक्खूनं दस्सने समादपेति। अत्तना  
सद्धम्मं सोतुकामो होति, नो परं सद्धम्मसवणे समादपेति। अत्तना सुतानं  
धम्मानं धारणजातिको होति, नो परं धम्मधारणाय समादपेति। अत्तना१  
धतानं धम्मानं अत्थूपपरिक्खी होति नो परं अत्थूपपरिक्खाय समादपेति। अत्तना  
अत्थमञ्ञाय धम्ममञ्ञाय धम्मानुधम्मपटिपन्नो होति, नो परं  
धम्मानुधम्मपटिपत्तिया समादपेति। एत्तावता खो महानाम उपासको अत्तहिताय  
पटिपन्नो होति नो परहितायाति।   
    
१। अत्तनाव मछसं।   
    
[ब्ज्त् पगे १२२] [\x १२२।]       
कित्तावता पन भन्ते, उपासको अत्तहिताय च पटिपन्नो होति, परहिताय चाति:   
यतो खो महानाम उपासको अत्तना च सद्धासम्पन्नो होति परञ्च सद्धासम्पदाय  
समादपेति। अत्तना च सीलसम्पन्नो होति, परञ्च सीलसम्पदाय समादपेति। अत्तना च  
चागसम्पन्नो होति, परञ्च चागसम्पदाय समादपेति, अत्तना च भिक्खूनं  
दस्सनकामो होति, परञ्च भिक्खूनं दस्सने समादपेति। अत्तना च सद्धम्मं  
सोतुकामो होति, परञ्च सद्धम्मसवणे समादपेति। अत्तना च सुतानं धम्मानं  
धारणजातिको होति, परञ्च धम्मधारणाय समादपेति। अत्तना च धतानं  
धम्मानं अत्थूपरिक्खी होति परञ्च अत्थूपपरिक्खाय समादपेति। अत्तना च  
अत्थमञ्ञाय धम्ममञ्ञाय धम्मानुधम्मपटिपन्नो होति, परञ्च  
धम्मानुधम्मपटिपत्तिया समादपेति। एत्तावता खो महानाम, उपासको अत्तहिताय च  
पटिपन्नो होति परहिताय चाति।   
    
८। १। ३। ६।   
जीवक सुत्तं  
एकं समयं भगवा राजगहे विहरति जीवकम्बवने। अथ खो जीवको कोमारभच्चो  
येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि,  
एकमन्तं निसिन्नो खो जीवको कोमारभच्चो भगवन्तं एतदवोच:  
    
कित्तावता नु खो भन्ते उपासको होतीति:  
    
यतो खो जीवक, बुद्धं सरणं गतो होति, धम्मं सरणं गतो होति, सङ्घं सरणं  
गतो होति, एत्तावता खो जीवक, उपासको होतीति।   
    
कित्तावता पन भन्ते, उपासको सीलवा होतीति:  
    
यतो खो जीवक, उपासको पाणातिपाता पटिविरतो होति, अदिन्नादाना पटिविरतो होति, कामेसु  
मिच्छाचारा पटिविरतो होति, मुसावादा पटिविरतो होति, सुरामेरयमज्जपमादट्ठाना  
पटिविरतो होति। एत्तावता खो जीवक, उपासको सीलवा होतीति।   
[ब्ज्त् पगे १२४] [\x १२४।]       
    
कित्तावता पन भन्ते, उपासको अत्तहिताय पटिपन्नो होति नो परहितायाति:   
यतो [प्त्स् पगे २२३] [\क़् २२३।] खो जीवक, उपासको अत्तना सद्धासम्पन्नो होति, नो  
परं सद्धासम्पदाय समादपेति। अत्तना सीलसम्पन्नो होति, नो परं सीलसम्पदाय  
समादपेति। अत्तना चागसम्पन्नो होति, नो परं चागसम्पदाय समादपेति, अत्तना  
भिक्खूनं दस्सनकामो होति, नो परं भिक्खूनं दस्सने समादपेति। अत्तना  
सद्धम्मं सोतुकामो होति, नो परं सद्धम्मसवणे समादपेति। अत्तना सुतानं  
धम्मानं धारणजातिको होति, नो परं धम्मधारणाय समादपेति। अत्तना धतानं  
धम्मानं अत्थूपपरिक्खी होति, नो परं अत्थूपपरिक्खाय समादपेति। अत्तना  
अत्थमञ्ञाय धम्ममञ्ञाय धम्मानुधम्मपटिपन्नो होति, नो परं  
धम्मानुधम्मपटिपत्तिया समादपेति। एत्तावता खो जीवक उपासको अत्तहिताय  
पटिपन्नो होति नो परहितायाति।   
    
कित्तावता पन भन्ते, उपासको अत्तहिताय च पटिपन्नो होति, परहिताय चाति:   
यतो खो जीवक, उपासको अत्तना च सद्धासम्पन्नो होति, परञ्च सद्धासम्पदाय  
समादपेति। अत्तना च सीलसम्पन्नो होति, परञ्च सीलसम्पदाय समादपेति। अत्तना च  
चागसम्पन्नो होति, परञ्च चागसम्पदाय समादपेति, अत्तना च भिक्खूनं  
दस्सनकामो होति, परञ्च भिक्खूनं दस्सने समादपेति। अत्तना च सद्धम्मं  
सोतुकामो होति, परञ्च सद्धम्मसवणे समादपेति। अत्तना च सुतानं धम्मानं  
धारणजातिको होति, परञ्च धम्मधारणाय समादपेति। अत्तना च धतानं  
धम्मानं अत्थूपपरिक्खी होति परञ्च अत्थूपपरिक्खाय समादपेति। अत्तना च  
अत्थमञ्ञाय धम्ममञ्ञाय धम्मानुधम्मपटिपन्नो होति, परञ्च  
धम्मानुधम्मपटिपत्तिया समादपेति। एत्तावता खो जीवक, उपासको अत्तहिताय च  
पटिपन्नो होति परहिताय चाति।   
    
८। १। ३। ७  
बल सुत्तं  
(सावत्थिनिदानं)  
    
अट्ठिमानि भिक्खवे, बलानि, कतमानि अट्ठ: रुण्णबला भिक्खवे, दारका, कोधबलो  
मातुगामो, आवुधबला चोरा, इस्सरियबला राजानो, उज्झत्तिबला बाला, निज्झत्तिबला१ पण्डिता,  
पटिसङ्खानबला बहुस्सुता, खन्तिबला समणब्राह्मणा, इमानि खो भिक्खवे,  
अट्ठबलानीति।   
१। निज्झन्तिबला सीमु।   
    
[ब्ज्त् पगे १२६] [\x १२६।]       
८। १। ३। ८  
खीणासवबल सुत्तं  
(सावत्थिनिदानं)  
अथ खो आयस्मा सारिपुत्तो येन भगवा तेनुपसङ्कमि उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नं खो आयस्मन्तं सारिपुत्तं [प्त्स् पगे  
२२४] [\क़् २२४।] भगवा एतदवोच:  
कति नुखो सारिपुत्त, खीणासवस्स भिक्खुनो बलानि, येहि बलेहि समन्नागतो खीणासवो  
भिक्खु आसवानं खयं पटिजानाति खीणा मे आसवाति?  
    
अट्ठ भन्ते, खीणासवस्स भिक्खुनो बलानि येहि बलेहि समन्तागतो खीणासवो  
आसवानं खयं पटिजानाति खीणा मे आसवाति। कतमानि अट्ठ:  
    
१। इध भन्ते, खीणासवस्स भिक्खुनो अनिच्चतो सब्बे सङ्खारा यथाभूतं  
सम्मप्पञ्ञाय सुदिट्ठा होन्ति। यम्पि भन्ते खीणासवस्स भिक्खुनो अनिच्चतो सब्बे  
सङ्खारा यथाभूतं सम्मप्पञ्ञाय सुदिट्ठा होन्ति, इदम्पि भन्ते, खीणासवस्स  
भिक्खुनो बलं होति, यं बलं आगम्म खीणासवो भिक्खु आसवानं खयं पटिजानाति  
खीणा मे आसवाति।   
    
२। पुन च परं भन्ते, खीणासवस्स भिक्खुनो अङ्गारकासूपमा कामा यथाभूतं  
सम्मप्पञ्ञाय सुदिट्ठा होन्ति, यम्पि भन्ते, खीणासवस्स भिक्खुनो अङ्गारकासूपमा  
कामा यथाभूतं सम्मप्पञ्ञाय सुदिट्ठा होन्ति, इदम्पि भन्ते, खीणासवस्स  
भिक्खुनो बलं होति, यं बलं आगम्म खीणासवो भिक्खु आसवानं खयं पटिजानाति  
खीणा मे आसवाति।   
    
३। पुन च परं भन्ते, खीणासवस्स भिक्खुनो विवेकनिन्नं चित्तं होति। विवेकपोणं  
विवेकपब्भारं ववकट्ठं१ नेक्खम्माभिरतं व्यन्तीभूतं सब्बसो आसवट्ठानीयेहि  
धम्मेहि, यम्पि भन्ते, खीणासवस्स भिक्खुनो विवेकनिन्तं चित्तं होति विवेकपोणं  
विवेकपब्भारं ववकट्ठं नेक्खम्माभिरतं व्यन्तीभूतं सब्बसो आसवट्ठानीयेहि  
धम्मेहि, इदम्पि भन्ते, खीणासवस्स भिक्खुनो बलं होति, यं बलं आगम्म  
खीणासवो भिक्खु आसवानं खयं पटिजानाति खीणा मे आसवाति।   
१। विवेकट्ठं मछसं।   
    
[ब्ज्त् पगे १२८] [\x १२८।]       
    
४। पुन च परं भन्ते, खीणासवस्स भिक्खुनो चत्तारो सतिपट्ठाना भाविता होन्ति  
सुभाविता। यम्पि भन्ते, खीणासवस्स [प्त्स् पगे २२५] [\क़् २२५।] भिक्खुनो चत्तारो  
सतिपट्ठाना भाविता होन्ति सुभाविता। इदम्पि भन्ते, खीणासवस्स भिक्खुनो बलं होति  
यं बलं आगम्म खीणासवो भिक्खु आसवानं खयं पटिजानाति, खीणा मे आसवाति।   
    
५। पुन च परं भन्ते, खीणासवस्स भिक्खुनो चत्तारो इद्धिपादा भाविता होन्ति  
सुभाविता। यम्पि भन्ते खीणासवस्स भिक्खुनो चत्तारो इद्धिपादा भाविता होन्ति  
सुभाविता, इदम्पि भन्ते, खीणासवस्स भिक्खुनो बलं होति यं बलं आगम्म  
खीणासवो भिक्खु आसवानं खयं पटिजानाति, खीणा मे आसवाति।   
    
६। पुन च परं भन्ते, खीणासवस्स भिक्खुनो पञ्चिन्द्रियानि भावितानि होन्ति  
सुभावितानि। यम्पि भन्ते खीणासवस्स भिक्खुनो पञ्चिन्द्रियानि भावितानि होन्ति  
सुभावितानि, इदम्पि भन्ते, खीणासवस्स भिक्खुनो बलं होति यं बलं आगम्म  
खीणासवो भिक्खु आसवानं खयं पटिजानाति, खीणा मे आसवाति।   
    
७। पुन च परं भन्ते, खीणासवस्स भिक्खुनो सत्तबोज्झङ्गा भाविता होन्ति सुभाविता।  
यम्पि भन्ते खीणासवस्स भिक्खुनो सत्तबोज्झङ्गा भाविता होन्ति सुभाविता, इदम्पि  
भन्ते, खीणासवस्स भिक्खुनो बलं होति यं बलं आगम्म खीणासवो भिक्खु  
आसवानं खयं पटिजानाति, खीणा मे आसवाति।   
    
८। पुन च परं भन्ते, खीणासवस्स भिक्खुनो अरियो अट्ठङ्गिको मग्गो भावितो होति  
सुभावितो। यम्पि भन्ते खीणासवस्स भिक्खुनो अरियो अट्ठङ्गिको मग्गो भावितो होति  
सुभावितो, इदम्पि भन्ते, खीणासवस्स भिक्खुनो बलं होति यं बलं आगम्म  
खीणासवो भिक्खु आसवानं खयं पटिजानाति, खीणा मे आसवाति।   
    
इमानि खो भन्ते, अट्ठ खीणासवस्स भिक्खुनो बलानि, येहि बलेहि समन्नागतो  
खीणासवो भिक्खु आसवानं खयं पटिजानाति खीणा मे आसवाति।   
    
८। १। ३। ९  
अक्खण सुत्तं  
(सावत्थिनिदानं)  
खणकिच्चो लोको खणकिच्चो लोकोति भिक्खवे, अस्सुतवा पुथुज्जनो भासति नो च खो सो  
जानाति खणं वा अक्खणं वा। अट्ठिमे भिक्खवे, अक्खणा असमया ब्रह्मचरियवासाय।  
कतमे अट्ठ।   
    
१। इध भिक्खवे, तथागतो च लोके उप्पन्नो होति अरहं सम्मा सम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथी सत्था देवमनुस्सानं  
बुद्धो भगवा। धम्मो च देसीयति ओपसमिको परिनिब्बायिको सम्बोधगामी  
सुगतप्पवेदितो, अयं च पुग्गलो निरयं उपपन्नो होति। अयं भिक्खवे, पठमो  
अक्खणो असमयो ब्रह्मचरियवासाय।  
    
[ब्ज्त् पगे १३०] [\x १३०।]       
    
२। पुन च परं [प्त्स् पगे २२६] [\क़् २२६।] भिक्खवे, तथागतो च लोके उप्पन्नो होति  
अरहं सम्मा सम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुस्सानं बुद्धो भगवा। धम्मो च देसीयति  
ओपसमिको परिनिब्बायिको सम्बोधगामी सुगतप्पवेदितो, अयञ्च पुग्गलो तिरच्छानयोनिं  
उपपन्नो होति। अयं भिक्खवे, दुतियो अक्खणो असमयो ब्रह्मचरियवासाय।   
    
३। पुन च परं भिक्खवे, तथागतो च लोके उप्पन्नो होति अरहं सम्मा सम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथी सत्था देवमनुस्सानं  
बुद्धो भगवा। धम्मो च देसीयति ओपसमिको परिनिब्बायिको सम्बोधगामी  
सुगतप्पवेदितो, अयञ्च पुग्गलो पेत्तिविसयं उपपन्नो होति। अयं भिक्खवे, ततियो  
अक्खणो असमयो ब्रह्मचरियवासाय।   
    
४। पुन च परं भिक्खवे, तथागतो च लोके उप्पन्नो होति अरहं सम्मा सम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथी सत्था देवमनुस्सानं  
बुद्धो भगवा। धम्मो च देसीयति ओपसमिको परिनिब्बायिको सम्बोधगामी  
सुगतप्पवेदितो, अयञ्च पुग्गलो अञ्ञतरं दीघायुकं देवनिकायं उपपन्नो होति। अयं  
भिक्खवे चतुत्थो अक्खणो असमयो ब्रह्मचरियवासाय।   
    
५। पुन च परं भिक्खवे, तथागतो च लोके उप्पन्नो होति अरहं सम्मा सम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथी सत्था देवमनुस्सानं  
बुद्धो भगवा। धम्मो च देसीयति ओपसमिको परिनिब्बायिको सम्बोधगामी  
सुगतप्पवेदितो, अयञ्च पुग्गलो पच्चन्तिमेसु जनपदेसु पच्चाजातो होति अविञ्ञातारेसु  
मिलक्खेसु। यत्थ नत्थि गति भिक्खूनं भिक्खुनीनं उपासकानं उपासिकानं। अयं  
भिक्खवे पञ्चमो अक्खणो असमयो ब्रह्मचरियवासाय।   
    
६। पुन च परं भिक्खवे, तथागतो च लोके उप्पन्नो होति अरहं सम्मा सम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथी सत्था देवमनुस्सानं  
बुद्धो भगवा। धम्मो च देसीयति ओपसमिको परिनिब्बायिको सम्बोधगामी  
सुगतप्पवेदितो, अयञ्ञ्च पुग्गलो मज्झिमेसु जनपदेसु पच्चाजातो होति मिच्छादिट्ठिको  
विपरीतदस्सनो नत्थि दिन्नं नत्थि यिट्ठं नत्थि हुतं नत्थि सुकटदुक्कटानं  
कम्मानं फलं विपाको, नत्थि अयं लोको नत्थि परो लोको नत्थि माता नत्थि पिता नत्थि  
सत्ता ओपपातिका नत्थि लोके समणब्राह्मणा सम्मग्गता सम्मापटिपन्ना ये इमञ्च  
लोकं परञ्च लोकं सयं अभिञ्ञा सच्छिकत्वा पवेदेन्तीति। अयं भिक्खवे छट्ठो  
अक्खणो असमयो ब्रह्मचरियवासाय।  
    
[ब्ज्त् पगे १३२] [\x १३२।]        
    
७। पुन च परं भिक्खवे, तथागतो च लोके उप्पन्नो होति अरहं सम्मा सम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथी सत्था देवमनुस्सानं  
बुद्धो भगवा। धम्मो च देसीयति ओपसमिको परिनिब्बायिको सम्बोधगामी  
सुगतप्पवेदितो, अयञ्ञ्च पुग्गलो मज्झिमेसु जनपदेसु पच्चाजातो होति सो च होति  
दुप्पञ्ञो जऌओ एलमूगो। न पटिबलो सुभासित दुब्भासितस्स अत्थमञ्ञातुं। अयं  
भिक्खवे सत्तमो अक्खणो असमयो ब्रह्मचरियवासाय।   
    
८। पुन च परं भिक्खवे, तथागतो च लोके उप्पन्नो होति अरहं सम्मा सम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथी सत्था देवमनुस्सानं  
बुद्धो भगवा। धम्मो च न देसीयति [प्त्स् पगे २२७] [\क़् २२७।] ओपसमिको  
परिनिब्बायिको सम्बोधगामी सुगतप्पवेदितो, अयञ्ञ्च पुग्गलो मज्झिमेसु जनपदेसु  
पच्चाजातो होति सो च होति पञ्ञवा अजऌओ अनेलमूगो पटिबलो सुभासित दुब्भासितस्स  
अत्थमञ्ञातुं। अयं भिक्खवे, अट्ठमो अक्खणो असमयो ब्रह्मचरियवासाय। इमे खो  
भिक्खवे, अट्ठ अक्खणा असमया ब्रह्मचरियवासाय।   
    
एकोव भिक्खवे, खणो च समयो च ब्रह्मचरियवासाय। कतमो एको: इध भिक्खवे,  
तथागतो च लोके उप्पन्नो होति, अरहं सम्मासम्बुद्धो विज्जाचरणसम्पन्नो सुगतो  
लोकविदू अनुत्तरो पुरिसदम्मसारथी सत्था देवमनुस्सानं बुद्धो भगवा। धम्मो  
च देसीयति ओपसमिको परिनिब्बायिको सम्बोधगामी सुगतप्पवेदितो। अयञ्च पुग्गलो  
मज्झिमेसु जनपदेसु पच्चाजातो होति। सो च होति पञ्ञवा अजऌओ अनेलमूगो पटिबलो  
सुभासित दुब्भासितस्स अत्थमञ्ञातुं। अयं भिक्खवे, एकोव खणो च समयो च  
ब्रह्मचरियवासायाति।   
    
१। मनुस्सलाभं लद्धान सद्धम्मे सुप्पवेदिते,   
ये खणं नाधिगच्छन्ति अतिनामेन्ति ते खणं।   
    
२। बहू हि अक्खणा वुत्ता मग्गस्स अन्तरायिका,   
कदाचि करहचि लोके उप्पज्जन्ति तथागता।   
    
३। तस्सिदं सम्मूखीभूतं यं लोकस्मिं सुदुल्लभं,   
मनुस्सपटिलाभो च सद्धम्मस्स च देसना  
अलं वायमितुं तत्थ अत्तकामेन जन्तुना।   
[ब्ज्त् पगे १३४] [\x १३४।]       
४। कथं [प्त्स् पगे २२८] [\क़् २२८।] विजञ्ञा सद्धम्मं खणो वे मा उपच्चगा  
खणातीता हि सोचन्ति निरयम्हि समप्पिता।   
    
५। इध चेव नं विराधेति सद्धम्मस्स नियामतं,   
वाणिजोव अतीतत्थो चिरत्तं अनुतपेस्सति।   
    
६। अविज्जानिवुतो पोसो सद्धम्मं अपराधिको,   
जातिमरणसंसारं चिरं पच्चनुभोस्सति।   
    
७। ये च लद्धा मनुस्सत्तं सद्धम्मे सुप्पवेदिते,   
अकंसु तत्थ वचनं करिस्सन्ति करोन्ति वा।   
    
८। खणं पच्चविदुं लोके ब्रह्मचरियं अनुत्तरं,   
ये मग्गं पटिपज्जिंसु तथागतप्पवेदितं।   
    
९। ये संवरा चक्खुमता देसितादिच्चबन्धुना,   
तेसु गुत्तो सदा सतो विहरे अनवस्सुतो।   
    
१०। सब्बे अनुसये छेत्वा मारधेय्य सरानुगे,   
ते वे पारगता लोके ये पत्ता आसवक्खयन्ति।   
    
८। १। ३। १०  
अनुरुद्ध सुत्तं  
एकं समयं भगवा भग्गेसु विहरति सुंसुमारगिरे भेसकलावने मिगदाये। तेन  
खो पन समयेन आयस्मा अनुरुद्धो चेतीसु विहरति पाचीनवंसदाये। अथ खो  
आयस्मतो अनुरुद्धस्स रहोगतस्स पतिसल्लीनस्स एवं चेतसो परिवितक्को उदपादि:  
    
[ब्ज्त् पगे १३६] [\x १३६।]       
अप्पिच्छस्सायं धम्मो नायं धम्मो महिच्छस्स, सन्तुट्ठस्सायं धम्मो [प्त्स्  
पगे २२९] [\क़् २२९।] नायं धम्मो असन्तुट्ठस्स, पविवित्तस्सायं धम्मो नायं  
धम्मो सङ्गणिकारामस्स। आरद्ध विरियस्सायं धम्मो नायं धम्मो कुसीतस्स,  
उपट्ठितसतिस्सायं धम्मो नायं धम्मो मुट्ठस्सतिस्स, समाहितस्सायं धम्मो  
नायं धम्मो असमाहितस्स, पञ्ञावतो अयं धम्मो, नायं धम्मो दुप्पञ्ञस्साति।   
    
अथ खो भगवा आयस्मतो अनुरुद्धस्स चेतसा चेतोपरिवितक्कमञ्ञाय सेय्यथापि नाम  
बलवा पुरिसो सम्मिञ्जितं वा बाहं पसारेय्य, पसारितं वा बाहं सम्मिञ्जेय्य एवमेव  
भग्गेसु सुंसुमारगिरे भेसकलावने मिगदाये अन्तरहितो चेतीसु पाचीनवंसदाये  
आयस्मतो अनुरुद्धस्स सम्मुखे पातुरहोसि।   
    
निसीदि भगवा पञ्ञत्ते आसने आयस्मापि खो अनुरुद्धो भगवन्तं अभिवादेत्वा  
एकमन्तं निसीदि। एकमन्तं निसिन्नं खो आयस्मन्तं अनुरुद्धं भगवा एतदवोच:  
साधु साधु अनुरुद्ध, साधु खो त्वं अनुरुद्ध, यं तं महापुरिसवितक्कं  
वितक्केसि: अप्पिच्छस्सायं धम्मो नायं धम्मो महिच्छस्स, सन्तुट्ठस्सायं धम्मो  
नायं धम्मो असन्तुट्ठस्स, पविवित्तस्सायं धम्मो नायं धम्मो सङ्गणिकारामस्स,  
आरद्धविरियस्सायं धम्मो नायं धम्मो कुसीतस्स, उपट्ठितसतिस्सायं धम्मो  
नायं धम्मो मुट्ठस्सतिस्स, समाहितस्सायं धम्मो नायं धम्मो असमाहितस्स,  
पञ्ञवतो अयं धम्मो नायं धम्मो दुप्पञ्ञस्साति।   
[ब्ज्त् पगे १३८] [\x १३८।]       
    
तेन हि त्वं अनुरुद्ध, इमम्पि अट्ठमं महापुरिसवितक्कं वितक्केहि:  
निप्पपञ्चारामस्सायं धम्मो निप्पपञ्चरतिनो नायं धम्मो पपञ्चारामस्स  
पपञ्चरतिनोति।   
    
यतो खो त्वं अनुरुद्ध, इमे अट्ठमहापुरिसवितक्के वितक्केस्ससि, ततो त्वं अनुरुद्ध,  
यावदेव आकङ्खिस्ससि विविच्चेव कामेहि विविच्च अकुसलेहि धम्मेहि [प्त्स् पगे २३०] [\क़्  
२३०।] सवितक्कं सविचारं विवेकजं पीतिसुखं पठमं झानं उपसम्पज्ज  
विहरिस्ससि।   
    
यतो खो त्वं अनुरुद्ध, इमे अट्ठमहापुरिसवितक्के वितक्केस्ससि ततो त्वं अनुरुद्ध,  
यावदेव आकङ्खिस्ससि वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरिस्ससि।   
    
यतो खो त्वं अनुरुद्ध, इमे अट्ठमहापुरिसवितक्के वितक्केस्ससि ततो त्वं अनुरुद्ध,  
यावदेव आकङ्खिस्ससि, पीतिया च विरागा उपेक्खको च विहरिस्ससि, सतो च सम्पजानो  
सुखञ्च कायेन पटिसंवेदिस्ससि, यं तं अरिया आचिक्खन्ति उपेक्खको सतिमा सुखविहारीति  
ततियं झानं उपसम्पज्ज विहरिस्ससि।   
    
यतो खो त्वं अनुरुद्ध, इमे अट्ठ महापुरिसवितक्के वितक्केस्ससि, ततो त्वं अनुरुद्ध,  
यावदेव आकङ्खिस्ससि, सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरिस्ससि।   
    
यतो [प्त्स् पगे २३१] [\क़् २३१।] खो त्वं अनुरुद्ध, इमे च अट्ठमहापुरिसवितक्के  
वितक्केस्ससि, इमेसञ्च चतुन्नं झानानं आभिचेतसिकानं दिट्ठधम्मसुखविहारानं  
निकामलाभी भविस्ससि, अकिच्छलाभी, अकसिरलाभी, ततो तुय्हं अनुरुद्ध, सेय्यथापि  
नाम गहपतिस्स वा गहपतिपुत्तस्स वा नानारत्तानं दुस्सानं दुस्सकरण्डको पूरो,  
एवमेव ते पंसुकुलं चीवरानं खायिस्सति, सन्तुट्ठस्स विहरतो, रतिया अपरितस्साय,  
फासुविहाराय, ओक्कमनाय निब्बानस्स।   
[ब्ज्त् पगे १४०] [\x १४०।]       
यतो खो त्वं अनुरुद्ध, इमे च अट्ठमहापुरिसवितक्के वितक्केस्ससि, इमेसञ्च चतुन्नं  
झानानं आभिचेतसिकानं दिट्ठधम्मसुखविहारानं निकामलाभी भविस्ससि,  
अकिच्छलाभी अकसिरलाभी, ततो तुय्हं अनुरुद्ध, सेय्यथापि नाम गहपतिस्स वा  
गहपतिपुत्तस्स वा सालीनं ओदनो विगतकाऌअको अनेकसूपो अनेकव्यञ्जनो, एवमेव ते  
पिण्डियालोपं भोजनानं खायिस्सति सन्तुट्ठस्स विहरतो रतिया अपरितस्साय  
फासुविहाराय ओक्कमनाय निब्बानस्स।   
    
यतो खो त्वं अनुरुद्ध, इमे च अट्ठमहापुरिसवितक्के वितक्केस्ससि, इमेसञ्च चतुन्नं  
झानानं आभिचेतसिकानं दिट्ठधम्मसुखविहारानं निकामलाभी भविस्ससि,  
अकिच्छलाभी अकसिरलाभी, ततो तुय्हं अनुरुद्ध, सेय्यथापि नाम गहपतिस्स वा  
गहपतिपुत्तस्स वा कुटागारं उल्लित्तावलित्तं निवातं फुस्सितग्गऌअं१ पिहितवातपानं,  
एवमेव ते रुक्खमूलं सेनासनानं खायिस्सति सन्तुट्ठस्स विहरतो रतिया अपरितस्साय  
फासुविहाराय ओक्कमनाय निब्बानस्स।   
    
यतो खो त्वं अनुरुद्ध, इमे च अट्ठमहापुरिसवितक्के वितक्केस्ससि, इमेसञ्च चतुन्नं  
झानानं आभिचेतसिकानं दिट्ठधम्मसुखविहारानं निकामलाभी भविस्ससि,  
अकिच्छलाभी अकसिरलाभी, ततो तुय्हं अनुरुद्ध, सेय्यथापि नाम गहपतिस्स वा  
गहपतिपुत्तस्स वा पल्लङ्को गोणकत्थतो पटिकत्थतो पटलिकत्थतो  
कादलिमिगपवरपच्चत्थरणो सौत्तरच्छदो उभतो लोहितकूपधानो, एवमेव ते  
तिणसन्थारको सयनासनानं खायिस्सति सन्तुट्ठस्स विहरतो रतिया अपरितस्साय  
फासुविहाराय ओक्कमनाय निब्बानस्स।   
    
१। फस्सितग्गलं कत्थचि।   
    
[ब्ज्त् पगे १४२] [\x १४२।]       
यतो [प्त्स् पगे २३२] [\क़् २३२।] खो त्वं अनुरुद्ध, इमे च अट्ठ महापुरिसवितक्के  
वितक्केस्ससि, इमेसञ्च चतुन्नं झानानं आभिचेतसिकानं दिट्ठधम्मसुखविहारानं  
निकामलाभी भविस्ससि अकिच्छलाभी अकसिरलाभी, ततो तुय्हं अनुरुद्ध, सेय्यथापि नाम  
गहपतिस्स वा गहपतिपुत्तस्स वा नाना भेसज्जानि, सेय्यथीदं: सप्पिनवनीतं तेलं  
मधुफाणीतं। एवमेव ते पूतिमुत्तं भेसज्जानं खायिस्सति सन्तुट्ठस्स विहरतो रतिया  
अपरितस्साय फासुविहाराय ओक्कमनाय निब्बानस्स।   
    
तेन हि त्वं अनुरुद्ध, आयतिकम्पि वस्सावासं इधेव चेतीसु पाचीनवंसदाये  
विहरेय्यासीति। एवं भन्तेति खो आयस्मा अनुरुद्धो भगवतो पच्चस्सोसि।   
अथ खो भगवा आयस्मन्तं अनुरुद्धं इमिना ओवादेन ओवदित्वा सेय्यथापि नाम  
बलवा पुरिसो सम्मिञ्जितं वा बाहं पसारेय्य पसारितं वा बाहं सम्मिञ्जेय्य, एवमेव  
चेतीसु पाचीनवंसदाये अन्तरहितो भग्गेसु सुंसुमारगिरे भेसकलावने मिगदाये  
पातुरहोसि। निसीदि भगवा पञ्ञत्ते आसने। निसज्ज खो भगवा भिक्खू आमन्तेसि: अट्ठ  
खो भिक्खवे, महापुरिसवितक्के देसिस्सामि, तं सुणाथ साधुकं मनसि करोथ  
भासिस्सामीति। एवम्भन्तेति खो ते भिक्खू भगवतो पच्चस्सोसुं भगवा एतदवोच:  
    
कतमे च भिक्खवे, अट्ठ महा पुरिसवितक्का:  
    
अप्पिच्छस्सायं भिक्खवे, धम्मो नायं धम्मो महिच्छस्स; सन्तुट्ठस्सायं  
भिक्खवे धम्मो नायं धम्मो असन्तुट्ठस्स; पविवित्तस्सायं भिक्खवे, धम्मो  
नायं धम्मो सङ्गणिकारामस्स। आरद्धविरियस्सायं भिक्खवे, धम्मो नायं  
धम्मो कुसीतस्स, उपट्ठितसतिस्सायं भिक्खवे, धम्मो नायं धम्मो  
मुट्ठस्सतिस्स। समाहितस्सायं भिक्खवे, धम्मो नायं धम्मो असमाहितस्स।  
पञ्ञवतो अयं भिक्खवे, धम्मो नायं धम्मो दुप्पञ्ञस्स, [प्त्स् पगे २३३] [\क़्  
२३३।] निप्पपञ्चारामस्सायं भिक्खवे, धम्मो निप्पपञ्चरतिनो नायं धम्मो  
पपञ्चारामस्स पपञ्चरतिनो।   
    
[ब्ज्त् पगे १४४] [\x १४४।]       
    
१। अपपिच्छस्सायं भिक्खवे, धम्मो नायं धम्मो महिच्छस्साऽति इति खो पनेतं  
वुत्तं किञ्चेतं पटिच्च वुत्तं: इध भिक्खवे भिक्खु अप्पिच्छो समानो अप्पिच्छोति मं  
जानेय्युन्ति न इच्छति, सन्तुट्ठो समानो सन्तुट्ठोति मं जानेय्युन्ति न इचछति, पविवित्तो  
समानो पविवित्तोति मं जानेय्युन्ति न इच्छति, आरद्धविरियो समानो आरद्धविरियोति मं  
जानेय्युन्ति न इच्छति, उपट्ठितसति समानो उपट्ठितसतीति मं जानेय्युन्ति न इचछति,  
समाहितो समानो समाहितोति मं जानेय्युन्ति न इच्छति, पञ्ञवा समानो पञ्ञवाति मं  
जानेय्युन्ति न इच्छति, निप्पपञ्चारामो समानो निप्पपञ्ञारामोति मं जानेय्युन्ति न इच्छति।  
ऽअप्पिच्छस्सायं धम्मो नायं धम्मो महिच्छस्साऽ ति इति यं तं वुत्तं इदमेतं  
पटिच्च वुत्तं।   
२। ऽसन्तुट्ठस्सायं भिक्खवे, धम्मो, नायं धम्मो असन्तुट्ठस्साऽ ति इति खो पनेतं  
वुत्तं किञ्चेतं पटिच्च वुत्तं: इध भिक्खवे, भिक्खु सन्तुट्ठो होति  
इतरीतरचीवरपिण्डपातसेनासनगिलानपच्चयभेसज्जपरिक्खारेन, ऽसन्तुट्ठस्सायं  
भिक्खवे, धम्मो नायं धम्मो असट्ठन्तुस्साऽ ति इति यं तं वुत्तं इदमेतं पटिच्च  
वुत्तं।   
    
३। ऽपविवित्तस्सायं भिक्खवे, धम्मो, नायं धम्मो सङ्गणिकारामस्साऽ ति इति खो  
पनेतं वुत्तं किञ्चेतं पटिच्च वुत्तं: इध भिक्खवे, भिक्खुनो पविवित्तस्स विहरतो  
भवन्ति उपसङ्कमितारो भिक्खू भिक्खूनियो, उपासका उपासिकायो राजानो राजमहामत्ता  
तित्थिया तित्थियसावका। तत्र भिक्खु विवेकनिन्नेन चित्तेन विवेकपोणेन  
विवेकपब्भारेन ववकट्ठेन नेक्खम्माभिरतेन अञ्ञदत्थु  
उय्योजनिकपटिसंयुत्तंयेव कथं कत्ता होति। ऽपविवित्तस्सायं [प्त्स् पगे २३४] [\क़् २३४।]   
    भिक्खवे, धम्मो नायं धम्मो सङ्गणिकारामस्साऽ ति इति यं तं वुत्तं इदमेतं  
पटिच्च वुत्तं।   
    
[ब्ज्त् पगे १४६। [\x १४६।] ]   
    
४। ऽआरद्धविरियस्सायं भिक्खवे, धम्मो नायं धम्मो कुसीतस्साऽति इति खो पनेतं  
वुत्तं किञ्चेतं पटिच्च वुत्तं: इध भिक्खवे, भिक्खु आरद्धविरियो विहरति अकुसलानं  
धम्मानं पहानाय कुसलानं धम्मानं उपसम्पदाय थामवा दऌहपरक्कमो  
अनिक्खित्तधुरो कुसलेसु धम्मेसु ऽआरद्धविरियस्सायं भिक्खवे, धम्मो नायं  
धम्मो कुसीतस्साऽ ति इति यं वुत्तं, इदमेतं पटिच्च वुत्तं।   
    
५। ऽउपट्ठितसतिस्सायं भिक्खवे, धम्मो नायं धम्मो मुट्ठस्सतिस्साऽ ति इति खो  
पनेतं वुत्तं, किञ्चेतं पटिच्च वुत्तं: इध भिक्खवे, भिक्खु सतिमा होति परमेन  
सतिनेपक्केन समन्नागतो चिरकतम्पि चिरभासितम्पि सरिता अनुस्सरिता।  
ऽउपट्ठितसतिस्सायं भिक्खवे, धम्मो नायं धम्मो मुट्ठस्सतिस्साऽ ति इति यन्तं  
वुत्तं, इदमेतं पटिच्च वुत्तं।   
    
६। ऽसमाहितस्सायं भिक्खवे, धम्मो नायं धम्मो असमाहितस्साऽ ति इति खो पनेतं  
वुत्तं, किञ्चेतं पटिच्च वुत्तं: इध भिक्खवे, भिक्खु विविच्चेव कामेहि विविच्च अकुसलेहि  
धम्मेहि सवितक्कं सविचारं विवेकजं पीतिसुखं पठमं झानं उपसम्पज्ज  
विहरति। वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं  
अविचारं समाधिजं पीतिसुखं दुतियं झानं उपसम्पज्ज विहरति। पीतिया च विरागा  
उपेक्खको च विहरति, सतोच सम्पजानो सुखञ्च कायेन पटिसंवेदेति, यं तं अरिया  
आचिक्खन्ति उपेक्खको सतिमा सुखविहारीति ततियं झानं उपसम्पज्ज विहरति। सुखस्स  
च पहाना दुक्खस्स च पहाना पुब्बेव सोमनस्सदोमनस्सानं अत्थङ्गमा  
अदुक्खमसुखं उपेक्खासतिपारिसुद्धिं चतुत्थं झानं उपसम्पज्ज विहरति।  
ऽसमाहितस्सायं भिक्खवे, धम्मो नायं धम्मो असमाहितस्साऽ ति इति यन्तं वुत्तं,  
इदमेतं पटिच्च वुत्तं।   
    
७। ऽपञ्ञवतो अयं भिक्खवे, धम्मो नायं धम्मो दुप्पञ्ञस्साऽ ति इति खो पनेतं  
वुत्तं, किञ्चेतं पटिच्च वुत्तं: इध भिक्खवे, भिक्खु पञ्ञवा होति उदयत्थगामिनिया  
पञ्ञाय समन्नागतो अरियाय निब्बेधिकाय सम्मादुक्खक्खयगामिनिया। ऽपञ्ञवतो  
अयं भिक्खवे, धम्मो नायं धम्मो दुप्पञ्ञस्साऽ ति इति यं तं वुत्तं इदमेतं  
पटिच्च वुत्तं।   
    
८। ऽनिप्पपञ्चारामस्सायं [प्त्स् पगे २३५] [\क़् २३५।] भिक्खवे, धम्मो  
निप्पपञ्चरतिनो नायं धम्मो पपञ्चारामस्स पपञ्चरतिनोऽ ति इति खो पनेतं वुत्तं,  
किञ्चेतं पटिच्च वुत्तं: इध भिक्खवे भिक्खुनो पपञ्चनिरोधे चित्तं पक्खन्दति  
पसीदति, सन्तिट्ठति, विमुच्चति, ऽनिप्पपञ्चारामस्सायं भिक्खवे, धम्मो  
निप्पपञ्चरतिनो नायं धम्मो पपञ्चारामस्स पपञ्चरतिनोऽ ति इति खो पनेतं वुत्तं,  
इदमेतं पटिच्च वुत्तन्ति।   
[ब्ज्त् पगे १४८] [\x १४८।]       
अथ खो आयस्मा अनुरुद्धो आयतिकम्पि वस्सावासं तत्थेव चेतीसु पाचीनवंसदाये  
विहासि। अथ खो आयस्मा अनुरुद्धो एको वूपकट्ठो अप्पमत्तो आतापी पहितत्तो विहरन्तो  
न चिरस्सेव यस्सत्थाय कुलपुत्ता सम्मदेव अगारस्मा अनगारियं पब्बजन्ति,  
तदनुत्तरं ब्रह्मचरिय परियोसानं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहासि। खीणा जाति वुसितं ब्रह्मचरियं कतं करणीयं नापरं इत्तत्थायाति  
अब्भञ्ञासि।   
    
अञ्ञतरो च पनायस्मा अनुरुद्धो अरहतं अहोसि। अथ खो आयस्मा अनुरुद्धो  
अरहत्तप्पत्तो तायं वेलायं इमा गाथायो अभासि।   
    
१। मम सङ्कप्पमञ्ञाय सत्था लोके अनुत्तरो,   
मनोमयेन कायेन इद्धिया उपसङ्कमि।   
    
२। यथा मे अहु सङ्कप्पो ततो उत्तरि देसयी,   
निप्पपञ्चरतो बुद्धो निप्पपञ्चं अदेसयि।   
    
३। तस्साहं धम्ममञ्ञाय विहासिं सासने रतो,   
तिस्सो विज्जा अनुप्पत्तो कतं बुद्धस्स सासनं।   
    
गहपतिवग्गो ततियो।   
    
तस्सुद्दानं:  
द्वे उग्गा द्वे च हत्थका महानामेन जीवको,   
द्वे बला अक्खणा वुत्ता अनुरुद्धेन ते दसाति।   
    
[ब्ज्त् पगे १५०] [\x १५०।]       
    
४। दानवग्गो  
    
८। १। ४। १  
दान सुत्तं  
(सावत्थिनिदानं)  
अट्ठिमानि [प्त्स् पगे २३६] [\क़् २३६।] भिक्खवे दानानि। कतमानि अट्ठ:  
आसज्ज दानं देति, भया दानं देति, अदासि मेति दानं देति, दस्सति मेति दानं देति, साहु  
दानन्ति दानं देति, अहं पचामि इमे न पचन्ति न अरहामि पचन्तो अपचन्तानं दानं  
अदातुन्ति दानं देति, इमं मे दानं ददतो कल्याणो कित्तिसद्दो अब्भुग्गच्छतीति दानं  
देति। चित्तालङ्कारचित्तपरिक्खारत्थं दानं देति, इमानि खो भिक्खवे अट्ठ दानानीति।   
    
८। १। ४। २  
दुतियदान सुत्तं  
(सावत्थिनिदानं)  
सद्धा हिरियं कुसलञ्च दानं  
धम्मा एते सप्पुरिसानुयाता,   
एतं हि मग्गं दिवियं वदन्ती  
एतेहि गच्छति देवलोकन्ति।   
    
८। १। ४। ३  
दानवत्थु सुत्तं  
(सावत्थिनिदानं)  
    
अट्ठिमानि भिक्खवे, दानवत्थूनि, कतमानि अट्ठ:  
    
छन्दा दानं देति, दोसा दानं देति, मोहा दानं देति, गरहा दानं देति, १ दिन्नपुब्बं  
कतपुब्बं पितुपितामहेगि नारहामि पोराणं२। कुलवंसं हापेतुन्ति दानं देति, इमाहं  
दानं दत्वा कायस्स भेदा परम्मरणा सुगतिं सग्गं लोकं उप्पज्जिस्सामीति दानं देति,  
इमं मे दानं ददतो चित्तं पसीदति अत्तमनतं [प्त्स् पगे २३७] [\क़् २३७।]       
सोमनस्सं उपजायतीति दानं देति, चित्तालङ्कारचित्तपरिक्खारत्थं दानं देति। इमानि खो  
भिक्खवे अट्ठ दानवत्थूनीति।   
    
१। भया दानं देति सीमु। २। पोराणानं सीमु कत्थचि।   
    
[ब्ज्त् पगे १५२] [\x १५२।]       
८। १। ४। ४  
खेत्तूपम सुत्तं  
(सावत्थिनिदानं)  
अट्ठङ्गसमन्नागते भिक्खवे, खेत्ते बीजं वुत्तं न महप्फलं होति। न  
महस्सादं न फातियेय्याति। कथं अट्ठङ्गसमन्तागते:  
    
इध भिक्खवे, खेत्तं उन्नामनिन्नामी च होति पासाणसक्खरिल्लञ्च होति। ऊसरञ्च होति।  
न च गम्भीरसीतं होति। न आयसम्पन्नं होति, न अपायसम्पन्नं होति, न  
मातिकासम्पन्नं होति, न मरियादासम्पन्नं होति, एवं अट्ठङ्गसमन्नागते भिक्खवे  
खेत्ते बीजं वुत्तं न महप्फलं होति। न महस्सादं। न फातियेय्याति।   
एवमेव खो भिक्खवे अट्ठङ्गसमन्नागतेसु समणब्राह्मणेसु दानं दिन्नं न  
महप्फलं होति, न महानिसंसं न महाजुतिकं न महाविप्फारं। कथं  
अट्ठङ्गसमन्नागतेसु:   
    
इध भिक्खवे, समणब्राह्मणा मिच्छादिट्ठिका होन्ति मिच्छासङ्कप्पा मिच्छावाचा  
मिच्छाकम्मन्ता मिच्छाआजीवा मिच्छावायामा मिच्छासतिनो मिच्छासमाधिनो। एवं  
अट्ठङ्गसमन्नागतेसु भिक्खवे समणब्राह्मणेसु दानं दिन्नं न महप्फलं  
होति। न महानिसंसं न महाजुतिकं न महाविप्फारं।   
    
अट्ठङ्गसमन्नागते भिक्खवे, खेत्ते बीजं वुत्तं महप्फलं होति महस्सादं  
फातियेय्याति। कथं अट्ठङ्गसमन्नागते:  
    
इध भिक्खवे, खेत्तं अनुन्नामनिन्नामी च होति, अपासाणसक्खरिल्लञ्च होति, अनुसरञ्च  
होति। गम्भीरसीतं [प्त्स् पगे २३८] [\क़् २३८।] होति, आयसम्पन्नं होति,  
अपायसम्पन्नं होति, मातिकासम्पन्नं होति, मरियादासम्पन्नं होति, एवं  
अट्ठङ्गसमन्नागते भिक्खवे, खेत्ते बीजं वुत्तं महप्फलं होति, महस्सादं  
फातियेय्याति।   
    
[ब्ज्त् पगे १५४] [\x १५४।]       
एवमेव खो भिक्खवे, अट्ठङ्गसमन्नागतेसु समणब्राह्मणेसु दानं दिन्नं  
महप्फलं होति महानिसंसं महाजुतिकं महाविप्फारं। कथं  
अट्ठङ्गसमन्नागतेसु: इध भिक्खवे, समणब्राह्मणा सम्मादिट्ठिका होन्ति  
सम्मासङ्कप्पा सम्मावाचा सम्माकम्मन्ता सम्माआजीवा सम्मावायामा सम्मासतिनो  
सम्मासमाधिनो। एवं अट्ठङ्गसमन्नागतेसु भिक्खवे, समणब्राह्मणेसु दानं  
दिन्नं महप्फलं होति महानिसंसं महाजुतिकं महाविप्फारन्ति।   
    
१। यथापि खेत्ते सम्पन्ने पवुत्ता बीजसम्पदा,   
देवे सम्पादयन्तम्हि होति धञ्ञस्स सम्पदा  
    
२। अनीति सम्पदा होति विरूऌही भवति सम्पदा,   
वेपुल्लसम्पदा होति फलं वे होति सम्पदा।   
    
३। एवं सम्पन्नसीलेसु दिन्ना भोजनसम्पदा,   
सम्पदानं उपनेति सम्पन्नं हिस्स तं कतं  
    
४। तस्मा सम्पदमाकङ्खी सम्पन्नत्थुध पुग्गलो,   
सम्पन्नपञ्ञे सेवेथ एवं इज्झन्ति सम्पदा।   
    
५। विज्जाचरणसम्पन्नो लद्धा चित्तस्स सम्पदं,   
करोति कम्मसम्पदं लभति च१ अत्थसम्पदं।   
    
६। लोकं ञत्वा यथाभूतं पप्पुय्य दिट्ठिसम्पदं,   
मग्गसम्पदमागम्म याति सम्पन्नमानसो।   
७। ओधुनित्वा [प्त्स् पगे २३९] [\क़् २३९।] मलं सब्बं पत्वा निब्बान सम्पदं,   
मुच्चति सब्बदुक्खेहि सा होति सब्बसम्पदा।   
    
१। चे सी। मु।   
    
[ब्ज्त् पगे १५६] [\x १५६।]       
    
८। १। ४। ५  
दानूपपत्ति सुत्तं  
(सावत्थिनिदानं)  
अट्ठिमा भिक्खवे दानूपपत्तियो कतमा अट्ठ:  
    
१। इध भिक्खवे एकच्चो दानं देति समणस्स वा ब्राह्मणस्स वा अन्नं पानं वत्थं  
यानं मालागन्धविलेपनं सेय्यावसथपदीपेय्यं, सो यं देति। तं पच्चासिंसति। सो  
पस्सति खत्तियमहासाले वा ब्राह्मणमहासाले वा गहपतिमहासाले वा पञ्चहि  
कामगुणेहि समप्पिते समङ्गीभूते परिचारयमाने। तस्स एवं होति: अहो वताहं  
कायस्सभेदा परम्मरणा खत्तियमहासालानं वा ब्रह्मणमहासालानं वा  
गहपतिमहासालानं वा सहव्यतं उपपज्जेय्यन्ति। सो तं चित्तं दहति। तं चित्तं  
अधिट्ठाति, तं चित्तं भावेति। तस्स तं चित्तं हीने विमुत्तं उत्तरिं अभावितं  
तत्रूपपत्तिया संवत्तति। कायस्स भेदा परम्मरणा खत्तियमहासालानं वा  
ब्राह्मणमहासालानं वा गहपतिमहासालानं वा सहव्यतं उपपज्जति। तञ्च खो  
सीलवतो वदामि, नो दुस्सीलस्स। इज्झति भिक्खवे। सीलवतो चेतोपणिधि विसुद्धत्ता।   
    
२। इध पन भिक्खवे, एकच्चो दानं देति, समणस्स वा ब्राह्मणस्स वा अन्नं पानं  
वत्थं यानं मालागन्धविलेपनं सेय्यावसथपदीपेय्यं, सो यं देति तं पच्चासिंसति,  
तस्स सुतं होति: चातुम्महाराजिका देवा [प्त्स् पगे २४०] [\क़् २४०।] दीघायुका  
वण्णवन्तो सुखबहुलाति। तस्स एवं होति: अहोवताहं कायस्स भेदा परम्मरणा  
चातुम्महाराजिकानं देवानं सहव्यतं उपपज्जेय्यन्ति। सो तं चित्तं दहति। तं चित्तं  
अधिट्ठाति। तं चित्तं भावेति। तस्स तं चित्तं हीने मुत्तं उत्तरिं अभावितं तत्रूपपत्तिया  
संवत्तति, कायस्स भेदा परम्मरणा चातुम्महाराजिकानं देवानं सहव्यतं  
उपपज्जति। तञ्च खो सीलवतो वदामि, नो दुस्सीलस्स, इज्झति भिक्खवे सीलवतो चेतोपणिधि  
विसुद्धत्ता।   
    
[ब्ज्त् पगे १५८] [\x १५८।]       
    
३। इध पन भिक्खवे, एकच्चो दानं देति, समणस्स वा ब्राह्मणस्स वा अन्नं पानं  
वत्थं यानं मालागन्धविलेपनं सेय्यावसथपदीपेय्यं, सो यं देति। तं  
पच्चासिंसति। तस्स सुतं होति: तावतिंसा देवा दीघायुका वण्णवन्तो सुखबहुलाति। तस्स  
एवं होति: अहोवताहं कायस्स भेदा परम्मरणा तावतिंसानं देवानं सहव्यतं  
उपपज्जेय्यन्ति। सो तं चित्तं दहति। तं चित्तं अधिट्ठाति। तं चित्तं भावेति। तस्स तं  
चित्तं हीने विमुत्तं उत्तरिं अभावितं तत्रूपपत्तिया संवत्तति। कायस्स भेदा  
परम्मरणा तावतिंसानं देवानं सहव्यतं उपपज्जति। तञ्च खो सीलवतो वदामि नो  
दुस्सीलस्स, इज्झति भिक्खवे सीलवतो चेतोपणिधि विसुद्धत्ता।   
    
४। इध पन भिक्खवे, एकच्चो दानं देति, समणस्स वा ब्राह्मणस्स वा अन्नं पानं  
वत्थं यानं मालागन्धविलेपनं सेय्यावसथपदीपेय्यं, सो यं देति। तं  
पच्चासिंसति। तस्स सुतं होति: यामा देवा दीघायुका वण्णवन्तो सुखबहुलाति। तस्स एवं  
होति: अहोवताहं कायस्स भेदा परम्मरणा यामानं देवानं सहव्यतं  
उपपज्जेय्यन्ति। सो तं चित्तं दहति। तं चित्तं अधिट्ठाति। तं चित्तं भावेति। तस्स तं  
चित्तं हीने विमुत्तं उत्तरिं अभावितं तत्रूपपत्तिया संवत्तति। कायस्स भेदा  
परम्मरणा यामानं देवानं सहव्यतं उपपज्जति। तञ्च खो सीलवतो वदामि नो  
दुस्सीलस्स, इज्झति भिक्खवे सीलवतो चेतोपणिधि विसुद्धत्ता।   
    
५। इध पन भिक्खवे, एकच्चो दानं देति, समणस्स वा ब्राह्मणस्स वा अन्नं पानं  
वत्थं यानं मालागन्धविलेपनं सेय्यावसथपदीपेय्यं, सो यं देति। तं  
पच्चासिंसति। तस्स सुतं होति: तुसिता देवा दीघायुका वण्णवन्तो सुखबहुलाति। तस्स  
एवं होति: अहोवताहं कायस्स भेदा परम्मरणा तुसितानं देवानं सहव्यतं  
उपपज्जेय्यन्ति। सो तं चित्तं दहति। तं चित्तं अधिट्ठाति। तं चित्तं भावेति। तस्स तं  
चित्तं हीने विमुत्तं उत्तरिं अभावितं तत्रूपपत्तिया संवत्तति। कायस्स भेदा  
परम्मरणा तुसितानं देवानं सहव्यतं उपपज्जति। तञ्च खो सीलवतो वदामि नो  
दुस्सीलस्स, इज्झति भिक्खवे सीलवतो चेतोपणिधि विसुद्धत्ता।   
    
६। इध पन भिक्खवे, एकच्चो दानं देति, समणस्स वा ब्राह्मणस्स वा अन्नं पानं  
वत्थं यानं मालागन्धविलेपनं सेय्यावसथपदीपेय्यं, सो यं देति। तं  
पच्चासिंसति। तस्स सुतं होति: निम्माणरती देवा दीघायुका वण्णवन्तो सुखबहुलाति।  
तस्स एवं होति: अहोवताहं कायस्स भेदा परम्मरणा निम्माणरतीनं देवानं  
सहव्यतं उपपज्जेय्यन्ति। सो तं चित्तं दहति। तं चित्तं अधिट्ठाति। तं चित्तं भावेति।  
तस्स तं चित्तं हीने विमुत्तं उत्तरिं अभावितं तत्रूपपत्तिया संवत्तति। कायस्स भेदा  
परम्मरणा निम्माणरतीनं देवानं सहव्यतं उपपज्जति। तञ्च खो सीलवतो वदामि  
नो दुस्सीलस्स, इज्झति भिक्खवे सीलवतो चेतोपणिधि, विसुद्धत्ता।   
    
७। इध पन भिक्खवे एकच्चो दानं देति समणस्स वा ब्राह्मणस्स वा अन्नं पानं  
वत्थं यानं मालागन्धविलेपनं सेय्यावसथपदीपेय्यं, सो यं देति। तं  
पच्चासिंसति। तस्स सुतं होति: परनिम्मितवसवत्तिनो देवा दीघायुका वण्णवन्तो  
सुखबहुलाति। तस्स एवं होति: अहोवताहं कायस्स भेदा परम्मरणा  
परनिम्मितवसवत्तीनं देवानं सहव्यतं उपपज्जेय्यन्ति। सो तं चित्तं दहति। तं  
चित्तं अधिट्ठाति। तं चित्तं भावेति। तस्स तं चित्तं हीने विमुत्तं उत्तरिं अभावितं  
तत्रूपपत्तिया संवत्तति। कायस्स भेदा परम्मरणा परनिम्मितवसवत्तीनं देवानं  
सहव्यतं उपपज्जति। तञ्च खो सीलवतो वदामि नो दुस्सीलस्स, इज्झति भिक्खवे सीलवतो  
चेतोपणिधि विसुद्धत्ता। 

८। इध पन भिक्खवे, एकच्चो दानं देति। समणस्स वा ब्राह्मणस्स वा अन्नं पानं  
वत्थं यानं मालागन्धविलेपनं सेय्यावसथपदीपेय्यं, सो यं देति। तं तं  
पच्चासिंसति। तस्स सुतं होति: ब्रह्मकायिका देवा दीघायुका [प्त्स् पगे २४१] [\क़् २४१।]       
वण्णवन्तो सुखबहुलाति। तस्स एवं होति: अहोवताहं कायस्स भेदा परम्मरणा  
ब्रह्मकायिकानं देवानं सहव्यतं उपपज्जेय्यन्ति। सो तं चित्तं दहति। तं चित्तं  
अधिट्ठाति। तं चित्तं भावेति। तस्स तं चित्तं हीने विमुत्तं उत्तरिं अभावितं  
तत्रूपपत्तिया संवत्तति। कायस्स भेदा परम्मरणा ब्रह्मकायिकानं देवानं  
सहव्यतं उपपज्जति। तञ्च खो सीलवतो वदामि नो दुस्सीलस्स, इज्झति भिक्खवे सीलवतो  
चेतोपणिधि वीतरागत्ता। इमा खो भिक्खवे, अट्ठदानूपपत्तियोति।   
    
८। १। ४। ६  
पुञ्ञकिरियवत्थु सुत्तं  
(सावत्थिनिदानं)  
    
तीणिमानि भिक्खवे, पुञ्ञकिरियवत्थूनि, कतमानि तीणि।   
दानमयं पुञ्ञकिरियवत्थु१ सीलमयं पुञ्ञकिरियवत्थु, भावनामयं  
पुञ्ञकिरियवत्थु।  
    
१। पुञ्ञकिरियवत्थुं [प्त्स्। ,]   
    
[ब्ज्त् पगे १६०] [\x १६०।]       
१। इध भिक्खवे, एकच्चस्स दानमयं पुञ्ञकिरियवत्थु परित्तं कतं होति, सीलमयं  
पुञ्ञकिरियवत्थु परित्तं कतं होति भावनामयं पुञ्ञकिरियवत्थु नाभिसम्भोति। सो  
कायस्स भेदा परम्मरणा मनुस्सदोभग्गं१ उपपज्जति।   
    
२। इध पन भिक्खवे, एकच्चस्स दानमयं पुञ्ञकिरियवत्थु मत्तसो कतं होति,  
सीलमयं पुञ्ञकिरियवत्थु मत्तसो कतं होति, भावनामयं पुञ्ञकिरियवत्थु  
नाभिसम्भोति। सो कायस्स भेदा परम्मरणा मनुस्ससोभग्गं२ उपपज्जति।   
    
३। इध पन भिक्खवे, एकच्चस्स दानमयं पुञ्ञकिरियवत्थु अधिमत्तं कतं होति,  
सीलमयं पुञ्ञकिरियवत्थु [प्त्स् पगे २४२] [\क़् २४२।] अधिमत्तं कतं हेति,  
भावनामयं पुञ्ञकिरियवत्थु नाभिसम्भोति। सो कायस्स भेदा परम्मरणा  
चातुम्महाराजिकानं देवानं सहव्यतं उपपज्जति। तत्र भिक्खवे, चत्तारो महाराजानो  
दानमयं पुञ्ञकिरियवत्थुं अतिरेकं करित्वा३ सीलमयं पुञ्ञकिरियवत्थुं अतिरेकं  
करित्वा४ चातुम्महाराजिके देवे दसहि ठानेहि अधिगण्हन्ति दिब्बेन आयुना, दिब्बेन  
वण्णेन, दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि  
सद्देहि, दिब्बेहि गन्धेहि, दिब्बेहि रसेहि, दिब्बेहि फोट्ठब्बेहि।   
    
४। इध पन भिक्खवे, एकच्चस्स दानमयं पुञ्ञकिरियवत्थु अधिमत्तं कतं होति,  
सीलमयं पुञ्ञकिरियवत्थु अधिमत्तं कतं होति, भावनामयं पुञ्ञकिरियवत्थु  
नाभिसम्भोति। सो कायस्स भेदा परम्मरणा तावतिंसानं देवानं सहव्यतं  
उपपज्जति। तत्र भिक्खवे, सक्को देवानमिन्दो दानमयं पुञ्ञकिरियवत्थुं अतिरेकं  
करित्वा, सीलमयं पुञ्ञकिरियवत्थुं अतिरेकं करित्वा तावतिंसे देवे दसहि ठानेहि  
अधिगण्हाति दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन  
आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि  
फोट्ठब्बेहि।   
    
५। इध पन भिक्खवे, एकच्चस्स दानमयं पुञ्ञकिरियवत्थु अधिमत्तं कतं होति,  
सीलमयं पुञ्ञकिरियवत्थु अधिमत्तं कतं होति, भावनामयं पुञ्ञकिरियवत्थु  
नाभिसम्भोति। सो कायस्स भेदा परम्मरणा यामानं देवानं सहव्यतं उपपज्जति।  
तत्र भिक्खवे, सुयामो देवपुत्तो दानमयं पुञ्ञकिरियवत्थुं अतिरेकं करित्वा,  
सीलमयं पुञ्ञकिरियवत्थुं अतिरेकं करित्वा, यामे देवे दसहि ठानेहि अधिगण्हाति  
दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन  
आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि  
फोट्ठब्बेहि।   
    
१। दोभग्य मछसं २। सोभग्यं मछसं। ३। कत्वाकत्थचि।   
    
[ब्ज्त् पगे १६२] [\x १६२।]       
६। इध पन भिक्खवे, एकच्चस्स दानमयं पुञ्ञकिरियवत्थु अधिमत्तं कतं होति,  
सीलमयं पुञ्ञकिरियवत्थु अधिमत्तं कतं होति, भावनामयं पुञ्ञकिरियवत्थु  
नाभिसम्भोति। सो कायस्स भेदा परम्मरणा तुसितानं देवानं सहव्यतं उपपज्जति।  
तत्र [प्त्स् पगे २४३] [\क़् २४३।] भिक्खवे, सन्तुसितो देवपुत्तो दानमयं  
पुञ्ञकिरियवत्थुं अतिरेकं करित्वा, सीलमयं पुञ्ञकिरियवत्थुं अतिरेकं करित्वा, तुसिते  
देवे दसहि ठानेहि अधिगण्हाति दिब्बेन आयुना, दिब्बेन वण्णेन, दिब्बेन सुखेन,  
दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि,  
दिब्बेहि रसेहि, दिब्बेहि फोट्ठब्बेहि।   
    
७। इध पन भिक्खवे, एकच्चस्स दानमयं पुञ्ञकिरियवत्थु अधिमत्तं कतं होति,  
सीलमयं पुञ्ञकिरियवत्थु अधिमत्तं कतं होति, भावनामयं पुञ्ञकिरियवत्थु  
नाभिसम्भोति। सो कायस्स भेदा परम्मरणा निम्माणरतीनं देवानं सहव्यतं  
उपपज्जति। तत्र भिक्खवे, सुनिम्मितो देवपुत्तो दानमयं पुञ्ञकिरियवत्थुं अतिरेकं  
करित्वा, सीलमयं पुञ्ञकिरियवत्थुं अतिरेकं करित्वा, निम्माणरती देवे दसहि ठानेहि  
अधिगण्हाति दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन  
आधिपतेय्येन, दिब्बेहि रूपेहि, दिब्बेहि सद्देहि, दिब्बेहि गन्धेहि, दिब्बेहि रसेहि, दिब्बेहि  
फोट्ठब्बेहि।   
    
८। इध पन भिक्खवे, एकच्चस्स दानमयं पुञ्ञकिरियवत्थु अधिमत्तं कतं होति,  
सीलमयं पुञ्ञकिरियवत्थु अधिमत्तं कतं होति, भावनामयं पुञ्ञकिरियवत्थु  
नाभिसम्भोति। सो कायस्स भेदा परम्मरणा परनिम्मितवसवत्तीनं देवानं  
सहव्यतं उपपज्जति। तत्र भिक्खवे, वसवत्ती देवपुत्तो दानमयं  
पुञ्ञकिरियवत्थुं अतिरेकं करित्वा, सीलमयं पुञ्ञकिरियवत्थुं अतिरेकं करित्वा,  
परनिम्मितवसवत्ती देवे दसहि ठानेहि अधिगण्हाति दिब्बेन आयुना, दिब्बेन वण्णेन,  
दिब्बेन सुखेन, दिब्बेन यसेन, दिब्बेन आधिपतेय्येन, दिब्बेहि रूपेहि, दिब्बेहि सद्देहि,  
दिब्बेहि गन्धेहि, दिब्बेहिरसेहि, दिब्बेहि फोट्ठब्बेहि।   
    
इमानि खो भिक्खवे, तीणि पुञ्ञकिरियवत्थूनीति।   
    
[ब्ज्त् पगे १६४] [\x १६४।]       
८। १। ४। ७  
सप्पुरिसदान सुत्तं  
(सावत्थिनिदानं)  
३७। अट्ठिमानि भिक्खवे, सप्पुरिसदानानि, कतमानि अट्ठ:  
    
सुचिं [प्त्स् पगे २४४] [\क़् २४४।] देति, पणीतं देती, कालेन देति, कप्पियं देति, विचेय्य  
देति, अभिण्हं देति, ददं चित्तं पसादेति। दत्वा अत्तमनो होति, इमानि खो भिक्खवे, अट्ठ  
सप्पुरिसदानानीति।   
१। सुचिं पणीतं कालेन कप्पियं पानभोजनं  
अभिण्हं ददाति दानं सुखेत्तेसु१ ब्रह्मचारीसु।   
    
२। न च२ विप्पटिसारिस्स चजित्वा आमिसं बहुं,   
एवं दिन्नानि दानानि वण्णयन्ति विपस्सिनो।   
    
३। एवं यजित्वा मेधावी सद्धो मुत्तेन चेतसा,   
अब्यापज्झं सुखं लोकं पण्डितो उपपज्जतीति।   
    
८। १। ४। ८  
सप्पुरिस सुत्तं  
(सावत्थिनिदानं)  
सप्पुरिसो भिक्खवे, कुले जायमानो बहुनो जनस्स अत्थाय हिताय सुखाय होति  
मातापितुन्नं अत्थाय हिताय सुखाय होति। पुत्तदारस्स अत्थाय हिताय सुखाय होति,  
दासकम्मकरपोरिसस्स अत्थाय हिताय सुखाय होति। मित्तामच्चानं अत्थाय हिताय  
सुखाय होति। पुब्बपेतानं अत्थाय हिताय सुखाय होति, रञ्ञो अत्थाय हिताय सुखाय होति  
देवतानं अत्थाय हिताय सुखाय होति, समणब्राह्मणानं अत्थाय हिताय सुखाय होति।   
    
१। सुखेत्ते। [प्त्स्। २।] नेव मछसं।   
    
[ब्ज्त् पगे १६६] [\x १६६।]       
    
सेय्यथापि भिक्खवे, महामेघो सब्बसस्सानुसम्पादेन्तो बहुनो जनस्स अत्थाय हिताय  
सुखाय होति। एवमेव खो भिक्खवे, सप्पुरिसो कुले जायमानो बहुनो जनस्स अत्थाय  
हिताय सुखाय होति। मातापितुन्नं अत्थाय हिताय सुखाय होति। पुत्तदारस्स अत्थाय हिताय  
सुखाय होति। दासकम्मकरपोरिस्स अत्थाय हिताय सुखाय होति। मित्तामच्चानं अत्थाय  
हिताय सुखाय होति, पुब्बपेत्तानं अत्थाय हिताय सुखाय होति, रञ्ञो अत्थाय हिताय  
सुखाय [प्त्स् पगे २४५] [\क़् २४५।] होति। देवतानं अत्थाय हिताय सुखाय होति।  
समणब्राह्मणानं अत्थाय हिताय सुखाय होति।   
    
१। बहुन्नं १। वत अत्थाय सप्पञ्ञो घरमावसं,   
मातरं पितरं पुब्बे रत्तिन्दिवमतन्दितो।   
    
२। पूजेति सहधम्मेन पुब्बे कतमनुस्सरं,   
अनागारे पब्बजिते अपचे२। ब्रहमचारयो३   
    
३। निविट्ठसद्धो पूजेति ञत्वा धम्मेधपेसले, ४   
रञ्ञो हितो देवहितो ञातीनं सखिनं हितो।   
    
४। सब्बेसं सो हितो५ होति सद्धम्मे सुप्पतिट्ठितो,   
विनेय्य मच्छेरमलं सलोकं भजते सिवन्ति।   
    
८। १। ४। ९  
पुञ्ञाभिसन्द सुत्तं  
(सावत्थिनिदानं)  
    
अट्ठिमे भिक्खवे, पुञ्ञाभिसन्दा कुसलाभिसन्दा सुखस्साहारा सोवग्गिका सुखविपाका  
सग्गसंवत्तनिका इट्ठाय कन्ताय मनापाय हिताय सुखाय संवत्तन्ति। कतमे अट्ठ:   
    
१। इध भिक्खवे, अरियसावको बुद्धं सरणं गतो होति। अयं भिक्खवे, पठमो  
पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको सग्गसंवत्तनिको  
इट्ठाय कन्ताय मनापाय हिताय सुखाय संवत्तति।   
    
१। बहुनं मछसं। २। अपापे स्या। ३। ब्रह्मचारिनो स्या। ४। पेसलो सी। मु। ५। सहितो स्या  
[प्त्स्।]   
    
[ब्ज्त् पगे १६८] [\x १६८।]       
२। पुन च परं भिक्खवे, अरियसावको धम्मं सरणं गतो होति। अयं भिक्खवे,  
दुतियो पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको  
सग्गसंवत्तनिको इट्ठाय कन्ताय मनापाय हिताय सुखाय संवत्तति।   
    
३। पुन च परं भिक्खवे, अरियसावको सङ्घं सरणं गतो होति। अयं भिक्खवे, ततियो  
पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको सग्गसंवत्तनिको  
इट्ठाय कन्ताय मनापाय हिताय सुखाय संवत्तति।  
    
४। पञ्चिमानि [प्त्स् पगे २४६] [\क़् २४६।] भिक्खवे, दानानि महादानानि अग्गञ्ञानि  
रत्तञ्ञानि वंसञ्ञानि पोराणानि असङ्किण्णानि असङ्किण्णपुब्बानि न सङ्कीयन्ति न  
सङ्कीयिस्सन्ति अप्पतिकुट्ठानि समणेहि ब्राह्मणेहि विञ्ञूहि। कतमानि पञ्च:  
    
इध भिक्खवे, अरियसावको पाणातिपातं पहाय पाणातिपाता पटिविरतो होति। पाणातिपाता  
पटिविरतो भिक्खवे, अरियसावको अपरिमाणानं सत्तानं अभयं देति। अवेरं देति।  
अब्यापज्झं देति। अपरिमाणानं सत्तानं अभयं दत्वा अवेरं दत्वा अब्यापज्झं दत्वा  
अपरिमाणस्स अभयस्स अवेरस्स अब्यापज्झस्स भागी होति। इमं भिक्खवे, पठमं  
दानं महादानं, अग्गञ्ञं रत्तञ्ञं वंसञ्ञं पोराणं असङ्किण्णं असङ्किण्णपुब्बं  
न सङ्कीयति न सङ्कीयिस्सति अप्पतिकुट्ठं समणेहि ब्राह्मणेहि विञ्ञूहि। अयं भिक्खवे  
चतुत्थो पुञ्ञाभिसान्दो कुसलाभिसन्दो सुखस्साहारो सोवग्गिको सुखविपाको  
सग्गसंवत्तनिको इट्ठाय कन्ताय मनापाय हिताय सुखाय संवत्तति।   
    
५। इध भिक्खवे, अरियसावको अदिन्नादानं पहाय अदिन्नादाना पटिविरतो होति।  
अदिन्नादाना पटिविरतो भिक्खवे, अरियसावको अपरिमाणानं सत्तानं अभयं देति।  
अवेरं देति। अब्यापज्झं देति। अपरिमाणानं सत्तानं अभयं दत्वा अवेरं दत्वा  
अब्यापज्झं दत्वा अपरिमाणस्स अभयस्स अवेरस्स अब्यापज्झस्स भागी होति। इमं  
भिक्खवे, दुतियं दानं महादानं, अग्गञ्ञं रत्तञ्ञं वंसञ्ञं पोराणं  
असङ्किण्णं असङ्किण्णपुब्बं न सङ्कीयति न सङ्कीयिस्सति अप्पतिकुट्ठं समणेहि  
ब्राह्मणेहि विञ्ञूहि। अयं भिक्खवे पञ्चमो पुञ्ञाभिसन्दो कुसलाभिसन्दो  
सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय मनापाय हिताय  
सुखाय संवत्तति।   
६। इध भिक्खवे, अरियसावको कामेसु मिच्छाचारं पहाय कामेसु मिच्छाचारा पटिविरतो  
होति। कामेसु मिच्छाचारा पटिविरतो भिक्खवे, अरियसावको अपरिमाणानं सत्तानं अभयं  
देति। अवेरं देति। अव्यापज्झन्देति। अपरिमाणानं सत्तानं अभयं दत्वा अवेरं दत्वा  
अब्यापज्झं दत्वा अपरिमाणस्स अभयस्स अवेरस्स अब्यापज्झस्स भागी होति। इमं  
भिक्खवे, ततियं दानं महादानं, अग्गञ्ञं रत्तञ्ञं वंसञ्ञं पोराणं असङ्किण्णं  
असङ्किण्णपुब्बं न सङ्कीयति न सङ्कीयिस्सति अप्पतिकुट्ठं समणेहि ब्राह्मणेहि  
विञ्ञूहि। अयं भिक्खवे छट्ठमो पुञ्ञाभिसन्दो कुसलाभिसन्दो सुखस्साहारो  
सोवग्गिको सुखविपाको सग्गसंवत्तनिको इट्ठाय कन्ताय मनापाय हिताय सुखाय  
संवत्तति।   
    
७। इध भिक्खवे, अरियसावको मुसावादं पहाय मुसावादा पटिविरतो होति। मुसावादा  
पटिविरतो भिक्खवे, अरियसावको अपरिमाणानं सत्तानं अभयं देति। अवेरं देति।  
अब्यापज्झं देति। अपरिमाणानं सत्तानं अभयं दत्वा अवेरं दत्वा अब्यापज्झं दत्वा  
अपरिमाणस्स अभयस्स अवेरस्स अब्यापज्झस्स भागी होति। इमं भिक्खवे, चतुत्थं  
दानं महादानं, अग्गञ्ञं रत्तञ्ञं वंसञ्ञं पोराणं असङ्किण्णं असङ्किण्णपुब्बं  
न सङ्कीयति न सङ्कीयिस्सति अप्पतिकुट्ठं समणेहि ब्राह्मणेहि विञ्ञूहि। अयं भिक्खवे  
सत्तमो पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको  
सग्गसंवत्तनिको इट्ठाय कन्ताय मनापाय हिताय सुखाय संवत्तति।   
    
८। इध भिक्खवे, अरियसावको सुरामेरयमज्जपमादट्ठानं पहाय  
सुरामेरयमज्जपमादट्ठाना पटिविरतो होति। सुरामेरयमज्जपमादट्ठाना पटिविरतो  
भिक्खवे, अरियसावको अपरिमाणानं सत्तानं अभयं देति। अवेरं देति। अब्यापज्झं  
देति। अपरिमाणानं सत्तानं अभयं दत्वा अवेरं दत्वा अब्यापज्झं दत्वा अपरिमाणस्स  
अभयस्स अवेरस्स अब्यापज्झस्स भागी होति। इमं भिक्खवे, पञ्चमं दानं  
महादानं, अग्गञ्ञं रत्तञ्ञं वंसञ्ञं पोराणं असङ्किण्णं असङ्किण्णपुब्बं न  
सङ्कीयति न सङ्कीयिस्सति अप्पतिकुट्ठं समणेहि ब्राह्मणेहि विञ्ञूहि। अयं भिक्खवे  
अट्ठमो पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको  
सग्गसंवत्तनिको इट्ठाय कन्ताय मनापाय हिताय सुखाय संवत्तति।   
    
[ब्ज्त् पगे १७०] [\x १७०।]       
    
इदं भिक्खवे, पञ्चमं दानं महादानं अग्गञ्ञं रत्तञ्ञं वंसञ्ञं पोराणं  
असङ्किण्णं असङ्किण्णपुब्बं न सङ्कीयति न सङ्कीयिस्सति अप्पतिकुट्ठं समणेहि  
ब्राह्मणेहि विञ्ञूहि। अयं भिक्खवे अट्ठमो पुञ्ञाभिसन्दो कुसलाभिसन्दो [प्त्स् पगे  
२४७] [\क़् २४७।] सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय  
मनापाय हिताय सुखाय संवत्तति।   
    
इमा खो भिक्खवे, अट्ठ पुञ्ञाभिसन्दा कुसलाभिसन्दा सुखस्साहारा सोवग्गिका  
सुखविपाका सग्गसंवत्तनिका इट्ठाय कन्ताय मनापाय हिताय सुखाय संवत्तन्तीति।  
    
८। १। ४। १०  
अपायसंवत्तनिक सुत्तं)  
(सावत्थिनिदानं)  
१। पाणातिपातो भिक्खवे, आसेवितो भावितो बहुलीकतो निरयसंवत्तनिको  
तिरच्छानयोनिसंवत्तनिको पेत्तिविसयसंवत्तनिको, यो सब्बलहुसो पाणातिपातस्स विपाको  
मनुस्सभूतस्स अप्पायुकसंवत्तनिको होति।   
    
२। अदिन्नादानं भिक्खवे, आसेवितं भावितं बहुलीकतं निरयसंवत्तनिकं  
तिरच्छानयोनिसंवत्तनिकं पेत्तिविसयसंवत्तनिकं, यो सब्बलहुसो अदिन्नादानस्स विपाको  
मनुस्सभूतस्स भोगव्यसन संवत्तनिको होति।   
    
३। कामेसु मिच्छाचारो भिक्खवे, आसेवितो भावितो बहुलीकतो निरयसंवत्तनिको  
तिरच्छानयोनिसंवत्तनिको पेत्तिविसयसंवत्तनिको, यो सब्बलहुसो कामेसु मिच्छाचारस्स  
विपाको मनुस्सभूतस्स वेरसपत्तसंवत्तनिको होति।   
[ब्ज्त् पगे १७२] [\x १७२।]       
    
४। मुसावादो भिक्खवे, आसेवितो भावितो बहुलीकतो निरयसंवत्तनिको  
तिरच्छानयोनिसंवत्तनिको पेत्तिविसयसंवत्तनिको, यो सब्बलहुसो१। मुसावादस्स विपाको  
मनुस्सभूतस्स अभूतब्याक्खानसंवत्तनिको होति।   
    
५। पिसुणा भिक्खवे, वाचा आसेविता भाविता बहुलीकता निरयसंवत्तनिका  
तिरच्छानयोनिसंवत्तनिका पेत्तिविसयसंवत्तनिका, यो सब्बलहुसो पिसुणाय वाचाय विपाको  
मनुस्सभूतस्स मित्तेहि भेदनसंवत्तनिको होति।   
    
६। फरुसा [प्त्स् पगे २४८] [\क़् २४८।] भिक्खवे, वाचा आसेविता भाविता बहुलीकता  
निरयसंवत्तनिका तिरच्छानयोनिसंवत्तनिका पेत्तिविसयसंवत्तनिका, यो सब्बलहुसो  
फरुसाय वाचाय विपाको मनुस्सभूतस्स अमनापसद्दसंवत्तनिको होति।   
    
७। सम्फप्पलापो भिक्खवे, आसेवितो भावितो बहुलीकतो निरयसंवत्तनिको  
तिरच्छानयोनिसंवत्तनिको पेत्तिविसयसंवत्तनिको, यो सब्बलहुसो सम्फप्पलापस्स  
विपाको मनुस्सभूतस्स अनादेय्य वाचासंवत्तनिको होति।  
    
८। सुरामेरयपानं भिक्खवे, आसेवितं भावितं बहुलीकतं निरयसंवत्तनिकं  
तिरच्छानयोनिसंवत्तनिकं पेत्तिविसयसंवत्तनिकं, यो सब्बलहुसो सुरामेरयपानस्स  
विपाको मनुस्सभूतस्स उम्मत्तकसंवत्तनिको होति।   
    
दानवग्गो चतुत्थो।   
तत्रुद्दानं:  
    
द्वे दानानि वत्थुञ्च मेत्तं दानूपपत्तियो किरियं देवसप्पुरिसा अभिसन्दो संवत्तति।   
    
१। सब्बलहुको स्या।   
    
[ब्ज्त् पगे १७४] [\x १७४।]       
५। उपोसथवग्गो  
८। १। ५। १  
सङ्खित्त अट्ठङ्गुपोसथ सुत्तं।   
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
अट्ठङ्गसमन्नागतो भिक्खवे, उपोसथो उपवुत्थो महप्फलो होति महानिसंसो  
महाजुतिको महाविप्फारो।   
    
कथं उपवुत्थो च भिक्खवे, अट्ठङ्गसमन्नागतो उपोसथो महप्फलो होति  
महानिसंसो महाजुतिको महाविप्फारो:  
    
१। इध [प्त्स् पगे २४९] [\क़् २४९।] भिक्खवे, अरियसावको इति पटिसञ्चिक्खति: यावजीवं  
अरहन्तो पाणातिपातं पहाय पाणातिपाता पटिविरता निहितदण्डा निहितसत्था लज्जी  
दयापन्ना सब्बपाणभूतहितानुकम्पिनो विहरन्ति। अहम्पज्ज इमञ्च रत्तिं इमञ्च  
दिवसं पाणातिपातं पहाय पाणातिपाता पटिविरतो निहितदण्डो निहितसत्थो लज्जी दयापन्नो  
सब्बपाणभूतहितानुकम्पी विहरामी। इमिनापहं१ अङ्गेन अरहतं अनुकरोमि। उपोसथो  
च मे उपवुत्थो भविस्सतीति इमिना पठमेन अङ्गेन समन्नागतो होति।   
    
२। यावजीवं अरहन्तो अदिन्नादानं पहाय अदिन्नादाना पटिविरता दिन्नादायी  
दिन्नपाटिकङ्खी अथेनेन सुचिभूतेन अत्तना विहरन्ति। अहम्पज्ज इमञ्च रत्तिं इमञ्च  
रत्तिं इमञ्च दिवसं अदिन्नादानं पहाय अदिन्नादाना पटिविरतो दिन्नादायी  
दिन्नपाटिकङ्खी अथेनेन सुचिभुतेन अत्तना विहरामि। इमिनापहं अङ्गेन अरहतं  
अनुकरोमि। उपोसथो च मे उपवुत्थो भविस्सतीति इमिना दुतियेन अङ्गेन समन्नागतो  
होति।   
    
१। इमिनापङ्गेनपहं मछसं।   
    
[ब्ज्त् पगे १७६] [\x १७६।]       
    
३। यावजीवं अरहन्तो अब्रह्मचरियं पहाय ब्रह्मचारिनो आराचारिनो विरता मेथुना  
गामधम्मा, अहम्पज्ज इमञ्च रत्तिं इमञ्च दिवसं अब्रह्मचरियं पहाय ब्रह्मचारी  
आराचारी विरतो मेथुना गामधम्मा विहरामि, इमिनापहं अङ्गेन अरहतं अनुकरोमि।  
उपोसथो च मे उपवुत्थो भविस्सतीति इमिना ततियेन अङ्गेन समन्नागतो होति।   
    
४। यावजीवं अरहन्तो मुसावादं पहाय मुसावादा पटिविरता सच्चवादिनो सच्चसन्धा  
थेता पच्चयिका अविसंवादका लोकस्स, अहम्पज्ज इमञ्च रत्तिं इमञ्च दिवसं मुसावादं  
पहाय मुसावादा पटिविरतो सच्चवादी [प्त्स् पगे २५०] [\क़् २५०।] सच्चसन्धो थेतो  
पच्चयिको अविसंवादको लोकस्स। इमिनापहं अङ्गेन अरहतं अनुकरोमि। उपोसथो च मे  
उपवुत्थो भविस्सतीति इमिना चतुत्थेन अङ्गेन समन्नागतो होति।  
    
५। यावजीवं अरहन्तो सुरामेरयमज्जपमादट्ठानं पहाय सुरामेरय  
मज्जपमादट्ठाना पटिविरता। अहम्पज्ज इमञ्च रत्तिं इमञ्च दिवसं  
सुरामेरयमज्जपमादट्ठानं पहाय सुरामेरयमज्जपमादट्ठाना पटिविरतो  
इमिनापहं अङ्गेन अरहतं अनुकरोमि। उपोसथो च मे उपवुत्थो भविस्सतीति इमिना  
पञ्चमेन अङ्गेन समन्नागतो होति।   
    
६। यावजीवं अरहन्तो एकभत्तिका रत्तूपरता विरता विकालभोजना। अहम्पज्ज इमञ्च रत्तिं  
इमञ्च दिवसं एकभत्तिको रत्तूपरतो विरतो विकालभोजना। इमिनापहं अङ्गेन अरहतं  
अनुकरोमि, उपोसथो च मे उपवुत्थो भविस्सतीति इमिना छट्ठेन अङ्गेन समन्नागतो  
होति।   
    
७। यावजीवं अरहन्तो  
नच्चगीतवादितविसूकदस्सनमालागन्धविलेपनधारणमण्डनविभूसनट्ठाना  
पटिविरता। अहम्पज्ज इमञ्च रत्तिं इमञ्च दिवसं  
नच्चगीतवादितविसूकदस्सनमालागन्धविलेपनधारणमण्डन विभूसनट्ठाना  
पटिविरतो। इमिनापहं अङ्गेन अरहतं अनुकरोमि, उपोसथो च मे उपवुत्थो भविस्सतीति।  
इमिना सत्तमेन अङ्गेन समन्नागतो होति।   
    
[ब्ज्त् पगे १७८] [\x १७८।]       
८। यावजीवं अरहन्तो उच्चासयनमहासयनं पहाय उच्चासयनमहासयना पटिविरता  
नीचसेय्यं कप्पेन्ति मञ्चके वा तिणसन्थारके वा। अहम्पज्ज इमञ्च रत्तिं इमञ्च  
दिवसं उच्चासयनमहासयनं पहाय उच्चासयनमहासयना पटिविरतो नीचसेय्यं  
कप्पेमि मञ्चके वा तिणसन्थारके वा। इमिनापहं अङ्गेन अरहतं अनुकरोमि, [प्त्स् पगे  
२५१] [\क़् २५१।] उपोसथो च मे उपवुत्थो भविस्सतीति इमिना अट्ठमेन अङ्गेन  
समन्नागतो होति।   
    
एवं उपवुत्थो खो भिक्खवे, अट्ठङ्गसमन्नागतो उपोसथो महप्फलो होति  
महानिसंसो महाजुतिको महाविप्फारोति।   
    
८। १। ५। २  
वित्थत अट्ठङ्गुपोसथ सुत्तं  
(सावत्थिनिदानं)  
अट्ठङ्गसमन्नागतो भिक्खवे, उपोसथो उपवुत्थो महप्फलो होति महानिसंसो  
महाजुतिको महाविप्फारो। कथं उपवुत्थो च भिक्खवे, अट्ठङ्गसमन्नागतो उपोसथो  
महप्फलो होति महानिसंसो महाजुतिको महविप्फारो:  
    
१। इध भिक्खवे, अरियसावको इति पटिसञ्चिक्खति: यावजीवं अरहन्तो पाणातिपातं पहाय  
पाणातिपाता पटिविरता निहितदण्डा निहितसत्था लज्जी दयापन्ना  
सब्बपाणभूतहितानुकम्पिनो विहरन्ति। अहम्पज्ज इमञ्च रत्तिं इमञ्च दिवसं  
पाणातिपातं पहाय पाणातिपाता पटिविरतो निहितदण्डो निहितसत्थो लज्जी दयापन्नो  
सब्बपाणभूतहितानुकम्पी विहरामि। इमिपनाहं१ अङ्गेन अरहतं अनुकरोमि। उपोसथो  
च मे उपवुत्थो भविस्सतीति इमिना पठमेन अङ्गेन समन्नागतो होति। 

२। यावजीवं अरहन्तो अदिन्नादानं पहाय अदिन्नादाना पटिविरता दिन्नदायी  
दिन्नपाटिकङ्खी अथेनेन सुचिभुतेन अत्तना विहरन्ति। अहम्पज्ज इमञ्च रत्तिं इमञ्च  
दिवसं अदिन्नादानं पहाय अदिन्नादाना पटिविरतो दिन्नादायी दिन्नपाटिकङ्खी अथेनेन  
सुचिभूतेन अत्तना विहरामि। इमिनापहं अङ्गेन अरहतं अनुकरोमि। उपोसथो च मे  
उपवुत्थो भविस्सतीति इमिना दुतियेन अङ्गेन समन्नागतो होति।   
    
३। यावजीवं अरहन्तो अब्रह्मचरियं पहाय ब्रह्मचारिनो आराचारिनो विरता मेथुना  
गामधम्मा, अहम्पज्ज इमञ्च रत्तिं इमञ्च दिवसं अब्रह्मचरियं पहाय ब्रह्मचारी  
आराचारी विरतो मेथुना गामधम्मा विहरामि, इमिनापहं अङ्गेन अरहतं अनुकरोमि।  
उपोसथो च मे उपवुत्थो भविस्सतीति इमिना ततियेन अङ्गेन समन्नागतो होति।   
    
४। यावजीवं अरहन्तो मुसावादं पहाय मुसावादा पटिविरता सच्चवादिनो सच्चसन्धा  
थेता पच्चयिका अविसंवादका लोकस्स, अहम्पज्ज इमञ्च रत्तिं इमञ्च दिवसं मुसावादं  
पहाय मुसावादा पटिविरतो सच्चवादी सच्चसन्धो थेतो पच्चयिको अविसंवादको लोकस्स।  
इमिनापहं अङ्गेन अरहतं अनुकरोमि। उपोसथो च मे उपवुत्थो भविस्सतीति इमिना  
चतुत्थेन अङ्गेन समन्नागतो होति।   
    
५। यावजीवं अरहन्तो सुरामेरयमज्जपमादट्ठानं पहाय सुरामेरय  
मज्जपमादट्ठाना पटिविरता। अहम्पज्ज इमञ्च रत्तिं इमञ्च दिवसं  
सुरामेरयमज्जपमादट्ठानं पहाय सुरामेरयमज्जपमादट्ठाना पटिविरतो  
इमिनापहं अङ्गेन अरहतं अनुकरोमि। उपोसथो च मे उपवुत्थो भविस्सतीति इमिना  
पञ्चमेन अङ्गेन समन्नागतो होति। 

६। यावजीवं अरहन्तो एकभत्तिका रत्तूपरता विरता विकालभोजना। अहम्पज्ज इमञ्च रत्तिं  
इमञ्च दिवसं एकभत्तिको रत्तूपरतो विरतो विकालभोजना। इमिनापहं अङ्गेन अरहतं  
अनुकरोमि, उपोसथो च मे उपवुत्थो भविस्सतीति इमिना छट्ठेन अङ्गेन समन्नागतो  
होति।   
    
७। यावजीवं अरहन्तो  
नच्चगीतवादितविसूकदस्सनमालागन्धविलेपनधारणमण्डनविभूसनट्ठाना  
पटिविरता। अहम्पज्ज इमञ्च रत्तिं इमञ्च दिवसं  
नच्चगीतवादितविसूकदस्सनमालागन्धविलेपनधारणमण्डन विभूसनट्ठाना  
पटिविरतो। इमिनापहं अङ्गेन अरहतं अनुकरोमि, उपोसथो च मे उपवुत्थो भविस्सतीति।  
इमिना सत्तमेन अङ्गेन समन्नागतो होति।   
[ब्ज्त् पगे १८०] [\x १८०।]       
    
८। यावजीवं अरहन्तो उच्चासयनमहासयनं पहाय उच्चासयनमहासयना पटिविरता  
नीचसेय्यं कप्पेन्ति मञ्चके वा तिणसन्थारके वा। अहम्पज्ज इमञ्च रत्तिं इमञ्च  
दिवसं उच्चासयनमहासयनं पहाय उच्चासयनमहासयना पटिविरतो नीचसेय्यं  
कप्पेमि मञ्चके वा तिणसन्थारके वा। इमिनापहं अङ्गेन अरहतं अनुकरोमि, उपोसथो  
च मे उपवुत्थो भविस्सतीति इमिना अट्ठमेन अङ्गेन समन्नागतो होति।   
एवं उपवुत्थो खो भिक्खवे, अट्ठङ्गसमन्नागतो उपोसथो महप्फलो होति  
महानिसंसो महाजुतिको महाविप्फारोति।   
[प्त्स् पगे २५२] [\क़् २५२।]        
कीवमहप्फलो होति कीवमहानिसंसो कीवमहाजुतिको कीवमहाविप्फारो:  
।   
सेय्यथापि भिक्खवे, यो इमेसं सोऌअसन्नं महाजनपदानं पहूतसत्तरतनानं  
इस्सरियाधिपच्चं रज्जं कारेय्य, सेय्यथीदं: अङ्गानं मगधानं कासीनं कोसलानं  
वज्जीनं मल्लानं चेतीनं वङ्गानं कुरूनं पञ्चालानं मच्छानं सुरसेनानं  
अस्सकानं अवन्तीनं गन्धारानं कम्बोजानं, अट्ठङ्गसमन्तागतस्स उपोसथस्स एतं  
कलं नाग्घति सोऌअसिं। तं किस्स हेतु: कपणं भिक्खवे, मानुसकं रज्जं दिब्बं  
सुखं उपनिधाय।   
    
यानिमानि भिक्खवे, मानुसकानि पञ्ञासवस्सानि चातुम्महाराजिकानं देवानं एसो एको  
रत्तिन्दिवो, ताय रत्तिया तिंसरत्तियो मासो, तेन मासेन द्वादसमासियो संवच्छरो, तेन  
संवच्छरेन पञ्चवस्ससतानि चातुम्महाराजिकानं देवानं आयुप्पमाणं। हानं खो  
पनेतं भिक्खवे, विज्जति यं इधेकच्चो इत्थि वा पुरिसो वा अट्ठङ्गसमन्नागतं  
उपोसथं उपवसित्वा कायस्स भेदा परम्मरणा चातुम्महाराजिकानं देवानं  
सहव्यतं उपपज्जेय्य। इदं खो पनेतं भिक्खवे, सन्धाय भासितं कपणं  
मानुसकं रज्जं दिब्बं सुखं उपनिधाय।   
    
[ब्ज्त् पगे १८२] [\x १८२।]       
यं भिक्खवे मानुसकं वस्ससतं तावतिंसानं देवानं एसो एको रत्तिन्दिवो; ताय रत्तिया  
तिंसरत्तियो मासो; तेन मासेन द्वादसमासियो संवच्छरो तेन संवच्छरेन दिब्बं  
वस्ससहस्सं तावतिंसानं देवानं [प्त्स् पगे २५३] [\क़् २५३।] आयुप्पमाणं। हानं  
खो पनेतं भिक्खवे, विज्जति यं इधेकच्चो इत्थी वा पुरिसो वा अट्ठङ्गसमन्नागतं  
उपोसथं उपवसित्वा कायस्स भेदा परम्मरणा तावतिंसानं देवानं सहव्यतं  
उपपज्जेय्य, इदं खो पनेतं भिक्खवे, सन्धाय भासितं कपणं मानुसकं रज्जं  
दिब्बं सुखं उपनिधाय।   
    
यानि भिक्खवे, मानुसकानि द्वे वस्ससतानि यामानं देवानं एसो एको रत्तिन्दिवो, ताय  
रत्तिया तिंसरत्तियो मासो, तेन मासेन द्वादसमासियो संवच्छरो, तेन संवच्छरेन  
दिब्बानि द्वे वस्ससहस्सानि यामानं देवानं आयुप्पमाणं। हानं खो पनेतं  
भिक्खवे, विज्जति यं इधेकच्चो इत्थी वा पुरिसो वा अट्ठङ्गसमन्नागतं उपोसथं  
उपवसित्वा कायस्स भेदा परम्मरणा यामानं देवानं सहव्यतं उपपज्जेय्य, इदं  
खो पनेतं भिक्खवे, सन्धाय भासितं कपणं मानुसकं रज्जं दिब्बं सुखं  
उपनिधाय।   
    
यानि खो भिक्खवे, मानुसकानि चत्तारि वस्ससतानि तुसितानं एसो एको रत्तिन्दिवो; ताय रत्तिया  
तिंसरत्तियो मासो; तेन मासेन द्वादसमासियो संवच्छरो, तेन संवच्छरेन दिब्बानि  
चत्तारि वस्ससहस्सानि तुसितानं देवानं आयुप्पमाणं। हानं खो पनेतं भिक्खवे,  
विज्जति यं इधेकच्चो इत्थी वा पुरिसो वा अट्ठङ्गसमन्नागतं उपोसथं उपवसित्वा  
कायस्स भेदा परम्मरणा तुसितानं देवानं सहव्यतं उपपज्जेय्य। इदं खो पनेतं  
भिक्खवे, सन्धाय भासितं कपणं मानुसकं रज्जं दिब्बं सुखं उपनिधाय।   
    
यानि भिक्खवे, मानुसकानि अट्ठवस्ससतानि निम्माणरतीनं देवानं एसो एको रत्तिन्दिवो।  
ताय रत्तिया तिंसरत्तियो मासो, तेन मासेन द्वादसमासियो संवच्छरो, तेन संवच्छरेन  
दिब्बानि अट्ठवस्ससहस्सानि निम्माणरतीणं देवानं आयुप्पमाणं। हानं खो पनेतं  
भिक्खवे, विज्जति यं इधेकच्चो इत्थी वा पुरिसो वा अट्ठङ्गसमन्नागतं [प्त्स् पगे २५४]  
[\क़् २५४।] उपोसथं उपवसित्वा कायस्स भेदा परम्मरणा निम्माणरतीनं देवानं  
सहव्यतं उपपज्जेय्य, इमं खो पनेतं भिक्खवे सन्धाय भासितं कपणं  
मानुसकं रज्जं दिब्बं सुखं उपनिधाय।   
    
[ब्ज्त् पगे १८४] [\x १८४।]       
यानि भिक्खवे, मानुसकानि सोऌअसवस्ससतानि परनिम्मितवसवत्तीनं देवानं एसो एको  
रत्तिन्दिवो; ताय रत्तिया तिंसरत्तियो मासो, तेन मासेन द्वादसमासियो संवच्छरो, तेन  
संवच्छरेन दिब्बानि सोऌअसवस्ससहस्सानि परनिम्मितवसवत्तीनं देवानं  
आयुप्पमाणं ठानं खो पनेतं भिक्खवे, विज्जति यं इधेकच्चो इत्थि वा पुरिसो वा  
अट्ठङ्गसमन्नागतं उपोसथं उपवसित्वा कायस्स भेदा परम्मरणा  
परनिम्मितसवत्तीनं देवानं सहव्यतं उपपज्जेय्य इदं खो पनेतं भिक्खवे,  
सन्धाय भासितं कपणं मानुसकं रज्जं दिब्बं सुखं उपनिधायाति।   
    
१। पाणं न हाने न च दिन्नमादिये  
मुसा न भासे न च मज्जपो सिया  
अब्रह्मचरिया विरमेय्य मेथुना  
रत्तिं न भुञ्जेय्य विकालभोजनं।   
    
२। मालं न धारे न च गन्धमाचरे  
मञ्चे छमायं च सयेथ सन्थते  
एतं हि अट्ठङ्गिकमाहु पोसथं  
बुद्धेन दुक्खन्तगुना पकासितं।   
    
३। चन्दो च सुरियो च उभो सुदस्सना  
ओभासयं अनुपरियन्ति यावता,   
तमोनुदा ते पन अन्तलिक्खगा  
नभे पभासेन्ति दिसाविरोचना।   
    
४। एतस्मिं [प्त्स् पगे २५५] [\क़् २५५।] यं विज्जति अन्तरे धनं  
मुत्ता मणि वेऌउरियञ्च भद्दकं  
सिङ्गीसुवण्णं अथवापि कञ्चनं  
यं जातरूपं हटकन्ति वुच्चति  
अट्ठङ्गुपेतस्स उपोसथस्स  
कलम्पि ते नानुभवन्ति सोऌअसिं  
चन्दप्पभा तारगणा च सब्बे।   
    
५। तस्माहि नारी च नरो च सीलवा  
अट्ठङ्गुपेतं उपवस्सुपोसथं  
पुञ्ञानि कत्वान सुखुदायानि  
अनिन्दिता सग्गमुपेन्ति ठानन्ति।   
    
[ब्ज्त् पगे १८६] [\x १८६।]       
    
८। १। ५। ३  
विसाखूपोसथ सुत्तं  
    
एकं समयं भगवा सावत्थियं विहरति पुब्बारामे मिगारमातुपासादे। अथ खो  
विसाखा मिगारमाता येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नं खो विसाखं मिगारमातरं भगवा एतदवोच:  
    
अट्ठङ्गसमन्नागतो खो विसाखे, उपोसथो उपवुत्थो महप्फलो होति महानिसंसो  
महाजुतिको महाविप्फारो।   
    
कथं उपवुत्थो च विसाखे अट्ठङ्गसमन्नागतो उपोसथो महप्फलो होति  
महानिसंसो महाजुतिको महाविप्फारो:  
    
१। इध विसाखे, अरियसावको इति पटिसञ्चीक्खति: यावजीवं अरहन्तो पाणातिपातं पहाय  
पाणातिपाता पटिविरता निहितदण्डा निहितसत्था लज्जी दयापन्ना  
सब्बपाणभूतहितानुकम्पिनो विहरन्ति। अहम्पज्ज इमञ्च रत्तिं इमञ्च दिवसं  
पाणातिपातं पहाय पाणातिपाता पटिविरतो निहितदण्डो निहितसत्थो लज्जी दयापन्नो  
सब्बपाणभूतहितानुकम्पी विहरामी। इमिपनाहं१ अङ्गेन अरहतं अनुकरोमि। उपोसथो  
च मे उपवुत्थो भविस्सतीति इमिना पठमेन अङ्गेन समन्नागतो होति।   
    
२। यावजीवं अरहन्तो अदिन्नादानं पहाय अदिन्नादाना पटिविरता दिन्नादायी  
दिन्नपाटिकङ्खी अथेनेन सुविभूतेन अत्तना विहरन्ति। अहम्पज्ज इमञ्च रत्तिं इमञ्च  
दिवसं अदिन्नादानं पहाय अदिन्नादाना पटिविरतो दिन्नादायी दिन्नपाटिकङ्खी अथेनेन  
सुचिभूतेन अत्तना विहरामि। इमिनापहं अङ्गेन अरहतं अनुकरोमि। [प्त्स् पगे २५६] [\क़्  
२५६।] उपोसथो च मे उपवुत्थो भविस्सतीति इमिना दुतियेन अङ्गेन समन्नागतो होति।   
    
३। यावजीवं अरहन्तो अब्रह्मचरियं पहाय ब्रह्मचारिनो आराचारिनो विरता मेथुना  
गामधम्मा, अहम्पज्ज इमञ्च रत्तिं इमञ्च दिवसं अब्रह्मचरियं पहाय ब्रह्मचारी  
आराचारी विरतो मेथुना गामधम्मा विहरामि, इमिनापहं अङ्गेन अरहतं अनुकरोमि।  
उपोसथो च मे उपवुत्थो भविस्सतीति इमिना ततियेन अङ्गेन समन्नागतो होति।   
    
४। यावजीवं अरहन्तो मुसावादं पहाय मुसावादा पटिविरता सच्चवादिनो सच्चसन्धा  
थेता पच्चयिका अविसंवादका लोकस्स, अहम्पज्ज इमञ्च रत्तिं इमञ्च दिवसं मुसावादं  
पहाय मुसावादा पटिविरतो सच्चवादी सच्चसन्धो थेतो पच्चयिको अविसंवादको लोकस्स।  
इमिनापहं अङ्गेन अरहतं अनुकरोमि। उपोसथो च मे उपवुत्थो भविस्सतीति इमिना  
चतुत्थेन अङ्गेन समन्नागतो होति।  
    
५। यावजीवं अरहन्तो सुरामेरयमज्जपमादट्ठानं पहाय सुरामेरय  
मज्जपमादट्ठाना पटिविरता। अहम्पज्ज इमञ्च रत्तिं इमञ्च दिवसं  
सुरामेरयमज्जपमादट्ठानं पहाय सुरामेरयमज्जपमादट्ठाना पटिविरतो  
इमिनापहं अङ्गेन अरहतं अनुकरोमि। उपोसथो च मे उपवुत्थो भविस्सतीति इमिना  
पञ्चमेन अङ्गेन समन्नागतो होति।   
    
६। यावजीवं अरहन्तो एकभत्तिका रत्तूपरता विरता विकालभोजना। अहम्पज्ज इमञ्च रत्तिं  
इमञ्च दिवसं एकभत्तिको रत्तूपरतो विरतो विकालभोजना। इमिनापहं अङ्गेन अरहतं  
अनुकरोमि, उपोसथो च मे उपवुत्थो भविस्सतीति इमिना छट्ठेन अङ्गेन समन्नागतो  
होति।   
    
७। यावजीवं अरहन्तो  
नच्चगीतवादितविसूकदस्सनमालागन्धविलेपनधारणमण्डनविभूसनट्ठाना  
पटिविरता। अहम्पज्ज इमञ्च रत्तिं इमञ्च दिवसं  
नच्चगीतवादितविसूकदस्सनमालागन्धविलेपनधारणमण्डन विभूसनट्ठाना  
पटिविरतो। इमिनापहं अङ्गेन अरहतं अनुकरोमि, उपोसथो च मे उपवुत्थो भविस्सतीति।  
इमिना सत्तमेन अङ्गेन समन्नागतो होति।   
    
८। यावजीवं अरहन्तो उच्चासयनमहासयनं पहाय उच्चासयनमहासयना पटिविरता  
नीचसेय्यं कप्पेन्ति मञ्चके वा तिणसत्थारके वा। अहम्पज्ज इमञ्च रत्तिं इमञ्च  
दिवसं उच्चासयनमहासयनं पहाय उच्चासयनमहासयना पटिविरतो नीचसेय्यं  
कप्पेमि मञ्चके वा तिणसन्थारके वा। इमिनापहं अङ्गेन अरहतं अनुकरोमि, उपोसथो  
च मे उपवुत्थो भविस्सतीति इमिना अट्ठमेन अङ्गेन समन्नागतो होति।   
    
एवं उपवुत्थो खो विसाखे, अट्ठङ्गसमन्नागतो उपोसथो महप्फलो होति  
महानिसंसो महाजुतिको महाविप्फारोति।   
    
कीव महप्फलो होति, कीव महानिसंसो कीव महाजुतिको कीव महाविप्फारो:  
    
[ब्ज्त् पगे १८८] [\x १८८।]       
    
सेय्यथापि विसाखे, यो इमेसं सोऌअसन्नं महाजनपदानं पहूतसत्तरतनानं  
इस्सरियाधिपच्चं रज्जं कारेय्य, सेय्यथीदं: अङ्गानं मगधानं कासीनं कोसलानं  
वज्जीनं मल्लानं चेतीनं वङ्गानं कुरूनं पञ्चालानं मच्छानं सुरसेनानं  
अस्सकानं अवन्तीनं गन्धारानं कम्बोजानं, अट्ठङ्गसमन्तागतस्स उपोसथस्स एतं  
कलं नाग्घति सोऌअसिं। तं किस्स हेतु:  
    
कपणं विसाखे, मानुसकं रज्जं दिब्बं सुखं उपनिधाय। यानि विसाखे, मानुसकानि  
पञ्ञासवस्सानि चातुम्महाराजिकानं देवानं एसो एको रत्तिन्दिवो, ताय रत्तिया तिंसरत्तियो  
मासो, तेन मासेन द्वादसमासियो संवच्छरो, तेन संवच्छरेन पञ्चवस्ससतानि  
चातुम्महाराजिकानं देवानं आयुप्पमाणं। हानं खो पनेतं विसाखे, विज्जति यं  
इधेकच्चो इत्थि वा पुरिसो वा अट्ठङ्गसमन्नागतं उपोसथं उपवसित्वा कायस्स भेदा  
परम्मरणा चातुम्महाराजिकानं देवानं सहव्यतं उप्पज्जेय्य। [प्त्स् पगे २५७] [\क़्  
२५७।] इदं खो पनेतं विसाखे सन्धाय भासितं कपणं मानुसकं रज्जं दिब्बं  
सुखं उपनिधाय।   
    
यं विसाखे, मानुसकं वस्ससतं तावतिंसानं देवानं एसो एको रत्तिन्दिवो; ताय रत्तिया  
तिंसरत्तियो मासो; तेन मासेन द्वादसमासियो संवच्छरो। तेन संवच्छरेन दिब्बं  
वस्ससहस्सं तावतिंसानं देवानं आयुप्पमाणं। हानं खो पनेतं भिक्खवे, विज्जति  
यं इधेकच्चो इत्थी वा पुरिसो वा अट्ठङ्गसमन्नागतं उपोसथं उपवसित्वा कायस्स  
भेदा परम्मरणा तावतिंसानं देवानं सहव्यतं उपपज्जेय्य, इदं खो पनेतं  
भिक्खवे, सन्धाय भासितं कपणं मानुसकं रज्जं दिब्बं सुखं उपनिधाय।   
    
यानि विसाखे, मानुसकानि द्वे वस्ससतानि यामानं देवानं एसो एको रत्तिन्दिवो, ताय रत्तिया  
तिंसरत्तियो मासो, तेन मासेन द्वादसमासियो संवच्छरो, तेन संवच्छरेन दिब्बानि द्वे  
वस्ससहस्सानि यामानं देवानं आयुप्पमाणं। हानं खो पनेतं भिक्खवे, विज्जति यं  
इधेकच्चो इत्थि वा पुरिसो वा अट्ठङ्गसमन्नागतं उपोसथं उपवसित्वा कायस्स भेदा  
परम्मरणा यामानं देवानं सहव्यतं उपपज्जेय्य, इदं खो पनेतं भिक्खवे,  
सन्धाय भासितं कपणं मानुसकं रज्जं दिब्बं सुखं उपनिधाय।   
    
यानि खो विसाखे, मानुसकानि चत्तारि वस्ससतानि तुसितानं एसो एको रत्तिन्दिवो; ताय रत्तिया  
तिंसरत्तियो मासो; तेन मासेन द्वादसमासियो संवच्छरो, तेन संवच्छरेन दिब्बानि  
चत्तारि वस्ससहस्सानि तुसितानं देवानं आयुप्पमाणं। हानं खो पनेतं भिक्खवे,  
विज्जति यं इधेकच्चो इत्थी वा पुरिसो वा अट्ठङ्गसमन्नागतं उपोसथं उपवसित्वा  
कायस्स भेदा परम्मरणा तुसितानं देवानं सहव्यतं उपपज्जेय्य। इदं खो पनेतं  
भिक्खवे, सन्धाय भासितं कपणं मानुसकं रज्जं दिब्बं सुखं उपनिधाय।   
    
यानि विसाखे, मानुसकानि अट्ठवस्ससतानि निम्माणरतीनं देवानं एसो एको रत्तिन्दिवो।  
ताय रत्तिया तिंसरत्तियो मासो, तेन मासेन द्वादसमासियो संवच्छरो, तेन संवच्छरेन  
दिब्बानि अट्ठवस्ससहस्सानि निम्माणरतीनं देवानं आयुप्पमाणं। हानं खो पनेतं  
भिक्खवे, विज्जति यं इधेकच्चो इत्थी वा पुरिसो वा अट्ठङ्गसमन्नागतं उपोसथं  
उपवसित्वा कायस्स भेदा परम्मरणा निम्माणरतीनं देवानं सहव्यतं उपपज्जेय्य,  
इमं खो पनेतं भिक्खवे सन्धाय भासितं कपणं मानुसकं रज्जं दिब्बं सुखं  
उपनिधाय।   
    
यानि विसाखे, मानुसकानि सोऌअसवस्ससतानि परनिम्मितवसवत्तीनं देवानं एसो एको  
रत्तिन्दिवो; ताय रत्तिया तिंसरत्तियो मासो, तेन मासेन द्वादसमासियो संवच्छरो, तेन  
संवच्छरेन दिब्बानि सोऌअसवस्ससहस्सानि परनिम्मितवसवत्तीनं देवानं  
आयुप्पमाणं,    
    
[ब्ज्त् पगे १९०] [\x १९०।]        
    
 हानं खो पनेतं भिक्खवे, विज्जति यं इधेकच्चो इत्थी वा पुरिसो वा  
अट्ठङ्गसमन्नागतं उपोसथं उपवसित्वा कायस्स भेदा परम्मरणा  
परनिम्मितसवत्तीनं देवानं सहव्यतं उपपज्जेय्य इदं खो पनेतं भिक्खवे,  
सन्धाय भासितं कपणं मानुसकं रज्जं दिब्बं सुखं उपनिधायाति। 

१। पाणं न हाने न च दिन्नमादिये  
मुसा न भासे न च मज्जपो सिया  
अब्रह्मचरिया विरमेय्य मेथुना  
रत्तं न भुञ्जेय्य विकालभोजनं।   
    
२। मालं न धारे न च गन्धमाचरे  
मञ्चे [प्त्स् पगे २५८] [\क़् २५८।] छमायं च सयेथ सन्थते  
एतं हि अट्ठङ्गिकमाहु पोसथं  
बुद्धेन दुक्खन्तगुना पकासितं।   
    
३। चन्दो च सुरियो च उभो सुदस्सना  
ओभासयं अनुपरियन्ति यावता,   
तमोनुदा ते पन अन्तलिक्खगा  
नभे पभासेन्ति दिसाविरोचना।   
    
४। एतस्मिं यं विज्जति अन्तरे धनं  
मुत्ता मणि वेऌउरियञ्च भद्दकं  
सिङ्गीसुवण्णं अथवापि कञ्चनं  
यं जातरूपं हटकन्ति वुच्चति  
अट्ठङ्गुपेतस्स उपोसथस्स  
कलम्पि ते नानुभवन्ति सोऌअसिं  
चन्दप्पभा तारगणा च सब्बे।   
    
५। तस्माहि नारी च नरो च सीलवा  
अट्ठङ्गुपेतं उपवस्सुपोसथं  
पुञ्ञानि कत्वान सुखुद्रयानि  
अनिन्दिता सग्गमुपेन्ति ठानन्ति।  
    
८। १। ५। ४  
वासेट्ठुपोसथ सुत्तं  
एकं समयं भगवा कोसम्बियं विहरति महावने कूटागारसालायं। अथ खो वासेट्ठो  
उपासको येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं  
निसीदि, एकमन्तं निसिन्नं खो वासेट्ठं उपासकं भगवा एतदवोच:  
    
[ब्ज्त् पगे १९२] [\x १९२।]       
अट्ठङ्गसमन्नागतो वासेट्ठ, उपोसथो उपवुत्थो महप्फलो होति महानिसंसो  
महाजुतिको महाविप्फारो।   
    
कथं उपवुत्थो च भिक्खवे, अट्ठङ्गसमन्नागतो उपोसथो महप्फलो होति  
महानिसंसो महाजुतिको महाविप्फारो:  
    
१। इध वासेट्ठ, अरियसावको इति पटिसञ्चीक्खति: यावजीवं अरहन्तो पाणातिपातं पहाय  
पाणातिपाता पटिविरता निहितदण्डा निहितसत्था लज्जी दयापन्ना  
सब्बपाणभूतहितानुकम्पिनो विहरन्ति। अहम्पज्ज इमञ्च रत्तिं इमञ्च दिवसं  
पाणातिपातं पहाय पाणातिपाता पटिविरतो निहितदण्डो निहितसत्थो लज्जी दयापन्नो  
सब्बपाणभूतहितानुकम्पी विहरामी। इमिनापहं अङ्गेन अरहतं अनुकरोमि। उपोसथो  
च मे उपवुत्थो भविस्सतीति इमिना पठमेन अङ्गेन समन्नागतो होति।   
    
२। यावजीवं अरहन्तो अदिन्नादानं पहाय अदिन्नादाना पटिविरता दिन्नादायी  
दिन्नपाटिकङ्खी अथेनेन सुविभूतेन अत्तना विहरन्ति। अहम्पज्ज इमञ्च रत्तिं इमञ्च  
रत्तिं अदिन्नादानं पहाय अदिन्नादाना पटिविरतो दिन्नादायी दिन्नपाटिकङ्खी अथेनेन  
सुविभूतेन अत्तना विहरामि। इमिनापहं अङ्गेन अरहतं अनुकरोमि। उपोसथो च मे  
उपवुत्थो भविस्सतीति इमिना दुतियेन अङ्गेन समन्नागतो होति।   
    
३। यावजीवं अरहन्तो अब्रह्मचरियं पहाय ब्रह्मचारिनो आराचारिनो विरता मेथुना  
गामधम्मा, अहम्पज्ज इमञ्च रत्तिं इमञ्च दिवसं अब्रह्मचरियं पहाय ब्रह्मचारी  
आराचारी विरतो मेथुना गामधम्मा विहरामि, इमिनापहं अङ्गेन अरहतं अनुकरोमि।  
उपोसथो च मे उपवुत्थो भविस्सतीति इमिना ततियेन अङ्गेन समन्नागतो होति।   
४। यावजीवं अरहन्तो मुसावादं पहाय मुसावादा पटिविरता सच्चवादिनो सच्चसन्धा  
थेता पच्चयिका अविसंवादका लोकस्स, अहम्पज्ज इमञ्च रत्तिं इमञ्च दिवसं मुसावादं  
पहाय मुसावादा पटिविरतो सच्चवादी सच्चसन्धो थेतो पच्चयिको अविसंवादको लोकस्स।  
इमिनापहं अङ्गेन अरहतं अनुकरोमि। उपोसथो च मे उपवुत्थो भविस्सतीति इमिना  
चतुत्थेन अङ्गेन समन्नागतो होति।  
    
५। यावजीवं अरहन्तो सुरामेरयमज्जपमादट्ठानं पहाय सुरामेरय  
मज्जपमादट्ठाना पटिविरता। अहम्पज्ज इमञ्च रत्तिं इमञ्च दिवसं  
सुरामेरयमज्जपमादट्ठानं पहाय सुरामेरयमज्जपमादट्ठाना पटिविरतो  
इमिनापहं अङ्गेन अरहतं अनुकरोमि। उपोसथो च मे उपवुत्थो भविस्सतीति इमिना  
पञ्चमेन अङ्गेन समन्नागतो होति।   
    
६। यावजीवं अरहन्तो एकभत्तिका रत्तूपरता विरता विकालभोजना। अहम्पज्ज इमञ्च रत्तिं  
इमञ्च दिवसं एकभत्तिको रत्तूपरतो विरतो विकालभोजना। इमिनापहं अङ्गेन अरहतं  
अनुकरोमि, उपोसथो च मे उपवुत्थो भविस्सतीति इमिना छट्ठेन अङ्गेन समन्नागतो  
होति।   
    
७। यावजीवं अरहन्तो  
नच्चगीतवादितविसूकदस्सनमालागन्धविलेपनधारनमण्डनविभूसनट्ठाना  
पटिविरता। अहम्पज्ज इमञ्च रत्तिं इमञ्च दिवसं  
नच्चगीतवादितविसूकदस्सनमालागन्धविलेपनधारणमण्डन विभूसनट्ठाना  
पटिविरतो। इमिनापहं अङ्गेन अरहतं अनुकरोमि, उपोसथो च मे उपवुत्थो भविस्सतीति।  
इमिना सत्तमेन अङ्गेन समन्नागतो होति।   
    
८। यावजीवं अरहन्तो उच्चासयनमहासयनं पहाय उच्चासयनमहासयना पटिविरता  
नीचसेय्यं कप्पेन्ति मञ्चके वा तिणसन्थारके वा। अहम्पज्ज इमञ्च रत्तिं इमञ्च  
दिवसं उच्चासयनमहासयनं पहाय उच्चासयनमहासयना पटिविरतो नीचसेय्यं  
कप्पेमि मञ्चके वा तिणसन्थारके वा। इमिनापहं अङ्गेन अरहतं अनुकरोमि, उपोसथो  
च मे उपवुत्थो भविस्सतीति इमिना अट्ठमेन अङ्गेन समन्नागतो होति।   
    
एवं उपवुत्थो खो वासेट्ठ अट्ठङ्ग समन्नागतो उपोसथो महप्फलो होति  
महानिसंसो महाजुतिको महाविप्फारो।   
    
एवं वुत्ते वासेट्ठो उपासको भगवन्तं एतदवोच:  
    
पिया [प्त्स् पगे २५९] [\क़् २५९।] मे भन्ते ञातिसालोहिता अट्ठङ्गसमन्नागतं उपोसथं  
उपवसेय्युं। पियानम्पि मे अस्स ञातिसालोहितानं दीघरत्तं हिताय सुखाय। सब्बे चेपि  
भन्ते, खत्तिया अट्ठङ्गसमन्नागतं उपोसथं उपवसेय्युं, सब्बेसम्पिस्स  
खत्तियानं दीघरत्तं हिताय सुखाय। सब्बे चेपि भन्ते, ब्राह्मणा  
अट्ठङ्गसमन्नागतं उपोसथं उपवसेय्युं, सब्बेसम्पिस्स ब्राह्मणानं दीघरत्तं  
हिताय सुखाय। सब्बे चेपि भन्ते, वेस्सा अट्ठङ्गसमन्नागतं उपोसथं उपवसेय्युं,  
सब्बेसम्पिस्स वेस्सानं दीघरत्तं हिताय सुखाय। सब्बे चेपि भन्ते, सुद्दा  
अट्ठङ्गसमन्नागतं उपोसथं उपवसेय्युं सब्बेसम्पिस्स सुद्दानं दीघरत्तं  
हिताय सुखायाति।   
    
एवमेतं वासेट्ठ, एवमेतं वासेट्ठ, सब्बे चेपि वासेट्ठ, खत्तिया  
अट्ठङ्गसमन्नागतं उपोसथं उपवसेय्युं, सब्बेसम्पिस्स खत्तियानं दीघरत्तं  
हिताय सुखाय। सब्बे चेपि वासेट्ठ, ब्राह्मणा अट्ठङ्गसमन्नागतं उपोसथं  
उपवसेय्युं, सब्बेसम्पिस्स ब्राह्मणानं दीघरत्तं हिताय सुखाय। सब्बे चेपि  
वासेट्ठ, वेस्सा अट्ठङ्गसमन्नागतं उपोसथं उपवसेय्युं, सब्बेसम्पिस्स वेस्सानं  
दीघरत्तं हिताय सुखाय। सब्बे चेपि वासेट्ठ, सुद्दा अट्ठङ्गसमन्नागतं उपोसथं  
उपवसेय्युं, सब्बेसम्पिस्स सुद्दानं दीघरत्तं हिताय सुखाय। सदेवको चेपि  
वासेट्ठ, लोको समारको सब्रह्मको सस्समणब्राह्मणी पजा सदेवमनुस्सा१ ते  
अट्ठङ्गसमन्नागतं उपोसथं उपवसेय्युं, सदेवकस्सपिस्सलोकस्स समारकस्स  
सब्रह्मकस्स सस्समणब्राह्मणिया पजाय सदेवमनुस्साय दीघरत्तं हिताय  
सुखाय। इमे चेपि वासेट्ठ महासाला अट्ठङ्गसमन्नागतं उपोसथं उपवसेय्युं।  
इमेसम्पिस्स महासालानं दीघरत्तं हिताय सुखाय। को पन वादो मनुस्सभूतस्साति।   
    
८। १। ५। ५  
(बोज्झुपोसथ सुत्तं)  
    
एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
बोज्झा उपासिका येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नं खो बोज्झं उपासिकं भगवा एतदवोच:  
    
अट्ठङ्गसमन्नागतो खो बोज्झे, उपोसथो उपवुत्थो महप्फलो होति महानिसंसो  
महाजुतिको महाविप्फारो।   
    
१। सस्समण ब्राह्मणिया पजाय देवमनुस्साय कत्थचि।   
[ब्ज्त् पगे १९४] [\x १९४।]       
    
कथं [प्त्स् पगे २६०] [\क़् २६०।] उपवुत्थो च बोज्झे, अट्ठङ्गसमन्नागतो उपोसथो  
महप्फलो होति महानिसंसो महाजुतिको महाविप्फारो:  
    
१। इध बोज्झे, अरियसावको इति पटिसञ्चिक्खति: यावजीवं अरहन्तो पाणातिपातं पहाय  
पाणातिपाता पटिविरता निहितदण्डा निहितसत्था लज्जी दयापन्ना  
सब्बपाणभूतहितानुकम्पिनो विहरन्ति। अहम्पज्ज इमञ्च रत्तिं इमञ्च दिवसं  
पाणातिपातं पहाय पाणातिपाता पटिविरतो निहितदण्डो निहितसत्थो लज्जी दयापन्नो  
सब्बपाणभूतहितानुकम्पी विहरामि। इमिनापहं१ अङ्गेन अरहतं अनुकरोमि। उपोसथो  
च मे उपवुत्थो भविस्सतीति इमिना पठमेन अङ्गेन समन्नागतो होति।   
    
२। यावजीवं अरहन्तो अदिन्नादानं पहाय अदिन्नादाना पटिविरता दिन्नादायी  
दिन्नपाटिकङ्खी अथेनेन सुविभूतेन अत्तना विहरन्ति। अहम्पज्ज इमञ्च रत्तिं इमञ्च  
रत्तिं इमञ्च दिवसं अदिन्नादानं पहाय अदिन्नादाना पटिविरतो दिन्नादायी  
दिन्नपाटिकङ्खी अथेनेन सुविभूतेन अत्तना विहरामि। इमिनापहं अङ्गेन अरहतं  
अनुकरोमि। उपोसथो च मे उपवुत्थो भविस्सतीति इमिना दुतियेन अङ्गेन समन्नागतो  
होति।   
    
३। यावजीवं अरहन्तो अब्रह्मचरियं पहाय ब्रह्मचारिनो आराचारिनो विरता मेथुना  
गामधम्मा, अहम्पज्ज इमञ्च रत्तिं इमञ्च दिवसं अब्रह्मचरियं पहाय ब्रह्मचारी  
आराचारी विरतो मेथुना गामधम्मा विहरामि, इमिनापहं अङ्गेन अरहतं अनुकरोमि।  
उपोसथो च मे उपवुत्थो भविस्सतीति इमिना ततियेन अङ्गेन समन्नागतो होति।   
    
४। यावजीवं अरहन्तो मुसावादं पहाय मुसावादा पटिविरता सच्चवादिनो सच्चसन्धा  
थेता पच्चयिका अविसंवादका लोकस्स, अहम्पज्ज इमञ्च रत्तिं इमञ्च दिवसं मुसावादं  
पहाय मुसावादा पटिविरतो सच्चवादी सच्चसन्धो थेतो पच्चयिको अविसंवादको लोकस्स।  
इमिनापहं अङ्गेन अरहतं अनुकरोमि। उपोसथो च मे उपवुत्थो भविस्सतीति इमिना  
चतुत्थेन अङ्गेन समन्नागतो होति।   
५। यावजीवं अरहन्तो सुरामेरयमज्जपमादट्ठानं पहाय सुरामेरय  
मज्जपमादट्ठाना पटिविरता। अहम्पज्ज इमञ्च रत्तिं इमञ्च दिवसं  
सुरामेरयमज्जपमादट्ठानं पहाय सुरामेरयमज्जपमादट्ठाना पटिविरतो  
इमिनापहं अङ्गेन अरहतं अनुकरोमि। उपोसथो च मे उपवुत्थो भविस्सतीति इमिना  
पञ्चमेन अङ्गेन समन्नागतो होति।   
    
६। यावजीवं अरहन्तो एकभत्तिका रत्तूपरता विरता विकालभोजना। अहम्पज्ज इमञ्च रत्तिं  
इमञ्च दिवसं एकहभत्तिको रत्तूपरतो विरतो विकालभोजना। इमिनापहं अङ्गेन अरहतं  
अनुकरोमि, उपोसथो च मे उपवुत्थो भविस्सतीति इमिना छट्ठेन अङ्गेन समन्नागतो  
होति।   
    
७। यावजीवं अरहन्तो  
नच्चगीतवादितविसूकदस्सनमालागन्धविलेपनधारणमण्डनविभूसनट्ठाना  
पटिविरता। अहम्पज्ज इमञ्च रत्तिं इमञ्च दिवसं  
नच्चगीतवादितविसूकदस्सनमालागन्धविलेपनधारणमण्डन विभूसनट्ठाना  
पटिविरतो। इमिनापहं अङ्गेन अरहतं अनुकरोमि, उपोसथो च मे उपवुत्थो भविस्सतीति।  
इमिना सत्तमेन अङ्गेन समन्नागतो होति।   
    
८। यावजीवं अरहन्तो उच्चासयनमहासयनं पहाय उच्चासयनमहासयना पटिविरता  
नीचसेय्यं कप्पेन्ति मञ्चके वा तिणसन्थारके वा। अहम्पज्ज इमञ्च रत्तिं इमञ्च  
दिवसं उच्चासयनमहासयनं पहाय उच्चासयनमहासयना पटिविरतो नीचसेय्यं  
कप्पेमि मञ्चके वा तिणसन्थारके वा। इमिनापहं अङ्गेन अरहतं अनुकरोमि, उपोसथो  
च मे उपवुत्थो भविस्सतीति इमिना अट्ठमेन अङ्गेन समन्नागतो होति।   
    
एवं उपवुत्थो खो बोज्झे, अट्ठङ्गसमन्नागतो उपोसथो महप्फलो होति महानिसंसो  
महाजुतिको महाविप्फारोति।   
    
कीवमहप्फलो होति, कीवमहानिसंसो, कीवमहाजुतिको कीवमहाविप्फारो:  
    
सेय्यथापि बोज्झे, यो इमेसं सोऌअसन्नं महाजनपदानं पहूतसत्तरतनानं  
इस्सरियाधिपच्चं रज्जं कारेय्य, सेय्यथीदं: अङ्गानं मगधानं कासीनं कोसलानं  
वज्जीनं मल्लानं चेतीनं वङ्गानं कुरूनं पञ्चालानं मच्छानं सुरसेनानं  
अस्सकानं [प्त्स् पगे २६१] [\क़् २६१।] अवन्तीनं गन्धारानं कम्बोजानं,  
अट्ठङ्गसमन्तागतस्स उपोसथस्स एतं कलं नाग्घति सोऌअसिं। तं किस्स हेतु: कपणं  
भिक्खवे, मानुसकं रज्जं दिब्बं सुखं उपनिधाय।   
    
यानि बोज्झे, मानुसकानि पञ्ञासवस्सानि चातुम्महाराजिकानं देवानं एसो एको रत्तिन्दिवो,  
ताय रत्तिया तिंसरत्तियो मासो, तेन मासेन द्वादसमासियो संवच्छरो, तेन संवच्छरेन  
पञ्चवस्ससतानि चातुम्महाराजिकानं देवानं आयुप्पमाणं।   
    
[ब्ज्त् पगे १९६] [\x १९६।]        
    
 हानं खो पनेतं बोज्झे, विज्जति यं इधेकच्चो इत्थि वा पुरिसो वा अट्ठङ्गसमन्नागतं  
उपोसथं उपवसित्वा कायस्स भेदा परम्मरणा चातुम्महाराजिकानं देवानं  
सहव्यतं उप्पज्जेय्य। इदं खो पनेतं बोज्झे, सन्धाय भासितं कपणं मानुसकं  
रज्जं दिब्बं सुखं उपनिधाय। 

यं बोज्झे, मानुसकं वस्ससतं तावतिंसानं देवानं एसो एको रत्तिन्दिवो; ताय रत्तिया  
तिंसरत्तियो मासो; तेन मासेन द्वादसमासियो संवच्छरो, तेन संवच्छरेन दिब्बं  
वस्ससहस्सं तावतिंसानं देवानं आयुप्पमाणं। हानं खो पनेतं भिक्खवे, विज्जति  
यं इधेकच्चो इत्थी वा पुरिसो वा अट्ठङ्गसमन्नागतं उपोसथं उपवसित्वा कायस्स  
भेदा परम्मरणा तावतिंसानं देवानं सहव्यतं उपपज्जेय्य, इदं खो पनेतं  
भिक्खवे, सन्धाय भासितं कपणं मानुसकं रज्जं दिब्बं सुखं उपनिधाय।   
    
यानि बोज्झे, मानुसकानि द्वे वस्ससतानि यामानं देवानं एसो एको रत्तिन्दिवो, ताय रत्तिया  
तिंसरत्तियो मासो, तेन मासेन द्वादसमासियो संवच्छरो, तेन संवच्छरेन दिब्बानि द्वे  
वस्ससहस्सानि यामानं देवानं आयुप्पमाणं। हानं खो पनेतं भिक्खवे, विज्जति यं  
इधेकच्चो इत्थि वा पुरिसो वा अट्ठङ्गसमन्नागतं उपोसथं उपवसित्वा कायस्स भेदा  
परम्मरणा यामानं देवानं सहव्यतं उपपज्जेय्य, इदं खो पनेतं भिक्खवे,  
सन्धाय भासितं कपणं मानुसकं रज्जं दिब्बं सुखं उपनिधाय।   
    
यानि बोज्झे, मानुसकानि चत्तारि वस्ससतानि तुसितानं एसो एको रत्तिन्दिवो; ताय रत्तिया  
तिंसरत्तियो मासो; तेन मासेन द्वादसमासियो संवच्छरो, तेन संवच्छरेन दिब्बानि  
चत्तारि वस्ससहस्सानि तुसितानं देवानं आयुप्पमाणं। हानं खो पनेतं भिक्खवे,  
विज्जति यं इधेकच्चो इत्थी वा पुरिसो वा अट्ठङ्गसमन्नागतं उपोसथं उपवसित्वा  
कायस्स भेदा परम्मरणा तुसितानं देवानं सहव्यतं उपपज्जेय्य। इदं खो पनेतं  
भिक्खवे, सन्धाय भासितं कपणं मानुसकं रज्जं दिब्बं सुखं उपनिधाय।   
    
यानि बोज्झे, मानुसकानि अट्ठवस्ससतानि निम्माणरतीनं देवानं एसो एको रत्तिन्दिवो।  
ताय रत्तिया तिंसरत्तियो मासो, तेन मासेन द्वादसमासियो संवच्छरो, तेन संवच्छरेन  
दिब्बानि अट्ठवस्ससहस्सानि निम्माणरतीनं देवानं आयुप्पमाणं। हानं खो पनेतं  
भिक्खवे, विज्जति यं इधेकच्चो इत्थी वा पुरिसो वा अट्ठङ्गसमन्नागतं उपोसथं  
उपवसित्वा कायस्स भेदा परम्मरणा निम्माणरतीनं देवानं सहव्यतं उपपज्जेय्य,  
इमं खो पनेतं भिक्खवे सन्धाय भासितं कपणं मानुसकं रज्जं दिब्बं सुखं  
उपनिधाय।   
    
यानि बोज्झे, मानुसकानि सोऌअसवस्ससतानि परनिम्मितवसवत्तीनं देवानं एसो एको  
रत्तिन्दिवो; ताय रत्तिया तिंसरत्तियो मासो, तेन मासेन द्वादसमासियो संवच्छरो, तेन  
संवच्छरेन दिब्बानि सोऌअसवस्ससहस्सानि परनिम्मितवसवत्तीनं देवानं  
आयुप्पमाणं, ठानं खो पनेतं भिक्खवे, विज्जति यं इधेकच्चो इत्थी वा पुरिसो वा  
अट्ठङ्गसमन्नागतं उपोसथं उपवसित्वा कायस्स भेदा परम्मरणा  
परनिम्मितसवत्तीनं देवानं सहव्यतं उपपज्जेय्य इदं खो पनेतं भिक्खवे,  
सन्धाय भासितं कपणं मानुसकं रज्जं दिब्बं सुखं उपनिधायाति।   
    
१। पाणं न हाने न च दिन्नमादिये  
मुसा न भासे न च मज्जपो सिया  
अब्रह्मचरिया [प्त्स् पगे २६२] [\क़् २६२।] विरमेय्य मेथुना  
रत्तं न भुञ्जेय्य विकालभोजनं।   
    
२। मालं न धारे न च गन्धमाचरे  
मञ्चे छमायं च सयेथ सन्थते  
एतं हि अट्ठङ्गिकमाहु पोसथं  
बुद्धेन दुक्खन्तगुना पकासितं।   
    
३। चन्दो च सुरियो च उभो सुदस्सना  
ओभासयं अनुपरियन्ति यावता,   
तमोनुदा ते पन अन्तलिक्खगा  
नभे पभासेन्ति दिसाविरोचना।   
    
[ब्ज्त् पगे १९८] [\x १९८।]       
    
४। एतस्मिं यं विज्जति अन्तरे धनं  
मुत्ता मणि वेऌउरियञ्च भद्दकं  
सिङ्गीसुवण्णं अथवापि कञ्चनं  
यं जातरूपं हटकन्ति वुच्चति  
अट्ठङ्गुपेतस्स उपोसथस्स  
कलम्पि ते नानुभवन्ति सोऌअसिं  
चन्दप्पभा तारगणा च सब्बे।   
    
५। तस्माहि नारी च नरो च सीलवा  
अट्ठङ्गुपेतं उपवस्सुपोसथं  
पुञ्ञानि कत्वान सुखुद्रयानि  
अनिन्दिता सग्गमुपेन्ति ठानन्ति।   
    
८। १। ५। ६  
अनुरुद्धमनापकायिक सुत्तं  
    
एकं समयं भगवा कोसम्बियं विहरति घोसितारामे। तेन खो पन समयेन आयस्मा  
अनुरुद्धो दिवाविहारगतो होति पतिसल्लीनो। अथ खो सम्बहुला मनापकायिका देवता येन  
आयस्मा अनुरुद्धो तेनुपसङ्कमिंसु। उपसङ्कमित्वा आयस्मन्तं अनुरुद्धं  
अभिवादेत्वा एकमन्तं अट्ठंसु। एकमन्तं ठिता खो ता देवता आयस्मन्तं अनुरुद्धं  
एतदवोचुं:  
    
मयं भन्ते [प्त्स् पगे २६३] [\क़् २६३।] अनुरुद्ध, मनापकायिका नाम देवता तीसु  
ठानेसु इस्सरियं कारेम। वसं वत्तेम। मयं भन्ते अनुरुद्ध, यादिसकं वण्णं  
आकङ्खाम तादिसकं वण्णं ठानसो पटिलभाम। यादिसकं सुखं आक्खङ्खाम  
तादिसकं सुखं ठानसो पटिलभाम। यादिसकं सरं आकङ्खाम तादिसकं सरं  
ठानसो पटिलभाम। मयं भन्ते अनुरुद्ध, मनापकायिका नाम देवता इमेसु तीसु  
ठानेसु इस्सरियं कारेम वसं वत्तेमाति।   
    
अथ खो आयस्मतो अनुरुद्धस्स एतदहोसि: अहो वतिमा देवता सब्बाव नीला अस्सु  
नीलवण्णा नीलवत्था नीलालङ्काराति। अथ खो ता देवता आयस्मतो अनुरुद्धस्स  
चित्तमञ्ञाय सब्बा नीला अहेसुं नीलवण्णा नीलवत्था नीलालङ्कारा। अथ खो आयस्मतो  
अनुरुद्धस्स एतदहोसि: अहो वतिमा सब्बाव पीता अस्सु पीता वण्णा पीतावत्था पीतालङ्काराति।  
अथ खो ता देवता आयस्मतो अनुरुद्धस्स चित्तमञ्ञाय सब्बाव पीतावण्णा पीतावत्था  
पीतालङ्कारा। अथ खो आयस्मतो अनुरुद्धस्स एतदहोसि: अहो वतिमा सब्बाव लोहितका अस्सु  
लोहितका वण्णा लोहितका वत्था लोहितालङ्काराति। अथ खो ता देवता आयस्मतो अनुरुद्धस्स  
चित्तमञ्ञाय सब्बाव लोहितका वण्णा लोहितका वत्था लोहितकालङ्कारा। अथ खो आयस्मतो  
अनुरुद्धस्स एतदहोसि : अहो वतिमा सब्बाव ओदाता अस्सु ओदातवण्णा ओदातवत्था  
ओदातालङ्काराति। अथ खो ता देवता आयस्मतो अनुरुद्धस्स चित्तमञ्ञाय सब्बाव ओदाता  
अहेसुं ओदातवण्णा ओदातवत्था ओदातालङ्कारा।   
    
[ब्ज्त् पगे २००] [\x २००।]       
अथ खो ता देवता एका च१ गायि, एका च नच्चि, एका च अच्छरिकं वादेसि२ सेय्यथापि नाम  
पञ्चङ्गिकस्स तुरियस्स३ सुविनीतस्स सुप्पटिपताऌइतस्स कुसलेहि सुसमन्नागतस्स सद्दो  
होति वग्गु च रजनीयो च कमनीयो च पेमनीयो च मदनीयो च, एवमेव [प्त्स् पगे २६४]  
[\क़् २६४।] तासं देवतानं अलङ्कारानं सद्दो होति वग्गु च रजनीयो च कमनीयो च  
पेमनीयो च मदनीयो च। अथ खो आयस्मा अनुरुद्धो इन्द्रियानि ओक्खिपि।   
    
अथ खो ता देवता न खो अय्यो अनुरुद्धो सादीयतीति तत्थेवन्तरधायिंसु।  
    
अथ खो आयस्मा अनुरुद्धो सायन्हसमयं पतिसल्लाना वुट्ठितो येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो आयस्मा अनुरुद्धो भगवन्तं एतदवोच:  
    
इधाहं भन्ते, दिवाविहारगतो होमि पतिसल्लीनो। अथ खो भन्ते, सम्बहुला  
मनापकायिका देवता येनाहं तेनुपसङ्कमिंसु। उपसङ्कमित्वा मं अभिवादेत्वा  
एकमन्तं अट्ठंसु, एकमन्तं ठिता खो भन्ते, ता देवता मं एतदवोचुं:  
    
मयं भन्ते अनुरुद्ध, मनापकायिका नाम देवता, तीसु ठानेसु इस्सरियं कारेम,  
वसं वत्तेम, मयं भन्ते अनुरुद्ध यादिसकं वण्णं आकङ्खाम, तादिसकं वण्णं  
ठानसो पटिलभाम, यादिसकं सरं आकङ्खाम, तादिसकं सरं ठानसो पटिलभाम,  
यादिसकं सरं आकङ्खाम, तादिसकं सरं ठानसो पटिलभाम, यादिसकं सुखं  
आकङ्खाम, तादिसकं सुखं ठानसो पटिलभाम, मयं भन्ते अनुरुद्ध,  
मनापकायिका नाम देवता इमेसु तीसु ठानेसु इस्सरियं कारेम, वसं वत्तेमाति।   
    
१। एकाव स्या। [प्त्स्]  
२। अच्छरं वादेसि मछसं।   
३। तुरियस्स। मछसं।   
    
[ब्ज्त् पगे २०२] [\x २०२।]       
    
तस्स मय्हं भन्ते एतदहोसि: अहो वतिमा देवता सब्बाव नीला अस्सु नीलवण्णा नीलवत्था  
नीलालङ्काराति। अथ खो भन्ते ता देवता मम चित्तमञ्ञाय सब्बाव नीला अहेसुं  
नीलवण्णा नीलवत्था नीलालङ्कारा। तस्स मयिहं भन्ते एतदहोसि: अहो वतिमा देवता  
सब्बाव पीता अस्सु पीतवण्णोव्व्व् पीतवत्था पीतालङ्काराति। अथ खो भन्ते ता देवता मम  
चित्तमञ्ञाय सब्बाव पीता अहेसुं पीता वण्णा पीतवत्था पीतालङ्कारा। तस्स मय्हं  
एतदहोसि:  
अहो वतिमा देवता सब्बाव लोहितका अस्सु लोहितका वण्णा लोहितकावत्था लोहितकालङ्काराति।  
अथ खो भन्ते ता देवता मम चित्तमञ्ञाय सब्बाव लोहितका अहेसुं लोहितका वण्णा  
लोहितका वत्था लोहितकालङ्कारा। तस्स मय्हं भन्ते एतदहोसि: अहो वतिमा देवता सब्बाव  
ओदाता अस्सु ओदातवण्णा ओदातवत्था ओदातालङ्काराति। अथ [प्त्स् पगे २६५] [\क़् २६५।] खो  
भन्ते ता देवता मम चित्तमञ्ञाय सब्बाव ओदाता अहेसुं ओदातवण्णा ओदातवत्था  
ओदातालङ्कारा।   
    
अथ खो भन्ते ता देवता एका च गायि, एका च नच्चि, एका च अच्छरिकं वादेसि१ सेय्यथापि  
नाम पञ्चङ्गिकस्स तुरियस्स सुविनीतस्स सुप्पटिपताऌइतस्स कुसलेहि सुसमन्नागतस्स  
सद्दो होति वग्गु च रजनीयो च कमनीयो च पेमनीयो च मदनीयो च, एवमेव तासं  
देवतानं अलङ्कारानं सद्दो होति वग्गु च रजनीयो च कमनियो च पेमनीयो च  
मदनीयो च अथख्वाहं भन्ते इन्द्रियानि ओक्खिपिं। अथ खो भन्ते ता देवता न खो  
अय्यो अनुरुद्धो सादियतीति तत्थेवन्तरधायिंसु,   
    
कति हि नु खो भन्ते, धम्मेहि समन्नागतो मातुगामो कायस्स भेदा परम्मरणा  
मनापकायिकानं देवानं सहव्यतं उपपज्जतीति।   
    
अट्ठहि खो अनुरुद्ध, धम्मेहि समन्नागतो मातुगामो कायस्स भेदा परम्मरणा  
मनापकायिकानं देवानं सहव्यतं उपपज्जति। कतमेहि अट्ठहि:  
    
१। इध अनुरुद्ध, मातुगामो यस्स मातापितरो भत्तुनो देन्ति, अत्थकामा हितेसिनो  
अनुकम्पका अनुकम्पं उपादाय, तस्स होति पुब्बुट्ठायिनी पच्छानिपातिनी  
किङ्कारपटिस्साविनी मनापचारिनी पियवादिनी।   
    
२। ये ते भत्तुगरुनो होन्ति, माताति वा पिताति वा समणब्राह्मणाति वा ते सक्करोति  
गरुकरोति मानेति पूजेति अब्भागते च आसनोदकेन पटिपूजेति।   
१। अच्छरं वादेसी मछसं।   
    
[ब्ज्त् पगे २०४] [\x २०४।]       
३। ये ते भत्तु अब्भन्तरकम्मन्ता उण्णाति वा कप्पासाति वा तत्थ दक्खा होति अनलसा  
तत्रूपायाय वीमंसाय समन्नागता अलङ्कातुं अलं संविधातुं।   
    
४। यो सो भततु अब्भन्तरो अन्तो जनो [प्त्स् पगे २६६] [\क़् २६६।] दासाति वा पेस्साति वा  
कम्मकराति वा तेसं कतञ्च कततो जानाति, अकतञ्च अकततो जानाति, गिलानकानञ्च बलाबलं  
जानाति, खादनीयं भोजनीयञ्चस्स पच्चंसेन१ संविभजति।   
    
५। यं भत्तु आहरति धनं वा धञ्ञं वा जातरूपं वा तं आरक्खेन गुत्तिया सम्पादेति  
तत्थ च होति अधुत्ती अथेनी असोण्डी अविनासिका।   
    
६। उपासिका खो पन होति बुद्धं सरणं गता, धम्मं सरणं गता, सङ्घं सरणं  
गता।   
    
७। सीलवती खो पन होति पाणातिपाता पटिविरता, अदिन्नादाना पटिविरता कामेसु मिच्छाचारा  
पटिविरता मुसावादा पटिविरता सुरामेरय मज्जपमादट्ठाना पटिविरता।  
    
८। चागवती खो पन होति विगतमलमच्छेरेन चेतसा अगारं अज्झावसति मुत्तवागा  
पयतपाणी वोस्सग्गरता याचयोगा दानसंविभागरता। इमेहि खो अनुरुद्ध, अट्ठहि  
धम्मेहि समन्नागतो मातुगामो कायस्स भेदा परम्मरणा मनापकायिकानं  
देवानं सहव्यतं उपपज्जति।   
    
१। यो नं भरति सब्बदा निच्चं आतापी उस्सुको,   
तं सब्बकामदं२ पोसं भत्तारं नातिमञ्ञति।   
    
२। न चापि सोत्थी भत्तारं इस्सावादेन रोसये,   
भत्तु च गरुनो सब्बे पतिपूजेति पण्डिता।   
    
३। उट्ठायिका३ अनलसा सङ्गहीतपरिज्जना,   
भत्तु मनापं चरति सम्भतं अनुरक्खति।   
    
४। या एवं वत्तती नारी भत्तु छन्दवसानुगा,   
मनापा नाम ते देवा४ यत्थ सा उपपज्जतीति।   
    
१। पच्चंसेन सी २। सब्बकामहरं [प्त्स्।] स्या। ३। मनापकायिका देवा कत्थचि।   
    
[ब्ज्त् पगे २०६] [\x २०६।]       
८। १। ५। ७  
विसाखमनापकायिक सुत्तं  
    
एकं [प्त्स् पगे २६७] [\क़् २६७।] समयं भगवा सावत्थियं विहरति पुब्बारामे  
मिगारमातुपासादे । अथ खो विसाखा मिगारमाता येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो  
विसाखं मिगारमातरं भगवा एतदवोच:  
    
अट्ठहि खो विसाखे, धम्मेहि समन्नागतो मातुगामो कायस्स भेदा परम्मरणा  
मनापकायिकानं देवानं सहव्यतं उपपज्जति। कतमेहि अट्ठहि:  
    
१। इध विसाखे, मातुगामो यस्स मातापितरो भत्तुनो देन्ति, अत्थकामा हितेसिनो  
अनुकम्पका अनुकम्पं उपादाय, तस्स होति पुब्बुटठायिनी पच्छानिपातिनी  
किङ्कारपटिस्साविनी मनापचारिनी पियवादिनी।   
२। ये ते भत्तुगरुनो होन्ति, माताति वा पिताति वा समणब्राह्मणाति वा ते सक्करोति  
गरुकरोति मानेति पूजेति अब्भागते च आसनोदकेन पटिपूजेति।   
३। ये ते भत्तु अब्भन्तरकम्मन्ता उण्णाति वा कप्पासाति वा तत्थ दक्खा होति अनलसा  
तत्रूपायाय वीमंसाय समन्नागता अलङ्कातुं अलं संविधातुं।   
४। यो सो भततु अब्भन्तरो अन्तो जनो दासाति वा पेस्साति वा कम्मकराति वा तेसं कतञ्च  
कततो जानाति, अकतञ्च अकततो जानाति, गिलानकानञ्च बलाबलं जानाति, खादनीयं  
भोजनीयञ्चस्स पच्चंसेन संविभजति।   
५। यं भत्तु आहरति धनं वा धञ्ञं वा जातरूपं वा तं आरक्खेन गुत्तिया सम्पादेति  
तत्थ च होति अधुत्ती अथेनी असोण्डी अविनासिका।   
६। उपासिका खो पन होति बुद्धं सरणं गता, धम्मं सरणं गता, सङ्घं सरणं  
गता।   
७। सीलवती खो पन होति पाणातिपाता पटिविरता अदिन्नादाना पटिविरता कामेसु मिच्छाचारा  
पटिविरता मुसावादा पटिविरता सुरामेरय मज्जपमादट्ठाना पटिविरता। ८। चागवती खो  
पन होति विगतमलमच्छेरेन चेतसा अगारं अज्झावसति मुत्तचागा पयतपाणी  
वोस्सग्गरता याचयोगा दानसंविभागरता। इमेहि खो अनुरुद्ध, अट्ठहि धम्मेहि  
समन्नागतो मातुगामो कायस्स भेदा परम्मरणा मनापकायिकानं देवानं  
सहव्यतं उपपज्जति।   
    
१। यो नं भरति सब्बदा निच्चं आतापी उस्सुको,   
तं सब्बकामदं पोसं भत्तारं नातिमञ्ञति।   
    
२। न चापि सोत्थी भत्तारं इस्सावादेन रोसये,   
भत्तु च गरुनो सब्बे पतिपूजेति पण्डिता।   
    
३। उट्ठायिका अनलसा सङ्गहीतपरिज्जना,   
भत्तु मनापं चरति सम्भतं अनुरक्खति।   
    
४। या एवं वत्तती नारी भत्तु छन्दवसानुगा,   
मनापा नाम ते देवा यत्थ सा उपपज्जतीति।   
    
[ब्ज्त् पगे २०८] [\x २०८।]       
    
८। १। ५। ८  
नकुलमातुमनापकायिक सुत्तं  
    
एकं [प्त्स् पगे २६८] [\क़् २६८।] समयं भगवा भग्गेसु विहरति सुंसुमारगिरे१।  
भेसकलावने मिगदाये। अथ खो नकुलमाता गहपतानि येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो  
नकुलमातरं गहपतानिं भगवा एतदवोच:   
अट्ठहि खो नकुलमाते, धम्मेहि समन्नागतो मातुगामो कायस्स भेदा परम्मरणा  
मनापकायिकानं देवानं सहव्यतं उपपज्जति। कतमेहि अट्ठहि:  
    
१। इध नकुलमाते, मातुगामो यस्स मातापितरो भत्तुनो देन्ति, अत्थकामा हितेसिनो  
अनुकम्पका अनुकम्पं उपादाय, तस्स होति पुब्बुट्ठायिनी पच्छानिपातिनी  
किङ्कारपटिस्साविनी मनापचारिनी पियवादिनी।   
२। ये ते भत्तुगरुनो होन्ति, माताति वा पिताति वा समणब्राह्मणाति वा ते सक्करोति  
गरुकरोति मानेति पूजेति अब्भागते च आसनोदकेन पटिपूजेति।   
३। ये ते भत्तु अब्भन्तरकम्मन्ता उण्णाति वा कप्पासाति वा तत्थ दक्खा होति अनलसा  
तत्रूपायाय वीमंसाय समन्नागता अलङ्कातुं अलं संविधातुं।   
४। यो सो भततु अब्भन्तरो अन्तो जनो दासाति वा पेस्साति वा कम्मकराति वा तेसं कतञ्च  
कततो जानाति, अकतञ्च अकततो जानाति, गिलानकानञ्च बलाबलं जानाति, खादनीयं  
भोजनीयञ्चस्स पच्चंसेन संविभजति।   
५। यं हत्तु आहरति धनं वा धञ्ञं वा जातरूपं वा तं आरक्खेन गुत्तिया सम्पादेति  
तत्थ च होति अधुत्ती अथेनी असोण्डी अविनासिका।   
६। उपासिका खो पन होति बुद्धं सरणं गता, धम्मं सरणं गता, सङ्घं सरणं  
गता।   
७। सीलवती खो पन होति पाणातिपाता पटिविरता, अदिन्नादाना पटिविरता कामेसु मिच्छाचारा  
पटिविरता मुसावादा पटिविरता सुरामेरय मज्जपमादट्ठाना पटिविरता।  
    
[ब्ज्त् पगे २१०] [\x २१०।]       
    
८। चागवती खो पन होति विगतमलमच्छेरेन चेतसा [प्त्स् पगे २६९] [\क़् २६९।] अगारं  
अज्झावसति मुत्तचागा पयतपाणी वोस्सग्गरता याचयोगा दानसंविभागरता। इमेहि खो  
अनुरुद्ध, अट्ठहि धम्मेहि समन्नागतो मातुगामो कायस्स भेदा परम्मरणा  
मनापकायिकानं देवानं सहव्यतं उपपज्जति।   
    
इमेहि खो नकुलमाते, अट्ठहि धम्मेहि समन्नागतो मातुगामो कायस्स भेदा  
परम्मरणा मनापकायिकानं देवानं सहव्यतं उपपज्जतीति।   
    
१। यो नं भरति सब्बदा निच्चं आतापी उस्सुको,   
तं सब्बकामदं पोसं भत्तारं नातिमञ्ञति।   
    
२। न चापि सोत्थी भत्तारं इस्सावादेन रोसये,   
भत्तु च गरुनो सब्बे पतिपूजेति पण्डिता।   
    
३। उट्ठायिका अनलसा सङ्गहीतपरिज्जना,   
भत्तु मनापं चरति सम्भतं अनुरक्खति।   
    
४। या एवं वत्तती नारी भत्तु छन्दवसानुगा,   
मनापा नाम ते देवा यत्थ सा उपपज्जतीति।   
    
८। १। ५। ९  
पठमलोकविजय सुत्तं  
    
एकं समयं भगवा सावत्थियं विहरति पुब्बारामे मिगारमातुपासादे। अथ खो  
विसाखा मिगारमाता येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नं खो विसाखं मिगारमातरं भगवा एतदवोच:  
    
चतूहि खो विसाखे, धम्मेहि समन्नागतो मातुगामो इधलोकविजयाय पटिपन्नो होति,  
अयंसा लोको आरद्धो होति। कतमेहि चतूहि: इध विसाखे, मातुगामो सुसंविहितकम्मन्तो  
होति सङ्घहितपरिजना, भत्तु मनापं चरति, सम्भतं अनुरक्खति।   
    
१। पयतपाणी सी, स्य [प्त्स्]  
    
[ब्ज्त् पगे २१२] [\x २१२।]       
    
१। कतमञ्च विसाखे, मातुगामो सुसंविहितकम्मन्नो होति: इध विसाखे, मातुगामो ये  
ते भत्तु अब्भन्तरा कम्मन्ता उण्णाति वा कप्पासाति वा, तत्थ दक्खा होति अनलसा,  
तत्रूपायाय विमंसाय समन्नागता अलं कातुं अलं संविधातुं। एवं खो विसाखे,  
मातुगामो सुसंविहितकम्मन्तो [प्त्स् पगे २७ओ] [\क़् २७।] होति।   
    
२। कथञ्च विसाखे मातुगामो सङ्गहीतपरिजनो होति, इध विसाखे मातुगामो यो सो भत्तु  
अब्भन्तरो अन्तोजनो दासाति वा पेस्साति वा कम्मकराति वा, तेसं कतञ्च कततो जानाति।  
अकतञ्च अकततो जानाति, गिलानकानञ्च बलाबलं जानाति, खादनीयभोजनीयञ्चस्स  
पच्चंसेन संविभजति। एवं खो विसाखे, मातुगामो सङ्गहितपरिजनो होति।   
    
३। कतञ्च विसाखे, मातुगामो भत्तु मनापं चरति, इध विसाखे, मातुगामो यं भत्तु  
अमनापसङ्खातं, तं जीवितहेतुपि न अज्झाचरति। एवं खो विसाखे, मातुगामो भत्तु  
मनापं चरति।   
    
४। कथञ्च विसाखे मातुगामो सम्भतं अनुरक्खति, इध विसाखे, मातुगामो यं भत्ता  
आहरति, धनं वा धञ्ञं वा रजतं वा जातरूपं वा, तं आरक्खेन गुत्तिया सम्पादेति।  
तत्थ च होति अधुत्ती अथेनी असोण्डी अविनासिका, एवं खो विसाखे, मातुगामो समभतं  
अनुरक्खति। इमेहि खो विसाखे, चतूहि धम्मेहि समन्नागतो मातुगामो इध  
लोकविजयाय पटिपन्नो होति, अयंसा लोको१ आरद्धो होति।   
    
चतूहि खो विसाखे, धम्मेहि समन्नागतो मातुगामो परलोकविजयाय पटिपन्नो होति,  
परस्सालोको आरद्धो होति। कतमेहि चतूहि: इध विसाखे, मातुगामो सद्धा सम्पन्नो होति  
सीलसम्पन्नो होति, चागसम्पन्नो होति, पञ्ञासम्पन्नो होति।   
    
५। कथञ्च विसाखे मातुगामो सद्धासम्पन्नो होति, इध विसाखे, मातुगामो सद्धो होति,  
सद्दहति तथागतस्स बोधिं इतिपि सो भगवा अरहं सम्मासम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथी सत्था देवमनुस्सानं  
बुद्धो भगवाति। एवं खो विसाखे, मातुगामो सद्धासम्पन्नो होति।   
    
१। अयं सलोको स्या अयं लोको मछसं। [प्त्स्]  
    
[ब्ज्त् पगे २१४] [\x २१४।]       
    
६। कथञ्च विसाखे, मातुगामो सीलसम्पन्नो होति: इध [प्त्स् पगे २७१] [\क़् २७१।]       
विसाखे मातुगामो पाणातिपाता पटिविरतो होति, अदिन्नादाना पटिविरतो होति कामेसु  
मिच्छाचारा पटिविरतो होति मुसावादा पटिविरतो होति सुरामेरय मज्जपमादट्ठाना  
पटिविरतो होति। एवं खो विसाखे, मातुगामो सील सम्पन्नो होति।   
    
७। कथञ्च विसाखे, मातुगामो चागसम्पन्नो होति: इध विसाखे मातुगामो  
विगतमलमच्छेरेन चेतसा अगारं अज्झावसति मुत्ताचागो पयतपाणी१ वोस्सग्गरतो  
याचयोगो दानसंविभागरतो। एवं खो विसाखे, मातुगामो चागसम्पन्नो होति।   
    
८। कथञ्च विसाखे, मातुगामो पञ्ञासम्पन्नो होति: इध विसाखे, मातुगामो पञ्ञवा होति  
उदयत्थगामिनिया पञ्ञाय समन्नागतो, अरियाय निब्बेधिकाय  
सम्मादुक्खक्खयगामिनिया। एवं खो विसाखे, मातुगामो पञ्ञासम्पन्नो होति। इमेहि  
खो विसाखे, चतूहि धम्मेहि समन्नागतो मातुगामो परलोकविजयाय पटिपन्नो होति,  
परस्सा लोको२ आरद्धो होतीति।   
    
१। सुसंविहितकम्मन्ता सङ्गहीतपरिज्जना  
भत्तु मनापं चरति सम्भतं अनुरक्खति।   
    
२। सद्धा सीलेन सम्पन्ना वदञ्ञू वीतमच्छरा,   
निच्चं मग्गं विसोधेति सोत्थानं सम्परायिकं  
    
३। इच्चेते अट्ठ धम्मा च यस्सा विज्जन्ति नारिया,   
तम्पि सीलवतिं आहु धम्मट्ठं सच्चवादिनिं।   
    
४। सोऌअसाकारसम्पन्ना अट्ठङ्गसुसमागता,   
सा तादिसी सीलवती उपासिका उपपज्जति देवलोकं मनापं  
    
८। १। ५। १०  
दुतियलोकविजय सुत्तं  
    
(सावत्थिनिदानं)  
    
चतूहि भिक्खवे, धम्मेहि समन्नागतो मातुगामो इधलोकविजयाय पटिपन्नो होति,  
अयंसा लोको आरद्धो होति। कतमेहि चतूहि:  
    
इध [प्त्स् पगे २७२] [\क़् २७२।] भिक्खवे मातुगामो सुसंविहितकम्मन्तो होति  
सङ्गहितपरिजना, भत्तु मनापं चरति, सम्भतं अनुरक्खति।   
    
[ब्ज्त् पगे २१६] [\x २१६।]       
    
१। कतञ्च भिक्खवे, मातुगामो सुसंविहितकम्मन्नो होति: इध भिक्खवे मातुगामो ये  
ते भत्तु अब्भन्तरा कम्मन्ता उण्णाति वा कप्पासाति वा, तत्थ दक्खा होति अनलसा,  
तत्रूपायाय विमंसाय समन्नागता अलं कातुं अलं संविधातुं। एवं खो भिक्खवे,  
मातुगामो सुसंविहितकम्मन्तो होति।   
    
२। कथञ्च भिक्खवे मातुगामो सङ्गहीतपरिजनो होति, इध विसाखे मातुगामो यो सो  
भत्तु अब्भन्तरो अन्तोजनो दासाति वा पेस्साति वा कम्मकराति वा, तेसं कतञ्च कततो जानाति।  
अकतञ्च अकततो जानाति, गिलानकानञ्च बलाबलं जानाति, खादनीयभोजनीयञ्चस्स  
पच्चंसेन संविभजति। एवं खो भिक्खवे, मातुगामो सङ्गहितपरिजनो होति।   
    
३। कतञ्च भिक्खवे, मातुगामो भत्तु मनापं चरति, इध विसाखे, मातुगामो यं  
भत्तु अमनापसङ्खातं, तं जीवितहेतुपि न अज्झाचरति। एवं खो भिक्खवे, मातुगामो  
भत्तु मनापं चरति।   
    
४। कथञ्च भिक्खवे मातुगामो सम्भतं अनुरक्खति, इध विसाखे, मातुगामो यं  
भत्ता आहरति, धनं वा धञ्ञं वा रजतं वा जातरूपं वा, तं आरक्खेन गुत्तिया  
सम्पादेति। तत्थ च होति अधुत्ती अथेनी असोण्डी अविनासिका, एवं खो भिक्खवे, मातुगामो  
सम्भतं अनुरक्खति। इमेहि खो भिक्खवे, चतूहि धम्मेहि समन्नागतो मातुगामो  
इध लोकविजयाय पटिपन्नो होति, अयंसा लोको आरद्धो होति।   
    
चतूहि भिक्खवे, धम्मेहि समन्नागतो मातुगामो परलोकविजयाय पटिपन्नो होति,  
परस्सालोको आरद्धो होति। कतमेहि चतूहि: इध भिक्खवे, मातुगामो सद्धा सम्पन्नो  
होति सीलसम्पन्नो होति, चागसम्पन्नो होति, पञ्ञासम्पन्नो होति।   
    
५। कथञ्च भिक्खवे मातुगामो सद्धासम्पन्नो होति, इध भिक्खवे, मातुगामो  
सद्धो होति, सद्दहति तथागतस्स बोधिं इतिपि सो भगवा अरहं सम्मासम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथी सत्था देवमनुस्सानं  
बुद्धो भगवाति। एवं [प्त्स् पगे २७३] [\क़् २७३।] खो भिक्खवे मातुगामो  
सद्धासम्पन्नो होति।   
    
६। कथञ्च भिक्खवे, मातुगामो सीलसम्पन्नो होति: इध भिक्खवे मातुगामो  
पाणातिपाता पटिविरतो होति, अदिन्नादाना पटिविरतो होति कामेसु मिच्छाचारा पटिविरतो होति  
मुसावादा पटिविरतो होति सुरामेरय मज्जपमादट्ठाना पटिविरतो होति। एवं खो  
भिक्खवे, मातुगामो सीलसम्पन्नो होति।  
    
[ब्ज्त् पगे २१८] [\x २१८।]       
    
७। कथञ्च भिक्खवे, मातुगामो चागसम्पन्नो होति: इध भिक्खवे मातुगामो  
विगतमलमच्छेरेन चेतसा अगारं अज्झावसति मुत्ताचागो पयतपाणी१। वोस्सग्गरतो  
याचयोगो दानसंविभागरतो। एवं खो भिक्खवे, मातुगामो चागसम्पन्नो होति।   
    
८। कथञ्च भिक्खवे, मातुगामो पञ्ञासम्पन्नो होति: इध भिक्खवे, मातुगामो  
पञ्ञवा होति उदयत्थगामिनिया पञ्ञाय समन्नागतो, अरियाय निब्बेधिकाय  
सम्मादुक्खक्खयगामिनिया। एवं खो भिक्खवे, मातुगामो पञ्ञासम्पन्नो होति।  
इमेहि खो भिक्खवे, चतूहि धम्मेहि समन्नागतो मातुगामो परलोकविजयाय  
पटिपन्नो होति, परस्स लोको आरद्धो होतीति।   
    
१। सुसंविहितकम्मन्ता सङ्गहीतपरिज्जना  
भत्तु मनापं चरति सम्भतं अनुरक्खति।   
    
२। सद्धा सीलेन सम्पन्ना वदञ्ञू वीतमच्छरा,   
निच्चं मग्गं विसोधेति सोत्थानं सम्परायिकं  
    
३। इच्चेते अट्ठ धम्मा च यस्सा विज्जन्ति नारिया,   
तम्पि सीलवतिं आहु धम्मट्ठं सच्चावादिनिं।   
    
४। सोऌअसाकारसम्पन्ना अट्ठङ्गसुसमागता,   
सा तादिसी सीलवती उपासिका उपपज्जति देवलोकं मनापं  
    
उपोसथवग्गो पञ्चमो  
    
तत्रुद्दानं:  
    
सङ्खित्ते वित्थते विसाखे वासेट्ठो बोज्झाय पञ्चमं  
अनुरुद्ध पुन विसाखे नकुला इध लोकिका१। द्वेति।   
    
पठमो पण्णासको।  
    
१। लोकिया सीमु। * पण्णासकं पठमं सीमु।   
[ब्ज्त् पगे २२०] [\x २२०।]       
    
दुतियो पण्णासको  
६। गोतमीवग्गो  
८। २। ६। १  
गोतमी सुत्तं  
    
[प्त्स् पगे २७४] [\क़् २७४।] एकं समयं भगवा सक्केसु विहरति कपिलवत्थुस्मिं  
निग्रोधारामे। अथ खो महापजापती गोतमी येन भगवा तेनुपसङ्कमि,  
उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठिता खो  
महापजापती गोतमी भगवन्तं एतदवोच:   
साधु भन्ते, लभेय्य मातुगामो तथागतप्पवेदिते धम्मविनये अगारस्मा अनगारियं  
पब्बज्जन्ति।   
    
अलं गोतमी, मा ते रुच्चि मातुगामस्स तथागतप्पवेदिते धम्मविनये अगारस्मा  
अनगारियं पब्बज्जाति।   
    
दुतियम्पि खो महापजापती गोतमी भगवन्तं एतदवोच: साधु भन्ते, लभेय्य  
मातुगामो तथागतप्पवेदिते धम्मविनये अगारस्मा अनगारियं पब्बज्जन्ति।   
    
अलं गोतमि, मा ते रुच्चि, मातुगामस्स तथागतप्पवेदिते धम्मविनये अगारस्मा  
अनगारियं पब्बज्जाति।   
    
ततियम्पि खो महापजापती गोतमी भगवन्तं एतदवोच: साधु भन्ते, लभेय्य  
मातुगामो तथागतप्पवेदिते धम्मविनये अगारस्मा अनगारियं पब्बज्जन्ति।   
    
अलं गोतमि, मा ते रुच्चि, मातुगामस्स तथागतप्पवेदिते धम्मविनये अगारस्मा  
अनगारियं पब्बज्जाति।   
    
अथ खो महापजापती गोतमी न भगवा अनुजानाति मातुगामस्स तथागतप्पवेदिते  
धम्मविनये अगारस्मा अनगारियं पब्बज्जन्ति दुक्खी दुम्मना अस्सुमुखी रुदमाना  
भगवन्तं अभिवादेत्वा पदक्खिणं कत्वा पक्कामि।   
    
[ब्ज्त् पगे २२२] [\x २२२।]       
    
अथ खो भगवा कपिलवत्थुस्मिं यथाभिरन्तं विहरित्वा येन वेसालि तेन चारिकं  
पक्कामि। अनुपुब्बेन चारिकं चरमानो येन वेसालि तदवसरि। तत्र सुदं भगवा  
वेसालियं विहरति महावने कूटागारसालायं।   
    
अथ खो महापजापती गोतमी केसे छेदापेत्वा कासायानि वत्थानि अच्छादेत्वा सम्बहुलाभि  
साकियानीहि सद्धिं येन वेसालि [प्त्स् पगे २७५] [\क़् २७५।] तेन पक्कामि। अनुपुब्बेन  
येन वेसालि महावने कूटागारसालं तेनुपसङ्कमि।   
    
अथ खो महापजापती गोतमी सुनेहि पादेहि रजोकिण्णेन गत्तेन दुक्खी दुम्मना  
अस्सुमुखी रुदमाना बहिद्वारकोट्ठके अट्ठासि, अद्दसा खो आयस्मा आनन्दो  
महापजापतिं गोतमिं सुनेहि पादेहि रजोकिण्णेन गत्तेन दुक्खिं दुम्मनं  
अस्सुमुखिं रुदमानं बहिद्वारकोट्ठके ठितं, दिस्वान महापजापतिं गोतमिं  
एतदवोच:  
    
किन्नु त्वं गोतमि, सुनेहि पादेहि रजोकिण्णेन गत्तेन दुक्खी दुम्मना अस्सुमुखी  
रुदमाना बहिद्वारकोट्ठके ठिताति?  
    
तथा हि पन भन्ते आनन्द, न भगवा अनुजानाति मातुगामस्स तथागतप्पवेदिते  
धम्मविनये अगारस्मा अनगारियं पब्बज्जन्ति।   
तेन हि गोतमी, इधेव ताव१ होहि, यावाहं भगवन्तं याचामि मातुगामस्स  
तथागतप्पवेदिते धम्मविनये अगारस्मा अनगारियं पब्बज्जन्ति।   
    
अथ खो आयस्मा आनन्दो येन भगवा तेनुपसङ्कमि उपसङ्कमित्वा भगवन्तं  
अभिवादेत्वा एकमन्तं निसीदि, एकमन्तं निसिन्नो खो आयस्मा आनन्दो भगवन्तं  
एतदवोच:  
    
"एसा भन्ते, महापजापती गोतमी सुनेहि पादेहि रजोकिण्णेन गत्तेन दुक्खी दुम्मना  
अस्सुमुखी रुदमाना बहिद्वारकोट्ठके ठिता, न भगवा अनुजानाति मातुगामस्स  
तथागतप्पवेदिते धम्मविनये अगारस्मा अनगारियं पब्बज्जन्ति। "  
    
१। मुहुत्तं इधेव ताव वू पाऌइ।   
    
[ब्ज्त् पगे २२४] [\x २२४।]       
    
साधु भन्ते, लभेय्य मातुगामो तथागतप्पवेदिते धम्मविनये अगारस्मा अनगारियं  
पब्बज्जन्ति। "  
    
अलं आनन्द, मा ते रुच्चि मातुगामस्स तथागतप्पवेदिते धम्मविनये अगारस्मा  
अनगारियं पब्बज्जाति।   
    
दुतियम्पि खो आयस्मा आनन्दो भगवन्तं एतदवोच: "साधु भन्ते, लभेय्य मातुगामो  
तथागतप्पवेदिते धम्मविनये अगारस्मा अनगारियं पब्बज्जन्ति। "  
    
ततियम्पि खो आयस्मा आनन्दो भगवन्तं एतदवोच: "साधु भन्ते, लभेय्य मातुगामो  
तथागतप्पवेदिते धम्मविनये अगारस्मा अनगारियं पब्बज्जन्ति। "  
    
अलं आनन्द, माते रुच्चि मातुगामस्स तथागतप्पवेदिते धम्म विनये अगारस्मा  
अनगारियं पब्बज्जन्ति।   
    
अथ [प्त्स् पगे २७६] [\क़् २७६।] खो आयस्मतो आनन्दस्स एतदहोसि: न भगवा अनुजानाति  
मातुगामस्स तथागतप्पवेदिते धम्मविनये अगारस्मा अनगारियं पब्बज्जं।  
यन्नूनाहं अञ्ञेनपि परियायेन भगवन्तं याचेय्यं मातुगामस्स तथागतप्पवेदिते  
धम्मविनये अगारस्मा अनगारियं पब्बज्जन्ति।   
    
अथ खो आयस्मा आनन्दो भगवन्तं एतदवोच: भब्बो नु खो भन्ते, मातुगामो  
तथागतप्पवेदिते धम्मविनये अगारस्मा अनगारियं पब्बजित्वा सोतपत्तिफलं वा  
सकदागामिफलं वा अनागामिफलं वा अरहत्तफलं वा सच्छिकातुन्ति?   
भब्बो आनन्द मातुगामो तथागतप्पवेदिते धम्मविनये अगारस्मा अनगारियं  
पब्बजित्वा सोतापत्तिफलम्पि सकदागामिफलम्पि अनागामिफलम्पि अरहत्तफलम्पि  
सच्छिकातुन्ति।   
    
सचे भन्ते, भब्बो मातुगामो तथागतप्पवेदिते धम्मविनये अगारस्मा अनगारियं  
पब्बजित्वा सोतापत्तिफलम्पि सकदागामिफलम्पि अनागामिफलम्पि अरहत्तफलम्पि  
सच्छिकातुं, बहुकारा१ भन्ते, महापजापती गोतमी भगवतो मातुच्छा आपादिका पोसिका,  
भगवन्तं जनेत्तिया कालकताय२ थञ्ञं पायेसि।  
    
साधु भन्ते, लभेय्य मातुगामो तथागतप्पवेदिते धम्मविनये अगारस्मा अनगारियं  
पब्बज्जन्ति।   
    
सचे आनन्द, महापजापती गोतमी अट्ठगरुधम्मे पतिगण्हाति, सावस्सा होतु  
उपसम्पदा।   
    
१। बहुपकारा चु पाऌइ मछसं स्या।   
२। कालङ्कताय मछसं।   
    
[ब्ज्त् पगे २२६] [\x २२६।]       
१। "वस्ससतूपसम्पन्नाय भिक्खुनिया तदहुपसम्पन्नस्स भिक्खुनो  
अभिवादनपच्चुट्ठानअञ्जलिकम्म सामीचिकम्मं कत्तब्बं। अयम्पि धम्मो सक्कत्वा  
गरुकत्वा१ मानेत्वा पूजेत्वा यावजीवं अनतिक्कमनीयो।   
    
२। न भिक्खुनिया अभिक्खुके आवासे वस्सं उपगन्तब्बं, अयम्पि धम्मो सक्कत्वा  
गरुकत्वा मानेत्वा पूजेत्वा यावजीवं अनतिक्कमनीयो।   
    
३। अन्वद्धमासं भिक्खुनिया भिक्खुसङ्घतो द्वेधम्मो पच्चासिंसितब्बा:  
उपोसथपुच्छकञ्च ओवदूपसङ्कमनञ्च। अयम्पि धम्मो सक्कत्वा गरुकत्वा  
मानेत्वा पूजेत्वा यावजीवं अनतिक्कमनीयो।   
    
४। वस्सं वुत्थाय भिक्खुनिया उभतो सङ्घे तीहि ठानेहि पवारेतब्बा: दिट्ठेन सुतेन  
परिसङ्काय। अयम्पि धम्मो सक्कत्वा गरुकत्वा मानेत्वा पूजेत्वा यावजीवं  
अनतिक्कमनीयो।   
    
५। गरुधम्मं अज्झापन्नाय भिक्खुनिया उभतो सङ्घे पक्खमानत्तं चरितब्बं।  
अयम्पि धम्मो सक्कत्वा गरुकत्वा मानेत्वा पूजेत्वा यावजीवं अनतिक्कमनीयो।  
    
६। द्वे वस्सानि छसु धम्मेसु सिक्खितसिक्खाय सिक्खमानाय उभतो सङ्घे उपसम्पदा  
परियेसितब्बा। अयम्पि धम्मो सक्कत्वा गरुकत्वा मानेत्वा पूजेत्वा यावजीवं  
अनतिक्कमनीयो।   
    
७। न केनचि परियायेन भिक्खुनिया भिक्खू अक्कोसितब्बो परिभासितब्बो। अयम्पि धम्मो  
सक्कत्वा गरुकत्वा मानेत्वा पूजेत्वा यावजीवं अनतिक्कमनीयो।   
    
८। अज्जतग्गे आनन्द, ओवटो भिक्खुनीनं भिक्खूसु वचनपथो, अनोवटो भिक्खूनं  
भिक्खुनीसु वचनपथो। अयम्पि धम्मो सक्कत्वा गरुकत्वा मानेत्वा पूजेत्वा यावजीवं  
अनतिक्कमनीयो। "  
    
सचे आनन्द, महापजापती गोतमी इमे अट्ठगरुधम्मे पतिगण्हाति, सावस्सा होतु  
उपसम्पदाति।   
    
[ब्ज्त् पगे २२८] [\x २२८।]       
    
अथ खो आयस्मा आनन्दो भगवतो सन्तिके इमे अट्ठगरुधम्मे उग्गहेत्वा येन  
महापजापती गोतमी तेनुपसङ्कमि उपसङ्कमित्वा महापजापतिं गोतमिं एतदवोच:   
सचे खो त्वं गोतमि, अट्ठगरुधम्मे पतिगण्हेय्यासि, साव ते भविस्सति उपसम्पदा।   
    
"वस्ससतूपसम्पन्नाय भिक्खुनिया तदहुपसम्पन्नस्स भिक्खुनो  
अभिवादनपच्चुट्ठानअञ्जलिकम्म सामीचिकम्मं कत्तब्बं। अयम्पि धम्मो सक्कत्वा  
गरुकत्वा मानेत्वा पूजेत्वा यावजीवं अनतिक्कमनीयो।  
    
न भिक्खुनिया अभिक्खुके आवासे वस्सं उपगन्तब्बं, अयम्पि धम्मो सक्कत्वा  
गरुकत्वा मानेत्वा पूजेत्वा यावजीवं अनतिक्कमनीयो।  
    
अन्वद्धमासं भिक्खुनिया भिक्खुसङ्घतो द्वेधम्मो पच्चासिंसितब्बा:  
उपोसथपुच्छकञ्च ओवदूपसङ्कमनञ्च। [प्त्स् पगे २७७] [\क़् २७७।] अयम्पि धम्मो  
सक्कत्वा गरुकत्वा मानेत्वा पूजेत्वा यावजीवं अनतिक्कमनीयो।  
    
वस्सं वुत्थाय भिक्खुनिया उभतो सङ्घे तीहि ठानेहि पवारेतब्बा: दिट्ठेन सुतेन  
परिसङ्काय। अयम्पि धम्मो सक्कत्वा गरुकत्वा मानेत्वा पूजेत्वा यावजीवं  
अनतिक्कमनीयो।  
    
गरुधम्मं अज्झापन्नाय भिक्खुनिया उभतो सङ्घे पक्खमानत्तं चरितब्बं।  
अयम्पि धम्मो सक्कत्वा गरुकत्वा मानेत्वा पूजेत्वा यावजीवं अनतिक्कमनीयो।  
द्वे वस्सानि छसु धम्मेसु सिक्खितसिक्खाय सिक्खमानाय उभतो सङ्घे उपसम्पदा  
परियेसितब्बा। अयम्पि धम्मो सक्कत्वा गरुकत्वा मानेत्वा पूजेत्वा यावजीवं  
अनतिक्कमनीयो।  
    
न केनचि परियायेन भिक्खुनिया भिक्खू अक्कोसितब्बो परिभासितब्बो। अयम्पि धम्मो  
सक्कत्वा गरुकत्वा मानेत्वा पूजेत्वा यावजीवं अनतिक्कमनीयो।  
    
अज्जतग्गे आनन्द, ओवटो [प्त्स् पगे २७८] [\क़् २७८।] भिक्खुनीनं भिक्खूसु  
वचनपथो, अनोवटो भिक्खूनं भिक्खुनीसु वचनपथो। अयम्पि धम्मो सक्कत्वा  
गरुकत्वा मानेत्वा पूजेत्वा यावजीवं अनतिक्कमनीयो। "  
    
सचे खो त्वं गोतमी, इमे अट्ठगरुधम्मे पतिगण्हय्यासि, साव ते भविस्सति  
उपसम्पदाति।   
    
सेय्यथापि भन्ते आनन्द, इत्थि वा पुरिसो वा दहरो युवामण्डनकजातिको सीसं नहातो  
उप्पलमालं वा वस्सिकमालं वा अतिमुत्तकमालं वा लहित्वा उभोहि हत्थेहि पटिग्गहेत्वा  
उत्तमङ्गे सिरस्मिं पतिट्ठापेय्य१ एवमेव खो अहं भन्ते, इमे अट्ठगरुधम्मे  
पतिगण्हिस्सामि यावजीवं अनतिक्कमनीयेति।   
    
अथ खो आयस्मा आनन्दो येन भगवा तेनुपसङ्कमि, उपसङ्कमित्वा भगवन्तं  
अभिवादेत्वा एकमन्तं निसीदि, एकमन्तं निसिन्नो खो आयस्मा आनन्दो भगवन्तं  
एतदवोच:  
    
पटिग्गहीता भन्ते, महापजापतिया गोतमिया अट्ठ गरुधम्मा यावजीवं  
अनतिक्कमनीयाति। २   
    
सचे आनन्द, नालभिस्स३ मातुगामो तथागतप्पवेदिते धम्मविनये अगारस्मा  
अनगारियं पब्बज्जं, चिरट्ठितिकं आनन्द, ब्रह्मचरियं अभविस्स, वस्ससहस्समेव  
सद्धम्मो पतिट्ठहेय्य, यतो च खो आनन्द, मातुगामो तथागतप्पवेदिते  
धम्मविनये अगारस्मा अनगारियं पब्बजितो, नदानि आनन्द, ब्रह्मचरियं चिरट्ठितिकं  
भविस्सति, पञ्चेवदानि आनन्द, वस्ससतानि सद्धम्मो ठस्सति।   
    
१। पतिट्ठपेय्य वू पा।   
२। अट्ठगरु धम्मा। उपसम्पन्ना भगवतो मातुच्छाति चू पा।   
३। नालभिस्सा चू पा।   
    
[ब्ज्त् पगे २३०] [\x २३०।]       
    
सेय्यथापि आनन्द, यानि कानिचि कुलानि बहुकित्थिकानि१ अप्पुरिसकानि, तानि सुप्पधंसियानि  
होन्ति चोरेहि कुम्भत्थेनकेहि। एवमेव खो आनन्द, यस्मिं धम्मविनये लभति  
मातुगामो अगारस्मा अनगारियं पब्बज्जं, न तं ब्रह्मचरियं विरट्ठितिकं होति।   
    
सेय्यथापि आनन्द, सम्पन्ने सालिक्खेत्ते सेतट्ठिका नामरोगजाति निपतति, एवं तं  
सालिक्खेत्तं [प्त्स् पगे २७९] [\क़् २७९।] न चिरट्ठितिकं होति। एवमेव खो आनन्द,  
यस्मिं धम्मविनये लभति मातुगामो अगारस्मा अनगारियं पब्बज्जं न तं  
ब्रह्मचरियं चिरट्ठितिकं होति।   
    
सेय्यथापि आनन्द, सम्पन्ने उच्छुक्खेत्ते मञ्जेट्ठिका नाम रोगजाति निपतति, एवं तं  
उच्छुक्खेत्तं न चिरट्ठितिकं होति, एवमेव खो आनन्द, यस्मिं धम्मविनये लभति  
मातुगामो अगारस्मा अनगारियं पब्बज्जं न तं ब्रह्मचरियं चिरट्ठितिकं होति।   
    
सेय्यथापि आनन्द, पुरिसो महतो तऌआकस्स पटिगच्चेव आऌइं बन्धेय्य यावदेव  
उदकस्स अनतिक्कमनाय, एवमेव खो आनन्द मया पटिगच्चेव भिक्खुनीनं अट्ठ  
गरुधम्मा पञ्ञत्ता यावजीवं अनतिक्कमनीयाति। 

८। २। ६। २  
भिक्खुनोवादक सुत्तं  
    
एकं समयं भगवा वेसालियं विहरति महावने कूटागारसालायं अथ खो आयस्मा  
आनन्दो येन भगवा तेनुपसङ्कमि, उपसङ्कमित्वा भगवन्तं अभिवादेत्वा एकमन्तं  
निसीदि। एकमन्तं निसिन्नो खो आयस्मा आनन्दो भगवन्तं एतदवोच:  
    
कति हि नू खो भन्ते, धम्मेहि समन्नागतो भिक्खु भिक्खुनो वादको  
सम्मन्तितब्बोति।   
    
[ब्ज्त् पगे २३२] [\x २३२।]       
    
अट्ठहि खो आनन्द, धम्मेहि समन्नागतो भिक्खु भिक्खुनो वादको सम्मन्नितब्बो।  
कतमेहि अट्ठहि:  
    
इधानन्द, भिक्खु सीलवा होति, पातिमोक्खसंवरसंवुतो विहरति। आचारगोचरसम्पन्नो  
अणुमत्तेसु वज्जेसु भयदस्सावी समादाय सिक्खति सिक्खापदेसु, बहुस्सुतो होति  
सुतधरो सुतसन्निचयो, ये ते धम्मा आदिकल्याणा मज्झेकल्याणा परियोसानकल्याणा  
सात्था सव्यञ्जना कोवलपरिपुण्णं परिसुद्धं ब्रह्मचरियं अभिवदन्ति, तथारूपास्स  
धम्मा बहुस्सुता होन्ति धता वचसा परिचिता मनसानुपेक्खिता दिट्ठिया सुप्पटिविद्धा।  
उभयानि खो पनस्स पातिमोक्खानि   
वित्थारेन स्वागतानि होन्ति सुविभत्तानि सुप्पवत्तिनी सुविनिच्छितानि सुत्तसो अनुब्यञ्जनसो।  
कल्याणवाचो होति कल्याणवाक्करणो पोरिया वाचाय समन्नागतो विस्सट्ठाय अनेलगलाय  
अत्थस्स विञ्ञापनीया, पटिबलो होति [प्त्स् पगे २८०] [\क़् २८०।] भिक्खुनीसङ्घस्स  
धम्मिया कथाय सन्दस्सेतुं समादपेतुं समुत्तेजेतुं सम्पहंसेतुं, येभुय्येन  
भिक्खुनीनं पियो होति मनापो, न खो पनेतं भगवन्तं उद्दिस्स पब्बजिताय  
कासायवत्थवसनाय गरुधम्मं अज्झापन्नपुब्बो होति, वीसतिवस्सो वा होति अतिरेकवीसति  
वस्सो वा।   
    
इमेहि खो आनन्द, अट्ठहि धम्मेहि समन्नागतो भिक्खु भिक्खुनोवादको  
सम्मन्तितब्बोति।   
    
८। २। ६। ३  
    
सङ्खित्त गोतमियोवाद सुत्तं  
    
एकं समयं भगवा वेसालियं विहरति महावने कूटागारसालायं, अथ खो  
महापजापती गोतमी येन भगवा तेनुपसङ्कमि उपसङ्कमित्वा भगवन्तं  
अभिवादेत्वा एकमन्तं अट्ठासि। एकमन्तं ठिता खो महापजापती गोतमी भगवन्तं  
एतदवोच:   
साधु भन्ते, भगवा सङ्खित्तेन धम्मं देसेतु, यमहं भगवतो धम्मं सुत्वा  
वूपकट्ठा अप्पमत्ता आतापिनी पहितत्ता विहरेय्यन्ति।   
    
[ब्ज्त् पगे २३४] [\x २३४।]       
    
ये खो त्वं गोतमी, धम्मे जानेय्यासि इमे धम्मा सरागाय संवत्तन्ति नो विसंयोगाय,  
आचयाय संवत्तन्ति नो अपचयाय, महिच्छताय संवत्तन्ति नो अप्पिच्छताय, असन्तुट्ठिया  
संवत्तन्ति नो सन्तुट्ठिया। सङ्गणिकाय संवत्तन्ति नो पविवेकाय। कोसज्जाय संवत्तन्ति नो  
विरियारम्भाय। दुभरताय संवत्तन्ति नो सुभरताय, एकंसेन गोतमि, धारेय्यासि नेसो  
धम्मो नेसो विनयो नेतं सत्थुसासनन्ति।   
    
ये च खो त्वं गोतमी, धम्मे जानेय्यासि इमे धम्मा विरागाय संवत्तन्ति नो सरागाय,  
विसंयोगाय संवत्तन्ति नो संयोगाय, अपचयाय संवत्तन्ति नो आचयाय, अप्पिच्छताय  
संवत्तन्ति नो महिच्छताय, सन्तुट्ठिया संवत्तन्ति नो असन्तुट्ठिया, पविवेकाय  
संवत्तन्ति नो सङ्गणिकाय, [प्त्स् पगे २८१] [\क़् २८१।] विरियारम्भाय संवत्तन्ति नो  
कोसज्जाय, सुभरताय संवत्तन्ति नो दुभरतायाति। एकंसेन गोतमी, धारेय्यासि एसो  
धम्मो एसो विनयो एतं सत्थुसासनन्ति।   
    
८। २। ६। ४  
व्यग्घपज्ज सुत्तं  
    
४। एकं समयं भगवा कोलियेसु विहरति कक्करपत्तं नाम कोलियानं निगमो। तत्र१  
खो दीघजाणु कोलियपुत्तो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो दीघजाणु कोलियपुत्तो भगवन्तं  
एतदवोच:  
    
मयं भन्ते, गिही कामभोगी२ पुत्तसम्बाधसयनं अज्झावसाम, कासिकचन्दनं  
पच्चनुभोम, मालागन्धविलेपनं धारयाम, जातरूपरजतं सादियाम। तेसं नो  
भन्ते, भगवा तथा धम्मं देसेतु, ये अम्भाकं अस्सु धम्मा दिट्ठधम्महिताय  
दिट्ठधम्मसुखाय सम्पराय हिताय सम्परायसुखायाति।   
    
१। अथ खो म छ सं।   
२। गिही कामभोगिनो म छ सं।   
    
[ब्ज्त् पगे २३६] [\x २३६।]       
    
चत्तारो मे व्यग्घपज्ज, धम्मा कुलपुत्तस्स दिट्ठधम्महिताय संवत्तन्ति  
दिट्ठधम्मसुखाय। कतमे चत्तारो: उट्ठानसम्पदा आरक्खसम्पदा कल्याणमित्तता  
समजीविकता। १   
    
१। कतमा च व्यग्घपज्ज, उट्ठानसम्पदा: इध व्यग्घपज्ज कुलपुत्तो येन  
कम्मट्ठानेन जीविकं कप्पेति, यदि कसिया यदि वणिज्जाय यदि गोरक्खेन यदि  
इस्सत्थेन२ यदि राजपोरिसेन यदि सिप्पञ्ञतरेन। तत्थ दक्खो होति अनलसो तत्रपायाय  
विमंसाय समन्नागतो अलं कातुं अलं संविधातुं, अयं वुच्चति व्यग्घपज्ज,  
उट्ठानसम्पदा।   
    
२। कतमा च व्यग्घपज्ज, आरक्खसम्पदा: इध व्यग्घपज्ज, कुलपुत्तस्स भोगा होन्ति  
उट्ठानविरियाधिगता [प्त्स् पगे २८२] [\क़् २८२।] बाहाबलपरिचिता सेदावक्खित्ता  
धम्मिका धम्मलद्धा, ते आरक्खेन गुत्तिया सम्पादेति ऽकिन्ति मे इमे भोगे नेव राजानो  
हरेय्युं न चोरा हरेय्युं न अग्गि डहेय्य न उदकं वहेय्य न अप्पिया दायादा  
हरेय्युन्ति। अयं वुच्चति व्यग्घपज्ज, आरक्खसम्पदा।   
    
३। कतमा च व्यग्घपज्ज, कल्याणमित्तता: इध व्यग्घपज्ज, कुलपुत्तो यस्मिं गामे वा  
निगमे वा पटिवसति। तत्थ ये ते होन्ति गहपति वा गहपतिपुत्तो वा दहरा वा  
वुद्धसीलिनो वुद्धा वा वुद्धसीला सद्धासम्पन्ना सीलसम्पन्ना चागसम्पन्ना  
पञ्ञासम्पन्नाऽ तेहि सद्धिं सन्तिट्ठति सल्लपति साकच्छं समापज्जति। यथा रूपानं  
सद्धासम्पन्नानं सद्धासम्पदं अनुसिक्खति, यथारूपानं सीलसम्पन्नानं  
सीलसम्पदं अनुसिक्खति यथारूपानं चागसम्पन्नानं चागसम्पदं अनुसिक्खति,  
यथारूपानं पञ्ञासम्पन्नानं पञ्ञासम्पदं अनुसिक्खति। अयं वुच्चति व्यग्घपज्ज,  
कल्याणमित्तता।  
    
४। कतमा च व्यग्घपज्ज समजीविकता: इध व्यग्घपज्ज, कुलपुत्तो आयञ्च भोगानं  
विदित्वा वयञ्च भोगानं विदित्वा समं जीविकं कप्पेति नाच्चोगाऌहं नातिहीनं, एवं मे  
आयो वयं परियादाय ठस्सति, न च मे वयो आयं परियादाय ठस्सतीति।   
    
१। समजीविता म छ सं  
२। इस्सत्तेन। म छ सं।   
[ब्ज्त् पगे २३८] [\x २३८।]       
    
सेय्यथापि व्यग्घपज्ज, तुलाधारो वा तुलाधारन्तेवासी वा तुलं पग्गहेत्वा जानाति एत्तकेन  
वा ओनतं एत्तकेन वा उन्नतन्ति। एवमेव खो व्यग्घपज्ज, कुलपुत्तो आयञ्च भोगानं  
विदित्वा वयञ्च भोगानं विदित्वा समं जीविकं कप्पेति, न च अच्चोगाऌहं न अतिहीनं।  
एवं मे आयो वयं परियादाय ठस्सति, [प्त्स् पगे २८३] [\क़् २८३।] न च मे वयो आयं  
परियादाय ठस्सतीति। सचायं व्यग्घपज्ज, कुलपुत्तो अप्पायो समानो उऌआरं जीविकं  
कप्पेति, तस्स भवन्ति चत्तारो उदुम्बरखादीकं वायं१ कुलपुत्तो भोगे बादतीऽति।   
    
सचे पनायं व्यग्घपज्ज, कुलपुत्तो महायो समानो कसिरं जीविकं कप्पेति, तस्स  
भवन्ति वत्तारो ऽअजद्धुमारिकं वायं२ कुलपुत्तो मरिस्सतीति।   
    
यतो च ख्वायं व्यग्घपज्ज, कुलपुत्तो आयञ्च भोगानं विदित्वा वयञ्च भोगानं  
विदित्वा समं जीविकं कप्पेति न अच्चोगाऌहं नातिहीनं, एवं मे आयो वयं परियादाय  
ठस्सति, न च मे वयो आयं परियादाय ठस्सती ति। अयं वुच्चति व्यग्घपज्ज,  
समजीविकता।   
    
एवं समुप्पन्नानं व्यग्घपज्ज भोगानं चत्तारि अपायमुखानि होन्ति: इत्थिधुत्तो होति  
सुराधुत्तो अक्खधुत्तो पापमित्तो पापसहायो पापसम्पवङ्को। सेय्यथापि व्यग्घपज्ज,  
महतो तऌआकस्स चत्तारि चेव आयमुखानि। चत्तारि च अपायमुखानि, तस्स पुरिसो यानि चेव  
आयमुखानि तानि पिदभेय्य, यानि च अपायमुखानि तानि विवरेय्य, देवो च न  
सम्माधारं अनुप्पवेच्छेय्य, एवं हि तस्स व्यग्घपज्ज महतो तऌआकस्स हानियेव  
पाटिकङ्खा। नो वुद्धी। एवमेव खो व्यग्घपज्ज, एवं समुप्पन्नानं भोगानं चत्तारि  
अपायमुखानि होन्ति: इत्थिधुत्तो होति सुराधुत्तो अक्खधुत्तो पापमित्तो पापसहायो  
पापसम्पवङ्को।   
    
१। उदुम्बरखादिचायं मछसं  
२। अजेऌअमरणं चायं मछसं  
    
[ब्ज्त् पगे २४०] [\x २४०।]       
    
एवं समुप्पन्नानं व्यग्घपज्ज, भोगानं चत्तारि आयमुखानि होन्ति। न इत्थिधुत्तो होति  
न सुराधुत्तो न अक्खधुत्तो [प्त्स् पगे २८४] [\क़् २८४।] कल्याणमित्तो कल्याणसहायो  
कल्याणसम्पवङ्को। सेय्यथापि व्यग्घपज्ज, महतो तऌआकस्स चत्तारि चेव आयमुखानि  
चत्तारि चेव अपायमुखानि, तस्स पुरिसो यानि चेव आयमुखानि तानि विवरेय्य, यानि च  
अपायमुखानि तानि पिदहेय्य, देवो च सम्मा धारं अनुप्पवेच्छेय्य, एवं हि तस्स  
व्यग्घपज्ज, महतो तऌआकस्स वुद्धियेव पाटिकङ्खा नो परिहानि, एवमेव खो  
व्यग्घपज्ज, एवं समुप्पन्नानं% भोगानं चत्तारि आयमुखानि होन्ति न इत्थिधुत्तो  
होति, न सुराधुत्तो न अक्खधुत्तो कल्याणमित्तो कल्याणसहायो कल्याणसम्पवङ्को।   
    
इमे खो व्यग्घपज्ज, चत्तारो धम्मा कुलपुत्तस्स दिट्ठधम्महिताय संवत्तन्ति,  
दिट्ठधम्मसुखायाति।   
    
चत्तारो मे व्यग्घपज्ज, धम्मा कुलपुत्तस्स सम्परायहिताय संवत्तन्ति  
सम्परायसुखाय, कतमे चत्तारो: सद्धासम्पदा सीलसम्पदा चागसम्पदा  
पञ्ञासम्पदा।   
    
५। कतमा च व्यग्घपज्ज, सद्धासम्पदा: इध व्यग्घपज्ज, कुलपुत्तो सद्धो होति  
सद्दहति तथागतस्स बोधिं: इतिऽपि सो भगवा अरहं सम्मासम्बुद्धो  
विज्जाचरणसम्पन्नो सुगतो लोकविदू अनुत्तरो पुरिसदम्मसारथि सत्था देवमनुस्सानं  
बुद्धो भगवाति। अयं वुच्चति व्यग्घपज्ज सद्धासम्पदा।   
    
६। कतमा च व्यग्घपज्ज, सीलसम्पदा: इध व्यग्घपज्ज कुलपुत्तो पाणातिपाता पटिविरतो  
होति अदिन्नादाना पटिविरतो होति कामेसुमिच्छाचारा पटिविरतो होति। मुसावादा पटिविरतो होति  
सुरामेरय मज्जपमादट्ठाना पटिविरतो होति, अयं वुच्चति व्यग्घपज्ज सीलसम्पदा।   
    
७। कतमा च व्यग्घपज्ज चागसम्पदा: इध व्यग्घपज्ज, कुलपुत्तो  
विगतमलमच्छेरेन चेतसा अगारं अज्झावसति मुत्तचागो पयतपाणि वोस्सग्गरतो  
याचयोगो दानसंविभागरतो, अयं वुच्चति व्यग्घपज्ज चागसम्पदा।   
    
[ब्ज्त् पगे २४२] [\x २४२।]       
    
८। कतमा च व्यग्घपज्ज पञ्ञासम्पदा: इध [प्त्स् पगे २८५] [\क़् २८५।] व्यग्घपज्ज,  
कुलपुत्तो पञ्ञवा होति उदयत्थगामिनिया पञ्ञाय समन्नागतो, अरियाय निब्बेधिकाय  
सम्मादुक्खक्खयगामिनिया, अयं वुच्चति व्यग्घपज्ज पञ्ञासम्पदा।   
    
इमे खो व्यग्घपज्ज, चत्तारो धम्मा कुलपुत्तस्स सम्परायहिताय संवत्तन्ति  
सम्परायसुखायाति।   
    
१। उट्ठाता कम्मधेय्येसु अप्पमत्तो विधानवा,   
समं कप्पेति जीविकं१ सम्भतं अनुरक्खति।   
    
२। सद्धो सीलेन सम्पन्नो वदञ्ञू वीतमच्छरो,   
निच्चं मग्गं विसोधेति सोत्थानं सम्परायिकं  
    
३। इच्चेते अट्ठ धम्मा च सद्धस्स घरमेसिनो,   
अक्खाता सच्चनामेन उभयत्थ सुखावहा।   
    
४। दिट्ठधम्महितत्थाय सम्परायसुखाय च  
एवमेतं गहट्ठानं चागो पुञ्ञं पवड्ढतीति।   
    
८। २। ६। ५  
उज्जय सुत्तं  
(सावत्थिनिदानं)  
    
अथ खो उज्जयो ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि, सम्मोदनीयं कथं साराणियं वीतिसारेत्वा एकमन्तं निसीदि।  
एकमन्तं निसिन्नो खो उज्जयो ब्राह्मणो भगवन्तं एतदवोच:  
    
मयं भो गोतम, पवासं गन्तुकामा, तेसं नो भवं गोतमो अम्हाकं तथा धम्मं  
देसेतु येनम्हाकं अस्सु धम्मा दिट्ठधम्महिताय दिट्ठधम्मसुखाय  
सम्परायहिताय सम्परायसुखायाति।   
    
चत्तारोमे ब्राह्मण, धम्मा कुलपुत्तस्स दिट्ठधम्महिताय संवत्तन्ति  
दिट्ठधम्मसुखाय। कतमे चत्तारो:  
    
उट्ठानसम्पदा [प्त्स् पगे २८५] [\क़् २८५।] आरक्खसम्पदा कल्याणमित्तता  
समजीविकता:  
    
१। जीवितं सीमु। मछसं  
    
[ब्ज्त् पगे २४४] [\x २४४।]       
    
१। कतमा च ब्राह्मण, उट्ठानसम्पदा: इध ब्राह्मण, कुलपुत्तो येन कम्मट्ठानेन  
जीविकं कप्पेति यदि कसिया यदि वणिज्जाय यदि गोरक्खेन यदि इस्सत्थेन यदि राजपोरिसेन  
यदि सिप्पञ्ञतरेन, तत्थ दक्खो होति अनलसो तत्रपायाय वीमंसाय समन्नागतो अलं  
कातुं अलं संविधातुन्ति। अयं वुच्चति ब्राह्मण, उट्ठानसम्पदा।  
    
२। कतमा च ब्राह्मण आरक्खसम्पदा: इध ब्राह्मण, कुलपुत्तस्स भोगा होन्ति  
उट्ठानविरियाधिगता बाहाबलपरिविता सेदावक्खित्ता धम्मिका धम्मलद्धा ते  
आरक्खेन गुत्तिया सम्पादेति, किन्ति मे भोगे नेव राजानो हरेय्युं न चोरा हरेय्युं न  
अग्गि डहेय्य न उदकं वहेय्य न अप्पिया दायादा हरेय्युन्ति। अयं वुच्चति ब्राह्मण  
आरक्खसम्पदा।  
    
३। कतमा च ब्राह्मण, कल्याणमित्तता: इध ब्राह्मण, कुलपुत्तो यस्मिं गामे वा निगमे  
वा पटिवसति। तत्थ ये ते होन्ति गहपति वा गहपतिपुत्तो वा दहरा वा वुद्धसीलिनो  
वुद्धा वा वुद्धसीला सद्धासम्पन्ना सीलसम्पन्ना चागसम्पन्ना पञ्ञासम्पन्नाऽ तेहि  
सद्धिं सन्तिट्ठति सल्लपति साकच्छं समापज्जति। यथा रूपानं सद्धासम्पन्नानं  
सद्धासम्पदं अनुसिक्खति, यथारूपानं सीलसम्पन्नानं सीलसम्पदं अनुसिक्खति  
यथारूपानं चागसम्पन्नानं चागसम्पदं अनुसिक्खति, यथारूपानं  
पञ्ञासम्पन्नानं पञ्ञासम्पदं अनुसिक्खति। अयं वुच्चति ब्राह्मण, कल्याणमित्तता।   
    
४। कतमा च ब्राह्मण समजीविकता: इध ब्राह्मण, कुलपुत्तो आयञ्च भोगानं विदित्वा  
वयञ्च भोगानं विदित्वा समं जीविकं कप्पेती नाच्चोगाऌहं [प्त्स् पगे २८७] [\क़् २८७।]     
  नातिहीनं, एवं मे आयो वयं परियादाय ठस्सति, न च मे वयो आयं परियादाय  
ठस्सतीति।   
    
[ब्ज्त् पगे २४६] [\x २४६।]       
    
सेय्यथापि ब्राह्मण, तुलाधारो वा तुलाधारन्तेवासी वा तुलं पग्गहेत्वा जानाति एत्तकेन वा  
ओनतं एत्तकेन वा उन्नतन्ति। एवमेव खो ब्राह्मण कुलपुत्तो आयञ्च भोगानं विदित्वा  
वयञ्च भोगानं विदित्वा समं जीविकं कप्पेति, न च अच्चोगाऌहं न अतिहीनं। एवं मे  
आयो वयं परियादाय ठस्सति, न च मे वयो आयं परियादाय ठस्सतीति।   
    
सचायं ब्राह्मण, कुलपुत्तो अप्पायो समानो उऌआरं जीविकं कप्पेति, तस्स भवन्ति चत्तारो  
ऽउदुम्बरखादिकं वायं कुलपुत्तो भोगे बादतीऽति।   
    
सचे पनायं ब्राह्मण, कुलपुत्तो महायो समानो कसिरं जीविकं कप्पेति, तस्स भवन्ति  
वत्तारो ऽअजद्धुमारिकं वायं कुलपुत्तो मरिस्सतीति।   
    
यतो च ख्वायं ब्राह्मण कुलपुत्तो आयञ्च भोगानं विदित्वा वयञ्च भोगानं विदित्वा  
समं जीविकं कप्पेति न अच्चोगाऌहं नातिहीनं, एवं मे आयो वयं परियादाय ठस्सति,  
न च मे वयो आयं परियादाय ठस्सती ति। अयं वुच्चति ब्राह्मण समजीविकता।   
    
एवं समुप्पन्नानं ब्राह्मण भोगानं चत्तारि अपायमुखानि होन्ति: इत्थिधुत्तो होति  
सुराधुत्तो अक्खधुत्तो पापमित्तो पापसहायो पापसम्पवङ्को।   
सेय्यथापि ब्राह्मण, महतो तऌआकस्स चत्तारि चेव आयमुखानि। चत्तारि च अपायमुखानि,  
तस्स पुरिसो यानि चेव आयमुखानि तानि पिदभेय्य, यानि च अपायमुखानि तानि विवरेय्य,  
देवो च न सम्माधारं अनुप्पवेच्छेय्य, एवं तस्स ब्राह्मण [प्त्स् पगे २८८] [\क़् २८८।]   
    महतो तऌआकस्स परिहानियेव पाटिकङ्खा। नो वुद्धी।   
    
एवमेव खो ब्राह्मण, एवं समुप्पन्नानं भोगानं चत्तारि अपायमुखानि होन्ति:  
इत्थिधुत्तो सुराधुत्तो अक्खधुत्तो पापमित्तो पापसहायो पापसम्पवङ्को। एवं  
समुप्पन्नानं ब्राह्मण, भोगानं चत्तारि आयमुखानि होन्ति। न इत्थिधुत्तो होति न  
सुराधुत्तो न अक्खधुत्तो कल्याणमित्तो कल्याणसहायो कल्याणसम्पवङ्को।   
    
[ब्ज्त् पगे २४८] [\x २४८।]       
    
सेय्यथापि ब्राह्मण, महतो तऌआकस्स चत्तारि चेव आयमुखानि चत्तारि च अपायमुखानि,  
तस्स पुरिसो यानि चेव आयमुखानि तानि विवरेय्य, यानि च अपायमुखानि तानि पिदहेय्य,  
देवो च सम्माधारं अनुप्पवेच्छेय्य, एवं हि तस्स ब्राह्मण, महतो तऌआकस्स  
वुद्धियेव पाटिकङ्खा नो परिहानि, एवमेव खो ब्राह्मण, एवं समुप्पन्नानं  
भोगानं चत्तारि आयमुखानि होन्ति: न इत्थिधुत्तो होति, न सुराधुत्तो न अक्खधुत्तो  
कल्याणमित्तो कल्याणसहायो कल्याणसम्पवङ्को।   
    
इमे खो ब्राह्मण, चत्तारो धम्मा कुलपुत्तस्स दिट्ठधम्महिताय संवत्तन्ति,  
दिट्ठधम्मसुखाय।   
    
चत्तारो मे ब्राह्मण, धम्मा कुलपुत्तस्स सम्परायहिताय संवत्तन्ति  
सम्परायसुखाय, कतमे चत्तारो: सद्धासम्पदा सीलसम्पदा चागसम्पदा  
पञ्ञासम्पदा।   
    
५। कतमा च ब्राह्मण, सद्धासम्पदा: इध ब्राह्मण, कुलपुत्तो सद्धो होति सद्दहति  
तथागतस्स बोधिं: इतिऽपि सो भगवा अरहं सम्मासम्बुद्धो विज्जाचरणसम्पन्नो  
सुगतो लोकविदू अनुत्तरो पुरिसदम्मसारथि सत्था देवमनुस्सानं बुद्धो भगवाति।  
अयं वुच्चति व्यग्घपज्ज सद्धासम्पदा।   
    
६। कतमा च ब्राह्मण, सीलसम्पदा: इध ब्राह्मण कुलपुत्तो पाणातिपाता पटिविरतो होति  
अदिन्नादाना पटिविरतो होति कामेसुमिच्छाचारा पटिविरतो होति। मुसावादा पटिविरतो होति  
सुरामेरय मज्जपमादट्ठाना पटिविरतो होति, अयं वुच्चति ब्राह्मण सीलसम्पदा।   
    
७। कतमा च ब्राह्मण चागसम्पदा: इध [प्त्स् पगे २८९] [\क़् २८९।] व्यग्घपज्ज,  
कुलपुत्तो विगतमलमच्छेरेन चेतसा अगारं अज्झावसति मुत्तचागो पयतपाणि  
वोस्सग्गरतो याचयोगो दानसंविभागरतो, अयं वुच्चति ब्राह्मण, चागसम्पदा।   
    
८। कतमा च ब्राह्मण पञ्ञासम्पदा: इध व्यग्घपज्ज, कुलपुत्तो पञ्ञवा होति  
उदयत्थगामिनिया पञ्ञाय समन्नागतो, अरियाय निब्बेधिकाय  
सम्मादुक्खक्खयगामिनिया, अयं वुच्चति ब्राह्मण पञ्ञासम्पदा।   
    
[ब्ज्त् पगे २५०] [\x २५०।]       
    
इमे खो ब्राह्मण, चत्तारो धम्मा कुलपुत्तस्स सम्परायहिताय संवत्तन्ति  
सम्परायसुखायाति।   
    
१। उट्ठाता कम्मधेय्येसु अप्पमत्तो विधानवा,   
समं कप्पेति जीविकं सम्भतं अनुरक्खति।   
    
२। सद्धो सीलेन सम्पन्नो वदञ्ञू वीतमच्छरो,   
निच्चं मग्गं विसोधेति सोत्थानं सम्परायिकं  
    
३। इच्चेते अट्ठ धम्मा च सद्धस्स घरमेसिनो,   
अक्खाता सच्चनामेन उभयत्थ सुखावहा।   
    
४। दिट्ठधम्महितत्थाय सम्परायसुखाय च  
एवमेतं गहट्ठानं चागो पुञ्ञं पवड्ढतीति।   
८। २। ६। ६  
कामाधिवचन सुत्तं  
    
(सावत्थिनिदानं)  
    
भयन्ति भिक्खवे, कामानमेतं अधिवचनं, दुक्खन्ति भिक्खवे, कामानमेतं  
अधिवचनं, रोगोति भिक्खवे, कामानमेतं अधिवचनं, गण्डोति भिक्खवे,  
कामानमेतं अधिवचनं, सल्लन्ति भिक्खवे, कामानमेतं अधिवचनं, सङ्गोति  
भिक्खवे, कामानमेतं अधिवचनं पङ्कोति भिक्खवे, कामानमेतं अधिवचनं।  
गब्भोति भिक्खवे, कामानमेतं अधिवचनं।   
    
कस्मा च भिक्खवे, भयन्ति कामानमेतं अधिवचनं: यस्मा च कामरागरत्तायं  
भिक्खवे, छन्दरागविनिबद्धो दिट्ठधम्मिकापि भया न परिमुच्चति, सम्परायिकापि  
[प्त्स् पगे २९०] [\क़् २९०।] भया न परिमुच्चति, तस्मा भयन्ति कामानमेतं  
अधिवचनं।   
    
कस्मा च भिक्खवे, रोगोति कामानमेतं अधिवचनं: यस्मा च कामरागरत्तायं  
भिक्खवे, छन्दरागविनिबद्धो दिट्ठधम्मिकापि रोगा न परिमुच्चति, सम्परायिकापि  
रोगा न परिमुच्चति, तस्मा रोगोति कामानमेतं अधिवचनं।   
    
कस्मा च भिक्खवे, गण्डोति कामानमेतं अधिवचनं: यस्मा च कामरागरत्तायं  
भिक्खवे, छन्दरागविनिबद्धो दिट्ठधम्मिकापि गण्डा न परिमुच्चति, सम्परायिकापि  
गण्डा न परिमुच्चति, तस्मा गण्डोति कामानमेतं अधिवचनं।   
    
तस्मा च भिक्खवे, सल्लन्ति कामानमेतं अधिवचनं: यस्मा च कामरागरत्तायं  
भिक्खवे, छन्दरागविनिबद्धो दिट्ठधम्मिकापि सल्ला न परिमुच्चति, सम्परायिकापि  
सल्ला न परिमुच्चति, तस्मा सल्लन्ति कामानमेतं अधिवचनं।   
    
कस्मा च भिक्खवे, सङ्गोति कामानमेतं अधिवचनं: यस्मा च कामरागरत्तायं  
भिक्खवे, छन्दरागविनिबद्धो दिट्ठधम्मिकापि सङ्गा न परिमुच्चति, सम्परायिकापि  
सङ्गा न परिमुच्चति, तस्मा सङ्गोति कामानमेतं अधिवचनं।   
    
कस्मा च भिक्खवे, पङ्कोति कामानमेतं अधिवचनं: यस्मा च कामरागरत्तायं  
भिक्खवे, छन्दरागविनिबद्धो दिट्ठधम्मिकापि पङ्का न परिमुच्चति, सम्परायिकापि  
पङ्का न परिमुच्चति, तस्मा पङ्कोति कामानमेतं अधिवचनं।   
    
तस्मा च भिक्खवे, गब्भोति कामानमेतं अधिवचनं:   
    
[ब्ज्त् पगे २५२] [\x २५२।]       
यस्मा च कामरागरत्तायं भिक्खवे, छन्दरागविनिबद्धो दिट्ठधम्मिकापि गब्भा  
न परिमुच्चति, सम्परायिकापि गब्भा न परिमुच्चति। तस्मा गब्भोति कामानमेतं  
अधिवचनं। परिमुच्चति, तस्मा भयन्ति कामानमेतं अधिवचनं।   
    
१। भयं दुक्खञ्च रोगो च गण्डो सल्लञ्च सङ्गो च,   
पङ्को गब्भो च उभयं एते कामा पवुच्चन्ति,   
यत्थ सत्तो पुथुज्जनो।   
    
२। ओतिण्णो सातरूपेन पुनगब्भाय गच्छति,   
यतो च भिक्खु आतापी सम्पजञ्ञं न रिञ्चति१   
    
३। सो इमं पलिपं दुग्गं अतिक्कम्म तथाविधो,   
पजञ्जाति जरूपेतं फन्दमानं अवेक्खतीति।   
    
१। रिच्चति सीमु।   
८। २। ६। ७  
पठम आहुनेय्यभिक्खु सुत्तं  
(सावत्थिनिदानं)  
    
अट्ठहि भिक्खवे धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स, कतमेहि अट्ठहि:  
    
इध भिक्खवे, भिक्खु सीलवा होति, पातिमोक्खसंवरसंवुतो विहरति।  
आचारगोचरसम्पन्नो अणुमत्तेसु वज्जेसु भयदस्सावी समादाय सिक्खति सिक्खापदेसु,  
बहुस्सुतो होति सुतधरो सुतसन्निचयो, ये ते धम्मा आदिकल्याणा मज्झेकल्याणा  
परियोसानकल्याणा सात्था सव्यञ्जना केवलपरिपुण्णं परिसुद्धं ब्रह्मचरियं  
अभिवदन्ति, तथारूपास्स धम्मा बहुस्सुता होन्ति धता वचसा परिचिता मनसानुपेक्खिता  
दिट्ठिया सुप्पटिविद्धा। कल्याणमित्तो होति , कल्याणसहायो कल्याणसम्पवङ्को।  
सम्मादिट्ठिको होति, सम्मादस्सनेन समन्नागतो। चतुन्नं झानानं आभिचेतसिकानं  
दिट्ठधम्मसुखविहारानं निकामलाभी होति, अकिच्छलाभी अकसिरलाभी। अनेकविहितं  
पुब्बेनिवासं अनुस्सरति सेय्यथीदं: एकम्पि जातिं द्वेपि जातियो तिस्सोपि जातियो चतस्सोपि जातियो  
पञ्चपि जातियो दसपि जातियो वीसम्पि जातियो तिंसम्पि जातियो चत्तारीसम्पि जातियो पञ्ञासम्पि  
जातियो जातिसतम्पि जातिसहस्सम्पि जातिसतसहस्सम्पि अनेकेपि संवट्टकप्पे अनेकेपि  
विवट्टकप्पे अनेकेपि संवट्टविवट्टकप्पे। अमुत्रासिं एवन्नामो, एवङ्गोत्तो एवंवण्णो  
एवमाहारो एवं सुखदुक्खपटिसंवेदी एवमायुपरियन्तो। सो ततो चुतो अमुत्र  
उपपादिं। तत्रापासिं एवन्नामो एवङ्गोत्तो एवंवण्णो एवमाहारो  
एवंसुखदुक्खपटिसंवेदी एवमायुपरियन्तो। सो ततो चुतो इधूपपन्नोऽ ति। इति साकारं  
सौद्देसं अनेकविहितं पुब्बेनिवासं अनुस्सरति, दिब्बेन चक्खुना विसुद्धेन  
अतिक्कन्तमानुसकेन सत्ते पस्सति चवमाने उपज्जमाने हीने पणीते सुवण्णे दुब्बण्णे  
सुगते दुग्गते यथाकम्मूपगे सत्ते पजानाति। इमे वत भोन्तो सत्ता कायदुच्चरितेन  
समन्नागता वचीदुच्चरितेन समन्नागता मनोदुच्चरितेन समन्नागता, अरियानं  
उपवादका मिच्छादिट्ठिका मिच्छादिट्ठिकम्मसमादाना । ते कायस्स भेदा परम्मरणा  
अपायं दुग्गतिं विनिपातं निरयं उपपन्ना। इमे वा पन भोन्तो सत्ता कायसुचरितेन  
समन्नागता वचीसुचरितेन समन्नागता मनोसुचरितेन समन्नागता अरियानं  
अनुपवादका सम्मादिट्ठिका सम्मादिट्ठिकम्मसमादाना। ते कायस्स भेदा  
परम्मरणा सुगतिं सग्गं लोकं उपपन्ना ति। इति दिब्बेन चक्खुना विसुद्धेन  
अतिक्कन्तमानुसकेन सत्ते पस्सति चवमाने उप्पज्जमाने हीने पणीते सुवण्णे दुब्बण्णे  
सुगते दुग्गते यथाकम्मूपगे सत्ते पजानाति। आसवानं खया अनासवं चेतोविमुत्ति  
पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति।   
[प्त्स् पगे २९१] [\क़् २९१।]       
इमेहि खो भिक्खवे, अट्ठहि धम्मेहि समन्नागतो भिक्खु आहुनेय्यो होति, पाहुनेय्यो,  
दक्खिणेय्यो, अञ्जलिकरणीयो, अनुत्तरं पुञ्ञक्खेत्तं लोकस्साति।   
[ब्ज्त् पगे २५४] [\x २५४।]       
    
८। २। ६। ८  
दुतियाहुनेय्यभिक्खु सुत्तं  
    
(सावत्थिनिदानं)  
    
अट्ठहि भिक्खवे धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स, कतमेहि अट्ठहि:  
    
इध भिक्खवे, भिक्खु सीलवा होति, पातिमोक्खसंवरसंवुतो विहरति।  
आचारगोचरसम्पन्नो अणुमत्तेसु वज्जेसु भयदस्सावी समादाय सिक्खति सिक्खापदेसु,  
बहुस्सुतो होति सुतधरो सुतसन्निचयो, ये ते धम्मा आदिकल्याणा मज्झेकल्याणा  
परियोसानकल्याणा सात्थं सव्यञ्जनं केवलपरिपुण्णं परिसुद्धं ब्रह्मचरियं  
अभिवदन्ति, तथारूपास्स धम्मा बहुस्सुता होन्ति धता वचसा परिचिता मनसानुपेक्खिता  
दिट्ठिया सुप्पटिविद्धा। आरद्धविरियो विहरति थामवा दऌहपरक्कमो अनिक्खित्तधुरो  
कुसलेसु धम्मेसु। आरञ्ञिको होति पन्थ सेनासनो। अरतिरति सहो होति, उप्पन्नं अरतिं  
अभिभुय्य अभिभुय्य विहरति। भयभेरवसहो होति, उप्पन्नं भयभेरवं  
अभिभुय्य अभिभुय्य विहरति। चतुन्न झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी, आसवानं खया  
अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरति।  
[प्त्स् पगे २९२] [\क़् २९२।]        
इमेहि खो भिक्खवे, अट्ठहि धम्मेहि समन्नागतो भिक्खु आहुनेय्यो होति, पाहुनेय्यो,  
दक्खिणेय्यो, अञ्जलिकरणीयो, अनुत्तरं पुञ्ञक्खेत्तं लोकस्साति।   
    
८। २। ६। ९  
पठम अट्ठपुग्गल सुत्तं  
(सावत्थिनिदानं)  
अट्ठिमे भिक्खवे, पुग्गला आहुनेय्या पाहुनेय्या दक्खिणेय्या अञ्जलिकरणीया अनुत्तरं  
पुञ्ञक्खेत्तं लोकस्स। कतमेहि अट्ठ:  
    
सोतापन्नो सोतापत्तिफलसच्छिकिरियाय पटिपन्नो, सकदागामि सकदागामिफल  
सच्छिकिरियाय पटिपन्नो, अनागामी अनागामिफलसच्छिकिरियाय पटिपन्नो, अरहा  
अरहत्तफलसच्छिकिरियाय पटिपन्नो। इमे खो भिक्खवे, अट्ठपुग्गला आहुनेय्या,  
पाहुनेय्या, दक्खिणेय्या, अञ्जलिकरणीया, अनुत्तरं पुञ्ञक्खेत्तं लोकस्साति।  
    
१। चत्तारो च पटिपन्ना चत्तारो च फले ठिता  
एस सङ्घो उजुभूतो पञ्ञासीलसमाहितो।   
    
२। यजमानानं मनुस्सानं पुञ्ञपेक्खानपाणिनं१।   
करोतं ओपधिकं पुञ्ञं सङ्घे दिन्नं महप्फलन्ति। 

१। पुञ्ञपेखान पाणिनं कत्थचि।   
    
[ब्ज्त् पगे २५६] [\x २५६।]       
    
८। २। ६। १०  
दुतिय अट्ठपुग्गल सुत्तं  
(सावत्थिनिदानं)  
    
अट्ठिमे भिक्खवे, पुग्गला आहुनेय्या पाहुनेय्या दक्खिणेय्या अञ्जलिकरणीया अनुत्तरं  
पुञ्ञक्खेत्तं लोकस्स। कतमे अट्ठ:  
[प्त्स् पगे २९३] [\क़् २९३।]       
    
सोतापन्नो सोतापन्नफलसच्छिकिरियाय पटिपन्नो, सकदागामि सकदागामिफल  
सच्छिकिरियाय पटिपन्नो, अनागामी अनागामिफलसच्छिकिरियाय पटिपन्नो, अरहा  
अरहत्तफलसच्छिकिरियाय पटिपन्नो। इमे खो भिक्खवे, अट्ठपुग्गला आहुनेय्या,  
पाहुनेय्या, दक्खिणेय्या, अञ्जलिकरणीया, अनुत्तरं पुञ्ञक्खेत्तं लोकस्साति।  
    
१। चत्तारो च पटिपन्ना चत्तारो च फले ठिता  
एस सङ्घो उजुभूतो पञ्ञासीलसमाहितो।   
    
२। यजमानानं मनुस्सानं पुञ्ञपेक्खानपाणिनं  
करोतं ओपधिकं पुञ्ञं सङ्घे दिन्नं महप्फलन्ति।   
    
गोतमीवग्गो छट्ठो।   
    
तत्रुद्दानं:  
    
गोतमी ओवादं सङ्खित्तं दीघजाणु च उज्जयो,   
भयं द्वे आहुनेय्या च द्वे च अट्ठपुग्गला ति।   
    
[ब्ज्त् पगे २५८] [\x २५८।]       
    
७। चापालवग्गो  
८। २। ७। १  
    
लाभिच्छा सुत्तं  
    
(सावत्थिनिदानं)  
अट्ठिमे भिक्खवे पुग्गला सन्तो संविज्जमाना लोकस्मिं। कतमे अट्ठ:  
    
१। इध भिक्खवे, भिक्खुनो पविवित्तस्स विहरतो निरायत्तवुत्तिनो इच्छा उप्पज्जति लाभाय।  
सो उट्ठहति घटति वायमति लाभाय। तस्स उट्ठहतो घटतो वायमतो लाभाय लाभो  
नूप्पज्जति, सो तेन अलाभेन सोचति किलमति परिदेवति उरत्ताऌइं कन्दति सम्मोहं आपज्जति।  
अयं वुच्चति भिक्खवे, भिक्खु इच्छो विहरति लाभाय। [प्त्स् पगे २९४] [\क़् २९४।]       
उट्ठहति घटति वायमति लाभाय। न च लाभी, सोची च परिदेवी च चुतो च सद्धम्मा।   
    
२। इध पन भिक्खवे, भिक्खुनो पविवित्तस्स विहरतो निरायत्तवुत्तिनो इच्छा उप्पज्जति  
लाभाय। सो उट्ठहति घटति वायमति लाभाय, तस्स उट्ठहतो घटतो वायमतो लाभाय  
लाभो उप्पज्जति। सो तेन लाभेन मज्जति पमज्जति पमादमापज्जति। अयं वुच्चति भिक्खवे,  
भिक्खू इच्छो विहरति लाभाय, उट्ठहति घटति वायमति लाभाय लाभी च मदी च  
पमादी च चुतो च सद्धम्मा।   
    
३। इध पन भिक्खवे, भिक्खुनो पविवित्तस्स विहरतो निरायत्तवुत्तिनो इच्छा उप्पज्जति  
लाभाय। सो न उट्ठहति न घटति न वायमति लाभाय, तस्स अनुट्ठहतो अघटतो  
अवायमतो लाभाय, लाभो नूप्पज्जति। सो तेन अलाभेन सोचति किलमति परिदेवति उरत्ताऌइं  
कन्दति सम्मोहं आपज्जति। अयं वुच्चति भिक्खवे, भिक्खू इच्छो विहरति लाभाय, न  
उट्ठहति न घटति न वायमति लाभाय। न च लाभी सोची च परिदेवी च चुतो च  
सद्धम्मा।   
    
[ब्ज्त् पगे २६०] [\x २६०।]       
    
४। इध पन भिक्खवे, भिक्खुनो पविवित्तस्स विहरतो निरायत्तवुत्तिनो इच्छा उप्पज्जति  
लाभाय। सो न उट्ठहति न घटति न वायमति लाभाय, तस्स अनुट्ठहतो अघटतो  
अवायमतो लाभाय लाभो उप्पज्जति। सो तेन लाभेन मज्जति पमज्जति पमादमापज्जति। अयं  
वुच्चति भिक्खवे, भिक्खू इच्छो विहरति लाभाय, न उट्ठहति न घटति न वायमति  
लाभाय। लाभी च मदी च पमादी च वुतो च सद्धम्मा।   
    
५। इध पन भिक्खवे, भिक्खुनो पविवित्तस्स विहरतो निरायत्तवुत्तिनो इच्छा उप्पज्जति  
लाभाय। सो उट्ठहति घटति वायमति लाभाय, तस्स उट्ठहतो घटतो वायमतो [प्त्स्  
पगे २९५] [\क़् २९५।] लाभाय लाभो नूप्पज्जति। सो तेन अलाभेन न सोचति न किलमति, न  
परिदेवति, न उरत्ताऌइं कन्दति न सम्मोहं आपज्जति, अयं वुच्चति भिक्खवे भिक्खु  
इच्छो विहरति लाभाय, उट्ठहति घटति वायमति लाभाय न च लाभी न च सोची न च  
परिदेवी अच्चुतो च सद्धम्मा।   
    
६। इध पन भिक्खवे, भिक्खुनो पविवित्तस्स विहरतो निरायत्त वुत्तिनो इच्छा उप्पज्जति  
लाभाय। सो उट्ठहति घटति वायमति लाभाय, तस्स उट्ठहतो घटतो वायमतो लाभाय  
लाभो उप्पज्जति। सो तेन लाभेन न मज्जति न पमज्जति न पमादमापज्जति। अयं वुच्चति  
भिक्खवे, भिक्खू इच्छो विहरति लाभाय, उट्ठहति घटति वायमति लाभाय लाभी च न  
च मदी च न च पमादी अच्चुतो च सद्धम्मा।   
    
७। इध पन भिक्खवे, भिक्खुनो पविवित्तस्स विहरतो निरायत्तवुत्तिनो इच्छा उप्पज्जति  
लाभाय। सो न उट्ठहति न घटति न वायमति लाभाय, तस्स अनुट्ठहतो अघटतो न  
वायमतो लाभाय लाभो नूप्पज्जति। सो तेन अलाभेन न सोचति न किलमति न परिदेवति, न  
उरत्ताऌइं कन्दति, न सम्मोहं आपज्जति। अयं वुच्चति भिक्खवे, भिक्खू इच्छो विहरति  
लाभाय, न उट्ठहति न घटति न वायमति लाभाय। न च लाभी न च सोची, न च  
परिदेवी अच्चुतो च सद्धम्मा।   
    
[ब्ज्त् पगे २६२] [\x २६२।]       
    
८। इध पन भिक्खवे, भिक्खुनो पविवित्तस्स विहरतो निरायत्तवुत्तिनो इच्छा उप्पज्जति  
लाभाय। सो न उट्ठहति न घटति न वायमति लाभाय, तस्स अनुट्ठहतो अघटतो न  
वायमतो लाभाय लाभो उप्पज्जति। सो तेन लाभेन न मज्जति न पमज्जति न  
पमादमापज्जति। अयं वुच्चति भिक्खवे, भिक्खू इच्छो विहरति लाभाय, न उट्ठहति न  
घटति न वायमति लाभाय। लाभी च न च मदी च न च पमादी अच्चुतो च सद्धम्मा।   
इमे खो भिक्खवे, अट्ठ पुग्गला सन्तो संविज्जमाना लोकस्मिन्ति।   
[प्त्स् पगे २९६] [\क़् २९६।]       
    
८। २। ७। २  
अलं सुत्तं  
    
(सावत्थिनिदानं)  
    
१। छहि भिक्खवे, धम्मेहि समन्नागतो भिक्खु अलं अत्तनो, अलं परेसं। कतमेहि  
छहि:  
    
इध भिक्खवे भिक्खु खिप्पनिसन्ति च होति कुसलेसु धम्मेसु, सुतानं धम्मानं  
धारणजातिको होति, धतानञ्च धम्मानं अत्थूपपरिक्खिता होति, अत्थमञ्ञाय  
धम्ममञ्ञाय धम्मानुधम्मपटिपन्नो च होति, कल्याणवाचो च होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, सन्दस्सको च होति समादपको समुत्तेजको सम्पहंसको सब्रह्मचारीनं।  
इमेहि खो भिक्खवे, छहि धम्मेहि समन्नागतो भिक्खु अलं परेसं।  
    
[ब्ज्त् पगे २६४] [\x २६४।]       
    
२। पञ्चहि भिक्खवे, धम्मेहि समन्नागतो भिक्खु अलं परेसं। कतमेहि पञ्चहि:  
    
इध भिक्खवे, भिक्खु न हेव खो खिप्पनिसन्ती च होति कुसलेसु धम्मेसु। सुतानञ्च  
धम्मानं धारणजातिको होति, धतानञ्च धम्मानं अत्थूप्परिक्खिता होति,  
अत्थमञ्ञाय धम्ममञ्ञाय धम्मानुधम्मपटिपन्नो च होति, कल्याणवाचो होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, सन्दस्सको च होति समादपको समुत्तेजको सम्पहंसको सब्रह्मचारीनं।  
इमेहि खो भिक्खवे, पञ्चहि धम्मेहि समन्नागतो भिक्खु अलं अत्तनो, अलं परेसं।   
    
३। चतूहि भिक्खवे धम्मेहि समन्नागतो भिक्खु अलं अत्तनो नालं परेसं। कतमेहि  
चतूहि:  
    
इध भिक्खवे, भिक्खु खिप्पनिसन्ती च होति कुसलेसु धम्मेसु, सुतानञ्च धम्मानं  
धारणजातिको [प्त्स् पगे २९७] [\क़् २९७।] होति, धतानञ्च धम्मानं अत्थूप्परिक्खिता  
होति, अत्थमञ्ञाय धम्ममञ्ञाय धम्मानुधम्मपटिपन्नो च होति। नो च  
कल्याणवाचो होति कल्याणवाक्करणो पोरिया वाचाय समन्नागतो विस्सट्ठाय अनेलगलाय  
अत्थस्स विञ्ञापनिया, नो च सन्दस्सको होति समादपको समुत्तेजको सम्पहंसको  
सब्रह्मचारीनं। इमेहि खो भिक्खवे, चतूहि धम्मेहि समन्नागतो भिक्खू अलं अत्तनो,  
नालं परेसं।   
    
४। चतूहि भिक्खवे, धम्मेहि समन्नागतो भिक्खु अलं परेसं, नालं अत्तनो। कतमेहि  
चतूहि:  
    
इध भिक्खवे, भिक्खु खिप्पनिसन्ती च होति कुसलेसु धम्मेसु, सुतानञ्च धम्मानं  
धारणजातिको होति, नो व धतानं धम्मानं अत्थूप्परिक्खिता होति, न च अत्थमञ्ञाय  
धम्ममञ्ञाय धम्मानुधम्मपटिपन्नो होति, कल्याणवाचो च होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, सन्दस्सको च होति समादपको समुत्तेजको सम्पहंसको सब्रह्मचारीनं।  
इमेहि खो भिक्खवे, चतूहि धम्मेहि समन्नागतो भिक्खु अलं अत्तनो, अलं परेसं।   
    
[ब्ज्त् पगे २६६] [\x २६६।]       
    
५। तीहि भिक्खवे, धम्मेहि समन्नागतो भिक्खु अलं अत्तनो, नालं परेसं। कतमेहि  
तीहि:  
    
इध भिक्खवे, भिक्खु न हेव खो खिप्पनिसस्ति च होति कुसलेसु धम्मेसु। सुतानञ्च  
धम्मानं धारणजातिको होति, धतानञ्च धम्मानं अत्थूप्परिक्खिता होति,  
अत्थमञ्ञाय धम्ममञ्ञाय धम्मानुधम्मपटिपन्नो च होति, नो च कल्याणवाचो  
होति, कल्याणवाक्करणो पोरिया वाचाय समन्नागतो विस्सट्ठाय [प्त्स् पगे २९८] [\क़् २९८।]   
    अनेलगलाय अत्थस्स विञ्ञापनिया, नो च सन्दस्सको होति समादपको समुत्तेजको  
सम्पहंसको सब्रह्मचारीनं। इमेहि खो भिक्खवे, तीहि धम्मेहि समन्नागतो  
भिक्खू अलं अत्तनो, नालं परेसं।   
    
६। तीहि भिक्खवे, धम्मेहि समन्नागतो भिक्खु अलं परेसं। नालं अत्तनो१ कतमेहि  
तीहि:  
    
इध भिक्खवे, भिक्खु न हेव खो खिप्पनिसन्ती च होति कुसलेसु धम्मेसु। सुतानञ्च  
धम्मानं धारणजातिको होति। नो च धतानं धम्मानं अत्थूपपरिक्खिता होति। नो च  
अत्थमञ्ञाय धम्ममञ्ञाय धम्मानुधम्मपटिपन्नो होति। कल्याणवाचो च होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, सन्दस्सको च होति समादपको समुत्तेजको सम्पहंसको सब्रह्मचारीनं।  
इमेहि खो भिक्खवे, चतूहि धम्मेहि समन्नागतो भिक्खु अलं परेसं, नालं अत्तनो।  
१   
    
७। द्वीहि भिक्खवे, धम्मेहि समन्नागतो भिक्खु अलं अत्तनो, नालं परेसं, २   
इध भिक्खवे, भिक्खु न हेव खो खिप्पनिसस्ती च होति कुसलेसु धम्मेसु। नो च  
सुतानं धम्मानं धारणजातिको होति, धतानञ्च धम्मानं अत्थूपपरिक्खिता होति,  
अत्थमञ्ञाय धम्ममञ्ञाय धम्मानुधम्मपटिपन्नो च होति, नो च कल्याणवाचो  
होति, कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, नो च सन्दस्सको होति समादपको समुत्तेजको सम्पहंसको  
सब्रह्मचारीनं। इमेहि खो भिक्खवे, द्वीहि धम्मेहि समन्नागतो भिक्खू अलं अत्तनो,  
नालं परेसं। २   
    
१। नो अत्तनो सीमु।   
२। नो परेसं सीमु।   
    
[ब्ज्त् पगे २६८] [\x २६८।]       
    
८। द्वीहि भिक्खवे, धम्मेहि समन्नागतो भिक्खु अलं परेसं, नालं अत्तनो१। कतमेहि  
द्वीहि:  
    
इध भिक्खवे, भिक्खु नहेव खो खिप्पनिसन्ति होति कुसलेसु धम्मेसु। नो च सुतानं  
धम्मानं धारणजातिको होति। नो च धतानं धम्मानं अत्थूपपरिक्खिता [प्त्स् पगे  
२९९] [\क़् २९९।] होति, नो च अत्थमञ्ञाय धम्ममञ्ञाय  
धम्मानुधम्मपटिपन्नो होति। कल्याणवाचो च होति कल्याणवाक्करणो पोरिया वाचाय  
समन्नागतो विस्सट्ठाय अनेलगलाय अत्थस्स विञ्ञापनिया। सन्दस्सको च होति समादपको  
समुत्तेजको सम्पहंसको सब्रह्मचारीनं। इमेहि खो भिक्खवे, द्वीहि धम्मेहि  
समन्नागतो भिक्खु अलं परेसं, नालं अत्तनोति। १   
    
८। २। ७। ३  
सङ्खित्तदेसित सुत्तं  
    
(सावत्थिनिदानं)  
    
अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:   
साधु मे भन्ते, भगवा सङ्खित्तेन धम्मं देसेतु यमहं भगवतो धम्मं  
सुत्वा एको वूपकट्ठो अप्पमत्तो आतापि पहितत्तो विहरेय्यन्ति।   
    
एवमेव पनिधेकच्चे मोघपुरिसा ममञ्ञेव अज्झेसन्ति। धम्मे च भासिते  
ममञ्ञेव अनुबन्धितब्बं मञ्ञन्ति।   
    
देसेतु मे भन्ते, भगवा सङ्खित्तेन धम्मं, देसेतु सुगतो सङ्खित्तेन धम्मं,  
अप्पेवनामाहं भगवतो भासितस्स अत्थं आजानेय्यं, अप्पेवनामाहं भगवतो  
भासितस्स दायादो अस्सन्ती।   
    
१। नो अत्तनो सीमु।   
    
[ब्ज्त् पगे २७०] [\x २७०।]       
    
तस्मातीह ते भिक्खू, एवं सिक्खितब्बं: अज्झत्तमेव१ चित्तं ठितं भविस्सति  
सुसण्ठितं। न चुप्पन्ना२। पापका अकुसला धम्मा चित्तं परियादाय ठस्सन्तीति। एवं  
हि ते भिक्खु, सिक्खितब्बं।   
    
यतो खो ते भिक्खु, अज्झत्तं चित्तं ठितं होति सुसण्ठितं, न चुप्पन्ना पापका अकुसला  
धम्मा चित्तं परियादाय तिट्ठन्ति, ततो ते भिक्खु, एवं सिक्खितब्बं: [प्त्स् पगे ३००] [\क़्  
३००।] मेत्ता मे चेतोविमुत्ति भाविता भविस्सति बहुलीकता यानीकता वत्थुकता अनुट्ठिता  
परिचिता सुसमारद्धाति। एवं हि ते भिक्खु, सिक्खीतब्बं।   
    
यतो खो ते भिक्खु, अयं समाधि एवं भावितो होति बहुलीकतो ततो त्वं भिक्खू, इमं  
समाधिं सवितक्कम्पि सविचारं३ भावेय्यासि। अवितक्कम्पि विचारमत्तं४ भावेययासि।  
अवितक्कम्पि अविचारं५। भावेय्यासि। सप्पीतिकम्पि भावेय्यासि, निप्पीतिकम्पि भावेय्यासि,  
सातसहगतम्पि भावेय्यासि उपेक्खासहगतम्पि भावेय्यासि।  
    
यतो खो ते भिक्खु, अयं समाधि एवं भावितो होति सुभावितो, ततो ते भिक्खु, एवं  
सिक्खितब्बं: करुणा मे चेतोविमुत्ति भाविता भविस्सति बहुलीकता यानीकता वत्थुकता  
अनुट्ठिता परिचिता सुसमारद्धाति। एवं हि ते भिक्खु, सिक्खितब्बं।   
यतो खो ते भिक्खु, अयं समाधि एवं भावितो होति सुभावितो, ततो ते भिक्खु, एवं  
सिक्खितब्बं: मुदिता मे चेतोविमुत्ति भाविता भविस्सति बहुलीकता यानीकता वत्थुकता  
अनुट्ठिता परिविता सुसमारद्धाति। एवं हि ते भिक्खु, सिक्खितब्बं।   
यतो खो ते भिक्खु, अयं समाधि एवं भावितो होति सुभावितो, ततो ते भिक्खु, एवं  
सिक्खितब्बं: उपेक्खा मे चेतोविमुत्ति भाविता भविस्सति बहुलीकता यानीकता वत्थुकता  
अनुट्ठिता परिचिता सुसमारद्धाति। एवं हि ते भिक्खु, सिक्खितब्बं।   
यतो खो ते भिक्खु, अयं समाधि एवं भावितो होति सुभावितो ततो त्वं भिक्खू, इमं  
समाधिं सवितक्कम्पि सविचारं भावेय्यासि। अवितक्कम्पि विचारमत्तं भावेययासि।  
अवितक्कम्पि अविचारं भावेय्यासि। सप्पीतिकम्पि भावेय्यासि, निप्पीतिकम्पि भावेय्यासि,  
सातसहगतम्पि भावेय्यासि उपेक्खासहगतम्पि भावेय्यासि।   
१। अज्झत्तं मे मछसं  
२। न च उप्पन्ना मछसं  
३। सवितक्कसविचारम्पि मछसं  
४। अवितक्कविचारमत्तम्पि मछसं  
५। अवितक्कअविचारम्पि मछसं  
    
[ब्ज्त् पगे २७२] [\x २७२।]       
    
यतो खो ते भिक्खु, अयं समाधि एवं भावितो होति सुभावितो, ततो ते भिक्खु, एवं  
सिक्खितब्बं: काये कायानुपस्सि विहरिस्सामि आतापी सम्पजानो सतिमा विनेय्य लोके  
अभिज्झादोमनस्सन्ति। एवं हि ते भिक्खु, सिक्खितब्बं।   
    
यतो खो ते भिक्खु, अयं समाधि एवं भावितो होति बहुलीकतो ततो त्वं भिक्खू, इमं  
समाधिं सवितक्कम्पि सविचारं भावेय्यासि। अवितक्कम्पि विचारमत्तं [प्त्स् पगे ३०१] [\क़्  
३०१।] भावेय्यासि। अवितक्कम्पि अविचारं भावेय्यासि। सप्पीतिकम्पि भावेय्यासि,  
निप्पीतिकम्पि भावेय्यासि, सातसहगतम्पि भावेय्यासि उपेक्खासहगतम्पि भावेय्यासि।  
    
यतो खो ते भिक्खु, अयं समाधि एवं भावितो होति सुभावितो, ततो ते भिक्खु, एवं  
सिक्खितब्बं: वेदनासु वेदनानुपस्सि विहरिस्सामि आतापि सम्पजानो सतिमा विनेय्य लोके  
अभिज्झादोमनस्सन्ति। एवं हि ते भिक्खु सिक्खितब्बं।   
यतो खो ते भिक्खु, अयं समाधि एवं भावितो होति सुभावितो, ततो ते भिक्खु, एवं  
सिक्खितब्बं: चित्तेसु चित्तानुपस्सि विहरिस्सामि आतापि सम्पजानो सतिमा विनेय्य लोके  
अभिज्झादोमनस्सन्ति। एवं हि ते भिक्खु सिक्खितब्बं।   
यतो खो ते भिक्खु, अयं समाधि एवं भावितो होति सुभावितो, ततो ते भिक्खु, एवं  
सिक्खितब्बं: धम्मेसु धम्मानुपस्सि विहरिस्सामि आतापि सम्पजानो सतिमा विनेय्य लोके  
अभिज्झादोमनस्सन्ति। एवं हि ते भिक्खु, सिक्खितब्बं।   
    
यतो खो ते भिक्खु, अयं समाधि एवं भावितो होति बहुलीकतो ततो त्वं भिक्खू, इमं  
समाधिं सवितक्कम्पि सविचारं भावेय्यासि। अवितक्कम्पि विचारमत्तं भावेय्यासि।  
अवितक्कम्पि अविचारं भावेय्यासि। सप्पीतिकम्पि भावेय्यासि, निप्पीतिकम्पि भावेय्यासि,  
सातसहगतम्पि भावेय्यासि उपेक्खासहगतम्पि भावेय्यासि।   
यतो खो ते भिक्खु, अयं समाधि एवं भावितो भविस्सति सुभावितो, ततो त्वं भिक्खु,  
येन येनेव गच्छसि फासुञ्ञेव गच्छसि। यत्थ यत्थ ठस्ससि फासुञ्ञेव ठस्ससि।  
यत्थ यत्थ निसीदिस्ससि फासुञ्ञेव निसीदिस्ससि। यत्थ यत्थ सेय्यं कप्पेस्ससि  
फासुञ्ञेवऽ सेय्यं कप्पेस्ससीति।  
    
[ब्ज्त् पगे २७४] [\x २७४।]     

अथ खो सो भिक्खु एको वूपकट्ठो अप्पमत्तो आतापि पहितत्तो विहरन्तो न चिरस्सेव  
यस्सत्थाय कुलपुत्ता सम्मदेव अगारस्मा अनगारियं पब्बजन्ति, तदनुत्तरं  
ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा उपसम्पज्ज विहासि।  
खीणा जाति [प्त्स् पगे ३०२] [\क़् ३०२।] वुसितं ब्रह्मचरियं कतं करणीयं नापरं  
इत्थत्तायाति अब्भञ्ञासि। अञ्ञतरो च पन सो भिक्खु अरहतं अहोसीति।   
    
८। २। ७। ४  
अधिदेवञाणदस्सन सुत्तं  
    
एकं समयं भगवा गयायं विहरति गयासीसे। तत्र खो भगवा भिक्खू आमन्तेसि  
भिक्खवोति। भदन्तेति ते भिक्खू भगवतो पच्चस्सोसुं। भगवा एतदवोच:  
    
१। पुब्बाहं भिक्खवे, सम्बोधा अनभिसम्बुद्धो बोधिसत्तोव समानो ओभासञ्ञेव  
खो१ सञ्जानामि, नो च रूपानि पस्सामि।   
    
२। तस्स मय्हं भिक्खवे, एतदहोसि: सचे खो अहं ओभासञ्चेव सञ्जानेय्यं, रूपानि च  
पस्सेय्यं, एवं मे इदं ञाणदस्सनं परिसुद्धतरं अस्साति। सो खो अहं भिक्खवे,  
अपरेन समयेन अप्पमत्तो आतापि पहितत्तो विहरन्तो ओभासञ्चेव सञ्जानामि रूपानि च  
पस्सामि। नो च खो ताहि देवताहि सद्धिं सन्तिट्ठामि, सल्लपामि, साकच्छं समापज्जामि।   
    
३। तस्स मय्हं भिक्खवे, एतदहोसि: सचे खो अहं ओभासञ्चेव सञ्जानेय्यं रूपानि च  
पस्सेय्यं ताहि च देवताहि सद्धिं सन्तिट्ठेय्यं सल्लपेय्यं साकच्छं समापज्जेय्यं,  
एवं मे इदं ञाणदस्सनं परिसुद्धतरं अस्साति।   
सो खो अहं भिक्खवे, अपरेन समयेन अप्पमत्तो आतापि पहितत्तो विहरन्तो ओभासञ्चेव  
सञ्जानामि, रूपानि च पस्सामि, ताहि च देवताहि सद्धिं सन्तिट्ठामि, सल्लपामि, साकच्छं  
समापज्जामि। नो च खो ता देवता जानामि, इमा देवता अमुकम्हा वा अमुकम्हा वा  
देवनिकायाति।   
[प्त्स् पगे ३०३] [\क़् ३०३।]        
    
१। ओभासं हि खो सीमु।   
    
[ब्ज्त् पगे २७६] [\x २७६।]       
    
४। तस्स मय्हं भिक्खवे, एतदहोसि: सचे खो अहं ओभासञ्चेव सञ्जानेय्यं, रूपानि च  
पस्सेय्यं, ताहि च देवताहि सद्धिं सन्तिट्ठेय्यं सल्लपेय्यं साकच्छं समापज्जेय्यं,  
ता च देवता जानेय्यं इमा देवता अमुकम्हा वा अमुकम्हा वा देवनिकायाति, एवं चे इदं  
ञाणदस्सनं परिसुद्धतरं अस्साति।   
    
सो खो अहं भिक्खवे, अपरेन समयेन अप्पमत्तो आतापि पहितत्तो विहरन्तो ओभासञ्चेव  
सञ्जानामि, रूपानि च पस्सामि, ताहि च देवताहि सद्धिं सन्तिट्ठामि सल्लपामि साकच्छं  
समापज्जामि। ता च देवता जानामि इमा देवता अमुकम्हा वा अमुकम्हा वा देवनिकायाति। नो  
च खो ता देवता जानामि इमा देवता इमस्स कम्मस्स विपाकेन इतो चुता तत्थ उप्पन्नाति, ता  
च देवता जानेय्यं इमा देवता एवमाहारा एवं सुखदुक्खपटिसंवेदनियोति, ता च देवता  
जानेय्यं इमा देवता एवं दीघायुका एवं चिरट्ठितिकाति, ता च देवता जानेय्यं यदि वा मे  
इमाहि देवताहि सद्धिं सन्निवुत्थपुब्बं यदि वा न सन्निवुत्थपुब्बन्ति। एवं मे इदं  
ञाणदस्सनं परिसुद्धतरं अस्साति।   
    
५। ता च देवता जानामि, इमा देवता इमस्स कम्मस्स विपाकेन इतो चुता तत्थ उप्पन्नाऽ ति।  
नो च खो ता देवता जानामि। इमा देवता इमस्स कम्मस्स विपाकेन एवमाहारा एवं  
सुखदुक्खपटिसंवेदिनियोति। ता च देवता जानेय्यं इमा देवता एवं दीघायुका एवं  
चिरट्ठितिकानि, ता च देवता जानेय्यं यदि वा मे इमाहि देवताहि सद्धिं सन्निवुत्थपुब्बं  
यदि वा न सन्निवुत्थपुब्बन्ति। एवं मे इदं ञाणदस्सनं परिसुद्धतरं अस्साति।   
    
६। ता च देवता जानामि, इमा देवता इमस्स कम्मस्स विपाकेन एवमाहारा एवं  
सुखदुक्खपटिसंवेदिनियोति, नो च खो ता देवता जानामि। इमा देवता एवं दीघायुका  
एवं चिरट्ठितिकाति। ता च देवता जानेय्यं यदि वा मे इमाहि देवताहि सद्धिं  
सन्निवुत्थपुब्बं यदि वा न सन्निवुत्थपुब्बन्ति। एवं मे इदं ञाणदस्सनं  
परिसुद्धतरं अस्साति।   
    
७। ता च देवता जानामि, इमा देवता एवं दीघायुका एवं चिरट्ठितिकाति। नो च खो ता देवता  
जानामि, यदि वा मे इमाहि देवताहि सद्धिं सन्निवुत्थपुब्बं यदि वा न  
सन्निवुत्थपुब्बऽन्ति।   
    
८। तस्स मय्हं भिक्खवे, एतदहोसि: सचे खो अहं ओभासञ्चेव सञ्जानेय्यं, रूपानि च  
पस्सेय्यं, ताहि च देवताहि सद्धिं सन्तिट्ठेय्यं सल्लपेय्यं साकच्छं [प्त्स् पगे ३०४]  
[\क़् ३०४।] समापज्जेय्यं, ता च देवता जानेय्यं इमा देवता अमुकम्हा वा अमुकम्हा वा  
देवनिकायाति, ता च देवता जानेय्यं इमा देवता इमस्स कम्मस्स विपाकेन इतो चुता तत्थ  
उप्पन्नाति, ता च देवता जानेय्यं इमा देवता एवमाहारा एवं  
सुखदुक्खपटिसंवेदनियोति, ता च देवता जानेय्यं इमा देवता एवं दीघायुका एवं  
चिरट्ठितिकाति, ता च देवता जानेय्यं यदि वा मे इमाहि देवताहि सद्धिं सन्निवुत्तपुब्बं  
यदि वा न सन्निवुत्थपुब्बन्ति। एवं मे इदं ञाणदस्सनं परिसुद्धतरं अस्साति।   
    
सो खो अहं भिक्खवे, अपरेन समयेन अप्पमत्तो आतापि पहितत्तो विहरन्तो ओभासञ्चेव  
सञ्जानामि, रूपानि च पस्सामि ताहिच देवताहि सद्धिं सन्तिट्ठामि सल्लपामि साकच्छं  
समापज्जामि,   
    
[ब्ज्त् पगे २७८] [\x २७८।]       
    
ता च देवता जानामि: इमा देवता अमुकम्हा वा अमुकम्हा वा देवनिकायाति। ता च देवता  
जानामि: इमा देवता इमस्स कम्मस्स विपाकेन इतो चुता तत्थ उप्पन्नाति। ता च देवता  
जानामि: इमा देवता एवमाहारा एवं सुखदुक्खपटिसंवेदिनियोति। ता च देवता जानामि इमा  
देवता एवं दीघायुका एवं चिरट्ठितिकाति। ता च देवता जानामि: यदि वा मे इमाहि देवताहि  
सद्धिं सन्निवुत्थपुब्बं, यदि वा न सन्निवुत्थपुब्बन्ति।   
    
यावकीवञ्च मे भिक्खवे, एवं अट्ठपरिवट्टं अधिदेवञाणदस्सनं न सुविसुद्धं  
अहोसि, नेव तावाहं भिक्खवे, सदेवके लोके समारके सब्रह्मके सस्समणब्राह्मणिया  
पजाय सदेवमनुस्साय अनुत्तरं सम्मासम्बोधिं अभिसम्बुद्धोति पच्चञ्ञासिं, यतो  
च खो मे भिक्खवे, एवं अट्ठपरिवत्तं अधिदेवञाणदस्सनं सुविसुद्धं अहोसि।  
अथाहं भिक्खवे, [प्त्स् पगे ३०५] [\क़् ३०५।] सदेवके लोके समारके सब्रह्मके  
सस्समणब्राह्मणिया पजाय सदेवमनुस्साय अनुत्तरं सम्मासम्बोधिं  
अभिसम्बुद्धोति पच्चञ्ञासिं। ञाणञ्च पन मे दस्सनं उदपादि: "अकुप्पा मे  
चेतोविमुत्ति। अयमन्तिमा जाति, नत्थिदानि पुनब्भवो" ति।  
    
८। २। ७। ५  
अभिभायतन सुत्तं  
    
(सावत्थिनिदानं)  
    
१। अट्ठिमानि भिक्खवे, अभिभायतनानि, कतमानि अट्ठ: अज्झत्तं रूपसञ्ञी एको  
बहिद्धा रूपानि पस्सति परित्तानि सुवण्णदुब्बण्णानि। तानि अभिभुय्य जानामि पस्सामीति  
एवं सञ्ञी होति, इदं पठमं अभिभायतनं।   
    
२। अज्झत्तं रूपसञ्ञी एको बहिद्धा रूपानि पस्सति अप्पमाणानि सुवण्णदुब्बण्णानि, तानि  
अभिभुय्य जानामि पस्सामीति एवं सञ्ञि होति। इदं दुतियं अभिभायतनं।   
    
३। अज्झत्तं अरूपसञ्ञी एको बहिद्धा रूपानि पस्सति परित्तानि सुवण्णदुब्बण्णानि, तानि  
अभिभुय्य जानामि पस्सामीति एवं सञ्ञि होति। इदं ततियं अभिभायतनं।   
    
[ब्ज्त् पगे २८०] [\x २८०।]       
    
४। अज्झत्तं अरूपसञ्ञी एको बहिद्धा रूपानि पस्सति अप्पमाणानि सुवण्णदुब्बण्णानि, तानि  
अभिभुय्य जानामि पस्सामीति एवं सञ्ञि होति। इदं चतुत्थं अभिभायतनं।   
    
५। अज्झत्तं अरूपसञ्ञी एको बहिद्धा रूपानि पस्सति नीलानि नीलवण्णानि नीलनिदस्सनानि  
नीलनिभासानि, तानि अभिभुय्य जानामि पस्सामीति एवं सञ्ञि होति। इदं पञ्चमं  
अभिभायतनं।   
    
६। अज्झत्तं अरूपसञ्ञी एको बहिद्धा रूपानि पस्सति पीतानि पीतवण्णानि पीतनिदस्सनानि  
पीतनिभासानि। तानि अभिभुय्य जानामि पस्सामीति एवं सञ्ञि होति। इदं छट्ठं  
अभिभायतनं।   
[प्त्स् पगे ३०६] [\क़् ३०६।]        
    
७। अज्झत्तं अरूपसञ्ञी एको बहिद्धा रूपानि पस्सति लोहितकानि लोहितकवण्णानि  
लोहितकनिदस्सनानि लोहितकनिभासानि। तानि अभिभुय्य जानामि पस्सामीति एवं सञ्ञि होति।  
इदं सत्तमं अभिभायतनं।   
    
८। अज्झत्तं अरूपसञ्ञी एको बहिद्धा रूपानि पस्सति ओदातानि ओदातवण्णानि ओदातनिदस्सनानि  
ओदातनिभासानि। तानि अभिभुय्य जानामि पस्सामीति एवं सञ्ञि होति। इदं अट्ठमं  
अभिभायतनं। इमानि खो भिक्खवे, अट्ठअभिभायतनानीनि।  
    
८। २। ७। ६  
विमोक्ख सुत्तं  
(सावत्थिनिदानं)  
    
अट्ठिमे भिक्खवे, विमोक्खा कतमे अट्ठ:  
१। रूपि रूपानि पस्सति। अयं पठमो विमोक्खो।   
    
२। अज्झत्तं अरूपसञ्ञी एको१ बहिद्धा रूपानि पस्सति। अयं दुतियो विमोक्खो।   
    
१। एको, मछसं नत्थि।   
    
[ब्ज्त् पगे २८२] [\x २८२।]       
    
३। सुभन्तेव अधिमुत्तो होति। अयं ततिया विमोक्खो।   
    
४। सब्बसो रूपसञ्ञानं समतिक्कमा पटिघसञ्ञानं अत्थगमा१ नानत्तसञ्ञानं  
अमनसिकारा अनन्तो आकासोति आकासनञ्चायतनं उपसम्पज्ज विहरति। अयं चतुत्थो  
विमोक्खो।   
    
५। सब्बसो आकासानञ्चायतनं समतिक्कम्म अनन्तं विञ्ञाणन्ति विञ्ञाणञ्चायतनं  
उपसम्पज्ज विहरति। अयं पञ्चमो विमोक्खो।   
    
६। सब्बसो विञ्ञाणञ्चायतनं समतिक्कम्म नत्थि किञ्चीति आकिञ्चञ्ञायतनं उपसम्पज्ज  
विहरति। अयं छट्ठो विमोक्खो।   
    
७। सब्बसो आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज  
विहरति। अयं सत्तमो विमोक्खो।   
    
८। सब्बसो नेवसञ्ञानासञ्ञायतनं समतिक्कम्म सञ्ञावेदयितं निरोधं उपसम्पज्ज  
विहरति। अयं अट्ठमो विमोक्खोति। इमे खो भिक्खवे अट्ठ विमोक्खाति।   
[प्त्स् पगे ३०७] [\क़् ३०७।]        
    
८। २। ७। ७  
अनरियवोहार सुत्तं  
    
(सावत्थिनिदानं)  
    
अट्ठिमे भिक्खवे, अनरियवोहारा। कतमे अट्ठ:  
    
अदिट्ठे दिट्ठवादिता, असुते सुतवादिता, अमुते मुतवादिता, अविञ्ञाते विञ्ञातवादिता, दिट्ठे  
अदिट्ठवादिता, सुते असुतवादिता, मुते अमुतवादिता, विञ्ञाते अविञ्ञातवादिता। इमा खो  
भिक्खवे, अट्ठ अनरियवोहाराति।   
    
१। अत्थङ्गमा मछसं।   
    
[ब्ज्त् पगे २८४] [\x २८४।]       
८। २। ७। ८  
    
अरियवोहारसुत्तं  
अट्ठिमे भिक्खवे, अरियवोहारा। कतमे अट्ठ:  
    
अदिट्ठे अदिट्ठवादिता, असुते असुतवादिता, अमुते अमुतवादिता, अविञ्ञाते अविञ्ञातवादिता,  
दिट्ठे दिट्ठवादिता, सुते सुतवादिता, मुते मुतवादिता, विञ्ञाते विञ्ञातवादिता। इमे खो  
भिक्खवे, अट्ठ अरियवोहाराति।   
    
८। २। ७। ९  
परिस सुत्तं  
    
(सावत्थिनिदानं)  
अट्ठिमा भिक्खवे परिसा कतमा अट्ठ: खत्तियपरिसा, ब्राह्मणा परिसा, गहपतिपरिसा,  
समणपरिसा, चातुम्महाराजिकपरिसा, तावतिंसपरिसा, मारपरिसा, ब्रह्मपरिसा।   
    
अभिजानामि खो पनाहं भिक्खवे, अनेकसतं खत्तियपरिसं उपसङ्कमिता। तत्रपि  
मया सन्निसिन्नपुब्बञ्चेव सल्लपितपुब्बञ्च। साकच्छा च समापन्नपुब्बा, तत्थ  
यादिसको तेसं वण्णो होति, तादिसको मय्हं वण्णो होति, यादिसको तेसं सरो होति, तादिसको  
मय्हं सरो होति, धम्मिया च कथाय सन्दस्सेमि समादपेमि समुत्तेजेमि,  
सम्पहंसेमि, भासमानञ्च मं न जानन्ति, को नु खो अयं भासति देवो वा मनुस्सो  
वाति। धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा  
अन्तरधायामि। अन्तरहितञ्च मं न जानन्ति को नुखो अन्तरहितो देवो वा मनुस्सो वाति।   
[प्त्स् पगे ३०८] [\क़् ३०८।]        
    
अभिजानामि खो पनाहं भिक्खवे, अनेकसतं ब्राह्मणपरिसं उपसङ्कमिता। तत्रपि  
मया सन्निसिन्नपुब्बञ्चेव सल्लपितपुब्बञ्च। साकच्छा च समापन्नपुब्बा, तत्थ  
यादिसको तेसं वण्णो होति, तादिसको मय्हं वण्णो होति, यादिसको तेसं सरो होति, तादिसको  
मय्हं सरो होति, धम्मिया च कथाय सन्दस्सेमि समादपेमि समुत्तेजेमि,  
सम्पहंसेमि, भासमानञ्च मं न जानन्ति, को नु खो अयं भासति देवो वा मनुस्सो  
वाति। धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा  
अन्तरधायामि। अन्तरहितञ्च मं न जानन्ति को नुखो अन्तरहितो देवो वा मनुस्सो वाति।   
    
अभिजानामि खो पनाहं भिक्खवे, अनेकसतं गहपतिपरिसं उपसङ्कमिता। तत्रपि  
मया सन्निसिन्नपुब्बञ्चेव सल्लपितपुब्बञ्च। साकच्छा च समापन्नपुब्बा, तत्थ  
यादिसको तेसं वण्णो होति, तादिसको मय्हं वण्णो होति, यादिसको तेसं सरो होति, तादिसको  
मय्हं सरो होति, धम्मिया च कथाय सन्दस्सेमि समादपेमि समुत्तेजेमि,  
सम्पहंसेमि, भासमानञ्च मं न जानन्ति, को नु खो अयं भासति देवो वा मनुस्सो  
वाति। धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा  
अन्तरधायामि। अन्तरहितञ्च मं न जानन्ति को नुखो अन्तरहितो देवो वा मनुस्सो वाति।   
    
अभिजानामि खो पनाहं भिक्खवे, अनेकसतं समणपरिसं उपसङ्कमिता। तत्रपि  
मया सन्निसिन्नपुब्बञ्चेव सल्लपितपुब्बञ्च। साकच्छा च समापन्नपुब्बा, तत्थ  
यादिसको तेसं वण्णो होति, तादिसको मय्हं वण्णो होति, यादिसको तेसं सरो होति, तादिसको  
मय्हं सरो होति, धम्मिया च कथाय सन्दस्सेमि समादपेमि समुत्तेजेमि,  
सम्पहंसेमि, भासमानञ्च मं न जानन्ति, को नु खो अयं भासति देवो वा मनुस्सो  
वाति। धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा  
अन्तरधायामि। अन्तरहितञ्च मं न जानन्ति को नुखो अन्तरहितो देवो वा मनुस्सो वाति।   
    
अभिजानामि खो पनाहं भिक्खवे, अनेकसतं चातुम्महाराजिकपरिसं उपसङ्कमिता।  
तत्रपि मया सन्निसिन्नपुब्बञ्चेव सल्लपितपुब्बञ्च। साकच्छा च समापन्नपुब्बा, तत्थ  
यादिसको तेसं वण्णो होति, तादिसको मय्हं वण्णो होति, यादिसको तेसं सरो होति, तादिसको  
मय्हं सरो होति, धम्मिया च कथाय सन्दस्सेमि समादपेमि समुत्तेजेमि,  
सम्पहंसेमि, भासमानञ्च मं न जानन्ति, को नु खो अयं भासति देवो वा मनुस्सो  
वाति। धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा  
अन्तरधायामि। अन्तरहितञ्च मं न जानन्ति को नुखो अन्तरहितो देवो वा मनुस्सो वाति।   
    
अभिजानामि खो पनाहं भिक्खवे, अनेकसतं तावतिंसपरिसं उपसङ्कमिता। तत्रपि  
मया सन्निसिन्नपुब्बञ्चेव सल्लपितपुब्बञ्च। साकच्छा च समापन्नपुब्बा, तत्त  
यादिसको तेसं वण्णो होति, तादिसको मय्हं वण्णो होति, यादिसको तेसं सरो होति, तादिसको  
मय्हं सरो होति, धम्मिया च कथाय सन्दस्सेमि समादपेमि समुत्तेजेमि,  
सम्पहंसेमि, भासमानञ्च मं न जानन्ति, को नु खो अयं भासति देवो वा मनुस्सो  
वाति। धम्मिया कथाय सन्दस्सेत्वा समादपेत्वा समुत्तेजेत्वा सम्पहंसेत्वा  
अन्तरधायामि। अन्तरहितञ्च मं न जानन्ति को नुखो अन्तरहितो देवो वा मनुस्सो वाति।   
    
अभिजानामि खो पनाहं भिक्खवे, अनेकसतं मारपरिसं उपसङ्कमिता। तत्रपि मया  
सन्निसिन्नपुब्बञ्चेव सल्लपितपुब्बञ्च। साकच्छा च समापन्नपुब्बा, तत्थ यादिसको  
तेसं वण्णो होति, तादिसको मय्हं वण्णो होति, यादिसको तेसं सरो होति, तादिसको मय्हं  
सरो होति, धम्मिया च कथाय सन्दस्सेमि समादपेमि समुत्तेजेमि, सम्पहंसेमि,  
भासमानञ्च मं न जानन्ति, को नु खो अयं भासति देवो वा मनुस्सो वाति। धम्मिया  
कथाय सन्दस्सेत्वा समादपेत्वा समुत्तेजेत्वा सम्पहंसेत्वा अन्तरधायामि।  
अन्तरहितञ्च मं न जानन्ति को नुखो अन्तरहितो देवो वा मनुस्सो वाति।   
    
अभिजानामि खो पनाहं भिक्खवे, अनेकसतं ब्रह्मपरिसं उपसङ्कमिता। तत्रपि मया  
सन्निसिन्नपुब्बञ्चेव सल्लपितपुब्बञ्च। साकच्छा च समापन्नपुब्बा, तत्थ यादिसको  
तेसं वण्णो होति, तादिसको मय्हं वण्णो होति, यादिसको तेसं सरो होति, तादिसको मय्हं  
सरो होति, धम्मिया च कथाय सन्दस्सेमि समादपेमि समुत्तेजेमि, सम्पहंसेमि,  
भासमानञ्च मं न जानन्ति, को नु खो अयं भासति देवो वा मनुस्सो वाति। धम्मिया  
कथाय सन्दस्सेत्वा समादपेत्वा समुत्तेजेत्वा सम्पहंसेत्वा अन्तरधायामि।  
अन्तरहितञ्च मं न जानन्ति को नुखो अयं अन्तरहितो देवो वा मनुस्सो वाति। इमा खो  
भिक्खवे, अट्ठपरिसाति।   
[ब्ज्त् पगे २८६] [\x २८६।]       
    
८। २। ७। १०  
    
भुमिचाल सुत्तं  
    
एकं समयं भगवा वेसालियं विहरति महावने कूटागारसालायं। अथ खो भगवा  
पुब्बन्हसमयं निवासेत्वा पत्तचीवरमादाय वेसालियं पिण्डाय पाविसि। वेसालिया  
पिण्डाय चरित्वा पच्छाभत्तं पिण्डपातपटिक्कन्तो आयस्मन्तं आनन्दं आमन्तेसि;  
गण्हाहि आनन्द निसीदनं, येन चापालं चेतियं१ तेनुपसङ्कमिस्साम दिवाविहारायाति।  
एवं भन्तेति खो आयस्मा आनन्दो भगवतो पटिस्सुत्वा निसीदनमादाय भगवन्तं  
पिट्ठितो पिट्ठितो अनुबन्धि।   
    
अथ खो भगवा येन चापालं चेतियं तेनुपसङ्कमि। उपसङ्कमित्वा पञ्ञत्ते आसने  
निसीदि। निसज्ज खो भगवा आयस्मन्तं आनन्दं आमन्तेसि: [प्त्स् पगे ३०९] [\क़् ३०९।]        
रमणीया आनन्द वेसाली, रमणीयं उदेनं चेतियं, रमणीयं गोतमकं चेतियं,  
रमणीयं सत्तम्बं२ चेतियं रमणीयं बहुपुत्तं चेतियं, रमणीयं सारन्ददं  
चेतियं रमणीयं चापालं चेतियं। *   
यस्स कस्सचि आनन्द चत्तारो इद्धिपादा भाविता बहुलीकता यानीकता वत्थुकता अनुट्ठिता  
परिचिता सुसमारद्धा, आकङ्खमानो सो, आनन्द कप्पं वा३। तिट्ठेय्य, कप्पावसेसं वा।  
तथागतस्स खो आनन्द चत्ता इद्धिपादा भाविता बहुलीकता यानीकता वत्थुकता अनुट्ठिता  
परिचिता सुसमारद्धा, आकङ्खमानो आनन्द४ तथागतो कप्पं वा तिट्ठेय्य, कप्पावसेसं  
वाति। एवम्पि खो आयस्मा आनन्दो भगवता ओऌआरिके निमित्ते कयिरमाने ओऌआरिके ओभासे  
कयिरमाने नासक्खि पटिविज्झितुं। न भगवन्तं याचि: तिट्ठतु भन्ते, भगवा कप्पं  
तिट्ठतु सुगतो कप्पं बहुजनहिताय बहुजनसुखाय लोकानुकम्पाय अत्थाय हिताय  
सुखाय देवमनुस्सानन्ति, यथा तं मारेन परियुट्ठितचित्तो।   
    
१। पाचालचेतियं, स्या। चापालनचेतियं [प्त्स्]  
२। सत्तम्बकं सीमु [प्त्स्]  
* दीघनिकाये महापरिनिब्बानसुत्ते "रमणीयं उदेननचेतियं पे रमणीयं  
चापालचेतियं"  
३। मया आकङ्कमाने कप्पं चा दीनि।   
४। यो आकङ्कमानो आनन्द दीनि।   
    
[ब्ज्त् पगे २८८] [\x २८८।]       
    
दुतियम्पि खो भगवा आयस्मन्तं आनन्दं आमन्तेसि: रमणीया आनन्द, वेसालि,  
रमणीयं उदेनं चेतियं, रमणीयं गोतमकं चेतियं, रमणीयं सत्तम्बकं  
चेतियं, रमणीयं बहुपुत्तं चेतियं, रमणीयं सारन्ददं चेतियं, रमणीयं  
चापालं चेतियं।   
यस्स कस्सचि आनन्द चत्तारो इद्धिपादा भाविता बहुलीकता यानीकता वत्थुकता अनुट्ठिता  
परिचिता सुसमारद्धा, आकङ्खमानो सो, आनन्द कप्पं वा१ तिट्ठेय्य, कप्पावसेसं वा।  
तथागतस्स खो आनन्द चत्तारो इद्धिपादा भाविता बहुलीकता यानीकता वत्थुकता  
अनुट्ठिता परिचिता सुसमारद्धा, आकङ्खमानो आनन्द२। तथागतो कप्पं वा तिट्ठेय्य,  
कप्पावसेसं वाति। एवम्पि खो आयस्मा आनन्दो भगवता ओऌआरिके निमित्ते कयिरमाने  
ओऌआरिके ओभासे कयिरमाने नासक्खि पटिविज्झितुं। न भगवन्तं याचि: तिट्ठतु भन्ते,  
भगवा कप्पं तिट्ठतु सुगतो कप्पं बहुजनहिताय बहुजनसुखाय लोकानुकम्पाय  
अत्थाय हिताय सुखाय देवमनुस्सानन्ति, यथा तं मारेन परियुट्ठितचित्तो।   
    
ततियम्पि खो भगवा आयस्मन्तं आनन्दं आमन्तेसि: रमणीया आनन्द, वेसालि,  
रमणीयं उदेनं चेतियं, रमणीयं गोतमकं चेतियं, रमणीयं सत्तम्बकं  
चेतियं, रमणीयं बहुपुत्तं चेतियं, रमणीयं सारन्ददं चेतियं, रमणीयं  
चापालं चेतियं।  
    
यस्स कस्सचि आनन्द चत्तारो इद्धिपादा भाविता बहुलीकता यानीकता वत्थुकता अनुट्ठिता  
परिचिता सुसमारद्धा, आकङ्खमानो सो, आनन्द कप्पं वा तिट्ठेय्य, कप्पावसेसं वा।  
तथागतस्स खो आनन्द चत्तारो इद्धिपादा भाविता बहुलीकता यानीकता वत्थुकता  
अनुट्ठिता परिचिता सुसमारद्धा, आकङ्खमानो आनन्द तथागतो कप्पं वा तिट्ठेय्य,  
कप्पावसेसं वाति। एवम्पि खो आयस्मा आनन्दो भगवता [प्त्स् पगे ३१०] [\क़् ३१०।]       
ओऌआरिके निमित्ते कयिरमाने ओऌआरिके ओभासे कयिरमाने नासक्खि पटिविज्झितुं। न  
भगवन्तं याचि: तिट्ठतु भन्ते, भगवा कप्पं तिट्ठतु सुगतो कप्पं बहुजनहिताय  
बहुजनसुखाय लोकानुकम्पाय अत्थाय हिताय सुखाय देवमनुस्सानन्ति, यथा तं  
मारेन परियुट्ठित चित्तो।   
    
अथ खो भगवा आयस्मन्तं आनन्दं आमन्तेसि: गच्छ त्वं आनन्द, यस्सदानि कालं  
मञ्ञसीति। एवं भन्तेति खो आयस्मा आनन्दो भगवतो पटिस्सुत्वा उट्ठायासना  
भगवन्तं अभिवादेत्वा पदक्खिणं कत्वा भगवतो अविदूरे अञ्ञतरस्मिं रुक्खमूले  
निसीदि।   
    
अथ खो मारो पापिमा अचिरपक्खन्ते आयस्मन्ते आनन्दो भगवन्तं एतदवोच;  
परिनिब्बातु भन्ते, भगवा। परिनिब्बातु सुगतो। परिनिब्बानकालोदानि भन्ते, भगवतो।  
भासिता खो पनेसा भन्ते भगवता वाचा: न तावाहं पापिम, परिनिब्बायिस्सामि याव मे  
भिक्खू न सावका भविस्सन्ति वियत्ता विनीता विसारदा पत्तयोगक्खेमा बहुस्सुता  
धम्मधरा धम्मानुधम्मपटिपन्ना३ सामीचिपटिपन्ना अनुधम्मचारिनो सकं  
आचरियकं उग्गहेत्वा आचिक्खिस्सन्ति देसिस्सन्ति४ पञ्ञापेस्सन्ति पट्ठपेस्सन्ति विवरिस्सन्ति  
विभजिस्सन्ति उत्तानि५ करिस्सन्ति, उप्पन्नं परप्पवादं सहधम्मेन सुनिग्गहीतं  
निग्गहेत्वा सप्पाटिहारियं धम्मं देसिस्सन्तीति।  
अ  
    
१। सो आकङ्खमानो कप्पं वा दी। नि।   
२। सो आकङ्खमानो आनन्द दी। नि। ३।   
३। धम्मानुधम्मपटिपन्ना सामीचिप्पटिपन्ना कत्थचि।   
४। देसेस्सनति दी। नि। म। सु।   
५। उत्तानिं कत्थचि।   
    
[ब्ज्त् पगे २९०] [\x २९०।]       
    
एतरहि भन्ते भिक्खू भगवतो सावका वियत्ता विनीता विसारदा पत्तयोगक्खेमा  
बहुस्सुता धम्मधरा धम्मानुधम्मपटिपन्ना सामीचिपटिपन्ना  
अनुधम्मचारिनो सकं आचरियकं उग्गहेत्वा आचिक्खन्ति देसेन्ति पञ्ञपेन्ति पट्ठपेन्ति  
विवरन्ति विभजन्ति उत्तानि करोन्ति। उप्पन्नं परप्पवादं सहधम्मेन सुनिग्गहीतं  
निग्गहेत्वा सप्पाटिहारियं धम्मं देसेन्ति। परिनिब्बातुऽदानि भन्ते भगवा परिनिब्बातु  
सुगतो, परिनिब्बानकालोऽदानि भन्ते, भगवतो।   
    
भासिता खोपनेसा भन्ते भगवता वाचा: न तावाहं पापिम परिनिब्बायिस्सामि, याव मे  
भिक्खुनियो न साविका भविस्सन्ति। वियत्ता विनीता विसारदा पत्तयोगक्खेमा बहुस्सुता  
धम्मधरा धम्मानुधम्मपटिपन्ना सामीचिपटिपन्ना अनुधम्मचारिनियो सकं  
आचरियकं उग्गहेत्वा आचिक्खन्ति, देसिस्सन्ति, पञ्ञापेस्सन्ति पट्ठपेस्सन्ति विवरिस्सन्ति  
विभजिस्सन्ति उत्तानीकरिस्सन्ति उप्पन्नं परप्पवादं सहधम्मेन सुनिग्गहितं  
निग्गहेत्वा सप्पटिहारियं धम्मं देसिस्सन्तीति।  
एतरहि भन्ते भिक्खनियो भगवतो साविका वियत्ता विनीता विसारदा पत्तयोगक्खेमा  
बहुस्सुता धम्मधरा धम्मानुधम्मपटिपन्ना सामीचिपटिपन्ना  
अनुधम्मचारिनियो सकं आचरियकं उग्गहेत्वा आचिक्खन्ति देसेन्ति पञ्ञपेन्ति पट्ठपेन्ति  
विवरन्ति विभजन्ति उत्तानीकरोन्ति। उप्पन्नं परप्पवादं सहधम्मेन सुनिग्गहीतं  
निग्गहेत्वा सप्पाटिहारियं धम्मं देसेन्ति। परिनिब्बातु ऽदानि भन्ते भगवा परिनिब्बातु  
सुगतो, परिनिब्बानकालो ऽ कासि भन्ते भगवतो।   
    
भासिता खोपनेसा भन्ते भगवता वाचा: न तावाहं पापिम। परिनिब्बायिस्सामि, याव मे  
उपासका [प्त्स् पगे ३११] [\क़् ३११।] न सावका भविस्सन्ति। वियत्ता विनीता विसारदा  
पत्तयोगक्खेमा बहुस्सुता धम्मधरा धम्मानुधम्मपटिपन्ना सामीचिपटिपन्ना  
अनुधम्मचारिनियो सकं आचरियकं उग्गहेत्वा आचिक्खिस्सन्ति, देसिस्सन्ति, पञ्ञापेस्सन्ति  
पट्ठपेस्सन्ति विवरिस्सन्ति विभजिस्सन्ति उत्तानीकरिस्सन्ति उप्पन्नं परप्पवादं  
सहधम्मेन सुनिग्गहीतं निग्गहेत्वा सप्पाटिहारियं धम्मं देसिस्सन्तीति।   
    
एतरहि भन्ते उपासका भगवतो सावका वियत्ता विनीता विसारदा पत्तयोगक्खेमा  
बहुस्सुता धम्मधरा धम्मानुधम्मपटिपन्ना सामीचिपटिपन्ना  
अनुधम्मचारिनो सकं आचरियकं उग्गहेत्वा आचिक्खन्ति देसेन्ति पञ्ञपेन्ति पट्ठपेन्ति  
विवरन्ति विभजन्ति उत्तानीकरोन्ति। उप्पन्नं परप्पवादं सहधम्मेन सुनिग्गहितं  
निग्गहेत्वा सप्पाटिहारियं धम्मं देसेन्ति। परिनिब्बातु ऽ दानि भन्ते भगवा परिनिब्बातु  
सुगतो, परिनिब्बानकालो ऽ दानि भन्ते, भगवतो। सहधम्मेन सुनिग्गहितं निग्गहेत्वा  
सप्पाटिहारियं धम्मं देसिस्सन्तीति।   
    
भासिता खो पनेसा भन्ते भगवता वाचा: न तावाहं पापिम। परिनिब्बायिस्सामि, याव मे  
उपासिका न साविका भविस्सन्ति। वियत्ता विनीता विसारदा पत्तयोगक्खेमा बहुस्सुता  
धम्मधरा धम्मानुधम्मपटिपन्ना सामीचिपटिपन्ना अनुधम्मचारिनियो सकं  
आचरियकं उग्गहेत्वा आचिक्खिस्सन्ति, देसिस्सन्ति, पञ्ञापेस्सन्ति पट्ठपेस्सन्ति विवरिस्सन्ति  
विभजिस्सन्ति उत्तानीकरिस्सन्ति उप्पन्नं परप्पवादं सहधम्मेन सुनिग्गहितं  
निग्गहेत्वा सप्पाटिहारियं धम्मं देसिस्सन्तीति।   
    
एतरहि भन्ते उपासिका भगवतो साविका वियत्ता विनीता विसारदा पत्तयोगक्खेमा बहुस्सुता  
धम्मधरा धम्मानुधम्मपटिपन्ना सामीचिपटिपन्ना अनुधम्मचारिनियो सकं  
आचरियकं उग्गहेत्वा आचिक्खन्ति देसेन्ति पञ्ञपेन्ति पट्ठपेन्ति विवरन्ति विभजन्ति  
उत्तानिकरोन्ति। उप्पन्नं परप्पवादं सहधम्मेन सुनिग्गहितं निग्गहेत्वा  
सप्पाटिहारियं धम्मं देसेन्ति।   
    
परिनिब्बातु ऽदानि भन्ते भगवा परिनिब्बातु सुगतो, परिनिब्बान कालोऽ दानि भन्ते  
भगवतो। भासिता खो पनेसा भन्ते भगवता वाचा: न तावाहं पापिम परिनिब्बायिस्सामि।  
याव मे इदं ब्रह्मचरियं न इद्धं चेव भविस्सति फितञ्च वित्थारिकं१ बाहुजञ्ञं  
पुथुभूतं याव देवमनुस्सेहि सुप्पकासितन्ति। एतरहि भन्ते भगवतो ब्रह्मचरियं  
इद्धञ्चेव फितञ्च वित्थारिकं बाहुजञ्ञं पुथुभूतं याव देवमनुस्सेहि  
सुप्पकासितं।   
    
परिनिब्बातु ऽदानि भन्ते भगवा, परिनिब्बातु सुगतो, परिनिब्बान कालोऽ दानि भन्ते  
भगवतोति।   
    
१। वित्थारितं कत्थचि।   
    
[ब्ज्त् पगे २९२] [\x २९२।]       
    
अप्पोस्सुक्को त्वं पापिम होहि, नचिरं तथागतस्स परिनिब्बानं भविस्सति, इतो तिण्णं  
मासानं अच्चयेन तथागतो परिनिब्बायिस्सतीति।   
अथ खो भगवा चापाले चेतिये१ सतो सम्पजानो आयुसङ्खारं ओस्सजि। ओस्सट्ठे च  
भगवता आयुसङ्खारे महाभुमिचालो अहोसि हिंसनको२ सलोमहंसो। ३ देवदुन्दुभियो  
च चलिंसु। अथ खो भगवा एतमत्थं विदित्वा तायं वेलायं इमं उदानं उदानेसि।   
[प्त्स् पगे ३१२] [\क़् ३१२।]        
    
१। तुलमतुलञ्च सम्भवं  
भवसङ्खारमवस्सजि४ मुनी,   
अज्झत्तरतो समाहितो  
अभिन्दि कवचमिवत्तसम्भवन्ति।   
    
अथ खो आयस्मतो आनन्दस्स एतदहोसि: महावतायं भूमिचालो, सुमहावतायं  
भूमिचालो हिंसनको सलोमहंसो देवदुन्दुभियो च एलिंसु। को नुखो हेतु। को पच्चयो  
महतो भूमिचालस्स पातुभावायाति:  
    
अथ खो आयस्मा आनन्दो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं  
एतदवोच:  
    
*महावतायं भन्ते भूमिचालो* सुमहावतायं भन्ते भूमिचालो हिंसनको सलोमहंसो।  
देवदुन्दुभियो च चलिंसु। को नुखो भन्ते हेतु, को पच्चयो महतो भूमिचालस्स  
पातुभावायाति:  
    
अट्ठिमे आनन्द५ हेतु, अट्ठ पच्चया महतो भूमिचालस्स पातुभावाय, कतमे अट्ठ:  
    
१। चापालचेतिये दी। नि।   
२। हीसनको कत्थचि  
३। लोमहंसनो कत्थचि  
४। मोस्सजि सीमु।   
* "अच्छरियं वत भो अब्भुतं वत भो महावतायं भूमिचालो" इच्चादिवसेत  
महापरिनिब्बान सुत्ते दिस्सति।   
५। अट्ठ खो इमे आनन्द दी। नि। म। सू।   
    
[ब्ज्त् पगे २९४] [\x २९४।]       
    
१। अयं आनन्द महापठवि१ उदके पतिट्ठिता। उदकं वाते ठितं, वातो आकासट्ठो होति।  
सो आनन्द२ समयो यं महावाता वायन्ति, महावाता वायन्ता उदकं कम्पेन्ति। उदकं  
कम्पितं पठविं कम्पेति। अयं आनन्द पठमो हेतु३ पठमो पच्चयो महतो  
भूमिचालस्स पातुभावाय।   
    
२। पुन च परं आनन्द समणो वा ब्राह्मणो वा इद्धिमा चेतो वसिप्पत्तो देवता वा  
महिद्धिका महानुभावा४ तस्स परित्ता पठविसञ्ञा भाविता होति, अप्पमाणा आपोसञ्ञा। सो  
इमं पठविं कम्पेति। सङ्कम्पेति, सम्पकम्पेति५ अयं आनन्द* दुतियो हेतु, दुतियो  
पच्चयो महतो भूमिचालस्स पातुभावाय।   
    
३। पुन च परं आनन्द यदा बोधिसत्तो तुसिता काया चवित्वा सतो सम्पजानो मातुकुच्छिं  
ओक्कमति, तदायं [प्त्स् पगे ३१३] [\क़् ३१३।] पठवी कम्पति सङ्कम्पति  
सम्पकम्पति५। अयं आनन्द* ततियो हेतु। ततियो पच्चयो महतो भूमिचालस्स  
पातुभावाय।   
    
४। पुन च परं आनन्द यदा बोधिसत्तो सतो सम्पजानो मातु कुच्छिस्मा निक्खमति,  
तदायं पठवी कम्पति सङ्कम्पति सम्पकम्पति। अयं आनन्द* चतुत्थो हेतु चतुत्थो  
पच्चयो महतो भूमिचालस्स पातुभावाय।   
    
५। पुन च परं आनन्द यदा तथागतो अनुत्तरं सम्मा सम्बोधिं अभिसम्बुज्झति।  
तदायं पठवी कम्पति, सङ्कम्पति सम्पकम्पति६। अयं आनन्द* पञ्चमो हेतु  
पञ्चमो पच्चयो महतो भूमिचालस्स पातुभावाय।   
    
६। पुन च परं आनन्द यदा तथागतो अनुत्तरं धम्मचक्कं पवत्तेति, तदायं  
पठवी कम्पति, सङ्कम्पति सम्पकम्पति६। अयं आनन्द* छट्ठो पच्चयो महतो  
भूमिचालस्स पातुभावाय।   
    
१। महापथवि मछसं  
२। सो खो आनन्ददी। नि। म। सू।   
३। अयं पठमो हेतु दी। नि। म। सू।   
*ऽआनन्दऽ इतिपदं म। प। सुत्ते नत्थि  
४। देवा वा महिद्दिको महानुभावो मछसं  
५। सम्पकमेपति सम्पवेधेति दी। नि। म। सू।   
६। सम्पति सम्पवेधेति दी। नि। म। सू।   
    
[ब्ज्त् पगे २९६] [\x २९६।]       
    
७। पुन च परं आनन्द यदा तथागतो सतो सम्पजानो आयुसङ्खारं ओस्सजति, २ तदायं  
पठवी कम्पति, सङ्कम्पति, सम्पकम्पति१। अयं आनन्द* सत्तमो हेतु, सत्तमो  
पच्चयो महतो भूमिचालस्स पातुभावाय।   
    
८। पुन च परं आनन्द यदा तथागतो अनुपादिसेसाय निब्बानधातुया परिनिब्बायति,  
तदायं पठवी कम्पति, सङ्कम्पति, सम्पकम्पति। १ अयं आनन्द* अट्ठमो हेतु,  
अट्ठमो पच्चयो महतो भूमिचालस्स पातुभावाय। इमे खो आनन्द अट्ठहेतु,  
अट्ठपच्चया महतो भूमिचालस्स पातुभावायाति।   
चापालवग्गो सत्तमो।   
तत्रुद्दानं:  
[प्त्स् पगे ३१४] [\क़् ३१४।]        
    
इच्छा अलञ्च सङ्खित्तं गया अभिभुना सह  
विमोक्खो द्वे च वोहारा परिसा भूमिचालेनाति।

१। सम्पकम्पति सम्पवेधति दी। नि। महापरिनिब्बानसुत्त  
२। ओससज्जति मछसं  
३। * ऽआनन्दऽ इहि पदं म। प। सुतेतनत्थि  
* "अच्छरियं वत भो अब्भुतं वत भो महावतायं भूमिचालो" इच्छादिवसेन  
महापरिनिब्बानसुत्ते दिस्सति।   
    
[ब्ज्त् पगे २९८] [\x २९८।]       
    
८। यमकवग्गो  
८। २। ८। १  
    
पठम समन्तपासादिक सुत्तं  
    
(सावत्थिनिदानं)  
    
सद्धो च१ भिक्खवे भिक्खु होति, नो च सीलवा२ , एवं सो तेनङ्गेन अपरिपूरो होति। तेन  
तं अङ्गं परिपूरेतब्बं ऽकिन्ताहं सद्धो च अस्सं सीलवा चाऽ ति। यतो च खो भिक्खवे  
भिक्खु सद्धो च होति सीलवा च। एवं सो तेनङ्गेन परिपूरो होति।   
    
सद्धो च भिक्खवे भिक्खु होति, सीलवा च नो च बहुस्सुतो एवं सो तेनङ्गेन अपरिपूरो  
होति। तेन तं अङ्गं परिपूरेतब्बं "किन्ताहं सद्धो च अस्सं सीलवा च बहुस्सुतो चा" ति।  
यतो च खो भिक्खवे भिक्खु सद्धो च होति सीलवा च बहुस्सुतो च, एवं सो तेनङ्गेन  
परिपूरो होति।   
    
सद्धो च भिक्खवे भिक्खु होति, सीलवा च बहुस्सुतो च नो च धम्मकथिको, तेन तं  
अङ्गं परिपूरेतब्बं,ऽकिन्ताहं सद्धो च अससं सीलवा च बहुस्सुतो च धम्मकथिको  
चाति। यतो च खो भिक्खवे भिक्खु सद्धो च होति सीलवा च बहुस्सुतो च धम्मकथिको  
च, एवं सो तेनङ्गेन परिपूरो होति।   
सद्धो च भिक्खवे भिक्खु होति, सीलवा च बहुस्सुतो च धम्मकथिको च नो च  
परिसावचरो, एवं सो तेनङ्गेन अपरिपूरो होति। तेन तं अङ्गं परिपूरेतब्बं, ऽकिन्ताहं  
सद्धो च अस्सं सीलवा च बहुस्सुतो च धम्मकथिको च परिसावचरो चा" ति। यतो च खो  
भिक्खवे भिक्खु सद्धो च होति सीलवा च बहुस्सुतो च धम्मकथिको च परिसावचरो  
च, एवं सो तेनङ्गेन परिपूरो होति। 

सद्धो च भिक्खवे भिक्खु होति सीलवा च, बहुस्सुतो च, धम्मकथिको च परिसावचरो  
च नो च विसारदो परिसाय धम्मं देसेति, एवं सो तेनङ्गेन अपरिपूरो होति। तेन तं  
अङ्गं परिपूरेतब्बं, " किन्ताहं सद्धो च अस्सं सीलवा च बहुस्सुतो च धम्मकथिको  
च परिसावचरो च विसारदो च परिसाय धम्मं देसेय्य " न्ति। यतो च खो भिक्खवे  
भिक्खु सद्धो च होति, सीलवा च बहुस्सुतो च धम्मकथिको च परिसावचरो च विसारदो  
द परिसाय धम्मं देसेति। एवं सो तेनङ्गेन परिपूरो होति।  
    
सद्धो च भिक्खवे भिक्खु होति सीलवा च बहुस्सुतो च धम्मकथिको च परिसावचरो  
च विसारदो च परेसं धम्मं देसेति। नो च चतुन्नं झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी, सो तेनङ्गेन  
अपरिपूरो होति। तेन तं अङ्गं परिपूरेतब्बं, किन्ताहं सद्धो च अस्सं सीलवा च  
बहुस्सुतो च धम्मकथिको च परिसावचरो च विसारदो च परेसं धम्मं देसेय्य"  
न्ति। यतो च खो भिक्खवे भिक्खु सद्धो च होति सीलवा च बहुस्सुतो च धम्मकथिको  
च परिसावचरो च विसारदो च परेसं धम्मं देसेति, चतुन्नं झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी, एवं सो  
तेनङ्गेन परिपूरो होति।  
    
सद्धो च भिक्खवे भिक्खु होति सीलवा च बहुस्सुतो च धम्मकथिको च परिसावचरो  
च विसारदो च परेसं धम्मं देसेति। चतुन्नं झानानं आभिचेतसिकानं  
दिट्ठधम्मसुखविहारानं निकामलाभी होति, अकिच्छलाभी अकसिरलाभी। नो च आसवानं  
खयाअनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरति, एवं सो तेनङ्गेन अपरिपूरो होति।   
तेन तं अङ्गं [प्त्स् पगे ३१५] [\क़् ३१५।] परिपूरेतब्बं, किन्ताहं सद्धो च अस्सं  
सीलवा च बहुस्सुतो च धम्मकथिको च परिसावचरो च विसारदो च परिसाय धम्मं  
देसेय्यं, चतुन्नं झानानं आभिचेतसिकानं दिट्ठधम्मसुखविहारानं निकामलाभि  
अस्सं अकिच्छलाभी अकसिरलाभी आसवानं खया अनासवं चेतोविमुत्तिं पञ्ञाविमुत्तिं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहरेय्यन्ति।   
    
१। सद्धो स्या  
२। नोसीलवा स्या।   
    
[ब्ज्त् पगे ३००] [\x ३००।]       
    
यतो च खो भिक्खवे, भिक्खु सद्धो च होति सीलवा च बहुस्सुतो च धम्मकथिको च  
परिसावचरो च विसारदो च परिसाय धम्मं देसेति, चतुन्नं झानानं आभिचेतसिकानं  
दिट्ठधम्मसुखविहारानं निकमलाभी होति अकिच्छलाभी अकसिरलाभी, आसवानं खया  
अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरति। एवं सो तेनङ्गेन परिपूरो होति।   
इमेहि खो भिक्खवे, अट्ठेहि धम्मेहि समन्नागतो भिक्खु समन्तपासादिको च होति  
सब्बाकारपरिपूरो चाति।   
    
८। २। ८। २  
दुतिय समन्तपासादिक सुत्तं  
(सावत्थिनिदानं)  
    
सद्धो च भिक्खवे भिक्खु होति, नो च सीलवा। एवं सो तेनङ्गेन अपरिपूरो होति। तेन तं  
अङ्गं परिपूरेतब्बं किन्ताहं सद्धो च अस्सं सीलवा चाति। यतो च खो भिक्खवे, भिक्खु  
सद्धो च होति सीलवा च। एवं सो तेनङ्गेन परिपूरो होति।   
    
सद्धो च भिक्खवे भिक्खु होति, सीलवा च नो च बहुस्सुतो एवं सो तेनङ्गेन अपरिपूरो  
होति। तेन तं अङ्गं परिपूरेतब्बं "किन्ताहं सद्धो च अस्सं सीलवा च बहुस्सुतो चा" ति।  
यतो च खो भिक्खवे भिक्खु सद्धो च होति सीलवा च बहुस्सुतो च, एवं सो तेनङ्गेन  
परिपूरो होति।   
    
सद्धो च भिक्खवे भिक्खु होति, सीलवा च बहुस्सुतो च नो च धम्मकथिको। एवं सो  
तेनङ्गेन अपरिपूरो होति। तेन तं अङ्गं परिपूरेतब्बं " किन्ताहं सद्धो च अस्सं सीलवा  
च बहुस्सुतो च धम्मकथिको चाति। यतो च खो भिक्खवे भिक्खु सद्धो च होति सीलवा  
च बहुस्सुतो च धम्मकथिको च एवं सो तेनङ्गेन परिपूरो होति।   
    
सद्धो च भिक्खवे भिक्खु होति सीलवा च बहुस्सुतो च धम्मकथिको च नो च  
परिसावचरो। एवं सो तेनङ्गेन अपरिपूरो होति। तेन तं अङ्गं परिपूरेतब्बं। " किन्ताहं  
सद्धो च अस्सं सीलवा च बहुस्सुतो च धम्मकथिको च परिसावचरो चाति। यतो च खो  
भिक्खवे भिक्खु सद्धो च होति सीलवा च बहुस्सुतो च धम्मकथिको च परिसावचरो  
च एवं सो तेनङ्गेन परिपूरो होति।   
    
सद्धो च भिक्खवे भिक्खु होति सीलवा च बहुस्सुतो च धम्मकथिको च परिनावचरो  
च नो च विसारदो परिसाय धम्मं देसेति। एवं सो तेन अङ्गेन अपरिपूरो होति। तेन तं  
अङ्गं परिपूरेतब्बं। " किन्ताहं सद्धो च अस्सं सीलवा च बहुस्सुतो च धम्मकथिको  
च परिसावचरो च विसारदो च परिसाय धम्मं देसेय्यन्ति। यतो च खो भिक्खवे  
भिक्खु सद्धो च होति सीलवा च बहुस्सुतो च धम्मकथिको च परिसावचरो च विसारदो  
च परिसाय धम्मं देसेति। एवं सो तेनङ्गेन परिपूरो होति।   
    
सद्धो च भिक्खवे भिक्खु होति सीलवा च बहुस्सुतो च धम्मकथिको च परिसावचरो  
च विसारदो च परिसाय धम्मं देसेति, नो च ये ते सन्ति विमोक्खा अतिक्कम्म रूपेन  
आरुप्पा ते कायेन फुसित्वा विहरति। एवं सो तेन अपरिपूरो होति। तेन तं अङ्गं  
परिपूरेतब्बं। " किन्ताहं सद्धो च अस्सं सीलवा च बहुस्सुतो च धम्मकथिको च  
परिसावचरो च विसारदो च परिसाय धम्मं देसेय्यं, ये ते सन्ता विमोक्खा अतिक्कम्म  
रूपे आरुप्पा ते कायेन फुसित्वा विहरेय्य "न्ति। यतो च खो भिक्खवे भिक्खु सद्धो च  
होति, सीलवा च बहुस्सुतो च धम्मकथिको च परिसावचरो च विसारदो च परिसाय  
धम्मं देसेति, ये ते सन्ता विमोक्खा अतिक्कम्म रूपे आरुप्पा ते कायेन फुसित्वा विहरति,  
सो तेनङ्गेन परिपूरो होति।   
    
सद्धो च भिक्खवे भिक्खु होति, सीलवा च बहुस्सुतो च धम्मकथिको च परिसावचरो  
च विसारदो च परिसाय धम्मं देसेति। [प्त्स् पगे ३१६] [\क़् ३१६।] ये ते सन्ता विमोक्खा  
अतिक्कम्म रूपे आरुप्पा ते कायेन फुसित्वा विहरति, नो च आसवानं खया अनासवं  
अचेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज  
विहरति। एवं सो तेनङ्गेन अपरिपूरो होति। तेन तं अङ्गं परिपूरेतब्बं। " किन्ताहं  
सद्धो च अस्सं सीलवा च बहुस्सुतो च धम्मकथिको च परिसावचरो च विसारदो च  
परिसाय धम्मं देसेय्यं, ये ते सन्ता विमोक्खा अतिक्कम्म रूपे आरुप्पा ते कायेन  
फुसित्वा विहरेय्यं आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरेय्य न्ति।   
    
[ब्ज्त् पगे ३०२] [\x ३०२।]       
    
यतो च खो भिक्खवे, भिक्खु सद्धो च होति सीलवा च बहुस्सुतो च धम्मकथिको च  
परिसावचरो च विसारदो च परिसाय धम्मं देसेति, ये ते सत्ता विमोक्खा अतिक्कम्म रूपे  
आरुप्पा ते कायेन फुसित्वा विहरति। आसवानं खया अनासवं चेतोविमुत्तिं पञ्ञाविमुत्तिं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। एवं सो तेनङ्गेन  
परिपूरो होति।   
    
इमेहि खो भिक्खवे, अट्ठेहि धम्मेहि समन्नागतो भिक्खु समन्तपासादिको च होति  
सब्बाकारपरिपूरो चाति।   
    
८। २। ८। ३  
पठम मरणसति सुत्तं  
    
एकं समयं भगवा नादिके१ विहरति गिञ्जकावसथे। तत्र खो भगवा भिक्खू  
आमन्तेसि [प्त्स् पगे ३१७] [\क़् ३१७।] भिक्खवोति। भदन्तेति ते भिक्खु भगवतो  
पच्चस्सोसुं। भगवा एतदवोच:  
    
मरणसति भिक्खवे भाविता बहुलीकता महप्फला होति महानिसंसा अमतोगधा  
अमतपरियोसाना। भावेथ नो तुम्हे भिक्खवे मरणसतिन्ति?  
    
एवं वुत्ते अञ्ञतरो भिक्खु भगवन्तं एतदवोच: अहं खो भन्ते, भावेमि  
मरणसतिन्ति।   
    
यथा कथं पन त्वं भिक्खु, भावेसि मरणसतिन्ति? इध मय्हं भन्ते, एवं होति:  
अहो वताहं रत्तिन्दिवं जीवेय्यं, भगवतो सासनं मनसिकरेय्यं, बहुं वत मे कतं  
अस्साति। एवं खो अहं भन्ते, भावेमि मरणसतिन्ति।   
    
१। नातिके मछसं, नाटिके [प्त्स्]  
    
[ब्ज्त् पगे ३०४] [\x ३०४।]       
    
२। अञ्ञतरोपि खो भिक्खु भगवन्तं एतदवोच: अहम्पि खो भन्ते, भावेमि  
मरणसतिन्ति।   
    
यथा कथं पन त्वं भिक्खु भावेसि मरणसतिन्ति? इध मय्हं भन्ते, एवं होति:  
अहो वताहं दिवसं जीवेय्यं भगवतो सासनं मनसिकरेय्यं, बहुं वत मे कतं  
अस्साति। एवं खो अहं भन्ते, भावेमि मरणसतिन्ति।   
    
३। अञ्ञतरोपि खो भिक्खु भगवन्तं एतदवोच: अहम्पि खो भन्ते, भावेमि  
मरणसतिन्ति।   
    
यथा कथं पन त्वं भिक्खु भावेसि मरणसतिन्ति? इध मय्हं भन्ते, एवं होति:  
अहो वताहं उपड्ढडदिवसं जीवेय्यं भगवतो सासनं मनसिकरेय्यं, बहुं वत  
मे कतं अस्साति। एवं खो अहं भन्ते, भावेमि मरणसतिन्ति।   
    
४। अञ्ञतरोपि खो भिक्खु भगवन्तं एतदवोच: अहम्पि खो भन्ते, भावेमि  
मरणसतिन्ति।   
    
यथा कथं पन त्वं भिक्खु भावेसि मरणसतिन्ति? इध मय्हं भन्ते, एवं होति:  
अहो वताहं तदन्तरं जीवेय्यं यदन्तरं एकं पिण्डपातं भुञ्जामि, भगवतो  
सासनं मनसिकरेय्यं, बहुं वत मे कतं अस्साति। एवं खो अहं भन्ते, भावेमि  
मरणसतिन्ति।  
    
५। अञ्ञतरोपि खो भिक्खु भगवन्तं एतदवोच: अहम्पि खो भन्ते, भावेमि  
मरणसतिन्ति। यथा कथं पन त्वं भिक्खु भावेसि मरणसतिन्ति। ?  
    
इध मय्हं भन्ते, एवं होति: अहो वताहं तदन्तरं जीवेय्यं यदन्तरं  
उपड्ढपिण्डपातं भुञ्जामि, भगवतो सासनं मनसिकरेय्यं, बहुं वत मे कतं  
अस्साति। एवं खो अहं भन्ते भावेमि मरणसतिन्ति।   
    
[ब्ज्त् पगे ३०६] [\x ३०६।]       
    
६। अञ्ञतरोपि खो भिक्खु भगवन्तं एतदवोच: अहम्पि खो भन्ते, भावेमि  
मरणसतिन्ति। यथा कथं पन त्वं भिक्खु भावेसि मरणसतिन्ति?  
    
इध मय्हं [प्त्स् पगे ३१८] [\क़् ३१८।] भन्ते, एवं होति: अहो वताहं तदन्तरं  
जीवेय्यं, यदन्तरं चत्तारो पञ्च आलोपे सङ्खादित्वा अज्झोहरामि। भगवतो सासनं  
मनसिकरेय्यं बहुं वत मे कतं अस्साति। एवं खो अहं भन्ते, भावेमि मरणसतिन्ति।   
    
७। अञ्ञतरोपि खो भिक्खु भगवन्तं एतदवोच: अहम्पि खो भन्ते, भावेमि  
मरणसतिन्ति। यथा कथं पन त्वं भिक्खु भावेसि मरणसतिन्ति?  
    
इध मय्हं भन्ते, एवं होति: अहो वताहं तदन्तरं जीवेय्यं, यदन्तरं एकं आलोपं  
सङ्खादित्वा अज्झोहरामि। भगवतो सासनं मनसिकरेय्यं, बहुं वत मे कतं अस्साति।  
एवं खो अहं भन्ते, भावेमि मरणसतिन्ति।   
    
८। अञ्ञतरोपि खो भिक्खु भगवन्तं एतदवोच: अहम्पि खो भन्ते, भावेमि  
मरणसतिन्ति।   
    
यथा कथं पन त्वं भिक्खु भावेसि मरणसतिन्ति? इध मय्हं भन्ते, एवं होति:  
अहो वताहं तदन्तरं जीवेय्यं, यदन्तरं अस्ससित्वा वा पस्सामि, पस्ससित्वा वा अस्ससामि,  
भगवतो सासनं मनसिकरेय्यं, बहुं वत मे कतं अस्साति। एवं खो अहं भन्ते,  
भावेमि मरणसतिन्ति।   
    
[ब्ज्त् पगे ३०८] [\x ३०८।]       
    
एवं वुत्ते भगवा ते भिक्खू एतदवोच: य्वायं भिक्खवे, भिक्खु एवं मरणसति  
भावेति: अहो वताहं रत्तिन्दिवं जीवेय्यं भगवतो सासनं मनसिकरेय्यं बहुं वत  
मे कतं अस्साति, योपायं भिक्खवे, भिक्खु एवं मरणसतिं भावेति: [प्त्स् पगे ३१९] [\क़्  
३१९।] अहो वताहं दिवसं जीवेय्यं भगवतो सासनं मनसिकरेय्यं, बहुं वत मे  
कतं अस्साति। योपायं भिक्खवे, भिक्खु एवं मरणसतिं भावेति। अहो वताहं  
उपड्ढडदिवसं जीवेय्यं, भगवतो सासनं मनसिकरेय्यं, बहुं वत मे कतं  
अस्साति, योपायं भिक्खवे, भिक्खु एवं मरणसतिं भावेति: अहो वताहं तदन्तरं  
जीवेय्यं यदन्तरं एकं पिण्डपातं भुञ्जामि, भगवतो सासनं मनसिकरेय्यं,  
बहुं वत मे कतं अस्साति। योपायं भिक्खवे, भिक्खु एवं मरणसतिं भावेति: अहो  
वताहं तदन्तरं जीवेय्यं, यदन्तरं उपड्ढपिण्डपातं भुञ्जामि, भगवतो  
सासनं मनसिकरेय्यं, बहुं वत मे कतं अस्साति, योपायं भिक्खु एवं मरणसतिं  
भावेति: अहो वताहं तदन्तरं जीवेय्यं यदन्तरं चत्तारो वा पञ्च आलोपे सङ्खादित्वा  
अज्झोहरामि, भगवतो सासनं मनसिकरेय्यं, बहुं वत मे कतं अस्साति, इमे वुच्चन्ति  
भिक्खवे भिक्खू पमत्ता विहरन्ति दन्धं मरणसतिं भावेन्ति आसवानं खयाय:  
    
यो च ख्वायं भिक्खवे भिक्खु एवं मरणसतिं भावेति; अहो वताहं तदन्तरं  
जीवेय्यं यदन्तरं एकं आलोपं सङ्खादित्वा अज्झोहरामि, भगवतो सासनं  
मनसिकरेय्यं बहुं वत मे कतं अस्साति, योपायं भिक्खवे भिक्खु मरणसतिं  
भावेति: अहो वताहं तदन्तरं जीवेय्यं, यदन्तरं अस्ससित्वा पस्ससामी च पस्ससित्वा वा  
अस्ससामि, भगवतो सासनं मनसिकरेय्यं, बहुं वत मे कतं अस्साति, इमे वुच्चन्ति  
भिक्खवे भिक्खू अप्पमत्ता विहरन्ति तिक्खं मरणसतिं भावेन्ति आसवानं खयाय।   
    
तस्मातिह भिक्खवे एवं सिक्खितब्बं: अप्पमत्ता विहरिस्साम, तिक्खं मरणसतिं  
भावेय्याम आसवानं खयायाति। एवं हि वो भिक्खवे सिक्खितब्बन्ति।   
[प्त्स् पगे ३२०] [\क़् ३२०।]        
[ब्ज्त् पगे ३१०] [\x ३१०।]       
    
८। २। ८। ४  
दुतियमरणसति सुत्तं  
    
एकं समयं भगवा नादिके विहरति गिञ्जकावसथे। तत्र खो भगवा भिक्खू आमन्तेसि  
भिक्खवोति। भदन्तेति खो ते भिक्खू भगवतो पच्चस्सोसुं। भगवा एतदवोच:  
    
मरणसति भिक्खवे भाविता बहुलीकता महप्फला होति महानिसंसा अमतोगधा  
अमतपरियोसाना। कथं भाविता च भिक्खवे, मरणसति कथं बहुलीकता महप्फला  
होति महानिसंसा अमतोगधा अमतपरियोसाना:  
    
इध भिक्खवे भिक्खु दिवसे निक्खन्ते रत्तिया पतिहिताय१ इतिपटिसञ्चिक्खति: बहुका खो  
मे पच्चया मरणस्स। अभि वा मं डंसेय्य, विच्छिको वा मं डंसेय्य, सतपदी वा  
मं डंसेय्य, तेन मे अस्स कालकिरिया। सो मम अस्स अन्तरायो, उपक्खलित्वा वा  
पपतेय्यं, भत्तं वा मे भुत्तं ब्यापज्जेय्य, पित्तं वा मे कुप्पेय्य, सेम्हं वा मे  
कुप्पेय्य, सत्थका वा मे वाता कुप्पेय्युं, मनुस्सा वा मं उपक्कमेय्युं, अमनुस्सा वा  
मं उपक्कमेय्युं, तेन मे अस्स कालकिरिया, सो मम अस्स अन्तरायोति।   
    
तेन भिक्खवे भिक्खुना इति पटिसञ्चिक्खितब्बं: अत्थी नू खो मे पापका अकुसला  
धम्मा अप्पहीना ये मे अस्सु रत्तिं कालं करोन्तस्स अन्तरायायाति। सचे भिक्खवे भिक्खु  
पच्चवेक्खमानो एवं जानाति: अत्थि मे पापका अकुसला धम्मा अप्पहीना ये मे अस्सु  
रत्तं कालं करोन्तस्स अन्तरायायाति। तेन भिक्खवे भिक्खुना तेसं येव पापकानं  
अकुसलानं धम्मानं पहानाय अधिमत्तो छन्दो च वायामो च उस्साहो च उस्सोऌही च  
अप्पटिवानी च सति च सम्पजञ्ञं च करणीयं।   
    
१। पटिहिताय [प्त्स्।]   
    
[ब्ज्त् पगे ३१२] [\x ३१२।]       
    
सेय्यथापि भिक्खवे, आदित्तचेलो वा आदित्तसीसो वा तस्सेव चेलस्स वा सीसस्स वा निब्बापनाय  
अधिमत्तं छन्दञ्च वायामञ्च उस्साहञ्च उस्सोऌहिञ्च अप्पटिवानिञ्च सतिञ्च  
सम्पजञ्ञञ्च करेय्यं, एवमेव खो भिक्खवे, तेन भिक्खुना तेसं येव पापकानं  
[प्त्स् पगे ३२१] [\क़् ३२१।] अकुसलानं धम्मानं पहानाय अधिमत्तो छन्दो च  
वायामो च उस्साहो च उस्सोऌही च अप्पटिवानी च सति च सम्पजञ्ञञ्च करणीयं।   
    
सचे पन भिक्खवे भिक्खु पच्चवेक्खमानो एवं जानाति: नत्थि मे पापका अकुसला  
धम्मा अप्पहीना ये मे अस्सु रत्तिं कालं करोन्तस्स अन्तरायायाति, तेन भिक्खवे  
भिक्खुना तेनेव पीतिपामोज्जेन विहातब्बं अहोरत्तानुसिक्खिना कुसलेसु धम्मेसु।  
    
इध पन भिक्खवे भिक्खु रत्तिया निक्खन्ताय दिवसे पतिहिते इतिपटिसञ्चिक्खति: बहुका  
खो मे पच्चया मरणस्स। अहि वा मं डंसेय्य, विच्छिको वा मं डंसेय्य, सतपदी वा  
मं डंसेय्य, तेन मे अस्स कालकिरिया। सो मम अस्स अन्तरायाति। उपक्खलित्वा वा  
पपतेय्यं, भत्तं वा मे भुत्तं ब्यापज्जेय्य, पित्तं वा मे कुप्पेय्य, सेम्हं वा मे  
कुप्पेय्य, सत्थका वा मे वाता कुप्पेय्युं, मनुस्सा वा मं उपक्कमेय्युं, अमनुस्सा वा  
मं उपक्कमेय्युं, तेन मे अस्स कालकिरिया, सो मम अस्स अन्तरायाति। तेन भिक्खवे  
भिक्खुना इति पटिसञ्चिक्खितब्बं: अत्थि नु खो मे पापका अकुसला धम्मा अप्पहीना ये  
मे अस्सु दिवा कालं करोन्तस्स अन्तरायायाति।   
सचे भिक्खवे भिक्खु पच्चवेक्खमानो एवं जानाति: अत्थी मे पापका अकुसला धम्मा  
अप्पहीना ये मे अस्सु दिवा कालं करोन्तस्स अन्तरायाति। तेन भिक्खवे भिक्खुना तेसं  
येव पापकानं अकुसलानं धम्मानं पहानाय अधिमत्तो छन्दो च वायामो च उस्साहो  
च उस्सोऌही च अप्पटिवानी च सति च सम्पजञ्ञं च करणीयं।  
    
[ब्ज्त् पगे ३१४] [\x ३१४।]       
    
सेय्यथापि भिक्खवे, आदित्तचेलो वा आदित्तसीसो वा तस्सेव चेलस्स वा सीसस्स वा निब्बापनाय  
अधिमत्तं छन्दञ्च वायामञ्च उस्साहञ्च उस्सोऌहिञ्च अप्पटिवानिञ्च सतिञ्च  
सम्पजञ्ञञ्च करेय्य, एवमेव खो भिक्खवे, तेन भिक्खुना तेसं येव पापकानं  
अकुसलानं धम्मानं पहानाय अधिमत्तो छन्दो च वायामो च उस्साहो च उस्सोऌही च  
अप्पटिवानी च सति च सम्पजञ्ञञ्च करणीयं।   
    
सचे पन भिक्खवे, भिक्खु पच्चवेक्खमानो एवं जानाति: नत्थि मे पापका अकुसला  
धम्मा [प्त्स् पगे ३२२] [\क़् ३२२।] अप्पहीना। ये मे अस्सु दिवाकालं करोन्तस्स  
अन्तरायायाति, तेन भिक्खवे भिक्खुना तेनेव पीतिपामोज्जेन विहातब्बं  
अहोरत्तानुसिक्खिना कुसलेसु धम्मेसु।  
    
एवं भाविता खो भिक्खवे मरणसति एवं बहुलीकता महप्फला होति महानिसंसा  
अमतोगधा अमतपरियोसानाति।   
    
८। २। ८। ५  
पठमसम्पदा सुत्तं  
    
(सावत्थिनिदानं)  
अट्ठिमा भिक्खवे सम्पदा। कतमा अट्ठ: उट्ठानसम्पदा, आरक्खसम्पदा,  
कल्याणमित्तता, समजीविकता, सद्धासम्पदा, सीलसम्पदा, चागसम्पदा, पञ्ञासम्पदा,  
इमा खो भिक्खवे, अट्ठ सम्पदाति:  
    
१। उट्ठाता कम्मधेय्येसु अप्पमत्तो विधानवा  
समं कप्पेति जीविकं सम्भतं अनुरक्खति।   
    
२। सद्धो सीलेन सम्पन्नो वदञ्ञू वितमच्छरो,   
निच्चं मग्गं विसोधेति सोत्थानं सम्परायिकं।   
    
३। इच्चेते अट्ठ धम्मा च सद्धस्स घरमेसिनो  
अक्खाता सच्चनामेन उभयत्थ सुखावहा।   
    
४। दिट्ठधम्महितत्थाय सम्परायसुखाय च  
एवमेतं गहट्ठानं चागो पुञ्ञं पवड्ढडतीति।   
    
[ब्ज्त् पगे ३१६] [\x ३१६।]       
    
८। २। ८। ६  
दुतिय सम्पदा सुत्तं  
    
(सावत्थिनिदानं)  
    
अट्ठिमा भिक्खवे सम्पदा: कतमा अट्ठ: उट्ठानसम्पदा, आरक्खसम्पदा,  
कल्याणमित्तता, समजीविकता, सद्धासम्पदा, सीलसम्पदा, चागसम्पदा, पञ्ञासम्पदाति।   
    
१। कतमा च भिक्खवे उट्ठानसम्पदा:  
    
इध भिक्खवे कुलपुत्तो येन कम्मट्ठानेन जीविकं कप्पेति यदि कसिया यदि वणिज्जाय  
यदि गोरक्खेन यदि इस्सत्थेन यदि राजपोरिसेन यदि सिप्पञ्ञतरेन, [प्त्स् पगे ३२३] [\क़्  
३२३।] तत्थ दक्खो होति अनलसो तत्रुपायाय वीमंसाय समन्नागतो अलं कातुं अलं  
संविधातुं, अयं वुच्चति भिक्खवे उट्ठानसम्पदा।   
    
२। कतमा च भिक्खवे आरक्खसम्पदा:  
    
इध भिक्खवे कुलपुत्तस्स भोगा होन्ति उट्ठानविरियाधिगता बाहाबलपरिचिता  
सेदावक्खित्ता धम्मिका धम्मलद्धा सो ते१ आरक्खेन गुत्तिया सम्पादेति ऽकिन्ति मे  
भोगे नेव राजानो हरेय्युं, न चोरा हरेय्युं, न अग्गि डहेय्य, न उदकं वहेय्य, न  
अप्पिया दायादा हरेय्युन्ति। अयं वुच्चति भिक्खवे आरक्खसम्पदा।  
    
३। कतमा च भिक्खवे, कल्याणमित्तता:  
    
इध भिक्खवे, कुलपुत्तो यस्मिं गामे वा निगमे वा पटिवसति। तत्थ ये ते होन्ति  
गहपति वा गहपतिपुत्तो वा दहरा वा वुद्धसीलिनो वुद्धा वा वुद्धसीला  
सद्धासम्पन्ना सीलसम्पन्ना चागसम्पन्ना पञ्ञासम्पन्नाऽ तेहि सद्धिं सन्तिट्ठति  
सल्लपति साकच्छं समापज्जति। यथारूपानं सद्धासम्पन्नानं सद्धासम्पदं  
अनुसिक्खति, यथारूपानं सीलसम्पन्नानं सीलसम्पदं अनुसिक्खति यथारूपानं  
चागसम्पन्नानं चागसम्पदं अनुसिक्खति, यथारूपानं पञ्ञासम्पन्नानं  
पञ्ञासम्पदं अनुसिक्खति। अयं वुच्चति भिक्खवे, कल्याणमित्तता।   
    
१। सोतेन कत्थचि।   
    
[ब्ज्त् पगे ३१८] [\x ३१८।]       
    
४। कतमा च भिक्खवे समजीविकता: इध भिक्खवे, कुलपुत्तो आयञ्च भोगानं विदित्वा  
वयञ्च भोगानं विदित्वा समं जीविकं कप्पेती नाच्चोगाऌहं नातिहीनं, एवं मे आयो  
वयं परियादाय ठस्सति, न च मे वयो आयं परियादाय ठस्सतीति।  
    
सेय्यथापि भिक्खवे, तुलाधारो वा तुलाधारन्तेवासी वा तुलं पग्गहेत्वा जानाति एत्तकेन वा  
ओनतं [प्त्स् पगे ३२४] [\क़् ३२४।] एत्तकेन वा उन्नतन्ति। एवमेव खो ब्राह्मण  
कुलपुत्तो आयञ्च भोगानं विदित्वा वयञ्च भोगानं विदित्वा समं जीविकं कप्पेति, न च  
अच्चोगाऌहं न अतिहीनं। एवं मे आयो वयं परियादाय ठस्सति, न च मे वयो आयं  
परियादाय ठस्सतीति।   
    
सचायं भिक्खवे, कुलपुत्तो अप्पायो समानो उऌआरं जीविकं कप्पेति, तस्स भवन्ति चत्तारो  
उदुम्बरखादिकं वायं१ कुलपुत्तो भोगे खादतीऽति। सचे पनायं भिक्खवे, कुलपुत्तो  
महायो समानो कसिरं जीविकं कप्पेति, तस्स भवन्ति वत्तारो ऽअजद्धुमारिकं वायं  
कुलपुत्तो मरिस्स तीऽति।   
यतो च ख्वायं भिक्खवे कुलपुत्तो आयञ्च भोगानं विदित्वा वयञ्च भोगानं विदित्वा  
समं जीविकं कप्पेति न अच्चोगाऌहं नातिहीनं, एवं मे आयो वयं परियादाय ठस्सति,  
न च मे वयो आयं परियादाय ठस्सतीति अयं वुच्चति भिक्खवे समजीविकता।   
    
५। कतमा च भिक्खवे, सद्धासम्पदा: इध भिक्खवे, कुलपुत्तो सद्धो होति सद्दहति  
तथागतस्स बोधिं: इतिऽपि सो भगवा अरहं सम्मासम्बुद्धो विज्जाचरणसम्पन्नो  
सुगतो लोकविदू अनुत्तरो पुरिसदम्मसारथि सत्था देवमनुस्सानं बुद्धो भगवाति।  
अयं वुच्चति भिक्खवे सद्धासम्पदा।   
    
६। कतमा च भिक्खवे, सीलसम्पदा: इध भिक्खवे कुलपुत्तो पाणातिपाता पटिविरतो होति  
अदिन्नादाना पटिविरतो होति कामेसुमिच्छाचारा पटिविरतो होति। मुसावादा पटिविरतो होति  
सुरामेरय मज्जपमादट्ठाना पटिविरतो होति, अयं वुच्चति भिक्खवे सीलसम्पदा।   
    
७। कतमा च भिक्खवे चागसम्पदा: इध भिक्खवे, कुलपुत्तो विगतमलमच्छेरेन  
चेतसा अगारं अज्झावसति मुत्तचागो पयतपाणि वोस्सग्गरतो याचयोगो दानसंविभागरतो,  
अयं वुच्चति भिक्खवे, चागसम्पदा।   
    
१। अयञ्च कत्थचि। २। उदुम्बरबादी चाय मछसं। ३। अजेऌअमरणं: चायम्मछसं  
    
[ब्ज्त् पगे ३२०] [\x ३२०।]       
    
८। कतमा च भिक्खवे पञ्ञासम्पदा: [प्त्स् पगे ३२५] [\क़् ३२५।] इध भिक्खवे  
कुलपुत्तो पञ्ञवा होति उदयत्थागामिनिया पञ्ञाय समन्नागतो, अरियाय निब्बेधिकाय  
सम्मादुक्खक्खयगामिनिया, अयं वुच्चति भिक्खवे पञ्ञासम्पदा।   
    
इमा खो भिक्खवे, अट्ठसम्पदाति।   
    
२१। उट्ठाता कम्मधेय्येसु अप्पमत्तो विधानवा,   
समं कप्पेति जीविकं सम्भतं अनुरक्खति।   
    
२२। सद्धो सीलेन सम्पन्नो वदञ्ञू वीतमच्छरो,   
निच्चं मग्गं विसोधेति सोत्थानं सम्परायिकं  
    
२३। इच्चेते अट्ठ धम्मा च सद्धस्स घरमेसिनो,   
अक्खाता सच्चनामेन उभयत्थ सुखावहा।   
    
२४। दिट्ठधम्महितत्थाय सम्परायसुखाय च  
एवमेतं गहट्ठानं चागो पुञ्ञं पवड्ढतीति।   
    
८। २। ८। ७  
    
इच्छा सुत्तं  
    
(सावत्थिनिदानं)  
तत्र खो आयस्मा सारिपुत्तो भिक्खू आमन्तेसि आवुसो भिक्खवोति, आवुसोति खो ते भिक्खु  
आयस्मतो सारिपुत्तस्स पच्चस्सोसुं आयस्मा सारिपुत्तो एतदवोच:   
अट्ठिमे भिक्खवे पुग्गला सन्तो संविज्जमाना लोकस्मिं। कतमे अट्ठ:  
    
इधावुसो भिक्खूनो पविवित्तस्स विहरतो निरायत्तवुत्तिनो इच्छा उप्पज्जति लाभाय। सो  
उट्ठहति घटति वायमति लाभाय। तस्स उट्ठहतो घटतो वायमतो लाभाय लाभो  
नूप्पज्जति, सो तेन अलाभेन सोचति किलमति परिदेवति उरत्ताऌइं कन्दति सम्मोहं आपज्जति।  
अयं वुच्चति भिक्खवे, भिक्खु इच्छो विहरति लाभाय। उट्ठहति [प्त्स् पगे ३२६] [\क़्  
३२६।] घटति वायमति लाभाय। न च लाभी, सोची च परिदेवी च चुतो च सद्धम्मा।   
    
[ब्ज्त् पगे ३२२] [\x ३२२।]       
    
२। इध पनावुसो भिक्खुनो पविवित्तस्स विहरतो निरायत्तवुत्तिनो इच्छा उप्पज्जति लाभाय।  
सो उट्ठहति घटति वायमति लाभाय, तस्स उट्ठहतो घटतो वायमतो लाभाय लाभो  
उप्पज्जति। सो तेन लाभेन मज्जति पमज्जति पमादमापज्जति। अयं वुच्चति भिक्खवे,  
भिक्खु इच्छो विहरति लाभाय, उट्ठहति घटति वायमति लाभाय लाभी च मदी च  
पमादी च चुतो च सद्धम्मा।   
    
३। इध पनावुसो भिक्खुनो पविवित्तस्स विहरतो निरायत्तवुत्तिनो इच्छा उप्पज्जति लाभाय।  
सो न उट्ठहति न घटति न वायमति लाभाय, तस्स अनुट्ठहतो अघटतो अवायमतो  
लाभाय, लाभो नूप्पज्जति। सो तेन अलाभेन सोचति किलमति परिदेवति उरत्ताऌइं कन्दति  
सम्मोहं आपज्जति। अयं वुच्चति भिक्खवे, भिक्खू इच्छो विहरति लाभाय, न उट्ठहति  
न घटति न वायमति लाभाय। न च लाभी सोची च परिदेवी च चुतो च सद्धम्मा।   
    
४। इध पनावुसो भिक्खुनो पविवित्तस्स विहरतो निरायत्तवुत्तिनो इच्छा उप्पज्जति लाभाय।  
सो न उट्ठहति न घटति न वायमति लाभाय, तस्स अनुट्ठहतो अघटतो अवायमतो  
लाभाय लाभो उप्पज्जति। सो तेन लाभेन मज्जति पमज्जति पमादमापज्जति। अयं वुच्चति  
भिक्खवे, भिक्खु इच्छो विहरति लाभाय, न उट्ठहति न घटति न वायमति लाभाय।  
लाभी च मदी च पमादी च चुतो च सद्धम्मा।   
    
५। इध पनावुसो भिक्खुनो पविवित्तस्स विहरतो निरायत्तवुत्तिनो इच्छा उप्पज्जति लाभाय।  
सो उट्ठहति घटति वायमति लाभाय, तस्स उट्ठहतो घटतो वायमतो लाभाय लाभो  
नूप्पज्जति। सो तेन अलाभेन न सोचति न [प्त्स् पगे ३२७] [\क़् ३२७।] किलमति, न  
परिदेवति, न उरत्ताऌइं कन्दति, न सम्मोहं आपज्जति, अयं वुच्चति भिक्खवे भिक्खु  
इच्छो विहरति लाभाय, उट्ठहति घटति वायमति लाभाय न च लाभी न च सोची न च  
परिदेवी अच्चुतो च सद्धम्मा।   
    
[ब्ज्त् पगे ३२४] [\x ३२४।]       
    
६। इध पनावुसो भिक्खुनो पविवित्तस्स विहरतो निरायत्त वुत्तिनो इच्छा उप्पज्जति लाभाय।  
सो उट्ठहति घटति वायमति लाभाय, तस्स उट्ठहतो घटतो वायमतो लाभाय लाभो  
उप्पज्जति। सो तेन लाभेन न मज्जति न पमज्जति न पमादमापज्जति। अयं वुच्चति  
भिक्खवे, भिक्खु इच्छो विहरति लाभाय, उट्ठहति घटति वायमति लाभाय लाभी च न  
च मदी न च पमादी अच्चुतो च सद्धम्मा।   
    
७। इध पनावुसो भिक्खुनो पविवित्तस्स विहरतो निरायत्तवुत्तिनो इच्छा उप्पज्जति लाभाय।  
सो न उट्ठहति न घटति न वायमति लाभाय, तस्स अनुट्ठहतो अघटतो न वायमतो  
लाभाय लाभो नूप्पज्जति। सो तेन अलाभेन न सोचति न किलमति न परिदेवति, न उरत्ताऌइं  
कन्दति, न सम्मोहं आपज्जति। अयं वुच्चति भिक्खवे, भिक्खु इच्छो विहरति लाभाय, न  
उट्ठहति न घटति न वायमति लाभाय। न च लाभी न च सोची, न च परिदेवी अच्चुतो च  
सद्धम्मा।   
    
८। इध पनावुसो भिक्खुनो पविवित्तस्स विहरतो निरायत्तवुत्तिनो इच्छा उप्पज्जति लाभाय।  
सो न उट्ठहति न घटति न वायमति लाभाय, तस्स अनुट्ठहतो अघटतो न वायमतो  
लाभाय लाभो उप्पज्जति। सो तेन लाभेन न मज्जति न पमज्जति न पमादमापज्जति। अयं  
वुच्चति भिक्खवे, भिक्खु इच्छो विहरति लाभाय, न उट्ठहति [प्त्स् पगे ३२८] [\क़् ३२८।]   
    न घटति न वायमति लाभाय। लाभी च न च मदी न च पमादी अच्चुतो च  
सद्धम्मा।  
    
इमे खो भिक्खवे, अट्ठ पुग्गला सन्तो संविज्जमाना लोकस्मिन्ति।   
    
[ब्ज्त् पगे ३२६] [\x ३२६।]       
    
८। २। ८। ८  
अलं सुत्तं  
    
(सावत्थिनिदानं)  
    
तत्र खो आयस्मा सारिपुत्तो भिक्खू आमन्तेसि भिक्खवोति। भदन्तेति ते भिक्खु भगवतो  
पच्चस्सोसुं। छहि आवुसो धम्मेहि समन्नागतो भिक्खु अलं अत्तनो अलं परेसं  
कतमेहि छहि:  
    
इधावुसो भिक्खु खिप्पनिसन्ति च होति कुसलेसु धम्मेसु, सुतानञ्च धम्मानं  
धारणजातिको होति, धतानञ्च धम्मानं अत्थूप्परिक्खिता होति, अत्थमञ्ञाय  
धम्ममञ्ञाय धम्मानुधम्मपटिपन्नो च होति, कल्याणवाचो च होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, सन्दस्सको च होति समादपको समुत्तेजको सम्पहंसको सब्रह्मचारीनं।   
इमेहि खो भिक्खवे, छहि धम्मेहि समन्नागतो भिक्खु अलं अत्तनो अलं परेसं।   
    
पञ्चहावुसो धम्मेहि समन्नागतो भिक्खु अलं अत्तनो, अलं परेसं। कतमेहि पञ्चहि:  
    
इधावुसो भिक्खु न हेव खो खिप्पनिसन्ती च होति कुसलेसु धम्मेसु। सुतानञ्च  
धम्मानं धारणजातिको होति, धतानञ्च धम्मानं अत्थूपपरिक्खी होति,  
अत्थमञ्ञाय धम्ममञ्ञाय धम्मानुधम्मपटिपन्नो च होति, कल्याणवाचो होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, सन्दस्सको च होति समादपको समुत्तेजको सम्पहंसको सब्रह्मचारीनं।   
[प्त्स् पगे ३२९] [\क़् ३२९।]        
    
इमेहि खो भिक्खवे, पञ्चहि धम्मेहि समन्नागतो भिक्खु अलं अत्तनो, अलं परेसं।   
    
चतूहावुसो धम्मेहि समन्नागतो भिक्खु अलं अत्तनो नालं परेसं। १ कतमेहि चतूहि:  
    
इधावुसो भिक्खु खिप्पनिसन्ती च होति कुसलेसु धम्मेसु। सुतानञ्च धम्मानं  
धारणजातिको होति, धतानञ्च धम्मानं अत्थूपपरिक्खिता होति, अत्थमञ्ञाय  
धम्ममञ्ञाय धम्मानुधम्मपटिपन्नो च होति। नो च कल्याणवाचो होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, नो च सन्दस्सको होति समादपको समुत्तेजको सम्पहंसको  
सब्रह्मचारीनं। इमेहि खो भिक्खवे, चतूहि धम्मेहि समन्नागतो भिक्खू अलं अत्तनो,  
नालं परेसं। १।   
    
१। नो परेसं सीमु।   
    
[ब्ज्त् पगे ३२८] [\x ३२८।]       
    
चतुहावुसो धम्मेहि समन्नागतो भिक्खु अलं परेसं, नालं अत्तनो। १। कतमेहि  
चतूहि:  
    
इधावुसो भिक्खु खिप्पनिसन्ती च होति कुसलेसु धम्मेसु। सुतानञ्च धम्मानं  
धारणजातिको होति, नो व धतानं धम्मानं अत्थूपपरिक्खी होति, न च अत्थमञ्ञाय  
धम्ममञ्ञाय धम्मानुधम्मपटिपन्नो होति, कल्याणवाचो च होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, सन्दस्सको च होति समादपको समुत्तेजको सम्पहंसको सब्रह्मचारीनं।  
इमेहि खो भिक्खवे, चतूहि धम्मेहि समन्नागतो अलं परेसं। नालं अत्तनो। १   
    
तीहावुसो धम्मेहि समन्नागतो भिक्खु अलं अत्तनो, नालं परेसं। २ कतमेहि तीहि:  
    
इधावुसो भिक्खु न हेव खो खिप्पनिसस्ति च होति कुसलेसु धम्मेसु। सुतानञ्च  
धम्मानं [प्त्स् पगे ३३०] [\क़् ३३०।] धारणजातिको होति, धतानञ्च धम्मानं  
अत्थूपपरिक्खी होति, अत्थमञ्ञाय धम्ममञ्ञाय धम्मानुधम्मपटिपन्नो च  
होति, नो च कल्याणवाचो होति, कल्याणवाक्करणो पोरिया वाचाय समन्नागतो विस्सट्ठाय  
अनेलगलाय अत्थस्स विञ्ञापनिया, नो च सन्दस्सको होति समादपको समुत्तेजको  
सम्पहंसको सब्रह्मचारीनं। इमेहि खो भिक्खवे, तीहि धम्मेहि समन्नागतो  
भिक्खू अलं अत्तनो, नालं परेसं। २

तीहावुसो धम्मेहि समन्नागतो भिक्खु अलं परेसं। नालं अत्तनो१ कतमेहि तीहि:  
    
इधावुसो भिक्खु न भेव खो खिप्पनिसन्ती च होति कुसलेसु धम्मेसु। सुतानञ्च  
धम्मानं धारणजातिको होति। नो च धतानं धम्मानं अत्थूपपरिक्खी होति। नो च  
अत्थमञ्ञाय धम्ममञ्ञाय धम्मानुधम्मपटिपन्नो होति। कल्याणवाचो च होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, सन्दस्सको च होति समादपको समुत्तेजको सम्पहंसको सब्रह्मचारीनं।  
इमेहि खो भिक्खवे, तीहि धम्मेहि समन्नागतो भिक्खु अलं परेसं, नालं अत्तनो। १

द्वीहावुसो धम्मेहि समन्नागतो भिक्खु अलं अत्तनो, नो परेसं, २ कतमेहि द्वीहि:  
    
इधावुसो भिक्खु न हेव खो खिप्पनिसन्ती च होति कुसलेसु धम्मेसु। नो च सुतानं  
धम्मानं धारणजातिको होति, धतानञ्च धम्मानं अत्थूपपरिक्खी होति,  
अत्थमञ्ञाय धम्ममञ्ञाय धम्मानुधम्मपटिपन्नो च होति, नो च कल्याणवाचो  
होति, कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया, नो च सन्दस्सको होति समादपको समुत्तेजको सम्पहंसको  
सब्रह्मचारीनं। इमेहि खो भिक्खवे, द्वीहि धम्मेहि समन्नागतो भिक्खू अलं अत्तनो,  
नालं परेसं। ३

१। नो अत्तनो सीमु।   
२। नो परेसं सीमु।   
३। नो परेसं सीमु।   
    
[ब्ज्त् पगे ३३०] [\x ३३०।]       
[प्त्स् पगे ३३१] [\क़् ३३१।]        
    
द्वीहावुसो धम्मेहि समन्नागतो भिक्खु अलं परेसं, नालं अत्तनो१ कतमेहि द्वीहि:  
    
इधावुसो भिक्खु न हेव खो खिप्पनिसन्ति होति कुसलेसु धम्मेसु। नो च सुतानं  
धम्मानं धारणजातिको होति। नो च धतानं धम्मानं अत्थूपपरिक्खी होति, नो च  
अत्थमञ्ञाय धम्ममञ्ञाय धम्मानुधम्मपटिपन्नो होति। कल्याणवाचो च होति  
कल्याणवाक्करणो पोरिया वाचाय समन्नागतो विस्सट्ठाय अनेलगलाय अत्थस्स  
विञ्ञापनिया। सन्दस्सको च होति समादपको समुत्तेजको सम्पहंसको सब्रह्मचारीनं।  
इमेहि खो भिक्खवे, द्वीहि धम्मेहि समन्नागतो भिक्खु अलं परेसं, नालं अत्तनोति।  
१   
    
८। २। ८। ९  
सेखपरिहानिय सुत्तं  
    
(सावत्थिनिदानं)  
    
अट्ठमे भिक्खवे धम्मा सेखस्स भिक्खुनो परिहानाय संवत्तन्ति। कतमे अट्ठ:  
कम्मारामता, भस्सारामता, निद्दारामता, सङ्गणिकारामता, इन्द्रियेसु अगुत्तद्वारता,  
भोजने अमत्तञ्ञुता, संसग्गारामता, पपञ्चारामता। इमे खो भिक्खवे अट्ठ धम्मा  
सेखस्स भिक्खुनो परिहानाय संवत्तन्ति।   
अट्ठिमे भिक्खवे धम्मा सेखस्स भिक्खुनो अपरिहानाय संवत्तन्ति। कतमे अट्ठ:  
    
न कम्मारामता, न भस्सारामता, न निद्दारामता, न सङ्गणिकारामता, इन्द्रियेसु  
गुत्तद्वारता, भोजने मत्तञ्ञुता, असंसग्गारामता, निप्पपञ्चारामता। इमे खो भिक्खवे  
अट्ठ धम्मा सेखस्स भिक्खुनो अपरिहानाय संवत्तन्तीति।   
    
१। नो अत्तनो सीमु।   
    
[ब्ज्त् पगे ३३२] [\x ३३२।]       
[प्त्स् पगे ३३२] [\क़् ३३२।]        
    
८। २। ८। १०  
    
कुसीतारम्भवत्थु सुत्तं  
    
(सावत्थिनिदानं)  
अट्ठिमानि भिक्खवे कुसीतवत्थूनि। कतमानि अट्ठ:  
    
१। इध भिक्खवे भिक्खुना कम्मं कत्तब्बं होति। तस्स एवं होति: कम्मं खो मे  
कत्तब्बं भविस्सति। कम्मं खो पन मे करोन्तस्स कायो किलमिस्सति हन्दाहं  
निपज्जामीति। सो निपज्जति, न विरियं आरभति अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय। इदं भिक्खवे पठमं कुसीतवत्थु।   
    
२। पुन च परं भिक्खवे भिक्खुना कम्मं कतं होति। तस्स एवं होति: अहं खो  
कम्मं अकासिं, कम्मं खो पन मे करोन्तस्स कायो किलन्तो, हन्दाहं निपज्जामीति। सो  
निपज्जति। न विरियं आरभति अप्पत्तस्स पत्तिया अनधिगतस्स अधिगमाय असच्छिकतस्स  
सच्छिकिरियाय। इदं भिक्खवे दुतियं कुसीतवत्थु।   
३। पुन च परं भिक्खवे भिक्खुना मग्गो गन्तब्बो होति। तस्स एवं होति: ऽमग्गो मे  
गन्तब्बो भविस्सति, मग्गं खो पन मे गच्छन्तस्स कायो किलमिस्सति। हन्दाहं  
निपज्जामीऽति। सो निपज्जति न विरियं आरभति अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय। इदं भिक्खवे, ततियं कुसीतवत्थु।   
    
४। पुन च परं भिक्खवे भिक्खुना मग्गो गतो होति। तस्स एवं होति: अहं खो मग्गं  
अगमासिं, मग्गं खो पन मे गच्छन्तस्स कायो किलन्तो, हन्दाहं निपज्जामीऽति, सो  
निपज्जति, न विरियं आरभति अप्पत्तस्स पत्तिया अनधिगतस्स अधिगमाय असच्छिकतस्स  
सच्छिकिरियाय। इदं भिक्खवे चतुत्थं कुसीतत्थु।   
    
[ब्ज्त् पगे ३३४] [\x ३३४।]       
    
५। पुन च परं भिक्खवे भिक्खु गामं वा निगमं वा पिण्डाय चरन्तो न लभति  
लूखस्स वा पणीतस्स वा भोजनस्स यावदत्थं पारिपूरिं। तस्स एवं [प्त्स् पगे ३३३] [\क़्  
३३३।] होति: अहं खो गामं वा निगमं वा पिण्डाय चरन्तो नालत्थं लूखस्स वा  
पणीतस्स वा भोजनस्स यावदत्थं पारिपूरिं, तस्स मे कायो किलन्तो, अकम्मञ्ञोहं,  
निपज्जामीऽति। सो निपज्जति, न विरियं आरभति अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय। इदं भिक्खवे पञ्चमं कुसीतवत्थु।   
    
६। पुन च परं भिक्खवे भिक्खु गामं वा निगमं वा पिण्डाय चरन्तो लभति  
लूखस्स वा पणीतस्स वा भोजनस्स यावदत्थं पारिपूरिं। तस्स एवं होति: अहं खो  
गामं वा निगमं वा पिण्डाय चरन्तो अलत्थं लूखस्स वा पणीतस्स वा भोजनस्स  
यावदत्थं पारिपूरिं। तस्स मे कायो गरुको अकम्मञ्ञो, मासावितं१ मञ्ञे, हन्दाहं  
निपज्जामीऽ ति सो निपज्जति न विरियं आरभति अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय। इदं भिक्खवे, छट्ठं कुसीतवत्थु।   
    
७। पुन च परं भिक्खवे भिक्खुनो उप्पन्नो होति अप्पमत्तको आबाधो, तस्स एवं होति:  
"उप्पन्नो खो मे अयं अप्पमत्तको आबाधो, अत्थि कप्पो२ निपज्जितुं३ हन्दाहं निपज्जामी"  
ति। सो निपज्जति। न विरियं आरभति अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय। इदं भिक्खवे सत्तमं कुसीतवत्थु।   
    
८। पुन च परं भिक्खवे भिक्खु गिलाना वुट्ठितो होति, अचिरवुट्ठितो गेलञ्ञा। तस्स एवं  
होति: अहं खो गिलाना वुट्ठितो अचिरवुट्ठितो गेलञ्ञा, तस्स मे कायो दुब्बलो अकम्मञ्ञो।  
हन्दाहं निपज्जामीति। सो निपज्जति, न विरियं आरभति अप्पत्तस्स पत्तिया अनधिगतस्स  
अधिगमाय असच्छिकतस्स सच्छिकिरियाय। इदं भिक्खवे अट्ठमं कुसीतवत्थु।   
इमानि खो भिक्खवे अट्ठ कुसीतवत्थूनी ति।   
    
१। मासावितकं सीमु।   
२। अट्ठिकप्पो सीमु।   
३। निप्पज्जितुं सीमु।   
    
[ब्ज्त् पगे ३३६] [\x ३३६।]       
[प्त्स् पगे ३३४] [\क़् ३३४।]        
    
अट्ठिमानि भिक्खवे आरम्भवत्थूनि, कतमानि अट्ठ:  
    
१। इध भिक्खवे भिक्खुना कम्मं कत्तब्बं होति। तस्स एवं होति; कम्मं खो मे  
कत्तब्बं भविस्सति, कम्मं खो पन मे करोन्तेन न सुकरं बुद्धानं सासनं  
मनसिकातुं, हन्दाहं पटिगच्चेव विरियं आरभामि अप्पत्तस्स पत्तिया अनधिगतस्स  
अधिगमाय असच्छिकतस्स सच्छिकिरियायाऽ ति सो विरियं आरभति अप्पत्तस्स पत्तिया  
अनधिगतस्स अधिगमाय असच्छिकतस्स सच्छिकिरियाय। इदं भिक्खवे पठमं  
आरम्भवत्थु।   
    
२। पुन च परं भिक्खवे भिक्खुना कम्मं कतं होति। तस्स एवं होति: अहं खो  
कम्मं अकासिं, कम्मं खो पनाहं करोन्तो नासक्खिं बुद्धसासनं मनसिकातुं,  
हन्दाहं विरियं आरभामि अप्पत्तस्स पत्तिया अनधिगतस्स अधिगमाय असच्छिकतस्स  
सच्छिकिरियाय। सो विरियं आरभति अप्पत्तस्स पत्तिया, अनधिगतस्स अधिगमाय  
असच्छिकतस्स सच्छिकिरियाय। इदं भिक्खवे दुतियं आरम्भवत्थु।   
    
३। पुन च परं भिक्खवे भिक्खुना मग्गो गन्तब्बो होति। तस्स एवं होति: मग्गो मे  
गन्तब्बो भविस्सति, मग्गं खो पन मे गच्छन्तेन न सुकरं बुद्धानं सासनं  
मनसिकातुं। हन्दाहं वीरियं आरभामि अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय। सो विरियं आरभति अप्पत्तस्स पत्तिया, अनधिगतस्स  
अधिगमाय असच्छिकतस्स सच्छिकिरियाय। इदं भिक्खवे ततियं आरम्भवत्थु।   
    
४। पुन च परं भिक्खवे भिक्खुना मग्गो गतो होति। तस्स एवं होति: अहं खो मग्गं  
अगमासिं, मग्गं खो पनाहं गच्छन्तो नासक्खिं बुद्धानं सासनं मनसिकातुं,  
हन्दाहं विरियं आरभामि अप्पत्तस्स पत्तिया अनधिगतस्स अधिगमाय असच्छिकतस्स  
सच्छिकिरियाय। सो विरियं आरभति अप्पत्तस्स पत्तिया, अनधिगतस्स अधिगमाय  
असच्छिकतस्स सच्छिकिरियाय इदं भिक्खवे चतुत्थं आरम्भवत्थु।   
[प्त्स् पगे ३३५] [\क़् ३३५।]        
    
५। पुन च परं भिक्खवे भिक्खु गामं वा निगमं वा पिण्डाय चरन्तो न लभति  
लूखस्स वा पणीतस्स वा भोजनस्स यावदत्थं पारिपूरिं। तस्स एवं होति: अहं खो  
गामं वा निगमं वा पिण्डाय चरन्तो नालत्थं लूखस्स वा पणीतस्स वा भोजनस्स  
यावदत्थं पारिपूरिं, तस्स मे कायो लहुको कम्मञ्ञो, हन्दाहं विरियं आरभामि  
अप्पत्तस्स पत्तिया अनधिगतस्स अधिगमाय असच्छिकतस्स सच्छिकिरियाय। सो विरियं  
आरभति अप्पत्तस्स पत्तिया, अनधिगतस्स अधिगमाय असच्छिकतस्स सच्छिकिरियाय इदं  
भिक्खवे पञ्चमं आरम्भवत्थु।   
    
[ब्ज्त् पगे ३३८] [\x ३३८।]       
    
६। पुन च परं भिक्खवे भिक्खु गामं वा निगमं वा पिण्डाय चरन्तो लभति  
लूखस्स वा पणीतस्स वा भोजनस्स यावदत्थं पारिपूरिं। तस्स एवं होति: अहं खो  
गामं वा निगमं वा पिण्डाय चरन्तो अलत्थं लूखस्स वा पणीतस्स वा भोजनस्स  
यावदत्थं पारिपूरिं। तस्स मे कायो बलवा कम्मञ्ञो, हन्दाहं विरियं आरभामि  
अप्पत्तस्स पत्तिया अनधिगतस्स अधिगमाय असच्छिकतस्स सच्छिकिरिया "ति। सो विरियं  
आरभति अप्पत्तस्स पत्तिया अनधिगतस्स अधिगमाय असच्छिकतस्स सच्छिकिरियाय। इदं  
भिक्खवे, छट्ठं आरम्भवत्थु।   
    
७। पुन च परं भिक्खवे, भिक्खुनो उप्पन्नो होति अप्पमत्तको आबाधो। तस्स एवं होति:  
उप्पन्नो खो मे अयं अप्पमत्तको आबाधो। हानं खो पनेतं विज्जति यं मे आबाधो  
पवड्ढेय्य, हन्दाहं पटिगच्चेव विरियं आरभामि अप्पत्तस्स पत्तिया अनधिगतस्स  
अधिगमाय असच्छिकतस्स सच्छिकिरियाय। सो विरियं आरभति अप्पत्तस्स पत्तिया  
अनधिगतस्स अधिगमाय असच्छिकतस्स सच्छिकिरियाय। इदं भिक्खवे, सत्तमं  
आरम्भवत्थु।   
    
८। पुन च परं भिक्खवे, भिक्खु गिलाना वुट्ठितो होति, अचिर वुट्ठितो गेलञ्ञा। तस्स  
एवं होति: अहं खो गिलाना वुट्ठितो, अचिरवुट्ठितो गेलञ्ञा। हानं खो पनेतं विज्जति यं  
मे आबाधो पच्चुदावत्तेय्य, हन्दाहं पटिगच्चेव विरियं आरभामि अप्पत्तस्स पत्तिया  
अनधिगतस्स अधिगमाय असच्छिकतस्स सच्छिकिरियाय। सो विरियं आरभति अप्पत्तस्स  
पत्तिया अनधिगतस्स अधिगमाय असच्छिकतस्स सच्छिकिरियाय। इदं भिक्खवे, अट्ठमं  
आरम्भवत्थु।   
    
इमानि खो भिक्खवे, अट्ठ आरम्भवत्थूनीति।

यमकवग्गो अट्ठमो।   
    
तस्सुद्दानं:  
[प्त्स् पगे ३३६] [\क़् ३३६।]        
    
द्वे सद्धा द्वे मरणसती द्वे सम्पदा अथापरे  
इच्छा अलं परिहानं कुसीतं आरम्भवत्थनीति।   
    
[ब्ज्त् पगे ३४०] [\x ३४०।]       
    
९। सतिवग्गो  
८। २। ९। १  
सतिसम्पजञ्ञ सुत्तं  
    
(सावत्थिनिदानं)  
    
सतिसम्पजञ्ञो भिक्खवे, असति सम्पजञ्ञविपन्नस्स हतूपनिसं होति हिरोत्तप्पं।  
हिरोत्तप्पे असति हिरोत्तप्पविपन्नस्स हतूपनिसो होति इन्द्रियसंवरो। इन्द्रियसंवरे असति  
इन्द्रियसंवरविपन्नस्स हतूपनिसं होति सीलं। सीले असति सीलविपन्नस्स हतूपनिसो होति  
सम्मासमाधि। सम्मासमाधिम्हि असति सम्मासमाधिविपन्नस्स हतूपनिसं होति  
यथाभूतञाणदस्सनं। यथाभूतञाणदस्सने असति यथाभूतञाणदस्सनविपन्नस्स  
हतूपनिसो होति निब्बिदाविरागो। निब्बिदाविरागे असति निब्बिदाविरागविपन्नस्स हतूपनिसं होति  
विमुत्तिञाणदस्सनं।   
    
सेय्यथापि भिक्खवे, रुक्खो साखापलासविपन्ने, तस्स पपटिकापि न पारिपूरिं गच्छति,  
तचोपि फेग्गुपि सारोपि न पारिपूरिं गच्छति। एवमेव खो भिक्खवे, सतिसम्पजञ्ञे असति  
सतिसम्पजञ्ञ विपन्नस्स हतूपनिसं होति हिरोत्तप्पं। हिरोत्तप्पे असति हिरोत्तप्प  
विपन्नस्स हतूपनिसं होति सीलं। सीले असति सीलविपन्नस्स हतूपनिसो होति सम्मासमाधि।  
सम्मासमाधिम्हि असति सम्मासमाधिविपन्नस्स हतूपनिसं होति  
यथाभूतञाणदस्सनं। यथाभूतञाणदस्सने असति यथाभूतञाणदस्सनविपन्नस्स  
हतूपनिसो होति निब्बिदाविरागो। निब्बिदाविरागे असति निब्बिदाविरागविपन्नस्स हतूपनिसं होति  
विमुत्तिञाणदस्सनं।   
    
सतिसम्पजञ्ञे भिक्खवे, सति सतिसम्पजञ्ञसम्पन्नस्स उपनिससम्पन्नं होति  
हिरोत्तप्पं। हिरोत्तप्पे सति हिरोत्तप्पसम्पन्नस्स उपनिससम्पन्नो होति इन्द्रियसंवरो।  
इन्द्रियसंवरे सति इन्द्रियसंवरसम्पन्नस्स उपनिससम्पन्नं होति सीलं। सीले सति  
सीलसम्पन्नस्स उपनिससम्पन्नो होति सम्मासमाधि। सम्मा समाधिम्हि सति  
सम्मासमाधिसम्पन्नस्स उपनिससम्पन्नं होति यथाभूतञाणदस्सनं।  
यथाभूतञाणदस्सने सति यथाभूतञाणदस्सन सम्पन्नस्स उपनिससम्पन्नो होति  
[प्त्स् पगे ३३७] [\क़् ३३७।] निब्बिदाविरागो। निब्बिदाविरागे सति निब्बिदा विरागसम्पन्नस्स  
उपनिससम्पन्नं होति विमुत्तीञाणदस्सनं।   
    
[ब्ज्त् पगे ३४२] [\x ३४२।]       
    
सेय्यथापि भिक्खवे, रुक्खो साखापलाससम्पन्नो तस्स पपटिकापि पारिपूरिं गच्छति,  
तचोपि फेग्गुपि सारोपि पारिपूरिं गच्छति। एवमेव खो भिक्खवे सतिसम्पजञ्ञे सति  
सतिसम्पजञ्ञसम्पन्नस्स उपनिससम्पन्नं होति हिरोत्तप्पं, हिरोत्तप्पे सति  
हिरोत्तप्पसम्पन्नस्स उपनिससम्पन्नो होति इन्दिरयसंवरो। इन्द्रियसंवरे सति  
इन्द्रियसंवरसम्पन्नस्स उपनिससम्पन्नं होति सीलं। सीले सति सीलसम्पन्नस्स  
उपनिससम्पन्नो होति सम्मासमाधि। सम्मासमाधिम्हि सति सम्मासमाधिसम्पन्नस्स  
उपनिससम्पन्नं होति यथाभूतञाणदस्सनं। यथाभूतञाणदस्सने सति  
यथाभूतञाणदस्सनसम्पन्नस्स उपनिससम्पन्नो होति निब्बिदाविरागो। निब्बिदाविरागे  
सति निब्बिदाविरागसम्पन्नस्स उपनिससम्पन्नं होति विमुत्तिञाणदस्सनं।   
    
८। २। ९। २  
पुण्णिय सुत्तं  
    
(सावत्थिनिदानं)  
    
अथ खो आयस्मा पुण्णियो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा पुण्णियो भगवन्तं  
एतदवोच:  
    
को नु खो भन्ते हेतु को पच्चयो येन अप्पेकदा तथागतं धम्मदेसना पटिभाति,  
अप्पेकदा नप्पटिभातीति?  
    
सद्धो च पुण्णिय, भिक्खु होति, नो च उपसङ्कमिता। नेव ताव तथागतं  
धम्मदेसना पटिभाति। यतो च खो पुण्णिय, भिक्खु सद्धो च होति, उपसङ्कमिता च।  
एवं तथागतं धम्मदेसना पटिभाति।   
    
सद्धो च पुण्णिय, भिक्खु होति, उपसङ्कमिता च नो च पयिरुपासिता, नेव ताव तथागतं  
धम्मदेसना पटिभाति। यतो च खो पुण्णिय भिक्खु सद्धो च होति उपसङ्कमिता च  
पयिरुपासिता च, एवं तथागतं धम्मदेसना पटिभाति। सद्धो च पुण्णिय भिक्खु  
होति उपसङ्कमिता च पयिरुपासिता च नो च परिपुच्छिता। नेव ताव तथागतं  
धम्मदेसना पटिभाति। यतो च खो पुण्णिय भिक्खु सद्धो च होति उपसङ्कमिता च  
पयिरुपासिता च परिपुच्छिता च। एवं तथागतं धम्मं पटिभाति। सद्धो च पुण्णिय  
भिक्खु होति उपसङ्कमिता च पयिरुपासिता च परिपुच्छिता च नो च ओहितसोतो धम्मं  
सुणाति नेव ताव तथागतं धम्मदेसना पटिभाति। यतो च खो पुण्णिय भिक्खु  
सद्धो च होति उपसङ्कमिता च पयिरुपासिता च परिपुच्छिता च ओहित सोतो च धम्मं  
सुणाति, एवं तथागतं धम्मदेसना पटिभाति।  
    
सद्धो च पुण्णिय भिक्खु होति उपसङ्कमिता च पयिरुपासिता च परिपुच्छिता च ओहितसोतो  
च नो च सुत्वा धम्मं धारेति। नेव ताव तथागतं धम्मदेसनं पटिभाति। यतो च  
खो पुण्णिय भिक्खु सद्धो च होति उपसङ्कमिता च पयिरुपासिता च परिपुच्छिता च  
ओहितसोतो च धम्मं सुणाति सुत्वा च धम्मं धारेति, एवं तथागतं धम्मदेसना  
पटिभाति। सद्धो च पुण्णिय भिक्खु होति उपसङ्कमिता च पयिरुपासिता च परिपुच्छिता  
च ओहितसोतो च धम्मं सुणाति। सुत्वा च धम्मं धारेति नो च धतानं धम्मानं  
अत्थं उपपरिक्खति, नेव ताव तथागतं धम्मदेसना पटिभाति। यतो च खो पुण्णिय  
भिक्खु सद्धो च होति उपसङ्कमिता च पयिरुपासिता च परिपुच्छिता च ओहितसोतो च  
धम्मं सुणाति, सुत्वा च धम्मं धारेति धतानञ्च धम्मानं अत्थं उपपरिक्खति,  
एवं तथागतं धम्मदेसना पटिभाति। सद्धो च पुण्णिय भिक्खु होति उपसङ्कमिता  
च पयिरुपासिता च परिपुच्छिता च ओहितसोतो च धम्मं सुणाति, सुत्वा च धम्मं धारेति,  
धतानञ्च धम्मानं अत्थं उपपरिक्खति, नो च अत्थमञ्ञाय धम्ममञ्ञाय  
धम्मानुधम्मपटिपन्नो होति, नेव ताव तथागतं धम्मदेसना पटिभाति।   
यतो च खो पुण्णिय, भिक्खु सद्धो [प्त्स् पगे ३३८] [\क़् ३३८।] च होति उपसङ्कमिता  
च पयिरुपासिता च परिपुच्छिता च ओहितसोतो च धम्मं सुणाति, सुत्वा च धम्मं धारेति,  
धतानञ्च धम्मानं अत्थं उपपरिक्खति, अत्थमञ्ञाय धम्ममञ्ञाय  
धम्मानुधम्मपटिपन्नो च होति। एवं तथागतं धम्मदेसना पटिभाति। इमेहि खो  
पुण्णिय अट्ठहि धम्मेहि समन्नागतो एकन्तपटिभानं तथागतं धम्मदेसना  
होतीति।   
    
[ब्ज्त् पगे ३४४] [\x ३४४।]       
    
८। २। ९। ३  
किम्मूलक सुत्तं  
    
(सावत्थिनिदानं)  
    
सचे भिक्खवे, अञ्ञतित्थिया परिब्बाजका एवं पुच्छेय्युं: किम्मूलका आवुसो, सब्बे  
धम्मा, किंसम्भवा सब्बे धम्मा, किं समुदया सब्बे धम्मा, किंसमोसरणा सब्बे  
धम्मा, किम्पमुखा सब्बे धम्मा। किंआधिपतेय्या सब्बे धम्मा, किंउत्तरा सब्बे  
धम्मा, किंसारा सब्बे धम्माति? एवं पुट्ठा तुम्भे भिक्खवे, तेसं अञ्ञतित्थियानं  
परिब्बाजकानं किन्ति ब्याकरेय्याथाति?  
    
भगवम्मूलका नो भन्ते, धम्मा भगवन्नेत्तिका भगवं पटिसरणा। साधु भन्ते,  
भगवन्तं येव पटिभातु एतस्स भासितस्स अत्थो। भगवतो सुत्वा भिक्खू धारेस्सन्तीति   
    
तेन हि भिक्खवे, सुणाथ१। साधुकं मनसिकरोथ भासिस्सामिति। एवं भन्तेति खो ते  
भिक्खू भगवतो पच्चस्सोसुं। भगवा एतदवोच:  
    
सचे भिक्खवे, अञ्ञतित्थिया परिब्बाजका एवं पुच्छेय्युं: किम्मूलका आवुसो, सब्बे  
धम्मा, किंसम्भवा सब्बे धम्मा, किं समुदया सब्बे धम्मा, किंसमोसरणा सब्बे  
धम्मा, किम्पमुखा सब्बे धम्मा, [प्त्स् पगे ३३९] [\क़् ३३९।] किं आधिपतेय्या सब्बे  
धम्मा, किंउत्तरा सब्बे धम्मा, किं सारा सब्बे धम्माति? एवं पुट्ठा तुम्हे  
भिक्खवे, तेसं अञ्ञतित्थियानं परिब्बाजकानं एवं ब्याकरेय्याथ:  
    
छन्दमूलका आवुसो, सब्बे धम्मा, मनसिकारसम्भवा सब्बे धम्मा,  
फस्ससमुदया सब्बे धम्मा, वेदना समोसरणा सब्बे धम्मा, समाधिपमुखा  
सब्बे धम्मा, सताधिपतेय्या सब्बे धम्मा, पञ्ञुत्तरा सब्बे धम्मा, विमुत्तिसारा  
सब्बे धम्माऽति। एवं फुट्ठा तुम्हे भिक्खवे, तेसं अञ्ञतित्थियानं परिब्बाजकानं  
एवं ब्याकरेय्याथाति। 

१। देसेस्समि। तं सुणाथ मछसं  
    
[ब्ज्त् पगे ३४६] [\x ३४६।]       
    
८। २। ९। ४  
महा चोरङ्ग सुत्तं  
    
(सावत्थिनिदानं)  
अट्ठहि भिक्खवे, अङ्गेहि समन्नागतो महाचोरो खिप्पं परियापज्जति, न चिरट्ठितिको  
होति। कतमेहि अट्ठहि:  
    
अप्पहरन्तस्स पहरति, अनवसेसं आदियति, इत्थिं हनति, कुमारिं दूसेति, पब्बजितं  
विलुम्पति, राजकोसं विलुम्पति, अच्चासन्ने कम्मं करोति, न च निधानकुसलो होति, इमेहि  
खो भिक्खवे, अट्ठहङ्गेहि समन्नागतो महाचोरो खिप्पं परियापज्जति, न चिरट्ठितिको  
होति।   
    
अट्ठहि भिक्खवे, अङ्गेहि समन्नागतो महाचोरो न खिप्पं परियापज्जति, चिरट्ठितिको  
होति। कतमेहि अट्ठहि:  
न अप्पहरन्तस्स पहरति, न अनवसेसं आदियति, न इत्थिं हन्ति, न कुमारिं दूसेति, न  
पब्बजितं विलुम्पति, न राजकोसं विलुम्पति, न अच्चासन्ने कम्मं करोति, निधानकुसलो  
च होति, इमेहि खो भिक्खवे, अट्ठहि अङ्गेहि समन्नागतो महाचोरो न खिप्पं  
परियापज्जति, चिरट्ठितिको होति।   
[प्त्स् पगे ३४०] [\क़् ३४०।]        
    
८। २। ९। ५  
तथागताधिवचन सुत्तं  
    
(सावत्थिनिदानं)  
    
समणोति भिक्खवे, तथागतस्सेतं अधिवचनं अरहतो सम्मासम्बुद्धस्स।  
ब्राह्मणोति भिक्खवे, तथागतस्सेतं अधिवचनं अरहतो सम्मासम्बुद्धस्स।  
भिसक्कोति भिक्खवे, तथागतस्सेतं अधिवचनं अरहतो सम्मासम्बुद्धस्स। वेदगूति   
भिक्खवे, तथागतस्सेतं अधिवचनं अरहतो सम्मासम्बुद्धस्स। निम्मलोति  
भिक्खवे, तथागतस्सेतं अधिवचनं अरहतो सम्मासम्बुद्धस्स। विमलोति भिक्खवे,  
तथागतस्सेतं अधिवचनं अरहतो सम्मासमाबुद्धस्स। ञाणीति भिक्खवे  
तथागतस्सेतं अधिवचनं अरहतो सम्मासम्बुद्धस्स। विमुत्तोति भिक्खवे,  
तथागतस्सेतं अधिवचनं अरहतो सम्मासम्बुद्धस्साति।   
    
[ब्ज्त् पगे ३४८] [\x ३४८।]       
    
१। यं समणेन पत्तब्बं ब्राह्मणेन वुसीमता,   
यं वेदगुना पत्तब्बं भिसक्केन अनुत्तरं  
    
२। यं निम्मलेन पत्तब्बं विमलेन सुधीमता,   
यं ञाणिना पत्तब्बं विमुत्तेन अनुत्तरं।   
    
३। सोहं विजितसङ्गामो मुत्तो मोचेमि बन्धना,   
नागोम्हि परमो दन्तो असेखो परिनिब्बुतोति 

८। २। ९। ६  
नागित सुत्तं  
    
एकं समयं भगवा कोसलेसु चारिकं चरमानो महता भिक्खुसङ्घेन सद्धिं येन  
इच्छानङ्गलं नाम कोसलानं ब्राह्मणगामो तदवसरि। तत्र सुदं भगवा  
इच्छानङ्गले विहरति इच्छानङ्गलवनसण्डे। अस्सोसुं खो इच्छानङ्गलका ब्राह्मण  
गहपतिका समणो खलु भो गोतमो सक्यपुत्तो सक्यकुला पब्बजितो इच्छानङ्गलं  
अनुपत्तो इच्छानङ्गले विहरति [प्त्स् पगे ३४१] [\क़् ३४१।] इच्छानङ्गलवनसण्डे। तं खो  
पन भगवन्तं गोतमं एवं कल्याणो कित्तिसद्दो अब्भुग्गतो; ऽइतिपि सो भगवा अरहं  
सम्मासम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथी  
सत्था देवमनुस्सानं बुद्धो भगवाऽ ति। साधु खो पन तथारूपानं अरहतं  
दस्सनं होतीति।   
    
अथ खो इच्छानङ्गलका ब्राह्मणगहपतिका तस्सा रत्तिया अच्चयेन पहूतं खादनीयं  
भोजनीयं आदाय येन इच्छानङ्गला वनसण्डो तेनुपसङ्कमिंसु। उपसङ्कमित्वा  
बहिद्वारकोट्ठके अट्ठंसु उच्चासद्दा महासद्दा।   
    
तेन खो पन समयेन आयस्मा नागितो भगवतो उपट्ठाको होति। अथ खो भगवा  
आयस्मन्तं नागितं आमन्तेसि: ऽके पन ते नागित, उच्चासद्दा महासद्दा केवट्टा मञ्ञे  
मच्छविलोपेऽ ति?  
    
एते भन्ते इच्छानङ्गलका ब्राह्मणगहपतिका पहूतं खादनीयं भोजनीयं आदाय  
बहिद्वारकोट्ठके ठिता भगवन्तंयेव उद्दिस्स भिक्खुसङ्घञ्चाति।   
    
[ब्ज्त् पगे ३५०] [\x ३५०।]       
    
माहं नागित, यसेन समागमं, मा च मया यसो, यो खो नागित, नयिमस्स  
नेक्खम्मसुखस्स पविवेकसुखस्स उपसमसुखस्स सम्बोधसुखस्स निकामलाभी  
अस्स अकिच्छलाभी अकसिरलाभी, यस्साहं नेक्खम्मसुखस्स पविवेकसुखस्स  
उपसमसुखस्स सम्बोधसुखस्स निकामलाभी अस्सं अकिच्छलाभी अकसिरलाभी। सो तं  
मीऌहसुखं मिद्धसुखं लाभसक्कारसिलोकसुखं सादियेय्याति।   
    
अधिवासेतुऽदानि भन्ते, भगवा, अधिवासेतु सुगतो, अधिवासनकालोऽदानि भन्ते,  
भगवतो। येन येनेवदानि भन्ते, भगवा गमिस्सति, तन्निन्नाव भविस्सति  
ब्राह्मणगहपतिका नेगमा चेव जानपदा च। सेय्यथापि [प्त्स् पगे ३४२] [\क़् ३४२।]       
भन्ते, थुल्लफुसितके देवे वस्सन्ते यता निन्नं उदकानि पवत्तन्ति, एवमेव खो भन्ते,  
येन येनेवदानि भगवा गमिस्सति, तन्निन्नाव भविस्सति ब्राह्मणा गहपतिका नेगमा  
चेव जानपदा च तं किस्स हेतु: तथा हि भन्ते, भगवतो सीलपञ्ञाणन्ति।   
    
माहं नागित, यसेन समागमं, मा च मया यसो, यो खो नागित, नयिमस्स  
नेक्खम्मसुखस्स पविवेकसुखस्स उपसमसुखस्स सम्बोधसुखस्स निकामलाभी  
अस्स अकिच्छलाभी अकसिरलाभी, यस्साहं नेक्खम्म सुखस्स पविवेकसुखस्स  
उपसमसुखस्स सम्बोधसुखस्स निकामलाभी अस्सं अकिच्छलाभी अकसिरलाभी सो तं  
मीऌहसुखं मिद्धसुखं लाभसक्कारसिलोकसुखं सादियेय्य।   
    
देवतापि खो नागित, एकच्चा नयिमस्स नेक्खम्मसुखस्स पविवेकसुखस्स  
उपसमसुखस्स सम्बोधसुखस्स निकामलाभिनियो अस्सु अकिच्छलाभिनियो  
अकसिरलाभिनियो। यस्साहं नेक्खम्मसुखस्स पविवेकसुखस्स उपसमसुखस्स  
सम्बोधसुखस्स निकामलाभी अस्सं अकिच्छलाभी अकसिरलाभी।   
    
१। तथा हि मे सीमु।   
    
[ब्ज्त् पगे ३५२] [\x ३५२।]       
    
१। तुम्भाकम्पि खो नागित, सङ्गम्म समागम्म सङ्गणिकविहारं अनुयुत्तानं  
विहरतं एवं होति: नहनून मे आयस्मन्तो इमस्स नेक्खम्मसुखस्स  
पविवेकसुखस्स उपसमसुखस्स सम्बोधसुखस्स निकामलाभिनो अस्सु, अकिच्छलाभिनो  
अकसिरलाभिनो, यस्साहं नेक्खम्मसुखस्स पविवेकसुखस्स उपसमसुखस्स  
सम्बोधसुखस्स निकामलाभी अस्सं अकिच्छलाभी अकसिरलाभी। तथा हि पनमे१  
आयस्मन्तो [प्त्स् पगे ३४३] [\क़् ३४३।] सङ्गम्म समागम्म सङ्गणिक विहारं  
अनुयुत्ता विहरन्ति।   
    
२। इधाहं नागित, भिक्खू पस्सामि अञ्ञमञ्ञं अङ्गुलिपतोदकेहि सञ्जग्घन्ते सङ्कीऌअन्ते।  
तस्स मय्हं नागित, एवं होति: नहनूनमे२ आयस्मन्तो इमस्स नेक्खम्मसुखस्स  
पविवेकसुखस्स उपसमसुखस्स सम्बोधसुखस्स निकामलाभिनो अकिच्छलाभिनो अस्सु  
अकसिरलाभिनो यस्साहं नेक्खम्मसुखस्स पविवेकसुखस्स उपसमसुखस्स  
सम्बोधसुखस्स निकामलाभी अस्सं अकिच्छलाभी अकसिरलाभी तथा हि पनमे१  
आयस्मन्तो अञ्ञमञ्ञं अङ्गुलिपतोदकेहि सञ्जग्घन्ति३ सङ्कीऌअन्ति।   
    
३। इधाहं४ नागित, भिक्खू पस्सामि यावअत्थं उदरावदेहकं भुञ्जित्वा सेय्यसुखं  
पस्ससुखं५ मिद्धसुखं अनुयुत्ते विहरन्ते। तस्स मय्हं नागित, एवं होति: नहनून  
मे२ आयस्मन्तो इमस्स नेक्खम्मसुखस्स पविवेकसुखस्स उपसमसुखस्स  
सम्बोधसुखस्स निकामलाभिनो अस्सु अकिच्छलाभिनो अकसिरलाभिनो यस्साहं नेक्खम्म  
सुखस्स पविवेकसुखस्स उपसमसुखस्स सम्बोधसुखस्स निकामलाभी अस्सं,  
अकिच्छलाभी अकसिरलाभी तथा हि मे आयस्मन्तो यावदत्थं उदरावदेहकं भुञ्जित्वा  
सेय्यसुखं पस्ससुखं५ मिद्धसुखं अनुयुत्ता विहरन्ति।   
४। इधाहं४ नागित, भिक्खुं पस्सामि गामन्तविहारिं समाहितं निसिन्नं, तस्स मय्हं  
नागित, एवं होति:  
    
१। तथा हि मे सीमु  
२। नहिनुनमे मछसं  
३। सञ्जगन्ति, मछसं  
४। इमाहं, मछसं  
५। फस्ससुखं सीमु।   
    
[ब्ज्त् पगे ३५४] [\x ३५४।]       
    
इदानि इमं आयस्मन्तं आरामिको वा पच्चेस्सति समणुद्देसो वा, तं तम्हा समाधिम्हा  
चावेस्सतीति। तेनाहं [प्त्स् पगे ३४४] [\क़् ३४४।] नागित तस्स भिक्खुनो न अत्तमनो होमि  
गामन्तविहारेन।   
    
५। इध पनाहं नागित भिक्खुं पस्सामि आरञ्ञकं आरञ्ञे पचलायमानं निसिन्नं। तस्स  
मय्हं नागित एवं होति: इदानि अयं आयस्मा इमं निद्दाकिलमथं पटिविनोदेत्वा  
अरञ्ञसञ्ञं येव मनसिकरिस्सति एकत्तन्ति: तेनाहं नागित तस्स भिक्खुनो अत्तमनो  
होमि अरञ्ञविहारेन।   
    
६। इध पनाहं नागित भिक्खुं पस्सामि आरञ्ञकं अरञ्ञे असमाहितं निसिन्नं। तस्स  
मय्हं नागित एवं होति: इदानि अयमायस्मा असमाहितं वा चित्तं समादहिस्सति, समाहितं  
वा चित्तं अनुरक्खिस्सतीति। तेनाहं नागित तस्स भिक्खुनो अत्तमनो होमि अरञ्ञविहारेन।   
    
७। इध पनाहं नागित भिक्खुं पस्सामि आरञ्ञकं अरञ्ञे समाहितं निसिन्नं। तस्स  
मय्हं नागित एवं होति: इदानि अयमायस्मा अविमुत्तं वा चित्तं विमुच्चिस्सति, विमुत्तं वा  
चित्तं अनुरक्खिस्सतीति। तेनाहं नागित तस्स भिक्खुनो अत्तमनो होमि अरञ्ञविहारेन।   
    
८। यस्माहं नागित समये अद्धानमग्गपटिपन्नो न कञ्चि पस्सामि पुरतो वा पच्छतो  
वा, फासु मे नागित तस्मिं समये होति अन्तमसो उच्चारपस्सावकम्मायाति।   
    
८। २। ९। ७  
पत्तनिक्कुज्जन सुत्तं  
    
(सावत्थिनिदानं)  
    
अट्ठहि भिक्खवे अङ्गेहि समन्नागतस्स उपासकस्स आकङ्खमानो सङ्घो पत्तं  
निक्कुज्जेय्य। कतमेहि अट्ठहि:  
    
भिक्खूनं [प्त्स् पगे ३४५] [\क़् ३४५।] अलाभाय परिसक्कति, भिक्खूनं अनत्थाय  
परिसक्कति भिक्खूनं अवासाय परिसक्कति, भिक्खूनं अक्कोसति परिभासति। भिक्खू  
भिक्खूहि भेदेति, बुद्धस्स अवण्णं भासति, धम्मस्स अवण्णं भासति, सङ्घस्स  
अवण्णं भासति, इमेहि खो भिक्खवे अट्ठहङ्गेहि समन्नागतस्स उपासकस्स  
आकङ्खमानो सङ्घो पत्तं निक्कुज्जेय्य।   
    
१। अनावासाय सीमु। स्या।   
    
[ब्ज्त् पगे ३५६] [\x ३५६।]       
    
अट्ठहि भिक्खवे अङ्गेहि समन्नागतस्स उपासकस्स आकङ्खमानो सङ्घो पत्तं  
उक्कुज्जेय्य। कतमेहि अट्ठहि:  
    
न भिक्खूनं अलाभाय परिसक्कति, न भिक्खूनं अनत्थाय परिसक्कति न भिक्खूनं  
अवासाय परिसक्कति, न भिक्खूनं अक्कोसति परिभासति। न भिक्खू भिक्खूहि भेदेति  
बुद्धस्स वण्णं भासति, धम्मस्स वण्णं भासति, सङ्घस्स वण्णं भासति, इमेहि  
खो भिक्खवे अट्ठहङ्गेहि समन्नागतस्स उपासकस्स आकङ्खमानो सङ्घो पत्तं  
उक्कुज्जेय्याति।  
    
८। २। ९। ८  
अप्पसादप्पसाद सुत्तं  
    
(सावत्थिनिदानं)  
    
अट्ठहि भिक्खवे धम्मेहि समन्नागतस्स भिक्खुनो आकङ्खमाना उपासका  
अप्पसादं पवेदेय्युं। कतमेहि अट्ठहि:  
    
गिहीनं अलाभाय परिसक्कति, गिहीनं अनत्थाय परिसक्कति, गिहीनं अक्कोसति परिभासति,  
गिही गिहीहि भेदेति। बुद्धस्स अवण्णं भासति, धम्मस्स अवण्णं भासति, सङ्घस्स  
अवण्णं भासति, अगोचरे च तं पस्सन्ति। इमेहि खो भिक्खवे अट्ठहि धम्मेहि  
समन्नागतस्स भिक्खुनो आकङ्खमाना उपासका अप्पसादं पवेदेय्युं।   
    
अट्ठहि [प्त्स् पगे ३४६] [\क़् ३४६।] भिक्खवे धम्मेहि समन्नागतस्स भिक्खुनो  
आकङ्खमाना उपासका पसादं पवेदेय्युं। कतमेहि अट्ठहि:  
    
न गिहीनं अलाभाय परिसक्कति, न गिहीनं अनत्थाय परिसक्कति, न गिहीनं अक्कोसति  
परिभासति, न गिही गिहीहि भेदेति। बुद्धस्स वण्णं भासति, धम्मस्स वण्णं  
भासति, सङ्घस्स वण्णं भासति, गोचरे च तं पस्सन्ति। इमेहि खो भिक्खवे अट्ठहि  
धम्मेहि समन्नागतस्स भिक्खुनो आकङ्खमाना उपासका पसादं पवेदेय्युन्ति।   
    
[ब्ज्त् पगे ३५८] [\x ३५८।]      

८। २। ९। ९  
पटिसारणियकम्म सुत्तं  
(सावत्थिनिदानं)  
    
अट्ठहि भिक्खवे धम्मेहि समन्नागतस्स भिक्खुनो आकङ्खमानो सङ्घो  
पटिसारणियकम्मं करेय्य। कतमेहि अट्ठहि:  
    
गिहीनं अलाभाय परिसक्कति, गिहीनं अनत्थाय परिसक्कति, गिहीनं अक्कोसति परिभासति।  
गिही गिहीहि भेदेति। बुद्धस्स अवण्णं भासति, धम्मस्स अवण्णं भासति, सङ्घस्स  
अवण्णं भासति, धम्मिकञ्च गिहीपटिस्सवं न सच्चापेति। इमेहि खो भिक्खवे अट्ठहि  
धम्मेहि समन्नागतस्स भिक्खुनो आकङ्खमानो सङ्घो पटिसारणीय कम्मं  
करेय्य।   
अट्ठहि भिक्खवे धम्मेहि समन्नागतस्स भिक्खुनो आकङ्खमानो सङ्घो  
पटिसारणिय कम्मं पटिप्पस्सम्हेय्य। कतमेहि अट्ठहि:  
    
न गिहीनं अलाभाय परिसक्कति, न गिहीनं अनत्थाय परिसक्कति, न गिहीनं अक्कोसति  
परिभासति। न गिही गिहीहि भेदेति। बुद्धस्स वण्णं भासति, धम्मस्स [प्त्स् पगे ३४७]  
[\क़् ३४७।] वण्णं भासति, सङ्घस्स वण्णं भासति, धम्मिकञ्च गिहीपटिस्सवं  
सच्चापेति। इमेहि खो भिक्खवे अट्ठहि धम्मेहि समन्नागतस्स भिक्खुनो  
आकङ्खमानो सङ्घो पटिसारणीय कम्मं पटिप्पस्सम्हेय्याति।   
    
८। २। ९। १०  
तस्सपापिय्यसिका सम्मावत्तन सुत्तं  
(सावत्थिनिदानं)  
    
तस्सपापिय्यसिकाकम्मकतेन भिक्खवे भिक्खुना अट्ठसु धम्मेसु सम्मा  
वत्तितब्बं। न उपसम्पादेतब्बं। न निस्सयो दातब्बो, न सामणेरो उपट्ठापेतब्बो, न  
भिक्खुनोवादकसम्मुति सादितब्बा, सम्मतेनपि भिक्खुनियो न ओवदितब्बा, न काचि  
सङ्घसम्मुति सादितब्बा, न किस्मिञ्चि पच्चेकट्ठाने ठपेतब्बो। न च तेनमूलेन  
वुट्ठापेतब्बं।   
    
तस्स पापिय्यसिकाकम्मकतेन भिक्खवे भिक्खुना इमेसु अट्ठसु धम्मेसु सम्मा  
वत्तितब्बन्ति।   
सतिवग्गो नवमो।   
    
तस्सुद्दानं:  
    
सति पुण्णियमूलेन चोराधिवचन१। पञ्चमं  
नागित पत्ताप्पसादो२। पटिसारणीयञ्च वत्तती।   
    
१। वोरसमणेन सीमु।   
२। यसो पत्तपयादेन सीमु।   
    
[ब्ज्त् पगे ३६०। [\x ३६०।] ]   
    
१०। सामञ्ञवग्गो  
    
८। २। १०। १ २७  
    
(सावत्थिनिदानं)  
अथ खो बोज्झा उपासिका पे सिरिमा पदुमा सुधना मनुजा उत्तरा मुत्ता खेमा   
सोमा१ रुचि चुन्दी राजकुमारि बिम्बी२ उपासिका सुमना राजकुमारी मल्लिका [प्त्स् पगे ३४८]  
[\क़् ३४८।] देवी तिस्सा उपासिका तिस्साय माता३ सोणा सोणाय माता४ काणा काणाय माता५   
उत्तरा नन्दमाता विसाखा मिगारमाता बुज्जुत्तरा उपासिका सामावती उपासिका सुप्पवासा  
कोलियठिता६ सुप्पिया उपासिका नकुलमाता गहपतानि पे*  
    
सामञ्ञवग्गो दसमो।   
दुतियो पण्णासको समत्तो।   
    
१। सोमा इति मछसं पोत्थकेसु न दिस्सते।   
२। विमबि। सीमु  
३। तिस्मताता मछसं  
४। सोणमाता मछसं  
५। काणमाता मछसं  
६। कोऌइयठिता स्या। [प्त्स्]  
    
* "इमासं एत्तकानं अट्ठङ्गसमन्नागत उपोसथकम्म मेव कथितं" इति  
अट्ठकथायं दिस्सति इच्छन्तेन हेट्ठा १९२ पिट्ठे बोज्झजुपोसथ सुत्ते वुत्तन येन  
वित्थारेत्वा कथेतब्बं।   
    
[ब्ज्त् पगे ३६२] [\x ३६२।]       
    
११। रागादिपेय्यालं  
८। ११। १। ३  
अट्ठमग्गङ्ग सुत्तं  
    
(सावत्थिनिदानं)  
    
रागस्स भिक्खवे अभिञ्ञाय अट्ठ धम्मा भावेतब्बा, कतमे अट्ठ:  
    
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। रागस्स भिक्खवे अभिञ्ञाय इमे अट्ठ धम्मा भावेतब्बाति।   
    
८। ११। २  
अट्ठअभिभायतन सुत्तं  
    
(सावत्थिनिदानं)  
    
रागस्स भिक्खवे अभिञ्ञाय अट्ठ धम्मा भावेतब्बा। कतमे अट्ठ:  
    
अज्झत्तं रूपसञ्ञी बहिद्धा रूपानि पस्सति परित्तानि सुवण्णदुब्बण्णानि। तानि  
अभिभुय्य जानामि पस्सामीति एवं सञ्ञि होति। अज्झत्तं रूपसञ्ञी बहिद्धा रूपानि पस्सति  
अप्पमाणानि सुवण्णदुब्बण्णानि। तानि अभिभुय्य जानामि पस्सामीति एवं सञ्ञि होति।   
    
अज्झत्तं [प्त्स् पगे ३४९] [\क़् ३४९।] अरूपसञ्ञी बहिद्धा रूपानि पस्सति परित्तानि  
सुवण्णदुब्बण्णानि। तानि अभिभुय्य जानामि पस्सामीति एवं सञ्ञि होति। अज्झत्तं  
अरूपसञ्ञी बहिद्धा रूपानि पस्सति अप्पमाणानि सुवण्णदुब्बण्णानि, तानि अभिभुय्य  
जानामि पस्सामीति एवं सञ्ञि होति।   
    
अज्झत्तं अरूपसञ्ञी बहिद्धा रूपानि पस्सति नीलानि नीलवण्णानि, नीलनिदस्सनानि  
नीलनिभासानि, तानि अभिभुय्य जानामि पस्सामीति एवं सञ्ञि होति।   
अज्झत्तं अरूपसञ्ञी बहिद्धा रूपानि पस्सति पीतानि पीतवण्णानि, पीतनिदस्सनानि  
पीतनिभासानि, तानि अभिभुय्य जानामि पस्सामीति एवं सञ्ञि होति।   
अज्झत्तं अरूपसञ्ञी बहिद्धा रूपानि पस्सति लोहितकानि लोहितकवण्णानि,  
लोहितकनिदस्सनानि लोहितकनिभासानि, तानि अभिभुय्य जानामि पस्सामीति एवं सञ्ञि होति।   
अज्झत्तं अरूपसञ्ञी बहिद्धा रूपानि पस्सति ओदातानि ओदातवण्णानि, ओदातनिदस्सनानि  
ओदातनिभासानि, तानि अभिभुय्य जानामि पस्सामीति एवं सञ्ञि होति। रागस्स भिक्खवे  
अभिञ्ञाय इमे अट्ठ धम्मा भावेतब्बा।   
    
[ब्ज्त् पगे ३६४] [\x ३६४।]       
    
८। ११। ३  
अट्ठविमोक्ख सुत्तं  
    
(सावत्थिनिदानं)  
रागस्स भिक्खवे अभिञ्ञाय अट्ठ धम्मा भावेतब्बा। कतमे अट्ठ:  
    
रूपी रूपानि पस्सति, अज्झत्तं अरूपसञ्ञी बहिद्धा रूपानि पस्सति। सुभन्त्वेव अधिमुत्तो  
होति। सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं  
अमनसिकारा अनन्तो आकासोति आकासानञ्चायतनं उपसम्पज्ज विहरति। सब्बसो  
आकासानञ्चायतनं समतिक्कम्म अनन्तं विञ्ञाणन्ति विञ्ञाणञ्चायतनं उपसम्पज्ज  
विहरति।   
    
सब्बसो विञ्ञाणञ्चायतनं समतिक्कम्म नत्थि किञ्चीति आकिञ्चञ्ञायतनं उपसम्पज्ज  
विहरति। सब्बसो आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज  
विहरति। सब्बसो नेवसञ्ञानासञ्ञायतनं समतिक्कम्म सञ्ञावेदयितनिरोधं  
उपसम्पज्ज विहरति। रागस्स भिक्खवे अभिञ्ञाय इमे अट्ठ धम्मा भावेतब्बा।   
    
८। ११। ४ ५१०  
    
सावत्थिनिदानं  
    
रागस्स भिक्खवे परिञ्ञाय पे परिक्खयाय। पे पहानाय। पे खयाय पेवयाय पे  
विरागाय पे निरोधाय पे चागाय पे पटिनिस्सग्गाय पे इमे अट्ठ धम्मा भावेतब्बा।   
दोसस्स पे मोहस्स कोधस्स उपनाहस्स मक्खस्स पलासस्स इस्साय मच्छरियस्स  
[प्त्स् पगे ३५० [\क़् ३५०।] ] मायाय साठेय्यस्स थम्भस्स सारम्भस्स मानस्स   
अतिमानस्स मदस्स पमादस्स अभिञ्ञाय पे परिञ्ञाय परिक्खयाय पहानाय   
खयाय वयाय विरागाय निरोधाय चागाय पटिनिस्सग्गाय पे इमे अट्ठ धम्मा  
भावेतब्बाति।   
    
रागादिपेय्यालं निट्ठितं*  
    
* रागपदतो पट्ठाय पमादपदपरियन्तेसु सत्तरस्सु पदेसु एकमेकं अभिञ्ञायादि  
दसपदेहि योजेत्वा ऽअट्ठ धम्मा भावेतब्बाऽ ति निद्दिट्ठेहि तीहि अट्ठमग्गङ्ग अट्ठ  
अभिभायतन अट्ठविमोक्ख सुत्तेहि पच्चेकं घटितानि सब्बसुत्तानि दसाधिक  
पञ्चसतानि होन्ति।   
    
[ब्ज्त् पगे ३६६] [\x ३६६।]       
    
नवकनिपातो  
पठमो पण्णासको  
    
नमो तस्स भगवतो अरहतो सम्मा सम्बुद्धस्स  
सम्बोधिवग्गो  
    
९। १। १। १  
सम्बोधिपक्खिय सुत्तं  
    
एवं [प्त्स् पगे ३५१] [\क़् ३५१।] मे सुतं एकं समयं भगवा सावत्थियं विहरति  
जेतवने अनाथपिण्डिकस्स आरामे, तत्र खो भगवा भिक्खू आमन्तेसि। भिक्खवोति।  
भदन्तेति ते भिक्खू भगवतो पच्चस्सोसुं। भगवा एतदवोच:  
    
सचे भिक्खवे अञ्ञतित्थिया परिब्बाजका एवं पुच्छेय्युं: सम्बोधिपक्खियानं१ आवुसो  
धम्मानं का उपनिसा भावनायाति। एवं पुट्ठा तुम्हे भिक्खवे तेसं अञ्ञतित्थियानं  
परिब्बाजकानं किन्ति ब्याकरेय्याथाति।   
    
भगवम्मूलका नो भन्ते धम्मा भगवन्नेत्तिका, भगवम्पटिसरणा, साधु वत  
भन्ते भगवन्तञ्ञेव पटिभातु एतस्स भासितस्य अत्थो। भगवतो सुत्वा भिक्खू  
धारेस्सन्तीति।   
    
तेन हि भिक्खवे सुणाथ साधुकं मनसिकरोथ, भासिस्सामीति। एवं भन्तेति खो ते  
भिक्खू भगवतो पच्चस्सोसुं। भगवा एतदवोच:  
    
सचे भिक्खवे अञ्ञतित्थिया परिब्बाजका एवं पुच्छेय्युं सम्बोधिपक्खियानं आवुसो  
धम्मानं का उपनिसा भावनायाति। एवं पुट्ठा तुम्हे भिक्खवे तेसं अञ्ञतित्थियानं  
परिब्बाजकानं एवं ब्याकरेय्याथ:  
    
१। सम्बोधिपक्खिकानं मछसं।   
    
[ब्ज्त् पगे ३६८] [\x ३६८।]       
१। इधावुसो भिक्खु कल्याणमित्तो होति कल्याणसहायो कल्याणसम्पवङ्को। [प्त्स् पगे ३५२]  
[\क़् ३५२।] सम्बोधिपक्खियानं आवुसो धम्मानं अयं पठमा उपनिसा भावनाय।   
    
२। पुन च परं आवुसो भिक्खु सीलवा होति पातिमोक्खसंवरसंवुतो विहरति  
आचारगोचरसम्पन्नो अणुमत्तेसु वज्जेसु भयदस्सावी समादाय सिक्खति सिक्खापदेसु।  
सम्बोधिपक्खियानं आवुसो धम्मानं अयं दुतिया उपनिसा भावनाय।   
    
३। पुन च परं आवुसो भिक्खू यायं कथा अभिसल्लेखिका चेतोविवरणसप्पाया  
सेय्यथीदं: अप्पिच्छकथा सन्तुट्ठिकथा पविवेककथा असंसग्गकथा  
विरियारम्भकथा सीलकथा समाधिकथा पञ्ञाकथा विमुत्तिकथा  
विमुत्तिञाणदस्सनकथा। एवरूपिया कथाय निकामलाभी होति अकिच्छलाभी अकसिरलाभी।  
सम्बोधिपक्खियानं आवुसो धम्मानं अयं ततिया उपनिसा भावनाय।   
    
४। पुन च परं आवुसो भिक्खु आरद्धविरियो विहरति अकुसलानं धम्मानं पहानाय,  
कुसलानं धम्मानं उपसम्पदाय थामवा दऌहपरक्कमो अनिक्खित्तधुरो कुसलेसु  
धम्मेसु। सम्बोधिपक्खियानं आवुसो धम्मानं अयं चतुत्थि१ उपनिसा भावनाय।   
५। पुन च परं आवुसो भिक्खु पञ्ञवा होति उदयत्थगामिनिया पञ्ञाय समन्नागतो  
अरियाय निब्बेधिकाय सम्मादुक्खयगामिनिया। सम्बोधिपक्खियानं आवुसो धम्मानं  
अयं पञ्चमी उपनिसा भावनाय।   
    
कल्याणमित्तस्सेतं भिक्खवे भिक्खुनो पाटिकङ्खं कल्याणसहायस्स  
कल्याणसम्पवङ्कस्स सीलवा भविस्सति पातिमोक्खसंवरसंवुतो विहरिस्सति  
आचारगोचरसम्पन्नो अणुमत्तेसु वज्जेसु भयदस्सावि समादाय सिक्खति सिक्खापदेसु।   
    
कल्याणमित्तस्सेतं भिक्खवे भिक्खुनो पाटिकङ्खं कल्याणसहायस्स  
कल्याणसम्पवङ्कस्स यायं कथा अभिसल्लेखिका चेतोविवरणसप्पाया सेय्यथीदं:  
अप्पिच्छकथा सन्तुट्ठिकथा पविवेककथा असंसग्गकथा विरियारम्भकथा सीलकथा  
समाधिकथा पञ्ञाकथा विमुत्तिकथा विमुत्तिञाणदस्सनकथा। एवरूपिया कथाय  
निकामलाभी भविस्सति अकिच्छलाभी अकसिरलाभी।   
१। चतुत्था सीमु।   
    
[ब्ज्त् पगे ३७०] [\x ३७०।]       
    
कल्याणमित्तस्सेतं भिक्खवे भिक्खुनो पाटिकङ्खं कल्याणसहायस्स  
कल्याणसम्पवङ्कस्स: आरद्धविरियो विहरिस्सति [प्त्स् पगे ३५३] [\क़् ३५३।] अकुसलानं  
धम्मानं पहानाय कुसलानं धम्मानं उपसम्पदाय थामवा दऌहपरक्कमो  
अनिक्खित्तधुरो कुसलेसु धम्मेसु।   
    
कल्याणमित्तस्सेतं भिक्खवे भिक्खुनो पाटिकङ्खं कल्याणसहायस्स  
कल्याणसम्पवङ्कस्स: पञ्ञवा भविस्सति उदयत्थगामिनिया पञ्ञाय समन्नागतो  
अरियाय निब्बेधिकाय सम्मादुक्खक्खगामिनिया।   
    
तेन च पन भिक्खवे भिक्खुना इमेसु पञ्चसु धम्मेसु पतिट्ठाय चत्तारो धम्मा  
उत्तरिं भावेतब्बा:  
    
६ ९। असुभा भावेतब्बा रागस्स पहानाय। मेत्ता भावेतब्बा व्यापादस्स पहानाय।  
आनापानसति भावेतब्बा वितक्कुपच्छेदाय। अनिच्चसञ्ञा भावेतब्बा  
अस्मिमानसमुग्घाताय, अनिच्चसञ्ञिनो भिक्खवे भिक्खुनो अनत्तसञ्ञा सण्ठाति।  
अनत्तसञ्ञी अस्मिमानसमुग्घातं पापुणाति, दिट्ठेव धम्मे निब्बानन्ति।   
    
९। १। १। २  
    
निस्सयसम्पन्न सुत्तं  
(सावत्थिनादानं)  
    
अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
निस्सयसम्पन्नो निस्सयसम्पन्नोति भन्ते वुच्चति। कित्तावता नु खो भन्ते भिक्खु  
निस्सयसम्पन्नो होतीति।   
    
सद्धञ्चे भिक्खु, भिक्खु निस्साय१ अकुसलं पजहति कुसलं भावेति पहीनमेवस्स तं  
अकुसलं होति।   
हिरिञ्चे भिक्खु, भिक्खु निस्साय२ अकुसलं पजहति कुसलं भावेति पहीनमेवस्स तं  
अकुसलं होति।   
ओत्तप्पञ्चे भिक्खु, भिक्खु निस्साय३ अकुसलं पजहति कुसलं भावेति पहीनमेवस्स  
तं अकुसलं होति।   
विरियञ्चे भिक्खु, भिक्खु निस्साय४ अकुसलं पजहति कुसलं भावेति पहीनमेवस्स तं  
अकुसलं होति।   
[प्त्स् पगे ३५४] [\क़् ३५४।] पञ्ञञ्चे भिक्खु, भिक्खु निस्साय५ अकुसलं पजहति कुसलं  
भावेति पहीनमेवस्स तं अकुसलं  
होति।   
तं हिऽस्स भिक्खुनो अकुसलं पहीनं होति सुप्पहीनं, यंस अरियाय पञ्ञाय दिस्वा  
पहीनं। 

१। सद्धञ्चेव भिक्खु निस्साय सीमु  
२। हिरिञ्चे भिक्खु निस्साय सीमु।   
३। ओत्तप्पञ्चे भिक्खु निस्साय सीमु।   
४। विरियञ्चे भिक्खु निस्साय सीमु।   
५। पञ्ञञ्चे भिक्खु निस्साय सीमु।   
    
[ब्ज्त् पगे ३७२] [\x ३७२।]       
    
तेन नच पन भिक्खू, भिक्खुना इमेसु पञ्चसु धम्मेसु पतिट्ठाय चत्तारो धम्मा  
उपनिस्साय विहातब्बा। कतमे चत्तारो: इध भिक्खु, भिक्खु सङ्खायेकं पटिसेवति,  
सङ्खायेकं अधिवासेति, सङ्खायेकं परिवज्जेति, सङ्खायेकं विनोदेति, एवं खो भिक्खू,  
भिक्खु निस्सयसम्पन्नो होतीति।   
    
९। १। १। ३  
मेघिय सुत्तं  
    
एवं मे सुतं: एकं समयं भगवा चालिकायं विहरति चालिकाय पब्बते। तेन खो पन  
समयेन आयस्मा मेघियो भगवतो उपट्ठाको होति, अथ खो आयस्मा मेघियो येन  
भगवा तेनुपसङ्कमि, उपसङ्कमित्वा भगवन्तं अभिवादेत्वा एकमन्तं अट्ठासि।  
एकमन्तं ठितो खो आयस्मा मेघियो भगवन्तं एतदवोच: इच्छामहं भन्ते,  
छन्तुगामं१ पिण्डाय पविसितुन्ति। यस्सदानि त्वं मेघिय कालं मञ्ञसीति।   
    
अथ खो आयस्मा मेघियो पुब्बन्हसमयं निवासेत्वा पत्तचीवरमादाय जन्तुगामं  
पिण्डाय पाविसि: जन्तुगामे पिण्डाय चरित्वा पच्चाभत्तं पिण्डपातपटिक्कन्तो येन  
किमिकालाय नदिया तीरं तेनुपसङ्कमि। अद्दसा खो आयस्मा मेघियो किमिकालाय नदिया  
तीरे जङ्घाविहारं अनुचङ्कममानो अनुविचरमानो अम्बवनं [प्त्स् पगे ३५५] [\क़् ३५५।]   
    पासादिकं रमणीयं। दिस्वानस्स एतदहोसि: पासादिकं वतिदं अम्बवनं रमणीयं।  
अलं वतिदं कुलपुत्तस्स पधानत्थिकस्स पधानाय। सचे मं भगवा अनुजानेय्य,  
आगच्छेय्याहं इमं अम्बवनं पधानायाति।   
    
अथ खो आयस्मा मेघियो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा मेघियो भगवन्तं  
एतदवोच: इधाहं भन्ते पुब्बन्हसमयं निवासेत्वा पत्तचीवरमादाय जन्तुगामं  
पिण्डाय पाविसिं। जन्तुगामे पिण्डाय चरित्वा पच्छाभत्तं पिण्डपातपटिक्कन्तो येन  
किमिकालाय नदिया तीरं तेनुपसङ्कमिं।   
    
१। जतुगामं स्या।   
    
[ब्ज्त् पगे ३७४] [\x ३७४।]       
    
अद्दसं खो अहं भन्ते, किमिकालाय नदिया तीरे जङ्घाविहारं अनुचङ्कममानो  
अनुविचरमानो अम्बवनं पासादिकं रमणीयं, दिस्वान मे एतदहोसि: पासादिकं वतिदं  
अम्बवनं रमणीयं, अलं वतिदं कुलपुत्तस्स पधानत्थिकस्स पधानाय। सचे मं  
भगवा अनुजानेय्य आगच्छेय्याहं इमं अम्बवनं पधानायाति। सचे मं भगवा  
अनुजानेय्य गच्छेय्याहं तं अम्बवनं पधानायाति।   
    
आगमेहि ताव मेघिय, एककम्हा१ ताव याव अञ्ञेपि कोचि भिक्खु आगच्छतीति। २  
    
दुतियम्पि खो आयस्मा मेघियो भगवन्तं एतदवोच: भगवतो भन्ते, नत्थि किञ्चि  
उत्तरिं करणीयं, नत्थि कतस्स पतिचयो। मय्हं खो पन भन्ते, अत्थि उत्तरिं  
करणीयं, अत्थि कतस्स पतिचयो। सचे मं भगवा अनुजानेय्य, गच्छेय्याहं तं  
अम्बवनं पधानायाति।   
    
आगमेहि ताव मेघिय, एककम्हा१ ताव याव अञ्ञेपि कोचि भिक्खु आगच्छतीति। २  
ततियम्पि [प्त्स् पगे ३५६] [\क़् ३५६।] खो आयस्मा मेघियो भगवन्तं एतदवोच:  
भगवतो भन्ते, नत्थि किञ्चि उत्तरिं करणीयं, नत्थि कतस्स पतिचयो। मय्हं खो पन  
भन्ते, अत्थि उत्तरिं करणीयं, अत्थि कतस्स पतिचयो। सचे मं भगवा अनुजानेय्य,  
गच्छेय्याहं तं अम्बवनं पधानायाति।   
    
पधानन्ति खो मेघिय वदमानं किन्ति वदेय्याम, यस्सदानि त्वं मेघिय कालं  
मञ्ञसीति।   
    
अथ खो आयस्मा मेघियो उट्ठायासना भगवन्तं अभिवादेत्वा पदक्खिणं कत्वा येन  
तं अम्बवनं तेनुपसङ्कमि। उपसङ्कमित्वा तं अम्बवनं अज्झोगाहेत्वा अञ्ञतरस्मिं  
रुक्खमूले दिवाविहारं निसीदि। अथ खो आयस्मतो मेघियस्स तस्मिं अम्बवने  
विहरन्तस्स येभुय्येन तयो पापका अकुसला वितक्का समुदाचरन्ति। सेय्यथीदं:  
कामवितक्को व्यापादवितक्को विहिंसावितक्को। अथ खो आयस्मतो मेघियस्स एतदहोसि:  
अच्छरियं वत भो, अब्भुतं वत भो, सद्धाय वत चम्हि अगारस्मा अनगारियं  
पब्बजितो। अथ च पन इमेहि तीहि पापकेहि अकुसलेहि वितक्केहि अन्वासत्तो कामवितक्केन  
व्यापादवितक्केन विहिंसावितक्केनाति।   
    
१। एककम्हि मछसं २। दिस्सतुति सीमु।   
    
[ब्ज्त् पगे ३७६] [\x ३७६।]       
    
अथ खो आयस्मा मेघियो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा मेघियो भगवन्तं  
एतदवोच: इध मय्हं भन्ते तस्मिं अम्बवने विहरन्तस्स येभुय्येन तयो पापका  
अकुसला वितक्का समुदाचरन्ति। सेय्यथीदं: कामवितक्को व्यापादवितक्को विहिंसावितक्को।  
तस्स मय्हं भन्ते, एतदहोसि: अच्छरियं वत भो, अब्भुतं वत भो, सद्धाय  
वतचम्ही अगारस्मा अनगारियं पब्बजितो। अथ च पनिमेहि [प्त्स् पगे ३५७] [\क़् ३५७।]       
तीहि पापकेहि अकुसलेहि वितक्केहि अन्वासत्तो कामवितक्केन व्यापादवितक्केन  
विहिंसावितक्केनाति।   
    
अपरिपक्काय मेघिय चेतोविमुत्तिया पञ्चधम्मा परिपक्काय संवत्तन्ति। कतमे  
पञ्च:   
१। इध मेघिय, भिक्खु कल्याणमित्तो होति कल्याणसहायो कल्याणसम्पवङ्को।  
अपरिपक्काय मेघिय चेतो विमुत्तिया अयं पठमो धम्मो परिपक्काय संवत्तति।   
    
२। पुन च परं मेघिय भिक्खु सीलवा होति पातिमोक्खसंवरसंवुतो विहरति  
आचारगोचरसम्पन्नो अणुमत्तेसु वज्जेसु भयदस्सावी समादाय सिक्खति सिक्खापदेसु।  
अपरिपक्काय मेघिय, चेतोविमुत्तिया अयं दुतियो धम्मो परिपक्काय संवत्तति।   
    
३। पुन च परं मेघिय भिक्खु यायं कथा अभिसल्लेखिका चेतोविवरणसप्पाया  
सेय्यथीदं: अप्पिच्छकथा सन्तुट्ठिकथा पविवेककथा असंसग्गकथा  
विरियारम्भकथा सीलकथा समाधिकथा पञ्ञाकथा विमुत्तिकथा  
विमुत्तिञाणदस्सनकथा। एवरूपिया कथाय निकामलाभी होति अकिच्छलाभी अकसिरलाभी।  
अपरिपक्काय मेघिय, चेतोविमुत्तिया अयं ततियो धम्मो परिपक्काय संवत्तति।   
    
४। पुन च परं मेघिय भिक्खु आरद्धविरियो विहरति अकुसलानं धम्मानं  
पहानाय, कुसलानं धम्मानं उपसम्पदाय थामवा दऌहपरक्कमो  
अनिक्खित्तधुरो कुसलेसु धम्मेसु। अपरिपक्काय मेघिय चेतोविमुत्तिया अयं चतुत्थो  
धम्मो परिपक्काय संवत्तति।   
    
५। पुन च परं मेघिय भिक्खु पञ्ञवा होति उदयत्थगामिनिया पञ्ञाय समन्नागतो  
अरियाय निब्बेधिकाय सम्मादुक्खक्खयगामिनिया। अपरिपक्काय मेघिय चेतोविमुत्तिया  
अयं पञ्चमो धम्मो परिपक्काय संवत्तति।   
    
[ब्ज्त् पगे ३७८] [\x ३७८।]       
    
कल्याणमित्तस्सेतं मेघिय भिक्खुनो पाटिकङ्खं कल्याणसहायस्स  
कल्याणसम्पवङ्कस्स सीलवा भविस्सति पातिमोक्खसंवरसंवुतो विहरिस्सति  
आचारगोचरसम्पन्नो [प्त्स् पगे ३५८] [\क़् ३५८।] अणुमत्तेसु वज्जेसु भयदस्सावी  
समादाय सिक्खति सिक्खापदेसु।   
    
कल्याणमित्तस्सेतं मेघिय भिक्खुनो पाटिकङ्खं कल्याणसहायस्स  
कल्याणसम्पवङ्कस्स: यायं कथा अभिसल्लेखिका चेतोविवरणसप्पाया, सेय्यथीदं;  
अप्पिच्छकथा सन्तुट्ठिकथा पविवेककथा असंसग्गकथा विरियारम्भकथा सीलकथा  
समाधिकथा पञ्ञाकथा विमुत्तिकथा विमुत्तिञाणदस्सनकथा। एवरूपिया कथाय  
निकामलाभी होति अकिच्छलाभी अकसिरलाभी।   
    
कल्याणमित्तस्सेतं मेघिय भिक्खुनो पाटिकङ्खं कल्याणसहायस्स,  
कल्याणसम्पवङ्कस्स आरद्धविरियो विहरिस्सति अकुसलानं धम्मानं पहानाय  
कुसलानं धम्मानं उपसम्पदाय थामवा दऌहपरक्कमो अनिक्खित्तधुरो कुसलेसु  
धम्मेसु।   
कल्याणमित्तस्सेतं मेघिय भिक्खुनो पाटिकङ्खं कल्याणसहायस्स  
कल्याणसम्पवङ्कस्स: पञ्ञवा भविस्सति उदयत्थगामिनिया पञ्ञाय समन्नागतो  
अरियाय निब्बेधिकाय सम्मादुक्खक्खयगामिनिया।   
    
६९ तेन च पन मेघिय भिक्खुनो इमेसु पञ्चसु धम्मेसु पतिट्ठाय चत्तारो धम्मा  
उत्तरिं भावेतब्बा: असुभा भावेतब्बा रागस्स पहानाय, मेत्ता भावेतब्बा व्यापादस्स  
पहानाय, आनापानसति भावेतब्बा वितक्कुपच्छेदाय, अनिच्चसञ्ञा भावेतब्बा  
अस्मिमानसमुग्घाताय। अनिच्चसञ्ञिनो मेघिय अनत्तसञ्ञा सण्ठाति। अनत्तसञ्ञी  
अस्मिमानसमुग्घातं पापुणाति। दिट्ठेव धम्मे निब्बानन्ति।   
    
९। १। १। ४  
नन्दक सुत्तं  
    
एकं समयं भगवा सावत्थियं विहरति जेतवने अनाथपिण्डिकस्स आरामे। तेन खो  
पन समयेन आयस्मा नन्दको उपट्ठानसालायं भिक्खू धम्मिया कथाय सन्देस्सेति  
समादपेति समुत्तेजेति सम्पहंसेति।   
    
[ब्ज्त् पगे ३८०] [\x ३८०।]       
    
अथ खो भगवा सायन्हसमयं पटिसल्लाना वुट्ठितो येन उपट्ठानसाला  
तेनुपसङ्कमि। उपसङ्कमित्वा बहिद्वारकोट्ठके अट्ठासि कथापरियोसानं  
आगमयमानो। अथ खो भगवा कथापरियोसानं विदित्वा उक्कासित्वा अग्गलं [प्त्स् पगे  
३५९] [\क़् ३५९।] आकोटेसि। विवरिंसु खो ते भिक्खु भगवतो द्वारं। अथ खो भगवा  
उपट्ठानसालं पाविसि। पविसित्वा पञ्ञत्ते आसने निसीदि। निसज्ज खो भगवा आयस्मन्तं  
नन्दकं एतदवोच: दीघो खो त्यायं नन्दक धम्मपरियायो भिक्खूनं पटिभासि।  
अपि च मे१ पिट्ठि आगिलायति बहिद्वारकोट्ठके ठितस्स कथापरियोसानं  
आगमयमानस्साति।   
    
एवं वुत्ते आयस्मा नन्दको सारज्जायमानरूपो२ भगवन्तं एतदवोच, न खो मय्हं  
भन्ते जानाम भगवा बहिद्वारकोट्ठके ठितोति। सचे हि मयं भन्ते जानेय्याम  
भगवा बहिद्वारकोट्ठके ठितोति एत्तकम्पि३ नो नप्पटिभासेय्याति।   
    
अथ खो भगवा आयस्मन्तं नन्दकं सारज्जायमानरूपं विदित्वा आयस्मन्तं नन्दकं  
एतदवोच: साधु साधु नन्दक, एवं खो नन्दक, तुम्हाकं पतिरूपं कुलपुत्तानं  
सद्धा अगारस्मा अनगारियं पब्बजितानं यं तुम्हे धम्मिया कथाय सन्निसीदेय्याथ।  
सन्निपतितानं वो नन्दक द्वयं करणीयं: धम्मी वा कथा, अरियो वा तुण्हीभावो।   
    
सद्धो च नन्दक भिक्खु होति नो च सीलवा, एवं सो तेनङ्गेन अपरिपूरो होति। तेन तं  
अङ्गं परिपूरेतब्बं: किन्नाहं सद्धो च अस्सं [प्त्स् पगे ३६०] [\क़् ३६०।] सीलवा चाति।  
यतो च खो नन्दक, भिक्खु सद्धो च होति सीलवा च, एवं सो तेनङ्गेन परिपूरो होति।   
    
सद्धो च नन्दक भिक्खु होति सीलवा च, नो च लाभी अज्झत्तं चेतोसमथस्स। एवं सो  
तेनङ्गेन अपरिपूरो होति। तेन तं अङ्गं परिपूरेतब्बं: किं नाहं सद्धो च अस्सं सीलवा  
च लाभी च अज्झत्तं चेतोसमथस्साति। यतो च खो नन्दक भिक्खु सद्धो च होति सीलवा  
च, लाभी च अज्झत्तं चेतोसमथस्स, एवं सो तेनङ्गेन परिपूरो होति। सद्धो च नन्दक  
भिक्खु होति सीलवा च, लाभी च अज्झत्तं चेतो समथस्स। न लाभी  
अधिपञ्ञाधम्मविपस्सनाय। एवं सो तेनङ्गेन अपरिपूरो होति।   
    
१। अपि मे मछसं  
२। सारज्जमानरूपो मछसं  
सारज्जयमानरूपो सीमु।   
३। एत्तकम्पि धम्मं मछसं।   
    
[ब्ज्त् पगे ३८२] [\x ३८२।]       
    
सेय्यथापि नन्दक पाणको चतुप्पादको, तस्सस्स एको पादो ओमको लामको, एवं सो  
तेनङ्गेन अपरिपूरो अस्स, एवमेव खो नन्दक भिक्खु सद्धो च होति सीलवा च लाभी च  
अज्झत्तं चेतोसमथस्स न लाभी अधिपञ्ञाधम्मविपस्सनाय, एवं सो तेनङ्गेन  
अपरिपूरो होति। तेन तं अङ्गं परिपूरेतब्बं; किन्नाहं सद्धो च अस्सं सीलवा च लाभी च  
अज्झत्तं चेतोसमथस्स, लाभी च अधिपञ्ञाधम्मविपस्सनायाति यतो च खो नन्दक,  
भिक्खु सद्धो च होति सीलवा च लाभी च अज्झत्तं चेतोसमथस्स लाभी च  
अधिपञ्ञाधम्मविपस्सनाय, एवं सो तेनङ्गेन परिपूरो होतीति।   
इदमवो च भगवा इदं वत्वा सुगतो उट्ठायासना विहारं पाविसि।   
    
अथ खो आयस्मा नन्दको अचिरपक्कन्तस्स भगवतो भिक्खू आमन्तेसि: इदानावुसो  
भगवा चतूहि पदेहि केवलपरिपुण्णं परिसुद्धं ब्रह्मचरियं पकासेत्वा [प्त्स् पगे  
३६१] [\क़् ३६१।] उट्ठायासना विहारं पविट्ठो: "सद्धो च नन्दक भिक्खु होति, नो च  
सीलवा, एवं सो तेनङ्गेन अपरिपूरो होति, तेन तं अङ्गं परिपूरेतब्बं: किन्नाहं सद्धो  
च अस्सं सीलवा चाति। यतो च खो नन्दक भिक्खु सद्धो च होति सीलवा च, एवं सो  
तेनङ्गेन परिपूरो होति। सद्धो च नन्दक भिक्खु होति सीलवा च, नो च लाभी अज्झत्तं  
चेतोसमथस्स, लाभी च अधिपञ्ञाधम्मविपस्सनायाति यतो च खो नन्दक, भिक्खु  
सद्धो च होति सीलवा च लाभी च अज्झत्तं चेतोसमथस्स न लाभी  
अधिपञ्ञाधम्मविपस्सनाय, एवं सो तेनङ्गेन अपरिपूरो होति।   
    
सेय्यथापि नन्दक, पाणको चतुप्पादको, तस्सस्स एको पादो ओमको लामको, एवं सो  
तेनङ्गेन अपरिपूरो अस्स, एवमेव खो नन्दक भिक्खु सद्धो च होति सीलवा च लाभी च  
अज्झत्तं चेतोसमथस्स न लाभी अधिपञ्ञाधम्मविपस्सनाय, एवं सो तेनङ्गेन  
अपरिपूरो होति। तेन तं अङ्गं परिपूरेतब्बं; किन्नाहं सद्धो च अस्सं सीलवा च लाभी च  
अज्झत्तं चेतोसमथस्स लाभी च अधिपञ्ञाधम्मविपस्सनायाति यतो च खो नन्दक,  
भिक्खु सद्धो च होति सीलवा च लाभी च अज्झत्तं चेतोसमथस्स लाभी च  
अधिपञ्ञाधम्मविपस्सनाय, एवं सो तेनङ्गेन परिपूरो होतीति।   
    
[ब्ज्त् पगे ३८४] [\x ३८४।]       
    
पञ्चिमे आवुसो। आनिसंसा कालेन धम्मसवणे, कालेन धम्मसाकच्छाय। कतमे पञ्च:  
    
इधावुसो, भिक्खु भिक्खूनं धम्मं देसेति आदिकल्याणं मज्झेकल्याणं  
परियोसानकल्याणं सात्थं सब्यञ्जनं केवलपरिपुण्णं परिसुद्धं ब्रह्मचरियं  
पकासेति। यथा यथा आवुसो, भिक्खु भिक्खूनं धम्मं देसेति आदिकल्याणं  
मज्झेकल्याणं परियोसानकल्याणं सात्थं सब्यञ्जनं केवलपरिपुण्णं परिसुद्धं  
ब्रह्मचरियं पकासेति। तथा तथा सो सत्थुपियो च होति मनापो च गरु च भावनीयो च  
अयं आवुसो, पठमो आनिसंसो कालेन धम्मसवणे, कालेन धम्मसाकच्छाय।   
पुन च परं आवुसो, भिक्खु भिक्खूनं धम्मं देसेति आदिकल्याणं मज्झेकल्याणं  
परियोसानकल्याणं सात्थं सब्यञ्जनं केवलपरिपुण्णं परिसुद्धं ब्रह्मचरियं  
पकासेति। यथा यथा आवुसो, भिक्खु भिक्खूनं धम्मं देसेति आदिकल्याणं  
मज्झेकल्याणं परियोसानकल्याणं सात्थं सब्यञ्जनं केवलपरिपुण्णं परिसुद्धं  
ब्रह्मचरियं पकासेति। तथा तथा सो तस्मिं धम्मे अत्थपटिसंवेदी च होति  
धम्मपटिसंवेदी च, अयं आवुसो, दुतियो आनिसंसो कालेन धम्मसवणे, कालेन  
धम्मसाकच्छाय।   
पुन च परं आवुसो, भिक्खु भिक्खूनं धम्मं देसेति आदिकल्याणं मज्झेकल्याणं  
परियोसानकल्याणं सात्थं सब्यञ्जनं केवलपरिपुण्णं परिसुद्धं ब्रह्मचरियं  
पकासेति। यथा यथा आवुसो, भिक्खु भिक्खूनं धम्मं देसेति आदिकल्याणं  
मज्झेकल्याणं परियोसानकल्याणं सात्थं सब्यञ्जनं केवलपरिपुण्णं परिसुद्धं  
ब्रह्मचरियं पकासेति। तथा तथा सो तस्मिं धम्मे गम्भीरं अत्थपदं पञ्ञाय  
अतिविज्झ पस्सति, अयं आवुसो ततियो आनिसंसो कालेन धम्मसवणे, कालेन  
धम्मसाकच्छाय।   
    
पुन च परं आवुसो, भिक्खु भिक्खूनं धम्मं देसेति आदिकल्याणं मज्झेकल्याणं  
परियोसानकल्याणं सात्थं सब्यञ्जनं केवलपरिपुण्णं परिसुद्धं ब्रह्मचरियं  
[प्त्स् पगे ३६२] [\क़् ३६२।] पकासेति। यथा यथा आवुसो, भिक्खु भिक्खूनं धम्मं  
देसेति आदिकल्याणं मज्झेकल्याणं परियोसानकल्याणं सात्थं सब्यञ्जनं  
केवलपरिपुण्णं परिसुद्धं ब्रह्मचरियं पकासेति। तथा तथा नं सब्रह्मचारी  
उत्तरिं सम्भावेन्ति। "अद्धा अयमायस्मा पत्तो वा पच्छति वा" ति, अयं आवुसो, चतुत्थो  
आनिसंसो कालेन धम्मसवणे, कालेन धम्मसाकच्छाय।   
    
पुन च परं आवुसो, भिक्खु भिक्खूनं धम्मं देसेति आदिकल्याणं मज्झेकल्याणं  
परियोसानकल्याणं सात्थं सब्यञ्जनं केवलपरिपुण्णं परिसुद्धं ब्रह्मचरियं  
पकासेति। यथा यथा आवुसो, भिक्खु भिक्खूनं धम्मं देसेति आदिकल्याणं  
मज्झेकल्याणं परियोसानकल्याणं सात्थं सब्यञ्जनं केवलपरिपुण्णं परिसुद्धं  
ब्रह्मचरियं पकासेति। तत्थ तत्थ ये ते भिक्खू सेखा अप्पत्तमानसा अनुत्तरं  
योगक्खेमं पत्थयमाना विहरन्ति, ते तं धम्मं सुत्वा विरियं आरभन्ति अप्पत्तस्स  
पत्तिया, अनधिगतस्स अधिगमाय असच्छिकतस्स सच्छिकिरियाय। ये पन तत्थ भिक्खु  
अरहन्तो खीणासवा वुसितवन्तो कतकरणीया ओहितभारा अनुप्पत्तसदत्था  
परिक्खीणभवसंयोजना सम्मदञ्ञा विमुत्ता, ते तं धम्मं सुत्वा  
दिट्ठधम्मसुखविहारञ्ञेव [प्त्स् पगे ३६३] [\क़् ३६३।] अनुयुत्ता विहरन्ति। अयं  
आवुसो, पञ्चमो आनिसंसो कालेन धम्मसवणे, कालेन धम्मसाकच्छाय। इमे खो  
आवुसो, पञ्च आनिसंसा कालेन धम्मसवणे, कालेन धम्मसाकच्छायाति।   
१। पज्जति वा मछसं गच्छति वा स्या।   
    
[ब्ज्त् पगे ३८६] [\x ३८६।]       
९। १। १। ५  
बलसङ्गहवत्थु सुत्तं  
(सावत्थिनिदानं)  
    
चत्तारिमानि भिक्खवे बलानि, कतमानि चत्तारि: पञ्ञाबलं विरियबलं अनवज्जबलं  
सङ्गहबलं। कतमञ्च भिक्खवे पञ्ञाबलं: ये धम्मा अकुसला अकुसलसङ्खाता, ये  
धम्मा कुसला कुसलसङ्खाता, ये धम्मा सावज्जा सावज्जसङ्खाता, ये धम्मा अनवज्जा  
अनवज्जसङ्खाता, ये धम्मा कण्हा कण्हसङ्खाता, ये धम्मा सुक्का सुक्कसङ्खाता, ये  
धम्मा असेवितब्बा असेवितब्बसङ्खाता, ये धम्मा सेवितब्बा सेवितब्बसङ्खाता, ये  
धम्मा नालमरिया नालमरियसङ्खाता, ये धम्मा अलमरिया अलमरियसङ्खाता, त्यास्स  
धम्मा पञ्ञाय वोदिट्ठा होन्ति वोचरिता होन्ति। इदं वुच्चति भिक्खवे पञ्ञाबलं।   
    
कतमञ्च भिक्खवे विरियबलं: ये धम्मा अकुसला अकुसलसङ्खाता, ये धम्मा सावज्जा  
सावज्जसङ्खाता, ये धम्मा कण्हा कण्हसङ्खाता, ये धम्मा असेवितब्बा  
असेवितब्बसङ्खाता, ये धम्मा नालमरिया नालमरियसङ्खाता, तेसं धम्मानं  
पहानाय छन्दं जनेति वायमति विरियं आरभति चित्तं पग्गण्हाति पदहति। ये धम्मा  
कुसला कुसलसङ्खाता, ये धम्मा अनवज्जा अनवज्जसङ्खाता, ये धम्मा सुक्का  
सुक्कसङ्खाता, ये धम्मा सेवितब्बा सेवितब्बसङ्खाता, [प्त्स् पगे ३६४] [\क़् ३६४।] ये  
धम्मा अलमरिया अलमरियसङ्खाता, तेसं धम्मानं पटिलाभाय छन्दं जनेति  
वायमति विरियं आरभति चित्तं पग्गण्हाति पदहति। इदं वुच्चति भिक्खवे विरियबलं।   
    
[ब्ज्त् पगे ३८८] [\x ३८८।]       
    
कतमञ्च भिक्खवे, अनवज्जबलं: इध भिक्खवे अरियसावको अनवज्जेन कायकम्मेन  
समन्नागतो होति। अनवज्जेन वचीकम्मेन समन्नागतो होति, अनवज्जेन मनोकम्मेन  
समन्नागतो होति। इदं वुच्चति भिक्खवे अनवज्जबलं।   
    
कतमञ्च भिक्खवे, सङ्गहबलं: चत्तारिमानि भिक्खवे सङ्गहवत्थूनि। दानं  
पेय्यवज्जं अत्थचरिया समानत्तता। एतदग्गं भिक्खवे, दानानं यदिदं  
धम्मदानं। एतदग्गं भिक्खवे, पेय्यवज्जानं यदिदं अत्थिकस्स ओहितसोतस्स  
पुनप्पुनं धम्मं देसेति। एतदग्गं भिक्खवे, अत्थचरियानं यदिदं अस्सद्धं  
सद्धासम्पदाय समादपेति निवेसेति पतिट्ठापेति। दुस्सीलं सीलसम्पदाय समादपेति  
निवेसति पतिट्ठापेति, मच्छरिं चागसम्पदाय समादपेति निवेसेति पतिट्ठापेति।  
दुप्पञ्ञे पञ्ञासम्पदाय समादपेति निवेसेति पतिट्ठापेति, एतदग्गं भिक्खवे,  
समानत्ततानं यदिदं सोतापन्नो सोतापन्नस्स समानत्तो, सकदागामी सकदागामिस्स  
समानत्तो, अनागामी अनागामिस्स समानत्तो, अरहं अरहतो समानत्तो। इदं वुच्चति  
भिक्खवे सङ्गहबलं। इमानि खो भिक्खवे चत्तारि बलानीति।   
    
इमेहि खो भिक्खवे चतूहि बलेहि समन्नागतो अरियसावको पञ्चभयानि समतिक्कन्तो  
होति, कतमानि पञ्च: आजीविकभयं असिलोकभयं, परिससारज्जभयं, मरणभयं,  
[प्त्स् पगे ३६५] [\क़् ३६५।] दुग्गतिभयं। स खो सो भिक्खवे अरियसावको  
इतिपटिसञ्चिक्खति:   
नाहं आजीविकभयस्स भायामि, किस्साहं आजीविकभयस्स भायिस्सामि, अत्थि मे चत्तारि  
बलानि, पञ्ञाबलं विरियबलं अनवज्जबलं सङ्गहबलं। दुप्पञ्ञो खो आजीविकभयस्स  
भायेय्य, कुसीतो आजीविकभयस्स भायेय्य, सावज्जकायकम्मन्तो वचीकम्मन्तो  
मनोकम्मन्तो आजीविकभयस्स भायेय्य, असङ्गाहको आजीविकभयस्स भायेय्य।   
    
नाहं असिलोकभयस्स भायामि। किस्साहं असिलोकभयस्स भायिस्सामि। अत्थि मे चत्तारि  
बलानि, पञ्ञाबलं विरियबलं अनवज्जबलं सङ्गहबलं। दुप्पञ्ञो खो असिलोकभयस्स  
भायेय्य, कुसीतो असिलोकभयस्स भायेय्य, सावज्जकायकम्मनेता वचीकम्मन्तो  
मनोकम्मनेता असिलोकभयस्स भायेय्य, असङ्गाहको असिलोकभयस्स भायेय्य।

नाहं परिससारज्जभयस्स भायामि, किस्साहं परिससारज्जभयस्स भायिस्सामि, अत्थि मे  
चत्तारि बलानि, पञ्ञाबलं विरियबलं अनवज्जबलं सङ्गहबलं। दुप्पञ्ञो खो  
परिससारज्जभयस्स भायेय्य, कुसीतो परिससारज्जभयस्स भायेय्य,  
सावज्जकायकम्मन्तो वचीकम्मन्तो मनोकम्मन्तो परिससारज्जभयस्स भायेय्य,  
असङ्गाहको परिससारज्जभयस्स भायेय्य।   
    
नाहं मरणभयस्स भायामि, किस्साहं मरणभयस्स भायिस्सामि, अत्थि मे चत्तारि  
बलानि, पञ्ञाबलं विरियबलं अनवज्जबलं सङ्गहबलं। दुप्पञ्ञो खो मरणभयस्स  
भायेय्य, कुसीतो मरणभयस्स भायेय्य, सावज्जकायकम्मन्तो वचीकम्मन्तो  
मनोकम्मन्तो मरणभयस्स भायेय्य, असङ्गाहको मरणभयस्स भायेय्य।   
    
नाहं दुग्गतिभयस्स भायामि, किस्साहं दुग्गतिभयस्स भायिस्सामि, अत्थि मे चत्तारि  
बलानि, पञ्ञाबलं विरियबलं अनवज्जबलं सङ्गहबलं। दुप्पञ्ञो खो दुग्गतिभयस्स  
भायेय्य, कुसीतो दुग्गतिभयस्स भायेय्य, सावज्जकायकम्मन्तो वचीकम्मन्तो  
मनोकम्मन्तो दुग्गतिभयस्स भायेय्य, असङ्गाहको दुग्गतिभयस्स भायेय्य।   
इमेहि खो भिक्खवे चतूहि बलेहि समन्नागतो अरियसावको इमानि पञ्चभयानि  
समतिक्कन्तो होतीति।   
    
[ब्ज्त् पगे ३९०] [\x ३९०।]       
    
९। १। १। ६  
सेवितब्बासेवितब्ब सुत्तं  
(सावत्थिनिदानं)  
    
तत्र खो आयस्मा सारिपुत्तो भिक्खू आमन्तेसि आवुसो भिक्खवोति, आवुसोति खो ते भिक्खू  
आयस्मतो सारिपुत्तस्स पच्चस्सोसुं, आयस्मा सारिपुत्तो एतदवोच: पुग्गलोपि आवुसो दुविधेन  
वेदितब्बो सेवितब्बोपि असेवितब्बोपि, चीवरम्पि आवुसो दुविधेन वेदितब्बं सेवितब्बम्पि  
असेवितब्बम्पि। पिण्डपातोपि आवुसो दुविधेन वेदितब्बो सेवितब्बोपि असेवितब्बोपि,  
सेनासनम्पि आवुसो दुविधेन वेदितब्बं सेवितब्बम्पि असेवितब्बम्पि। गामनिगमोपि  
आवुसो दुविधेन वेदितब्बो सेवितब्बोपि [प्त्स् पगे ३६६] [\क़् ३६६।] असेवितब्बोपि।  
जनपदपदेसोपि आवुसो दुविधेन वेदितब्बो सेवितब्बोपि असेवितब्बोपि।   
    
"पुग्गलोपि आवुसो दुविधेन वेदितब्बो सेवितब्बोपि असेवितब्बोपी" इति खो पनेतं वुत्तं  
किञ्चेतं पटिच्च वुत्तं तत्थ यं जञ्ञा पुग्गलं "इमं खो मे पुग्गलं सेवतो अकुसला  
धम्मा अभिवड्ढडन्ति कुसला धम्मा परिहायन्ति ये च खो मे पब्बजितेन जीवित  
परिक्खारा समुदानेतब्बा चीवरपिण्डपातसेनासनगिलानपच्चयभेसज्जपरिक्खारा, ते च  
कसिरेन समुदागच्छन्ति। यस्स चम्हि अत्थाय अगारस्मा अनगारियं पब्बजितो, सो च मे  
सामञ्ञत्थो न भावना पारिपूरिं गच्छति" ति। तेनावुसो, पुग्गलेन सो पुग्गलो रत्तिभागं  
वा दिवसभागं वा सङ्खापि अनापुच्छा पक्कमितब्बं नानुबन्धितब्बो:  
    
तत्थ यं जञ्ञा पुग्गलं "इमं खो मे पुग्गलं सेवतो अकुसला धम्मा  
अभिवड्ढडन्ति कुसला धम्मा परिभायन्ति। ये च खो मे पब्बजितेन जीवितपरिक्खारा  
समुदानेतब्बा चीवरपिण्डपातसेनासनगिलानपच्चयभेसज्जपरिक्खारा, ते च  
अप्पकसिरेन समुदागच्छन्ति। यस्स चम्हि अत्थाय अगारस्मा अनगारियं पब्बजितो, सो च  
मे सामञ्ञत्थो न भावना पारिपूरिं गच्छतीति, तेनावुसो पुग्गलेन सो पुग्गलो सङ्खापि  
अनापुच्छा पक्कमितब्बं नानुबन्धितब्बो।   
    
[ब्ज्त् पगे ३९२] [\x ३९२।]       
    
तत्थ यं जञ्ञा पुग्गलं "इमं खो मे पुग्गलं सेवतो अकुसला [प्त्स् पगे ३६७] [\क़् ३६७।]   
    धम्मा परिहायन्ति कुसला धम्मा अभिवड्ढडन्ति। ये च खो मे पब्बजितेन  
जीवितपरिक्खारा समुदानेतब्बा चीवरपिण्डपातसेनासनगिलानपच्चयभेसज्जपरिक्खारा,  
ते च कसिरेन समुदागच्छन्ति। यस्स चम्हि अत्थाय अगारस्मा अनगारियं पब्बजितो, सो च  
मे सामञ्ञत्थो भावना पारिपूरिं गच्छतीति, तेनावुसो पुग्गलेन सो पुग्गलो सङ्खापि  
अनुबन्धितब्बो न पक्कमितब्बं।   
    
तत्थ यं जञ्ञा पुग्गलं "इमं खो मे पुग्गलं सेवतो अकुसला धम्मा परिहायन्ति  
कुसला धम्मा अभिवड्ढडन्ति। ये च खो मे पब्बजितेन जीवितपरिक्खारा  
समुदानेतब्बा चीवरपिण्डपातसेनासनगिलानपच्चयभेसज्जपरिक्खारा, ते च  
अप्पकसिरेन समुदागच्छन्ति। यस्स चम्हि अत्थाय अगारस्मा अनगारियं पब्बजितो, सो च  
मे सामञ्ञत्थो भावना पारिपूरिं गच्छतीति, तेनावुसो पुग्गलेन सो पुग्गलो यावजीवं  
अनुबन्धितब्बो न पक्कमितब्बं अपि पनुज्जमानेन। "पुग्गलोपि आवुसो दुविधेन  
वेदितब्बो सेवितब्बोपि असेवितब्बोपी" ति इति यं तं वुत्तं, इदमेतं पटिच्चवुत्तं।   
    
चीवरम्पि खो आवुसो१ दुविधेन वेदितब्बं सेवितब्बम्पि असेवितब्बम्पी" ति। इति खो  
पनेतं वुत्तं, किञ्चेतं पटिच्च वुत्तं: तत्थ यं जञ्ञा चीवरं "इदं खो मे चीवरं  
सेवतो अकुसला धम्मा अभिवड्ढडन्ति कुसला धम्मा परिहायन्ती" ति। एवरूपं  
चीवरं न सेवितब्बं तत्थ यं जञ्ञा चीवरं इदं खो मे चीवरं सेवतो अकुसला  
धम्मा परिहायन्ति कुसला धम्मा अभिवड्ढडन्ती" ति। एवरूपं चीवरं सेवितब्बं।  
"चिरम्पि [प्त्स् पगे ३६८] [\क़् ३६८।] खो आवुसो दुविधेन वेदितब्बं सेवितब्बम्पि  
असेवितब्बम्पी" ति इति यं तं वुत्तं इदमेतं पटिच्च वुत्तं।   
    
"पिण्डपातोपि आवुसो दुविधेन वेदितब्बो सेवितब्बोपि असेवितब्बोपी" ति। इति खो पनेतं  
वुत्तं, किञ्चेतं पटिच्च वुत्तं: तत्थ यं जञ्ञा पिण्डपातं "इमं खो मे पिण्डपातं  
सेवतो अकुसला धम्मा अभिवड्ढडन्ति कुसला धम्मा परिहायन्ती" ति। एवरूपो  
पिण्डपातो न सेवितब्बो। तत्थ यं जञ्ञा पिण्डपातं इमं खो मे पिण्डपातं सेवतो  
अकुसला धम्मा परिहायन्ति कुसला धम्मा अभिवड्ढडन्ती" ति। एवरूपो पिण्डपातो  
सेवितब्बो "पिणडपातोपि आवुसो दुविधेन वेदितब्बो सेवितब्बोपि असेवितब्बोपी" ति इति यं तं  
वुत्तं इदमेतं पटिच्च वुत्तं।   
    
१। चिवरम्पि आवुसो मछसं  
    
[ब्ज्त् पगे ३९४] [\x ३९४।]       
    
"सेनासनम्पि खो आवुसो दुविधेन वेदितब्बं सेवितब्बम्पि असेवितब्बम्पी" ति। इति खो  
पनेतं वुत्तं, किञ्चेतं पटिच्चवुत्तं: तत्थ यं जञ्ञा सेनासनं "इदं खो मे सेनासनं  
सेवतो अकुसला धम्मा अभिवड्ढडन्ति कुसला धम्मा परिहायन्ती" ति। एवरूपं  
सेनासनं न सेवितब्बं। तत्थ यं जञ्ञा सेनासनं इदं खो मे सेनासनं सेवतो अकुसला  
धम्मा परिहायन्ति कुसला धम्मा अभिवड्ढडन्ती" ति। एवरूपं सेनासनं सेवितब्बं।  
"सेनासनम्पि आवुसो दुविधेन वेदितब्बं सेवितब्बम्पि असेवितब्बम्पी" ति इति यं तं  
वुत्तं इदमेतं पटिच्चवुत्तं।   
    
"गामनिगमोपि आवुसो दुविधेन वेदितब्बो सेवितब्बोपि असेवितब्बोपी" ति। इति खो पनेतं  
वुत्तं, किञ्चेतं पटिच्च वुत्तं: तत्थ यं जञ्ञा गामनिगमं "इमं खो मे गामनिगमं  
सेवतो अकुसला धम्मा अभिवड्ढडन्ति कुसला धम्मा परिहायन्ती" ति। एवरूपो  
गामनिगमो न सेवितब्बो। तत्थ यं जञ्ञा गामनिगमं "इमं खो मे गामनिगमं  
[प्त्स् पगे ३६९] [\क़् ३६९।] सेवतो अकुसला धम्मा परिहायन्ति कुसला धम्मा  
अभिवड्ढडन्ती" ति। एवरूपो गामनिगमो सेवितब्बो "गामनिगमोपि आवुसो दुविधेन  
वेदितब्बो सेवितब्बोपि असेवितब्बोपी" ति इति यं तं वुत्तं इदमेतं पटिच्च वुत्तं।   
    
"जनपदपदेसोपि आवुसो दुविधेन वेदितब्बो सेवितब्बोपि असेवितब्बोपी" ति। इति खो पनेतं  
वुत्तं, किञ्चेतं पटिच्च वुत्तं: तत्थ यं जञ्ञा जनपदपदेसं "इमं खो मे  
जनपदपदेसं सेवतो अकुसला धम्मा परिहायन्ति कुसला धम्मा अभिवड्ढडन्ति" ति।  
एवरूपो जनपदपदेसो न सेवितब्बो। "जनपदपदेसोपि आवुसो दुविधेन वेदितब्बो  
सेवितब्बोपि असेवितब्बोपी" ति इति यं तं वुत्तं इदमेतं पटिच्च वुत्तन्ति।   
    
[ब्ज्त् पगे ३९६] [\x ३९६।]       
    
९। १। १। ७  
सुतवापरिब्बाजक सुत्तं  
एवं मे सुतं, एकं समयं भगवा राजगहे विहरति गिज्झकूटे पब्बते। अथ खो  
सुतवा परिब्बाजको येन भगवा तेनुपसङ्कमि, उपसङ्कमित्वा भगवता सद्धिं  
सम्मोदि, सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं  
निसिन्नो खो सुतवा परिब्बाजको भगवन्तं एतदवोच:  
    
एकमिदं भन्ते, समयं भगवा इधेव राजगहे विहरति गिरिब्बजे, तत्र मे भन्ते,  
भगवतो सम्मुखा पटिग्गहीतं "यो सो सुतवा१ भिक्खु अरहं खीणासवो वुसितवा  
कतकरणीयो ओहितभारो [प्त्स् पगे ३७०] [\क़् ३७०।] अनुप्पत्तसदत्थो  
परिक्खीणभवसञ्ञोजनो सम्मदञ्ञा विमुत्तो, अभब्बो सो पञ्चठानानि अज्झाचरितुं।  
अभब्बो खीणासवो भिक्खु सञ्चिच्च पाणं जीविता वोरोपेतुं, अभब्बो खीणासवो भिक्खु  
अदिन्नं थेय्यसङ्खातं आदातुं, अभब्बो खीणासवो भिक्खु मेथुनं धम्मं  
पतिसेवितुं, अभब्बो खीणासवो भिक्खु सम्पजानमुसा भासितुं, अभब्बो खीणासवो  
भिक्खु सन्निधिकारकं कामे परिभुञ्जितुं, सेय्यथापि पुब्बे अगारिकभूतोति। " कच्चि  
मेतं भन्ते, भगवतो सुस्सुतं सुग्गहीतं सुमनसिकतं सूपधारितन्ति।   
    
तग्घ तेतं२ सुतवा, सुस्सुतं सुग्गहीतं सुमनसिकतं सुपधारितं। पुब्बेवाहं  
सुतवा, एतरहि च एवं वदामि। "यो सो भिक्खु अरहं खीणासवो वुसितवा कतकरणीयो  
ओहितभारो अनुप्पत्तसदत्थो परिक्खीणभवसञ्ञोजनो सम्मदञ्ञाविमुत्तो। अभब्बो  
सोनवठानानि अज्झाचरितुं: अभब्बो खीणासवो भिक्खु सञ्चिच्च पाणं जीविता वोरोपेतुं,  
अभब्बो खीणासवो भिक्खु अदिन्नं थेय्यसङ्खातं आदातुं, अभब्बो खीणासवो भिक्खु  
मेथुनं धम्मं पतिसेवितुं, अभब्बो खीणासवो भिक्खु सम्पजानमुसा भासितुं,  
अभब्बो खीणासवो भिक्खु सन्निधिकारके कामे परिभुञ्जितुं, सेय्यथापि पुब्बे  
अगारियभूतो।   
    
१। सुतं स्या २। ते एतं मछसं  
    
[ब्ज्त् पगे ३९८] [\x ३९८।]       
    
अभब्बो खीणासवो भिक्खु बुद्धं पच्चक्खातुं१ अभब्बो खीणासवो भिक्खु  
धम्मं पच्चक्खातुं२ अभब्बो खीणासवो भिक्खु सङ्घं पच्चक्खातुं३ अभब्बो  
खीणासवो भिक्खु सिक्खं पच्चक्खातुं४ पुब्बेवाहं [प्त्स् पगे ३७१] [\क़् ३७१।]       
सुतवा, एतरहि च एवं वदामि: यो सो भिक्खु अरहं वुसितवा कतकरणीयो ओहितभारो  
अनुप्पत्तसदत्थो परिक्खीणभवसञ्ञोजनो सम्मदञ्ञा विमुत्तो। अभब्बो सो इमानि  
नवठानानि अज्झाचरितुन्ति।   
    
९। १। १। ८  
सज्झपरिब्बाजक सुत्तं  
    
एवं मे सुतं, एकं समयं भगवा राजगहे विहरति गिज्झकूटे पब्बते। अथ खो सज्झो  
परिब्बाजको येन भगवा तेनुपसङ्कमि, उपसङ्कमित्वा भगवता सद्धिं सम्मोदि,  
सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं निसिन्नो खो  
सज्झो परिब्बाजको भगवन्तं एतदवोच:  
    
एकमिदं भन्ते, समयं भगवा इधेव राजगहे विहरति गिरिब्बजे, तत्र मे भन्ते,  
भगवतो सम्मुखा सुतं सम्मुखा पटिग्गहीतं "यो सो सज्झ, भिक्खु अरहं  
खीणासवो वुसितवा कतकरणीयो ओहितभारो अनुप्पत्तसदत्थो  
परिक्खीणभवसञ्ञोजनो सम्मदञ्ञा विमुत्तो, अभब्बो सो पञ्चठानानि अज्झाचरितुं।   
    
अभब्बो खीणासवो भिक्खु सञ्चिच्च पाणं जीविता वोरोपेतुं, अभब्बो खीणासवो भिक्खु  
अदिन्नं थेय्यसङ्खातं आदातुं, अभब्बो खीणासवो भिक्खु मेथुनं धम्मं  
पतिसेवितुं, अभब्बो खीणासवो भिक्खु सम्पजानमुसा भासितुं, अभब्बो खीणासवो  
भिक्खु सन्निधिकारके कामे पटिसेवितुं, सेय्यथापि पुब्बे अगारियभूतोति। कच्चि मेतं  
भन्ते, भगवतो सुस्सुतं सुग्गहीतं सुमनसिकतं सूपधारितन्ति।   
    
१। पच्चाचिक्खितुं सीमु छन्दगतिं गनतुं मछसं  
२। पच्चाविक्खितुं, सीमु दोसागतिं गनतुं मछसं  
३। पच्चाविक्खितुं, सीमु मोहागतिं गनतुं मछसं  
४। पच्चाविक्खितुं, सीमु भयागतिं गनतुं मछसं  
    
[ब्ज्त् पगे ४००] [\x ४००।]       
    
तग्घ [प्त्स् पगे ३७२] [\क़् ३७२।] तेतं१ सज्झ, सुस्सुतं सुग्गहीतं सुमनसिकतं  
सुपधारितं। पुब्बेचाहं सज्झ, एतरहि च एवं वदामि। "यो सो भिक्खु अरहं खीणासवो  
वुसितवा कतकरणीयो ओहितभारो अनुप्पत्तसदत्थो परिक्खीणभवसञ्ञोजनो  
सम्मदञ्ञाविमुत्तो। अभब्बो सो नवठानानि अज्झाचरितुं: अभब्बो खीणासवो भिक्खु  
सञ्चिच्च पाणं जीविता वोरोपेतुं, अभब्बो खीणासवो भिक्खु अदिन्नं थेय्यसङ्खातं  
आदातुं, अभब्बो खीणासवो भिक्खु मेथुनं धम्मं पतिसेवितुं, अभब्बो खीणासवो  
भिक्खु सम्पजानमुसा भासितुं, अभब्बो खीणासवो भिक्खु सन्निधिकारके कामे  
परिभुञ्जितुं, सेय्यथापि पुब्बे अगारियभूतो।   
    
धम्मं अभब्बो खीणासवो भिक्खु छन्दागतिं गन्तुं अभब्बो खीणासवो भिक्खु  
दोसागतिं गन्तुं, अभब्बो खीणासवो भिक्खु मोहागतिं गन्तुं, अभब्बो खीणासवो  
भिक्खु भयागतिं गन्तुं। पुब्बेचाहं सज्झ, एतरहि च एवं वदामि। "यो खो भिक्खु  
अरहं खीणासवो वुसित्वा कतकरणीयो ओहितभारो अनुप्पत्तसदत्थो  
परिक्खीणभवसञ्ञोजनो, सम्मदञ्ञा विमुत्तो, अभब्बो सो इमानि नवठानानि  
अज्झाचरितु" न्ति।   
    
९। १। १। ९  
पुग्गल सुत्तं  
(सावत्थिनिदानं)  
    
नव इमे भिक्खवे, पुग्गला सन्तो संविज्जमाना लोकस्मिं, कतमे नव: अरहा, अरहत्ताय  
पटिपन्नो, अनागामी, अनागामिफलं सच्छिकिरियाय पटिपन्नो, सकदागामि,  
सकदागामिफलसच्छिकिरियाय पटिपन्नो, सोतापन्नो, सोतापत्तिफलसच्छिकिरियाय  
पटिपन्नो, पुथुज्जनो। इमे खो भिक्खवे, नवपुग्गला सन्तो संविज्जमाना लोकस्मिन्ति।   
    
९। १। १। १०  
आहुनेय्यपुग्गल सुत्तं  
(सावत्थिनिदानं)  
    
नव [प्त्स् पगे २७३] [\क़् २७३।] इमे भिक्खवे, पुग्गला आहुनेय्या पाहुणेय्या  
दक्खिणेय्या अञ्जलिकरणीया अनुत्तरं पुञ्ञक्खेत्तं लोकस्स। कतमे नव: अरहा,  
अरहत्ताय पटिपन्नो, अनागामी, अनागामिफल सच्छिकिरियाय पटिपन्नो, सकदागामि,  
सकदागामिफलसच्छिकिरियाय पटिपन्नो, सोतापन्नो, सोतापत्तिफलसच्छिकिरियाय  
पटिपन्नो, गोत्रभू। इमे खो भिक्खवे, नवपुग्गला आहुनेय्या पाहुणेय्या दक्खिणेय्या  
अञ्जलिकरणीया अनुत्तरं पुञ्ञक्खेत्तं लोकस्साति।  
    
सम्बोधिवग्गो पठमो।   
    
तत्रुद्दानं:  
    
सम्बोधिनिस्सयो चेव मेघियं नन्दकं बलं,   
सेवना सुतवा सज्झे पुग्गलो आहुनेय्यो चाति।   
१। ते एतं मछसं।   
    
[ब्ज्त् पगे ४०२] [\x ४०२।]       
    
२। सीहनादवग्गो  
९। १। २। १  
सारिपुत्त सीहनाद सुत्तं  
    
एकं समयं भगवा सावत्थियं विहरति जेतवने अनाथपिण्डिकस्स आरामे, अथ खो  
आयस्मा सारिपुत्तो येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो आयस्मा सारिपुत्तो भगवन्तं एतदवोच: "वुत्थो  
मे भन्ते, सावत्थियं वस्सावासो, इच्छामहं भन्ते, जनपदचारिकं पक्कमितु" न्ति।  
यस्सदानि त्वं सारिपुत्त, कालं मञ्ञसीति। अथ खो आयस्मा सारिपुत्तो उट्ठायासना  
भगवन्तं अभिवादेत्वा पदक्खिणं कत्वा पक्कामि।   
    
अथ [प्त्स् पगे ३७४] [\क़् ३७४।] खो अञ्ञतरो भिक्खु अचिरपक्कन्ते सारिपुत्ते  
भगवन्तं एतदवोच: "आयस्मा मं भन्ते, सारिपुत्तो आसज्ज अप्पटिनिस्सज्ज चारिकं  
पक्कन्तो" ति।   
    
अथ खो भगवा अञ्ञतरं भिक्खुं आमन्तेसि: "एहि त्वं भिक्खु, मम वचनेन  
सारिपुत्तं आमन्तेसि: ऽसत्था तं आवुसो सारिपुत्त, आमन्तेतीऽ ति"। "एवं भन्ते" ति खो सो  
भिक्खु भगवतो पटिस्सुत्वा येनायस्मा सारिपुत्तो तेनुपसङ्कमि, उपसङ्कमित्वा  
आयस्मन्तं सारिपुत्तं एतदवोच: "सत्था तं आवुसो सारिपुत्त, आमन्तेती" ति। एवमावुसोति खो  
आयस्मा सारिपुत्तो तस्स भिक्खुनो पच्चस्सोसि।   
    
तेन खो पन समयेन आयस्मा च महामोग्गल्लानो आयस्मा च आनन्दो अवापुरणं१  
आदाय विहारेन विहारं अन्वाहिण्डन्ति२ अभिक्कमथायस्मन्तो, अभिक्कमथायस्मन्तो,  
इदानायस्मा सारिपुत्तो भगवतो सम्मुखा सीहनादं नदिस्सतीति।   
    
अथ खो आयस्मा सारिपुत्तो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नं खो आयस्मन्तं सारिपुत्तं भगवा  
एतदवोच: इध ते सारिपुत्त, अञ्ञतरो सब्रह्मचारी खीयनधम्मं आपन्नो। "आयस्मा  
मं भन्ते, सारिपुत्तो आसज्ज अप्पटिनिस्सज्ज चारिकं पक्कन्तो" ति।   
१। अपापूरणं, स्या  
२। आहिण्डन्ति, मछसं। विहारं आहिण्डन्ति, स्या।   
[ब्ज्त् पगे ४०४] [\x ४०४।]       
    
१। यस्स नून भन्ते काये कायगतासति अनुपट्ठिता अस्स, सो इध अञ्ञतरं सब्रह्मचारिं  
आसज्ज अप्पटिनिस्सज्ज चारिकं पक्कमेय्य। सेय्यथापि भन्ते, पठवियं१ सुचिम्पि  
निक्खिपन्ति, असुचिम्पि निक्खिपन्ति, गूथगतम्पि निक्खिपन्ति, मुत्तगतम्पि निक्खिपन्ति,  
खेलगतम्पि निक्खिपन्ति, पुब्बगतम्पि निक्खिपन्ति, लोहितगतम्पि निक्खिपन्ति, न च तेन  
पठवी अट्टीयति वा हरायति वा जिगुच्छति वा एवमेव [प्त्स् पगे ३७५] [\क़् ३७५।] खो  
अहं भन्ते पठविसमेन चेतसा विहरामि विपुलेन महग्गतेन अप्पमाणेन अवेरेन  
अब्यापज्झेन।   
    
२। यस्स नून भन्ते काये कायगतासति अनुपट्ठिता अस्स, सो इध अञ्ञतरं सब्रह्मचारिं  
आसज्ज अप्पटिनिस्सज्ज चारिकं पक्कमेय्य। सेय्यथापि भन्ते, आपस्मिं सुचिम्पि धोवन्ति,  
असुचिम्पि धोवन्ति, गूथगतम्पि धोवन्ति, मुत्तगतम्पि धोवन्ति, खेलगतम्पि धोवन्ति,  
लोहितगतम्पि धोवन्ति, न च तेन आपो अट्टीयति वा हरायति वा जिगुच्छति वा एवमेव खो  
अहं भन्ते आपोसमेन चेतसा विहरामि विपुलेन महग्गतेन अप्पमाणेन अवेरेन  
अब्यापज्झेन।   
    
३। यस्स नून भन्ते काये कायगतासति अनुपट्ठिता अस्स, सो इध अञ्ञतरं सब्रह्मचारिं  
आसज्ज अप्पटिनिस्सज्ज चारिकं पक्कमेय्य। सेय्यथापि भन्ते, तेजो सुचिम्पि डहति, असुचिम्पि  
डहति, गूथगतम्पि डहति, मुत्तगतम्पि डहति, खेलगतम्पि डहति, पुब्बगतम्पि  
डहति, लोहितगतम्पि डहति। न च तेन तेजो अट्टीयति वा हरायति वा जिगुच्छति वा एवमेव  
खो अहं भन्ते तेजोसमेन चेतसा विहरामि, विपुलेन महग्गतेन अप्पमाणेन अवेरेन  
अब्यापज्झेन।   
    
यस्स नून भन्ते काये कायगता सति अनुपट्ठिता अस्स, सो इध अञ्ञतरं सब्रह्मचारीं  
आसज्ज अप्पटिनिस्सज्ज चारिकं पक्कमेय्य। सेय्यथापि भन्ते, वायो सुचिम्पि उपवायति,  
असुचिम्पि उपवायति, गूथगतम्पि उपवायति, मुत्तगतम्पि उपवायति, खेलगतम्पि  
उपवायति, पुब्बगतम्पि उपवायति, लोहितगतम्पि उपवायति। न च तेन वायो अट्टीयति वा  
हरायति वा जिगुच्छति वा। एवमेव खो अहं भन्ते, वायोसमेन चेतसा विहरामि, विपुलेन  
महग्गतेन अप्पमाणेन अवेरेन अब्यापज्झेन।   
    
१। पथवियं, मछसं।   
    
[ब्ज्त् पगे ४०६] [\x ४०६।]       
    
५। यस्स नून भन्ते काये कायगतासति अनुपट्ठिता अस्स, सो इध अञ्ञतरं सब्रह्मचारिं  
आसज्ज अप्पटिनिस्सज्ज चारिकं पक्कमेय्य। सेय्यथापि [प्त्स् पगे ३७६] [\क़् ३७६।] भन्ते,  
रजोहरणं सुचिम्पि पुञछति। असुचिम्पि पुञ्छति, गूथगतम्पि पुञ्छति मुत्तगतम्पि  
पुञ्छति, खेलगतम्पि पुञ्छति। पुब्बगतम्पि पुञ्छति, लोहितगतम्पि पुञ्छति। न च  
तेन रजोहरणं अट्टीयति वा हरायति वा जिगुच्छति वा। एवमेव खो अहं भन्ते  
रजोहरणसमेन चेतसा विहरामि, विपुलेन महग्गतेन अप्पमाणेन अवेरेन  
अब्यापज्झेन।   
    
६। यस्स नून भन्ते काये कायगतासति अनुपट्ठिता अस्स, सो इध अञ्ञतरं सब्रह्मचारिं  
आसज्ज अप्पटिनिस्सज्ज चारिकं पक्कमेय्य, सेय्यथापि भन्ते चण्डालकुमारको वा  
चण्डालकुमारिका वा कऌओपिभत्थो नत्तकवासी गामं वा निगमं वा पविसस्तो  
नीवचित्तञ्ञेव उपट्ठपेत्वा पविसति। एवमेव खो अहं भन्ते चण्डालकुमारकसमेन  
चेतसा विहरामि विपुलेन महग्गतेन अप्पमाणेन अवेरेन अब्यापज्झेन।   
    
७। यस्स नून भन्ते काये कायगतासति अनुपट्ठिता अस्स, सो इध अञ्ञतरं सब्रह्मचारिं  
आसज्ज अप्पटिनिस्सज्ज चारिकं पक्कमेय्य। सेय्यथापि भन्ते उसभो छिन्नविसाणो सोरतो१  
सुदन्तो सुविनीतो रथियाय रथियं सिङ्घाटकेन सिङ्घाटकं अन्वाहिण्डन्तो न किञ्चि  
हिंसति पादेन वा विसाणेन वा। एवमेव खो अहं भन्ते उसभच्छिन्नविसाणसमेन  
चेतसा विहरामि विपुलेन महग्गतेन अप्पमाणेन अवेरेन अब्यापज्झेन।   
    
८। यस्स नून भन्ते काये कायगतासति अनुपट्ठिता अस्स। सो इध अञ्ञतरं सब्रह्मचारिं  
आसज्ज अप्पटिनिस्सज्ज चारिकं पक्कमेय्य। सेय्यथापि भन्ते इत्थि वा पुरिसो वा दहरो वा  
युवा वा मण्डनक जातिको सीसं नहातो अहिकुणपेन वा कुक्कुरकुणपेन [प्त्स् पगे ३७७]  
[\क़् ३७७।] वा मनुस्सकुणपेन वा कण्ठे आसत्तेन अट्टीयेय्य, हरायेय्य जिगुच्छेय्य।  
एवमेव खो अहं भन्ते इमिना पूतिकायेन अट्टियामि हरायामि जिगुच्छामि।   
    
१। सुरतो स्या। [प्त्स्।] सुरतो कत्थचि।   
    
[ब्ज्त् पगे ४०८] [\x ४०८।]       
    
९। यस्स नून भन्ते काये कायगतासति अनुपट्ठिता अस्स सो इध अञ्ञतरं सब्रह्मचारिं  
आसज्ज अप्पटिनिस्सज्ज चारिकं पक्कमेय्य। सेय्यथापि भन्ते पुरिसो मेदकथालिकं  
परिहरेय्य छिद्दं विच्छिद्दं१ उग्घरन्तं पग्घरन्तं। एवमेव खो अहं भन्ते  
इमं कायं परिहरामि। छिद्दं विच्छिद्दं उग्घरन्तं पग्घरन्तं।   
    
यस्स नून भन्ते काये कायगतासति अनुपट्ठिता अस्स, सो इध अञ्ञतरं सब्रह्मचारिं  
आसज्ज अप्पटिनिस्सज्ज चारिकं पक्कमेय्याति।   
    
अथ खो सो भिक्खु उट्ठायासना एकंसं उत्तरासङ्गं करित्वा भगवतो पादेसु सिरसा  
निपतित्वा भगवन्तं एतदवोच: "अच्चयो मं भन्ते अच्चगमा यथाबालं यथामूऌहं  
यथाअकुसलं। योहं आयस्मन्तं सारिपुत्तं असता तुच्छा मुसा अभूतेन अब्भाचिक्खिं।  
तस्स मे भन्ते भगवा अच्चयं अच्चयतो पतिगण्हातु आयतिं संवराया" ति।   
    
तग्घ तं२ भिक्खु अच्चयो अच्चगमा यथाबालं यथामूऌहं यथा अकुसलं यो त्वं  
सारिपुत्तं असता तुच्छा मुसा अभूतेन अब्भाचिक्खि। यतो च खो त्वं भिक्खु अच्चयं  
अच्चयतो दिस्वा यथाधम्मं पटिकरोसि, तं ते मयं पतिगण्हाम। वुद्धिहेसा भिक्खु  
अरियस्स विनये यो अच्चयं अच्चयतो दिस्वा यथाधम्मं पटिकरोति आयतिं संवरं  
आपज्जतीति।   
    
अथ [प्त्स् पगे ३७८] [\क़् ३७८।] खो भगवा आयस्मन्तं सारिपुत्तं आमन्तेसि: खम  
सारिपुत्त इमस्स मोघपुरिसस्स पुरास्स एत्थेव सत्तधा मुद्धा फलिस्सतीति।   
    
खमामहं भन्ते तस्स आयस्मतो सचे मं सो आयस्मा एव माह: खमतु च मे३ सो  
आयस्माति।   
    
१। छिद्दवछिद्दं मछसं  
२। तग्घ त्वं सीमु। [प्त्स्]  
३। खमतु मे। सीमु।   
    
[ब्ज्त् पगे ४१०] [\x ४१०।]       
    
९। १। २। २  
सोपादिसेस सुत्तं  
    
एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
आयस्मा सारिपुत्तो पुब्बन्हसमयं निवासेत्वा पत्तचीवरमादाय सावत्थियं पिण्डाय  
पाविसि। अथ खो आयस्मतो सारिपुत्तस्स एतदहोसि: "अतिप्पगो खो ताव सावत्थियं पिण्डाय  
चरितुं, यन्नूनाहं येन अञ्ञतित्थियानं परिब्बाजकानं आरामो तेनुपसङ्कमेय्य" न्ति।  
अथ खो आयस्मा सारिपुत्तो येन अञ्ञतित्थियानं परिब्बाजकानं आरामो तेनुपसङ्कमि।  
उपसङ्कमित्वा तेहि अञ्ञतित्थियेहि परिब्बाजकेहि सद्धिं सम्मोदि सम्मोदनीयं कथं  
साराणीयं वीतिसारेत्वा एकमन्तं निसीदि।   
    
तेन खो पन समयेन तेसं अञ्ञतित्थियानं परिब्बाजकानं सन्निसिन्नानं  
सन्निपतितानं अयमन्तरा कथा उदपादि: "यो हि कोचि आवुसो सोपादिसेसो१ कालं करोति सब्बो  
सो अपरिमुत्तो निरया, अपरिमुत्तो तिरच्छानयोनिया, अपरिमुत्तो पेत्तिविसया, अपरिमुत्तो  
अपाय दुग्गति विनिपाताति।   
    
अथ खो आयस्मा सारिपुत्तो तेसं अञ्ञतित्थियानं परिब्बाजकानं भासितं नेव अभिनन्दि,  
न पटिक्कोसि। अनभिनन्दित्वा अप्पटिक्कोसित्वा उट्ठायासना पक्कामि, "भगवतो सन्तिके  
एतस्स भासितस्स अत्थं आजानिस्सामी" ति। अथ खो आयस्मा सारिपुत्तो सावत्थियं पिण्डाय  
चरित्वा पच्छाभत्तं [प्त्स् पगे ३७९] [\क़् ३७९।] पिण्डपातपटिक्कन्तो येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो आयस्मा सारिपुत्तो भगवन्तं एतदवोच:  
    
"इदाहं भन्ते पुब्बन्हसमयं निवासेत्वा पत्तचीवरमादाय सावत्थियं पिण्डाय  
पाविसिं। तस्स मय्हं भन्ते एतदहोसि: "अतिप्पगो खो ताव सावत्थियं पिण्डाय चरितुं,  
यन्नूनाहं येन अञ्ञतित्थियानं परिब्बाजकानं आरामो तेनुपसङ्कमेय्य" न्ति।  
अथख्वाहं भन्ते येन अञ्ञतित्थियानं परिब्बाजकानं आरामो तेनुपसङ्कमिं,  
उपसङ्कमित्वा तेहि अञ्ञतित्थियेहि परिब्बाजकेहि सद्धिं सम्मोदिं। सम्मोदनीयं कथं  
साराणीयं वीतिसारेत्वा एकमन्तं निसीदिं।   
    
१। सौपादिसेसो मछसं सीमु।   
    
[ब्ज्त् पगे ४१२] [\x ४१२।]       
    
तेन खो पन भन्ते समयेन तेसं अञ्ञतित्थियानं परिब्बाजकानं सन्निसिन्नानं  
सन्निपतितानं अयमन्तरा कथा उदपादि: "योहि कोचि आवुसो सोपादिसेसो कालं करोति, सब्बो  
सो अपरिमुत्तो निरया, अपरिमुत्तो तिरच्छानयोनिया, अपरिमुत्तो पेत्तिविसया अपरिमुत्तो  
अपायदुग्गतिविनिपाता" ति। अथख्वाहं भन्ते तेसं अञ्ञतित्थियानं परिब्बाजकानं  
भासितं नेव अभिनन्दिं न पटिक्कोसिं। अनभिनन्दित्वा अप्पटिक्कोसित्वा उट्ठायासना  
पक्कामिं भगवतो सन्तिके एतस्स भासितस्स अत्थं आजानिस्सामीऽति  
    
के च१ सारिपुत्त अञ्ञतित्थिया परिब्बाजका बाला अब्यत्ता, के च सोपादिसेसं२ वा उपादिसेसोति  
जानिस्सन्ति, अनुपादिसेसं वा अनुपादिसेसोति जानिस्सन्ति।   
    
नव इमे सारिपुत्त पुग्गला सोपादिसेसा कालं कुरुमाना परिमुत्ता पेत्तिविसया, परिमुत्ता  
अपायदुग्गतिविनिपाता। कतमे नव:  
    
१। इध [प्त्स् पगे ३८०] [\क़् ३८०।] सारिपुत्त एकच्चो पुग्गलो सीलेसु परिपूरकारी होति,  
समाधिस्मिं परिपूरकारी, पञ्ञाय मत्तसोकारी३ सो पञ्चन्नं ओरम्भागियानं  
सञ्ञोजनानं परिक्खया अन्तरा परिनिब्बायी होति। अयं सारिपुत्त, पठमो पुग्गलो  
सोपादिसेसो कालं कुरुमानो परिमुत्तो निरया, परिमुत्तो तिरच्छानयोनिया परिमुत्तो  
पेत्तिविसया परिमुत्तो अपायदुग्गतिविनिपाता।   
    
२। पुन च परं सारिपुत्त इधेकच्चो पुग्गलो सीलेसु परिपूरकारी होति, समाधिस्मिं  
परिपूरकारी पञ्ञाय मत्तसोकारी४। सो पञ्चन्नं ओरम्भागियानं सञ्ञोजनानं  
परिक्खया उपहच्च परिनिब्बायी होति। अयं सारिपुत्त, दुतियो पुग्गलो सोपादिसेसो कालं  
कुरुमानो परिमुत्तो निरया, परिमुत्तो तिरच्छानयोनिया परिमुत्तो पेत्तिविसया, परिमुत्तो  
अपायदुग्गतिविनिपाता।   
    
३। पुन च परं सारिपुत्त इधेकच्चो पुग्गलो सीलेसु परिपूरकारी होति, समाधिस्मिं  
परिपूरकारी पञ्ञाय मत्तसोकारी४। सो पञ्चन्नं ओरम्भागियानं सञ्ञोजनानं  
परिक्खया असङ्खारपरिनिब्बायी होति। अयं सारिपुत्त, ततियो पुग्गलो सोपादिसेसो कालं  
कुरुमानो परिमुत्तो निरया, परिमुत्तो तिरच्छानयोनिया परिमुत्तो पेत्तिविसया, परिमुत्तो  
अपायदुग्गतिविनिपाता।   
    
४। पुन च परं सारिपुत्त इधेकच्चो पुग्गलो सीलेसु परिपूरकारी होति, समाधिस्मिं  
परिपूरकारी, पञ्ञाय मत्तसोकारी। सो पञ्चन्नं ओरम्भागियानं सञ्ञोजनानं  
परिक्खया ससङ्खार परिनिब्बायी होति। अयं सारिपुत्त, चतुत्थो पुग्गलो सोपादिसेसो कालं  
कुरुमानो परिमुत्तो निरया, परिमुत्तो तिरच्छानयोनिया परिमुत्तो पेत्तिविसया, परिमुत्तो  
अपायदुग्गतिविनिपाता।   
    
५। पुन च परं सारिपुत्त इधेकच्चो पुग्गलो सीलेसु परिपूरकारी होति, समाधिस्मिं  
परिपूरकारी, पञ्ञाय मत्तसोकारी। सो पञ्चन्नं ओरम्भागियानं सञ्ञोजनानं  
परिक्खया उद्धंसोतो होति अकणिट्ठगामी। अयं सारिपुत्त, पञ्चमो पुग्गलो सोपादिसेसो  
कालं कुरुमानो परिमुत्तो निरया, परिमुत्तो तिरच्छानयोनिया परिमुत्तो पेत्तिविसया,  
परिमुत्तो अपायदुग्गतिविनिपाता।   
    
१। केचि [प्त्स् २।] सौपादिसेसं मछसं, सीमु।   
३। न परिपूरकारि, सीमु। ४। न परिपूरकारी, सीमु।   
    
[ब्ज्त् पगे ४१४] [\x ४१४।]       
    
६। पुन च परं सारिपुत्त, इधेकच्चो पुग्गलो, सीलेसु परिपूरकारी होति, समाधिस्मिं  
परिपूरकारी पञ्ञाय मत्तसोकारी१। सो तिण्णं सञ्ञोजनानं परिक्खया रागदोसमोहानं  
तनुत्ता सकदागामी होति, सकिदेव इमं लोकं आगन्त्वा दुक्खस्सन्तं करोति। अयं  
सारिपुत्त, छट्ठो पुग्गलो सोपादिसेसो कालं कुरुमानो परिमुत्तो निरया, परिमुत्तो  
तिरच्छानयोनिया परिमुत्तो पेत्तिविसया, परिमुत्तो अपायदुग्गति विनिपाता।   
    
७। पुन च परं सारिपुत्त इधेकच्चो पुग्गलो सीलेसु परिपूरकारी, होति समाधिस्मिं  
मत्तसोकारी१, पञ्ञाय मत्तसोकारी१। सो तिण्णं सञ्ञोजनानं परिक्खया एकबीजी होति  
एकञ्ञेव मानुसकं भवं निब्बत्तेत्वा दुक्खस्सन्तं [प्त्स् पगे ३८१] [\क़् ३८१।]       
करोति। अयं सारिपुत्त सत्तमो पुग्गलो सोपादिसेसो कालं कुरुमानो परिमुत्तो निरया,  
परिमुत्तो तिरच्छानयोनिया, परिमुत्तो पेत्तिविसया, परिमुत्तो अपायदुग्गतिविनिपाता।   
    
८। पुन च परं सारिपुत्त इधेकच्चो पुग्गलो सीलेसु परिपूरकारी होति, समाधिस्मिं  
मत्तसोकारी, पञ्ञाय मत्तसोकारी, सो तिण्णं संयोजनानं परिक्खया कोलङ्कोलो होति, द्वे  
वा तीणि वा कुलानि सन्धावित्वा संसरित्वा दुक्खस्सन्तकरो। अयं सारिपुत्त, अट्ठमो  
पुग्गलो सोपादिसेसो कालं कुरुमानो परिमुत्तो निरया, परिमुत्तो तिरच्छानयोनिया,  
परिमुत्तो पेत्तिविसया, परिमुत्तो अपायदुग्गतिविनिपाता।   
    
९। पुन च परं सारिपुत्त इधेकच्चो पुग्गलो सीलेसु परिपूरकारी होति समाधिस्मिं  
मत्तसोकारी पञ्ञाय मत्तसोकारी। सो तिण्णं संयोजनानं परिक्खया सत्तक्खत्तुपरमो  
होति, सत्तक्खत्तुपरमं देवे च मानुसे च सन्धावित्वा संसरित्वा दुक्खस्सन्तं करोति।  
अयं सारिपुत्त नवमो पुग्गलो सोपादिसेसो कालं कुरुमानो परिमुत्तो निरया, परिमुत्तो  
तिरच्छानयोनिया, परिमुत्तो पेत्तिविसया, परिमुत्तो अपायदुग्गतिविनिपाता।   
    
के च सारिपुत्त अञ्ञतित्थिया परिब्बाजका बाला अब्यत्ता, के च सोपादिसेसं वा सोपादिसेसोति  
जानिस्सन्ति। अनुपादिसेसं वा अनुपादिसेसोति जानिस्सन्ति।   
    
इमे खो सारिपुत्त नव पुग्गला सोपादिसेसा कालं कुरुमाना परिमुत्ता निरया, परिमुत्ता  
तिरच्छानयोनिया, परिमुत्ता पेत्तिविसया, परिमुत्ता अपायदुग्गतिविनिपाता। न तावायं  
सारिपुत्त धम्मपरियायो पटिभासि भिक्खूनं भिक्खुनीनं उपासकानं उपासिकानं।  
तं किस्स हेतु: मायिमं धम्मपरियायं सुत्वा पमादं आहरिंसूति, अपि [प्त्स् पगे ३८२]  
[\क़् ३८२।] च मया सारिपुत्त धम्मपरियायो पञ्हाधिप्पायेन भासितोति।   
    
१। न परिपूरकारी, सीमु।   
    
[ब्ज्त् पगे ४१६] [\x ४१६।]       
    
९। १। २। ३  
महाकोट्ठित सुत्तं  
    
(सावत्थिनिदानं)  
अथ खो आयस्मा महाकोट्ठितो१ येनायस्मा सारिपुत्तो तेनुपसङ्कमि, उपसङ्कमित्वा  
आयस्मता सारिपुत्तेन सद्धिं सम्मोदि। सम्मोदनीयं कथं साराणीयं वीतिसारेत्वा  
एकमन्तं निसीदि। एकमन्तं निसिन्नो खो आयस्मा महाकोट्ठितो आयस्मन्तं सारिपुत्तं  
एतदवोच:  
    
किन्नुखो आवुसो सारिपुत्त यं कम्मं दिट्ठधम्मवेदनीयं तं मे कम्मं  
सम्परायवेदनीयं होतूति, एतस्स अत्थाय भगवति ब्रह्मचरियं वुस्सतिति? नो हिदं  
आवुसो।   
    
किम्पनावुसो सारिपुत्त यं कम्मं सम्परायवेदनीयं, तम्मे कम्मं  
दिट्ठधम्मवेदनियं होतूति एतस्स अत्थाय भगवति ब्रह्मचरियं वुस्सतीति? नो  
हिदं आवुसो।   
किन्नुखो आवुसो सारिपुत्त यं कम्मं सुखवेदनियं, तं मे कम्मं सुखवेदनियं२  
होतूति एतस्स अत्थाय भगवति ब्रह्मचरियं वुस्सतीति? नो हिदं आवुसो।   
    
किन्नु खो आवुसो सारिपुत्त यं कम्मं दुक्खवेदनीयं, तं मे कम्मं  
सुखवेदनीयं होतूति एतस्स अत्थाय भगवति ब्रह्मचरियं वुस्सतीति? नो हिदं आवुसो।  
    
किन्नुखो किन्नु खो आवुसो सारिपुत्त यं कम्मं परिपक्कवेदनियं, तं मे कम्मं  
अपरिपक्कवेदनीयं होतूति एतस्स अत्थाय भगवति ब्रह्मचरियं वुस्सतीति? नो हिदं  
आवुसो।

किम्पन आवुसो सारिपुत्त यं कम्मं अपरिपक्कवेदनियं, तं मे कम्मं  
परिपक्कवेदनीयं होतूति एतस्स अत्थाय भगवति ब्रह्मचरियं वुस्सतीति? नो हिदं  
आवुसो।   
किन्नु खो आवुसो सारिपुत्त यं कम्मं बहुवेदनीयं, तं मे कम्मं अप्पवेदनीयं  
होतूति एतस्स अत्थाय भगवति ब्रह्मचरियं वुस्सतीति? नो हिदं आवुसो।   
१। महाकोट्ठिको मछसं, २। दुक्खवेदनीयं मछसं  
    
[ब्ज्त् पगे ४१८] [\x ४१८।]       
    
किम्पनावुसो सारिपुत्त, [प्त्स् पगे ३८३] [\क़् ३८३।] यं कम्मं अप्प वेदनीयं तं मे  
कम्मं बहुवेदनीयं होतूति एतस्स अत्थाय भगवति ब्रह्मचरियं वुस्सतीति? नो हिदं  
आवुसो।   
    
किन्नु खो आवुसो सारिपुत्त, यं कम्मं वेदनीयं तं मे कम्मं अवेदनीयं होतूति  
एतस्स अत्थाय भगवति ब्रह्मचरियं वुस्सतीति? नोहिदं आवुसो।   
    
किन्नु खो आवुसो सारिपुत्त, यं कम्मं दिट्ठधम्मवेदनीयं तं मे कम्मं  
सम्परायवेदनीयं होतूति एतस्स अत्थाय भगवति ब्रह्मचरियं वुस्सतीति इति पुट्ठो  
समानो नोहिदं आवुसोति वदेसि।   
    
किन्नु खो आवुसो सारिपुत्त, यं कम्मं सम्परायवेदनीयं तं मे कम्मं  
दिट्ठधम्मवेदनीयं होतूति एतस्स अत्थाय भगवति ब्रह्मचरियं वुस्सतीति इति  
पुट्ठो समानो नोहिदं आवुसोति वदेसि।   
    
किन्नु खो आवुसो सारिपुत्त, यं कम्मं सुखवेदनीयं तं मे कम्मं सुखवेदनीयं  
होतूति। एतस्स अत्थाय भगवति ब्रह्मचरियं वुस्सतीति इति पुट्ठो समानो नोहिदं आवुसोति  
वदेसि।   
    
किन्नु खो आवुसो सारिपुत्त, यं कम्मं दुक्खवेदनीयं तं मे कम्मं  
सुखवेदनीयं होतूति। एतस्स अत्थाय भगवति ब्रह्मचरियं वुस्सतीति इति पुट्ठो समानो  
नोहिदं आवुसोति वदेसि।   
    
किन्नु खो आवुसो सारिपुत्त, यं कम्मं परिपक्कवेदनीयं तं मे कम्मं  
अपरिपक्कवेदनीयं होतूति। एतस्स अत्थाय भगवति ब्रह्मचरियं वुस्सतीति इति पुट्ठो  
समानो नोहिदं आवुसोति वदेसि।   
    
किन्नु खो आवुसो सारिपुत्त, यं कम्मं अपरिपक्कवेदनीयं तं मे कम्मं  
परिपक्कवेदनीयं होतूति एतस्स अत्थाय भगवति ब्रह्मचरियं [प्त्स् पगे ३८४] [\क़्  
३८४।] वुस्सतीति इति पुट्ठो समानो नोहिदं आवुसोति वदेसि।   
    
१। दुक्खवेदनीयं, मछसं  
    
[ब्ज्त् पगे ४२०] [\x ४२०।]       
    
किन्नु खो आवुसो सारिपुत्त, यं कम्मं बहुवेदनीयं तं मे कम्मं अप्पवेदनीयं  
होतूति एतस्स अत्थाय भगवति ब्रह्मचरियं वुस्सतीति इति पुट्ठो समानो नोहिदं आवुसोति  
वदेसि।   
    
किन्नु खो आवुसो सारिपुत्त, यं कम्मं अप्पवेदनीयं तं मे कम्मं बहुवेदनीयं  
होतूति एतस्स अत्थाय भगवति ब्रह्मचरियं वुस्सतीति इति पुट्ठो समानो नोहिदं आवुसोति  
वदेसि।   
    
किन्नु खो आवुसो सारिपुत्त, यं कम्मं वेदनीयं तं मे कम्मं अवेदनीयं होतूति  
एतस्स अत्थाय भगवति ब्रह्मचरियं वुस्सतीति इति पुट्ठो समानो नोहिदं आवुसोति वदेसि।   
    
किन्नु खो आवुसो सारिपुत्त, यं कम्मं अवेदनीयं तं मे कम्मं वेदनीयं होतूति  
एतस्स अत्थाय भगवति ब्रह्मचरियं वुस्सतीति इति पुट्ठो समानो नोहिदं आवुसोति वदेसि।  
अथ किमत्थं चरहावुसो, भगवति ब्रह्मचरियं वुस्सतीति?  
    
यं ख्वस्सावुसो, १ अञ्ञातं अदिट्ठं अप्पत्तं असच्छिकतं अनभिसमेतं, तस्स ञाणाय  
दस्सनाय पत्तिया सच्छिकिरियाय अभिसमाय भगवति ब्रह्मचरियं वुस्सतीति।   
    
किम्पनस्सावुसो, अञ्ञातं अदिट्ठं अप्पत्तं असच्छिकतं अनभिसमेतं यस्स ञाणाय  
दस्सनाय पत्तिया सच्छिकिरियाय अभिसमाय भगवति ब्रह्मचरियं वुस्सतीति?  
    
इदं दुक्खन्ति ख्वस्स आवुसो अञ्ञातं अदिट्ठं अप्पत्तं असच्छिकतं अनभिसमेतं।  
तस्स ञाणाय दस्सनाय पत्तिया सच्छिकिरियाय अभिसमाय भगवति ब्रह्मचरियं  
वुस्सतीति। अयं [प्त्स् पगे ३८५] [\क़् ३८५।] दुक्खसमुदयोति ख्वस्स आवुसो अञ्ञातं  
अदिट्ठं अप्पत्तं असच्छिकतं अनभिसमेतं। तस्स ञाणाय दस्सनाय पत्तिया  
सच्छिकिरियाय अभिसमाय भगवति ब्रह्मचरियं वुस्सतीति।   
अयं दुक्खनिरोधोति ख्वस्स आवुसो अञ्ञातं अदिट्ठं अप्पत्तं असच्छिकतं  
अनभिसमेतं तस्स ञाणाय दस्सनाय पत्तिया सच्छिकिरियाय अभिसमाय भगवति  
ब्रह्मचरियं वुस्सतीति। अयं दुक्खनिरोधगामिनीपटिपदाति ख्वस्स आवुसो अञ्ञातं  
अदिट्ठं अप्पत्तं असच्छिकतं अनभिसमेतं। तस्स ञाणाय दस्सनाय पत्तिया  
सच्छिकिरियाय अभिसमाय भगवति ब्रह्मचरियं वुस्सतीति।   
इदं ख्वस्स आवुसो अञ्ञातं अदिट्ठं अप्पत्तं असच्छिकतं अनभिसमेतं। तस्स ञाणाय  
दस्सनाय पत्तिया सच्छिकिरियाय अभिसमाय भगवति ब्रह्मचरियं वुस्सतीति।   
    
१। यं ख्वस्स आवुसो मछसं  
    
[ब्ज्त् पगे ४२२] [\x ४२२।]       
    
९। १। २। ४  
समिद्धि सुत्तं  
    
(सावत्थिनिदानं)  
अथ खो आयस्मा समिद्धि येनायस्मा सारिपुत्तो तेनुपसङ्कमि। उपसङ्कमित्वा  
आयस्मन्तं सारिपुत्तं अभिवादेत्वा एकमन्तं निसीदि। एकमन्तं निसिन्नं खो आयस्मन्तं  
समिद्धिं आयस्मा सारिपुत्तो एतदवोच:  
    
ऽकिमारम्मणा समिद्धि, पुरिसस्स सङ्कप्पवितक्का उप्पज्जन्तीति? नामरूपारम्मणा  
भन्तेति।   
    
ते पन समिद्धि, क्व नानत्तं गच्छन्तीति? धातुसु भन्तेति।   
    
ते पन समिद्धि, किं समुदयाति? फस्ससमुदया भन्तेति।   
    
ते पन समिद्धि, किं समोसरणाति? वेदना समोसरणा भन्तेति।   
ते पन समिद्धि, किं पमुखाति? समाधिपमुखा भन्तेति।   
    
ते पन समिद्धि, किं आधिपतेय्याति? सताधिपतेय्या भन्तेति।   
    
ते पन समिद्धि, किमुत्तराति? पञ्ञुत्तरा भन्तेति।  
    
ते पन समिद्धि, किं साराति? विमुत्तिसारा भन्तेति।   
    
ते पन समिद्धि किं ओगधाति? अमतोगधा भन्तेति।   
    
किमारम्मणा समिद्धि, पुरिसस्स सङ्कप्पवितक्का उप्पज्जन्तीति? इति पुट्ठो समानो  
नामरूपारम्मणा भन्तेति वदेसि।   
    
ते पन समिद्धि, क्व नानत्तं गच्छन्तीति इति [प्त्स् पगे ३८६] [\क़् ३८६।] पुट्ठो समानो  
धातुसु भन्तेति वदेसि।   
    
[ब्ज्त् पगे ४२४] [\x ४२४।]       
    
ते पन समिद्धि, किंसमुदयाति इति पुट्ठो समानो फस्ससमुदया भन्तेति वदेसि।   
    
ते पन समिद्धि, किंसमोसरणाति इति पुट्ठो समानो वेदना समोसरणा भन्तेति वदेसि।   
    
ते पन समिद्धि, किम्पमुखाति इति पुट्ठो समानो समाधिपमुखा भन्तेति वदेसि।   
    
ते पन समिद्धि, किंआधिपतेय्याति इति पुट्ठो समानो सताधिपतेय्या भन्तेति वदेसि।   
    
ते पन समिद्धि, किंउत्तराति इति पुट्ठो समानो पञ्ञुत्तरा भन्तेति वदेसि।   
    
ते पन समिद्धि, किंसाराति इति पुट्ठो समानो विमुत्तिसारा भन्तेति वदेसि।   
    
ते पन समिद्धि, किंओगधाति इति पुट्ठो समानो अमतोगधा भन्तेति वदेसि।   
    
साधु साधु समिद्धि, साधु खो त्वं समिद्धि, पञ्हं पुट्ठो विस्सज्जेसि। तेन च मा  
मञ्ञीति।   
    
९। १। २। ५  
गण्डोपम सुत्तं  
(सावत्थिनिदानं)  
    
सेय्यथापि भिक्खवे, गण्डो अनेकवस्सगणिको तस्सस्सु नव वणमुखानि नव  
अभेदनमुखानि, ततो यं किञ्चि पग्घरेय्य असुचिञ्ञेव पग्घरेय्य, दुग्गन्धञ्चेव  
पग्घरेय्य, जेगुच्छियञ्ञेव पग्घरेय्य। यं किञ्चि पसवेय्य असुचिञ्ञेव पसवेय्य,  
दुग्गन्धञ्ञेव पसवेय्य, जेगुच्छियञ्ञेव पसवेय्य।   
    
[ब्ज्त् पगे ४२६] [\x ४२६।]       
    
ऽगण्डोऽ ति खो भिक्खवे, इमस्सेव चातुम्महाभूतिकस्स कायस्स अधिवचनं  
मातापेत्तिकसम्भवस्स ओदनकुम्मासुपचयस्स अनिच्चुच्छादनपरिमद्दन भेदन  
विद्धंसनधम्मस्स तस्स नव वनमुखानि, नव अभेदनमुखानि, ततो यं किञ्चि  
पग्घरति असुचिञ्ञेव पग्घरति, दुग्गन्धञ्ञेव पग्घरति, जेगुच्छियञ्ञेव [प्त्स् पगे  
३८७] [\क़् ३८७।] पग्घरति। यं किञ्चि पसवति असुचिञ्ञेव पसवति, दुग्गन्धञ्ञेव  
पसवति, जेगुच्छियञ्ञेव पसवति। तस्मातिह भिक्खवे इमस्मिं काये निब्बिन्दथाति।   
    
९। १। २। ६  
सञ्ञा सुत्तं  
    
(सावत्थिनिदानं)  
    
नव इमा भिक्खवे, सञ्ञा भाविता बहुलीकता महप्फला होन्ति महानिंसा अमतोगधा  
अमतपरियोसाना। कतमा नव?  
    
असुभसञ्ञा, मरणसञ्ञा, आहारे पटिक्कूलसञ्ञा, सब्बलोके अनभिरतसञ्ञा, अनिच्चसञ्ञा,  
अनिच्चे दुक्खसञ्ञा, दुक्खे अनत्तसञ्ञा, पहानसञ्ञा, विराग सञ्ञा। इमा खो भिक्खवे,  
नव सञ्ञा भाविता बहुलीकता महप्फला होन्ति महानिसंसा अमतोगधा  
अमतपरियोसानाति।   
    
)  
    
९। १। २। ७  
कुलोपगमन सुत्तं  
(सावत्थिनिदानं)  
    
नवहि भिक्खवे, अङ्गेहि समन्नागतं कुलं अनुपगन्त्वा वा नालं उपगन्तुं,  
उपगन्त्वा वा नालं उपनिसीदितुं१ कतमेहि नवहि:  
    
न मनापेन पच्चुट्ठेन्ति, न मनापेन अभिवादेन्ति, न मनापेन आसनं देन्ति,  
सन्तमस्स परिगूहन्ति, बहुकम्पि थोकं देन्ति, पणीतम्पि लूखं देन्ति, असक्कच्चं देन्ति  
नो सक्कच्चं, न उपनिसीदन्ति धम्मसवणाय, भासितस्स न रसीयन्ति। इमेहि खो  
भिक्खवे, नवहङ्गेहि समन्नागतं कुलं अनुपगन्त्वा वा नालं उपगन्तुं, उपगन्त्वा  
वा नालं उपनिसीदितुं।   
    
१। निसीदितुं मछसं  
    
[ब्ज्त् पगे ४२८] [\x ४२८।]       
    
नवहि भिक्खवे, अङ्गेहि समन्नागतं कुलं अनुपगनत्वा वा अलं उपगन्तुं,  
उपगन्त्वा वा अलं उपनिसीदितुं। कतमेहि नवहि:  
    
मनापेन पच्चुट्ठेन्ति, मनापेन अभिवादेन्ति, मनापेन आसनं देन्ति, सन्तमस्स  
परिगूहन्ति, बहुकम्पि [प्त्स् पगे ३८८] [\क़् ३८८।] बहुकं देन्ति, पणीतम्पि पणीतं  
देन्ति, सक्कच्चं देन्ति नो असक्कच्चं, उपनिसीदन्नि धम्मसवणाय, भासितस्स रसीयन्ति।   
    
इमेहि खो भिक्खवे, नवहङ्गेहि समन्नागतं कुलं अनुपगन्त्वा वा अलं उपगन्तुं,  
उपगन्त्वा वा अलं उपनिसीदितुन्ति।   
    
९। १। २। ८  
नवङ्गुपोसथ सुत्तं  
(सावत्थिनिदानं)  
    
नवहङ्गेहि समन्नागतो१ भिक्खवे उपोसथो उपवुत्थो महप्फलो होति महानिसंसो  
महाजुतिको महाविप्फारो। कथं उपवुत्थो च भिक्खवे, नवहङ्गेहि समन्नागतो  
उपोसथो महप्फलो होति महानिसंसो महाजुतिको महाविप्फारो:

१। इध भिक्खवे, अरियसावको इति पटिसञ्चिक्खति।   
"यावजीवं अरहन्तो पाणातिपातं पहाय पाणातिपाता पटिविरता निहितदण्डा निहितसत्था  
लज्जी दयापन्ना सब्बपाणभूतहितानुकम्पी२ विहरन्ति। अहम्पज्ज इमञ्च रत्तिं इमञ्च  
दिवसं पाणातिपातं पहाय पाणातिपाता पटिविरतो निहितदण्डो निहितसत्थो लज्जी दयापन्नो  
सब्बपाणभूतहितानुकम्पी विहरामि। इमानापङ्गेन अरहतं अनुकरोमि। उपोसथो च मे  
उपवुत्थो भविस्सती" ति। इमिना पठमेनङ्गेन समन्नागतो होति।   
२। "यावजीवं अरहन्तो अदिन्नादानं पहाय अदिन्नादाना पटिविरता दिन्नादायी  
दिन्नपाटिकङ्खी अथेनेन सुचिभूतेन अत्तना विहरन्ति, अहम्पज्ज इमञ्च रत्तिं इमञ्च  
दिवसं अदिन्नादानं पहाय अदिन्नादाना पटिविरतो दिन्नादायी दिन्नपाटिकङ्खी अथेनेन  
सुचिभूतेन अत्तना विहरामि। इमिनापङ्गेन अरहतं अनुकरोमि। उपोसथो च मे उपवुत्थो  
भविस्सती" ति। इमिना दुतियेनङ्गेन समन्नागतो होति।   
। २  
१। नवहि भिक्खवे अङ्गेहि समन्नागतो मछसं  
२। सब्बपाणभूतहितानुकम्पिनो मछसं  
    
[ब्ज्त् पगे ४३०] [\x ४३०।]       
    
३। "यावजीवं [प्त्स् पगे ३८९] [\क़् ३८९।] अरहन्तो अब्रह्मचरियं पहाय ब्रह्मचारी  
आराचारी विरता मेथुना गामधम्मा। अहम्पज्ज इमञ्च रत्तिं इमञ्च दिवसं  
अब्रह्मचरियं पहाय ब्रह्मचारी विरतो मेथुना गामधम्मा। इमिनापङ्गेन अरहतं  
अनुकरोमि। उपोसथो च मे उपवुत्थो भविस्सती" ति। इमिना ततियेनङ्गेन समन्नागतो  
होति।   
    
४। "यावजीवं अरहन्तो मुसावादं पहाय मुसावादा पटिविरता सच्चवादी सच्चसन्धा  
थेता पच्चयिका अविसंवादका लोकस्स, अहम्पज्ज इमञ्च रत्तिं इमञ्च दिवसं मुसावादं  
पहाय मुसावादा पटिविरतो सच्चवादी सच्चसन्धो थेतो पच्चयिको अविसंवादको लोकस्स।  
इमिनापङ्गेन अरहतं अनुकरोमि। उपोसथो च मे उपवुत्थो भविस्सती" ति। इमिना  
चतुत्थेनङ्गेन समन्नागतो होति।   
    
५। "यावजीवं अरहन्तो सुरामेरय मज्जपमादट्ठानं पहाय सुरामेरय  
मज्जपमादट्ठाना पटिविरता। अहम्पज्ज इमञ्च रत्तिं इमञ्च दिवसं सुरामेरय  
मज्जमादट्ठानं पहाय सुरामेरय मज्जपमादट्ठाना पटिविरतो इमिनापङ्गेन  
अरहतं अनुकरोमि। उपोसथो च मे उपवुत्थो भविस्सती" ति। इमिना पञ्चमेनङ्गेन  
समन्नागतो होति।   
    
६। "यावजीवं अरहन्तो एकभत्तिका रत्तूपरता विरता विकालभोजना। अहम्पज्ज इमञ्च रत्तिं  
इमञ्च दिवसं एकभत्तिको रत्तूपरतो विरतो विकालभोजना। विहरामि। इमिनापङ्गेन  
अरहतं अनुकरोमि। उपोसथो च मे उपवुत्थो भविस्सतीति। इमिना छट्ठेनङ्गेन  
समन्नागतो होति।   
    
७। यावजीवं अरहन्तो  
नच्चगीतवादितविसूकदस्सनमालागन्धविलेपनधारणमण्डनविभुसनट्ठाना  
पटिविरता। अहम्पज्ज इमञ्च रत्तिं इमञ्च दिवसं  
नच्चगीतवादितविसूकदस्सनमालागन्धविलेपनधारणमण्डनविभुसनट्ठाना  
पटिविरतो विहरामि। इमिनापङ्गेन अरहतं अनुकरोमि। उपोसथो च मे उपवुत्थो  
भविस्सती ति। इमिना सत्तमेनङ्गेन समन्नागतो होति।   
    
८। यावजीवं अरहन्तो उच्चासयनमहासयनं पहाय उच्चासयनमहासयना पटिविरता  
नीचसेय्यं कप्पेन्ति [प्त्स् पगे ३९०] [\क़् ३९०।] मञ्चके वा तिणसन्थारके वा अहम्पज्ज  
इमञ्च रत्तिं इमञ्च दिवसं उच्चासयनमहासयनं पहाय उच्चासयनमहासयना  
पटिविरतो नीचसेय्यं कप्पेमि मञ्चके वा तिणसन्थारके वा। इमिनापङ्गेन अरहतं  
अनुकरोमि। उपोसथो च मे उपवुत्थो भविस्सती" ति। इमिना अट्ठमेनङ्गेन समन्नागतो  
होति।   
    
९। इध भिक्खवे, अरियसावको मेत्तासहगतेन चेतसा एकं दिसं फरित्वा विहरति तथा  
दुतियं दिसं फरित्वा विहरति तथा ततियं दिसं फरित्वा विहरति। इति उद्धमधो तिरियं  
सब्बधि सब्बत्तताय सब्बावन्तं लोकं मेत्तासहगतेन चेतसा विपुलेन महग्गतेन  
अप्पमाणेन अवेरेन अब्यापज्झेन फरित्वा विहरति। इमिना नवमेनङ्गेन समन्नागतो  
होति।   
एवं उपवुत्थो खो भिक्खवे, नवहङ्गेहि समन्नागतो उपोसथो महप्फलो होति  
महानिसंसो महाजुतिको महाविप्फारोति।   
    
[ब्ज्त् पगे ४३२] [\x ४३२।]       
    
९। १। २। ९  
देवता सुत्तं  
    
(सावत्थिनिदानं)  
    
इमं१ भिक्खवे, रत्तिं सम्बहुला देवता अभिक्कन्ताय रत्तिया अभिक्कन्तवण्णा  
केवलकप्पं जेतवनं ओभासेत्वा येनाहं तेनुपसङ्कमिंसु। उपसङ्कमित्वा मं  
अभिवादेत्वा एकमन्तं अट्ठंसु। एकमन्तं ठिता खो भिक्खवे, ता देवता मं  
एतदवोचुं:  
    
उपसङ्कमिंसु नो भन्ते, पुब्बे मनुस्सभूतानं पब्बजिता अगारानि, ता मयं२ भन्ते,  
पच्चुट्ठिम्ह, नो च खो अभिवादिम्ह, ता मयं भन्ते, अपरिपुण्णकम्मन्ता  
विप्पटिसारिनियो पच्छानुतापिनियो३ हीनं कायं उपपन्ना" ति।   
    
अपरापि [प्त्स् पगे ३९१] [\क़् ३९१।] मं भिक्खवे, सम्बहुला देवता उपसङ्कमित्वा  
एतदवोचुं "उपसङ्कमिंसु नो भन्ते पुब्बे मनुस्सभूतानं पब्बजिता अगारानि ता२  
मयं भन्ते पच्चुट्ठिम्ह, अभिवादिम्ह४ नो च खो५ आसनं अदम्ह, ता मयं भन्ते,  
अपरिपुण्णकम्मन्ता विप्पटिसारिनियो पच्छानुतापिनियो हीनं कायं उपपन्ना" ति।   
    
अपरापि मं भिक्खवे, सम्बहुला देवता उपसङ्कमित्वा एतदवोचुं "उपसङ्कमिंसु नो  
भन्ते पुब्बे मनुस्सभूतानं पब्बजिता अगारानि, ता मयं भन्ते पच्चुट्ठिम्ह,  
अभिवादिम्ह आसनञ्च अदम्ह६ नो च खो यथासत्ति यथाबलं संविभजिम्ह। ता मयं  
भन्ते, अपरिपुण्णकम्मन्ता विप्पटिसारिनियो पच्छानुतापिनियो हीनं कायं उपपन्ना "  
ति।   
    
अपरा पि मं भन्ते सम्बहुला देवता उपसङ्कमित्वा एतदवोचुं। " उपसङ्कमिंसु नो  
भन्ते पुब्बे मनुस्सभूतानं पब्बजिता अगारानि, ता मयं भन्ते पच्चुपट्ठिम्ह,  
अभिवादिम्ह, आसनञ्च अदम्ह, यथासत्ति यथाबलं संविभजिम्ह, नो च खो  
उपनिसीदिम्ह धम्मसवणाय। ता मयं भन्ते अपरिपुणणकम्मन्ता विप्पटिसारिनियो  
पच्छानुतापिनियो हीनं कायं उपपन्ना" ति।   
    
अपरापि मं भिक्खवे सम्बहुला देवता उपसङ्कमित्वा एतदवोचुं। " उपसङ्कमिंसु नो  
भन्ते, पुब्बे मनुस्सभूतानं पब्बजिता अगारानि, ता मयं भन्ते पच्चुपट्ठिम्ह,  
अभिवादिम्ह, आसनञ्च अदम्ह, यथासत्ति यथाबलं संविजिम्ह, उपनिसीदिम्ह ७  
धम्मसवणाय नो च खो ओहितसोतो धम्मं सुणिम्ह। ता मयं भन्ते  
अपरिपुण्णकम्मन्ता विप्पटिसारिनियो पच्छानुतापिनियो हीनं कायं उपपन्ना " ति।  
    
अपरापि मं भिक्खवे सम्बहुला देवता उपसङ्कमित्वा एतदवोचुं। " उपसङ्कमिंसु नो  
भन्ते पुब्बे मनुस्सभूतानं पब्बजिता अगारानि। ता मयं भन्ते पच्चुपट्ठिम्ह,  
अभिवादिम्ह, आसनं अदम्ह, यथासत्ति यथाबलं संविभजिम्ह। उपनिसीदिम्ह ७  
धम्मसवणाय, ओहितसोतो ८ धम्मं सुणिम्ह। नो च सुत्वा धम्मं धारयिम्ह। ता  
मयं भन्ते अपरिपुण्णकम्मन्ता विप्पटिसारिनियो पच्छानुतापिनियो हीनं कायं  
उपपन्ना "ति।   
    
अपरापि मं भिक्खवे सम्बहुला देवता उपसङ्कमित्वा एतदवोचुं। " उपसङ्कमिंसु नो  
पुब्बे मनुस्सभूतानं पब्बजिता अगारानि, ता मयं भन्ते पच्चुपट्ठिम्ह, अभिवादिम्ह,  
आसनञ्च अदम्ह, यथासत्ति यथाबलं संविभजिम्ह उपनिसीदिम्ह धम्मसवणाय,  
ओहितसोतो धम्मं सुणिम्ह, सुत्वा ९ धम्मं धारयिम्ह, नो च धतानं १०  
धम्मानं धम्मानं अत्थं उपपरिक्खिम्ह, ता मयं भन्ते अपरिपुण्णकम्मन्ता  
विप्पटिसारिनियो पच्छानुतापिनियो हीनं कायं उपपन्ना " ति।   
अपरापि मं भिक्खवे सम्बहुला देवता उपसङ्कमित्वा एचदवोचुं। " उपसङ्कमिंसु नो  
भन्ते पुब्बे मनुस्सभूतानं पब्बजिता अगारानि। ता मयं भन्ते पच्चुपट्ठिम्ह,  
अभिवादिम्ह, आनसञ्च अदम्ह, यथासत्ति यथाबलं संविभजिम्ह, उपनिसीदिम्ह  
धम्मसवणाय, ओहितसोतो धम्मं सुणिम्ह, सुत्वा धम्मं धारयिम्ह, धतानं ११  
धम्मानं अत्थं उपपरिक्खिम्ह नो च अत्थमञ्ञाय धम्ममञ्ञाय  
धम्मानुधम्मं पटिपज्जिम्ह। ता मयं भन्ते अपरिपुण्णकम्मन्ता विप्पटिसारिनियो  
पच्छानुतापिनियो हीनं कायं उपपन्ना " ति। ति।   
    
१। इमञ्च मछसं ६। आसनं अदम्ह मछसं  
२। ते मयं: मछसं ७। उपनिसिदिम्ह च स्या  
३। पच्चानुतापिनियो मछसं ८। ओहितसोता च मछसं  
४। पवुट्ठिमह च अभिवादिम्ह च स्या ९। सुत्वा च मछसं  
५। नो च तेसं मछसं १०। धातानं मछसं  
११। धातानञ्च मछसं  
    
[ब्ज्त् पगे ४३४] [\x ४३४।]       
    
अपरापि मं भिक्खवे, सम्बहुला देवता उपसङ्कमित्वा एतदवोचुं:  
"उपसङ्कमिंसु नो भन्ते, पुब्बे मनुस्सभूतानं पब्बजिता अगारानि। ता मयं भन्ते,  
पच्चुट्ठिम्ह, अभिवादिम्ह, आसनं अदम्ह, यथासत्ति [प्त्स् पगे ३९२] [\क़् ३९२।]       
यथाबलं संविभजिम्ह, उपनिसीदिम्ह धम्मसवणाय, ओहितसोता च धम्मं  
सुणिम्ह, सुत्वा च धम्मं धारयिम्ह, धतानञ्च धम्मानं अत्थं उपपरिक्खिम्ह।  
अत्थमञ्ञाय धम्ममञ्ञाय धम्मानुधम्मं पटिपज्जिम्ह। ता मयं भन्ते,  
परिपुण्णकम्मन्ता अविप्पटिसारिनियो अपच्छानुतापिनियो पणीतं कायं उपपन्ना" ति।   
    
एतानि भिक्खवे, रुक्खमूलानि एतानि सुञ्ञागारानि झायथ भिक्खवे, मा पमादत्थ, मा  
पच्छा विप्पटिसारिनो अहुवत्थ, सेय्यथापि ता पुरिमिका देवताति।   
    
९। १। २। १०  
वेलाम सुत्तं  
    
एकं समयं भगवा सावत्थियं विहरति जेतवने अनाथपिण्डिकस्स आरामे, अथ खो  
अनाथपिण्डिको गहपति येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नं खो अनाथपिण्डिकं गहपतिं  
भगवा एतदवोच:

अपि नु ते गहपति, कुले दानं दीयतीति? दीयति मे भन्ते, कुले दानं, तञ्च खो लूखं  
कणाकं बिलङ्गदुतियन्ति।   
लूखञ्चेपि१ गहपति, दानं देति पणीतं वा, तञ्च असक्कच्चं देति। अविन्तीकत्वा२ देति,  
अपविद्धं३ देति, अनागमनदिट्ठिको देति। यत्थ यत्थ तस्स तस्स दानस्स विपाको  
निब्बत्तति, न उऌआराय भत्तभोगाय चित्तं नमति, न उऌआराय वत्थभोगाय चित्तं नमति,  
न उऌआराय यानभोगाय चित्तं नमति, न उऌआरेसु पञ्चसु कामगुणेसु भोगाय चित्तं  
नमति। येपिस्स ते होन्ति [प्त्स् पगे ३९३] [\क़् ३९३।] पुत्ताति वा दाराति वा दासाति वा पेस्साति  
वा कम्मकराति वा, तेपि न सुस्सूसन्ति, न सोतं ओदाहन्ति, न अञ्ञा चित्तं उपट्ठपेन्ति। तं  
किस्सहेतु: एवं हेतं४ गहपति, होति असक्कच्चकतानं५ कम्मानं विपाको।   
१। लुखं चापि स्या  
२। अपचित्तिं कत्वा स्या। अचित्तिकत्वा: [प्त्स्]  
३। अपविट्ठं स्या  
४। एवञेतं स्या  
५। असक्कच्चं कतानं मछसं  
    
[ब्ज्त् पगे ४३६] [\x ४३६।]       
लूखञ्चेपि गहपति, दानं देति पणीतं वा, तञ्च सक्कच्चं देति। चित्तीकत्वा देति, सहत्था  
देति, अनपविद्धं देति, आगमनदिट्ठिको देति। यत्थ यत्थ तस्स तस्स दानस्स विपाको  
निब्बत्तति, उऌआराय भत्तभोगाय चित्तं नमति। उऌआराय वत्थभोगाय चित्तं नमति।  
उऌआराय यानभोगाय चित्तं नमति। उऌआरेसु पञ्चसु कामगुणेसु भोगाय चित्तं नमति।  
येपिस्स ते होन्ति पुत्ताति वा दाराति वा दासाति वा पेस्साति वा कम्मकराति वा तेपि सुस्सूसन्ति  
सोतं ओदहन्ति, अञ्ञाय चित्तं उपट्ठपेन्ति। तं किस्स हेतु: एवं हेतं गहपति, होति  
सक्कच्चकतानं१ कम्मानं विपाको।   
    
भूतपुब्बं गहपति, वेलामो नाम ब्राह्मणो अहोसि, सो एवरूपं दानं अदासि महादानं:  
चतुरासीतिसुवण्णपातिसहस्सानि अदासि रूपिय पूरानि। चतुरासीति रूपियपातिसहस्सानि अदासि  
सुवण्णपूरानि, चतुरासीति कंसपातिसहस्सानि अदासि हिरञ्ञपूरानि, चतुरासि हत्थिसहस्सानि  
अदासि सोवण्णालङ्कारानि सोवण्णधजानि हेमजालसञ्छन्नानि। चतुरासीति रथसहस्सानि  
अदासि सीहचम्मपरिवारानि व्यग्घचम्मपरिवारानि दीपिचम्मपरिवारानि  
पण्डुकम्बलपरिवारानि सोवण्णालङ्कारानि सोवण्णधजानि हेमजालसञ्छन्नानि२  
चतुरासीति धेनुसहस्सानि अदासि दुकूलसन्दस्सनानि३। कंसूपधारणानि  
चतुरासीतिकञ्ञासहस्सानि अदासि आमुक्तमणिकुण्डलायो।४ चतुरासीतिपल्लङ्कसहस्सानि अदासि  
गोणकत्थतानि [प्त्स् पगे ३९४] [\क़् ३९४।] पटिकत्थतानि पटलिकत्थतानि  
कादलिमिगपवरपच्चत्थरणानि५ सौत्तरच्छदानि उभतो लोहितकूपधानानि। चतुरासीति  
वत्थकोटिसहस्सानि अदासि खोमसुखुमानं कोसेय्यसुखुमानं कम्बलसुखुमानं  
कप्पासिकसुखुमानं। को पन वादो अन्नस्स पानस्स बज्जस्स भोज्जस्स लेय्यस्स पेय्यस्स?  
नज्जो मञ्ञे विस्सन्दन्ति६   
    
सिया खो पन ते गहपति एवमस्स "अञ्ञो नून तेन समयेन वेलामो ब्राह्मणो अहोसि। सो  
तं दानं अदासि महादानन्ति न खो पनेतं गहपति, एवं दट्ठब्बं, अहं तेन  
समयेन वेलामो ब्राह्मणो अहोसिं, अहं तं दानं अदासिं महादानं।   
    
तस्मिं खो पन गहपति, दाने न कोचि दक्खिणेय्यो अहोसि। न तं कोचि दक्खिणं  
विसोधेति। यं गहपति, वेलामो ब्राह्मणो दानं अदासि महादानं, यो चेकं  
दीट्ठिसम्पन्नं भोजेय्य, इदं ततो महप्फलतरं।   
    
१। सक्कच्चं कतानं मछसं  
२। हेमजालप्पटिच्छन्नानि मछसं  
३। दुकुलसन्धनानि मछसं। दुकुलसण्डनानि; स्या दुकुलसन्थनानि [प्त्स्]  
४। आमुत्तमणिकुण्डलायो: सीमु, मछसं  
५। कदलिमिगपवरपच्चत्थरणानि मछसं  
६। विस्सन्दति; सीमु [प्त्स्]  
    
[ब्ज्त् पगे ४३८] [\x ४३८।]       
यञ्च गहपति वेलामो ब्राह्मणो दानं अदासि महादानं, यो च एकं दिट्ठिसम्पन्नं  
भोजेय्य, यो च सतं दिट्ठिसम्पन्नानं भोजेय्य, इदं ततो महप्फलतरं।   
    
यञ्च गहपति वेलामो ब्राह्मणो दानं अदासि महादानं, यो च सतं दिट्ठिसम्पन्नानं  
भोजेय्य, यो चेकं सकदागामिं भोजेय्य, इदं ततो महप्फलतरं।  
    
यञ्च गहपति वेलामो ब्राह्मणो दानं अदासि महादानं, यो च सतं सकदागामीनं  
भोजेय्य, यो चेकं अनागामिं भोजेय्य, इदं ततो महप्फलतरं।  
    
यञ्च गहपति वेलामो ब्राह्मणो दानं अदासि महादान, यो चेकं अनागामिं भोजेय्य, यो  
च सतं अनागामिनं भोजेय्य, इदं ततो पहप्फलतरं,   
    
यञ्च गहपति वेलामो ब्राह्मणो दानं अदासि महादानं, यो च सतं अनागामीनं  
भोजेय्य, यो चेकं अरहन्तं भोजेय्य, इदं ततो महप्फलतरं।  
    
यञ्च गहपति वेलामो ब्राह्मणो दानं अदासि महादान, योचेकं अरहन्तं भोजेय्य। यो  
च सतं अरहन्तानं भोजेय्य, इदं ततो महप्फलतरं।   
    
वेलामो ब्राह्मणो दानं अदासि महादानं, यो च सतं अरहन्तानं भोजेय्य, यो चेकं  
पच्चेकबुद्धं भोजेय्य, [प्त्स् पगे ३९५] [\क़् ३९५।] इदं ततो महप्फलतरं।  
    
यञ्च गहपति वेलामो ब्राह्मणो दान अदासि महादान, यो चेकं पच्चेकबुद्धं  
भोजेय्य, यो च सतं पच्चेकबुद्धानं भोजेय्य, इदं ततो महप्फलतरं।   
    
वेलामो ब्राह्मणो दानं अदासि महादानं, यो च सतं पच्चेकबुद्धानं भोजेय्य, यो च  
तथागतं अरहन्तं सम्मासम्बुद्धं भोजेय्य। इदं ततो महप्फलतरं।  
    
यञ्च गहपति वेलामो ब्राह्मणो दानं अदासि महादानं, यो च अरहन्तं  
सम्मासम्बुद्धं भोजेय्य। यो च बुद्धपमुखं१ भिक्खुसङ्घं भोजेय्य, इदं  
ततो महप्फलतरं।  
    
यञ्च गहपति वेलामो ब्राह्मणो दानं अदासि महादानं, यो च बुद्धपमुखं  
भिक्खुसङ्घं भोजेय्य, यो च चातुद्दिसं सङ्घं उद्दिस्स विहारं कारापेय्य, इदं ततो  
महप्फलतरं।  
    
यञ्च गहपति वेलामो ब्राह्मणो दानं अदासि महादानं, यो च चातुद्दिसं सङ्घं  
उद्दिस्स विहारं कारापेय्य, यो च पसन्नचित्तो बुद्धञ्च धम्मञ्च सङ्घञ्च सरणं  
गच्छेय्य, इदं ततो महप्फलतरं।  
    
यञ्च गहपति वेलामो ब्राह्मणो पसन्नचित्तो बुद्धञ्च धम्मञ्च सङ्घञ्च सरणं  
गच्छेय्य, यो च पसन्नचित्तो सिक्खापदानि समादियेय्य पाणातिपाता वेरमणिं,  
अदिन्नादाना वेरमणिं, कामेसुमिच्छाचारा वेरमणिं, मुसावादा वेरमणिं,  
सुरामेरयमज्जपमादट्ठाना वेरमणिं, यो च अन्तमसो गन्धूहनमत्तम्पि२  
मेत्तचित्तं भावेय्य, इदं ततो महप्फलतरं।   
    
भावेय्य, इदं ततो महप्फलतरं।   
    
यञ्च गहपति वेलामो ब्राह्मणो दानं अदासि महादानं, यो चेकं दिट्ठिसम्पन्नं  
भोजेय्य, यो च सतं दिट्ठिसम्पन्नानं भोजेय्य, यो चेकं सकदागामिं भोजेय्य, यो च  
सतं सकदागामीनं भोजेय्य, यो चेकं अनागामिं भोजेय्य, यो च सतं अनागामीनं  
भोजेय्य, यो चेकं अरहन्तं भोजेय्य, यो च सतं अरहन्तानं भोजेय्य, यो चेकं  
पच्चेकबुद्धं भोजेय्य, यो च सतं पच्चेकबुद्धानं भोजेय्य। यो च तथागतं  
अरहन्तं सम्मासम्बुद्धं भोजेय्य, यो च बुद्धपमुखं भिक्खुसङ्घं भोजेय्य,  
यो च चातुद्दिसं सङ्घं उद्दिस्स विहारं कारापेय्य, यो च पसन्नचित्तो बुद्धञ्च  
धम्मञ्च सङ्घञ्च सरणं गच्छेय्य, यो च पसन्नचित्तो सिक्खापदानि समादियेय्य  
पाणातिपाता वेरमणी अदिन्नादाना वेरमणी कामेसुमिच्छाचारा वेरमणी मुसावादा  
वेरमणी सुरामेरयमज्जपमादट्ठाना वेरमणी। यो च अन्तमसो गन्धूहनमत्तम्पि  
मेत्तचित्तं भावेय्य, [प्त्स् पगे ३९६] [\क़् ३९६।] यो च अच्छरासङ्घातमत्तम्पि  
अनिच्चसञ्ञं भावेय्य, इदं ततो महप्फलतरन्ति।   
    
सीहनादवग्गो दुतियो  
    
तस्सुद्दानं:  
    
नादो१ स उपादिसेसो च कोट्ठितेन समिद्धिना  
गण्डसञ्ञा तुलं मेत्ता देवता वेलामेनचाति  
    
१। सोधेति अट्ठकथायं  
२। बुद्धप्पमुखं मछसं  
३। गनेधाहनमत्तम्पि मछसं गद्दुहनमत्तम्पि कत्थचि।   
[ब्ज्त् पगे ४४०] [\x ४४०।]       
    
३। सत्तावासवग्गो  
    
९। १। ३। १  
 हान सुत्तं  
    
(सावत्थिनिदानं)  
तीहि भिक्खवे, ठानेहि उत्तरकुरुका मनुस्सा देवे च तावतिंसे अधिगण्हन्ति१  
जम्बुदीपिके च मनुस्से। कतमेहि तीहि:  
    
अममा अपरिग्गहा, नियतायुका, विसेसभुनो। १ इमेहि खो भिक्खवे, तीहि ठानेहि  
उत्तरकुरुका मनुस्सा देवे च तावतिंसे अधिगण्हन्ति जम्बुदीपिके च मनुस्से।   
    
तीहि भिक्खवे, ठानेहि देवा तावतिंसा उत्तरकुरुके च मनुस्से अधिगण्हन्ति जम्बुदीपिके  
च मनुस्से कतमेहि तीहि:  
    
दिब्बेन आयुना, दिब्बेन वण्णेन, दिब्बेन सुखेन, इमेहि खो भिक्खवे, तीहि ठानेहि  
देवा तावतिंसा उत्तरकुरुके च मनुस्से अधिगण्हन्ति जम्बुदीपिके च मनुस्से।   
    
तीहि भिक्खवे, ठानेहि जम्बुदीपिका मनुस्सा उत्तरकुरुके च मनुस्से अधिगण्हन्ति देवे  
च तावतिंसे। कतमेहि तीहि:  
    
सूरा, सतिमन्तो, इध ब्रह्मचरियवासो। इमेहि खो भिक्खवे, तीहि ठानेहि जम्बुदीपिका  
मनुस्सा उत्तरकुरुके च मनुस्से अधिगण्हन्ति देवे च तावतिंसेति।   
    
९। १। ३। २  
खलुङ्क सुत्तं  
    
(सावत्थिनिदानं)  
    
तयो [प्त्स् पगे ३९७] [\क़् ३९७।] च भिक्खवे, अस्सखलुङ्के देसिस्सामि तयो च  
पुरिसखलुङ्के, तयो च अस्ससदस्से२ तयो च पुरिससदस्से३ तयो च भद्रे अस्साजानीये तयो  
च भद्रे पुरिसाजानीये। तं सुणाथ, साधुकं मनसिकरोथ, भासिस्सामीति।   
    
१। विसेसगुणा मछसं  
२। अस्सपरस्से मछसं  
३। पुरिसपरस्से मछसं  
४। भद्दे मछसं  
    
[ब्ज्त् पगे ४४२] [\x ४४२।]       
    
एवं भन्तेति खो ते भिक्खू भगवतो पच्चस्सोसुं भगवा एतदवोच:  
कतमे च भिक्खवे, तयो अस्सखलुङ्का:  
    
इध भिक्खवे, एकच्चो अस्सखलुङ्को जवसम्पन्नो च होति, न वण्णसम्पन्नो, न  
आरोहपरिणाह सम्पन्नो।   
    
इध पन भिक्खवे, एकच्चो, अस्सखलुङ्को जवसम्पन्नो च होति वण्णसम्पन्नो च न  
आरोहपरिणाह सम्पन्नो।   
    
इध पन भिक्खवे, एकच्चो अस्सखलुङ्को जवसम्पन्नो च होति वण्णसम्पन्नो च  
आरोहपरिणाहसम्पन्नो च। इमे खो भिक्खवे तयो अस्सखलुङ्का।   
कतमे च भिक्खवे, तयो पुरिसखलुङ्का: इध भिक्खवे, एकच्चो पुरिसखलुङ्को  
जवसम्पन्नो होति न च वण्णसम्पन्नो होति, न आरोहपरिणाह सम्पन्नो।   
    
इध पन भिक्खवे, एकच्चो पुरिसखलुङ्को जवसम्पन्नो च होति, वण्णसम्पन्नो च, न  
आरोहपरिणाह सम्पन्नो।   
    
इध पन भिक्खवे, एकच्चो पुरिसखलुङ्को जवसम्पन्नो च होति, वण्णसम्पन्नो च,  
आरोहपरिणाह सम्पन्नो च।   
    
कथञ्च भिक्खवे, पुरिसखलुङ्को, जवसम्पन्नो होति न वण्णसम्पन्नो, न  
आरोहपरिणाह सम्पन्नो:  
    
इध भिक्खवे, भिक्खु ऽइदं दुक्खऽन्ति यथाभूतं पजानाति, ऽअयं दुक्खसमुदयोऽति  
यथाभूतं पजानाति, ऽअयं दुक्खनिरोधोऽ ति यथाभूतं पजानाति ऽअयं  
दुक्खनिरोधगामिनी पटिपदाऽ ति यथाभूतं पजानाति। इदमस्स [प्त्स् पगे ३९८] [\क़् ३९८।]   
    जवस्मिं वदामि। अभिधम्मे खो पन अभिविनये पञ्हं पुट्ठो संसादेति, नो  
विस्सज्जेति, इदमस्स न वण्णस्मिं वदामि। न खो पन लाभी होति  
चीवरपिण्डपातसेनासनगिलानपच्चयभेसज्जपरिक्खारानं, इदमस्स न  
आरोहपरिणाहस्मिं वदामि। एवं खो भिक्खवे, पुरिसखलुङ्को जवसम्पन्नो होति न  
वण्णसम्पन्नो, न आरोहपरिणाह सम्पन्नो।   
[ब्ज्त् पगे ४४४] [\x ४४४।]       
    
कथञ्च भिक्खवे, पुरिसखलुङ्को जवसम्पन्नो च होति वण्णसम्पन्नो च, न  
आरोहपरिणाह सम्पन्नो:  
    
इध भिक्खवे, भिक्खु ऽइदं दुक्खऽन्ति यथाभूतं पजानाति, ऽअयं दुक्खसमुदयोऽति  
यथाभूतं पजानाति, ऽअयं दुक्खनिरोधोऽ ति यथाभूतं पजानाति, ऽअयं  
दुक्खनिरोधगामिनी पटिपदाऽ ति यथाभूतं पजानाति। इदमस्स जवस्मिं वदामि।  
अभिधम्मे खो पन अभिविनये पञ्हं पुट्ठो विस्सज्जेति नो संसादेति। इदमस्स  
वण्णस्मिं वदामि। न खो पन लाभी होति  
चीवरपिण्डपातसेनासनगिलानपच्चयभेसज्जपरिक्खारानं, इदमस्स न  
आरोहपरिणाहस्मिं वदामि। एवं खो भिक्खवे, पुरिसखलुङ्को जवसम्पन्नो च होति न  
वण्ण सम्पन्नो च, न आरोहपरिणाह सम्पन्नो।   
    
कतञ्च भिक्खवे, पुरिसखलुङ्को जव सम्पन्नो च होति वण्णसम्पन्नो च  
आरोहपरिणाह सम्पन्नो च:  
    
इध भिक्खवे, भिक्खु ऽइदं दुक्खऽन्ति यथाभूतं पजानाति, अयं दुक्खसमुदयोति  
यथाभूतं पजानाति, अयं दुक्खनिरोधोति यथाभूतं पजानाति, ऽअयं  
दुक्खनिरोधगामिनी पटिपदाऽति यथाभूतं पजानाति, इदमस्स जवस्मिं वदामि।  
अभिधम्मे खो पन अभिविनये पञ्हं पुट्ठो विस्सज्जेति नो संसादेति। इदमस्स  
वण्णस्मिं वदामि। लाभी [प्त्स् पगे ३९९] [\क़् ३९९।] खो पन होति  
चीवरपिण्डपातसेनासनगिलानपच्चयभेसज्जपरिक्खारानं, इदमस्स आरोहपरिणाहस्मिं  
वदामि। एवं खो भिक्खवे, पुरिसखलुङ्को जवसम्पन्नो च होति, वण्णसम्पन्नो च  
आरोहपरिणाह सम्पन्नो च। इमे खो भिक्खवे, तयो पुरिसखलुङ्का।   
    
कतमे च भिक्खवे, तयो अस्ससदस्सा१   
    
इध भिक्खवे, एकच्चो अस्ससदस्सो जवसम्पन्नो च होति, न वण्णसम्पन्नो, न  
आरोहपरिणाह सम्पन्नो।   
    
इध पन भिक्खवे, एकच्चो, अस्ससदस्सो जवसम्पन्नो च होति वण्णसम्पन्नो च न  
आरोहपरिणाह सम्पन्नो।   
इध पन भिक्खवे, एकच्चो अस्ससदस्सो जवसम्पन्नो च होति वण्णसम्पन्नो च  
आरोहपरिणाहसम्पन्नो च। इमे खो भिक्खवे तयो अस्ससदस्सा।   
    
कतमे च भिक्खवे, तयो पुरिस सदस्सा: इध भिक्खवे, एकच्चो पुरिससदस्सो  
जवसम्पन्नो होति न च वण्णसम्पन्नो होति, न आरोहपरिणाह सम्पन्नो।   
    
इध पन भिक्खवे, एकच्चो पुरिससदस्सो जवसम्पन्नो च होति, वण्णसम्पन्नो च, न  
आरोहपरिणाह सम्पन्नो।   
    
इध पन भिक्खवे, एकच्चो पुरिससदस्सो जवसम्पन्नो च होति, वण्णसम्पन्नो च,  
आरोहपरिणाह सम्पन्नो च।   
    
१। अस्सपरस्सा मछसं  
    
[ब्ज्त् पगे ४४६] [\x ४४६।]       
    
कथञ्च भिक्खवे, पुरिससदस्सो जवसम्पन्नो होता न वण्णसम्पन्नो, न  
आरोहपरिणाह सम्पनेना:   
    
इध भिक्खवे भिक्खु पञ्चन्नं ओरम्भागियानं सञ्ञोजनानं परिक्खया ओपपातिको  
होति तत्थ परिनिब्बायी होति अनावत्तिधम्मो तस्मा लोका इदमस्स जवस्मिं वदामि।  
अभिधम्मे खो पन अभिविनये पञ्हं पुट्ठो संसादेति नो विस्सज्जेति, इदमस्स  
वण्णस्मं वदामि। न लाभी खो पन होति  
चीवरपिण्डपातसेनासनगिलानपच्चयभेसज्जपरिक्खारानं, इदमस्स आरोहपरिणाहस्मिं  
वदामि। एवं खो भिक्खवे पुरिससदस्सो जवसम्पन्नो होति न वण्णसम्पन्नो, न  
आरोहपरिणाहसम्पन्नो।   
    
कथञ्च भिक्खवे पुरिससदस्सो जवसम्पन्नो च होति वण्णसम्पन्नो च । न  
आरोहपरिणाहसम्पन्नो।  
इध भिक्खवे भिक्खु पञ्चन्नं ओरम्भागियानं सञ्ञोजनानं परिक्खया ओपपातिको  
होति तत्थ परिनिब्बायी होति अनावत्तिधम्मो तस्मा लोका इदमस्स जवस्मिं वदामि।  
अभिधम्मे खो पन अभिविनये पञ्हं पुट्ठो विस्सज्जेति नो संसादेति, इदमस्स  
वण्णस्मिं वदामि। न खो पन लाभी होति  
चीवरपिण्डपातसेनासनगिलानपच्चयभेसज्जपरिक्खारानं, इदमस्स आरोहपरिणाहस्मिं  
वदामि। एवं खो भिक्खवे पुरिससदस्सो जवसम्पन्नो होति वण्णसम्पन्नो च, न  
आरोहपरिणाहसम्पन्नो।  
    
कथञ्च भिक्खवे पुरिससदस्सो जवसम्पन्नो च होति वण्णसम्पन्नो च  
आरोहपरिणाहसम्पन्नो च   
    
इध भिक्खवे, भिक्खु पञ्चन्नं ओरम्भागियानं सञ्ञोजनानं परिक्खया ओपपातिको  
होति तत्थ परिनिब्बायी होति अनावत्तिधम्मो तस्मा लोका, इदमस्स जवस्मिं वदामि।  
अभिधम्मे खो पन अभिविनये पञ्हं पुट्ठो विस्सज्जेति नो संसादेति, इदमस्स  
वण्णस्मिं वदामि। लाभी खो पन होति  
चीवरपिण्डपातसेनासनगिलानपच्चयभेसज्जपरिक्खारानं, इदमस्स आरोहपरिणाहस्मिं  
वदामि। एवं खो भिक्खवे, पुरिससदस्सो जवसम्पन्नो च होति, वण्णसम्पन्नो च  
आरोहपरिणाहसम्पन्नो च। इमे खो भिक्खवे, तयो पुरिससदस्सा।   
    
कतमे च भिक्खवे, तयो भद्रा अस्साजानीया:  
    
इध भिक्खवे, एकच्चो भद्रो अस्साजानीयो जवसम्पन्नो होति, न वण्णसम्पन्नो, न  
आरोहपरिणाह सम्पन्नो।   
    
इध पन भिक्खवे, एकच्चो भद्रो अस्साजानीयो जवसम्पन्नो च होति वण्णसम्पन्नो च  
न आरोहपरिणाह सम्पन्नो।   
    
इध पन भिक्खवे, एकच्चो भद्रो अस्साजानीयो जवसम्पन्नो च होति वण्णसम्पन्नो च  
आरोहपरिणाहसम्पन्नो च। इमे [प्त्स् पगे ४००] [\क़् ४००।] खो भिक्खवे तयो भद्रा  
अस्साजानिया।   
    
कतमे च भिक्खवे, तयो भद्रा पुरिसाजानीया:  
    
इध भिक्खवे, एकच्चो भद्रो पुरिसाजानीयो जवसम्पन्नो होति न च वण्णसम्पन्नो होति,  
न आरोहपरिणाह सम्पन्नो।   
    
इध पन भिक्खवे, एकच्चो भद्रो पुरिसाजानीयो जवसम्पन्नो च होति, वण्णसम्पन्नो  
च, न आरोहपरिणाह सम्पन्नो।   
    
इध पन भिक्खवे, एकच्चो भद्रो पुरिसाजानीयो जवसम्पन्नो च होति, वण्णसम्पन्नो  
च, आरोहपरिणाह सम्पन्नो च।   
    
कथञ्च भिक्खवे, भद्रो पुरिसाजानीयो जवसम्पन्नो होति न वण्णसम्पन्नो, न  
आरोहपरिणाहसम्पन्नो:  
    
इध भिक्खवे भिक्खु आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरति। इदमस्स जवस्मिं वदामि।  
अभिधम्मे खो पन अभिविनये पञ्हं पुट्ठो संसादेति नो विस्सज्जेति। इमस्स  
वण्णस्मिं वदामि। न खो पन लाभी होति  
चीवरपिण्डपातसेनासनगिलानपच्चयभेसज्जपरिक्खारानं। इदमस्स आरोहपरिणाहस्मिं  
वदामि। एवं खो भिक्खवे भद्रो पुरिसाजानीयो जवसम्पन्नो होति न वण्णसम्पन्नो  
न आरोहपरिणाहसम्पन्नो।   
    
कतञ्च भिक्खवे भद्रो पुरिसाजानीयो जवसम्पन्नो च होति, वण्णसम्पन्नो च, न  
आरोहपरिणाहसम्पन्नो।:  
    
इध भिक्खवे भिक्खु पञ्चन्नं ओरम्भागियानं सञ्ञोजनानं परिक्खया ओपपातिको  
होति तत्थ परिनिब्बायी होति अनावत्तिधम्मो तस्मा लोका। इदमस्स जवस्मिं वदामि।  
अभिधम्मे खो पन अभिविनये पञ्हं पुट्ठो विस्सज्जेति नो संसादेति। इदमस्स  
वण्णस्मिं वदामि। न खो पन लाभी होति  
चीवरपिण्डपातसेनासनगिलानपच्चयभेसज्जपरिक्खारानं। इदमस्स आरोहपरिणाहस्मिं  
वदामि। एवं खो भिक्खवे, भद्रो पुरिसाजानीयो जवसम्पन्नो होति, वण्णसम्पन्नो च,  
न आरोहपरिणाहसम्पन्नो।  
    
कथञ्च भिक्खवे भद्रो पुरिसाजानीयो जवसम्पन्नो च होति वण्णसम्पन्नो च  
आरोहपरिणाहसम्पन्नो च   
    
इध भिक्खवे भिक्खु आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरति। इदमस्स जवस्मिं वदामि।  
अभिधम्मे खो पन अभिविनये पञ्हं पुट्ठो विस्सज्जेति, नो संसादेति, इदमस्स  
वण्णस्मिं वदामि। लाभी खो पन होति  
चीवरपिण्डपातसेनासनगिलानपच्चयभेसज्जपरिक्खारानं, इदमस्स आरोहपरिणाहस्मिं  
वदामि।   
    
एवं खो भिक्खवे, भद्रो पुरिसजानीयो जवसम्पन्नो च होति वण्णसम्पन्नो च  
आरोहपरिणाह सम्पन्नो च। इमे खो भिक्खवे, तयो भद्रा पुरिसाजानीयाति।   
[ब्ज्त् पगे ४४८] [\x ४४८।]       
    
९। १। ३। ३  
तण्हामूलक सुत्तं  
    
(सावत्थिनिदानं)  
नव भिक्खवे, तण्हामूलके धम्मे देसेस्सामि। तं सुणाथ, साधुकं मनसिकरोथ,  
भासिस्सामीति। एवं भन्ते ति खो ते भिक्खू भगवतो पच्चस्सोसुं। भगवा एतदवोच:  
    
कतमे च भिक्खवे, नव तण्हामूलका धम्मा? तण्हं पटिच्च परियेसना। परियेसनं  
पटिच्च लाभो, लाभं पटिच्च विनिच्छयो विनिच्छयं पटिच्च छन्दरागो, छन्दरागं  
पटिच्च अज्झोसानं, अज्झोसानं पटिच्च परिग्गहो परिग्गहं पटिच्च मच्छरियं,  
मच्छरियं पटिच्च आरक्खा, आरक्खाधिकरणं दण्डादानसत्थादान१ [प्त्स् पगे ४०१]  
[\क़् ४०१।] कलह विग्गह विवादा२ तुवन्तुवपेसुञ्ञमुसावादा अनेके पापका अकुसला  
धम्मा समभवन्ति। इमे खो भिक्खवे, नव तण्हामूलका धम्माति।   
    
९। १। ३। ४  
सत्तावास सुत्तं  
    
(सावत्थिनिदानं)  
नव इमे भिक्खवे, सत्तावासा। कतमे नव:  
    
१। सन्ति भिक्खवे, सत्ता नानत्तकाया नानत्त सञ्ञिनो सेय्यथापि मनुस्सा एकच्चे च देवा  
एकच्चे च विनिपातिका। अयं पठमो सत्तावासो।   
    
२। सन्ति भिक्खवे, सत्ता नानत्तकाया एकत्तसञ्ञिनो सेय्यथापि देवा ब्रह्मकायिका  
पठमाभिनिब्बत्ता अयं दुतियो सत्तावासो।  
    
३। सन्ति भिक्खवे, सत्ता एकत्तकाया नानत्तसञ्ञिनो सेय्यथापि देवा अभस्सरा। अयं ततियो  
सत्तावासो।   
    
४। सन्ति भिक्खवे, सत्ता एकत्तकाया एकत्तसञ्ञिनो सेय्यथापि देवा सुभकिण्हा। अयं  
चतुत्थो सत्तावासो।   
    
१। दण्डादानं सत्थादानं मछसं  
२। कालहविग्गह विवाद मछसं  
    
[ब्ज्त् पगे ४५०] [\x ४५०।]       
    
५। सन्ति भिक्खवे सत्ता असञ्ञिनो अप्पटिसंवेदिनो, सेय्यथापि देवा असञ्ञसत्ता। अयं  
पञ्चमो सत्तावासो।   
    
६। सन्ति भिक्खवे सत्ता सब्बसो रूपसञ्ञानं समतिक्कमा पटिघसञ्ञानं अत्थङ्गमा  
नानत्तसञ्ञानं अमनसिकारा ऽअनन्तो आकासोऽ ति आकासानञ्चायतनूपगा। अयं छट्ठो  
सत्तावासो।   
    
७। सन्ति भिक्खवे सत्ता सब्बसो आकासानञ्चायतनं समतिक्कम्म ऽअनन्तं विञ्ञाणन्तिऽ  
विञ्ञाणञ्चायतनूपगा। अयं सत्तमो सत्तावासो।   
    
८। सन्ति भिक्खवे सत्ता सब्बसो विञ्ञाणञ्चायतनं समतिक्कम्म ऽनत्थि किञ्चीऽ ति  
आकिञ्चञ्ञायतनूपगा। अयं अट्ठमो सत्तावासो।   
    
९। सन्ति भिक्खवे सत्ता सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनूपगा। अयं नवमो सत्तावासो।   
    
इमे खो भिक्खवे नव सत्तावासाति।   
    
९। १। ३। ५  
पञ्ञापरिचित सुत्तं  
    
(सावत्थिनिदानं)  
यतो [प्त्स् पगे ४०२] [\क़् ४०२।] खो भिक्खवे भिक्खुनो पञ्ञाय चित्तं सुपरिचितं  
होति, तस्सेतं भिक्खवे, भिक्खुनो कल्लं वचनाय ऽखीणा जाति वुसितं ब्रह्मचरियं  
कतं करणीयं नापरं इत्थत्तायाति पजानाती ति।   
    
कथञ्च भिक्खवे भिक्खुनो पञ्ञाय चित्तं सुपरिचितं होति। वीतरागं मे चित्तन्ति  
पञ्ञाय चित्तं सुपरिचितं होति। वीतदोसं मे चित्तन्ति पञ्ञाय चित्तं सुपरिचितं होति,  
वीतमोहं मे चित्तन्ति पञ्ञाय चित्तं सुपरिचितं होति। असारागधम्मं१ मे चित्तन्ति  
पञ्ञाय चित्तं सुपरिचितं होति। असन्दोसधम्मं मे चित्तन्ति पञ्ञाय चित्तं सुपरिचितं  
होति।   
    
१। असराग धम्मं मछसं  
    
[ब्ज्त् पगे ४५२] [\x ४५२।]       
    
असम्मोहधम्मं मे चित्तन्ति पञ्ञाय चित्तं सुपरिचितं होति अनावत्तिधम्मं मे  
चित्तं कामभवायाति पञ्ञाय चित्तं सुपरिचितं होति। अनावत्तिधम्मं मे चित्तं  
रूपभवायाति पञ्ञाय चित्तं सुपरिचितं होति। अनावत्तिधम्मं मे चित्तं अरूपभवायाति  
पञ्ञाय चित्तं सुपरिचितं होति।   
    
यतो खो भिक्खवे भिक्खुनो पञ्ञाय चित्तं सुपरिचितं होति, तस्सेतं भिक्खवे  
भिक्खुनो कल्लं वचनाय खीणा जाति, वुसितं ब्रह्मचरियं कतं करणीयं, नापरं  
इत्थत्तायाऽति पजानामीति।   
    
९। १। ३। ६  
सिलायूपोपम सुत्तं  
    
एवं मे सुतं: एकं समयं आयस्मा च सारिपुत्तो आयस्मा च चन्दिकापुत्तो१ राजगहे  
विहरनि२ वेऌउवने कलन्दकनिवापे। तत्र खो आयस्मा चन्दिकापुत्तो भिक्खू आमन्तेसि:  
आवुसो भिक्खवोति, आवुसोति खो ते भिक्खू आयस्मतो चन्दिकापुत्तस्स पच्चस्सोसुं। आयस्मा  
चन्दिकापुत्तो एतदवोच: "देवदत्तो आवुसो भिक्खूनं एवं धम्मं देसेति: यतो च३ खो  
आवुसो भिक्खुनो चेतसा चित्तं परिचितं होति४ तस्सेतं भिक्खुनो कल्लं वेय्याकरणाय  
[प्त्स् पगे ४०३ [\क़् ४०३।] ऽ]खीणा जाति, वुसितं ब्रह्मचरियं, कतं करणीयं नापरं  
इत्थत्तायाति पजानामीति।   
    
अथ खो५ आयस्मा सारिपुत्तो आयस्मन्तं चन्दिकापुत्तं एतदवोच: "न खो आवुसो  
चन्दिकापुत्त, देवदत्तो भिक्खूनं एवं धम्मं देसेति:" यतो खो आवुसो भिक्खुनो  
चेतसा चित्तं परिचितं होति३ तस्सेतं भिक्खुनो कल्लं वेय्याकरणाय खीणा जाति वुसितं  
ब्रह्मचरियं कतं करणीयं नापरं इत्थत्तायाति पजानामीऽ ति। एवञ्च खो आवुसो  
चन्दिकापुत्त देवदत्तो भिक्खूनं धम्मं देसेति: ऽयतो खो आवुसो भिक्खुनो चेतसा  
चित्तं सुपरिचितं होति, तस्सेतं भिक्खुनो कल्लं वेय्याकरणाय ऽखीणा जाति वुसितं  
ब्रह्मचरियं कतं करणीयं नापरं इत्थत्तायाति पजानामीऽ ति।   
    
१। छन्दिकापुत्तो सी १।   
२। विहरति मछसं  
३। यतो खो मछसं  
४। चेतसा वितं होति मछसं  
५। एवं वुत्ते मछसं  
    
[ब्ज्त् पगे ४५४] [\x ४५४।]       
    
दुतियम्पि खो आयस्मा चन्दिकापुत्तो भिक्खू आमन्तेसि: देवदत्तो आवुसो भिक्खूनं एवं  
धम्मं देसेति: यतो खो आवुसो भिक्खुनो चेतसा चित्तं परिचितं होति, तस्सेतं भिक्खुनो  
कल्लं वेय्याकरणाय ऽखीणा जाति वुसितऽं ब्रह्मचरियं कतं करणीयं नापरं  
इत्थत्तायाति पजानामीऽ ति।   
    
दुतियम्पि खो आयस्मा सारिपुत्तो आयस्मन्तं चन्दिकापुत्तं एतदवोच: न खो आवुसो  
चन्दिकापुत्त, देवदत्तो भिक्खूनं एवं धम्मं देसेति: यतो खो आवुसो, भिक्खुनो  
चेतसा चित्तं परिचितं होति, तस्सेतं भिक्खुनो कल्लं वेय्याकरणाय खीणाजाति वुसितं  
ब्रह्मचरियं कतं करणीयं नापरं इत्थत्तायाति पजानामीति। एवञ्च खो आवुसो  
चन्दिकापुत्त देवदत्तो भिक्खूनं धम्मं देसेति: यतो खो आवुसो भिक्खुनो चेतसा  
चित्तं सुपरिचितं होति, तस्सेतं भिक्खुनो कल्लं वेय्याकरणाय ऽ खीणा जाति वुसितं  
बुह्मचरियं कतं करणीयं नापरं इत्थत्तायाति पजानीमी ऽति।  
    
ततियम्पि खो आयस्मा चन्दिकापुत्तो भिक्खू आमन्तेसि : देवदत्तो आवुसो भिक्खूनं एवं  
धम्मं देसेति: यतो खो आवुसो भिक्खुनो चेतसा चित्तं परिचितं होति, तस्सेतं भिक्खुनो  
कल्लं वेय्याकरणाय ऽखीणा जाति वुसितऽं ब्रह्मचरियं कतं करणीयं नापरं  
इत्थत्तायाति पजानामीऽ ति।   
    
ततियम्पि खो आयस्मा सारिपुत्तो आयस्मन्तं चन्दिकापुत्तं एतदवोच: न खो आवुसो  
चन्दिकापुत्त, देवदत्तो भिक्खूनं एवं धम्मं देसेति: यतो खो आवुसो, भिक्खुनो  
चेतसा चित्तं परिचितं होति, तस्सेतं भिक्खुनो कल्लं वेय्याकरणाय खीणाजाति वुसितं  
ब्रह्मचरियं कतं करणीयं नापरं इत्थत्तायाति पजानामीति। एवञ्च खो आवुसो  
चन्दिकापुत्त देवदत्तो भिक्खूनं धम्मं देसेति: यतो खो आवुसो भिक्खुनो चेतसा  
चित्तं सुपरिचितं होति, तस्सेतं भिक्खुनो कल्लं वेय्याकरणाय ऽखीणा जाति वुसितं  
ब्रह्मचरियं कतं करणीयं नापरं इत्थत्तायाति पजानामीऽ ति।   
    
कथञ्च आवुसो भिक्खुनो चेतसा चित्तं सुपरिचितं होति: वीतरागं [प्त्स् पगे ४०४] [\क़्  
४०४।] मे चित्तन्ति चेतसा चित्तं सुपरिचितं होति। वीतदोसं मे चित्तन्ति चेतसा चित्तं  
सुपरिचितं होति। वीतमोहं मे चित्तन्ति चेतसा चित्तं सुपरिचितं होति। असारागधम्मं मे  
चित्तन्ति१। चेतसा चित्तं सुपरिचितं होति। असन्दोसधम्मं मे चित्तन्ति२ चेतसा चित्तं  
सुपरिचितं होति। असम्मोहधम्मं मे चित्तन्ति३ चेतसा चित्तं सुपरिचितं होति।  
अनावत्तिधम्मं मे चित्तं कामभवायाति चेतसा चित्तं सुपरिचितं होति।  
अनावत्तिधम्मं मे चित्तं रूपभवायाति चेतसा चित्तं सुपरिचितं होति। अनावत्तिधम्मं  
मे चित्तं अरूपभवायाति चेतसा चित्तं सुपरिचितं होति।   
    
१। असरागधम्मं मे चित्तन्ति, मछसं  
२। असदोस धम्मं मे चित्तन्ति, मछसं  
३। असमोह धम्मं मे चित्तन्ति, मछसं  
    
[ब्ज्त् पगे ४५६] [\x ४५६।]       
    
एवं सम्मा विमुत्तचित्तस्स खो आवुसो भिक्खुनो भुसा चेपि चक्खुविञ्ञेय्या रूपा  
चक्खुस्स आपाथं आगच्छन्ति। नेवस्स चित्तं परियादियन्ति अमिस्सीकतमेवस्स चित्तं होति  
ठितं आनेञ्जप्पत्तं वयञ्चस्सानुपस्सति।   
भुसा चेपि सोतविञ्ञेय्या सद्दा सोतस्स आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति। भुसा चेपि  
घानविञ्ञेय्या गन्धा घानस्स आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति। भुसा चेपि  
जिव्हाविञ्ञेय्या रसा जिव्हाय आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति। भुसा चेपि  
कायविञ्ञेय्या फोट्ठब्बा कायस्स आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति। भुसा चेपि  
मनोविञ्ञेय्या धम्मा मनस्स आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति। २  
    
सेय्यथापि आवुसो सिलायूपो सोऌअसकुक्कुको, तस्सस्सु अट्ठकुक्कु हेट्ठा नेमस्स  
अट्ठकुक्कु उपरिनेमस्स अथ पुरत्थिमाय चेपि दिसाय आगच्छेय्य भुसा वातवुट्ठि नेव  
नं कम्पेय्य न सङ्कम्पेय्य न सम्पकम्पेय्य [प्त्स् पगे ४०५] [\क़् ४०५।] न  
सम्पवेधेय्य, अथ पच्छिमाय चेपि दिसाय अथ पच्छिमाय चेपि दिसाय आगच्छेय्य  
भुसा वातवुट्ठि नेव नं कम्पेय्य न सङ्कम्पेय्य न सम्पवेधेय्य, अथ उत्तराय  
चेपि दिसाय आगच्छेय्य भुसा वातवुट्ठि नेव नं कम्पेय्य न सङ्कम्पेय्य न  
सम्पकम्पेय्य न सम्पवेधेय्य, अथ दक्खिणाय चेपि दिसाय आगच्छेय्य भुसा  
वातवुट्ठि नेव नं कम्पेय्य न सङ्कम्पेय्य न सम्पकम्पेय्य, तं किस्स हेतु:  
गम्भीरत्ता आवुसो नेमस्स, सुनिखातत्ता न सम्पवेधेय्य सिलायूपस्स।  
    
एवमेव खो आवुसो एवं सम्मा विमुत्तचित्तस्स खो आवुसो भिक्खुनो भुसा चेपि  
चक्खुविञ्ञेय्या रूपा चक्खुस्स आपाथं आगच्छन्ति। नेवस्स चित्तं परियादियन्ति  
अमिस्सीकतमेवस्स चित्तं होति ठितं आनेञ्जप्पत्तं वयञ्चस्सानुपस्सति। भुसा चेपि  
सोतविञ्ञेय्या सद्दा सोतस्स आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति। भुसा चेपि  
घानविञ्ञेय्या गन्धा घानस्स आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति। भुसा चेपि  
जिव्हाविञ्ञेय्या रसा जिव्हाय आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति। भुसा चेपि  
कायविञ्ञेय्या फोट्ठब्बा कायस्स आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति। भुसा चेपि  
मनोविञ्ञेय्या धम्मा मनस्स आपाथं आगच्छन्ति। नेवस्स चित्तं परियादियन्ति।  
अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति।

९। १। ३। ७  
पठमवेरभय सुत्तं  
    
(सावत्थिनिदानं)  
अथ खो अनाथपिण्डिको गहपति येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नं खो अनाथपिण्डिकं  
गहपतिं भगवा एतदवोच:  
    
[ब्ज्त् पगे ४५८] [\x ४५८।]       
यतो खो गहपति अरियसावकस्स पञ्च भयानि वेरानि वूपसन्तानि होन्ति। चतूहि च  
सोतापत्तियङ्गेहि समन्नागतो होति। सो आकङ्खमानो अत्तनाव अत्तानं ब्याकरेय्य:  
खीणनिरयोम्हि खीणतिरच्छानयोनि खीणपेत्तिविसयो खीणअपायदुग्गतिविनिपातो  
सोतापन्नोहमस्मि अविनिपातधम्मो नियतो सम्बोधिपरायनो१   
    
कतमानि [प्त्स् पगे ४०६] [\क़् ४०६।] पञ्च भयानि वेरानि वूपसन्तानि होन्ति:  
    
१। यं गहपति पाणातिपाती पाणातिपातप्पच्चया दिट्ठधम्मिकम्पि भयं वेरं  
पसवति, सम्परायिकम्पि भयं वेरं पसवति, चेतसिकम्पि दुक्खं दोमनस्सं  
पटिसंवेदेति। पाणातिपाता पटिविरतो नेव दिट्ठधम्मिकम्पि भयं वेरं पसवति, न  
सम्परायिकम्पि भयं वेरं पसवति, न चेतसिकम्पि दुक्खं दोमनस्सं  
पटिसंवेदेति। पाणातिपाता पटिविरतस्स एवं तं भयं वेरं वूपसन्तं होति।   
    
२। यं गहपति अदिन्नादायी अदिन्नादानपच्चया दिट्ठधम्मिकम्पि भयं वेरं  
पसवति, सम्परायिकम्पि भयं वेरं पसवति, चेतसिकम्पि दुक्खं दोमनस्सं  
पटिसंवेदेति। अदिन्नादाना पटिविरतो नेव दिट्ठधम्मकम्पि भयं वेरं पसवति, न  
सम्परायिकम्पि भयं वेरं पसवति, न चेतसिकम्पि दुक्खं दोमनस्सं  
पटिसंवेदेति। अदिन्नादाना पटिविरतस्स एवं तं भयं वेरं वूपसन्तं होति।   
    
३। यं गहपति कामेसु मिच्छाचारी कामेसु मिच्छाचारप्पच्चया दिट्ठधम्मिकम्पि  
भयं वेरं पसवति, सम्परायिकम्पि भयं वेरं पसवति, चेतसिकम्पि दुक्खं  
दोमनस्सं पटिसंवेदेति। कामेसुमिच्छाचारा पटिविरतो नेव दिट्ठधम्मिकम्पि भयं  
वेरं पसवति, न सम्परायिकम्पि भयं वेरं पसवति, न चेतसिकम्पि दुक्खं  
दोमनस्सं पटिसंवेदेति। कामेसुमिच्छाचारा पटिविरतस्स एवं तं भयं वेरं  
वूपसन्तं होति।  
    
४। यं गहपति मुसावादी मुसावादप्पच्चया दिट्ठधम्मिकम्पि भयं वेरं पसवति,  
सम्परायिकम्पि भयं वेरं पसवति, चेतसिकम्पि दुक्खं दोमनस्सं पटिसंवेदेति।  
मुसावादा पटिविरतो नेव दिट्ठधम्मिकम्पि भयं वेरं पसवति, न सम्परायिकम्पि  
भयं वेरं पसवति, न चेतसिकम्पि दुक्खं दोमनस्सं पटिसंवेदेति। मुसावादा  
पटिविरतस्स एवं तं भयं वेरं वूपसन्तं होति।   
    
५। यं गहपति सुरामेरयमज्जपमादट्ठायी, सुरामेरयमज्जपमादट्ठानप्पच्चया  
दिट्ठधम्मिकम्पि भयं वेरं पसवति, सम्परायिकम्पि भयं वेरं पसवति,  
चेतसिकम्पि दुक्खं दोमनस्सं पटिसंवेदेति। सुरामेरयमज्जपमादट्ठाना पटिविरतो  
नेव दिट्ठधम्मिकम्पि भयं वेरं पसवति, न सम्परायिकम्पि भयं वेरं  
पसवति, न चेतसिकम्पि दुक्खं दोमनस्सं पटिसंवेदेति।  
सुरामेरयमज्जपमादट्ठाना पटिविरतस्स एवं तं भयं वेरं वूपसन्तं होति। इमानि  
पञ्च भयानि वेरानि वूपसन्तानि होन्ति। होति।   
    
कतमेहि चतूहि सोतापत्तियङ्गेहि समन्नागतो होति।   
    
६। इध गहपति अरियसावको बुद्धे अवेच्चप्पसादेन समन्नागतो होति: इतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुस्सानं बुद्धो भगवाऽति।   
    
७। धम्मे अवेच्चप्पसादेन समन्नागतो होति। ऽस्वाक्खातो भगवता धम्मो सन्दिट्ठिको  
अकालिको एहिपस्सिको ओपनयिको पच्चत्तं वेदितब्बो विञ्ञूहीऽ ति।   
    
१। परायणोति मछसं  
    
[ब्ज्त् पगे ४६०] [\x ४६०।]       
    
८। सङ्घे अवेच्चप्पसादेन समन्नागतो होति। ऽसुपटिपन्नो भगवतो सावकसङ्घो  
उजुपटिपन्नो भगवतो सावकसङ्घो ञायपटिपन्नो [प्त्स् पगे ४०७] [\क़् ४०७।]       
भगवतो सावकसङ्घो सामीचिपटिपन्नो भगवतो सावकसङ्घो, यदिदं चत्तारि  
पुरिसयुगानि अट्ठपुरिसपुग्गला एस भगवतो सावकसङ्घो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साऽति।   
    
९। अरियकन्तेहि सीलेहि समन्नागतो होति, अखण्डेहि अच्छिद्देहि असबलेहि अकम्मासेहि  
भुजिस्सेहि विञ्ञुप्पसत्थेहि अपरामट्ठेहि समाधिसंवत्तनिकेहि। इमेहि चतूहि  
सोतापत्तियङ्गेहि समन्नागतो होति।   
    
यतो खो गहपति अरियसावकस्स इमानि पञ्चभयानि वेरानि वूपसन्तानि होन्ति, इमेहि चतूहि  
सोतापत्तियङ्गेहि समन्नागतो होति, सो आकङ्खमानो अत्तनाव अत्तानं ब्याकरेय्य:  
खीणनिरयोम्हि खीणतिरच्छानयोनि खीणपेत्तिविसयो खीणअपायदुग्गतिविनिपातो  
सोतापन्नोहमस्मि अविनिपातधम्मो नियतो सम्बोधिपरायनोति।   
    
९। १। ३। ८  
दुतियवेरभय सुत्तं  
(सावत्थिनिदानं)  
    
यतो खो गहपति अरियसावकस्स पञ्च भयानि वेरानि वूपसन्तानि होन्ति। चतूहि च  
सोतापत्तियङ्गेहि समन्नागतो होति। सो आकङ्खमानो अत्तनाव अत्तानं ब्याकरेय्य:  
खीणनिरयोम्हि खीणतिरच्छानयोनि खीणपेत्तिविसयो खीणअपायदुग्गतिविनिपातो  
सोतापन्नोहमस्मि अविनिपातधम्मो नियतो सम्बोधिपरायनो।   
    
कतमानि पञ्च भयानि वेरानि वूपसन्तानि होन्ति:  
    
१। यं गहपति पाणातिपाती पाणातिपातप्पच्चया दिट्ठधम्मिकम्पि भयं वेरं  
पसवति, सम्परायिकम्पि भयं वेरं पसवति, चेतसिकम्पि दुक्खं दोमनस्सं  
पटिसंवेदेति। पाणातिपाता पटिविरतो नेव दिट्ठधम्मिकम्पि भयं वेरं पसवति, न  
सम्परायिकम्पि भयं वेरं पसवति, न चेतसिकम्पि दुक्खं दोमनस्सं  
पटिसंवेदेति। पाणातिपाता पटिविरतस्स एवं तं भयं वेरं वूपसन्तं होति।   
    
२। यं गहपति अदिन्नादायी अदिन्नादानपच्चया दिट्ठधम्मिकम्पि भयं वेरं  
पसवति, सम्परायिकम्पि भयं वेरं पसवति, चेतसिकम्पि दुक्खं दोमनस्सं  
पटिसंवेदेती। अदिन्नादाना पटिविरतो नेव दिट्ठधम्मिकम्पि भयं वेरं पसवति, न  
सम्परायिकम्पि भयं वेरं पसवति, न चेतसिकम्पि दुक्खं दोमनस्सं  
पटिसंवेदेति। अदिन्नादाना पटिविरतस्स एवं तं भयं वेरं वूपसन्तं होति।   
    
३। यं गहपति कामेसु मिच्छाचारी कामेसु मिच्छाचारप्पच्चया दिट्ठधम्मिकम्पि  
भयं वेरं पसवति, सम्परायिकम्पि भयं वेरं पसवति, चेतसिकम्पि दुक्खं  
दोमनस्सं पटिसंवेदेती। कामेसुमिच्छाचारा पटिविरतो नेव दिट्ठधम्मिकम्पि  
भयं वेरं पसवति, न सम्परायिकम्पि भयं वेरं पसवति, न चेतसिकम्पि दुक्खं  
दोमनस्सं पटिसंवेदेति। कामेसुमिच्छाचारा पटिविरतस्स एवं तं भयं वेरं  
वूपसन्तं होति।

४। यं गहपति मुसावादी मुसावादप्पच्चया दिट्ठधम्मिकम्पि भयं वेरं पसवति,  
सम्परायिकम्पि भयं वेरं पसवति, चेतसिकम्पि दुक्खं दोमनस्सं पटिसंवेदेती।  
मुसावादा पटिविरतो नेव दिट्ठधम्मिकम्पि भयं वेरं पसवति, न सम्परायिकम्पि  
भयं वेरं पसवति, न चेतसिकम्पि दुक्खं दोमनस्सं पटिसंवेदेति। मुसावादा  
पटिविरतस्स एवं तं भयं वेरं वूपसन्तं होति।   
    
५। यं गहपति सुरामेरयमज्जपमादट्ठायी, सुरामेरयमज्जपमादट्ठानप्पच्चया  
दिट्ठधम्मिकम्पि भयं वेरं पसवति, सम्परायिकम्पि भयं वेरं पसवति,  
चेतसिकम्पि दुक्खं दोमनस्सं पटिसंवेदेती। सुरामेरयमज्जपमादट्ठाना पटिविरतो  
नेव दिट्ठधम्मिकम्पि भयं वेरं पसवति, न सम्परायिकम्पि भयं वेरं  
पसवति, न चेतसिकम्पि दुक्खं दोमनस्सं पटिसंवेदेति।  
सुरामेरयमज्जपमादट्ठाना पटिविरतस्स एवं तं भयं वेरं वूपसन्तानि होति।   
    
कतमेहि चतूहि सोतापत्तियङ्गेहि समन्नागतो होति।   
    
६। इध गहपति अरियसावको बुद्धे अवेच्चप्पसादेन समन्नागतो होति: इतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुस्सानं बुद्धो भगवाऽति।   
    
७। धम्मे अवेच्चप्पसादेन समन्नागतो होति। ऽस्वाक्खातो भगवता धम्मो सन्दिट्ठिको  
अकालिको एहिपस्सिको ओपनयिको पच्चत्तं वेदितब्बो विञ्ञूहीऽ ति।   
    
८। सङ्घे अवेच्चप्पसादेन समन्नागतो होति। ऽसुपटिपन्नो भगवतो सावकसङ्घो  
उजुपटिपन्नो भगवतो सावकसङ्घो ञायपटिपन्नो भगवतो सावकसङ्घो  
सामीचिपटिपन्नो भगवतो सावकसङ्घो यदिदं चत्तारि पुरिसयुगानि अट्ठपुरिसपुग्गला  
एस भगवतो सावकसङ्घो आहुनेय्यो पाहुनेय्यो दक्खिणेय्यो अञ्जलिकरणीयो अनुत्तरं  
पुञ्ञक्खेत्तं लोकस्साऽति।   
    
९। अरियकन्तेहि सीलेहि समन्नागतो होति, अखण्डेहि अच्छिद्देहि असबलेहि अकम्मासेहि  
भुजिस्सेहि विञ्ञुप्पसत्थेहि अपरामट्ठेहि समाधिसंवत्तनिकेहि। इमेहि चतूहि  
सोतापत्तियङ्गेहि समन्नागतो होति।   
    
[ब्ज्त् पगे ४६२] [\x ४६२।]       
    
यतो [प्त्स् पगे ४०८] [\क़् ४०८।] खो गहपति अरियसावकस्स इमानि पञ्चभयानि वेरानि  
वूपसन्तानि होन्ति, इमेहि चतूहि सोतापत्तियङ्गेहि समन्नागतो होति, सो आकङ्खमानो  
अत्तनाव अत्तानं ब्याकरेय्य: खीणनिरयोम्हि खीणतिरच्छानयोनि खीणपेत्तिविसयो  
खीणअपायदुग्गतिविनिपातो सोतापन्नोहमस्मि अविनिपातधम्मो नियतो  
सम्बोधिपरायनोति।   
    
[ब्ज्त् पगे ४६२] [\x ४६२।]       
    
९। १। ३। ९  
आघातवत्थु सुत्तं  
(सावत्थिनिदानं)  
नव इमानि भिक्खवे आघातवत्थूनि, कतमानि नव:  
अनत्थं मे अचरीति आघातं बन्धति। अनत्थं मे चरतीति आघातं बन्धति, अनत्थं मे  
चरिस्सतीति आघातं बन्धति।   
पियस्स मे मनापस्स अनत्थं अचरीति आघातं बन्धति। पियस्स मे मनापस्स अनत्थं  
चरतीति आघातं बन्धति, पियस्स मे मनापस्स अनत्थं चरिस्सतीति आघातं बन्धति।   
अप्पियस्स मे अमनापस्स अत्थं अचरीति आघातं बन्धति। अप्पियस्स मे अमनापस्स  
अत्थं चरतीति आघातं बन्धति, अप्पियस्स मे अमनापस्स अत्थं चरिस्सतीति आघातं  
बन्धति। इमानि खो भिक्खवे नव आघातवत्थूनीति।   
    
९। १। ३। १०  
आघातपटिविनय सुत्तं  
(सावत्थिनिदानं)  
नव इमे भिक्खवे आघात पटिविनया, कतमे नव:  
अनत्थं मे अचरि तं कुतेत्थ लब्भाति आघातं पटिविनेति, अनत्थं मे चरति तं कुतेत्थ  
लब्भाति आघातं पटिविनेति, अनत्थं मे चरिस्सति तं कुतेत्थ लब्भाति आघातं पटिविनेति।   
पियस्स मे मनापस्स अनत्थं अचरि तं कुतेत्थ लब्भाति आघातं पटिविनेति, पियस्स मे  
मनापस्स अनत्थं चरति तं कुतेत्थ लब्भाति आघातं पटिविनेति, पियस्स मे मनापस्स  
अनत्थं [प्त्स् पगे ४०९] [\क़् ४०९।] चरिस्सति तं कुतेत्थ लब्भाति आघातं पटिविनेति।   
अप्पियस्स मे अमनापस्स अत्थं अचरि तं कुतेत्थ लब्भाति आघातं पटिविनेति। अप्पियस्स  
मे अमनापस्स अत्थं चरिस्सति। तं कुतेत्थ लब्भाति, आघातं पटिविनेति, इमे खो  
भिक्खवे नव आघातपटिविनयाति।   
    
[ब्ज्त् पगे ४६४] [\x ४६४।]     

९। १। ३। ११  
अनुपुब्बनिरोध सुत्तं  
(सावत्थिनिदानं)  
नव इमे भिक्खवे अनुपुब्बनिरोधा, कतमे नव  
पठमं झानं समापन्नस्स कामसञ्ञा निरुद्धा होति। दुतियं झानं समापन्नस्स  
वितक्कविचारा निरुद्धा होन्ति। ततियं झानं समापन्नस्स पीति निरुद्धा होति। चतुत्थं  
झानं समापन्नस्स अस्सासपस्सासा निरुद्धा होन्ति। आकासानञ्चायतनं समापन्नस्स  
रूपसञ्ञा निरुद्धा होति। विञ्ञाणञ्चायतनं समापन्नस्स आकासानञ्चायतन सञ्ञा  
निरुद्धा होति, आकिञ्चञ्ञायतनं समापन्नस्स विञ्ञाणञ्चायतनसञ्ञा निरुद्धा होति।  
नेवसञ्ञानासञ्ञायतनं समापन्नस्स आकिञ्चञ्ञायतनसञ्ञा निरुद्धा होति।  
सञ्ञावेदयितं निरोधं समापन्नस्स सञ्ञा च वेदना च निरुद्धा होन्ति। इमे खो  
भिक्खवे नव अनुपुब्बनिरोधाति।   
    
सत्तावासवग्गो ततियो  
तत्रुद्दानं:  
 हानबलुङ्का तण्हा च सत्तपञ्ञा सीलायुपो,   
द्वे वेरा च द्वे आघातानि, अनुपुब्बनिरोधेन चाति।   
    
[ब्ज्त् पगे ४६६] [\x ४६६।]       
    
४। महावग्गो  
९। १। ४। १  
अनुपुब्बविहार सुत्तं  
(सावत्थिनिदानं)  
इध [प्त्स् पगे ४१०] [\क़् ४१०।] भिक्खवे विविच्चेव कामेहि विविच्च अकुसलेहि धम्मेहि  
सवितक्कं सविचारं विवेकजं पीतिसुखं पठमं झानं उपसम्पज्ज विहरति। वितक्क  
विचारानं वूपसमा अज्झत्तं सम्पसादनं चेतसो एकोदिभावं अवितक्कं अविचारं  
समाधिजं पीतिसुखं दुतियं झानं उपसम्पज्ज विहरति। पीतिया च विरागा उपेक्खको च  
विहरति। सतो च सम्पजानो सुखञ्च कायेन पटिसंवेदेति। यन्तं अरिया आविक्खन्ति:  
उपेक्खको सतिमा सुखविहारीति तं ततियं झानं उपसम्पज्ज विहरति। सुखस्स च  
पहाना दुक्खस्स च पहाना पुब्बेव सोमनस्सदोमनस्सानं अत्थङ्गमा  
अदुक्खमसुखं उपेक्खासतिपारिसुद्धिं चतुत्थं झानं उपसम्पज्ज विहरति।  
    
सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं  
अमनसिकारा अनन्तो आकासोति आकासानञ्चायतनं उपसम्पज्ज विहरति। सब्बसो  
आकासानञ्चायतनं समतिक्कम्म अनन्तं विञ्ञाणन्ति विञ्ञाणञ्चायतनं उपसम्पज्ज  
विहरति। सब्बसो विञ्ञाणञ्चायतनं समतिक्कम्म नत्थि किञ्चीति आकिञ्चञ्ञायतनं  
उपसम्पज्ज विहरति। सब्बसो आकिञ्चञ्ञायतनं उपसम्पज्ज विहरति। सब्बसो  
आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज विहरति। सब्बसो  
नेवसञ्ञानासञ्ञायतनं समतिक्कम्म सञ्ञावेदयितनिरोधं उपसम्पज्ज विहरति।   
    
इमे खो भिक्खवे, नव अनुपुब्ब विहाराति।   
    
[ब्ज्त् पगे ४६८] [\x ४६८।]       
९। १। ४। २  
अनुपुब्बविहारसमापत्ति सुत्तं  
    
(सावत्थिनिदानं)  
नव इमा भिक्खवे, अनुपुब्बविहारसमापत्तियो देसेस्सामि। १ तं सुणाथ, साधुकं  
मनसिकरोथ, भासिस्सामीति। एवं भन्तेति खो ते भिक्खू भगवतो पच्चस्सोसुं। भगवा  
एतदवोच:  
    
कतमा च भिक्खवे, नव अनुपुब्बविहार समापत्तियो:  
    
१। यत्थ कामा निरुज्झन्ति, ये च कामे निरोधेत्वा निरोधेत्वा विहरन्ति, अद्धा ते आयस्मन्तो  
निच्छाता निब्बुता नित्तण्हा२ [प्त्स् पगे ४११] [\क़् ४११।] पारगता तदङ्गेनाति वदामि।  
ऽकत्थ कामा निरुज्झन्ति, के च कामे निरोधेत्वा निरोधेत्वा विहरन्ति: अहमेतं न जानामि,  
अहमेतं न पस्सामीऽ ति इति यो एवं वदेय्य, सो एवमस्स वचनीयो:  
ऽइधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। एत्थ कामा निरुज्झन्ति, ते च  
कामे निरोधेत्वा निरोधेत्वा विहरन्तिति। अद्धा भिक्खवे, असठो अमायावी साधूति भासितं  
अभिनन्देय्य अनुमोदेय्य साधूति भासितं अभिनन्दित्वा अनुमोदित्वा नमस्समानो  
पञ्जलिको पयिरुपासेय्य।   
    
२। यत्थ वितक्कविचारा निरुज्झन्ति, ये च वितक्कविचारे निरोधेत्वा निरोधेत्वा विहरन्ति,  
अद्धा ते आयस्मन्तो निच्छाता निब्बुता नित्तण्हा पारगता तदङ्गेनाति वदामि। कत्थ  
वितक्कविचारा निरुज्झन्ति। के च वितक्कविचारे निरोधेत्वा निरोधेत्वा विहरन्ति? अहमेतं न  
जानामि अहमेतं न पस्सामीति। इति यो एवं वदेय्य, सो एवमस्स वचनीयो: "इधावुसो,  
भिक्खु वितक्कविचारानं वूपसमा अज्झत्तं सम्पसादनं चेतसो एकोदिभावं अवितक्कं  
अविचारं समाधिजं पीतिसुखं दुतियं झानं उपसम्पज्ज विहरति। एत्थ वितक्कविचारा  
निरुज्झन्ति, ते च वितक्कविचारे निरोधेत्वा निरोधेत्वा विहरन्तीति। अद्धा भिक्खवे, असठो  
अमायावी साधूति भासितं अभिनन्देय्य अनुमोदेय्य, साधूति भासितं अभिनन्दित्वा  
अनुमोदित्वा नमस्समानो पञ्जलिको पयिरुपासेय्य।   
    
१। देसिस्सामि सीमु।   
२। तिण्ण सीमु। मछसं  
    
[ब्ज्त् पगे ४७०] [\x ४७०।]       
    
३। यत्थ पिति निरुज्झति, ये च पीतिं निरोधेत्वा निरोधेत्वा विहरन्ति, अद्धा ते आयस्मन्तो  
निच्छाता निब्बुता नित्तण्हा पारगता तदङ्गेनाति वदामि। कत्थ पीति निरुज्झति: के च पीतिं  
निरोधेत्वा निरोधेत्वा विहरन्तीति: अहमेतं न जानामि। अहमेतं न पस्सामीति। इति यो एवं  
वदेय्य, सो एवमस्स वचनीयो:   
इधावुसो, भिक्खु पीतिया च विरागा उपेक्खको च विहरति। सतो च सम्पजानो सुखञ्च  
कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति तं ततियं  
झानं उपसम्पज्ज विहरति। एत्थ पीति निरुज्झति, तं च पीतिं निरोधेत्वा निरोधेत्वा [प्त्स्  
पगे ४१२] [\क़् ४१२।] विहरन्तीति। अद्धा भिक्खवे, असठो अमायावी साधूति भासितं  
अभिनन्देय्य अनुमोदेय्य, साधूति भासितं अभिनन्दित्वा अनुमोदित्वा नमस्समानो  
पञ्जलिको पयिरुपासेय्य।   
    
४। यत्थ उपेखासुखं१ निरुज्झति, ये च उपेखासुखं निरोधेत्वा निरोधेत्वा विहरन्ति।  
अद्धा ते आयस्मन्तो निच्छाता निब्बुता नित्तण्हा पारगता तदङ्गेनाति वदामि। "कत्थ  
उपेखासुखं निरुज्झति। के च उपेक्खासुखं निरोधेत्वा निरोधेत्वा विहरन्ति? अहमेतं  
न जानामि, अहमेतं न पस्सामीति इति यो एवं वदेय्य, सो एवमस्स वचनीयो: "इधावुसो,  
भिक्खु सुखस्स च पहाना दुक्खस्स च पहाना पुब्बेव सोमनस्सदोमनस्सानं  
अत्थङ्गमा अदुक्खमसुखं उपेक्खासतिपारिसुद्धिं चतुत्थं झानं उपसम्पज्ज  
विहरति। एत्थ उपेखासुखं निरुज्झति, ते च उपेखासुखं निरोधेत्वा निरोधेत्वा  
विहरन्ती" ति। अद्धा भिक्खवे, असठो अमायावी ऽसाधुऽ भासितं अभिनन्देय्य  
अनुमोदेय्य, ऽसाधूऽ ति भासितं अभिनन्दित्वा अनुमोदित्वा नमस्समानो पञ्जलिको  
पयिरुपासेय्य।   
    
५। यत्थ रूपसञ्ञा२ निरुज्झन्ति३, ये च रूपसञ्ञा२ निरोधेत्वा निरोधेत्वा विहरन्ति। अद्धा  
ते आयस्मन्तो निच्छाता निब्बुता नित्तण्हा पारगता तदङ्गेनाति वदामि, "कत्थ रूपसञ्ञा  
निरुज्झन्ति, के च रूपसञ्ञा निरोधेत्वा निरोधेत्वा विहरन्ति, अहमेतं न जानामि, अहमेतं  
न पस्सामी" ति। इति यो एवं वदेय्य सो एवमस्स वचनीयो: "इधावुसो, भिक्खु सब्बसो  
रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं अमनसिकारा  
अनन्तो आकासोति आकासानञ्चायतनं उपसम्पज्ज विहरति। एत्थ रूपसञ्ञा निरुज्झन्ति।   
    
१। उपेक्खासुखं मछसं  
२। रूपसञ्ञं मछसं  
३। निरुज्झति मछसं  
    
[ब्ज्त् पगे ४७२] [\x ४७२।]       
    
ते व रूपसञ्ञा निरोधेत्वा निरोधेत्वा विहरन्तीति। अद्धा भिक्खवे, असठो अमायावी  
साधूति भासितं अभिनन्देय्य अनुमोदेय्य, साधूति भासितं अभिनन्देय्य अनुमोदेय्य,  
साधुति भासितं अभिनन्दित्वा अनुमोदित्वा नमस्समानो पञ्जलिको पयिरुपासेय्य।   
    
६। यत्थ [प्त्स् पगे ४१३] [\क़् ४१३।] आकासानञ्चायतनसञ्ञा निरुज्झति। ये च  
आकासानञ्चायतनसञ्ञं निरोधेत्वा निरोधेत्वा विहरन्ति, अद्धा ते१ आयस्मन्तो निच्छाता  
निब्बुता नित्तण्हा२। पारगता तदङ्गेनाति वदामि। "कत्थ आकासानञ्चायतनसञ्ञा निरुज्झति,  
के च आकासानञ्चायतनसञ्ञं निरोधेत्वा निरोधेत्वा विहरन्ति। अहमेतं न जानामि  
अहमेतं न पस्सामी" ति इति सो एवं वदेय्य, सो एवमस्सवचनीयो: "इधावुसो, भिक्खु  
सब्बसो आकासानञ्चायतनं समतिक्कम्म अनन्तं विञ्ञाणन्ति विञ्ञाणञ्चायतनं  
उपसम्पज्ज विहरति एत्थ आकासानञ्चायतनसञ्ञा निरुज्झति। ते च आकासानञ्चायतनसञ्ञं  
निरोधेत्वा विहरन्ती" ति। अद्धा भिक्खवे असठो अमायावी साधूति भासितं अभिनन्देय्य  
अनुमोदेय्य, साधूति भासितं अभिनन्दित्वा अनुमोदित्वा नमस्समानो पञ्जलिको  
पयिरुपासेय्य।   
    
७। यत्थ विञ्ञाणञ्चायतनसञ्ञा निरुज्झति, ये च विञ्ञाणञ्चायतनसञ्ञं निरोधेत्वा  
निरोधेत्वा विहरन्ति, अद्धा ते आयस्मन्तो निच्छाता निब्बुता नित्तण्हा२ पारगता तदङ्गेनाति  
वदामि। "कत्थ विञ्ञाणञ्चायतनसञ्ञा निरुज्झति, के च विञ्ञाणञ्चायतनसञ्ञं  
निरोधेत्वा निरोधेत्वा विहरन्ति। अहमेतं न जानामि, अहमेतं न पस्सामीति यो एवं  
वदेय्य, सो एवमस्स वचनीयो: इधावुसो, भिक्खु सब्बसो विञ्ञाणञ्चायतनं  
समतिक्कम्म ऽनत्थि किञ्चीऽति आकिञ्चञ्ञायतनं उपसम्पज्ज विहरति, एत्थ  
विञ्ञाणञ्चायतनसञ्ञा निरुज्झति, ते च विञ्ञाणञ्चायतनसञ्ञं निरोधेत्वा निरोधेत्वा  
विहरन्ती" ति। अद्धा भिक्खवे असठो अमायावी ऽसाधूऽ ति भासितं अभिनन्देय्य  
अनुमोदेय्य, ऽसाधूऽ ति भासितं अभिनन्दित्वा अनुमोदित्वा नमस्समानो पञ्जलिको  
पयिरुपासेय्य।   
    
१। ते च मछसं  
२। तिण्णा मछसं  
    
[ब्ज्त् पगे ४७४] [\x ४७४।]       
    
८। यत्थ आकिञ्चञ्ञायतनसञ्ञा निरुज्झति, ये च आकिञ्चञ्ञायतनसञ्ञं निरोधेत्वा  
निरोधेत्वा विहरन्ति, अद्धा ते आयस्मन्तो निच्छाता निब्बुता नित्तण्हा पारगता तदङ्गेनाति  
वदामि। "कत्थ आकिञ्चञ्ञायतनसञ्ञा निरुज्झति?, के च आकिञ्चञ्ञायतनसञ्ञं निरोधेत्वा  
निरोधेत्वा विहरन्ति। अहमेतं [प्त्स् पगे ४१४] [\क़् ४१४।] न जानामि, अहमेतं न  
पस्सामीऽति यो एवं वदेय्य, सो एवमस्स वचनीयो: इधावुसो, भिक्खु सब्बसो  
आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज विहरति, एत्थ  
आकिञ्चञ्ञायतनसञ्ञा निरुज्झति, ते च आकिञ्चञ्ञायतनतनसञ्ञं निरोधेत्वा निरोधेत्वा  
विहरन्ती" ति। अद्धा भिक्खवे असठो अमायावी ऽसाधूऽ ति भासितं अभिनन्देय्य  
अनुमोदेय्य, ऽसाधूऽ ति भासितं अभिनन्दित्वा अनुमोदित्वा नमस्समानो पञ्जलिको  
पयिरुपासेय्य।   
    
९। यत्थ नेवसञ्ञानासञ्ञायतनसञ्ञा निरुज्झति, ये च नेवसञ्ञानासञ्ञायतनसञ्ञं  
निरोधेत्वा निरोधेत्वा विहरन्ति, अद्धा ते आयस्मन्तो निच्छाता निब्बुता नित्तण्हा पारगता  
तदङ्गेनाति वदामि। "कत्थ नेवसञ्ञानासञ्ञायतनसञ्ञा निरुज्झति। के च  
नेवसञ्ञानासञ्ञायतनसञ्ञं निरोधेत्वा निरोधेत्वा विहरन्ति। अहमेतं न जानामि,  
अहमेतं न पस्सामी" ति इति यो एवं वदेय्य, सो एवमस्स वचनीयो: "इधावुसो भिक्खु  
सब्बसो नेवसञ्ञानासञ्ञायतनं समतिक्कम्म सञ्ञावेदयितनिरोधं उपसम्पज्ज  
विहरति। एत्थ नेवसञ्ञानासञ्ञायतनसञ्ञा निरुज्झति। ते च  
नेवसञ्ञानासञ्ञायतनसञ्ञं निरोधेत्वा निरोधेत्वा विहरन्ती" ति। अद्धा भिक्खवे  
असठो अमायावी साधूति भासितं अभिनन्देय्य, अनुमोदेय्य ऽसाधूऽ ति भासितं  
अभिनन्दित्वा अनुमोदित्वा नमस्समानो पञ्जलिको पयिरुपासेय्य।  
    
इमा खो भिक्खवे, नव अनुपुब्ब विहारसमापत्तियोति।   
    
[ब्ज्त् पगे ४७६] [\x ४७६।]       
    
९। १। ४। ३  
निब्बानसुख सुत्तं  
    
एवं मे सुतं एकं समयं आयस्मा सारिपुत्तो राजगहे विहरति वेऌउवने  
कलन्दकनिवापे, तत्र खो आयस्मा सारिपुत्तो भिक्खू आमन्तेसि आवुसो भिक्खवोति। आवुसोति  
खो ते भिक्खू आयस्मतो सारिपुत्तस्स पच्चस्सोसुं। आयस्मा सारिपुत्तो एतदवोच: सुखमिदं  
आवुसो निब्बानं सुखमिदं आवुसो, निब्बानन्ति।

एवं वुत्ते आयस्मा उदायी आयस्मन्तं सारिपुत्तं एतदवोच: किं [प्त्स् पगे ४१५] [\क़् ४१५।]   
    पनेत्थ आवुसो सारिपुत्त सुखं यदेत्थ नत्थि वेदयितन्ति? एतदेव खोत्थ१ आवुसो  
सुखं, यदेत्थ नत्थि वेदयितं।   
    
पञ्चिमे आवुसो कामगुणा, कतमे पञ्च:  
    
चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। सोतविञ्ञेय्या  
सद्दा इट्ठा कन्ता मनापा पियरूपा कामूपसंहिता रजनीया घानविञ्ञेय्या गन्धा इट्ठा  
कन्ता मनापा पियरूपा कामूपसंहिता रजनीया। जिव्हाविञ्ञेय्या रसा इट्ठा कन्ता मनापा  
पियरूपा कामूपसंहिता रजनीया कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया।   
इमे खो आवुसो पञ्चकामगुणे पटिच्च उप्पज्जति सुखं सोमनस्सं। इदं वुच्चतावुसो  
कामसुखं।   
    
१। इधावुसो भिक्खु विविच्चेव कामेहि विविच्च अकुसलेहि धम्मेहि पठमं झानं  
उपसम्पज्ज विहरति। तस्स चे आवुसो भिक्खुनो इमिना विहारेन विहरतो कामसहगता  
सञ्ञामनसिकारा समुदाचरन्ति, स्वास्स होति आबाधो। सेय्यथापि आवुसो सुखिनो दुक्खं  
उप्पज्जेय्य, यावदेव आबाधाय, एवमेवस्स ते कामसहगता सञ्ञामनसिकारा  
समुदाचरन्ति स्वास्स होति आबाधो, यो खो पनावुसो आबाधो दुक्खमेतं वुत्तं  
भगवता। इमिनापि खो एतं आवुसो परियायेन वेदितब्बं यथासुखं निब्बानन्ति।   
    
२। पुन च परं आवुसो भिक्खु वितक्क विचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। तस्स चे आवुसो, भिक्खुनो इमिना विहारेन विहरतो वितक्कसहगता  
सञ्ञामनसिकारा [प्त्स् पगे ४१६] [\क़् ४१६।] समुदाचरन्ति, स्वास्स होति आबाधो।  
सेय्यथापि आवुसो सुखिनो दुक्खं उप्पज्जेय्य यावदेव आबाधाय, एवमेवस्स ते  
वितक्कसहगता सञ्ञामनसिकारा समुदाचरन्ति। स्वास्स होति आबाधो। यो खो पनावुसो  
आबाधो दुक्खमेतं वुत्तं भगवता। इमिनापि खो एतं आवुसो परियायेन वेदितब्बं  
यथासुखं निब्बानन्ति।   
    
१। ख्वेत्थ मछसं  
    
[ब्ज्त् पगे ४७८] [\x ४७८।]       
    
३। पुन च परं आवुसो पीतिया च विरागा उपेक्खको च विहरति। सतो च सम्पजानो सुखञ्च  
कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति तं ततियं  
झानं उपसम्पज्ज विहरति। तस्स ते आवुसो भिक्खुनो इमिना विहारेन विहरतो पीतिसहगता  
सञ्ञामनसिकारा समुदाचरन्ति, स्वास्स होति आबाधो। सेय्यथापि आवुसो, सुखिनो दुक्खं  
उप्पज्जेय्य यावदेव आबाधाय, एवमेवस्स ते पीतिसहगता सञ्ञामनसिकारा समुदाचरन्ति  
स्वास्स होति आबाधो। यो खो पनावुसो, आबाधो दुक्खमेतं वुत्तं भगवता। इमिनापि खो  
एतं आवुसो, परियायेन वेदितब्बं यथासुखं निब्बानन्ति।   
    
पुन च परं आवुसो, भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। तस्स चे आवुसो, भिक्खुनो इमिना विहारेन विहरतो उपेक्खा  
सहगता [प्त्स् पगे ४१७] [\क़् ४१७।] सञ्ञामनसिकारा समुदाचरन्ति, स्वास्स होति आबाधो।  
सेय्यथापि आवुसो, सुखिनो दुक्खं उप्पज्जेय्य यावदेव आबाधाय, एवमेवस्स ते उपेक्खा  
सहगता सञ्ञामनसिकारा समुदाचरन्ति, स्वास्स होति आबाधो। यो खो पनावुसो, आबाधो  
दुक्खमेतं वुत्तं भगवता। इमिनापि खो एतं आवुसो, परियायेन वेदितब्बं  
यथासुखं निब्बानन्ति।   
    
६। पुन च परं आवुसो भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। तस्स चे आवुसो भिक्खुनो इमिना  
विहारेन विहरतो आकासानञ्चायतनसहगता सञ्ञा मनसिकारा समुदाचरन्ति, स्वास्स होति  
आबाधो। सेय्यथापि आवुसो सुखिनो दुक्खं उप्पज्जेय्य यावदेव आबाधाय, एवमस्स ते  
आकासानञ्चायतनसहगता सञ्ञा मनसिकारा समुदाचरन्ति। स्वास्स होति आबाधो, यो खो  
पनावुसो आबाधो, दुक्खमेतं वुत्तं भगवता। इमिनापि खो एतं आवुसो परियायेन  
वेदितब्बं यथा सुखं निब्बानन्ति।

७। पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीऽ ति  
आकिञ्चञ्ञायतनं उपसम्पज्ज विहरति। तस्स चे आवुसो, भिक्खुनो इमिना विहारेन विहरतो  
विञ्ञाणञ्चायतन सहगता सञ्ञामनसिकारा समुदाचरन्ति, स्वास्स होति आबाधो। सेय्यथापि  
आवुसो, सुखिनो दुक्खा उप्पज्जेय्य यावदेव आबाधाय। एवमेवस्स ते  
विञ्ञाणञ्चायतनसहगता सञ्ञामनसिकारा समुदाचरन्ति, स्वास्स होति आबाधो। यो खो  
पनावुसो आबाधो दुक्खमेतं वुत्तं भगवता। इमिनापि खो एतं आवुसो परियायेन  
वेदितब्बं यथासुखं निब्बानन्ति।   
    
८। पुन च परं आवुसो भिक्खु सब्बसो आकिञ्चञ्ञायतनं समतिकम्म  
नेवसञ्ञानासञ्ञायतनं उपसम्पज्ज विहरति। तस्स चे आवुसो भिक्खुनो इमिना विहारेन  
विहरतो आकिञ्चञ्ञायतनसहगता सञ्ञामनसिकारा समुदाचरन्ति, स्वास्स होति आबाधो।  
सेय्यथापि आवुसो सुखिनो दुक्खं उप्पज्जेय्य यावदेव आबाधाय। एवमेवस्स ते  
आकिञ्चञ्ञायतनसहगता सञ्ञामनसिकारा समुदाचरन्ति, स्वास्स होति आबाधो। यो खो  
पनावुसो आबाधो, दुक्खमेतं वुत्तं भगवता। इमिनापि खो एतं आवुसो, परियायेन  
वेदितब्बं यथासुखं निब्बानन्ति।   
    
९। पुन च परं [प्त्स् पगे ४१८] [\क़् ४१८।] आवुसो भिक्खु सब्बसो  
नेवसञ्ञानासञ्ञायतनं समतिक्कम्म सञ्ञावेदयितनिरोधं उपसम्पज्ज विहरति,  
पञ्ञायं वस्स दिस्वा आसवा परिक्खीणा होन्ति। इमिनापि खो एतं आवुसो परियायेन  
वेदितब्बं यथा सुखं निब्बानन्ति।

९। १। ४। ४  
गावीउपमा सुत्तं  
    
(सावत्थिनिदानं)  
सेय्यथापि भिक्खवे, गावी पब्बतेय्या बाला अब्यत्तं अखेत्तञ्ञू अकुसला विसमे पब्बते  
चरितुं, तस्सा एवमस्स: ऽयन्नूनाहं अगतपुब्बञ्चेव दिसं गच्छेय्यं, अखादितपुब्बानि  
च तिणानि खादेय्यं, अपीतपुब्बानि च पानीयानि पिवेय्यन्ति। सा पुरिमं पादं न  
सुप्पतिट्ठितं पतिट्ठापेत्वा पच्छिमं पादं उद्धरेय्य, सा न चेव अगतपुब्बं दिसं  
गच्छेय्य, न च अखादितपुब्बानि तिणानि खादेय्य। न च अपीतपुब्बानि च पानीयानि  
पिवेय्य, यस्मिं चस्सा पदेसे ठिताय एवमस्स: यन्नूनाहं अगतपुब्बञ्चेव दिसं  
गच्छेय्यं, अबादितपुब्बानि चेव तिणानि खादेय्यं, अपीतपुब्बानि चे व पानीयानि  
पिबेय्यन्ति, तञ्च पदेसं न सोत्थिना पच्चागच्छेय्य। तं किस्स हेतु: तथा हि सा भिक्खवे,  
गावी पब्बतेय्या बाला अब्यत्ता अखेत्तञ्ञू अकुसला विसमे पब्बते चरितुं।   
    
[ब्ज्त् पगे ४८२] [\x ४८२।]       
    
एवमेव खो भिक्खवे इधेकच्चो भिक्खु बालो अब्यत्तो अखेत्तञ्ञू अकुसलो विविच्चेव  
कामेहि विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं  
झानं उपसम्पज्ज विहरति१ सो तं निमित्तं न आसेवति। न भावेति, न बहुलीकरोति, न  
स्वाधिट्ठितं अधिट्ठाति।   
    
तस्स एवं होति: ऽयन्नूनाहं वितक्क विचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरेय्यन्ति। सो न सक्कोति वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरितुं। तस्सेवं होति; यन्नूनाहं विविच्चेव कामेहि विविच्च अकुसलेहि धम्मेहि  
सवितक्कं सविचारं विवेकजं पीतिसुखं पठमं झानं उपसम्पज्ज [प्त्स् पगे ४१९]  
[\क़् ४१९।] विहरेय्यन्ति। सो न सक्कोति विविच्चेव कामेहि विविच्च अकुसलेहि धम्मेहि  
सवितक्कं सविचारं विवेकजं पीतिसुखं पठमं झानं उपसम्पज्ज विहरितुं। अयं  
वुच्चति भिक्खवे, भिक्खु उभतो भट्ठो उभतो परिहीनो। सेय्यथापि सा गावी  
पब्बतेय्या बाला अब्यत्ता अखेत्तञ्ञू अकुसला विसमे पब्बते चरितुं।   
    
सेय्यथापि भिक्खवे गावी पब्बतेय्या पण्डिता ब्यत्ता खेत्तञ्ञू कुसला विसमे पब्बते  
चरितुं। तस्सा एवमस्स: ऽयन्नूनाहं अगतपुब्बञ्चेव दिसं गच्छेय्यं, अखादितपुब्बानि  
च तिणानि खादेय्यं, अपीतपुब्बानि च पानीयानि पिवेय्यन्ति। सा पुरिमं पादं  
सुप्पतिट्ठितं पतिट्ठापेत्वा पच्छिमं पादं उद्धरेय्य, सा अगतपुब्बञ्चेव दिसं  
गच्छेय्य, अखादितपुब्बानि चेव तिणानि खादेय्य, अपीतपुब्बानि च पानीयानि पिवेय्य।  
यस्मिं चस्सा पदेसे ठिताय एवमस्स: यन्नूनाहं अगतपुब्बञ्चेव दिसं गच्छेय्यं,  
अखादितपुब्बानि चेव तिणानि खादेय्यं अपीतपुब्बानि चेव पानीयानि पिवेय्यन्तिऽ तञ्च  
पदेसं सोत्थिना पच्चागच्छेय्य। तं किस्स हेतु: तथा हि सा भिक्खवे गावी पब्बतेय्या  
पण्डिता व्यत्ता खेत्तञ्ञु कुसला विसमे पब्बते चरितुं।   
    
एवमेव खो भिक्खवे इधेकच्चो भिक्खु पण्डितो ब्यत्तो खेत्तञ्ञु कुसलो विविच्चेव  
कामेहि विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं  
झानं उपसम्पज्ज विहरति। सो तं निमित्तं आसेवति भावेति बहुलीकरोति स्वाधिट्ठितं  
अधिट्ठाति।

तस्स एवं होति: वितक्क विचारानं वूपसमा अज्झत्तं सम्पसादनं चेतसो एकोदिभावं  
अवितक्कं अविचारं समाधिजं पीतिसुखं दुतियं झानं उपसम्पज्ज विहरेय्यन्ति। ऽ सो  
दुतियं ज्झानं अनभिहिंसमानो वितक्कविचारानं वूपसमा दुतियं ज्झानं उपसम्पज्ज  
विहरति। सो तं निमित्तं आसेवति भावेति बहुलीकरोति स्वादिट्ठितं अधिट्ठाति।   
    
१। विहरितुं सीमु।   
    
[ब्ज्त् पगे ४८४] [\x ४८४।]       
    
तस्स एवं होति: "यन्नूनाहं पीतिया च विरागा उपेक्खको च विहरेय्यं, सतो च सम्पजानो  
सुखं च कायेन पटिसंवेदेय्यं, यन्तं अरिया आचिक्खन्ति उपेक्खको सतिमा सुखविहारी  
ऽति ततियं झानं उपसम्पज्ज विहरेय्यन्तिऽ सो पीतिया च विरागा उपेक्खको च विहरति सतो  
च सम्पजानो सुखं च कायेन पटिसंवेदेति यन्तं अरिया उपेक्खको सतिमा सुखविहारीति  
ततियं झानं उपसम्पज्ज विहरति। सो तं निमित्तं आसेवति भावेति बहुलीकरोति  
स्वाधिट्ठितं अधिट्ठाति।   
    
तस्स एवं होति: ऽ यन्नूनाहं सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थगमा अदुक्खं असुखं उपेक्खासति पारिसुद्धिं चतुत्थं  
झानं उपसम्पज्ज विहरेय्यन्ति। सो चतुत्थं झानं अनभिहिंसमानो सुखस्स च पहाना  
दुक्खस्स च पहाना पुब्बेव सोमनस्सदोमनस्सानं अत्थगमा अदुक्खं असुखं  
उपेक्खासति पारिसुद्धिं चतुत्थं झानं उपसम्पज्ज विहरति। सो तं निमित्तं आसेवति,  
भावेति, बहुलीकरोति, स्वाधिट्ठितं अधिट्ठाति।   
    
तस्स एवं होति: ऽ यन्नूनाहं सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा ऽ अनन्तो आकासो ऽ ति आकानासञ्चायतनं उपसम्पज्ज  
विहरेय्यन्ति। सो आकासानञ्चायतनं अनभिहिंसमानो सब्बसो रूपसञ्ञानं समतिक्कमा  
पटिघसञ्ञानं अत्थङ्गमा नानत्तसञ्ञानं अमनसिकारा ऽ अनन्तो आकासो ऽ ति  
आकासानञ्चायतनं उपसम्पज्ज विहरति। सो तं निमित्तं आसेवति, भावेति, बहुलीकरोति,  
स्वाधिट्ठितं अधिट्ठाति।   
    
तस्स एवं होति: ऽ यन्नूनाहं सब्बसो आकासानञ्चायतनं समतिक्कम्म ऽ अनन्तं  
विञ्ञाणन्तिऽ विञ्ञाणञ्चायतनं उपसम्पज्ज विहरेय्यन्ति। सो विञ्ञाणञ्चायतनं  
अनिभिहिंसमानो सब्बसो आकासानञ्चायतनं समतिक्कम्म अनन्तं विञ्ञाणन्ति  
विञ्ञाणञ्चायतनं उपसम्पज्ज विहरति। सो तं निमित्तं आसेवति भावेति बहुलीकरोति  
स्वाधिट्ठितं अधिट्ठाति।   
    
तस्स एवं होति: ऽयन्नूनाहं सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरेय्यन्ति। सो आकिञ्चञ्ञायतनं अनभिहिंसमानो सब्बसो  
विञ्ञाणञ्चायतनं समतिक्कम्म नत्थि किञ्चीति आकिञ्चञ्ञायतनं उपसम्पज्ज विहरति। सो  
तं निमित्तं आसेवति भावेति बहुलीकरोति स्वाधिट्ठितं अधिट्ठाति।   
    
तस्स एवं होति: ऽ यन्नूनाहं सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरेय्यन्ति। सो नेवसञ्ञानासञ्ञायतनं  
अनभिहिंसमानो सब्बसो आकिञ्चञ्ञायतनं समतिक्कम्म नेवसञ्ञानासञ्ञायतनं  
उपसम्पज्ज विहरति। सो तं निमित्तं आसेवति भावेति बहुलीकरोति स्विधिट्ठितं धिट्ठाति।   
    
१। अत्थगमा सीमु।   
    
[ब्ज्त् पगे ४८६] [\x ४८६।]       
    
तस्स एवं होति: ऽ यन्नूनाहं सब्बसो नेवसञ्ञानासञ्ञायतनं समतिक्कम्म सञ्ञा  
वेदयितनिरोधं उपसम्पज्ज विहरेय्यन्ति। सो सञ्ञावेदयितनिरोधं अनभिहिंसमानो  
सब्बसो नेवसञ्ञानासञ्ञायतनं समतिक्कम्म सञ्ञावेदयितनिरोधं उपसम्पज्ज  
विहरति।   
    
यतो खो भिक्खवे भिक्खु तं तदेवसमापत्तिं समापज्जतिपि वुट्ठाति पि। तस्स मुदुं  
चित्तं होति कम्मञ्ञं,मुदुना चित्ते कम्मञ्ञेन अप्पमाणो समाधि होति सुभावितो। सो  
अप्पमाणेन समाधिना सुभावितेन यस्स यस्स अभिञ्ञासच्छिकरणीयस्स धम्मस्स  
चित्तं अभिनिन्नामेति अभिञ्ञासच्छिकिरियाय। तत्र तत्रेव सक्खिभब्बतं पापुणाति सति सति  
आयतने।   
    
सो सचे आकङ्खति " अनेकविहितं इद्धिविधं पच्चनुभवेय्यं, एकोपि हुत्वा बहुधा  
अस्सं बहुधापि हुत्वा एको अस्सं आवीभावं तिरोभावं तिरोकुड्डं तिरोपाकारं  
तिरोपब्बतं असज्जमानो गच्छेय्यं सेय्यथापि आकासे, पठविया पि उम्मुज्जनिमुज्जं  
करेय्यं सेय्यथापि उदके, उदके पि अभिज्जमाने गच्छेय्यं सेय्यथापि पठवियं, आकासे  
पि पल्लङ्केन कमेय्यं सेय्यथापि पक्खिसकुणो, इमेपि चन्दिमसुरिये एवं महिद्धिके  
महानुभावे पाणिना परिमसेय्यं परिमज्जेय्यं, याव ब्रह्मलोकापि कायेन वसं  
वत्तेय्य" न्ति। तत्र तत्रेव सक्खिभब्बतं पापुणाति सति सति आयतने। 

सो सचे आकङ्खति " दिब्बाय सोतधातुया विसुद्धाय अतिक्कन्तमानुसिकाय उभो सद्दे  
सुणेय्यं दिब्बे च मानुसे च ये दूरे ये सन्तिके चा"ति। तत्र तत्रेव सक्खिभब्बतं  
पापुणाति सति सति आयतने।  
    
सो सचे आकङ्खति परसत्तानं परपुग्गलानं चेतसा चेतो परिच्च पजानेय्यं सरागं वा  
चित्तं सरागं चित्तन्ति पजानेय्यं, वीतरागं वा चित्तं वीतरागं चित्तन्ति पजानेय्यं,  
सदोसं वा चित्तं सदोसं चित्तन्ति पजानेय्यं, वीतदोसं वा चित्तं वीतदोसं चित्तन्ति  
पजानेय्यं, समोहं वा चित्तं समोहं चित्तन्ति पजानेय्यं, वीतमोहं वा चित्तं  
वीतमोहं चित्तन्ति पजानेय्यं, सङ्खित्तं वा चित्तं सङ्खित्तं चित्तन्ति पजानेय्यं,  
विक्खित्तं वा चित्तं विक्खित्तं चित्तन्ति पजानेय्यं, महग्गतं वा चित्तं महग्गतं  
चित्तन्ति पजानेय्यं, अमहग्गतं वा चित्तं अमहग्गतं चित्तन्ति पजानेय्यं, सौत्तरं वा  
चित्तं सौत्तरं चिततन्ति पजानेय्यं, अनुत्तरं वा चित्तं अनुत्तरं चित्तन्ति पजानेय्यं,  
समाहितं वा चित्तं समाहितं चित्तन्ति पजानेय्यं, असमाहितं वा चित्तं असमाहितं चित्तन्ति  
पजानेय्यं, विमुत्तं वा चित्तं विमुत्तं चित्तन्ति पजानेय्यं, अविमुत्तं वा चित्तं अविमुत्तं  
चित्तन्ति पजानेय्यन्ति। तत्र तत्रेव सक्खिभब्बतं पापुणाति सति सति आयतने।  
    
सो सचे आकङ्खति " नेकविहितं पुब्बेनिवासं अनुस्सरेय्यं, सेय्यथीदं : एकम्पि जातिं  
द्वेपि जातियो तिस्सोपि जातियो चतस्सोपि जातियो पञ्चपि जातियो दसपि जातियो वीसम्पि जातियो  
तिंसम्पि जातियो चत्तारीसम्पि जातियो पञ्ञासम्पि जातियो जातिसतम्पि जातिसहस्सम्पि  
जातिसतसहस्सम्पि अनेकेपि संवट्टकप्पे अनेकेपि विवट्टकप्पे अनेकेपि  
संवट्टविवट्टकप्पे। अमुत्रासिं एवन्नामो एवङ्गोत्तो एवंवण्णो एवमाहारो  
एवंसुखदुक्खपटिसंवेदी एवमायुपरियन्तो। सो ततो चुतो अमुत्र उपपादिं। तत्रापासिं  
एवन्नामो एवङ्गोत्तो एवंवण्णो एवमाहारो एवंसुखदुक्खपटिसंवेदी  
एवमायुपरियन्तो। सो ततो चुतो इधूपपन्नो ऽ ति। इति साकारं सौद्देसं अनेकविहितं  
पुब्बेनिवासं अनुस्सरेय्य "न्ति तत्र तत्रेव सक्खिभब्बतं पापुणाति सति सति आयतने।  
    
सो सचे आकङ्खति दिब्बेन चक्खुना विसुद्धेन अतिक्कन्तमानुसकेन सत्ते पस्सेय्यं  
चवमाने उप्पज्जमाने हीने पणीते सुवण्णे दुब्बण्णे सुगते दुग्गते यथाकम्मूपगे  
सत्ते पजानेय्यं। इमे वत भोन्तो सत्ता कायदुच्चरितेन समन्नागता वचीदुच्चरितेन  
समन्नागता मनोदुच्चरितेन समन्नागता अरियानं उपवादका मिच्छादिट्ठिका  
मिच्छादिट्ठिकम्मसमादाना, ते कायस्स भेदा परम्मरणा अपायं दुग्गतिं विनिपातं  
निरयं उपपन्ना। ऽ इमे वा पन भोन्तो सत्ता कायसुचरितेन समन्नागता वचीसुचरितेन  
समन्नागता मनोसुचरितेन समन्नागता अरियानं अनुपवादका सम्मादिट्ठिका  
सम्मादिट्ठिकम्मसमादाना। ते कायस्स भेदा परम्मरणा सुगतिं सग्गं लोकं  
उपपन्नाऽ ति। इति दिब्बेन चक्खुना विसुद्धेन अतिक्कन्तमानुसकेन सत्ते पस्सेय्यं  
चवमाने उप्पज्जमाने हीने पणीते सुवण्णे दुब्बण्णे सुगते दुग्गते यथाकम्मूपगे  
सत्ते पजानेय्य " नति तत्र तत्रेव सक्खिभब्बतं पापुणाति सति सति आयतने।  
    
सो सचे आकङ्खति " आसवानं खया अनासवं चेतोविमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरेय्य "न्ति तत्र तत्रेव  
सक्खिभब्बतं पापुणाति सति सति आयतने।ति।  
    
[ब्ज्त् पगे ४८८] [\x ४८८।]       
    
९। १। ४। ५  
झाननिससय सुत्तं  
    
(सावत्थिनिदानं)  
    
पठमम्पहं१ भिक्खवे झानं निस्साय आसवानं खयं वदामि।   
दुतियम्पहं२ भिक्खवे झानं निस्साय आसवानं खयं वदामि।   
ततियम्पहं भिक्खवे झानं निस्साय आसवानं खयं वदामि।   
चतुत्थम्पहं भिक्खवे झानं निस्साय आसवानं खयं वदामि।   
आकासानञ्चायतनम्पहं भिक्खवे३ निस्साय आसवानं खयं वदामि।   
विञ्ञानञ्चायतनम्पहं भिक्खवे निस्साय आसवानं खयं वदामि।   
आकिञ्चायतनम्पहं भिक्खवे निस्साय आसवानं खयं वदामि।   
नेवसञ्ञानासञ्ञायतनम्पहं भिक्खवे निस्साय आसवानं खयं वदामि।   
सञ्ञावेदयितनिरोधम्पहं भिक्खवे निस्साय आसवानं खयं वदामि।  
    
"पठमम्पहं भिक्खवे झानं निस्साय आसवानं खयं वदामी" ति इति खो पनेतं  
वुत्तं, किञ्चेतं पटिच्च वुत्तं;  
    
इध भिक्खवे भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति।   
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो [प्त्स् पगे ४२३] [\क़् ४२३।] अनत्ततो समनुपस्सति। सो तेहि धम्मेहि चित्तं  
पटिवापेति४ सो तेहि धम्मेहि चित्तं पटिवापेत्वा५ अमताय धातुया चित्तं उपसंहरति।  
"एतं सन्तं एतं पणीतं यदिदं सब्बसङ्खारसमथो सब्बूपधिपटिनिस्सग्गो  
तण्हक्खयो विरागो निरोधो निब्बान" न्ति। सो तत्थ ठितो आसवानं खयं पापुणाति। नो चे  
आसवानं खयं पापुणाति तेनेव धम्मरागेन ताय धम्मनन्दिया पञ्चन्नं  
ओरम्भागियानं सञ्ञोजनानं परिक्खया ओपपातिको होति तत्थ परिनिब्बायि  
अनावत्तिधम्मो तस्मा लोका।   
    
१। पठमम्पाहं मछसं ३। झानं सी १।   
२। दुतियम्पाहं मछसं ४। पतिट्ठापेति स्या।   
५। पट्ठापेत्वा स्या।   
    
[ब्ज्त् पगे ४९०] [\x ४९०।]       
सेय्यथापि भिक्खवे इस्सासो वा इस्सासन्तेवासी वा तिणपुरिसके१ वा मत्तिकापुञ्जे वा योग्गं  
करित्वा सो अपरेन समयेन दुरेपाती च होति अक्खणवेधी च महतो च कायस्स  
पदाऌएता। २   
    
एवमेव खो भिक्खवे भिक्खु विविच्चेव कामेहि विविच्च अकुसलेहि धम्मेहि सवितक्कं  
सविचारं विवेकजं पीतिसुखं पठमं झानं उपसम्पज्ज विहरति।   
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४ सो तेहि धम्मेहि  
चित्तं पटिवापेत्वा५ अमताय धातुया चित्तं उपसंहरति। "एतं सन्तं एतं पणीतं  
यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो निरोधो  
निब्बान" न्ति। सो तत्थ ठितो आसवानं खयं पापुणाति। नो चे आसवानं खयं पापुणाति  
तेनेव धम्मरागेन ताय धम्मनन्दिया पञ्चन्नं ओरम्भागियानं सञ्ञोजनानं  
परिक्खया ओपपातिको होति तत्थ परिनिब्बायि अनावत्तिधम्मो तस्मा लोका। "पठमम्पहं  
[प्त्स् पगे ४२४] [\क़् ४२४।] भिक्खवे झानं निस्साय आसवानं खयं वदामी" ति इति यं  
तं वुत्तं। इदमेतं पटिच्च वुत्तं।  
    
"दुतियम्पहं भिक्खवे झानं निस्साय आसवानं खयं वदामी" ति इति खो पनेतं  
वुत्तं, किञ्चेतं पटिच्च वुत्तं;  
    
इध भिक्खवे भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारा समाधिजं पीतिसुखं दुतियं झानं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४ सो तेहि धम्मेहि  
चित्तं पटिवापेत्वा५ अमताय धातुया चित्तं उपसंहरति। "एतं सन्तं एतं पणीतं  
यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो निरोधो  
निब्बान" न्ति। सो तत्थ ठितो आसवानं खयं पापुणाति। नो चे आसवानं खयं पापुणाति  
तेनेव धम्मरागेन ताय धम्मनन्दिया पञ्चन्नं ओरम्भागियानं सञ्ञोजनानं  
परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।   
    
सेय्यथापि भिक्खवे इस्सासो वा इस्सासन्तेवासी वा तिणपुरिसके १ वा मत्तिकापुञ्जे वा योग्गं  
करित्वा सो अपरेन समयेन दुरेपाती च होति अक्खणवेधी च महतो च कायस्स  
पदाऌएता। २   
    
एवमेव खो भिक्खवे भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति।   
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४  
सो तेहि धम्मेहि चित्तं पटिवापेत्वा५ अमताय धातुया चित्तं उपसंहरति। "एतं सन्तं  
एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो  
निरोधो निब्बान" न्ति। सो तत्थ ठितो आसवानं खयं पापुणाति। नो चे आसवानं खयं  
पापुणाति तेनेव धम्मरागेन ताय धम्मनन्दिया पञ्चन्नं ओरम्भागियानं  
सञ्ञोजनानं परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।  
"दुतियम्पहं भिक्खवे झानं निस्साय आसवानं खयं वदामी" ति इति यं तं वुत्तं।  
इदमेतं पटिच्च वुत्तं।  
    
"ततियम्पहं भिक्खवे झानं निस्साय आसवानं खयं वदामी" ति इति खो पनेतं  
वुत्तं, किञ्चेतं पटिच्च वुत्तं;  
    
इध भिक्खवे भिक्खु पीतिया च विरागा उपेक्खको च विहरति सतो च सम्पजानो सुखं  
च कायेन पटिसं वेदेति यन्तं अरिया आचिक्खन्ति उपेक्खको सतिमा सुखविहारीति तं  
ततियं झानं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४ सो तेहि धम्मेहि  
चित्तं पटिवापेत्वा५ अमताय धातुया चित्तं उपसंहरति। "एतं सन्तं एतं पणीतं  
यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो निरोधो  
निब्बान" न्ति। सो तत्थ ठितो आसवानं खयं पापुणाति। नो चे आसवानं खयं पापुणाति  
तेनेव धम्मरागेन ताय धम्मनन्दिया पञ्चन्नं ओरम्भागियानं सञ्ञोजनानं  
परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।   
    
सेय्यथापि भिक्खवे इस्सासो वा इस्सासन्तेवासी वा तिणपुरिसके १ वा मत्तिकापुञ्जे वा योग्गं  
करित्वा सो अपरेन समयेन दुरेपाती च होति अक्खणवेधी च महतो च कायस्स  
पदाऌएता। २   
    
एवमेव खो भिक्खवे भिक्खु पीतिया च विरागा उपेक्खको च विहरति सतो च सम्पजानो  
सुखं च कायेन पटिसंवेदेति। यन्तं अरियाआचिक्खन्ति उपेक्खको सतिमा सुखविहारीति  
तं ततियं झानं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४  
सो तेहि धम्मेहि चित्तं पटिवापेत्वा५ अमताय धातुया चित्तं उपसंहरति। "एतं सन्तं  
एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो  
निरोधो निब्बान" न्ति। सो तत्थ ठितो आसवानं खयं पापुणाति। नो चे आसवानं खयं  
पापुणाति तेनेव धम्मरागेन ताय धम्मनन्दिया पञ्चन्नं ओरम्भागियानं  
सञ्ञोजनानं परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।  
"ततियम्पहं भिक्खवे झानं निस्साय आसवानं खयं वदामी" ति इति यं तं वुत्तं।  
इदमेतं पटिच्च वुत्तं।  
    
"चतुत्थम्पहं भिक्खवे झानं निस्साय आसवानं खयं वदामी" ति इति खो पनेतं  
वुत्तं, किञ्चेतं पटिच्च वुत्तं;  
    
इध भिक्खवे भिक्खु सुखस्स च पहाणा दुक्खस्स च पहाणा पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४ सो तेहि धम्मेहि  
चित्तं पटिवापेत्वा५ अमताय धातुया चित्तं उपसंहरति। "एतं सन्तं एतं पणीतं  
यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो निरोधो  
निब्बान" न्ति। सो तत्थ ठितो आसवानं खयं पापुणाति। नो चे आसवानं खयं पापुणाति  
तेनेव धम्मरागेन ताय धम्मनन्दिया पञ्चन्नं ओरम्भागियानं सञ्ञोजनानं  
परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।   
    
सेय्यथापि भिक्खवे इस्सासो वा इस्सासन्तेवासी वा तिणपुरिसके १ वा मत्तिकापुञ्जे वा योग्गं  
करित्वा सो अपरेन समयेन दुरेपाती च होति अक्खणवेधी च महतो च कायस्स  
पदाऌएता। २   
    
एवमेव खो भिक्खवे भिक्खु सुखस्स च पहाणा दुक्खस्स च पहाणा पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासति पारिसुद्धि चतुत्थं  
झानं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४  
सो तेहि धम्मेहि चित्तं पटिवापेत्वा५ अमताय धातुया चित्तं उपसंहरति। "एतं सन्तं  
एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो  
निरोधो निब्बान" न्ति। सो तत्थ ठितो आसवानं खयं पापुणाति। नो चे आसवानं खयं  
पापुणाति तेनेव धम्मरागेन ताय धम्मनन्दिया पञ्चन्नं ओरम्भागियानं  
सञ्ञोजनानं परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।  
"चतुत्थम्पहं भिक्खवे झानं निस्साय आसवानं खयं वदामी" ति इति यं तं वुत्तं।  
इदमेतं पटिच्च वुत्तं।  
    
" आकासानञ्चायतनम्पहं भिक्खवे निस्साय आसवानं खयं वदामी" ति इति खो पनेतं  
वुत्तं, किञ्चेतं पटिच्च वुत्तं;  
    
इध भिक्खवे भिक्खु सब्बसो रूपसञ्ञानं समतिक्कमा पटिघसञ्ञानं अत्थङ्गमा३  
नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४ सो तेहि धम्मेहि  
चित्तं पटिवापेत्वा५ अमताय धातुया चित्तं उपसंहरति। "एतं सन्तं एतं पणीतं  
यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो निरोधो  
निब्बान" न्ति। सो तत्थ ठितो आसवानं खयं पापुणाति। नो चे आसवानं खयं पापुणाति  
तेनेव धम्मरागेन ताय धम्मनन्दिया पञ्चन्नं ओरम्भागियानं सञ्ञोजनानं  
परिक्खया ओपपातिको होति तत्थ परिनिब्बायि अनावत्तिधम्मो तस्मा लोका। 

१। तिणपुरिसरूपके मछसं।  
२। पदालिता मछसं,  
३। अत्थगमा सीमु।  
    
[ब्ज्त् पगे ४९२] [\x ४९२।]       
    
सेय्यथापि भिक्खवे इस्सासो वा इस्सासन्तेवासी वा तिणपुरिसके १ वा मत्तिकापुञ्जे वा योग्गं  
करित्वा सो अपरेन समयेन दुरेपाती च होति अक्खणवेधी च महतो च कायस्स  
पदाऌएता। २   
    
एवमेव खो भिक्खवे भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासो ति आकासानञ्चायतनं उपसम्पज्ज  
विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४  
सो तेहि धम्मेहि चित्तं पटिवापेत्वा५ अमताय धातुया चित्तं उपसंहरति। "एतं सन्तं  
एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो  
निरोधो निब्बान" न्ति। सो तत्थ ठितो आसवानं खयं पापुणाति। नो चे आसवानं खयं  
पापुणाति तेनेव धम्मरागेन ताय धम्मनन्दिया पञ्चन्नं ओरम्भागियानं  
सञ्ञोजनानं परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।  
"आकासानञ्चायतनम्पहं भिक्खवे निस्साय आसवानं खयं वदामी" ति इति यं तं  
वुत्तं। इदमेतं पटिच्च वुत्तं।  
    
"विञ्ञाणञ्चायतनम्पहं भिक्खवे निस्साय आसवानं खयं वदामी" ति इति खो पनेतं  
वुत्तं, किञ्चेतं पटिच्च वुत्तं;  
    
इध भिक्खवे भिक्खु सब्बसो आकासानञ्चायतनं समतिक्कम्म ऽ अनन्तं विञ्ञाणन्ति  
ऽ विञ्ञाणञ्चायतनं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४ सो तेहि धम्मेहि  
चित्तं पटिवापेत्वा५ अमताय धातुया चित्तं उपसंहरति। "एतं सन्तं एतं पणीतं  
यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो निरोधो  
निब्बान" न्ति। सो तत्थ ठितो आसवानं खयं पापुणाति। नो चे आसवानं खयं पापुणाति  
तेनेव धम्मरागेन ताय धम्मनन्दिया पञ्चन्नं ओरम्भागियानं सञ्ञोजनानं  
परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।   
    
सेय्यथापि भिक्खवे इस्सासो वा इस्सासन्तेवासी वा तिणपुरिसके १ वा मत्तिकापुञ्जे वा योग्गं  
करित्वा सो अपरेन समयेन दुरेपाती च होति अक्खणवेधी च महतो च कायस्स  
पदाऌएता। २   
    
एवमेव खो भिक्खवे भिक्खु सब्बसो आकासानञ्चायतनं समतिक्कम्म ऽ अनन्तं  
विञ्ञाणन्तिऽ विञ्ञाणञ्चायतनं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४  
सो तेहि धम्मेहि चित्तं पटिवापेत्वा५ अमताय धातुया चित्तं उपसंहरति। "एतं सन्तं  
एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो  
निरोधो निब्बान" न्ति। सो तत्थ ठितो आसवानं खयं पापुणाति। नो चे आसवानं खयं  
पापुणाति तेनेव धम्मरागेन ताय धम्मनन्दिया पञ्चन्नं ओरम्भागियानं  
सञ्ञोजनानं परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।  
"विञ्ञाणञ्चायतनं भिक्खवे निस्साय आसवानं खयं वदामी" ति इति यं तं वुत्तं।  
इदमेतं पटिच्च वुत्तं।  
    
"आकिञ्चञ्ञायतनम्पहं भिक्खवे निस्साय आसवानं खयं वदामी" ति इति खो पनेतं  
वुत्तं, किञ्चेतं पटिच्च वुत्तं;  
    
इध भिक्खवे भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४ सो तेहि धम्मेहि  
चित्तं पटिवापेत्वा५ अमताय धातुया चित्तं उपसंहरति। "एतं सन्तं एतं पणीतं  
यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो निरोधो  
निब्बान" न्ति। सो तत्थ ठितो आसवानं खयं पापुणाति। नो चे आसवानं खयं पापुणाति  
तेनेव धम्मरागेन ताय धम्मनन्दिया पञ्चन्नं ओरम्भागियानं सञ्ञोजनानं  
परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।   
    
सेय्यथापि भिक्खवे इस्सासो वा इस्सासन्तेवासी वा तिणपुरिसके १ वा मत्तिकापुञ्जे वा योग्गं  
करित्वा सो अपरेन समयेन दुरेपाती च होति अक्खणवेधी च महतो च कायस्स  
पदाऌएता। २   
    
एवमेव खो भिक्खवे भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति।  
    
सो यदेव तत्थ होति रूपगतं वेदनागतं सञ्ञागतं सङ्खारगतं विञ्ञाणगतं ते  
धम्मे अनिच्चतो दुक्खतो रोगतो गण्डतो सल्लतो अघतो आबाधतो परतो पलोकतो  
सुञ्ञतो अनत्ततो समनुपस्सति। सो तेहि धम्मेहि चित्तं पटिवापेति४  
सो तेहि धम्मेहि चित्तं पटिवापेत्वा५ अमताय धातुया चित्तं उपसंहरति। "एतं सन्तं  
एतं पणीतं यदिदं सब्बसङ्खारसमथो सब्बूपधिपटिनिस्सग्गो तण्हक्खयो विरागो  
निरोधो निब्बान" न्ति। सो तत्थ ठितो आसवानं खयं पापुणाति। नो चे आसवानं खयं  
पापुणाति तेनेव धम्मरागेन ताय धम्मनन्दिया पञ्चन्नं ओरम्भागियानं  
सञ्ञोजनानं परिक्खया ओपपातिको होति तत्थ परिनिब्बायि अनावत्तिधम्मो तस्मा लोका।  
"आकिञ्चञ्ञायतनम्पहं भिक्खवे निस्साय आसवानं खयं वदामी" ति इति यं तं वुत्तं।  
इदमेतं पटिच्च वुत्तं।  
    
इति खो भिक्खवे यावता सञ्ञासमापत्ति तावता अञ्ञापटिवेधो यानि च खो इमानि भिक्खवे  
आयतनानि नेवसञ्ञानासञ्ञायतनसमापत्ति च सञ्ञावेदयितनिरोधो च झायीहेते  
भिक्खवे भिक्खूहि समापत्तिकुसलेहि समापत्तिवुट्ठानकुसलेहि समापज्जित्वा  
वुट्ठहित्वा समक्खातब्बानीति१ वदामीति।   
    
१। सम्मा अज्झातब्बानीति मछसं  
    
[ब्ज्त् पगे ४९४] [\x ४९४।]       
    
९। १। ४। ६  
आनन्द सुत्तं  
एवं मे सुतं एकं: समयं आयस्मा आनन्दो कोसम्बियं विहरति घोसितारामे। तत्र खो  
आयस्मा आनन्दो भिक्खू आमन्तेसि। आवुसो भिक्खवोति। आवुसोति खो ते भिक्खू आयस्मतो  
आनन्दस्स पच्चस्सोसुं। आयस्मा आनन्दो एतदवोच:  
    
अच्छरियं आवुसो, अब्भुतं आवुसो; यावञ्चिदं तेन भगवता जानता पस्सता अरहता  
सम्मा सम्बुद्धेन सम्बाधो ओकासाधिगमो अनुबुद्धो सत्तानं विसुद्धिया  
सोकपरिद्दवानं समतिक्कमाय दुक्खदोमनस्सानं अत्थङ्गमाय ञायस्स अधिगमाय  
निब्बानस्स सच्छिकिरियाय। तदेव नाम चक्खुं भविस्सति ते रूपा तञ्चायतनं [प्त्स् पगे  
४२७] [\क़् ४२७।] नो पटिसंवेदिस्सति। तदेव नाम सोतं भविस्सति, ते सद्दा,  
तञ्चायतनं नो पटिसंवेदिस्सति। तदेव नाम घानं भविस्सति, ते गन्धा।  
तञ्चायतनं, नो पटिसंवेदिस्सति। सा च नाम जिव्हा भविस्सति, ते रसा। तञ्चायतनं नो  
पटिसंवेदिस्सति, सो च नाम कायो भविस्सति ते फोट्ठब्बा तञ्चायतनं नो  
पटिसंवेदिस्सतीति।   
    
एवं वुत्ते आयस्मा उदायी आयस्मन्तं आनन्दं एतदवोच: "सञ्ञिमेव नुखो आवुसो आनन्द  
तदायतनं नो पटिसंवेदेति उदाहु असञ्ञी" ति? सञ्ञीमेव खो आवुसो तदायतनं नो  
पटिसंवेदिति। नो असञ्ञीति।   
    
किं सञ्ञी पनावुसो तदायतनं नो पटिसंवेदेतीति?  
    
इधावुसो भिक्खु सब्बसो रूपसञ्ञानं समतिक्कमा पटिघसञ्ञानं अत्थङ्गमा  
नानत्तसञ्ञानं अमनसिकारा ऽअनन्तो आकासोऽति आकासानञ्चायतनं उपसम्पज्ज विहरति।  
एवं सञ्ञीपि खो आवुसो तदायतनं नो पटिसंवेदेति।   
    
[ब्ज्त् पगे ४९६] [\x ४९६।]       
    
पुन च परं आवुसो भिक्खु सब्बसो आकासानञ्चायतनं समतिक्कम्म ऽअनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। एवं सञ्ञीपि खो आवुसो तदायतनं  
नो पटिसंवेदेति।   
    
पुन च परं आवुसो, भिक्खु सब्बसो विञ्ञाणञ्चायतनं समतिक्कम्म नत्थि किञ्चीऽ ति  
आकिञ्चञ्ञायतनं उपसम्पज्ज विहरति। एवं सञ्ञीपि खो आवुसो तदायतनं नो  
पटिसंवेदेतीति।   
    
एकमिदाहं आवुसो, समयं साकेते विहरामि अञ्जनवने मिगदाये। अथ खो आवुसो,  
जटिलगाहिया१ भिक्खुनी [प्त्स् पगे ४२८] [\क़् ४२८।] येनाहं तेनुपसङ्कमि।  
उपसङ्कमित्वा मं अभिवादेत्वा एकमन्तं अट्ठासि। एकमन्तं ठिता खो आवुसो,  
जटिलभागिया भिक्खुनी मं एतदवोच: "यायं भन्ते आनन्द समाधि नचाभिनतो न  
चापनतो न च ससङ्खार निग्गय्ह वारितवते"२ विमुत्तत्ता ठितो, ठितत्ता सन्तुसितो  
सन्तुसितत्ता नो परितस्सति। अयं भन्ते आनन्द समाधि किम्फलो वुत्तो भगवताति?  
    
एवं वुत्ते अहं३ आवुसो जटिलगाहियं भिक्खुनिं एतदवोचं: यायं भगिनि समाधि न  
चाभिनतो न चापनतो, न ससङ्खारनिग्गय्ह वारितवतो, विमुत्तत्ता ठितो, ठितत्ता  
सन्तुसितो, सन्तुसितत्ता नो परितस्सति। अयं भगिनि समाधि अञ्ञाफलो वुत्तो भगवताति।  
एवं सञ्ञीपि खो आवुसो तदायतनं नो पटिसंवेदेति।   
    
९। १। ४। ७  
लोकायतिक ब्राह्मण सुत्तं  
    
(सावत्थिनिदानं)  
अथ खो द्वे लोकायतिका ब्रह्मणा येन भगवा तेनुपसङ्कमिंसु। उपसङ्कमित्वा  
भगवता सद्धिं सम्मोदिंसु। सम्मोदनीयं कथं साराणीयं वीतिसारेत्वा एकमन्तं  
निसीदिंसु। एकमन्तं निसिन्ना खो ते ब्राह्मणा भगवन्तं एतदवोचुं:  
पूरणो भो गोतम कस्सपो सब्बञ्ञू सब्बदस्सावी अपरिसेसञाणदस्सनं४ पटिजानाति  
"चरतो च मे तिट्ठितो च सुत्तस्स च जागरस्स च सततं समितं ञाणदस्सनं  
पच्चुपट्ठितन्ति। सो एवमाह: "अहं अनन्तेन ञाणेन अन्तवन्तं५ लोकं जानं पस्सं  
विहरामी" ति।   
    
१। जटिलवासका, मछसं  
२। यसङ्खारनिग्गयिहचारितगतो, मछसं  
३। सोहं, मछसं  
४। अपरिसेसं ञाणदस्सनं, मछसं  
५। अनन्तं मछसं  
    
[ब्ज्त् पगे ४९८] [\x ४९८।]       
    
अयम्पि१ [प्त्स् पगे ४२९] [\क़् ४२९।] भो गोतम, निगण्ठो नातपुत्तो २ सब्बञ्ञू  
सब्बदस्सावी अपरिसेस ञाणदस्सनं पटिजानाति ऽचरतो च मे तिट्ठितो च सुत्तस्स च  
जागरस्स च सततं समितं ञाणदस्सनं पच्चुपट्ठितन्तिऽ। सो एवमाह: "अहं  
अन्तवन्तेन३ ञाणेन अन्तवन्तं लोकं जानं पस्सं विहरामीति। इमेसं भो गोतम,  
उभिन्नं ञाणवादानं उभीन्नं अञ्ञमञ्ञं विपच्चनीकवादानं को सच्चं आह को  
मुसाति?   
अलं ब्राह्मणा, तिट्ठतेतं "इमेसं उभिन्नं ञाणवादानं उभिन्नं अञ्ञमञ्ञं  
विपच्चनीकवादानं को सच्चं आह को मुसा" ? ति। धम्मं वो ब्राह्मणा, देसेस्सामि, ४ तं  
सुणाथ, साधुकं मनसि करोथ, भासिस्सामीति। एवं भोति खो ते ब्राह्मणा भगवतो  
पच्चस्सोसुं। भगवा एतदवोच:  
    
सेय्यथापि ब्राह्मणा, चत्तारो पुरिसा चतुद्दिसा ठिता परमाय गतिया च जवेन च  
समन्नागता५ परमेन च पदवीतिहारेन। ते एवरूपेन जवेन समन्नागता अस्सु,  
सेय्यथापि नाम ब्राह्मणा, दऌहधम्मो६ धनुग्गहो सिक्खितो कतहत्थो कतूपासनो  
लहुकेन असनेन अप्पकसिरेन तिरियं तालच्छायं७ अतिपातेय्य, एवरूपेन च  
पदवीतिहारेन। सेय्यथापि नाम पुरत्थिमा समुद्दा पच्छिमो समुद्दो। अथ  
पुरत्थिमाय दिसाय ठितो पुरिसो एवं वदेय्य: "अहं गमनेन लोकस्स अन्तं  
पापुणिस्सामी"ति। सो अञ्ञत्रेव असितपीतखायितसायिता अञ्ञत्रेव८ उच्चारपस्सावकम्मा  
अञ्ञत्रेव८ निद्दाकिलमथपटिविनोदना वस्ससतायुको वस्ससतजीवी वस्ससतं गन्त्वा  
अप्पत्वाव लोकस्स अन्तं अन्तरा कालं [प्त्स् पगे ४३०] [\क़् ४३०।] करेय्य।   
अथ पच्छिमाय दिसाय ठितो पुरिसो एवं वदेय्य: "अहं गमनेन लोकस्स अन्तं  
पापुणिस्सामी"ति। सो अञ्ञत्रेव असितपीतखायितसायिता अञ्ञत्रेव उच्चारपस्सावकम्मा  
अञ्ञत्रेव८ निद्दाकिलमथपटिविनोदना वस्ससतायुको वस्ससतजीवी वस्ससतं गन्त्वा  
अप्पत्वाव लोकस्स अन्तं अन्तरा कालं करेय्य।   
अथ उत्तराय दिसाय ठितो पुरिसो एवं वदेय्य: "अहं गमनेन लोकस्स अन्तं  
पापुणिस्सामी"ति। सो अञ्ञत्रेव असितपीतखायितसायिता अञ्ञत्रेव उच्चारपस्सावकम्मा  
अञ्ञत्रेव निद्दाकिलमथपटिविनोदना वस्ससतायुको वस्ससतजीवी वस्ससतं गन्त्वा  
अप्पत्वाव लोकस्स अन्तं अन्तरा कालं करेय्य।   
अथ दक्खिणाय दिसाय ठितो पुरिसो एवं वदेय्य: "अहं गमनेन लोकस्स अन्तं  
पापुणिस्सामी"ति। सो अञ्ञत्रेव असितपीतखायितसायिता अञ्ञत्रेव उच्चारपस्सावकम्मा  
अञ्ञत्रेव निद्दाकिलमथपटिविनोदना वस्ससतायुको वस्ससतजीवी वस्ससतं गन्त्वा  
अप्पत्वाव लोकस्स अन्तं अन्तरा कालं करेय्य।   
तं किस्स हेतु: नाहं ब्राह्मणा, एवरूपाय सन्धावनिकाय लोकस्स अन्तं ञातेय्यं  
दट्ठेय्यं पत्तेय्यन्ति वदामि। न चाहं ब्राह्मणा, अप्पत्वाव लोकस्स अन्तं  
दुक्खस्सन्तकिरियं वदामीति।   
    
१। अयम्पि हि स्या,   
२। नाटपुत्तो, मछसं  
३। अनन्तेन मछसं  
४। देसिस्सामि सीमु।   
५। परमेन जवेन च समन्नागतो मछसं  
६। दऌहधम्मा मछसं  
७। तालच्छाति सी। स्या [प्त्स्]  
८। अञ्ञत्र मछसं  
    
[ब्ज्त् पगे ५००] [\x ५००।]       
    
पञ्चिमे ब्राह्मणा, कामगुणा अरियस्स विनये लोकोति वुच्चति, कतमे पञ्च?  
    
चक्खु विञ्ञेय्या रूपा इट्ठा कन्ता मनापा पियरूपा कामूपसंहिता रजनीया, सोत विञ्ञेय्या  
सद्दा इट्ठा कन्ता मनापा पियरूपा कामूपसंहिता रजनीया, घान विञ्ञेय्या गन्धा इट्ठा  
कन्ता मनापा पियरूपा कामूपसंहिता रजनीया, जिव्हा विञ्ञेय्या रसा इट्ठा कन्ता मनापा  
पियरूपा कामूपसंहिता रजनीया, काय विञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया,   
इमे खो ब्राह्मणा, पञ्चकामगुणा अरियस्स विनये लोकोति वुच्चति।   
    
इध भिक्खवे विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति।   
    
अयं वुच्चति ब्राह्मणा, भिक्खु लोकस्स अन्तं आगम्म लोकस्स अन्ते विहरति। तमञ्ञे  
एवमाहंसु "अयम्पि लोकपरियापन्नो, अनिस्सटो लोकम्हा" ति। अहम्पि ब्राह्मणा, एवं  
वदामि: "अयम्पि लोकपरियापन्नो, अयम्पि अनिस्सटो लोकम्हा" ति।   
    
पुन च परं [प्त्स् पगे ४३१] [\क़् ४३१।] ब्राह्मणा, भिक्खु वितक्कविचारानं वूपसमा  
अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं  
दुतियं झानं उपसम्पज्ज विहरति। पीतिया च विरागा उपेक्खको च विहरति सतो च  
सम्पजानो, सुखञ्च कायेन पटिसंवेदेति, यं तं अरिया आचिक्खन्ति उपेक्खको सतिमा  
सुखविहारीति, ततियं झानं उपसम्पज्ज विहरति। सुखस्स च पहाना दुक्खस्स च  
पहाना पुब्बेव सोमनस्सदोमनस्सानं अत्थङ्गमा अदुक्खं असुखं  
उपेक्खासतिपारिसुद्धिं चतुत्थं झानं उपसम्पज्ज विहरति। इदं वुच्चति ब्राह्मणा,  
भावनाबलं। इमानि खो भिक्खवे द्वे बलानीति।   
    
पुन च परं ब्राह्मणा, भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। अयं वुच्चति ब्राह्मणा, भिक्खु लोकस्स अन्तं आगम्म लोकस्स अन्ते विहरति,  
तमञ्ञे एवमाहंसु: "अयम्म्पि लोकपरियापन्नो, अयम्पि अनिस्सटो लोकम्हा" ति। अहम्पि  
ब्राह्मणा एवं वदामि: "अयम्पि लोकपरियापन्नो, अयम्पि अनिस्सटो लोकम्हा" ति।   
    
पुन च परं ब्राह्मणा, भिक्खु सब्बसो आकासानञ्चायतनं समतिक्कम्म ऽअनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। एवं सञ्ञीपि खो आवुसो तदायतनं  
नो पटिसंवेदेति।   
पुन च परं ब्राह्मण, भिक्खु सब्बसो विञ्ञाणञ्चायतनं समतिक्कम्म नत्थि किञ्चीऽ  
ति आकिञ्चञ्ञायतनं उपसम्पज्ज विहरति। एवं सञ्ञीपि खो आवुसो तदायतनं नो  
पटिसंवेदेतीति।   
पुन च परं ब्राह्मण, भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। अयं वुच्चति ब्राह्मणा, भिक्खु लोकस्स  
अन्तं आगम्म लोकस्स अन्ते विहरति। तमञ्ञे एवमाहंसु:  
    
[ब्ज्त् पगे ५०२] [\x ५०२।]       
    
"अयम्पि लोकपरियापन्तो अयम्पि अनिस्सटो लोकम्हा" ति। अहम्पि ब्राह्मणा, एवं वदामि:  
"अयम्पि लोकपरियापन्नो, अयम्पि अनिस्सटो लोकम्हा" ति।   
    
पुन च परं ब्राह्मणा, भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
अयं वुच्चति ब्राह्मणा, भिक्खु लोकस्स [प्त्स् पगे ४३२] [\क़् ४३२।] अन्तं आगम्म  
लोकस्स अन्ते विहरति। तिण्णो लोके विसत्तिकन्ति।   
। १  
९। १। ४। ८  
देवासुरसङ्गाम सुत्तं  
(सावत्थिनिदानं)  
    
भूतपुब्बं भिक्खवे, देवासुरसङ्गामो समूपब्बुऌहो अहोसि। तस्मिं खो पन  
भिक्खवे, सङ्गामे असुरा जिनिंसु देवा पराजियिंसु। १ पराजिता च भिक्खवे देवा  
अपयंस्वेव२ उत्तरेन मुखा३ अभियंसु४ असुरा। अथ खो भिक्खवे, देवानं एतदहोसि:  
ऽअभियन्तेव खो असुरा यन्नून मयं दुतियम्पि असुरेहि५ सङ्गामेय्यामाऽ ति। दुतियम्पि  
खो भिक्खवे, देवा असुरेहि सङ्गामेसुं दुतियम्पि खो भिक्खवे, असुराव जिनिंसु देवा  
पराजियिंसु१ पराजिता च भिक्खवे देवा भीता अपयंस्वेव उत्तरेनमुखा अभियंसु असुरा:  
    
अथ खो भिक्खवे देवानं एतदहोसि: "अभियन्तेव खो असुरा, यन्नून मयं ततियम्पि  
असुरेहि सङ्गामेय्यामाति"। ततियम्पि खो भिक्खवे, देवा असुरेहि सङ्गामेसुं। ततियम्पि  
खो भिक्खवे, असुराव जिनिंसु देवा पराजियिंसु। पराजिता च भिक्खवे, देवा भीता  
देवपुरं येव पविसिंसु।   
देवपुरगतानञ्च पन भिक्खवे, देवानं एतदहोसि: "भीरुत्तानं गतेन खो दानि  
महं एतरहि [प्त्स् पगे ४३३] [\क़् ४३३।] अत्तना विहराम। अकरणीया असुरेही" ति।  
असुरानम्पि भिक्खवे, एतदहोसि: "भीरुत्तानगतेन खो दानि देवा एतरहि अत्तना विहरन्ति।  
अकरणीया अम्भेही" ति।   
१। पराजयिंसु मछसं  
२। अपयिंसुयेव मछसं  
३। उत्तरेनाभिमुखा मछसं  
४। अभिनियिंसु मछसं  
५। असुरे सि;  
    
[ब्ज्त् पगे ५०४] [\x ५०४।]       
    
भूतपुब्बं भिक्खवे, देवासुरसङ्गामो समूपब्बुऌहो अहोसि। तस्मिं खो पन  
भिक्खवे, सङ्गामे देवा जीनिंसु। असुरा पराजियिसु१ पराजिता च भिक्खवे असुरा  
अपयंस्वेव दक्खिणेन मुखा, अभियंसु देवा। अथ खो भिक्खवे, असुरानं एतदहोसि:  
अभियन्तेव खो देवा यन्नून मयं दुतियम्पि देवेहि सङ्गामेय्यामाति। दुतियम्पि खो  
भिक्खवे, असुरा देवेहि सङ्गामेसुं। दुतियम्पि खो भिक्खवे, देवो च जिनिंसु। असुरा  
पराजिंसु। पराजिता च भिक्खवे, असुरा अपयंस्वे व दक्खिणेन मुखा। अभियंसु देवा।  
अथ खो भिक्खवे असुरानं एतदहोसि: "अभियन्तेव खो देवा, यन्नून मयं ततियम्पि  
देवेहि सङ्गामेय्यामाति। ततियम्पि खो भिक्खवे, असुरा देवेहि सङ्गामेसुं, ततियम्पि खो  
भिक्खवे, देवा व जिनिंसु असुरा पराजियिंसु। पराजिता व भिक्खवे, असुरा भीता  
असुरपुरञ्ञेव पविसिंसु। असुरपुर गतानञ्च पन भिक्खवे, असुरानं एतदहोसि:  
अभीरुत्तानगतेन खो दानि मयं एतरहि अत्तना विहराम। अकरणीया देवेही" ति।  
देवानम्पि भिक्खवे, एतदहोसि: "भीरुत्तान गतेन खो दानि असुरा एतरहि अत्तना  
विहरन्ति, अकरणीया अम्हेही" ति।   
    
एवमेव खो भिक्खवे, यस्मिं समये भिक्खु विविच्चेव कामेहि विविच्च अकुसलेहि  
धम्मेहि सवितक्कं सविचारं विवेकजं पीतिसुखं पठमं झानं उपसम्पज्ज  
विहरति। तस्मिं भिक्खवे, समये भिक्खुस्स एवं होति: "भीरुत्तानगतेन खो दानाहं  
एतरहि अत्तना [प्त्स् पगे ४३४] [\क़् ४३४।] विहरामि, अकरणीयो मारस्सा" ति।   
    
मारस्सपि भिक्खवे, पापिमतो एवं होति: "भीरुत्तानगतेन खो दानि भिक्खु एतरहि  
अत्तना विहरति। अकरणीयो मय्हन्ति"।   
    
यस्मिं भिक्खवे समये भिक्खु वितक्कविचारानं वूपसमा अज्झत्तं सम्पसादनं  
चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पीतिया च विरागा उपेक्खको च विहरति सतो च सम्पजानो, सुखञ्च कायेन  
पटिसंवेदेति, यं तं अरिया आचिक्खन्ति उपेक्खको सतिमा सुखविहारीति, ततियं झानं  
उपसम्पज्ज विहरति। सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति। तस्मिं भिक्खवे, समये भिक्खुस्स एवं होति:  
"भीरुत्तानगतेन खो दानाहं एतरहि अत्तना विहरामि, अकरणीये मारस्सा" ति। मारस्सापि  
भिक्खवे, पापिमतो एवं होति: "भीरुत्तानगतेन खो दानि भिक्खु एतरहि अत्तना विहरति,  
अकरणीयो मय्हन्ति"  
    
१। पराजयिंसुमछसं  
    
[ब्ज्त् पगे ५०६] [\x ५०६।]       
    
यस्मिं भिक्खवे समये भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। अयं वुच्चति भिक्खवे, भिक्खु अन्तमकासि मारं अपदं वधित्वा  
मारचक्खुं अदस्सनं गतो पापिमतो।   
    
यस्मिं भिक्खवे, समये भिक्खु सब्बसो आकासानञ्चायतनं समतिक्कम्म ऽअनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। अयं वुच्चति भिक्खवे भिक्खु  
अन्तमकासि मारं अपदं वधित्वा मारचक्खुं अदस्सनं गतो पापिमतो।   
पुन च परं भिक्खवे, भिक्खु सब्बसो विञ्ञाणञ्चायतनं समतिक्कम्म नत्थि किञ्चीऽ  
ति आकिञ्चञ्ञायतनं उपसम्पज्ज विहरति। अयं वुच्चति भिक्खवे भिक्खु अन्तमकासि  
मारं अपदं वधित्वा मारचक्खुं अदस्सनं गतो पापिमतो।   
पुन च परं भिक्खवे, भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। अयं वुच्चति भिक्खवे भिक्खु  
अन्तमकासि मारं अपदं वधित्वा मारचक्खुं अदस्सनं गतो पापिमतो। 

पुन च परं भिक्खवे, भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
अयं वुच्चति भिक्खवे, भिक्खु अन्तमकासि मारं अपदं वधित्वा मारचक्खुं  
अदस्सनं गतो पापिमतो, तिण्णं लोके विसत्तिकन्ति। 

९। १। ४। ९  
आरञ्ञकनागोपम सुत्तं  
(सावत्थिनिदानं)  
    
यस्मिं [प्त्स् पगे ४३५] [\क़् ४३५।] भिक्खवे समये आरञ्ञकस्स नागस्स  
गोचरपसुतस्स हत्थीपि हत्थिनियोपि हत्थिकलभापि हत्थिच्छापि पुरतो गन्त्वा तिणग्गानि  
छिन्दन्ति, तेन भिक्खवे, आरञ्ञको नागो अट्टीयति हरायति जिगुच्छति। यस्मिं भिक्खवे,  
समये आरञ्ञकस्स नागस्स गोचरपसुतस्स हत्थीपि हत्थिनियोपि हत्थिकलभापि  
हत्थिच्छापापि ओभग्गोभग्गं साखाभङ्गं खादन्ति। तेन भिक्खवे, आरञ्ञको नागो  
अट्टीयति हरायति जिगुच्छति।   
यस्मिं भिक्खवे, समये आरञ्ञकस्स नागस्स ओगाहं ओतिण्णस्स हत्थीपि हत्थिनियोपि  
हत्थिकलभापि हत्थिच्छापापि पुरतो पुरतो गनत्वा सोण्डाय उदकं आलोलेन्ति। तेन  
भिक्खवे, आरञ्ञको नागो अट्टीयति हरायति जिगुच्छति।   
    
यस्मिं भिक्खवे, समये आरञ्ञकस्स नागस्स ओगाहं ओतिण्णस्स हत्थीनियो कायं  
उपनिघंसन्तियो गच्छन्ति, तेन भिक्खवे, आरञ्ञको नागो अट्टीयति हरायति जिगुच्छति।   
    
[ब्ज्त् पगे ५०८] [\x ५०८।]       
    
तस्मिं भिक्खवे, समये आरञ्ञकस्स नागस्स एवं होति: "अहं खो एतरहि आकिण्णो  
विहरामि, हत्थिहि हत्थिनीहि हत्थिकलभेहि हत्थिच्छापेहि। छिन्नग्गानि चेव तिणानि  
खादामि। ओभग्गोभग्गञ्च मे साखाभङ्गं खादन्ति। आविलानिचेव पानीयानि पिवामि  
ओगाहं मे ओतिण्णस्स हत्थिनियो कायं उपनिघंसन्तियो गच्छन्ति यन्नूनाहं एको  
गणस्मा वूपकट्ठो विहरेय्यन्ति। "  
    
सो अपरेन समयेन एको गणस्मा वूपकट्ठो विहरति अच्छिन्नग्गानिचेव तिणानि खादति।  
ओभग्गोभग्गञ्चस्स साखाभङ्गं [प्त्स् पगे ४३६] [\क़् ४३६।] न खादन्ति। अनाविलानि  
च पानियानि पिवति। ओगाहञ्चस्स ओतिण्णस्स न हत्थिनियो कायं उपनिघंसन्तियो गच्छन्ति।  
तस्मिं भिक्खवे, समये आरञ्ञकस्स नागस्स एवं होति:  
    
"अहं खो पुब्बे आकिण्णो विहासिं हत्थिहि हत्थिनीहि हत्थिकलभेहि हत्थिच्छापेहि,  
छिन्नग्गानि चेव तिणानि खादिं, ओभग्गोभग्गञ्च मे साखाभङ्गं खादिंसु। आविलानि च  
पानीयानि आपायिं, ओगाहञ्च मे ओतिण्णस्स हत्थिनियो कायं उपनिघंसन्तियो अगमंसु।  
सोहं एतरहि एको गणस्मा वूपकट्ठो विहरामि, अच्छिन्नग्गानि चेव तिणानि खादामि।  
ओभग्गोभग्गञ्च मे साखाभङ्गं न खादन्ति अनाविलानि च पानीयानि पिवामि, ओगाहञ्च  
ओतिण्णस्स न हत्थिनियो कायं उपनिघंसन्तियो गच्छन्ति। " सो सोण्डाय साखाभङ्गं  
भञ्जित्वा साखाभङ्गेन कायं परिमद्दित्वा अत्तमनो१ कण्डुं संहन्ति। ऽ  
    
एवमेव खो भिक्खवे, यस्मिं समये भिक्खु आकिण्णो विहरति भिक्खूहि भिक्खुनीहि  
उपासकेहि उपासिकाहि रञ्ञा राजमहामत्तेहि तित्थियेहि तित्थियसावकेहि, तस्मिं समये  
भिक्खुस्स एवं होति: अहं खो एतरहि आकिण्णो विहरामि, भिक्खूही भिक्खुनीहि उपासकेहि  
उपासिकाहि रञ्ञा राजमहामत्तेहि तित्थियेहि तित्थियसावकेहि। यन्नूनाहं एको गणस्मा  
वूपकट्ठो विहरेय्यन्ति। सो विवित्तं सेनासनं भजति: अरञ्ञं रुक्खमूलं [प्त्स् पगे  
४३७] [\क़् ४३७।] पब्बतं कन्दरं गिरिगुहं सुसानं वनपत्थं अब्भोकासं  
पलालपुञ्जं। सो अरञ्ञगतो वा रुक्खमूलगतो वा सुञ्ञागारगतो वा निसीदति पल्लङ्कं  
आभुजित्वा उजुं कायं पणिधाय परिमुखं सतिं उपट्ठपेत्वा।   
    
१। परिमदित्वा अत्तमनो सोण्डं संहरति मछसं।   
    
[ब्ज्त् पगे ५१०] [\x ५१।]       
    
सो अभिज्झं लोके पहाय विगताभिज्झेन चेतसा विहरति अभिज्झाय चित्तं परिसोधेति,  
ब्यापाद पदोसं पहाय अब्यापन्न चित्तो विहरति सब्बपाणभूतहितानुकम्पी, ब्यापाद  
पदोसा चित्तं परिसोधेति। थीन मिद्धं पहाय विगतथीनमिद्धो विहरति आलोकसञ्ञि  
सतो सम्पजानो, थीनमिद्धा चित्तं परिसोधेति, उद्धच्चकुक्कुच्चं पहाय अनुद्धतो  
विहरति अज्झत्तं वूपसन्तचित्तो। उद्धच्चकुक्कुच्चा चित्तं परिसोधेति, विचिकिच्छं पहाय  
तिण्णविचिकिच्छो विहरति अकथङ्कथी कुसलेसु धम्मेसु, विचिकिच्छाय चित्तं परिसोधेति।   
    
सो इमे पञ्च नीवरणे पहाय चेतसो उपक्किलेसे पञ्ञाय दुब्बलीकरणे विविच्चेव कामेहि  
विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं  
उपसम्पज्ज विहरति।   
सो अत्तमनो कण्डुं संहन्ति। १ वितक्कविचारानं वूपसमा दुतियं झानं उपसम्पज्ज  
विहरति। सो अत्तमनो कण्डुं संहन्ति सो अत्तमनो कण्डुं संहन्ति। पे ततियं झानं  
उपसम्पज्ज विहरति। सो अत्तमनो कण्डुं संहन्ति। पेचतुत्थं झानं उपसम्पज्ज  
विहरति। सो अत्तमनो कण्डुं संहन्ति।   
    
सब्बसो रूपसञ्ञानं समतिक्कमा पटिघसञ्ञानं अत्थङ्गमा नानत्तसञ्ञानं  
अमनसिकारा अनन्तो आकासोति, आकासानञ्चायतनं उपसम्पज्ज विहरति, सो अत्तमनो कण्डुं  
संहन्ति।   
सब्बसो आकासानञ्चायतनं समतिक्कम अनन्तं विञ्ञानन्ति, विञ्ञानञ्चायतनं  
उपसम्पज्ज विहरति, सो अत्तमनो कण्डुं संहन्ति। सब्बसो विञ्ञानञ्चायतनं  
समतिक्कम्म नत्थि किञ्चीति आकिञ्चञ्ञायतनं उपसम्पज्ज विहरति, सब्बसो  
आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज विहरति, सो  
अत्तमनो कण्डुं संहन्ति।   
सब्बसो नेवसञ्ञानासञ्ञायतनं [प्त्स् पगे ४३८] [\क़् ४३८।] समतिक्कम्म  
सञ्ञावेदयितनिरोधं उपसम्पज्ज विहरति, पञ्ञाय चस्स दिस्वा आसवा परिक्खीणा होन्ति।  
सो अत्तमनो कण्डुं संहन्तीति   
    
१। सोण्डं संहरति मछसं कण्डुं संहन्ति स्या।   
    
९। १। ४। १०  
तपुस्सगहपति सुत्तं  
    
एवं मे सुतं: एकं समयं भगवा मलतेसु१ विहरति उरुवेलकप्पं नाम मलतानं२  
निगमो। अथ खो भगवा पुब्बन्ह समयं निवासेत्वा पत्तचीवरमादाय उरुवेलकप्पं  
पिण्डाय पाविसि। उरुवेलकप्पे पिण्डाय चरित्वा पच्चाभत्तं पिण्डपातपटिक्कन्तो  
आयस्मन्तं आनन्दं आमन्तेसि। ऽइधेव ताव त्वं आनन्द होहि, यावाहं महावनं  
अज्झोगाहामि दिवाविहारायाऽ ति। एवं भन्तेति खो आयस्मा आनन्दो भगवतो पच्चस्सोसि। अथ  
खो भगवा महावनं अज्झोगहेत्वा अञ्ञतरस्मिं रुक्खमूले दिवाविहारं निसीदि।   
    
अथ खो तपुस्सो गहपति येनायस्मा आनन्दो तेनुपसङ्कमि। उपसङ्कमित्वा आयस्मन्तं  
आनन्दं अभिवादेत्वा एकमन्तं निसीदि। एकमन्तं निसिन्नो खो तपुस्सो गहपति  
आयस्मन्तं आनन्दं एतदवोच:  
मयं भन्ते आनन्द, गिही कामभोगी कामारामा कामरता कामसम्मुदिता। तेसं नो  
भन्ते, अम्भाकं गिहीनं कामभोगीनं कामारामानं कामरतानं कामसम्मुदितानं  
पपातो विय बायति यदिदं नेक्खम्मं। सुतं मेतं भन्ते, इमस्मिं धम्मविनये  
दहरानं दहरानं भिक्खूनं नेक्खम्मे चित्तं पक्खन्दति पसीदति सन्तिट्ठति  
विमुच्चति। एतं सन्तन्ति पस्सतं, नयिदं भन्ते इमस्मिं धम्मविनये भिक्खूनं  
बहुना जनेन विसभागो यददिं नेक्खम्मन्ति।   
    
अत्थि [प्त्स् पगे ४३९] [\क़् ४३९।] खो एतं गहपति, कथापाभतं भगवन्तं  
दस्सनाय, आयाम गहपति, येन भगवा तेनुपसङ्कमिस्साम, उपसङ्कमित्वा भगवतो  
एतमत्थं आरोचेस्साम। यथा नो भगवा ब्याकरिस्सती तथा नं धारेस्सामाति, एवं  
भन्तेति खो तपुस्सो गहपति आयस्मतो आनन्दस्स पच्चस्सोसि। अथ खो आयस्मा आनन्दो  
तपुस्सेन गहपतिना सद्धिं येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं  
एतदवोच:  
    
१। मल्लोसु मछसं, मल्लकेसु स्या।   
२। मललानं मछसं, मल्लकानं स्या।   
    
[ब्ज्त् पगे ५१४] [\x ५१४।]       
    
अयं भन्ते तपुस्सो गहपति एवमाह: मयं भन्ते आनन्द गिही कामभोगी कामारामा  
कामारता कामसम्मुदिता। तेसं नो भन्ते, अम्भाकं गिहीनं कामभोगीनं  
कामारामानं कामरतानं कामसम्मुदितानं पपातो विय खायति यदिदं नेक्खम्मं।  
सुतं मेतं भन्ते, इमस्मिं धम्मविनये दहरानं दहरानं भिक्खूनं  
नेक्खम्मे चित्तं पक्खन्दति पसीदति सन्तिट्ठति विमुच्चति एतं सन्तन्ति पस्सतं१  
तयिदं भन्ते, इमस्मिं धम्मविनये भिक्खूनं बहुना जनेन विसभागो यदिदं  
नेक्खम्मन्ति।   
    
एवमेतं आनन्द, एवमेतं आनन्द, मय्हम्पि खो आनन्द, पुब्बेव सम्बोधा  
अनभिसम्बुद्धस्स बोधिसत्तस्सेव सतो एतदहोसि: ऽसाधु नेक्खम्मं, साधु  
पविवेकोऽति। तस्स मय्हं आनन्द नेक्खम्मे चित्तं न पक्खन्दति नप्पसीदति न  
सन्तिट्ठति न विमुच्चति, एतं सन्तन्ति पस्सतो। तस्स मय्हं आनन्द, एतदहोसि: को नुखो  
हेतु, को पच्चयो येन मे नेक्खम्मे चित्तं न पक्खन्दति नप्पसीदति न सन्तिट्ठति न  
विमुच्चति, एतं सन्तन्ति पस्सतो। तस्स मय्हं आनन्द, एतदहोसि: कामेसु खो मे आदीनवो  
अदिट्ठो, सो च मे अबहुलीकतो, नेक्खम्मे आनिसंसो अनधिगतो, सो च मे अनासेवितो। [प्त्स्  
पगे ४४०] [\क़् ४४०।] तस्मा नेक्खम्मे चित्तं न पक्खन्दति नप्पसीदति न सन्तिट्ठति  
न विमुच्चति एतं सन्तन्ति पस्सतो।   
    
तस्स मय्हं आनन्द, एतदहोसि: ऽसचे खो अहं कामेसु आदीनवं दिस्वा तं  
बहुलीकरेय्यं, नेक्खम्मे आनिसंसं अधिगम्म तमासेवेय्यं, ठानं खो पनेतं  
विज्जति यं मे नेक्खम्मे चित्तं पक्खन्देय्य पसीदेय्य सन्तिट्ठेय्य विमुच्चेय्य एतं  
सन्तन्ति पस्सतो।   
    
सो खो अहं आनन्द, अपरेन समयेन कामेसु आदीनवं दिस्वा तं बहुलमकासिं,  
नेक्खम्मे आनिसंसं अधिगम्म तमासेविं, तस्स मय्हं आनन्द, नेक्खम्मे चित्तं  
पक्खन्दति पसीदति सन्तिट्ठति विमुच्चति, ऽएतं सन्तन्तिऽ पस्सतो।   
    
सो खो अहं आनन्द, अपरेन समयेन विविच्चेव कामेहि विविच्च अकुसलेहि धम्मेहि  
सवितक्कं सविचारं विवेकजं पीतिसुखं पठमं झानं उपसम्पज्ज विहरामि। तस्स  
मय्हं आनन्द, इमिना विहारेन विहरतो कामसहगता सञ्ञा मनसिकारा समुदाचरन्ति।  
स्वास्स मे होति आबाधो। सेय्यथापि आनन्द, सुखिनो दुक्खं उप्पज्जेय्य यावदेव  
आबाधाय, एवमेवस्स मे कामसहगता सञ्ञामनसिकारा समुदाचरन्ति, स्वास्स मे होति  
आबाधो।   
    
१। पस्सतो सीमु, मछसं  
    
[ब्ज्त् पगे ५१६] [\x ५१६।]       
तस्स मय्हं आनन्द, एतदहोसि: "यन्नूनाहं वितक्कविचारानं वूपसमा अज्झत्तं  
सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं  
झानं उपसम्पज्ज विहरेय्यन्ति" तस्स मय्हं आनन्द, अवितक्के चित्तं न पक्खन्दति,  
नप्पसीदति, न सन्तिट्ठति, न विमुच्चती "एतं सन्तन्ति" पस्सतो।   
    
तस्स मय्हं आनन्द, एतदहोसि: "को नु खो हेतु, को पच्चयो येन मे अवितक्के चित्तं न  
पक्खन्दति, नप्पसीदति, न सन्तिट्ठति, न विमुच्चति "एतं सन्तन्ति" पस्सतो।   
    
तस्स मय्हं आनन्द, एतदहोसि: "वितक्केसु खो मे आदीनवो अदिट्ठो, सो च मे  
अबहुलीकतो, अवितक्के आनिसंसो अनधिगतो, सो च [प्त्स् पगे ४४१] [\क़् ४४१।] मे अनासेवितो।  
तस्मा मे अवितक्के चित्तं न पक्खन्दति, नप्पसीदति, न सन्तिट्ठति, न विमुच्चति। "एतं  
सन्तन्ति" पस्सतो।   
    
तस्स मय्हं आनन्द, एतदहोसि: "सचे खो अहं वितक्केसु आदीनवं दिस्वा तं  
बहुलीकरेय्यं अवितक्के आनिसंसं अधिगम्म तमासेवेय्यं, ठानं खो पनेतं विज्जति  
यं मे अवितक्के चित्तं पक्खन्देय्य, पसीदेय्य, सन्तिट्ठेय्य, विमुच्चेय्य ऽएतं सन्तन्तिऽ  
पस्सतो।   
    
सो खो अहं आनन्द, अपरेन समयेन वितक्केसु आदीनवं दिस्वा तं बहुलमकासिं।  
अवितक्के आनिसंसं अधिगम्म तमासेविं। तस्स मय्हं आनन्द, अवितक्के चित्तं  
पक्खन्दति, पसीदति, सन्तिट्ठति, विमुच्चति ऽएतं सन्तन्तिऽ पस्सतो।   
    
२। सो खो अहं आनन्द, अपरेन समयेन वितक्कविचारानं वूपसमा अज्झत्तं  
सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं  
झानं उपसम्पज्ज विहरामि, तस्स मय्हं आनन्द, इमिना विहारेन विहरतो  
वितक्कसहगता सञ्ञामनसिकारा समुदाचरन्ति। स्वास्स मे होति आबाधो सेय्यथापि आनन्द,  
सुखिनो दुक्खं उप्पज्जेय्य यावदेव आबाधाय। एवमेवस्स मे वितक्कसहगता  
सञ्ञामनसिकारा समुदाचरन्ती, स्वास्स मे होति आबाधो।   
    
तस्स मय्हं आनन्द, एतदहोसि: "यन्नूनाहं पीतिया च विरागा उपेक्खको च विहरेय्यं  
सतो च सम्पजानो, सुखं च कायेन पटिसंवेदेय्यं। यन्तं अरिया आचिक्खन्ति उपेक्खको  
सतिमा सुखविहारी ऽति तं ततियं झानं उपसम्पज्ज विहरेय्यन्ति। तस्स मय्हं आनन्द,  
निप्पीतिके चित्तं न पक्खन्दति, नप्पसीदति, न सन्तिट्ठति, न विमुच्चति "एतं सन्तन्ति"  
पस्सतो। तस्स मय्हं आनन्द, एतदहोसि, "को नु खो हेतु को पच्चयो, येन मे निप्पीतिके  
चित्तं न पक्खन्दति, नप्पसीदति, न सन्तिट्ठति, [प्त्स् पगे ४४२] [\क़् ४४२।] न  
विमुच्चति "एतं सन्तन्ति" पस्सतो।   
    
[ब्ज्त् पगे ५१८] [\x ५१८।]       
    
तस्स मय्हं आनन्द, एतदहोसि: पीतिया खो मे आदीनवो अदिट्ठो, यो च मे अबहुलीकतो।  
निप्पीतिके आनिसंसो अनधिगतो सो च मे अनासेवितो। तस्मा मे निप्पीतिके चित्तं न  
पक्खन्दति नप्पसीदति न सन्तिट्ठति न विमुच्चति "एतं सन्ति" न्ति पस्सतो।   
    
तस्स मय्हं आनन्द एतदहोसि: "सचे खो अहं पीतिया आदीनवं दिस्वा तं बहुलीकरेय्यं,  
निप्पीतिके आनिसंसं अधिगम्म तमासेवेय्यं ठानं खो पनेतं विज्जति, यं मे निप्पीतिके  
चित्तं पक्खन्देय्य पसीदेय्य, सन्तिट्ठेय्य विमुच्चेय्य "एतं सन्तन्ति" पस्सतो।   
    
सो खो अहं आनन्द, अपरेन समयेन पीतिया आदीनवं दिस्वा तं बहुलमकासिं।  
निप्पीतिके आनिसंसं अधिगम्म तमासेविं, तस्स मय्हं आनन्द, निप्पीतिके चित्तं  
पक्खन्दति पसीदति सन्तिट्ठति विमुच्चति एतं सन्तन्ति पस्सतो।   
    
३। सो खो अहं आनन्द, पीतिया च विरागा उपेक्खको च विहरामि सतो च सम्पजानो सुखञ्च  
कायेन पटिसंवेदेमि, यनतं अरिया आचिक्खन्ति उपेक्खको सतिमा सुखविहारी ऽति तं  
ततियं झानं उपसम्पज्ज विहरामि। तस्स मय्हं आनन्द, इमिना विहारेन विहरतो  
पीतिसहगता सञ्ञामनसिकारा समुदाचरन्ति स्वास्स मे होति आबाधो। सेय्यथापि आनन्द,  
सुखिनो दुक्खं उप्पज्जेय्य यावदेव आबाधाय। एवमेवस्स मे पीतिसहगता  
सञ्ञामनसिकारा समुदाचरन्ति, स्वास्स मे होति आबाधो।   
    
तस्स मय्हं आनन्द, एतदहोसि: ऽयन्नूनाहं सुखस्स च पहाना दुक्खस्स च पहाना  
पुब्बेव सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं  
चतुत्थं झानं उपसम्पज्ज विहरेय्यन्ति। तस्स मय्हं आनन्द, अदुक्खमसुखे चित्तं  
न पक्खन्दति। नप्पसीदति, न सन्तिट्ठति, न विमुच्चति ऽएतं सन्तऽन्ति पस्सतो।   
    
तस्स मय्हं आनन्द एतदहोसि: ऽको नु खो हेतु, को पच्चयो येन मे अदुक्खमसुखे  
चित्तं न पक्खन्दति, नप्पसीदति न सन्तिट्ठति न विमुच्चतिऽ ऽएतं सन्तऽ न्ति पस्सतो।   
    
तस्स मय्हं आनन्द, एतदहोसि: ऽउपेक्खासुखे खो मे आदीनवो अदिट्ठो, सो च मे  
अबहुलीकतो। अदुक्खमसुखे च आनिसंसो अनधिगतो, सो च मे अनासेवितो। तस्मा मे  
अदुक्खमसुखे चित्तं न पक्खन्दति, नप्पसीदति, न सन्तिट्ठति, न विमुच्चति "एतं  
सन्त" न्ति पस्सतो।   
    
[ब्ज्त् पगे ५२०] [\x ५२०।]       
    
तस्स मय्हं आनन्द, एतदहोसि: ऽसचे खो अहं उपेक्खासुखे आदीनवं दिस्वा तं [प्त्स्  
पगे ४४३] [\क़् ४४३।] बहुलीकरेय्यं, अदुक्खमसुखे आनिसंसं अधिगम्म  
तमासेवेय्यं, ठानं खो पनेतं विज्जति, यं मे अदुक्खमसुखे चित्तं पक्खन्देय्य  
पसीदेय्य सन्तिट्ठेय्य विमुच्चेय्य ऽएतं सन्तन्तिऽ पस्सतो।   
    
सो खो अहं आनन्द, अपरेन समयेन उपेक्खासुखे आदीनवं दिस्वा तं बहुलमकासिं,  
अदुक्खमसुखे आनिसंसं अधिगम्म तमासेविं, तस्स मय्हं आनन्द अदुक्खमसुखे  
चित्तं पक्खन्दति पसीदति सन्तिट्ठति विमुच्चति ऽएतं सन्तऽन्ति पस्सतो।   
    
४। सो खो अहं आनन्द अपरेन समयेन सुखस्स च पहाना दुक्खस्स च पहाना  
पुब्बेव सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं  
चतुत्थं झानं उपसम्पज्ज विहरामि। तस्स मय्हं आनन्द इमिना विहारेन विहरतो  
उपेक्खासहगता सञ्ञामनसिकारा समुदाचरन्ति। स्वास्स मे होति आबाधो। सेय्यथापि  
आनन्द सुखिनो दुक्खं उपपज्जेय्य यावदेव आबाधाय, एवमेवस्स मे उपेक्खासहगता  
सञ्ञामनसिकारा समुदाचरन्ति, स्वास्स मे होति आबाधो।   
    
तस्स मय्हं आनन्द, एतदहोसि: ऽयन्नूनाहं सब्बसो रूपसञ्ञानं समतिक्कमा  
पटिघसञ्ञानं अत्थङ्गमा नानत्तसञ्ञानं अमनसिकारा अनन्तो आकासोति,  
आकासानञ्चायतनं उपसम्पज्ज विहरेय्यऽन्ति, तस्स मय्हं आनन्द। आकासानञ्चायतने  
चित्तं न पक्खन्दति नप्पसीदति न सन्तिट्ठति न विमुच्चति ऽएतं सन्तऽन्ति पस्सतो।   
    
तस्स मय्हं आनन्द, एतदहोसि: ऽको नु खो हेतु, को पच्चयो येन मे आकासानञ्चायतने  
चित्तं न पक्खन्दति नप्पसीदति न सन्तिट्ठति न विमुच्चति ऽएतं सन्तऽन्ति पस्सतो।   
    
तस्स मय्हं आनन्द, एतदहोसि: ऽरूपेसु खो मे आदीनवो अदिट्ठो, सो च मे अबहुलीकतो।  
आकासानञ्चायतने आनिसंसो अनधिगतो। सो च मे अनासेवितो। तस्मा मे आकासानञ्चायतने  
चित्तं न पक्खन्दति नप्पसीदति न सन्तिट्ठति न विमुच्चति ऽएतं सन्तऽन्ति [प्त्स् पगे ४४४]  
[\क़् ४४४।] पस्सतो।   
    
तस्स मय्हं आनन्द, एतदहोसि: ऽसचे खो अहं रूपेसु आदीनवं दिस्वा तं  
बहुलीकरेय्यं, आकासानञ्चायतने आनिसंसं अधिगम्म तमासेवेय्यं, ठानं खो  
पनेतं विज्जति यं मे आकासानञ्चायतने चित्तं पक्खन्देय्य पसीदेय्य सन्तिट्ठेय्य  
विमुच्चेय्य ऽएतं सन्तऽन्ति पस्सतो।   
[ब्ज्त् पगे ५२२] [\x ५२२।]       
    
सो खो आनन्द, अपरेन समयेन रूपेसु आदीनवं दिस्वा तं बहुलमकासिं,  
आकासानञ्चायतने आनिसंसं अधिगम्म तमासेविं, तस्स मय्हं आनन्द,  
आकासानञ्चायतने चित्तं पक्खन्दति पसीदति सन्तिट्ठति विमुच्चति ऽएतं सन्तऽन्ति पस्सतो।   
    
सो खो आनन्द, सब्बसो रूपसञ्ञानं समतिक्कमा पटिघसञ्ञानं अत्थङ्गमा  
नानत्तसञ्ञानं अमनसिकारा अनन्तो आकासोति, आकासानञ्चायतनं उपसम्पज्ज विहरामि।  
तस्स मय्हं आनन्द, इमिना विहारेन विहरतो रूपसहगता सञ्ञामनसिकारा  
समुदाचरन्ति। स्वास्स मे होति आबाधो। सेय्यथापि आनन्द, सुखिनो दुक्खं उप्पज्जेय्य,  
यावदेव आबाधाय। एवमेवस्स मे रूपसहगता सञ्ञामनसिकारा समुदाचरन्ति। स्वास्स  
मे होति आबाधो।   
    
तस्स मय्हं आनन्द, एतदहोसि: यन्नूनाहं सब्बसो आकासानञ्चायतनं समतिक्कम्म  
अनन्तं विञ्ञाणन्ति विञ्ञाणञ्चायतनं उपसम्पज्ज विहरेय्यन्ति। ऽ तस्स मय्हं आनन्द  
विञ्ञाणञ्चायतने चित्तं न पक्खन्दति नप्पसीदति न सन्तिट्ठति न विमुच्चति एतं  
सन्तन्ति पस्सतो।   
    
तस्स मय्हं आनन्द, एतदहोसि: ऽको नु खो हेतु, को पच्चयो, येन मे विञ्ञाणञ्चायतने  
चित्तं न पक्खन्दति नप्पसीदति न सन्तिट्ठति न विमुच्चति ऽएतं सन्तऽन्ति पस्सतो।   
    
तस्स मय्हं आनन्द, एतदहोसि: आकासानञ्चायतने खो मे आदीनवो अदिट्ठो, सो च मे  
अबहुलीकतो। विञ्ञाणञ्चायतने च आनिसंसो अनधिगतो। सो च मे अनासेवितो। तस्मा मे  
विञ्ञाणञ्चायतने चित्तं न पक्खन्दति नप्पसीदति न सन्तिट्ठति न विमुच्चतिऽ ऽएतं  
सन्तऽन्ति पस्सतो।   
    
सचे खो अहं आकासानञ्चायतने आदीनवं दिस्वा तं बहुलीकरेय्यं, [प्त्स् पगे ४४५] [\क़्  
४४५।] विञ्ञाणञ्चायतने आनिसंसं अधिगम्म तमासेवेय्यं, ठानं खो पनेतं  
विज्जति यं मे विञ्ञाणञ्चायतने चित्तं पक्खन्देय्य पसीदेय्य सन्तिट्ठेय्य विमुच्चेय्य  
ऽएतं सन्तऽन्ति पस्सतो।   
    
सो खो अहं आनन्द, अपरेन समयेन आकासानञ्चायतने आदीनवं दिस्वा तं  
बहुलमकासिं, विञ्ञाणञ्चायतने आनिसंसं अधिगम्म तमासेविं। तस्स मय्हं आनन्द,  
विञ्ञाणञ्चायतने चित्तं पक्खन्दति पसीदति सन्तिट्ठति विमुच्चति ऽएतं सन्तऽन्ति पस्सतो।   
    
[ब्ज्त् पगे ५२४] [\x ५२४।]     

६। सो खो अहं आनन्द, सब्बसो आकासानञ्चायतनं समतिक्कम्म अनन्तं विञ्ञाणन्ति  
विञ्ञाणञ्चायतनं उपसम्पज्ज विहरामि। तस्स मय्हं आनन्द, इमिना विहारेन विहरतो  
आकासानञ्चायतनसहगता सञ्ञामनसिकारा समुदाचरन्ति। स्वास्स मे होति आबाधो।  
सेय्यथापि आनन्द, सुखिनो दुक्खं उप्पज्जेय्य यावदेव आबाधाय। एवमेवस्स मे  
आकासानञ्चायतनसहगता सञ्ञामनसिकारा समुदाचरन्ति। स्वास्स मे होति आबाधो।   
    
तस्स मय्हं आनन्द एतदहोसि: ऽयन्नूनाहं सब्बसो विञ्ञाणञ्चायतनं समतिक्कम्म  
नत्थि किञ्चीति आकिञ्चञ्ञायतनं उपसम्पज्ज विहरेय्यऽन्ति। तस्स मय्हं आनन्द,  
आकिञ्चञ्ञायतने चित्तं न पक्खन्दति नप्पसीदति न सन्तिट्ठति न विमुच्चति ऽएतं  
सन्तऽन्ति पस्सतो।   
    
तस्स मय्हं आनन्द, एतदहोसि: को नु खो हेतु, को पच्चयो, येन मे आकिञ्चञ्ञायतने  
चित्तं न पक्खन्दति, नप्पसीदति, न सन्तिट्ठति, न विमुच्चति ऽएतं सन्तऽन्ति पस्सतो।  
तस्स मय्हं आनन्द एतदहोसि: "विञ्ञाणञ्चायतने च आनिसंसो अनधिगतो, सो च मे  
अनासेवितो। तस्मा मे आकिञ्चञ्ञायतने चित्तं न पक्खन्दति, नप्पसीदति, न सन्तिट्ठति, न  
विमुच्चति ऽएतं सन्तऽन्ति पस्सतो।   
तस्स मय्हं आनन्द एतदहोसि: ऽसचे खो अहं विञ्ञाणञ्चायतने आदीनवं दिस्वा तं  
बहुलीकरेय्यं, आकिञ्चञ्ञायतने आनिसंसं अधिगम्म तमासेवेय्यं, ठानं खो पनेतं  
विज्जति यं मे आकिञ्चञ्ञायतने [प्त्स् पगे ४४६] [\क़् ४४६।] चित्तं पक्खन्देय्य पसीदेय्य  
सन्तिट्ठेय्य विमुच्चेय्य "एतं सन्त" न्ति पस्सतो।   
    
सो खो अहं आनन्द, अपरेन समयेन विञ्ञाणञ्चायतने आदीनवं दिस्वा तं  
बहुलमकासिं आकिञ्चञ्ञायतने आनिसंसं अधिगम्म तमासेविं, तस्स मय्हं आनन्द  
आकिञ्चञ्ञायतने चित्तं पक्खन्दति पसीदति सन्तिट्ठति विमुच्चति ऽएतं सन्तऽन्ति पस्सतो।   
    
७। सो खो अहं आनन्द सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरामि। तस्स मय्हं आनन्द, इमिना विहारेन विहरतो  
विञ्ञाणञ्चायतनसहगता सञ्ञामनसिकारा समुदाचरन्ति। स्वास्स मे होति आबाधो।   
[ब्ज्त् पगे ५२६] [\x ५२६।]       
    
सेय्यथापि आनन्द सुखिनो दुक्खं उप्पज्जेय्य यावदेव आबाधाय, एवमेवस्स मे  
विञ्ञाणञ्चायतनसहगता सञ्ञामनसिकारा समुदाचरन्ति। स्वास्स मे होति आबाधो।   
तस्स मय्हं आनन्द, एतदहोसि: ऽयन्नूनाहं सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरेय्यऽन्ति। तस्स मय्हं आनन्द,  
नेवसञ्ञानासञ्ञायतने चित्तं न पक्खन्दति, नप्पसीदति, न सन्तिट्ठति, न विमुच्चति,  
ऽएतं सन्तऽन्ति पस्सतो।   
    
तस्स मय्हं आनन्द, एतदहोसि: ऽको नुखो हेतु, को पच्चयो, येन मे  
नेवसञ्ञानासञ्ञायतने चित्तं न पक्खन्दति नप्पसीदति न सन्तिट्ठति न विमुच्चति  
ऽएतं सन्तऽन्ति पस्सतो।   
    
तस्स मय्हं आनन्द, एतदहोसि: आकिञ्चञ्ञायतने खो मे आदीनवो अदिट्ठो, सो च मे  
अबहुलीकतो, नेवसञ्ञानासञ्ञायतने आनिसंसो अनधिगतो, सो च मे अनासेवितो। तस्मा मे  
नेवसञ्ञानासञ्ञायतने चित्तं न पक्खन्दति नप्पसीदति न सन्तिट्ठति न विमुच्चति  
ऽएतं सन्तऽन्ति पस्सतो।   
    
तस्स मय्हं आनन्द, एतदहोसि: ऽसचे खो अहं आकिञ्चञ्ञायतने आदीनवं दिस्वा तं  
बहुलीकरेय्यं, नेवसञ्ञानासञ्ञायतने आनिसंसं अधिगम्म तमासेवेय्यं, ठानं खो  
पनेतं विज्जति यं मे नेवसञ्ञानासञ्ञायतने चित्तं पक्खन्देय्य, पसीदेय्य,  
सन्तिट्ठेय्य, विमुच्चेय्य, ऽएतं सन्तऽन्ति पस्सतो।   
    
सो [प्त्स् पगे ४४७] [\क़् ४४७।] खो आहं आनन्द, अपरेन समयेन आकिञ्चञ्ञायतने  
आदीनवं दिस्वा तं बहुलमकासिं। नेवसञ्ञानासञ्ञायतने आनिसंसं अधिगम्म  
तमासेविं, तस्स मय्हं आनन्द नेवसञ्ञानासञ्ञायतने चित्तं पक्खन्दति पसीदति  
सन्तिट्ठति विमुच्चति ऽएतं सन्तऽन्ति पस्सतो।   
[ब्ज्त् पगे ५२८] [\x ५२८।]       
    
८। सो खो अहं आनन्द, सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरामि, तस्स मय्हं आनन्द, इमिना विहारेन  
विहरतो आकिञ्चञ्ञायतन सहगता सञ्ञामनसिकारा समुदाचरन्तिऽ स्वास्स मे होति आबाधो।  
सेय्यथापि आनन्द, सुखिनो दुक्खं उप्पज्जेय्य यावदेव आबाधाय। एवमेवस्स मे  
आकिञ्चञ्ञायतनसहगता सञ्ञामनसिकारा समुदाचरन्ति। स्वास्स मे होति आबाधो।   
    
तस्स मय्हं आनन्द, एतदहोसि: ऽयन्नूनाहं नेवसञ्ञानासञ्ञायतनं समतिक्कम्म  
सञ्ञा वेदयितनिरोधं उपसम्पज्ज विहरेय्यन्तिऽ तस्स मय्हं आनन्द,  
सञ्ञावेदयितनिरोधे चित्तं न पक्खन्दति, नप्पसीदति न सन्तिट्ठति, न विमुच्चति, ऽएतं  
सन्तऽन्ति पस्सतो।   
    
तस्स मय्हं आनन्द, एतदहोसि: ऽको नुखो हेतु, को पच्चयो, येन मे  
सञ्ञावेदयितनिरोधे चित्तं न पक्खन्दति नप्पसीदति न सन्तिट्ठति न विमुच्चति ऽएतं  
सन्तऽन्ति पस्सतो।   
    
तस्स मय्हं आनन्द, एतदहोसि: ऽनेवसञ्ञानासञ्ञायतने खो मे आदीनवो अदिट्ठो, सो च  
मे अबहुलीकतो सञ्ञावेदयितनिरोधे आनिसंसो अनधिगतो। सो च मे अनासेवितो। तस्मा मे  
सञ्ञावेदयितनिरोधे चित्तं न पक्खन्दति नप्पसीदति न सन्तिट्ठति न विमुच्चति ऽएतं  
सन्तिऽ न्ति पस्सतो।   
    
तस्स मय्हं आनन्द, एतदहोसि: ऽसचे खो अहं नेवसञ्ञानासञ्ञायतने आदीनवं दिस्वा  
तं बहुलीकरेय्यं सञ्ञावेदयितनिरोधे आनिसंसं अधिगम्म तमासेवेय्यं ठानं खो  
पनेतं विज्जति यं मे सञ्ञावेदयितनिरोधे चित्तं पक्खन्देय्यं, पसीदेय्य,  
सन्तिट्ठेय्य, विमुच्चेय्य ऽएतं सन्तऽन्ति पस्सतो।   
    
सो खो अहं आनन्द, अपरेन समयेन नेवसञ्ञानासञ्ञायतने आदीनवं दिस्वा तं  
बहुलमकासिं, [प्त्स् पगे ४४८] [\क़् ४४८।] सञ्ञावेदयितनिरोधे आनिसंसं अधिगम्म  
तमासेविं। तस्स मय्हं आनन्द, सञ्ञावेदयितनिरोधे चित्तं पक्खन्दति पसीदति  
सन्तिट्ठति विमुच्चति ऽएतं सन्तऽन्ति पस्सतो।   
    
[ब्ज्त् पगे ५३०] [\x ५३०।]       
    
९। सो खो अहं आनन्द सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरामि, पञ्ञाय च मे दिस्वा आसवा परिक्खयं  
अगमंसु।   
    
यावकीवञ्चाहं आनन्द इमा नव अनुपुब्बविहारसमापत्तियो न एवं अनुलोमपटिलोमं  
समापज्जिम्पि, वुट्ठहिम्पि नेव तावाहं आनन्द सदेवके लोके समारके सब्रह्मके  
सस्समणब्राह्मणिया पजाय सदेवमनुस्साय अनुत्तरं सम्मासम्बोधिं  
अभिसम्बुद्धोति पच्चञ्ञासिं।   
    
यतो च खो अहं आनन्द, इमा नव अनुपुब्बविहारसमापत्तियो एवं अनुलोमपटिलोमं  
समापज्जिम्पि वुट्ठहिम्पि, अथाहं आनन्द, सदेवके लोके समारके सब्रह्मके  
सस्समणब्राह्मणिया पजाय सदेवमनुस्साय अनुत्तरं सम्मासम्बोधिं  
अभिसम्बुद्धोति पच्चञ्ञासिं। ञाणञ्च पन मे दस्सनं उदपादि, अकुप्पा मे  
चेतोविमुत्ति। अयमन्तिमा जाति, नत्थिदानि पुनब्भवोति।   
    
महावग्गो चतुत्थो।   
    
तस्सुद्दानं:  
    
द्वे विहारा च निब्बानं गाविझानेन पञ्चमं,   
आनन्दो ब्राह्मणो देवो नागेन तपुस्सेन चाति।   
    
[ब्ज्त् पगे ५३२] [\x ५३२।]       
    
५। सामञ्ञवग्गो  
९। १। ५। १  
सम्बाध सुत्तं  
    
एवं [प्त्स् पगे ४४९] [\क़् ४४९।] मे सुतं: एकं समयं आयस्मा आनन्दो कोसम्बियं  
विहरति घोसितारामे। अथ खो आयस्मा उदायी येनायस्मा आनन्दो तेनुपसङ्कमि।  
उपसङ्कमित्वा आयस्मता आनन्देन सद्धिं सम्मोदि। सम्मोदनीयं कथं साराणीयं  
वीतिसारेत्वा एकमन्तं निसीदि। एकमन्तं निसिन्नो खो आयस्मा उदायी आयस्मन्तं आनन्दं  
एतदवोच: वुत्तमिदं आवुसो, पञ्चालचण्डेन देवपुत्तेन:  
    
१। "सम्बाधे वत१ ओकासं अविन्दि२ भुरि मेधसो  
यो झानमबुधा३। बुद्धो पतिलीननिसभो मुनी" ति।   
    
कतमो नु खो आवुसो सम्बाधो कतमो सम्बाधे ओकासाधिगमो वुत्तो भगवताति:  
पञ्चिमे आवुसो कामगुणा सम्बाधो वुत्तो भगवता। कतमे पञ्च: चक्खुविञ्ञेय्या रूपा  
इट्ठा कन्ता मनापा पियरूपा कामूपसंहिता रजनीया। सोतविञ्ञेय्या सद्दा इट्ठा कन्ता  
मनापा पियरूपा कामूपसंहिता रजनीया। घानविञ्ञेय्या गन्धा इट्ठा कन्ता मनापा  
पियरूपा कामूपसंहिता रजनीया। जिव्हाविञ्ञेय्या रसा इट्ठा कन्ता मनापा पियरूपा  
कामूपसंहिता रजनीया। कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया। इमे खो आवुसो पञ्चकामगुणा सम्बाधो वुत्तो भगवता।  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। एत्तावता पि खो आवुसो  
सम्बाधे ओकासाधिगमो वुत्तो भगवता। परियायेन तत्थऽपत्थि सम्बाधो, किञ्च तत्थ  
सम्बाधो:१ यदेव [प्त्स् पगे ४५०] [\क़् ४५०।] तत्थ वितक्कविचारा अनिरुद्धा होन्ति  
अयमेत्थ सम्बाधो।   
१। सम्बाधेगतं मछसं  
२। अविदवा मछसं  
३। झानमबुज्झि मछसं  
    
[ब्ज्त् पगे ५३४] [\x ५३४।]       
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। एत्तावता पि खो आवुसो सम्बाधे ओकासाधिगमो वुत्तो भगवता परियायेन। तत्थ  
पत्थि सम्बाधो। किञ्च तत्थ सम्बाधो: यदेव तत्थ: पीति अनिरुद्धा होति, अयमेत्थ  
सम्बाधो।   
    
पुन च परं आवुसो पीतिया च विरागा उपेक्खको च विहरति। सतो च सम्पजानो सुखञ्च  
कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति तं ततियं  
झानं उपसम्पज्ज विहरति। एत्तावता पि खो आवुसो सम्बोधे ओकासाधिगमो वुत्तो  
भगवता परियायेन। तत्थऽपत्थि सम्बाधो, किञ्च तत्थ सम्बाधो: यदेव तत्थ  
उपेक्खासुखं१ अनिरुद्धं होति, अयमेत्थ सम्बाधो।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। एत्तावता पि खो आवुसो, सम्बाधे ओकासाधिगमो वुत्तो  
भगवता। तत्थऽपत्थि सम्बाधो। किञ्च तत्थ सम्बाधो यदेव तत्थ रूपसञ्ञा  
अनिरुद्धा होति, अयमेत्थ सम्बाधो।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। एत्तावता पि खो आवुसो सम्बाधे ओकासाधिगमो वुत्तो भगवता परियायेन,  
तत्थऽपत्थि सम्बाधो। किञ्च: तत्थ सम्बाधो यदेव तत्थ आकासानञ्चायतनसञ्ञा  
अनिरुद्धा होति। अयमेत्थ सम्बाधो।   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं [प्त्स् पगे ४५१] [\क़् ४५१।] उपसम्पज्ज विहरति। एत्तावता  
पि खो आवुसो सम्बोधे ओकासाधिगमो वुत्तो भगवता परियायेन, तत्थऽपत्थि सम्बाधो।  
किञ्च तत्थ सम्बाधो यदेव तत्थ विञ्ञाणञ्चायतनसञ्ञा अनिरुद्धा होति। अयमेत्थ  
सम्बाधो।  
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। एत्तावतापि खो आवुसो सम्बाधे ओकासाधिगमो  
वुत्तो भगवता परियायेन, तत्थऽपत्थि सम्बाधो। किञ्च तत्थ सम्बाधो: यदेव तत्थ  
आकिञ्चञ्ञायतनसञ्ञा अनिरुद्धा होति, अयमेत्थ सम्बाधो।   
    
१। उपेखासुखं सीमु।   
    
[ब्ज्त् पगे ५३६] [\x ५३६।]       
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। एत्तावता पि खो आवुसो सम्बाधे  
ओकासाधिगमो वुत्तो भगवता परियायेन, तत्थ पत्थि सम्बाधो। किञ्च तत्थ सम्बाधो:  
यदेव तत्थ नेवसञ्ञानासञ्ञायतनसञ्ञा अनिरुद्धा होति, अयमेत्थ सम्बाधो।   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो सम्बाधे ओकासाधिगमो वुत्तो भगवता निप्परियायेनाति।   
    
९। १। ५। २  
कायसक्खि सुत्तं  
(कोसम्बिनिदानं)  
    
"कायसक्खि कायसक्खी" ति आवुसो वुच्चति, कित्तावता नु खो आवुसो कायसक्खि वुत्तो  
भगवताति।   
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। यथा यथा च तदायतनं  
तथा तथा नं कायेन फस्सित्वा१। विहरति। एत्तावतापि खो आवुसो कायसक्खि वुत्तो  
भगवता परियायेन।   
    
पुन च परं [प्त्स् पगे ४५२] [\क़् ४५२।] आवुसो भिक्खु वितक्कविचारानं वूपसमा  
अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं  
दुतियं झानं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति। एत्तावता पि खो आवुसो कायसक्खि वुत्तो भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति। सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति। एत्तावतापि खो आवुसो कायसक्खि वुत्तो भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। यथा यथा च तदायतनं तथा तथा नं कायेन फस्सित्वा१  
विहरति। एत्तावतापि खो आवुसो कायसक्खि वुत्तो भगवता परियायेन।   
    
१। फुसित्वा मछसं, स्या।   
    
[ब्ज्त् पगे ५३८] [\x ५३८।]       
    
पुन च परं आवुसो भिक्खु सब्बसो रूपसञ्ञानं समतिक्कम्म पटिघसञ्ञानं  
अत्थङ्गमा नानत्तसञ्ञानं अमनसिकारा ऽअनन्तो आकासोऽ ति आकासानञ्चायतनं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति, एत्तावतापि  
खो आवुसो कायसक्खि वुत्तो भगवता परियायेन,   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। यथा यथा च तदायतनं तथा तथा  
नं कायेन फस्सित्वा विहरति, एत्तावतापि खो आवुसो कायसक्खि वुत्तो भगवता परियायेन।   
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति, एत्तावतापि खो आवुसो कायसक्खि वुत्तो भगवता परियायेन,   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। यथा यथा च तदायतनं तथा तथा नं  
कायेन फस्सित्वा विहरति। एत्तावतापि खो आवुसो कायसक्खि वुत्तो भगवता परियायेन,   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
यथा यथा च तदायतनं तथा तथा नं कायेन फस्सित्वा विहरति, एत्तावतापि खो आवुसो  
कायसक्खि वुत्तो भगवता निप्परियायेनाति।   
    
९। १। ५। ३  
पञ्ञाविमुत्त सुत्तं  
(कोसम्बिनिदान)  
    
"पञ्ञाविमुत्तो पञ्ञाविमुत्तो" ति आवुसो वुच्चति, कित्तावता नु खो आवुसो पञ्ञाविमुत्तो वुत्तो  
भगवताति:  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। पञ्ञाय च नं पजानाति।  
एत्तावतापि खो आवुसो पञ्ञाविमुत्तो वुत्तो भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पञ्ञाय च नं पजानाति। एत्तावतापि खो आवुसो पञ्ञाविमुत्तो वुत्तो भगवता  
परियायेन।   
    
पुन च परं आवुसो पीतिया च विरागा उपेक्खको च विहरति। सतो च सम्पजानो सुखञ्च  
कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति तं ततियं  
झानं उपसम्पज्ज विहरति। पञ्ञाय च नं पजानाति। एत्तावता पि खो आवुसो पञ्ञाविमुत्तो  
वुत्तो भगवता परियायेन।  
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। पञ्ञाय च नं पजानाति। एत्तावता पि खो आवुसो, पञ्ञाविमुत्तो  
वुत्तो भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। पञ्ञाय च नं पजानाति। एत्तावतापि खो आवुसो पञ्ञाविमुत्तो वुत्तो भगवता  
परियायेन,   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। पञ्ञाय च नं पजानाति। एत्तावता पि  
खो आवुसो पञ्ञाविमुत्तो वुत्तो भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। पञ्ञाय च नं पजानाति। एत्तावतापि खो आवुसो  
पञ्ञाविमुत्तो वुत्तो भगवता परियायेन,   
    
[ब्ज्त् पगे ५४०] [\x ५४०।]       
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। पञ्ञाय च नं पजानाति। एत्तावतापि खो  
आवुसो पञ्ञाविमुत्तो वुत्तो भगवता परियायेन,   
    
पुन च परं [प्त्स् पगे ४५३] [\क़् ४५३।] आवुसो भिक्खु सब्बसो  
नेवसञ्ञानासञ्ञायतनं समतिक्कम्म सञ्ञावेदयितनिरोधं उपसम्पज्ज विहरति।  
पञ्ञाय चस्स दिस्वा आसवा परिक्खीणा होन्ति। यथा यथा च तदायतनं तथा तथा नं  
कायेन फस्सित्वा विहरति पञ्ञाय च नं पजानाति, एत्तावतापि खो आवुसो पञ्ञाविमुत्तो वुत्तो  
भगवता निप्परियायेनाति।   
    
९। १। ५। ४  
उभतोभागविमुत्त सुत्तं  
(कोसम्बिनिदानं)  
    
"उभतोभागविमुत्तो उभतोभागविमुत्तो" ति आवुसो वुच्चति, कित्तावता नु खो आवुसो  
उभतोभागविमुत्तो वुत्तो भगवताति:  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। यथा यथा च तदायतनं  
तथा तथा नं कायेन फस्सित्वा विहरति, पञ्ञाय च नं पजानाति। एत्तावतापि खो आवुसो  
उभतोभागविमुत्तो वुत्तो भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति, पञ्ञाय च  
नं पजानाति। एत्तावता पि खो आवुसो उभतोभागविमुत्तो वुत्तो भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति। सतो च सम्पजानो  
सुखञ्च कायेन पटिसंवेदेति। यन्तं अरिया आविक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। यथा यथा च तदायतनं तथा नं कायेन  
फस्सित्वा विहरति, पञ्ञाय च नं पजानाति। एत्तावता पि खो आवुसो उभतोभागविमुत्तो  
वुत्तो भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। यथा यथा च तदायतनं तथा तथा नं कायेन फस्सित्वा  
विहरति, पञ्ञाय च नं पजानाति। एत्तावता पि खो आवुसो, उभतोभागविमुत्तो वुत्तो  
भगवता परियायेन।  
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति। एत्तावता पि  
खो आवुसो उभतोभागविमुत्तो वुत्तो भगवता परियायेन,   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। यथा यथा च तदायतनं तथा तथा  
नं कायेन फस्सित्वा विहरति पञ्ञाय च नं पजानाति, एत्तावतापि खो आवुसो  
उभतोभागविमुत्तो वुत्तो भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति पञ्ञाय च नं पजानाति, एत्तावतापि खो आवुसो उभतोभागविमुत्तो वुत्तो  
भगवता परियायेन,   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। यथा यथा च तदायतनं तथा तथा नं  
कायेन फस्सित्वा विहरति, पञ्ञाय च नं पजानाति। एत्तावतापि खो आवुसो  
उभतोभागविमुत्तो वुत्तो भगवता परियायेन,   
    
[ब्ज्त् पगे ५४२] [\x ५४२।]       
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
यथा यथा च तदायतनं तथा तथा नं कायेन फस्सित्वा विहरति। पञ्ञाय च नं  
पजानाति। एत्तावतापि खो आवुसो उभतोभागविमुत्तो वुत्तो भगवता निप्परियायेनाति।  
    
९। १। ५। ५  
सन्दिट्ठिकधम्म सुत्तं  
(कोसम्बिनिदानं)  
    
"सन्दिट्ठिको धम्मो सन्दिट्ठिको धम्मो" ति आवुसो वुच्चति, कित्तावता नु खो आवुसो  
सन्दिट्ठिको धम्मो वुत्तो भगवताति:  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। यथा यथा च तदायतनं  
तथा तथा नं कायेन फस्सित्वा विहरति, पञ्ञाय च नं पजानाति। एत्तावतापि खो आवुसो  
सन्दिट्ठिको धम्मो वुत्तो भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति, पञ्ञाय च  
नं पजानाति। एत्तावतापि खो आवुसो सन्दिट्ठिको धम्मो वुत्तो भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति। सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति, पञ्ञाय च नं पजानाति। एत्तावतापि खो आवुसो सन्दिट्ठिको धम्मो  
वुत्तो भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। यथा यथा च तदायतनं तथा तथा नं कायेन फस्सित्वा  
विहरति, पञ्ञाय च नं पजानाति। एत्तावतापि खो आवुसो, सन्दिट्ठिको धम्मो वुत्तो  
भगवता परियायेन।  
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति। एत्तावतापि  
खो आवुसो सन्दिट्ठिको धम्मो वुत्तो भगवता परियायेन।   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। यथा यथा च तदायतनं तथा तथा  
नं कायेन फस्सित्वा विहरति पञ्ञाय च नं पजानाति, एत्तावतापि खो आवुसो सन्दिट्ठिको  
धम्मो वुत्तो भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति पञ्ञाय च नं पजानाति, एत्तावतापि खो आवुसो सन्दिट्ठिको धम्मो वुत्तो  
भगवता परियायेन,   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। यथा यथा च तदायतनं तथा तथा नं  
कायेन फस्सित्वा विहरति, पञ्ञाय च नं पजानाति। एत्तावतापि खो आवुसो सन्दिट्ठिको  
धम्मो वुत्तो भगवता परियायेन,   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो सन्दिट्ठिको धम्मो वुत्तो भगवता निप्परियायेनाति।   
    
९। १। ५। ६  
सन्दिट्ठिकनिब्बान सुत्तं  
(कोसम्बिनिदानं)  
    
"सन्दिट्ठिकं निब्बानं सन्दिट्ठिकं निब्बान" न्ति। आवुसो वुच्चति, कित्तावता नु खो आवुसो  
सन्दिट्ठिकं निब्बानं वुत्तं भगवताति:  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। यथा यथा च तदायतनं  
तथा तथा नं कायेन फस्सित्वा विहरति, पञ्ञाय च नं पजानाति। एत्तावतापि खो आवुसो  
सन्दिट्ठिकं निब्बानं वुत्तं भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति, पञ्ञाय च  
नं पजानाति। एत्तावतापि खो आवुसो सन्दिट्ठिकं निब्बानं वुत्तं भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति। सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति, पञ्ञाय च नं पजानाति। एत्तावतापि खो आवुसो सन्दिट्ठिकं निब्बानं  
वुत्तं भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। यथा यथा च तदायतनं तथा तथा नं कायेन फस्सित्वा  
विहरति, पञ्ञाय च नं पजानाति। एत्तावतापि खो आवुसो, सन्दिट्ठिकं निब्बानं वुत्तं  
भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति। एत्तावतापि पि  
खो आवुसो सन्दिट्ठिकं निब्बानं वुत्तं भगवता परियायेन,   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। यथा यथा च तदायतनं तथा तथा  
नं कायेन फस्सित्वा विहरति पञ्ञाय च नं पजानाति, एत्तावतापि खो आवुसो सन्दिट्ठिकं  
निब्बानं वुत्तं भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति पञ्ञाय च नं पजानाति, एत्तावतापि खो आवुसो सन्दिट्ठिकं निब्बानं  
वुत्तं भगवता परियायेन,   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। यथा यथा च तदायतनं तथा तथा नं  
कायेन फस्सित्वा विहरति, पञ्ञाय च नं पजानाति। एत्तावतापि खो आवुसो सन्दिट्ठिकं  
निब्बानं वुत्तं भगवता परियायेन,   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो सन्दिट्ठिकं निब्बानं वुत्तं भगवता निप्परियायेनाति।   
    
[ब्ज्त् पगे ५४४] [\x ५४४।]       
    
९। १। ५। ७  
निब्बान सुत्तं  
(कोसम्बिनिदानं)  
    
" निब्बानं [प्त्स् पगे ४५४] [\क़् ४५४।] निब्बान" न्ति। आवुसो वुच्चति, कित्तावता नु खो आवुसो  
निब्बानऽ वुत्तं भगवताति:  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। यथा यथा च तदायतनं  
तथा तथा नं कायेन फस्सित्वा विहरति, पञ्ञाय च नं पजानाति। एत्तावतापि खो आवुसो  
निब्बानं वुत्तं भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति, पञ्ञाय च  
नं पजानाति। एत्तावतापि खो आवुसो निब्बानं वुत्तं भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति, पञ्ञाय च नं पजानाति। एत्तावतापि खो आवुसो निब्बानं वुत्तं  
भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। यथा यथा च तदायतनं तथा तथा नं कायेन फस्सित्वा  
विहरति, पञ्ञाय च नं पजानाति। एत्तावतापि खो आवुसो, निब्बानं वुत्तं भगवता  
परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति। एत्तावतापि  
खो आवुसो निब्बानं वुत्तं भगवता परियायेन।   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। यथा यथा च तदायतनं तथा तथा  
नं कायेन फस्सित्वा विहरति पञ्ञाय च नं पजानाति, एत्तावतापि खो आवुसो निब्बानं  
वुत्तं भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति पञ्ञाय च नं पजानाति, एत्तावतापि खो आवुसो निब्बानं वुत्तं भगवता  
परियायेन।   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। यथा यथा च तदायतनं तथा तथा नं  
कायेन फस्सित्वा विहरति, पञ्ञाय च नं पजानाति। एत्तावतापि खो आवुसो निब्बानं वुत्तं  
भगवता परियायेन,   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो निब्बानं वुत्तं भगवता निप्परियायेनाति।   
    
९। १। ५। ८  
परिनिब्बान सुत्तं  
(कोसम्बिनिदानं)  
    
" परिनिब्बानं परिनिब्बान" न्ति। आवुसो वुच्चति, कित्तावता नु खो आवुसो परिनिब्बानं न्ति  
वुत्तं भगवताति:  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। यथा यथा च तदायतनं  
तथा तथा नं कायेन फस्सित्वा विहरति, पञ्ञाय च नं पजानाति। एत्तावतापि खो आवुसो  
परिनिब्बानं वुत्तं भगवता परियायेन।  
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति, पञ्ञाय च  
नं पजानाति। एत्तावतापि खो आवुसो परिनिब्बानं वुत्तं भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति, पञ्ञाय च नं पजानाति। एत्तावतापि खो आवुसो परिनिब्बानं वुत्तं  
भगवता परियायेन।  
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। यथा यथा च तदायतनं तथा तथा नं कायेन फस्सित्वा  
विहरति, पञ्ञाय च नं पजानाति। एत्तावता पि खो आवुसो, परिनिब्बानं वुत्तं भगवता  
परियायेन।  
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति। एत्तावता पि  
खो आवुसो परिनिब्बानं वुत्तं भगवता परियायेन,   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। यथा यथा च तदायतनं तथा तथा  
नं कायेन फस्सित्वा विहरति पञ्ञाय च नं पजानाति, एत्तावतापि खो आवुसो परिनिब्बानं  
वुत्तं भगवता परियायेन।  
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति पञ्ञाय च नं पजानाति, एत्तावतापि खो आवुसो परिनिब्बानं वुत्तं  
भगवता परियायेन,   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। यथा यथा च तदायतनं तथा तथा नं  
कायेन फस्सित्वा विहरति, पञ्ञाय च नं पजानाति। एत्तावतापि खो आवुसो परिनिब्बानं  
वुत्तं भगवता परियायेन,   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो परिनिब्बानं वुत्तं भगवता निप्परियायेनाति।   
    
९। १। ५। ९  
तदङ्गनिब्बान सुत्तं  
(कोसम्बिनिदानं)  
    
" तदङ्गनिब्बानं तदङ्गनिब्बान" न्ति आवुसो वुच्चति, कित्तावता नु खो आवुसो  
तदङ्गनिब्बानं वुत्तं भगवताति:  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। यथा यथा च तदायतनं  
तथा तथा नं कायेन फस्सित्वा विहरति, पञ्ञाय च नं पजानाति। एत्तावतापि खो आवुसो  
तदङ्गनिब्बानं वुत्तं भगवता परियायेन।  
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति, पञ्ञाय च  
नं पजानाति। एत्तावतापि खो आवुसो तदङ्गनिब्बानं वुत्तं भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति। सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति, पञ्ञाय च नं पजानाति। एत्तावतापि खो आवुसो तदङ्गनिब्बानं वुत्तं  
भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। यथा यथा च तदायतनं तथा तथा नं कायेन फस्सित्वा  
विहरति, पञ्ञाय च नं पजानाति। एत्तावतापि खो आवुसो, तदङ्गनिब्बानं वुत्तं भगवता  
परियायेन।  
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। यथा यथा च तदायतनं तथा तथा नं कायेन फस्सित्वा विहरति। एत्तावतापि  
खो आवुसो तदङ्गनिब्बानं वुत्तं भगवता परियायेन,   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। यथा यथा च तदायतनं तथा तथा  
नं कायेन फस्सित्वा विहरति पञ्ञाय च नं पजानाति, एत्तावतापि खो आवुसो  
तदङ्गनिब्बानं वुत्तं भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। यथा यथा च तदायतनं तथा तथा नं कायेन  
फस्सित्वा विहरति पञ्ञाय च नं पजानाति, एत्तावतापि खो आवुसो तदङ्गनिब्बानं वुत्तं  
भगवता परियायेन,  
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। यथा यथा च तदायतनं तथा तथा नं  
कायेन फस्सित्वा विहरति, पञ्ञाय च नं पजानाति। एत्तावतापि खो आवुसो तदङ्गनिब्बानं  
वुत्तं भगवता परियायेन,   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो तदङ्गनिब्बानं वुत्तं भगवता निप्परियायेनाति।   
९। १। ५। १०  
दिट्ठधम्मनिब्बान सुत्तं  
(कोसम्बिनिदानं)  
"दिट्ठधम्मनिब्बानं दिट्ठधम्मनिब्बान" न्ति आवुसो वुच्चति, कित्तावता नु खो आवुसो  
दिट्ठधम्मनिब्बानं वुत्तं भगवताति?  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। एत्तावतापि खो आवुसो  
दिट्ठधम्मनिब्बानं वुत्तं भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। एत्तावतापि खो आवुसो दिट्ठधम्मनिब्बानं वुत्तं भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। एत्तावतापि खो आवुसो दिट्ठधम्मनिब्बानं  
वुत्तं भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। एत्तावतापि खो आवुसो, दिट्ठधम्मनिब्बानं वुत्तं  
भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। पञ्ञाय चस्स दिस्वा आसवा परिक्खीणा होन्ति। एत्तावतापि खो आवुसो  
दिट्ठधम्मनिब्बानं वुत्तं भगवता परियायेन,   
    
पञ्ञायचपरं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति। एत्तावतापि खो आवुसो दिट्ठधम्मनिब्बानं वुत्तं भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति  
एत्तावतापि खो आवुसो दिट्ठधम्मनिब्बानं वुत्तं भगवता परियायेन,   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति, एत्तावतापि खो आवुसो दिट्ठधम्मनिब्बानं वुत्तं भगवता परियायेन,   
रं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावता पि खो आवुसो दिट्ठधम्म निब्बानं वुत्तं भगवता निप्परियायेनाति।   
सामञ्ञवग्गो पञ्चमो।   
    
तस्सुद्दानं:  
सम्बाधो कायसक्खि पञ्ञा१   
उभतो२ सन्दिट्ठिका दुवे  
निब्बानं परिनिब्बानं  
तदङ्ग दिट्ठधम्मिकेन चाति।   
    
पठमो पण्णासको समत्तो।   
    
पञ्चालवग्गो सीमु।   
१। पञ्चालोकायसक्खी [प्त्स् पगे ४५५] [\क़् ४५५।] च सीमु  
२। उभो सीमु।   
    
[ब्ज्त् पगे ५४६] [\x ५४६।]       
    
दुतियो पण्णासको  
१। खेमवग्गो  
९। २। १। १  
खेम सुत्तं  
(कोसम्बिनिदानं)  
    
"खेमं खेम" न्ति। आवुसो वुच्चति, कित्तावता नु खो आवुसो खेमं वुत्तं भगवताति:  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। पञ्ञायचस्स दिस्वा आसवा  
परिक्खीणा होन्ति, एत्तावतापि खो आवुसो खेमं वुत्तं भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो आवुसो खेमं वुत्तं  
भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति।  
एत्तावता पि खो आवुसो खेमं वुत्तं भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो  
आवुसो, खेमं वुत्तं भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। पञ्ञाय चस्स दिस्वा आसवा परिक्खीणा होन्ति। एत्तावतापि खो आवुसो खेमं वुत्तं  
भगवता परियायेन,   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति। एत्तावता पि खो आवुसो खेमं वुत्तं भगवता परियायेन।   
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति  
एत्तावतापि खो आवुसो खेमं वुत्तं भगवता परियायेन।   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति, एत्तावतापि खो आवुसो खेमं वुत्तं भगवता परियायेन।   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो खेमं वुत्तं भगवता निप्परियायेनाति।   
    
९। १। ५। १२  
खेमप्पत्त सुत्तं  
(कोसम्बिनिदानं)  
    
"खेमप्पत्तो खेमप्पत्तो" ति आवुसो वुच्चति, कित्तावता नु खो आवुसो खेमप्पत्तं वुत्तं  
भगवताति?  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। पञ्ञायचस्स दिस्वा आसवा  
परिक्खीणा होन्ति। एत्तावतापि खो आवुसो खेमप्पत्तं वुत्तं भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो आवुसो खेमप्पत्तं  
वुत्तं भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति।  
एत्तावतापि खो आवुसो खेमप्पत्तं वुत्तं भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो  
आवुसो, खेमप्पत्तं वुत्तं भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। पञ्ञाय चस्स दिस्वा आसवा परिक्खीणा होन्ति। एत्तावतापि खो आवुसो खेमप्पत्तं  
वुत्तं भगवता परियायेन।   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति। एत्तावतापि खो आवुसो खेमप्पत्तं वुत्तं भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति  
एत्तावतापि खो आवुसो खेमप्पत्तं वुत्तं भगवता परियायेन।   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति, एत्तावतापि खो आवुसो खेमप्पत्तं वुत्तं भगवता परियायेन।

पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो खेमप्पत्तं वुत्तं भगवता निप्परियायेनाति।   
    
९। २। १। ३  
अमत सुत्तं  
(कोसम्बिनिदानं)  
    
"अमतं अमत" न्ति आवुसो वुच्चति, कित्तावता नु खो आवुसो अमतं वुत्तं भगवताति।  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। पञ्ञायचस्स दिस्वा आसवा  
परिक्खीणा होन्ति। एत्तावतापि खो आवुसो अमतं वुत्तं भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो आवुसो अमतं वुत्तं  
भगवता परियायेन।   
    
पुन च परं आवुसो पीतिया च विरागा उपेक्खको च विहरति सतो च सम्पजानो सुखञ्च  
कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति तं ततियं  
झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो  
आवुसो अमतं वुत्तं भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो  
आवुसो, अमतं वुत्तं भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। पञ्ञाय चस्स दिस्वा आसवा परिक्खीणा होन्ति। एत्तावतापि खो आवुसो अमतं वुत्तं  
भगवता परियायेन।   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति। एत्तावतापि खो आवुसो अमतं वुत्तं भगवता परियायेन।   
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति  
एत्तावतापि खो आवुसो अमतं वुत्तं भगवता परियायेन,   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति, एत्तावतापि खो आवुसो अमतं वुत्तं भगवता परियायेन,   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो अमतं वुत्तं भगवता निप्परियायेनाति।   
    
९। २। १। ४  
अमतप्पत्त सुत्तं  
(कोसम्बिनिदानं)  
    
"अमतप्पत्तो अमतप्पत्तो" ति आवुसो वुच्चति, कित्तावता नु खो आवुसो अमतप्पत्तो वुत्तो  
भगवताति।  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। पञ्ञायचस्स दिस्वा आसवा  
परिक्खीणा होन्ति। एत्तावतापि खो आवुसो अमतप्पत्तो वुत्तो भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो आवुसो अमतप्पत्तो  
वुत्तो भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति। सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति।पञ्ञायचस्स दिस्वा आसवा परिक्खीणा होन्ति।  
एत्तावतापि खो आवुसो अमतप्पत्तो वुत्तो भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति । एत्तावतापि खो  
आवुसो, अमतप्पत्तो वुत्तो भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। पञ्ञाय चस्स दिस्वा आसवा परिक्खीणा होन्ति। एत्तावतापि खो आवुसो अमतप्पत्तो  
वुत्तो भगवता परियायेन।   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति। एत्तावतापि खो आवुसो अमतप्पत्तो वुत्तो भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति  
एत्तावतापि खो आवुसो अमतप्पत्तो वुत्तो भगवता परियायेन।   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति, एत्तावतापि खो आवुसो अमतप्पत्तो वुत्तो भगवता परियायेन।

पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो अमतप्पत्तो वुत्तो भगवता निप्परियायेनाति।   
    
[ब्ज्त् पगे ५४८] [\x ५४८।]       
    
९। २। १। ५  
अभय सुत्तं  
(कोसम्बिनिदानं)  
"अभयं अभय" न्ति आवुसो वुच्चति, कित्तावता नु खो आवुसो अभयं वुत्तं भगवताति:  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। पञ्ञायचस्स दिस्वा आसवा  
परिक्खीणा होन्ति। एत्तावतापि खो आवुसो अभयं वुत्तं भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो आवुसो अभयं वुत्तं  
भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति।  
एत्तावतापि खो आवुसो अभयं वुत्तं भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो  
आवुसो, अभयं वुत्तं भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। पञ्ञाय चस्स दिस्वा आसवा परिक्खीणा होन्ति। एत्तावतापि खो आवुसो अभयं वुत्तं  
भगवता परियायेन।   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति। एत्तावतापि खो आवुसो अभयं वुत्तं भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति  
एत्तावतापि खो आवुसो अभयं वुत्तं भगवता परियायेन।   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति, एत्तावतापि खो आवुसो अभयं वुत्तं भगवता परियायेन।   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो अभयं वुत्तं भगवता निप्परियायेनाति।   
    
९। २। १। ६  
अभयप्पत्त सुत्तं  
(कोसम्बिनिदानं)  
    
"अभयप्पत्तो अभयप्पत्तो" ति आवुसो वुच्चति, कित्तावता नु खो आवुसो अभयप्पत्तो वुत्तो  
भगवताति?  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। पञ्ञायचस्स दिस्वा आसवा  
परिक्खीणा होन्ति। एत्तावतापि खो आवुसो अभयप्पत्तो वुत्तो भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो आवुसो अभयप्पत्तो  
वुत्तो भगवता परियायेन।   
    
पुन च परं आवुसो पीतिया च विरागा उपेक्खको च विहरति सतो च सम्पजानो सुखञ्च  
कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति तं ततियं  
झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो  
आवुसो अभयप्पत्तो वुत्तो भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो  
आवुसो, अभयप्पत्तो वुत्तो भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। पञ्ञाय चस्स दिस्वा आसवा परिक्खीणा होन्ति। एत्तावतापि खो आवुसो अभयप्पत्तो  
वुत्तो भगवता परियायेन।   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति। एत्तावतापि खो आवुसो अभयप्पत्तो वुत्तो भगवता परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति  
एत्तावतापि खो आवुसो अभयप्पत्तो वुत्तो भगवता परियायेन।   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति, एत्तावतापि खो आवुसो अभयप्पत्तो वुत्तो भगवता परियायेन।  
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो अभयप्पत्तो वुत्तो भगवता निप्परियायेनाति।   
    
९। २। १। ७  
पस्सद्धि सुत्तं  
(कोसम्बिनिदानं)  
    
"पस्सद्धि पस्सद्धी" ति आवुसो वुच्चति, कित्तावता नु खो आवुसो पस्सद्धि वुत्ता  
भगवताति?  
    
इधावुसो भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। पञ्ञायचस्स दिस्वा आसवा  
परिक्खीणा होन्ति। एत्तावतापि खो आवुसो पस्सद्धि वुत्ता भगवता परियायेन।   
    
पुन च परं आवुसो भिक्खु वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो आवुसो पस्सद्धि वुत्ता  
भगवता परियायेन।   
    
पुन च परं आवुसो भिक्खु पीतिया च विरागा उपेक्खको च विहरति सतो च सम्पजानो  
सुखञ्च कायेन पटिसंवेदेति। यन्तं अरिया आचिक्खन्ति: उपेक्खको सतिमा सुखविहारीति  
तं ततियं झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति।  
एत्तावतापि खो आवुसो पस्सद्धि वुत्ता भगवता परियायेन।   
    
पुन च परं आवुसो भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं उपसम्पज्ज विहरति। पञ्ञायचस्स दिस्वा आसवा परिक्खीणा होन्ति। एत्तावतापि खो  
आवुसो, पस्सद्धि वुत्ता भगवता परियायेन।   
    
पुन च परं आवुसो भिक्खु सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। पञ्ञाय चस्स दिस्वा आसवा परिक्खीणा होन्ति। एत्तावतापि खो आवुसो पस्सद्धि वुत्ता  
भगवता परियायेन।   
    
पुन च परं आवुसो, भिक्खु सब्बसो आकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति। एत्तावतापि खो आवुसो पस्सद्धि वुत्ता भगवता  
परियायेन।   
    
पुन च परं आवुसो भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति  
एत्तावतापि खो आवुसो पस्सद्धि वुत्ता भगवता परियायेन।   
    
पुन च परं आवुसो भिक्खु सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति। पञ्ञाय चस्स दिस्वा आसवा परिक्खीणा  
होन्ति, एत्तावतापि खो आवुसो पस्सद्धि वुत्ता भगवता परियायेन।   
    
पुन च परं आवुसो भिक्खु सब्बसो नेवसञ्ञानासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
एत्तावतापि खो आवुसो पस्सद्धि वुत्ता भगवता निप्परियायेनाति।

९। २। १। ८  
अनुपुब्बपस्सद्धि [प्त्स् पगे ४५६] [\क़् ४५६।] सुत्तं  
(कोसम्बिनिदानं)  
    
ऽअनुपुब्बपस्सद्धि अनुपुब्बपस्सद्धीऽ ति आवुसो वुच्चति पे  
    
९। २। १। ९  
निरोध सुत्तं  
(कोसम्बिनिदानं)  
ऽनिरोधो निरोधोऽति आवुसो वुच्चति पे  
    
९। २। १। १०  
अनुपुब्ब निरोध सुत्तं  
(कोसम्बिनिदानं)  
अनुपुब्बनिरोधो अनुपुब्बनिरोधोति आवुसो वुच्चति। कित्तावता नु खो आवुसो  
अनुपुब्बनिरोधो वुत्तो भगवताति।   
    
इधावुसो भिक्खु विविच्चेव कामेहि पे  
    
[ब्ज्त् पगे ५५०] [\x ५५०।]       
    
९। २। १। ११  
अरहत्ता भब्बाभब्बधम्म सुत्तं  
(सावत्थिनिदानं)  
    
नव भिक्खवे धम्मे अप्पहाय अभब्बो अरहत्तं सच्छिकातुं। कतमे नम:  
    
रागं, दोसं, मोहं, कोधं, उपनाहं, मक्खं, पलासं, इस्सं, मच्छरियं। इमे खो  
भिक्खवे नव धम्मे अप्पहाय अभब्बो अरहत्तं सच्छिकातुं।   
    
नव भिक्खवे धम्मे पहाय भब्बो अरहत्तं सच्छिकातुं। कतमे नव:  
    
रागं, दोसं, मोहं, कोधं, उपनाहं, मक्खं, पलासं, इस्सं मच्छरियं। इमे खो  
भिक्खवे नव धम्मे पहाय भब्बो अरहत्तं सच्छिकातुन्ति।   
    
खेमवग्गो पठमो।   
    
तस्सुद्दानं:  
    
खेमा द्वे अमता द्वे च द्वे भया पस्सद्धिया दुवे,   
निरोधो अनुपुब्बो चेव भब्बाभब्बेनेकादसाति।   
खेमो [प्त्स् पगे ४५७] [\क़् ४५७।] च अमतं चेव अभयं पस्सद्धियेन च निरोधो  
अनुपुब्बो चेव धम्मं पहाय भब्बेन चाति सीमु।   
    
१। छट्ठे सीमु।   
    
[ब्ज्त् पगे ५५२] [\x ५५२।]       
    
२। सतिपट्ठानवग्गो  
    
९। २। २। १  
    
सिक्खादुब्बल्य सतिपट्ठान सुत्तं  
(सावत्थिनिदानं)  
    
पञ्चिमानि भिक्खवे सिक्खादुब्बल्यानि। कतमानि पञ्च: पाणातिपातो, अदिन्नादानं, कामेसु  
मिच्छाचारो, मुसावादो, सुरामेरयमज्जपमादट्ठानं। इमानि खो भिक्खवे पञ्च सिक्खा  
दुब्बल्यानि। इमेसं खो भिक्खवे पञ्चन्नं सिक्खादुब्बल्यानं पहानाय चत्तारो  
सतिपट्ठाना भावेतब्बा। कतमे चत्तारो:  
    
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं सिक्खादुब्बल्यानं पहानाय  
इमे चत्तारो सतिपट्ठाना भावेतब्बाति।   
९। २। २। २  
नीवरण सतिपट्ठान सुत्तं  
(सावत्थिनिदानं)  
    
पञ्चिमानि भिक्खवे नीवरणानि। कतमानि पञ्च:  
कामच्छन्दनीवरणं, व्यापादनीवरणं, थीनमिद्धनीवरणं, [प्त्स् पगे ४५८] [\क़्  
४५८।] उद्धच्चकुक्कुच्चनीवरणं, विचिकिच्छानीवरणं। इमानि खो भिक्खवे पञ्च  
नीवरणानि।   
इमेसं खो भिक्खवे पञ्चन्नं नीवरणानं पहानाय चत्तारो सतिपट्ठाना भावेतब्बा।  
कतमे चत्तारो:  
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं नीवरणानं पहानाय इमे  
चत्तारो सतिपट्ठाना भावेतब्बाति।   
९। २। २। ३  
कामगुण सतिपट्ठान सुत्तं  
(सावत्थिनिदानं)  
    
पञ्चिमे भिक्खवे कामगुणा। कतमे पञ्च:  
    
चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। सोतविञ्ञेय्या  
सद्दा इट्ठा कन्ता मनापा पियरूपा कामूसंहिता रजनीया। घानविञ्ञेय्या गन्धा इट्ठा  
कन्ता मनापा पियरूपा कामूपसंहिता रजनीया। जिव्हाविञ्ञेय्या रसा इट्ठा कन्ता मनापा  
पियरूपा कामूपसंहिता रजनीया। कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया। इमे खो भिक्खवे पञ्चकामगुणा।   
    
इमेसं खो भिक्खवे पञ्चन्तं कामगुणानं पहानाय चत्तारो सतिपट्ठाना भावेतब्बा।  
कतमे चत्तारो:  
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सि विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं कामगुणानं पहानाय इमे  
चत्तारो सतिपट्ठाना भावेतब्बाति।   
    
९। २। २। ४  
उपादानक्खन्ध सतिपट्ठान सुत्तं  
(सावत्थिनिदानं)  
    
पञ्चिमे भिक्खवे उपादानक्खन्धा। कतमे पञ्च:  
    
रूपूपादानक्खन्धो, वेदनूपादानक्खन्धो, सञ्ञूपादानक्खन्धो,  
सङ्खारूपादानक्खन्धो, विञ्ञानूपादानक्खन्धो। इमे [प्त्स् पगे ४५९] [\क़् ४५९।] खो  
भिक्खवे, पञ्चुपादानक्खन्धा। इमेसं खो भिक्खवे पञ्चन्नं उपादानक्खन्धानं  
पहानाय चत्तारो सतिपट्ठाना भावेतब्बा। कतमे चत्तारो:  
    
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं उपादानक्खन्धानं  
पहानाय इमे चत्तारो सतिपट्ठाना भावेतब्बाति।   
    
९। २। २। ५  
ओरम्भागिय सतिपट्ठान सुत्तं  
(सावत्थिनिदानं)  
    
पञ्चिमानि भिक्खवे ओरम्भागियानि सञ्ञोजनानि। कतमानि पञ्च:  
    
सक्कायदिट्ठि, विचिकिच्छा, सीलब्बतपरामासो, कामच्छन्दो, ब्यापादो। इमानि खो भिक्खवे  
पञ्चोरम्भागियानि सञ्ञोजनानि।   
    
इमेसं खो भिक्खवे पञ्चन्नं ओरम्भागियानं सञ्ञोजनानं पहानाय चत्तारो  
सतिपट्ठाना भावेतब्बा। कतमे चत्तारो:  
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं ओरम्भागियानं सञ्ञोजनानं  
पहानाय इमे चत्तारो सतिपट्ठाना भावेतब्बाति।   
    
[ब्ज्त् पगे ५६६] [\x ५६६।]       
    
९। २। २। ६  
गति सतिपट्ठान सुत्तं  
(सावत्थिनिदानं)  
    
पञ्चिमा भिक्खवे गतियो। कतमे पञ्च:  
निरयो, तिरच्छानयोनि, पेत्तिविसयो, मनुस्सा, देवा। इमा खो भिक्खवे पञ्च गतियो।   
    
इमासं खो भिक्खवे पञ्चन्नं गतीनं पहानाय चत्तारो सतिपट्ठाना भावेतब्बा।  
कतमे चत्तारो:  
    
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं गतीनं पहानाय इमे चत्तारो  
सतिपट्ठाना भावेतब्बाति।   
    
९। २। २। ७  
मच्छरिय सतिपट्ठान सुत्तं  
(सावत्थिनिदानं)  
पञ्चिमानि भिक्खवे मच्छरियानि। कतमानि पञ्च:  
    
आवासमच्छरियं, कुलमच्छरियं, लाभमच्छरियं, वण्णमच्छरियं,  
धम्ममच्छरियं। इमानि खो भिक्खवे पञ्च मच्छरियानि।   
    
इमेसं खो भिक्खवे, पञ्चन्नं मच्छरियानं पहानाय चत्तारो सतिपट्ठाना  
भावेतब्बा। कतमे चत्तारो:  
    
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं मच्छरियानं पहानाय इमे  
चत्तारो सतिपट्ठाना भावेतब्बाति।   
    
९। २। २। ८  
उद्धम्भागिय सतिपट्ठान सुत्तं  
(सावत्थिनिदानं)  
    
पञ्चिमानि [प्त्स् पगे ४६०] [\क़् ४६०।] भिक्खवे, उद्धम्भागियानि सञ्ञोजनानि, कतमानि  
पञ्च:  
रूपरागो, अरूपरागो, मानो, उद्धच्चं, अविज्जा। इमानि खो भिक्खवे पञ्चुद्धम्भागियानि  
सञ्ञोजनाति।   
    
इमेसं खो भिक्खवे पञ्चन्नं उद्धम्भागियानं सञ्ञोजनानं पहानाय चत्तारो  
सतिपट्ठाना भावेतब्बा। कतमे चत्तारो:  
    
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं उद्धम्भागियानं  
सञ्ञोजनानं पहानाय इमे चत्तारो सतिपट्ठाना भावेतब्बाति।   
    
[ब्ज्त् पगे ५५८] [\x ५५८।]       
    
९। २। २। ९  
चेतोखिल सतिपट्ठान सुत्तं  
    
(सावत्थिनिदानं)  
    
पञ्चिमे भिक्खवे चेतोखिला। कतमे पञ्च:  
    
इध भिक्खवे, भिक्खु सत्थरि कङ्खति विचिकिच्छति नाधिमुच्चति न सम्पसीदति। यो सो  
भिक्खवे भिक्खु सत्थरि कङ्खति, विचिकिच्छति, नाधिमुच्चति, न सम्पसीदति, तस्स चित्तं  
न नमति आतप्पाय अनुयोगाय सातच्चाय पधानाय, यस्स चित्तं न नमति आतप्पाय  
अनुयोगाय सातच्चाय पधानाय, अयं पठमो चेतोखिलो।   
    
पुन च परं भिक्खवे भिक्खु धम्मे कङ्खति विचिकिच्छति नाधिमुच्चति न  
सम्पसीदति। यो सो भिक्खवे भिक्खु धम्मे कङ्खति, विचिकिच्छति, नाधिमुच्चति, न  
सम्पसीदति, तस्स चित्तं न नमति आतप्पाय अनुयोगाय सातच्चाय पधानाय, यस्स चित्तं  
न नमति आतप्पाय अनुयोगाय सातच्चाय पधानाय, अयं दुतियो चेतोखिलो।   
    
पुन च परं भिक्खवे भिक्खु सङ्घे कङ्खति विचिकिच्छति नाधिमुच्चति न  
सम्पसीदति। यो सो भिक्खवे भिक्खु सङ्घे कङ्खति, विचिकिच्छति, नाधिमुच्चति, न  
सम्पसीदति, तस्स चित्तं न नमति आतप्पाय अनुयोगाय सातच्चाय पधानाय, यस्स चित्तं  
न नमति आतप्पाय अनुयोगाय सातच्चाय पधानाय, अयं ततियो चेतोखिलो।   
    
पुन च परं भिक्खवे भिक्खु सिक्खाय कङ्खति विचिकिच्छति नाधिमुच्चति न  
सम्पसीदति। यो सो भिक्खवे भिक्खु सिक्खाय कङ्खति, विचिकिच्छति, नाधिमुच्चति, न  
सम्पसीदति, तस्स चित्तं न नमति आतप्पाय अनुयोगाय सातच्चाय पधानाय, यस्स चित्तं  
न नमति आतप्पाय अनुयोगाय सातच्चाय पधानाय, अयं चतुत्थो चेतोखिलो।   
    
यो सो भिक्खवे भिक्खु सब्रह्मचारिसु कुपितो होति अनत्तमनो आहतचित्तो खिलजातो, तस्स  
चित्तं न नमति आतप्पाय अनुयोगाय, सातच्चाय पधानाय। यस्स चित्तं न नमति आतप्पाय  
अनुयोगाय सातच्चाय पधानाय, अयं पञ्चमो चेतोखिलो। इमे खो भिक्खवे पञ्च  
चेतोखिला।   
    
इमेसं खो भिक्खवे पञ्चन्नं चेतोखिलानं पहानाय चत्तारो सतिपट्ठाना भावेतब्बा।  
कतमे चत्तारो:  
    
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं चेतोखिलानं पहानाय इमे  
चत्तारो सतिपट्ठाना भावेतब्बाति।   
    
[ब्ज्त् पगे ५६०] [\x ५६०।]       
    
९। २। २। १०  
    
विनिबन्ध सतिपट्ठान सुत्तं  
    
(सावत्थिनिदानं)  
    
पञ्चिमे [प्त्स् पगे ४६१] [\क़् ४६१।] भिक्खवे चेतसो विनिबन्धा, कतमे पञ्च:  
    
इध भिक्खवे भिक्खु कामेसु अवीतरागो होति अविगतछन्दो अविगतपेमो अविगतपिपासो  
अविगतपरिऌआहो अविगततण्हो । यो सो भिक्खवे भिक्खु कामेसु अवीतरागो होति  
अविगतछन्दो अविगतपेमो अविगतपिपासो अविगतपरिऌआभो अविगततण्हो, तस्स चित्तं न  
नमति आतप्पाय अनुयोगाय सातच्चाय पधानाय। यस्स चित्तं न नमति आतप्पाय  
अनुयोगाय सातच्चाय पधानाय, अयं पठमो चेतसो विनिबन्धो।   
    
पुन च परं भिक्खवे भिक्खु काये अवीतरागो होति अविगतछन्दो अविगतपेमो  
अविगतपिपासो अविगतपरिऌआहो अविगततण्हो। यो सो भिक्खवे भिक्खु काये अवीतरागो होति  
अविगतछन्दो अविगतपेमो अविगतपिपासो अविगतपरिऌआभो अविगततण्हो, तस्स चित्तं न  
नमति आतप्पाय अनुयोगाय सातच्चाय पधानाय। यस्स चित्तं न नमति आतप्पाय  
अनुयोगाय सातच्चाय पधानाय, अयं दुतियो चेतसो विनिबन्धो।   
    
पुन च परं भिक्खवे भिक्खु रूपे अवीतरागो होति अविगतछन्दो अविगतपेमो  
अविगतपिपासो अविगतपरिऌआहो अविगततण्हो। यो सो भिक्खवे भिक्खु रूपेसु अवीतरागो  
होति अविगतछन्दो अविगतपेमो अविगतपिपासो अविगतपरिऌआभो अविगततण्हो, तस्स चित्तं  
न नमति आतप्पाय अनुयोगाय सातच्चाय पधानाय। यस्स चित्तं न नमति आतप्पाय  
अनुयोगाय सातच्चाय पधानाय, अयं ततियो चेतसो विनिबन्धो।   
    
पुन च परं भिक्खवे भिक्खु यावदत्थं उदरावदेहकं भुञ्जित्वा सेय्यसुखं  
पस्ससुखं मिद्धसुखं अनुयुत्तो विहरति। यो सो भिक्खवे भिक्खु यावदत्थं  
उदरावदेहकं भुञ्जित्वा सेय्यसुखं पस्ससुखं मिद्धसुखं अनुयुत्तो विहरति,  
तस्स चित्तं न नमति आतप्पाय अनुयोगाय सातच्चाय पधानाय। यस्स चित्तं न नमति  
आतप्पाय अनुयोगाय सातच्चाय पधानाय, अयं चतुत्थो चेतसो विनिबन्धो।   
    
पुन च परं भिक्खवे भिक्खु अञ्ञतरं देवनिकायं पणिधाय ब्रह्मचरियं चरति,  
इमिनाहं सीलेन वा वतेन वा तपेन वा ब्रह्मचरियेन वा देवो वा भविस्सामि  
देवञ्ञतरो वाऽति।   
    
यो सो भिक्खवे भिक्खु अञ्ञतरं देवनिकायं पणिधाय ब्रह्मचरियं चरति इमिनाहं  
सीलेन वा वतेन वा तपेन वा ब्रह्मचरियेन वा देवो वा भविस्सामि देवञ्ञतरो वाति,  
तस्स चित्तं न नमति आतप्पाय अनुयोगाय, सातच्चाय पधानाय। यस्स चित्तं न नमति  
आतप्पाय अनुयोगाय सातच्चाय पधानाय, अयं पञ्चमो चेतसो विनिबन्धो। इमे खो  
भिक्खवे, पञ्च चेतसो विनिबन्धा।   
    
इमेसं खो भिक्खवे पञ्चन्नं चेतसो विनिबन्धानं पहानाय चत्तारो सतिपट्ठाना  
भावेतब्बा। कतमे चत्तारो:  
    
इध भिक्खवे भिक्खु काये कायानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। वेदनासु वेदनानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। धम्मेसु धम्मानुपस्सी विहरति आतापी सम्पजानो सतिमा विनेय्य  
लोके अभिज्झादोमनस्सं। इमेसं खो भिक्खवे पञ्चन्नं सेतसो विनिबन्धानं पहानाय  
इमे चत्तारो सतिपट्ठाना भावेतब्बाति।   
    
सतिपट्ठानवग्गो दुतियो  
तस्सुद्दानं:  
    
सिक्खा [प्त्स् पगे ४६२] [\क़् ४६२।] नीवरणा कामा खन्धा च ओरम्भागिया गति,   
मच्छेरञ्चेव उद्धम्भागिया अट्ठमं चेतोखिल विनिबन्धाति।   
    
१। सत्तमो सीमु।   
    
[ब्ज्त् पगे ५६२] [\x ५६२।]       
    
३। सम्मप्पधानवग्गो  
९। २। ३। १  
सिक्खादुब्बल्यसम्मप्पधान सुत्तं  
(सावत्थिनिदानं)  
    
पञ्चिमानि भिक्खवे सिक्खादुब्बल्यानि, कतमानि पञ्च:  
    
पाणातिपातो, अदिन्नादानं, कामेसु मिच्छाचारो, मुसावादो, सुरामेरयमज्जपमादट्ठानं।  
इमानि खो भिक्खवेपुन च परङ्क्खादुब्बल्यानि।   
    
इमेसं खो भिक्खवे पञ्चन्नं सिक्खादुब्बल्यानं पहानाय चत्तारो सम्मप्पधाना  
भावेतब्बा। कतमे चत्तारो:  
    
इध भिक्खवे भिक्खु अनुप्पन्नानं पापकानं अकुसलानं धम्मानं अनुप्पादाय  
छन्दं जनेति वायमति विरियं आरभति चित्तं पग्गण्हाति पदहति। उप्पन्नानं  
पापकानं अकुसलानं धम्मानं पहानाय छन्दं जनेति वायमति विरियं आरभति  
चित्तं पग्गण्हाति पदहति, अनुप्पन्नानं कुसलानं धम्मानं उप्पादाय छन्दं जनेति  
वायमति विरियं आरभति चित्तं पग्गण्हाति पदहति। उप्पन्नानं कुसलानं धम्मानं  
ठितिया असम्मोसाय भीय्योभावाय वेपुल्लाय भावनाय पारिपूरिया छन्दं जनेति  
वायमति विरियं आरभति चित्तं पग्गण्हाति पदहति। इमेसं खो भिक्खवे पञ्चन्नं  
सिक्खादुब्बल्यानं पहानाय इमे चत्तारो सम्मप्पधाना भावेतब्बाति।   
    
९। २। ३। २ ९  
(सावत्थिनिदानं)  
    
(दुतियसुत्ततो पट्ठाय याव नवमा, यथा सतिपट्ठान वग्गे तथा  
सम्मप्पधानवसेन वित्थारेतब्बा)  
    
[ब्ज्त् पगे ५६४] [\x ५६४।]       
९। २। ३। १०  
विनिबन्ध सम्मप्पधान सुत्तं  
    
(सावत्थिनिदानं)  
    
पञ्चिमे [प्त्स् पगे ४६३] [\क़् ४६३।] भिक्खवे चेतसो विनिबन्धा, कतमे पञ्च: इध  
भिक्खवे भिक्खु कामेसु अवीतरागो होति पे इमे खो भिक्खवे पञ्च चेतसो विनिबन्धा।   
    
इमेसं खो भिक्खवे पञ्चन्नं चेतसो विनिबन्धानं पहानाय चत्तारो सम्मप्पधाना  
भावेतब्बा, कतमे चत्तारो:  
    
इध भिक्खवे भिक्खु अनुप्पन्नानं पापकानं अकुसलानं धम्मानं अनुप्पादाय  
छन्दं जनेति वायमति विरियं आरभति चित्तं पग्गण्हाति पदहति। उप्पन्नानं  
पापकानं अकुसलानं धम्मानं पहानाय छन्दं जनेति वायमति विरियं आरभति  
चित्तं पग्गण्हाति पदहति, अनुप्पन्नानं कुसलानं धम्मानं उप्पादाय छन्दं जनेति  
वायमति विरियं आरभति चित्तं पग्गण्हाति पदहति। उप्पन्नानं कुसलानं धम्मानं  
ठितिया असम्मोसाय भीय्योभावाय वेपुल्लाय भावनाय पारिपूरिया छन्दं जनेति  
वायमति विरियं आरभति चित्तं पग्गण्हाति पदहति। इमेसं खो भिक्खवे पञ्चन्नं  
चेतसो विनिबन्धानं पहानाय इमे चत्तारो सम्मप्पधाना भावेतब्बाति।   
    
सम्मप्पधानवग्गो ततियो  
    
[ब्ज्त् पगे ५६६] [\x ५६६।]       
४। इद्धिपादवग्गो  
९। २। ४। १  
सिक्खादुब्बल्य इद्धिपाद सुत्तं  
(सावत्थिनिदानं)  
    
पञ्चिमानि भिक्खवे सिक्खादुब्बल्यानि, कतमानि पञ्च:  
    
पाणातिपातो, अदिन्नादानं, कामेसु मिच्छाचारो, मुसावादो, सुरामेरयमज्जपमादट्ठानं।  
इमानि खो भिक्खवे पञ्चसिक्खादुब्बल्यानि।   
    
इमेसं खो भिक्खवे पञ्चन्नं सिक्खा दुब्बल्यानं पहानाय। चत्तारो इद्धिपादा  
भावेतब्बा। कतमे चत्तारो: इध [प्त्स् पगे ४६४] [\क़् ४६४।] भिक्खवे भिक्खु  
छन्दसमाधिपधानसङ्खारसमन्नागतं इद्धिपादं भावेति।  
विरियसमाधिपधानसङ्खारसमन्नागतं इद्धिपादं भावेति।  
चित्तसमाधिपधानसङ्खारसमन्नागतं इद्धिपादं भावेति।  
वीमंसासमाधिपधानसङ्खारसमन्नागतं इद्धिपादं भावेति। इमेसं खो भिक्खवे  
पञ्चन्नं सिक्खादुब्बल्यानं पहानाय इमे चत्तारो इद्धिपादा भावेतब्बाति।   
    
९। २। ४। २ ९  
    
(सावत्थिनिदानं)  
    
(दुतियसुत्ततो पट्ठाय याव नवमा यथा सतिपट्ठानवग्गे तथा इद्धिपादवसेन  
वित्थारेतब्बं)  
    
[ब्ज्त् पगे ५६८] [\x ५६८।]       
    
९। २। ४। १०  
विनिबन्ध इद्धिपाद सुत्तं  
    
(सावत्थिनिदानं)  
    
पञ्चिमे भिक्खवे चेतसो विनिबन्धा, कतमे पञ्च: इध भिक्खवे भिक्खु कामेसु  
अवीतरागो होति पे इमे खो भिक्खवे पञ्च चेतसो विनिबन्धा।   
    
इमेसं खो भिक्खवे पञ्चन्नं चेतसो विनिबन्धानं पहानाय चत्तारो सम्मप्पधाना  
भावेतब्बा, कतमे चत्तारो:  
    
इध भिक्खवे, भिक्खु छन्दसमाधिपधानसङ्खारसमन्नागतं इद्धिपादं  
भावेति। विरियसमाधिपधानसङ्खारसमन्नागतं इद्धिपादं भावेति।  
चित्तसमाधिपधानसङ्खारसमन्नागतं इद्धिपादं भावेति।  
वीमंसासमाधिपधानसङ्खारसमन्नागतं इद्धिपादं भावेति। इमेसं खो भिक्खवे  
पञ्चन्नं चेतसो विनिबन्धानं पहानाय इमे चत्तारो इद्धिपादा भावेतब्बाति।   
    
इद्धिपादवग्गो चतुत्थो१।   
दुतियो पण्णासको समत्तो  
तस्सुद्दानं:  
    
चत्तारो सतिपट्ठाना पधाना चतुरो पदे,   
चत्तारो इद्धिपादापि पुरिमेहि च योजये।   
यथेव सतिपट्ठाना पधाना चतुरो पि च, चत्तारो इद्धिपादा च तथेव सम्पयोजयेति:  
मछसं  
१। नवमो सीमु।   
    
५। रागादिपेय्यालं  
९। २। ५। १  
नवसञ्ञा सुत्तं  
    
(सावत्थिनिदानं)  
रागस्स [प्त्स् पगे ४६५] [\क़् ४६५।] भिक्खवे अभिञ्ञाय नव धम्मा भावेतब्बा।  
कतमे नव: असुभसञ्ञा, मरणसञ्ञा, आहारे पटिक्कूलसञ्ञा, सब्बलोके अनभिरतसञ्ञा,  
अनिच्चसञ्ञा, अनिच्चे दुक्खसञ्ञा। दुक्खे अनत्तसञ्ञा, पहानसञ्ञा, विरागसञ्ञा। रागस्स  
भिक्खवे अभिञ्ञाय इमे नव धम्मा भावेतब्बाति।   
    
९। २। ५। २  
झानसमापत्ति सुत्तं  
(सावत्थिनिदानं)  
    
रागस्स भिक्खवे अभिञ्ञाय नव धम्मा भावेतब्बा। कतमे नव: पठमं झानं,  
दुतियं झानं, ततियं झानं, चतुत्थं झानं, आकासानञ्चायतनं, विञ्ञाणञ्चायतनं,  
आकिञ्चञ्ञायतनं, नेवसञ्ञानासञ्ञायतनं, सञ्ञावेदयितनिरोधो, रागस्स भिक्खवे  
अभिञ्ञाय इमे नव धम्मा भावेतब्बाति।   
    
९। २। ५। ३ १८  
    
(सावत्थिनिदानं)  
रागस्स भिक्खवे परिञ्ञाय पे परिक्खाय पे पहानाय पे खयाय पे वयाय पे   
विरागाय पेनिरोधाय पे चागाय पेपटिनिस्सग्गाय इमे नव धम्मा भावेतब्बा।   
    
[ब्ज्त् पगे ५७२] [\x ५७२।]       
    
९। २। ५। १९ ३४०  
    
(सावत्थिनिदानं)  
    
दोसस्स पे मोहस्स पे कोधस्स पे उपनाहस्स पे मक्खस्स पे पलासस्स पे इस्साय पे  
मच्छरियस्स पे मायाय पे साठेय्यस्स पे थम्भस्स पे सारम्भस्स पे मानस्स पे  
अतिमानस्स पे मदस्स पेपमादस्स पे अभिञ्ञाय पे परिञ्ञाय पे परिक्खयाय  
पेपहानाय पे खयाय पे वयाय पे विरागाय पेनिरोधाय [प्त्स् पगे ४६६] [\क़् ४६६।] पे  
चागाय पेपटिनिस्सग्गाय इमे नव धम्मा भावेतब्बाति। इदमवोच भगवा अत्तमना ते  
भिक्खू भगवतो भासितं अभिनन्दुन्ति।   
    
रागादिपेय्यालं निट्ठितं  
नवकनिपातो समत्तो  
रागपदतो पट्ठाय पमादपद परियन्तेसु सत्तरससु पदेसु एकमेकं अभिञ्ञायादी  
दसहि पदेहि योजेत्वा "नव धम्मा भावेतब्बा" ति निद्दिट्ठ नवसञ्ञा  
नवझानसमापत्तीहि पच्चेकं घटितानि सब्बसुत्तानि चत्तालीसाधिकतिसतानि (३४०) होन्ति:

