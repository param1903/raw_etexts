+++
title = "Anguttaranikaya 1"

+++


## Intro
  
  
  
  
Anguttaranikaya 1  
  
  
  
  
Anguttaranikaya 1  
  
Input by the Sri Lanka Tripitaka Project  
  
  
[PTS Vol A - 3] [\z A /] [\f III /]      
[PTS Page 001] [\q   1/]       
[BJT Vol A - 3] [\z A /] [\w III /]      
[BJT Page 002] [\x   2/]        
Sutantapiṭake  
Aṅguttaranikāyo  
Tatiyo bhāgo  
  
Pañcakanipāto  
1. Paṭhamo paṇṇāsako  
1. Sekhabalavaggo  
  
Namo tassa bhagavato arahato sammāsambuddhassa.   
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


५। १। १। १  
(सेखबलसङ्खित्तसुत्तं)  
    
१। एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खु आमन्तेसि:  
भिक्खवोति। भदन्तेति ते भिक्खू भगवतो पच्चस्सोसुं। भगवा एतदवोच:  
पञ्चिमानि भिक्खवे सेखबलानि। कतमानि पञ्च: सद्धाबलं हिरिबलं१ ओत्तप्पबलं  
विरियबलं २: पञ्ञाबलं। इमानि खो भिक्खवे पञ्चसेखबलानि।   
तस्मातिह भिक्खवे एवं सिक्खितब्बं: "सद्धाबलेन समन्नागता भविस्साम  
सेखबलेन, हिरिबलेन समन्नागता भविस्साम सेखबलेन, ओत्तप्पबलेन समन्नागता  
भविस्साम सेखबलेन, विरियबलेन समन्नागता भविस्साम सेखबलेन, पञ्ञाबलेन  
समन्नागता भविस्साम सेखबलेना"ति। एवंहि वो भिक्खवे सिक्खितब्बन्ति। *  
    
५। १। १। २  
(सेखबलवित्थतसुत्तं)  
(सावत्थिनिदानं:)  
    
२। [प्त्स् पगे ००२] [\क़् २।] पञ्चिमानि भिक्खवे सेखबलानि। कतमानि पञ्च:  
सद्धाबलं हिरिबलं ओत्तप्पबलं विरियबलं पञ्ञाबलं  
    
१। हिरीबलं मछसं, स्या २। विरियबलं मछसं  
* इदमवोच भगवा अत्तमना ते भिक्खु भगवतो भासितं अभिनन्दुन्तिमछसं  
    
[ब्ज्त् पगे ००४] [\x ४।]       
    
कतमञ्च भिक्खवे सद्धाबलं: इध भिक्खवे अरियसावको सद्धो होति। सद्दहति  
तथागतस्स बोधिं:ऽइतिपि सो भगवा अरहं सम्मासम्बुद्धो विज्जाचरणसम्पन्नो सुगतो  
लोकविदू अनुत्तरो पुरिसदम्मसारथी सत्था देवमनुस्सानं बुद्धो भगवाऽति। इदं  
वुच्चति भिक्खवे सद्धाबलं।   
    
कतमञ्च भिक्खवे हिरिबलं: इध भिक्खवे अरियसावको हिरिमा होति। १ हिरीयति  
कायदुच्चरितेन वचीदुच्चरितेन, मनोदुच्चरितेन हिरीयति पापकानं अकुसलानं  
धम्मानं समापत्तिया। इदं वुच्चति भिक्खवे हिरिबलं।   
    
कतमञ्च भिक्खवे ओत्तप्पबलं: इध भिक्खवे अरियसावको ओत्तप्पी होति। ओत्तप्पति  
कायदुच्चरितेन, वचीदुच्चरितेन, मनोदुच्चरितेन। ओत्तप्पति पापकानं अकुसलानं  
धम्मानं समापत्तिया। इदं वुच्चति भिक्खवे ओत्तप्पबलं।   
    
कतमञ्च भिक्खवे विरियबलं:२ इध भिक्खवे अरियसावको आरद्धविरियो विहरति  
अकुसलानं धम्मानं पहानाय, कुसलानं धम्मानं उपसम्पदाय, थामवा दऌह  
परक्कमो अनिक्खित्तधुरो कुसलेसु धम्मेसु। इदं वुच्चति भिक्खवे विरियबलं।  
कतमञ्च भिक्खवे पञ्ञाबलं इध भिक्खवे अरियसावको पञ्ञवा होति,  
उदयत्थगामिनिया३ पञ्ञाय समन्नागतो अरियाय निब्बेधिकाय  
सम्मादुक्खक्खयगामिनिया। इदं वुच्चति भिक्खवे पञ्ञाबलं।   
    
इमानि खो भिक्खवे पञ्चसेखबलानि।   
    
तस्मातिह भिक्खवे एवं सिक्खितब्बं: सदुधाबलेन समन्नागता भविस्साम  
सेखबलेन। हिरिबलेन समन्नागता भविस्साम सेखबलेन। ओत्तप्पबलेन [प्त्स् पगे  
००३] [\क़् ३।] समन्नागता भविस्साम सेखबलेन। विरियबलेन समन्नागता  
भविस्साम सेखबलेन। पञ्ञाबलेन समन्नागता भविस्साम सेखबलेनाति। एवं हि वो  
भिक्खवे सिक्खितब्बन्ति।   
    
५। १। १। ३  
( दुक्खसुत्तं)  
    
३। पञ्चहि भिक्खवे धम्मेहि समन्नागतो भिक्खु दिट्ठेव धम्मे दुक्खं विहरति  
सविघातं सवुपायासं४ सपरिऌआहं, कायस्स च भेदा५ परम्मरणा दुग्गति  
पाटिकङ्खा। कतमेहि पञ्चहि:  
    
इध भिक्खवे भिक्खु अस्सद्धो होति, अहिरिको होति, अनोत्तप्पी ६ होति, कुसीतो होति,  
दुप्पञ्ञो होति।   
    
इमेहि खो भिक्खवे पञ्चहि धम्मेहि समन्नागनो भिक्खु दिट्ठेव धम्मे दुक्खं  
विहरति सविघातं सवुपायासं सपरिऌआहं, कायस्स च भेदा परम्मरणा दुग्गति  
पाटिकङ्खा।   
    
१ हिरीमा मछसं २ वीरियबलं मछसं ३। उदयब्बयगामिनिया सीमु  
४। स उपायासं स्या, मछसं ५। कायस्सभेदा स्या ६ अनोत्तापी सीमु।   
    
[ब्ज्त् पगे ००६] [\x ६।]       
    
पञ्चहि भिक्खवे धम्मेहि समन्नागतो भिक्खु दिट्ठेव धम्मे सुखं विहरति  
अविघातं अनुपायासं अपरिऌआहं। कायस्स च भेदा परम्मरणा सुगति पाटिकङ्का।  
कतमेहि पञ्चहि:  
    
इध भिक्खवे भिक्खु सद्धो होति, हिरिमा होति, ओत्तप्पी होति  
आरद्धविरियो होति, पञ्ञवा होति।   
    
इमेहि खो भिक्खवे पञ्चहि धम्मेहि समन्नागतो भिक्खु दिट्ठेव धम्मे सुखं  
विहरति अविघातं अनुपायासं अपरिऌआहं, कायस्स च भेदा परम्मरणा सुगति  
पाटिकङ्खाति।   
५। १। १। ४  
(यथाभतसुत्तं)  
    
४ पञ्चहि भिक्खवे धम्मेहि समन्नागतो भिक्खु यथाभतं निक्खित्तो एवं निरये।  
कतमेहि पञ्चहि:  
इध भिक्खवे भिक्खु अस्सद्धो होति, अहिरिको होति, अनोत्तप्पी होति, कुसीतो होति, दुप्पञ्ञो  
होति। इमेहि खो भिक्खवे पञ्चहि धम्मेहि  
समन्नागतो भिक्खु यथाभतं निक्खित्तो एवं निरये।   
    
[प्त्स् पगे ००४] [\क़् ४।] पञ्चहि भिक्खवे धम्मेहि समन्नागतो भिक्खु  
यथाभतं निक्खित्तो एवं सग्गे। कतमेहि पञ्चहि।   
इध भिक्खवे भिक्खु सद्धो होति, हिरीमा होति, ओत्तप्पी होति, आरद्धविरियो होति, पञ्ञवा  
होति, इमेहि खो भिक्खवे पञ्चहि धम्मेहि समन्नागतो भिक्खु यथाभतं निक्खित्तो  
एवं सग्गेति।   
    
५। १। १। ५  
(सिक्खापच्चक्खानसुत्तं)  
    
५। यो हि कोचि भिक्खवे भिक्खु वा भिक्खुणी वा सिक्खं पच्चक्खाय हीनायावत्तति, तस्स  
दिट्ठे चेव धम्मे१ पञ्च सहधम्मिका वादानुपाता गारय्हा ठाना२ आगच्छन्ति। कतमे  
पञ्च:  
सद्धापि नाम ते नाहोसि कुसलेसु धम्मेसु। हिरीपि नाम ते नाहोसि कुसलेसु धम्मेसु।  
ओत्तप्पम्पि नाम ते नाहोसि कुसलेसु धम्मेसु। विरियम्पि नाम ते नाहोसि कुसलेसु  
धम्मेसु। पञ्ञापि नाम ते नाहोसि कुसलेसु धम्मेसु। यो हि कोचि भिक्खवे भिक्खु वा  
भिक्खुणी वा सिक्खं पच्चक्खाय हीनायावत्तति, तस्स दिट्ठे चेव धम्मे इमे पञ्च  
सहधम्मिका वादानुपाता गारय्हा ठाना२ आगच्छन्ति।   
    
यो हि कोचि भिक्खवे भिक्खु वा भिक्खुणी वा सहापि दुक्खेन सहापि दोमनस्सेन  
अस्सुमुखो रुदमानो परिपुण्णं परिसुद्धं ब्रह्मचरियं चरति, तस्स दिट्ठे चेव  
धम्मे पञ्च सहधम्मिका पासंसा ठाना३ आगच्छन्ति। कतमे पञ्च:  
    
१। दिट्ठेवधम्मे मछसं २। गारय्हं ठानं आगच्छन्ति सीमु  
३। पासंसं ठानं सीमु।   
    
[ब्ज्त् पगे ००८] [\x ८।]        
सद्धापि नाम ते अहोसि कुसलेसु धम्मेसु। हिरीपि नाम ते अहोसि कुसलेसु धम्मेसु।  
ओत्तप्पम्पि नाम ते अहोसि कुसलेसु धम्मेसु। विरियम्पि नाम ते अहोसि कुसलेसु  
धम्मेसु। पञ्ञापि नाम ते अहोसि कुसलेसु धम्मेसु। यो हि कोचि भिक्खवे भिक्खु वा  
भिक्खुणी वा सहापि दुक्खेन सहापि दोमनस्सेन अस्सुमुखो रुदमानो परिपुण्णं  
परिसुद्धं ब्रह्मचरियं चरति तस्स [प्त्स् पगे ००५] [\क़् ५।] दिट्ठे चेव धम्मे  
इमे पञ्च सहधम्मिका। पासंसा ठाना आगचिछन्तीति।   
५। १। १। ६  
(अकुसलसमापत्तिसुत्तं)   
    
६। न ताव भिक्खवे अकुसलस्स समापत्ति होति। याव सद्धा पच्चुपट्ठिता होति कुसलेसु  
धम्मेसु। यतो च खो भिक्खवे सद्धा अन्तरहिता होति, अस्सद्धियं परियुट्ठाय  
तिट्ठति, अथ अकुसलस्स समापत्ति होति।   
    
न ताव भिक्खवे अकुसलस्स समापत्ति होति, याव हिरि पच्चुपट्ठिता होति कुसलेसु  
धम्मेसु। यतो च खो भिक्खवे हिरि अन्तरहिता होति, अहिरिकं परियुट्ठाय तिट्ठति, अथ  
अकुसलस्स समापत्ति होति।   
    
न ताव भिक्खवे अकुसलस्स समापत्ति होति याव ओत्तप्पं पच्चुपट्ठितं होति कुसलेसु  
धम्मेसु। यतो च खो भिक्खवे ओत्तप्पं अन्तरहितं होति। अनोत्तप्पं परियुट्ठाय  
तिट्ठति, अथ अकुसलस्स समापत्ति होति।   
    
न ताव भिक्खवे अकुसलस्स समापत्ति होति याव विरियं पच्चुपट्ठितं होति कुसलेसु  
धम्मेसु। यतो च खो भिक्खवे विरियं अन्तरहितं होति, कोसज्जं परियुट्ठाय तिट्ठति,  
अथ अकुसलस्स समापत्ति होति।   
    
न ताव भिक्खवे अकुसलस्स समापत्ति होति याव पञ्ञा पच्चुपट्ठिता होति कुसलेसु  
धम्मेसु। यतो च खो भिक्खवे पञ्ञा अन्तरहिता होति, दुप्पञ्ञा परियुट्ठाय तिट्ठति,  
अथ अकुसलस्स समापत्ति होतीति।   
    
५। १। १। ७  
(कामेसु पलाऌइतसुत्तं)  
    
७। येभूय्येन भिक्खवे सत्ता कामेसु पलाऌइता। १ असितव्याभङ्गिं २ भिक्खवे कुलपुत्तो  
ओहाय अगारस्मा अनगारियं पब्बजितो होति, सद्धापब्बजितो ४ कुलपुत्तोऽति अलं वचनाय।  
तं किस्स हेतु:  
    
लब्भा ४ भिक्खवे योब्बनेन कामा। ते च खो यादिसा वा तादिसा वा ये च भिक्खवे हीना  
कामा, ये च मज्झिमा कामा। ये च पणीता कामा सब्बे कामा "कामा"त्वेव सङ्खं गच्छन्ति।   
    
१। लऌइतामछसं, लसितास्या २। असितब्याभङ्गिम्मछसं  
३। सद्धोस्या ४। लभा हि स्या:  
    
[ब्ज्त् पगे ०१०] [\x १०।]       
    
[प्त्स् पगे ००६] [\क़् ६।] सेय्यथापि भिक्खवे दहरो कुमारो मन्दो उत्तानसेय्यको  
धातिया पमादमन्वाय कट्ठं वा कठलं वा मुखे आहरेय्य, तमेनं धाति  
सीघसीघं१मनसि करेय्य सीघसीघं मनसि करित्वा सिघसीघं आहरेय्य, नो चे  
सक्कुणेय्य सिघसीघं आहरितुं वामेन हत्थेन सीसं परिग्गहेत्वा दक्खिणेन  
हत्थेन वङ्कङ्गुलिं २करित्वा सलोहितम्पि आहरेय्य तं किस्स हेतु: अत्थेसा भिक्खवे  
कुमारस्स विहेसा, नेसा नत्थीति वदामि। करणीयञ्च३ खो एतं भिक्खवे धातिया  
अत्थकामाय हितेसिनिया अनुकम्पिकाय अनुकम्पं उपादाय।   
    
यतो च खो सो भिक्खवे कुमारो वुद्धो होति अलम्पञ्ञो अनपेक्खा पन४ भिक्खवे  
धाति तस्मिं कुमारे होति ऽअत्तगुत्तोदानि कुमारो नालं पमादायाऽति।   
    
एवमेव खो भिक्खवे यावकीवञ्च भिक्खुनो सद्धाय अकतं होति कुसलेसु  
धम्मेसु, हिरिया अकतं होति कुसलेसु धम्मेसु, ओत्तप्पेन अकतं होति कुसलेसु  
धम्मेसु, विरियेन अकतं होति कुसलेसु धम्मेसु, पञ्ञाय अकतं होति कुसलेसु  
धम्मेसु, अनुरक्खितब्बो ताव मे सो भिक्खवे भिक्खु होति।   
    
यतो च खो भिक्खवे भिक्खुनो५ सद्धाय कतं होति कुसलेसु धम्मेसु, हिरिया कतं  
होति कुसलेसु धम्मेसु, ओत्तप्पेन कतं होति कुसलेसु धम्मेसु, विरियेन कतं होति  
कुसलेसु धम्मेसु, पञ्ञाय कतं होति कुसलेसु धम्मेसु, अनपेखो दानाहं  
भिक्खवे तस्मिं भिक्खुस्मिं होमि  
ऽअत्तगुत्तोदानि भिक्खु६ नालं पमादायाऽति।   
    
५। १। १। ८  
(चवनसुत्तं)  
    
८। पञ्चहि भिक्खवे धम्मेहि समन्नागतो भिक्खु चवति, नप्पतिट्ठाति सद्धम्मे।  
कतमेहि पञ्चहि:  
अस्सद्धो भिक्खवे भिक्खु चवति, नप्पतिट्ठाति [प्त्स् पगे ००७] [\क़् ७।]       
सद्धम्मे। अहिरिको भिक्खवे भिक्खु चवति, नप्पतिट्ठाति सद्धम्मे। अनोत्तप्पी  
भिक्खवे भिक्खु चवति, नप्पतिट्ठाति सद्धम्मे। कुसीतो भिक्खवे भिक्खु चवति,  
नप्पतिट्ठाति सद्धम्मे। दुप्पञ्ञो भिक्खवे भिक्खु चवति, नप्पतिट्ठाति सद्धम्मे   
    
इमेहि खो भिक्खवे पञ्चहि धम्मेहि समन्नागतो भिक्खु चवति, नप्पतिट्ठाति  
सद्धम्मे।   
    
१। सीघं सीघम्मछसं २। वङ्कङ्गुलंस्या ३। सरणीयञ्चकत्थचि  
४। दानिमछसं ५। भिक्खुस्या ४। भिक्खवे भिक्खुस्या।   
    
[ब्ज्त् पगे ०१२। [\x १२।] ]   
    
पञ्चहि भिक्खवे धम्मेहि समन्नागतो भिक्खु न चवति, पतिट्ठाति सद्धम्मे।  
कतमेहि पञ्चहि:  
सद्धो भिक्खवे भिक्खु न चवति, पतिट्ठाति सद्धम्मे हिरिमा भिक्खवे भिक्खू न  
चवति, पतिट्ठाति सद्धमेम ओत्तप्पी भिक्खवे भिक्खू न चवति पतिट्ठाति सद्धम्मे   
आरद्धविरियो भिक्खवे भिक्खु न चवति, पतिट्ठाति सद्धम्मे।   
पञ्ञवा भिक्खवे भिक्खू न चवति, पतिट्ठाति सद्धम्मे।   
इमेहि खो भिक्खवे पञ्चहि धम्मेहि समन्नागतो भिक्खू न चवति पतिट्ठाति  
सद्धम्मेति।   
    
५। १। १। ९  
(पठम अगारव सुत्तं)  
९। पञ्चहि भिक्खवे धम्मेहि समन्नागतो भिक्खु अगारवो अप्पतिस्सो चवति,  
नप्पतिट्ठाति सद्धम्मे। कतमेहि पञ्चहि:  
    
अस्सद्धो भिक्खवे भिक्खु अगारवो अप्पतिस्सो चवति, नप्पतिट्ठाति सद्धम्मे। अहिरिको  
भिक्खवे भिक्खु अगारवो अप्पतिस्सो चवति, नप्पतिट्ठाति सद्धम्मे। अनोत्तप्पी  
भिक्खवे भिक्खु अगारवो अप्पतिस्सो चवति, नप्पतिट्ठाति सद्धम्मे। कुसीतो भिक्खवे  
भिक्खु अगारवो अप्पतिस्सो चवति, नप्पतिट्ठाति सद्धम्मे। दुप्पञ्ञो भिक्खवे भिक्खु  
अगारवो अप्पतिस्सो चवति, नप्पतिट्ठाति सद्धम्मे।   
    
इमेहि खो भिक्खवे पञ्चहि धम्मेहि समन्नागतो भिक्खु अगारवो अप्पतिस्सो चवति,  
नप्पतिट्ठाति सद्धम्मे।   
    
[प्त्स् पगे ००८] [\क़् ८।] पञ्चहि भिक्खवे धम्मेहि समन्नागतो भिक्खु सगारवो  
सप्पतिस्सो न चवति, पतिट्ठाति सद्धम्मे। कतमेहि पञ्चहि:  
    
सद्धो भिक्खवे भिक्खु सगारवो सप्पतिस्सो न चवति पतिट्ठाति सद्धम्मे। हिरिमा  
भिक्खवे भिक्खु सगारवो सप्पतिस्सो न चवति पतिट्ठाति सद्धम्मे। ओत्तप्पी भिक्खवे  
भिक्खु सगारवो सप्पतिस्सो न चवति पतिटिठाति सद्धम्मे। आरद्धविरियो भिक्खवे  
भिक्खु सगारवो सप्पतिस्सो न चवति पतिट्ठाति सद्धम्मे। सप्पञ्ञो भिक्खवे भिक्खु  
सगारवो सप्पतिस्सो न चवति, पतिट्ठाति सद्धम्मे।   
इमेहि खो भिक्खवे पञ्चहि धम्मेहि समन्नागतो भिक्खु सगारवो सप्पतिस्सो न  
चवति, पतिट्ठाति सद्धम्मेति।   
    
[ब्ज्त् पगे ०१४। [\x १४।] ]   
५। १। १। १०  
(दुतिय अगारव सुत्तं)  
    
१०। पञ्चहि भिक्खवे धम्मेहि समन्नागतो भिक्खु अगारवो अप्पतिस्सो अभब्बो  
इमस्मिं धम्मविनये वुद्धिं विरूऌहिं वेपुल्लं आपज्जितुं कतमेहि पञ्चहि:  
    
अस्सद्धो भिक्खवे भिक्खु अगारवो अप्पतिस्सो अभब्बो इमस्मिं धम्मविनये वुद्धिं  
विरूऌहिं वेपुल्लं आपज्जितुं। अहिरिको भिक्खवे भिक्खु अगारवो अप्पतिस्सो अभब्बो इमस्मिं  
धम्मविनये वुद्धिं विरूऌहिं वेपुल्लं आपज्जितुं। अनोत्तप्पि भिक्खवे भिक्खु अगारवो  
अप्पतिस्सो अभब्बो इमस्मिं धम्मविनये वुद्धिं विरूऌहिं वेपुल्लं आपज्जितुं। कुसीतो  
भिक्खवे अगारवो अप्पतिस्सो अभब्बो इमस्मिं धम्मविनये वुद्धिं विरूऌहिं वेपुल्लं  
आपज्जितुं। दुप्पञ्ञो भिक्खवे भिक्खु अगारवो अप्पतिस्सो अभब्बो इमस्मिं  
धम्मविनये वुद्धिं विरूऌहिं वेपुल्लं आपज्जितुं।   
    
इमेहि खो भिक्खवे पञ्चहि धम्मेहि समन्नागतो भिक्खु अगारवो अप्पतिस्सो अभब्बो  
इमस्मिं धम्मविनये वुद्धिं विरूऌहिं वेपुल्लं आपज्जितुं।   
पञ्चहि भिक्खवे धम्मेहि समन्नागतो भिक्खु सगारवो सप्पतिस्सो भब्बो इमस्मिं  
धम्मविनये वुद्धिं विरूऌहिं वेपुल्लं आपज्जितुं कतमेहि पञ्चहि।   
    
सद्धो भिक्खवे भिक्खु सगारवो सप्पतिस्सो भब्बो इमस्मिं धम्मविनये वुद्धिं  
विरूऌहिं वेपुल्लं आपज्जितुं। हिरिमा भिक्खवे भिक्खु सगारवो सप्पतिस्सो भब्बो इमस्मिं  
धम्मविनये वुद्धिं विरऌहिं वेपुल्लं आपज्जितुं। ओत्तप्पी [प्त्स् पगे ००९] [\क़् ९।]       
भिक्खवे भिक्खु सगारवो सप्पतिस्सो भब्बो इमस्मिं धम्मविनये वुद्धिं विरूऌहिं  
वेपुल्लं आपज्जितुं। आरद्धविरियो भिक्खवे भिक्खु सगारवो सप्पतिस्सो भब्बो इमस्मिं  
धम्मविनये वुद्धिं विरूऌहिं वेपुल्लं आपज्जितुं। पञ्ञवा भिक्खवे भिक्खु सगारवो  
सप्पतिस्सो भब्बो इमस्मिं धम्मविनये वुद्धिं विरूऌहिं वेपुल्लं आपज्जितुं।   
    
इमेहि खो भिक्खवे पञ्चहि धम्मेहि समन्नागतो भिक्खु सगारवो सप्पतिस्सो भब्बो  
इमस्मिं धम्मविनये वुद्धिं विरूऌहिं वेपुल्लं आपज्जितुन्ति।   
    
सेखबलवग्गो पठमो  
    
तस्सुद्दानं:  
सङ्खित्तं वित्थतं दुक्खं१ भतं सिक्खाय पञ्चमं,   
समापत्ति च कामेसु चवना द्वे अगारवाति।   
    
१। दुक्खामछसं

[ब्ज्त् पगे ०१६] [\x १६।]       
    
२। बलवग्गो  
५। १। २। १  
(तथागतबलसुत्तं)  
(सावत्थिनिदानं:)  
    
११। पुब्बाहं भिक्खवे अननुस्सुतेसु धम्मेसु अभिञ्ञावोसान पारमिप्पत्तो पटिजानामि।   
पञ्चिमानि भिक्खवे तथागतस्स तथागतबलानि येहि बलेहि समन्नागतो तथागतो  
आसभं ठानं पटिजानाति, परिसासु सीहनादं नदति, ब्रह्मचक्कं पवत्तेति।   
[प्त्स् पगे ०१०] [\क़् १०।] कतमानि पञ्च: सद्धाबलं, हिरिबलं ओत्तप्पबलं,  
विरियबलं, पञ्ञाबलं।   
इमानि खो भिक्खवे पञ्च तथागतस्स तथागतबलानि येहि बलेहि समन्नागतो तथागतो  
आसभं ठानं पटिजानाति, परिसासु सिहनादं नदति, ब्रह्मचक्कं पवतेन्तिति।   
    
५। १। २। २  
(सेखबलअग्गसुत्तं)  
    
१२। पञ्चिमानि भिक्खवे सेखबलानि। कतमानि पञ्च:सद्धाबलं, हिरिबलं, ओत्तप्पबलं,  
विरियबलं, पञ्ञाबलं। इमानि खो भिक्खवे पञ्च सेखबलानि।   
    
इमेसं खो भिक्खवे पञ्चन्नं सेखबलानं एतं अग्गं, एतं सङ्गाहिकं, एतं  
सङ्घातनियं यदिदं पञ्ञाबलं।  
    
सेय्यथापि भिक्खवे कुटागारस्स एतं अग्गं, एतं सङ्गाहिकं, एतं सङ्घातनियं यदिदं  
कुटं, एवमेव खो भिक्खवे इमेसं पञ्चन्नं सेखबलानं एतं अग्गं, एतं  
सङ्गाहिकं, एतं सङ्घातनियं यदिदं पञ्ञाबलं।   
    
तस्मातिह भिक्खवे एवं सिक्खितबिबं:सद्धाबलेन समन्नागता भविस्साम  
सेखबलेन, हिरिबलेन समन्नागता भविस्साम सेखबलेन, ओत्तप्पबलेन समन्नागता  
भविस्साम सेखबलेन, विरियबलेन समन्नागता भविस्साम सेखबलेन, पञ्ञाबलेन  
समन्नागता भविस्साम सेखबलेनाति। एवं हि वो भिक्खवे सिक्खितब्बन्ति।   
    
* अननुस्सुत-उद्दान * कूट-उद्दान  
    
[ब्ज्त् पगे ०१८] [\x १८।]       
५। १। २। ३  
(बलसङ्खित्तसुत्तं)  
    
१३। पञ्चिमानि भिक्खवे बलानि। कतमानि पञ्च:  
सद्धाबलं, विरियबलं, सतिबलं, समाधिबलं, पञ्ञाबलं। इमानि खो भिक्खवे  
पञ्चबलानीति।   
५। १। २। ४  
(बलवित्थतसुत्तं)  
    
१४। पञ्चिमानि भिक्खवे बलानि। कतमानि पञ्च: सद्धाबलं, विरियबलं, सतिबलं,  
समाधिबलं, पञ्ञाबलं।   
    
कतमञ्च भिक्खवे सद्धाबलं: इध भिक्खवे अरियसावको सद्धो होति। सद्दहति  
तथागतस्स बोधिं: इतिपि सो भगवा अरहं सम्मासम्बुद्धो विज्जाचरणसम्पन्नो  
सुगतो लोकविदू अनुत्तरो पुरिसदम्मसारथी सत्था देवमनुस्सानं बुद्धो भगवाति।  
[प्त्स् पगे ०११] [\क़् ११।] इदं वुच्चति भिक्खवे सद्धाबलं।   
    
कतमञ्च भिक्खवे विरियबलं: इध भिक्खवे अरियसावको आरद्ध विरियो विहरति  
अकुसलानं धम्मानं पहानाय, कुसलानं धम्मानं उपसम्पदाय, थामवा  
दऌहपरक्कमो अनिक्खित्तधुरो कुसलेसु धम्मेसु। इदं वुच्चति भिक्खवे विरियबलं।   
    
कतमञ्च भिक्खवे सतिबलं: इध भिक्खवे अरियसावतो सतिमा होति: परमेन  
सतिनेपक्केन समन्नागतो चिरकतम्पि चिरभासितम्पि सरिता अनुस्सरिता। इदं वुच्चति  
भिक्खवे सतिबलं।   
    
कतमञ्च भिक्खवे समाधिबलं: इध भिक्खवे अरियसावको विविच्चेव कामेहि विविच्च  
अकुसलेहि धम्मेहि, सवितक्कं सविचारं विवेकजं पीतिसुखं पठमज्झानं  
उपसम्पज्ज विहरति। वितक्क विचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियज्झानं उपसम्पज्ज विहरति।  
पीतिया च विरागा उपेक्खको च विहरति सतो च सम्पजानो सुखं च कायेन पटिसंवेदेति,  
यन्तं अरिया आचिक्खन्ति उपेक्खको सतिमा सुखविहारीति तं ततियज्झानं उपसम्पज्ज  
विहरति। सुखस्स च पहाणा दुक्खस्स च पहाणा पुब्बेव सोमनस्सदोमनस्सानं  
अत्थगमा अदुक्खं असुखं उपेक्खासति पारिसुद्धिं चतुत्थज्झानं उपसम्पज्ज  
विहरति। इदं वुच्चति भिक्खवे समाधिबलं।   
    
कतमञ्च भिक्खवे पञ्ञाबलं: इध भिक्खवे अरियसावको पञ्ञवा होति  
उदयत्थगामिनिया पञ्ञाय समन्नागतो अरियाय निब्बेधिकाय सम्मा  
दुक्खक्खयगामिनिया। इदं वुच्चति भिक्खवे पञ्ञाबलं। इमानि खो भिक्खवे पञ्च  
बलानीति।   
    
५। १। २। ५  
    
(बलदट्ठब्बसुत्तं)  
    
१५। पञ्चिमानि भिक्खवे बलानि। कतमानि पञ्च: सद्धाबलं, विरियबलं, सतिबलं,  
समाधिबलं, पञ्ञाबलं।   
कत्थ च भिक्खवे सद्धाबलं दट्ठब्बं: चतुसु सोतापत्तियङ्गेसु एत्थ सद्धाबलं  
दट्ठब्बं।   
कत्थ च भिक्खवे विरियबलं दट्ठब्बं: चतुसु सम्मप्पधानेसु। एत्थ विरियबलं  
दट्ठब्बं।   
[ब्ज्त् पगे ०२०] [\x २०।]       
    
कत्थ च भिक्खवे सतिबलं दट्ठब्बं: चतुसु सतिपट्ठानेसु। एत्थ सतिबलं  
दट्ठब्बं।   
कत्थ च भिक्खवे समाधिबलं दट्ठब्बं: चतुसु झानेसु। एत्थ समाधिबलं  
दट्ठब्बं।   
कत्थ च भिक्खवे पञ्ञाबलं दट्ठब्ब: चतुसु अरियसच्चेसु। एत्थ पञ्ञाबलं  
दट्ठब्बं।   
इमानि खो भिक्खवे पञ्चबलानीति।   
    
५। १। २। ६  
    
(बल अग्ग सुत्तं)  
    
१६। पञ्चिमानि भिक्खवे बलानि। कतमानि पञ्च:  
सद्धाबलं, विरियबलं, सतिबलं, समाधिबलं। पञ्ञाबलं इमानि खो भिक्खवे  
पञ्चबलानि।   
    
इमेसं खो भिक्खवे पञ्चन्नं बलानं एतं अग्गं, एतं सङ्गाहिकं, एतं सङ्घातनियं  
यदिदं पञ्ञाबलं।   
सेय्यथापि भिक्खवे कूटागारस्स एतं अग्गं, एतं सङ्गाहिकं, एतं सङ्घातनियं यदिदं  
कूटं।   
    
एवमेव खो भिक्खवे इमेसं पञ्चन्नं बलानं एतं अग्गं, एतं सङ्गाहिकं, एतं  
सङ्घातनियं यदिदं पञ्ञाबलन्ति।   
    
५। १। २। ७  
(अत्तहितसुत्तं)  
    
१७। पञ्चहि भिक्खवे धम्मेहि समन्नागतो भिक्खु अत्तहिताय पटिपन्नो होति, नो  
परहिताय। कतमेहि पञ्चहि?  
इध भिक्खवे भिक्खु अत्तना सीलसम्पन्नो होति, नो परं सील सम्पदाय समादपेति।  
अत्तना समाधिसमिपन्नो होति, नो परं समाधिसम्पदाय समादपेति। अत्तना  
पञ्ञासम्पन्नो होति, नो परं पञ्ञा सम्पदाय समादपेति। अत्तना विमुत्तिसम्पन्नो  
होति, नो परं विमुत्तिसम्पदाय समादपेति। अत्तना विमुत्तिञाणदस्सनसम्पन्तो होति, नो  
परं विमुत्तितिञाणदस्सनसम्पदाय समादपेति।   
    
[प्त्स् पगे ०१३] [\क़् १३।] इमेहि खो भिक्खवे पञ्चहि धम्मेहि समन्नागको  
भिक्खु अत्तहिताय पटिपन्नो होति, नो परहितायाति।   
    
पुतकुट-उद्दान  
    
[ब्ज्त् पगे ०२२। [\x २२।] ]   
    
५। १। २। ८  
(परहितसुत्तं)  
    
१८। पञ्चहि भिक्खवे धम्मेहि समन्नागतो भिक्खु परहिताय पटिपन्तो होति, नो  
अत्तहिताय। कतमेहि पञ्चहि:  
    
इध भिक्खवे भिक्खु अत्तना न सीलसम्पन्नो होति, परं सील सम्पदाय समादपेति।  
अत्तना न समाधिसम्पन्नो होति, परं समाधिसम्पदाय समादपेति। अत्तना न  
पञ्ञासम्पन्नो होति, परं पञ्ञासम्पदाय समादपेति। अत्तना न विमुत्तिसम्पन्नो होति,  
परं विमुत्तिसम्पदाय समादपेति। अत्तना न विमुत्तिञाणदस्सनसम्पन्ननो होति,  
परं विमुत्तिञाण दस्सन सम्पदाय समादपेति।   
    
इमेहि खो भिक्खवे पञ्चहि धम्मेहि समन्नागतो भिक्खु परहिताय पटिपन्नो होति,  
नो अत्तहितायाति।   
५। १। २। ९  
(नेव अत्तहितनो परहितसुत्तं)  
    
१९। पञ्चहि भिक्खवे धम्मेहि समन्नागतो भिक्खु नेव अत्तहिताय पटिपन्नो होति, नो  
परहिताय। कतमेहि पञ्चहि:  
    
इध भिक्खवे भिक्खु अत्तना न सीलसम्पन्नो होति, नो परं सीलसम्पदाय समादपेति।  
अत्तना न समाधिसम्पन्नो होति, नो परं समाधिसम्पदाय समादपेति। अत्तना न  
पञ्ञा सम्पन्नो होति, नो परं पञ्ञा सम्पदाय समादपेति। अत्तना न विमुत्ति सम्पन्नो  
होति, नो परं विमुत्तिसम्पदाय समादपेति। अत्तना न विमुत्तिञाणदस्सन सम्पन्नो  
होति, नो परं विमुत्तिञाणदस्सनसम्पदाय समादपेति।   
    
[प्त्स् पगे ०१४] [\क़् १४।] इमेहि खो भिक्खवे पञ्चहि धम्मेहि समन्नागतो भिक्खु  
नेव अत्तहिताय पटिपन्नो होति, नो परहितायाति।   
    
[ब्ज्त् पगे ०२४। [\x २४।] ]   
५। १। २। १०  
(अत्तहितपरहितसुत्तं)  
    
२०। पञ्चहि भिक्खवे धम्मेहि समन्नागतो भिक्खु अत्तहिताय च पटिपन्नो होति  
परहिताय च। कतमेहि पञ्चहि:  
    
इध भिक्खवे भिक्खु अत्तना च सीलसम्पन्नो होति, परञ्च सीलसम्पदाय समादपेति।  
अत्तना च समाधिसम्पन्नो होति, परञ्च समाधिसम्पदाय समादपेति। अत्तना च  
पञ्ञासम्पन्नो होति, परञ्च पञ्ञासम्पदाय समादपेति। अत्तना च विमुत्तिसम्पन्नो  
होति, परञ्च विमुत्तिसम्पदाय समादपेति। अत्तना च विमुत्तिञणदस्सनसम्पन्नो होति,  
परञ्च विमुत्तिञाणदस्सनसम्पदाय समादपेति।   
    
इमेहि खो भिक्खवे पञ्चहि धम्मेहि समन्नागतो भिक्खु अत्तहिताय च पटिपन्नो होति  
परहिताय चाति।   
    
बलवग्गो दुतियो।   
तस्सुद्दानं:  
अननुस्सुतकूटञ्च सङ्खित्तं वित्थतेन च,   
दट्ठब्बञ्च पुन कूटं चत्तारोपि हितेन चाति। 

[ब्ज्त् पगे ०२६] [\x २६।]       
    
३। पञ्चङ्गिकवग्गो  
५। १। ३। १  
(पठम अगारव सुत्तं)  
(सावत्थिनिदानं)  
    
२१। सो वत भिक्खवे भिक्खु अगारवो अप्पतिस्सो असभागवुत्तिको सब्रह्मचारीसु  
आभिसमाचारिकं धम्मं परिपुरेस्सतिऽति नेतं ठानं विज्जति। [प्त्स् पगे ०१५] [\क़् १५।]     
  आभिसमाचारिकं धम्मं अपरिपूरेत्वा सेखं १ धम्मं परिपूरेस्सतीऽति नेतं ठानं  
विज्जति। सेखं धम्मं अपरिपूरेत्वा सीलानि परिपूरेस्सतीऽति नेतं ठानं विज्जति। सीलानि  
अपरिपूरेत्वा सम्मादिट्ठिं परिपूरेस्सतिऽति नेतं ठानं विज्जति। सम्मादिट्ठिं अपरिपूरेत्वा  
सम्मासमाधिं परिपुरेस्सतीऽ ति नेतं ठानं विज्जति।   
    
सो वत भिक्खवे भिक्खु सगारवो सप्पतिस्सो सभागवुत्तिको सब्रह्मचारीसु  
आभिसमाचारिकं धम्मं परिपूरेस्सतीऽति ठानमेतं विज्जति, आभिसमाचारिकं धम्मं  
परिपूरेत्वा सेखं धम्मं परिपूरेस्सती, ति ठानमेतं विज्जति। सेखं धम्मं  
परिपूरेत्वा सीलानि परिपूरेस्सतीऽति ठानमेतं विज्जति। सीलानि परिपूरेत्वा सम्मादिटठिं  
परिपूरेस्सतीऽकि ठानमेतं विज्जति। सम्मादिट्ठिं परिपूरेत्वा सम्मासमाधिं  
परिपूरेस्सतीऽति ठानमेतं विज्जति।   
    
५। १। ३। २  
(दुतिय अगारव सुत्तं)  
    
२२। सो वत भिक्खवे भिक्खु अगारवो अप्पतिस्सो असभागवुत्तिको सब्रह्मचारीसु  
आभिसमाचारिकं धम्मं परिपूरेस्सतीऽति नेतं ठानं विज्जति। आभिसमाचारिकं धम्मं  
अपरिपूरेत्वा सेखं धम्मं परिपूरेस्सतीऽति नेतं ठानं विज्जति। सेखं धम्मं  
अपरिपूरेत्वा सीलक्खन्धं परिपूरेस्सतीऽति नेतं ठानं विज्जति। सीलक्खन्धं  
अपरिपूरेत्वा समाधिक्खन्धं परिपूरेस्सती, ति नेतं ठानं विज्जति। समाधिक्खन्धं  
अपरिपूरेत्वा पञ्ञाक्खन्धं परिपूरेस्सतीऽति नेतं ठानं विज्जति।   
    
सो वन भिक्खवे भिक्खु सगारवो सप्पतिस्सो सभागवुत्तिको  
सब्रह्मचारीसु आभिसमाचारिकं धम्मं परिपूरेस्सतीऽति ठानमेतं विज्जति।  
आभिसमाचारिकं धम्मं परिपूरेत्वा सेखं धम्मं परिपूरेस्सतीऽति ठानमेतं विज्जति।  
सेखं धम्मं परिपूरेत्वा सीलक्खन्धं परिपूरेस्सतीऽति ठानमेतं विज्जति।  
सीलक्खन्धं परिपूरेत्वा समाधिक्खन्धं परिपूरेस्सतिऽति ठानमेतं [प्त्स् पगे ०१६]  
[\क़् १६।] विज्जति। समाधिक्खन्धं परिपूरेत्वा पञ्ञाक्खन्धं परिपूरेस्सतीऽति  
ठानमेतं विज्जतीऽति।   
    
१। सेक्खं स्या  
    
[ब्ज्त् पगे ०२८] [\x २८।]       
५। १। ३। ३  
(उपक्किलेससुत्तं)  
    
२३। पञ्चिमे भिक्खवे जातरूपस्स उपक्किलेसा, येहि उपक्किलेसेहि उपक्किलिट्ठं जातरूपं न  
चेव मुदु होति, न च कम्मनियं, न च पभस्सरं, पभङ्गु च, १ न च सम्मा उपेति  
कम्माय।   
कतमे पञ्च? अयो लोहं तिपु सीसं सज्झु। २   
इमे खो भिक्खवे पञ्च जातरूपस्स उपक्किलेसा, येहि उपक्किलेसेहि उपक्किलिट्ठं जातरूपं  
न चेव मुदु होति, न च कम्मनियं न च पभस्सरं, पभङ्गु च, न च सम्मा उपेति  
कम्माय।   
    
यतो च खो भिक्खवे जातरूपं इमेहि पञ्चहि उपक्किलेसेहि विप्पमुत्तं ३ होति, तं होति  
जातरूपं मुदु च कम्मनियञ्च पभस्सरं च, न च पभङ्गु, सम्मा उपेति कम्माय  
यस्सा यस्सा४ च पिलन्धनविकतिया आकङ्खति:यदि मुद्दिकाय यदि कुण्डलाय यदि  
गीवेय्यकाय५ यदि सुवण्णमालकाय। तञ्चस्स अत्थं अनुहोति। सुवणणमालकय।  
तञ्चस्स अत्थं अनुभोति।   
    
एवमेव खो भिक्खवे पञ्चिमे चित्तस्स उपक्किलेसा येहि उपक्किलेसेहि उपक्किलिट्ठं चित्तं  
नचेव मुदु होति, न च कम्मनियं। न च पभस्सरं, पभङ्गु च, न च  
सम्मासमाधीयति आसवानं खयाय।   
    
कतमे पञ्च? कामच्छन्दो व्यापादो थीनमिद्धं ६ उद्धच्चकुक्कुच्चं विचिकिच्छा।   
    
इमे खो भिक्खवे पञ्च चित्तस्स उपक्किलेसा येहि उपक्किलेसेहि उपक्किलिट्ठं चित्तं न चेव  
मुदु होति, न च कम्मनियं, न च पभस्सरं। पभङ्गु च, न च सम्मासमाधीयति  
आसवानं खयाय।   
    
यतो च खो भिक्खवे चित्तं इमेहि पञ्चहि उपक्किलेसेहि विप्पमुत्तं होति, तं होति चित्तं  
मुदु च [प्त्स् पगे ०१७] [\क़् १७।] कम्मनियञ्च पहस्सरञ्च, न च पहङ्गु,  
सम्मासमाधीयति आसवानं खयाय। यस्स यस्स च अभिञ्ञासच्छिकरणीयस्स  
धम्मस्स चित्तं अभिनिन्नामेति अभिञ्ञा सच्छिकिरियाय, तत्र तत्रेव सक्खिभब्बतं  
पापुणाति सति सति आयतने।   
    
सो सचे आकङ्खति: "अनेकविहितं इद्धिविधं पच्चनुभवेय्यं, एकोपि हुत्वा बहुधा  
अस्सं बहुधापि हुत्वा एको होति, आवीभावं तिरोभावं तिरोकुड्डं तिरोपाकारं  
तिरोपब्बतं असज्जमानो गच्छति सेय्यथापि आकासे, पठवियाऽपि उम्मुज्जनिमुज्जं करोति  
सेय्यथापि उदके, उदकेऽपि अभिज्जमाने गच्छति सेय्यथापि पठवियं, आकासेऽपि पल्लङ्केन  
कमति सेय्यथाऽपि पक्खी सकुणो। इमेऽपि चन्दिमसुरिये एवम्महानुभावे पाणिना  
परामसति परिमज्जति। याव ब्रह्मलोकापि कायेन वसं वत्तेय्यन्ति" तत्र तत्रेव  
सक्खिभब्बतं पापुणाति सति सति आयतने।   
    
सो सचे आकङ्खति: "दिब्बाय सोतधातुया विसुद्धाय अतिक्कन्तमानुसिकाय उभो सद्दे  
सुणेय्यं दिब्बे च मानुसे च ये दूरे ये सन्तिके चा" ति। तत्र तत्रेव सक्खिभब्बतं  
पापुणाति सति सति आयतने।   
    
१। पभङ्गुसीमु २। सज्झुं मछसं, सज्झास्या।   
३। विमुत्तम्मछसं ४। यस्सकस्सचि पिलन्धनविकतियास्या  
५। गीवेय्यकेनकत्थचि ६। थीनमिद्धम्मछसं  
    
[ब्ज्त् पगे ०३०] [\x ३०।]       
    
सो सचे आकङ्खति "परसत्तानं परपुग्गलानं चेतसा चेतो परिच्च पजानेय्यं सरागं वा  
चित्तं सरागं चित्तन्ति पजानेय्यं, [प्त्स् पगे ०१८] [\क़् १८।] वीतरागं वा चित्तं  
वीतरागं चित्तन्ति पजानेय्यं, सदोसं वा चित्तं सदोसं चित्तन्ति पजानेय्यं, वीतदोसं वा  
चित्तं वीतदोसं चित्तन्ति पजानेय्यं, समोहं वा चित्तं समोहं चित्तन्ति पजानेय्यं।  
वीतमोहं वा चित्तं वीतमोहं चित्तन्ति पजानेय्यं, सङ्खित्तं वा चित्तं सङ्खित्तं चित्तन्ति  
पजानेय्यं, विक्खित्तं वा चित्तं विक्खित्तं चित्तन्ति पजानेय्यं, महग्गतं वा चित्तं  
महग्गतं चित्तन्ति पजानेय्यं, अमहग्गतं वा चित्तं अमहग्गतं चित्तन्ति पजानेय्यं,  
सौत्तरं वा चित्तं सौत्तरं चित्तन्ति पजानेय्यं, अनुत्तरं वा चित्तं अनुत्तरं चित्तन्ति  
पजानेय्यं, समाहितं वा चित्तं समाहितं चित्तन्ति पजानेय्यं, असमाहितं वा चित्तं  
असमाहितं चित्तन्ति पजानेय्यं, पजानेय्यं, अविमुत्तं वा चित्तं अविमुत्तं चिन्तन्ति  
पजानेय्य"न्ति। तत्र तत्रेव सक्खिभहब्बतं पापुणाति सति सति आयतने।   
    
सो सचे आकङ्खति "अनेकविहितं पुब्बेनिवासं अनुस्सरेय्यं सेय्यथीदं: एकम्पि जातिं  
द्वेपि जातियो तिस्सोऽपि जातियो चतस्सोऽपि जातियो पञ्चऽपि जातियो दसऽपि जातियो वीसम्पि जातियो  
तिंसम्पि जातियो चत्तारीसम्पि जातियो पञ्ञासम्पि जातियो जातिसतम्पि जातिसहस्सम्पि  
जातिसतसहस्सम्पि अनेकेऽपि संवट्टकप्पे अनेकेऽपि विवट्टकप्पे अनेकेऽपि  
संवट्टविवट्टकप्पे अमुत्रासिं एवन्नामो एवङ्गोत्तो एवंवण्णो एवमाहारो  
एवंसुखदुक्खपटिसंवेदी एवमायुपरियन्तो। सो ततो चुतो अमुत्र उपपादिं तत्रापासिं  
एवन्नामो एवङ्गोत्तो एवंवण्णो एवमाहारो एवंसुखदुक्खपटिसंवेदी  
एवमायुपरियन्तो। सो ततो चुतो इधूपपन्नोऽति इति साकारं स उद्देसं अनेकविहितं  
पुब्बेनिवासं अनुस्सरेय्य"न्ति, तत्र तत्रेव सक्खिभब्बतं पापुणाति सति सति आयतने।   
    
[प्त्स् पगे ०१९] [\क़् १९।] सो सचे आकङ्खति "दिब्बेन चक्खुना विसुद्धेन  
अतिक्कन्तमानुसकेन सत्ते पस्सति चवमाने उप्पज्जमाने हीने पणीते सुवण्णे  
दुब्बणेण सुगते दुग्गते यथाकम्मुपगे सत्ते पजानाति इमे वत भोन्तो सत्ता  
कायदुच्चरितेन समन्नागता, वची दुच्चरितेन समन्नागता मनोदुच्चरितेन समन्नागता  
अरियानं उपवादका मिच्छादिटिठिका  
मिच्छादिट्ठिकम्मसमादाना। ते कायस्स भेदा परम्मरणा अपायं दुग्गतिं विनिपातं  
निरयं उपपन्ना। इमे वत पन भोन्तो सत्ता कायसुचरितेन समन्नागता वची सुचरितेन  
समन्नागता मनोसुचरितेन समन्नागता अरियानं अनुपवादका सम्मादिट्ठिका  
सम्मादिट्ठिकम्मसमादाना। ते कायस्स भेदा परम्मरणा सुगतिं सग्गं लोकं  
उप्पन्नाति इति दिब्बेन चक्खुना विसुद्धेन अतिक्कन्तमानुसकेन सत्ते पस्सति चवमाने  
उप्पज्जमाने हीने पणीते सुवणेण दुब्बणेण सुगते दुग्गते यथाकम्मुपगे सत्ते  
पजानेय्य" न्ति तत्र तत्रेव सक्खिभब्बतं पापुणाति सति सति आयतने।   
    
सो सचे आकङ्खति "आसवानं खया (अनासवं चेतोविमुत्तिं पञ्ञाविमुत्तिं) दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरेय्यऽ न्ति, तत्र तत्रेव  
सक्खिभब्बतं पापुणाति सति सति आयतनेति।   
    
५। १। ३। ४  
(दुस्सीलसुत्तं)  
    
२४। दुस्सीलस्स भिक्खवे सीलविपन्नस्स हतूपनिसो होति सम्मासमाधि।  
सम्मासमाधिमहि असति सम्मासमाधिविपन्नस्स हतूपनिसं होति  
यथाभूतञाणदस्सनं। यथाभूतञाणदस्सने असति यथाभूतञाणदस्सनविपन्नस्स  
हतूपनिसो होति निब्बिदाविरागो। निब्बिदाविरागे असति निब्बिदाविराग विपन्नस्स हतूपनिसं  
होति विमुत्तिञाणदस्सनं।   
    
सेय्यथापि भिक्खवे रुक्खो साखापलासविपन्नो, तस्स पपटिकाऽपि न पारिपूरिं गच्छति।  
तचोऽपि [प्त्स् पगे ०२०] [\क़् २०।] न पारिपूरिं गच्छति। फेग्गुऽ पि न पारिपुरिं गच्छति।  
सारोपि न पारिपुरिं गच्छति।   
    
एवमेव खो भिक्खवे दुस्सीलस्स सीलविपन्नस्स हतूपनिसो होति सम्मासमाधि  
समिमासमाधिम्हि असति सम्मासमाधिविपन्नस्स हतूपनिसं होति यथाभूत  
ञाणदस्सनं। यथाभूतञाणदस्सने असति यथाभूत ञाणदस्सनविपन्नस्स हतूपनिसो  
होति निब्बिदाविरागो। निब्बिदाविरागे असति निबिबिदाविरागविपन्नस्स हतूपनिसं होति  
विमुत्तिञाणदस्सनं।   
    
सीलवतो भिक्खवे सीलसम्पन्नस्स उपनिस्सयसम्पन्नो होति सम्मासमाधि।  
सम्मासमाधिम्हि सति सम्मासमाधिसम्पन्नस्स उपनिस्सय सम्पन्नं१ होति  
यथाभूतञाणदस्सनं। यथाभूतञाणदस्सने सति यथाभूतञाणदस्सनसम्पन्नस्स  
उपनिस्सयसम्पन्नो होति निब्बिदा विरागो। निब्बिदाविरागे सति निब्बिदाविरागसम्पन्नस्स  
उपनिस्सयसम्पन्नं२ होति विमुत्तिञाणदस्सनं।   
    
सेय्यथाऽपि भिक्खवे रुक्खो सखापलाससम्पन्नो, तस्स पपटिकाऽपि३ पारिपूरिं गच्छति।  
तचोपि पारिपूरिं गच्छति। फेग्गुपि पारिपूरिं गच्छति। सारोऽपि पारिपूरिं गच्छति। ४  
    
एवमेव खो भिक्खवे सीलवतो सीलसम्पन्नस्स उपनिस्सयसम्पन्नो होति  
सम्मासमाधि सम्मासमाधिम्हि सति सम्मासमाधिसम्पन्नस्स उपनिसस्यसम्पन्नं१  
होति यथाभूतञाणदस्सनं। यथाभूतञाणदस्सने सति  
यथाभूतञाणदस्सनसम्पन्नस्स उपनिस्सयसम्पन्नो होति निब्बिदाविरागो।  
निब्बिदाविरागे सति निब्बिदाविरागसम्पन्नस्स उपनिस्सयसम्पन्नं होति  
विमुत्तिञाणदस्सनन्ति। 

१। उपनिस्सयसम्पन्नोसी २। उपनिससम्पन्नम्मछसं ३। पपपटिकास्या  
४। तचोपि फेग्गुपि सारोपि पारिपूरिं गच्छतिसी।   
ये   
[ब्ज्त् पगे ०३२] [\x ३२।]       
५। १। ३। ५  
(अनुग्गहीतसुत्तं)  
    
२५। पञ्चहि भिक्खवे अङ्गेहि अनुग्गहिता सम्मादिट्ठि चेतो विमुत्तिफला च होति,  
चेतोविमुत्तिफलानिसंसा च, पञ्ञाविमुत्तिफला च होति पञ्ञाविमुत्तिफलानिसंसा च।  
कतमेहि पञ्चहि:  
    
[प्त्स् पगे ०२१] [\क़् २१।] इध भिक्खवे सम्मादिट्ठि सीलानुग्गहिता च होति।  
सुतानुग्गहिता च १ होति। साकच्छानुग्गहिता च होति। समथानुग्गहिता च होति।  
विपस्सनानुग्गहिता च होति।   
    
इमेहि खो भिक्खवे पञ्चहि अङ्गेहि अनुग्गहिता सम्मादिट्ठि चेतोविमुत्तिफला च होति।  
चेतोविमुत्तिफलानिसंसा च, , पञ्ञाविमुत्तिफला च होति, पञ्ञाविमुत्तिफलानिसंसा चाति।   
    
५। १। ३। ६  
(विमुत्तायतन सुत्तं)  
    
२६। पञ्चिमानि भिक्खवे विमुत्तायतनानि, यत्थ भिक्खुनो अप्पमत्तस्स आतापिनो  
पहितत्तस्स विहरतो अविमुत्तं वा चित्तं विमुच्चति, अपरिक्खीणा वा २ आसवा परिक्खयं  
गच्छन्ति, अननुप्पत्तं वा३ अनुत्तरं योगक्खेमं अनुपापुणाति। कतमानि पञ्च?   
(१) इध भिक्खवे भिक्खुनो सत्था धम्मं देसेति अञ्ञतरो वा गरुट्ठानियो ४  
सब्रह्मचारी। यथा यथा भिक्खवे तस्स भिक्खुनो सत्था धम्मं देसेति, अञ्ञतरो वा  
गरुट्ठानियो सब्रह्मचारी तथा तथा सो तस्मिं धम्मे अत्थपटिसंवेदी च होति,  
धमिमपटिसंवेदी च। तस्स अत्थपटिसंवेदिनो धम्मपटिसंवेदिनो पामोज्जं ५  
जायति। पमुदितस्स पीति जायति। पीतिमनस्स कायो पस्सम्भति पस्सद्धकायो सुखं वेदेति।  
सुखिनो चित्तं समाधियति। इदं भिक्खवे पठमं विमुत्तायतनं, यत्थ भिक्खुनो  
अप्पमत्तस्स आतापिनो पहितत्तस्स विहरतो अविमुत्तं वा चित्तं विमुच्चति, अपरिक्खीणा वा  
आसवा परिक्खयं गच्छन्ति, अननुप्पत्तं वा अनुत्तरं योगक्खेमं अनुपापुणाति।   
    
(२) पुन च परं भिक्खवे भिक्खुनो न हेव खो सत्था धम्मं देसेति, अञ्ञतरो वा  
गरुट्ठानियो सब्रह्मचारी। अपि च खो यथासुतं यथा परियत्तं धम्मं वित्थारेन  
परेसं देसेति, यथा यथा भिक्खवे भिक्खु [प्त्स् पगे ०२२] [\क़् २२।] यथासुतं  
यथापरियत्तं धम्मं वित्थारेन परेसं देसेति, तथा तथा सो तस्मिं धम्मे  
अत्थपटिसंवेदी च होति। धम्मपटिसंवेदी च। तस्स अत्थपटिसंवेदिनो  
धम्मपटिसंवेदिनो पामोज्जं जायति पमुदितस्स पीति जायति। पीतिमनस्स कायो  
पस्सम्भति। पस्सद्धकायो सुखं वेदेति। सुखिनो चित्तं समाधियति।   
    
१सुत्तानुग्गहिताचस्या २। अपरिक्खीणा स्या ३। अननुपत्तं वासीमु  
४। गरुट्ठातिको सीमु ५। पामुज्जं सीमु, स्या  
    
[ब्ज्त् पगे ०३४] [\x ३४।]       
इदं भिक्खवे दुतियं विमुत्तायतनं यत्थ भिक्खुनो अप्पमत्तस्स आतापिनो  
पहितत्तस्स विहरतो अविमुत्तं वा चित्तं विमुच्चति, अपरिक्खीणा वा आसवा परिक्खयं  
गच्छन्ति, अननुप्पत्तं वा अनुत्तरं योगक्खेमं अनुपापुणाति।   
(३) पुन च परं भिक्खवे भिक्खुनो न हेव खो सत्था धम्मं देसेति, अञ्ञतरो वा  
गरुट्ठानियो सब्रह्मचारी। नापि यथासुतं यथापरियत्तं धम्मं वित्थारेन परेसं  
देसेति। अपि च खो यथासुतं यथापरियत्तं धम्मं वित्थारेन सज्झायं करोति यथा  
यथा भिक्खवे भिक्खु यथासुतं यथापरियत्तं धम्मं वित्थारेन सज्झायं करोति।  
तथा तथा सो तस्मिं धम्मे अत्थपटिसंवेदी च होति, धम्मपटिसंविदी च। तस्स  
अत्थपटिसंवेदिनो धम्मपटिसंवेदिनो पामोज्जं जायति। पमुदितस्स पीति जायति।  
पीतिमनस्स कायो पस्सम्भति। पस्सद्धकायो सुखं वेदेति। १ सुखिनो चित्तं समाधियति।  
इदं भिक्खवे ततियं विमुत्तायतनं यत्थ भिक्खुनो अप्पमत्तस्स आतापिनो पहितत्तस्स  
विहरतो अविमुत्तं वा चित्तं विमुच्चति, अपरिक्खीणा वा आसवा परिक्खयं गच्छन्ति,  
अननुप्पत्तं वा अनुत्तरं योगक्खेमं अनुपापुणाति।   
    
(४) पुन च परं भिक्खवे भिक्खुनो नहेव खो सत्था धम्मं देसेति, अञ्ञतरो वा  
गरुट्ठानियो सब्रह्मचारि। नापि यथासुतं यथापरियत्तं धम्मं वित्थारेन परेसं  
देसेति, नापि यथासुतं यथापरियत्तं धम्मं वित्थारेन सज्झायं करोति, अपि च खो  
यथासुतं यथापरियत्तं धम्मं चेतसा अनुवितक्केति [प्त्स् पगे ०२३] [\क़् २३।]       
अनुविचारेति मनसानुपेक्खति। यथा यथा भिक्खवे भिक्खु यथासुतं यथापरियत्तं  
धम्मं चेतसा अनुवितक्केति अनुविचारेति मनसानुपेक्खति, तथा तथा सो तस्मिं धम्मे  
अत्थपटिसंवेदी च होति धम्मपटिसंवेदि च। तस्स अत्थपटिसंवेदिनो  
धम्मपटिसंवेदिनो पामोज्जं जायति। पमुदितस्स पीति जायति। पीतिमनस्स कायो  
पस्सम्भति। पस्सद्धकायो सुखं वेदेति। सुखिनो चित्तं समाधियति। इदं भिक्खवे  
चतुत्थं विमुत्तायतनं यत्थ भिक्खुनो अप्पमत्तस्स आतापिनो पहितत्तस्स विहरतो  
अविमुत्तं वा चित्तं विमुच्चति, अपरिक्खिणा वा आसवा परिक्खयं गच्छन्ति, अननुप्पत्तं  
वा अनुत्तरं योगक्खेमं अनुपापुणाति।   
    
(५) पुन च परं भिक्खवे भिक्खुनो नहेव खो सत्था धम्मं देसेति, अञ्ञतरो वा  
गरुट्ठानियो सब्रह्मचारी। नापि यथासुतं यथापरियत्तं धम्मं वित्थारेन परेसं  
देसेति, नापि यथासुतं यथापरियत्तं धम्मं वित्थारेन सज्झायं करोति, नापि  
यथासुतं यथापरियत्तं धम्मं चेतसा अनुवितक्केति अनुविचारेति मनसानुपेक्खति।  
अपि च ख्वस्स अञ्ञतरं समाधिनिमित्तं सुग्गहीतं होति, सुमनसिकतं सूपधारितं   
सुप्पटिविद्धं पञ्ञाय।   
    
१। सुग्गहीतं सुगाही वेदियतिसीमु।   
    
[ब्ज्त् पगे ०३६] [\x ३६।]       
यथा यथा भिक्खवे भिक्खुनो अञ्ञतरं समाधिनिमित्तं सुग्गहीतं होति  
सुमनसिकतं सूपधारितं सुप्पटिविद्धं पञ्ञाय, तथा तथा सो तस्मिं धम्मे  
अत्थपटिसंवेदी च होति धम्मपटिसंवेदी च। तस्स अत्थपटिसंवेदिनो  
धम्मपटिसंवेदिनो पामोज्जं जायति। पमुदितस्स पीति जायति। पीतिमनस्स कायो  
पस्सम्भति। पस्सद्धकायो सुखं वेदेति। सुखिनो चित्तं समाधियति। इदं भिक्खवे  
पञ्चमं विमुत्तायतनं यत्थ भिक्खुनो अप्पमत्तस्स आतापिनो पहितत्तस्स [प्त्स् पगे  
०२४] [\क़् २४।] विहरतो अविमुत्तं वा चित्तं विमुच्चति, अपरिक्खीणा वा आसवा  
परिक्खयं गच्छन्ति, अननुप्पत्तं वा अनुत्तरं योगक्खेमं अनुपापुणाति।   
    
इमानि खो भिक्खवे पञ्च विमुत्तायतनानि। यत्थ भिक्खुनो अप्पमत्तस्स आतापिनो  
पहितत्तस्स विहरतो अविमुत्तं वा चित्तं विमुच्चति, अपरिक्खीणा वा आसवा परिक्खयं  
गच्छन्ति, अननुप्पत्तं वा अनुत्तरं योगक्खेमं अनुपापुणातीऽति।   
    
५। १। ३। ७  
(समाधिसुत्तं)  
    
२७। समाधिं भिक्खवे भावेथ अप्पमाणं निपका पतिस्सता। समाधिं भिक्खवे  
भावयतं अप्पमाणं निपकानं पतिस्सतानं पञ्च ञाणानि पच्चत्तं येव उप्पज्जन्ति।  
कतमानि पञ्च: अयं समाधि पच्चुप्पन्नसुखो चेव आयतिं च सुखविपाकोति पच्चत्तं  
येव ञाणं उप्पज्जति। अयं समाधि अरियो निरामिसोति पच्चत्तं येव ञाणं उप्पज्जति। अयं  
समाधि अकापुरिससेवितोऽति पच्चत्तं येव ञाणं उप्पज्जति। अयं समाधि सन्तो पणीतो  
पटिप्पस्सद्धलद्धो१ एकोदिभावाधिगतो न च ससङ्खारनिग्गय्हवारित वतोऽति२  
पच्चत्तं येव ञाणं उप्पज्जति। सो खो पनाहं इमं समाधिं सतो व समापज्जामि सतो  
व उट्ठहामीऽति ३ पच्चत्तं येव ञाणं उप्पज्जति।   
    
समाधिं भिक्खवे भावेथ अप्पमाणं निपका पतिस्सता। समाधिं भिक्खवे  
भावयतं अप्पमाणं निपकानं पतिस्सतानं इमानि पञ्च ञाणानि पच्चत्तं येव  
उप्पज्जन्तीऽति,   
५। १। ३। ८  
(पञ्चङ्गिकसमाधिसुत्तं)  
    
२८। [प्त्स् पगे ०२५] [\क़् २५।] अरियस्स भिक्खवे पञ्चङ्गिकस्स सम्मा समाधिस्स  
भावनं देसिस्सामि४ तं सुणाथ, साधुकं मनसि करोथ, भासिस्सामिऽति। एवं भन्तेतिऽति  
खो ते भिक्खु भगवतो पच्चस्सोसुं। भगवा एतदवोच।   
    
१। पटिप्पस्सद्धिलद्धो, स्या  
२। न च ससङ्खारनिग्गय्ह वातपत्तोति स्या न ससङ्खार निग्गस्ह  
चारियाधिहतोतिमछसं (?) न च ससङ्खारनिग्गय्ह चारितपपतितोतिसीमु  
३। सतो खो पनाहं इमं समापज्जामी, सतो उट्ठहामितिमछसं सतोच समापज्जामी सतो  
उट्ठाहामीतिस्या ४। देसेस्सामिस्यामछसं  
    
[ब्ज्त् पगे ०३८] [\x ३८।]       
    
कतमा च भिक्खवे अरियस्स पञ्चङ्गिकस्स सम्मासमाधिस्स भावना?  
    
(१) इध भिक्खवे भिक्खु विविच्चेव कामेहि विविच्च अकुसलेहि धम्मेहि सवितक्कं  
सविचारं विवेकजं पीतिसुखं पठमं झानं उपसम्पज्ज विहरति। सो इममेव कायं  
विवेकजेन पीतिसुखेन अभिसन्देति परिसन्देति परिपूरेति परिप्फरति। नास्स किञ्चि  
सब्बावतो कायस्स विवेकजेन पीतिसुखेन अप्फुटं होति। सेय्यथापि भिक्खवे दक्खो  
नहापको१ वा नहापकन्तेवासी२ वा कंसथाले नहानियचुण्णानि३ आकिरित्वा उदकेन  
परिप्फोसकं परिप्फोसकं सन्नेय्य, सायं४ नहानियपिण्डि स्नेहानुगता५ स्नेहपरेता६  
सन्तरबाहिरा फुटा स्नेहेन न च पग्घरति। ७ एवमेव खो भिक्खवे भिक्खु इममेव  
कायं विवेकजेन पीतिसुखेन अभिसन्देति परिसन्देति परिपूरेति परिप्फरति। नास्स किञ्चि  
सब्बावतो कायस्स विवेकजेन पीतिसुखेन अप्फुटं होति अरियस्स भिक्खवे पञ्चङ्गिकस्स  
सम्मा समाधिस्स अयं पठमा भावना।   
    
(२) पुन च परं भिक्खवे भिक्खु वितक्कविचारानं वूपसमा अज्झत्तं सम्पसादनं  
चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। सो इममेव कायं समाधिजेन पीतिसुखेन अभिसन्देति परिसन्देति परिपूरेति  
परिप्फरति। नास्स किञ्चि सब्बावतो कायस्स समाधिजेन पीतिसुखेन अप्फुटं होति।  
सेय्यथापि भिक्खवे उदकरहदो उब्भिदोदको८, तस्स नेवस्स पुरत्थिमाय दिसाय  
उदकस्स आयमुखं, न पच्छिमाय दिसाय उदकस्स आयमुखं, न उत्तराय [प्त्स् पगे  
०२६] [\क़् २६।] दिसाय उदकस्स आयमुखं, न दक्खिणाय दिसाय उदकस्स  
आयमुखं, देवो च कालेन कालं सम्मा धारं नानुप्पवेच्छेय्य, अथ खो तम्भा च  
उदकरहदा सीता वारिधारा उब्भिज्जीत्वा तमेव उदकरहदं सीतेन वारिना अभिसन्देय्य  
परिसन्देय्य परिपुरेय्य परिप्फरेय्य, नास्स किञ्चि सब्बावतो उदकरहदस्स सीतेन  
वारिना अप्फुटं अस्स। एवमेव खो भिक्खवे भिक्खु इमेव कायं समाधिजेन  
पीतिसुखेन अभिसन्देति परिसन्देति परिपुरेति परिप्फरति। नास्स किञ्चि सब्बावतो कायस्स  
समाधिजेन पीतिसुखेन अप्फुटं होति। अरियस्स भिक्खवे पञ्चङ्गिकस्स  
सम्मासमाधिस्स अयं दुतिया भावना।   
(३) पुन च परं भिक्खवे भिक्खु पीतिया च विरागा उपेक्खको च विहरति सतो च  
सम्पजानो सुखञ्च कायेन पटिसंवेदेति, यं तं अरिया आचिक्खन्ति उपेक्खको सतिमा  
सुखविहारीति, ततियं झानं उपसम्पज्ज विहरति। सो इममेव कायं निप्पीतिकेन सुखेन  
अभिसन्देति परिसन्देति परिपूरेति परिप्फरति। नास्स किञ्चि सब्बावतो कायस्स निप्पीतिकेन  
अप्फुटं होति।   
    
१। न्हापको चामछसं २। तहापकन्तेवासी वामछसं  
३। न्हानिय चुण्णानिमछसं, स्या। ४। यंसासीमु ५। सिनेहानुगतास्या  
६। सीनेहपरेतास्या ७। पग्घरिनी मछसं उब्भितोदकोस्या:गम्भीरो मछसं   
    
[ब्ज्त् पगे ०४०] [\x ४०।]       
सेय्यथापि भिक्खवे उप्पलिनियं वा पदुमिनियं वा पुण्डरीकिनियं वा अप्पेकच्चानि  
उप्पलानि वा पदुमानि वा पुण्डरीकानि वा उदके जातानि उदके संवद्धानि उदकानुग्गतानि  
अन्तो निमुग्गपोसीनि, १ तानि यावग्गा २ याव मूला३ सीतेन वारिना अभिसन्नानि परिसन्नानि  
परिपूरानि परिप्फुटानि। नास्स किञ्चि सब्बावतं उप्पलानं वा पदुमानं वा  
पुण्डरीकानं वा सीतेन वारिना अप्फुटं अस्स। एवमेव खो भिक्खवे भिक्खु इममेव  
कायं निप्पीतिकेन सुखेन अभिसन्देति परिसन्देति परिपूरेति परिप्फरति। नास्स किञ्चि  
सब्बावतो ४ कायस्स निप्पीतिकेन सुखेन अप्फुटं होति। अरियस्स भिक्खवे पञ्चङ्गिकस्स  
सम्मासमाधिस्स अयं ततिया भावना।   
    
(४) पुन च परं भिक्खवे भिक्खु सुखस्स च पाहाणा [प्त्स् पगे ०२७] [\क़् २७।]       
दुक्खस्स च पहाणा पुब्बेव सोमनस्सदोमनस्सानं अत्थङ्गमा अदुक्खं असुखं  
उपेक्खासतिपारिसुद्धिं चतुत्थं झानं उपसम्पज्ज विहरति। सो इममेव कायं  
परिसुद्धेन चेतसा परियोदातेन फरित्वा निसिन्नो होति। नास्स किञ्चि सब्बावतो कायस्स  
परिसुद्धेन चेतसा  
परियोदातेन अप्फुटं होति। सेय्यथापि भिक्खवे पुरिसो ओदातेन वत्थेन ससीसं  
पारुपित्वा निसिन्नो अस्स, नास्स किञ्चि सब्बावतो कायस्स ओदातेन वत्थेन अप्फुटं अस्स।  
एवमेव खो भिक्खवे भिक्खु इममेव कायं परिसुद्धेन चेतसा परियोदातेन  
फरित्वा निसिन्नो होति। नास्स किञ्चि सब्बावतो कायस्स परिसुद्धेन चेतसा   
परियोदातेन अप्फुटं होति। अरियस्स भिक्खवे पञ्चङ्गिकस्स सम्मासमाधिस्स अयं  
चतुत्था भावना।   
    
(५) पुन च परं भिक्खवे भिक्खुनो पच्चवेक्खणानिमित्तं सुग्गहीतं होति  
सुमनसिकतं सूपधारितं, सुप्पटिविद्धं पञ्ञाय। सेय्यथापि भिक्खवे अञ्ञो वा  
अञ्ञं५ पच्चवेक्खेय्य, ठितो वा निसिन्नं पच्चवेक्खेय्य, निसिन्नो वा निपन्नं  
पच्चवेक्खेय्य एवमेव खो भिक्खवे भिक्खुनो पच्चवेक्खणानिमित्तं सुग्गहीतं  
होति सुमनसिकतं सूपधारितं, सुप्पटिविद्धं पञ्ञायाऽति। अरियस्स भिक्खवे  
पञ्चङ्गिकस्स सम्मासमाधिस्स अयं पञ्चमी भावना  
    
एवं भाविते खो भिक्खवे भिक्खु अरिये पञ्चङ्गिके सम्मा समाधिम्हि एवं बहुलीकते  
यस्स यस्स अभिञ्ञा सच्छिकरणीयस्स धम्मस्स चित्तं अभिनिन्नामेति अभिञ्ञा  
सच्छिकिरियाय, तत्र तत्रेव सक्खिभब्बतं पापुणाति सति सति आयतने।   
    
सेय्यथापि भिक्खवे उदकमणिको आधारे ठपितो पूरो उदकस्स समतित्तिको काकपेय्यो,  
तमेनं बलवा पुरिसो यतो यतो आवज्जेय्य, आगच्छेय्य उदकन्ति? ऽएवं [प्त्स् पगे ०२८] [\क़्   
२८।] भन्तेऽ।   
    
१। निमुग्गपोसिनि सीमु। २। तानि यावचग्गास्या मछसं  
३। या व च मूलास्या मछसं। ताति याव च निममूलासीमु। ४। सब्बावतंसीमु।   
५। अञ्ञे वा अञ्ञं वा सीमु।   
    
[ब्ज्त् पगे ०४२] [\x ४२।]       
    
एवमेव खो भिक्खवे भिक्खु एवं भाविते अरिये पञ्चङ्गिके सम्मा समाधिम्हि एवं  
बहुलीकते यस्स यस्स अभिञ्ञा सच्छिकरणीयस्स धम्मस्स चित्तं अभिनिन्नामेनि  
अभिञ्ञा सच्छिकिरियाय, तत्र तत्रेव सक्खिभब्बतं पापुणानि सति सति आयतने।   
    
सेय्यथापि भिक्खवे समे भुमिभागे पोक्खरणी चतुरस्सा१ आलिबद्धा पूरा उदकस्स  
समतित्तिका काकपेय्या, तमेनं बलवा पुरिसो यतो यतो आलिं मुञ्चेय्य, आगच्छेय्य  
उदकन्ति?। ऽएवं भन्तेऽ। एवमेव खो भिक्खवे भिक्खु एवं भाविते अरिये पञ्चङ्गिके  
सम्मासमाधिमहि एवं बहुलीकते यस्स यस्स अभिञ्ञा सच्छिकरणीयस्स धम्मस्स  
चित्तं अभिनिन्नामेति अभिञ्ञा सच्छिकिरियाय, तत्र तत्रेव सक्खिभब्बतं पापुणाति सति सति  
आयतने।   
    
सेय्यथापि भिक्खवे सुभूमियं चातुम्महापथे२ आजञ्ञरथो युत्तो अस्स ठितो  
ओधस्तपतोदो, तमेनं दक्खो योग्गाचरियो अस्सदम्मसारथि अभिरूहित्वा वामेन  
हत्थेन रस्मियो गहेत्वा दक्खिणेन हत्थेन पतोदं गहेत्वा येनिच्छकं यदिच्छकं  
सारेय्यपि पच्चासारेय्यपि। एवमेव खो भिक्खवे भिक्खु एवं भाविते अरिये पञ्चङ्गिके  
सम्मा समाधिम्हि एवं बहुलीकते यस्स यस्स अभिञ्ञा सच्छिकरणीयस्स धम्मस्स  
चित्तं अभिनिन्नामेति अभिञ्ञा सच्छिकिरियाय, तत्र तत्रेव सक्खिभब्बतं पापुणाति सति सति  
आयतने।   
    
सो सचे आकङ्खति: "अनेकविहितं इद्धिविधं [प्त्स् पगे ०२९] [\क़् २९।]       
पच्चनुभवेय्यं: एकोपि हुत्वा बहुधा अस्सं बहुधापि हुत्वा एको अस्सं, आवीभावं  
तिरोभावं तिरोकुड्डं तिरोपाकारं तिरोपब्बतं असज्जमानो गच्छेय्यं सेय्यथापि आकासे,  
पठवियापि उम्मुज्जनिमुज्जं करेय्यं सेय्यथापि उदके, उदकेपि अभिज्जमाने गच्छेय्यं  
सेय्यथापि पठवियं, आकासेपि पल्लङ्केन कमेय्यं सेय्यथापि पक्खी सकुणो, इमेपि  
चन्दिमसुरिये एवं महिद्धिके एवं महानुभावे पाणिना परामसेय्यं परिमज्जेय्यं,  
याव ब्रह्मलोकापि कायेन वसं वत्तेय्यऽन्ति, तत्र तत्रेव सक्खिभब्बतं  
पापुणाति सति सति आयतने।   
    
सो सचे आकङ्खति:"दिब्बाय सोतधातुया विसुद्धाय अतिक्कन्तमानुसिकाय उभो सद्दे  
सुणेय्यं दिब्बे च मानुसके च ये दूरे सन्तिके चाऽति, तत्र तत्रेव सक्खिभब्बतं  
पापुणाति सति सति आयतने।   
    
सो सचे आकङ्खति। "परसत्तानं परपुग्गलानं चेतसा चेतो परिच्च पजानेय्यं सरागं वा  
चित्तं सरागं चित्तनति पजानेय्यं वीतरागं वा चित्तं वीतरागं चित्तन्ति पजानेय्यं,  
सदोसं वा चित्तं सदोसं चित्तन्ति पजानेय्यं, वीतदोसं वा चित्तं वीतदोसं चित्तन्ति  
पजानेय्यं, समोहं वा चित्तं समोहं चित्तन्ति पजानेय्यं, वीतमोहं वा चित्तं  
वीतमोहं चित्तन्ति पजानेय्यं, सङ्खित्तं वा चित्तं सङ्खित्तं चित्तन्ति पजानेय्यं,  
विक्खित्तं वा चित्तं विक्खित्तं चित्तन्ति पजानेय्यं, महग्गतं वा चित्तं महग्गतं  
चित्तन्ति पजानेय्यं, अमहग्गतं वा चित्तं अमहग्गतं चित्तन्ति पजानेय्यं, सौत्तरं वा  
चित्तं सौत्तरं चित्तन्ति पजानेय्यं, अनुत्तरं वा चित्तं अनुत्तरं चित्तन्ति पजानेय्यं,  
समाहितं वा चित्तं समाहितं चित्तन्ति पजानेय्यं, विमुत्तं वा चित्तं विमुत्तं चित्तन्ति  
पजानेय्यं अविमुत्तं वा चित्तं अविमुत्तं चित्तन्ति पजानेय्यन्ति तत्र तत्रेव  
सक्खिभब्बतं पापुणाति सति सति आयतने।   
    
सो सचे आकङ्खति:"अनेकविहितं पुब्बेनिवासं अनुस्सरेय्यं सेय्यथीदं एकम्पि जातिं द्वेपि  
जातियो तिस्सोपि जातियो चतस्सोपि जातियो पञ्चपि जातियो दसपि जातियो वीसम्पि जातियो तिंसम्पि जातियो  
चत्तारीसम्पि जातियो पञ्ञासम्पि जातियो जातिसतम्पि जातिसहस्सम्पि जातिसतसहस्सम्पि अनेकेपि  
संवट्टकप्पे अनेकेपि विवट्टकप्पे अनेकेपि संवट्टविवट्टकप्पे। अमुत्रासिं एवन्नामो,  
एवङ्गोत्तो एवंवण्णो एवमाहारो एवंसुखदुक्खपटिसंवेदी एवमायुपरियन्तो। सो ततो  
चुतो अमुत्र उपपादिं, तत्रापासिं एवन्नामो एवङ्गोत्तो एवंवण्णो एवमाहारो  
एवंसुखदुक्खपटिसंवेदि एवमायुपरियन्तो। सो ततो चुतो इधुपपन्नोति। इति साकारं  
सौद्देसं अनेकविहितं पुब्बेनिवासं अनुस्सरेय्य" न्ति तत्र तत्रेव सक्खिभब्बतं  
पापुणाति सति सति आयतने।   
    
सो सचे आकङ्खति: " दिब्बेन चक्खुना विसुद्धेन अतिक्कन्तमानुसकेन सत्ते पस्सेय्यं  
चवमाने उप्पज्जमाने हीने पणीते सुवण्णे दुब्बण्णे सुगते दुग्गते यथाकम्मूपगे  
सत्ते पजानेय्यं: इमे वत भोन्तो सत्ता कायदुच्चरितेन समन्नागता वचीदुच्चरितेन  
समन्नागता मनोदुच्चरितेन समन्नागता अरियानं उपवादका मिच्छादिट्ठिका  
मिच्छादिट्ठिकम्मसमादाना, ते कायस्स भेदा परम्मरणा अपायं दुग्गतिं विनिपातं  
निरयं उपपन्ना। ऽ इमे वा भोन्तो सत्ता कायसुचरितेन समन्नागता वचीसुचरितेन  
समन्नागता मनोसुचरितेन समन्नागता अरियानं अनुपवादका सम्मादिट्ठिका  
सम्मादिट्ठिकम्मसमादाना ते कायस्स भेदा परम्मरणा सुगतिं सग्गं लोकं  
उपपन्ना ऽ ति। इति दिब्बेन चक्खुना विसुद्धेन अतिक्कन्तमानुसकेन सत्ते पस्सेय्यं  
चवमाने उप्पज्जमाने हीने पणीते सुवणेण दुब्बण्णे सुगते दुग्गते यथा  
कम्मूपगे सत्ते पजानेय्य "न्ति तत्र तत्रेव सक्खिभब्बतं पापुणाति सति सति आयतने।   
    
सो सचे आकङ्खति: "आसवानं खया अनासवं चेतो विमुत्तिं पञ्ञाविमुत्तिं दिट्ठेव  
धम्मे सयं अभिञ्ञा सच्छिकत्वा उपसम्पज्ज विहरेय्य २ऽन्ति तत्र तत्रेव  
सक्खिभब्बतं पापुणाति सति सति आयतनेति।   
    
१। चतुरंसा मछसं २। चतुमहापथे मछसं  
    
[ब्ज्त् पगे ०४४] [\x ४४।]       
५। १। ३। ९  
(चङ्कमानिसंससुत्तं)  
    
२९। पञ्चिमे भिक्खवे चङ्कमे आनिसंसा। कतमे पञ्च?  
[प्त्स् पगे ०३०] [\क़् ३०।] अद्धानक्खमो होति। पधानक्खमो होति। अप्पाबाधो होति।  
असितपीतखायितसायितं१ सम्मा परिनामं गच्छति। चङ्कमाधिगतो समाधि चिरट्ठितिको  
होति।   
इमे खो भिक्खवे पञ्च चङ्कमे आनिसंसाति।   
    
५। १। ३। १०  
(नागितसुत्तं)  
    
३०। एवं मे सुतं: एकं समयं भगवा कोसलेसु चारिकं चरमानो महता  
भिक्खुसङ्घेन सद्धिं येन इच्छानङ्गलं नाम कोसलानं ब्राह्मणगामो तदवसरि।  
तत्र सुदं भगवा इच्छानङ्गले विहरति इच्छानङ्गल वनसण्डे।   
    
अस्सोसुं खो इच्छानङ्गलका२ ब्राह्मणगहपतिका"समणो खलु भो गोतमो सक्यपुत्तो  
सक्यकुला पब्बजितो इच्छानङ्गलं अनुप्पत्तो इच्छानङ्गले विहरति इच्छानङ्गलवनसण्डे।   
    
"तं खो पन भगवन्तं गोतमं एवं कल्याणो कित्तिसद्दो अब्भुग्गतो: "इतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था द्वेमनुस्सानं बुद्धो भगवाति। सो इमं लोकं सदेवकं  
समारकं सब्रह्मकं सस्समणब्राह्मणिं पजं सदेवमनुस्सं सयं अभिञ्ञा  
सच्छिकत्वा पवेदेति"।   
    
ऽसो धम्मं देसेति आदिकल्याणं मज्झेकल्याणं परियोसानकल्याणं सात्थं सव्यञ्जनं  
केवलपरिपुण्णं परिसुद्धं, ब्रह्मचरियं पकासेति। साधु खो पन तथारूपानं  
अरहतं दस्सनं होतीऽति।   
    
अथ खो इच्छानङ्गलका ब्राह्मणगहपतिका तस्सा रत्तिया अच्चयेन पहूतं खादनीयं  
भोजनीयं आदाय येन इच्छानङ्गलवनसण्डो तेनुपसङ्कमिंसु। उपसङ्कमित्वा  
बहिद्वारकोट्ठके अट्ठंसु उच्चासद्दा महासद्दा।   
    
१। असितं पीतं खायितं सायितं मछसं, स्याऽ २। इच्छानङ्गलिका सीमु  
३। स्यामपोत्थके न दिस्सते।   
    
[ब्ज्त् पगे ०४६] [\x ४६।]       
    
[प्त्स् पगे ०३१] [\क़् ३१।] तेन खो पन समयेन आयस्मा नागितो भगवतो उपट्ठाको  
होति। अथ खो भगवा आयस्मन्तं नागितं आमन्तेसि: के पनेते१ नागित उच्चासद्दा  
महासद्दा केवट्टा मञ्ञे मच्छविलोपेति?२ "एते भन्ते इच्छानङ्गलका  
ब्राह्मणगहपतिका पहुतं खादनीयं भोजनीयं आदाय बभिद्वारकोट्ठके ठिता  
भगवन्तं येव उद्दिस्स भिक्खुसङ्घञ्चा"ति।   
    
माहं नागित यसेन समागमो, ३ मा च मया यसो। यो खो नागित नयिमस्स  
नेक्खम्मसुखस्स पविवेकसुखस्स उपसमसुखस्स सम्बोधसुखस्स निकामलाभी  
अस्स अकिच्छलाभी अकसिरलाभी, यस्साहं नेक्खम्मसुखस्स पविवेकसुखस्स  
उपसमसुखस्स सम्बोधसुखस्स निकामलाभी अकिच्छलाभी अकसिरलाभी, सो तं  
मीऌहसुखं४ मिद्धसुखं लाभसक्कारसिलोकसुखं सादियेय्याति।   
    
"अधिवास्तेऽदानि भन्ते भगवा, अधिवासेतु सुगतो। अधिवासन कालोऽदानि भन्ते  
भगवतो। येन येनेवऽदानि भन्ते भगवा गमिस्सति, तन्निन्नाव भविस्सन्ति ब्राह्मण  
गहपतिका नेगमा चेव जानपदा च।   
    
सेय्यथापि भन्ते थुल्लफुसितके देवे वस्सन्ते यथानिन्नं उदकानि पवत्तन्ति, एवमेव  
खो भन्ते येन येनेवऽदानि भगवा गमिस्सति, तन्निन्नाव भविस्सन्ति  
ब्राह्मणगहपतिका नेगमा चेव जानपदा च तं किस्स हेतु? तथाहि भन्ते भगवतो  
सीलपञ्ञाण"नति।   
    
माहं नागित यसेन समागमो३, मा च मया यसो। यो खो नागित नयिमस्स  
नेक्खम्मसुखस्स पविवेकसुखस्स उपसमसुखस्स सम्बोधसुखस्स निकामलाभी  
अस्स अकिच्छलाभी अकसिरलाभी, यस्साहं नेक्खम्मसुखस्स पविवेकसुखस्स  
उपसमसुखस्स सम्बोधसुखस्स निकामलाभी अकिच्छलाभी अकसिरलाभी, सो तं४  
मील्हसुखं मिद्धसुखं लाभसक्कारसिलोकसुखं सादियेय्य। [प्त्स् पगे ०३२] [\क़् ३२।]   
    असितपीतखायितसायितस्स खो नागित उच्चारपस्सावो। एसो तस्स निस्सन्दो।   
    
१। के पन ते स्या, के पन खो मछसं।   
२। विलोपेन्नीति स्या, सीमु।   
३। समागमं, सीमु। मछसं।   
४। यो तं मीऌहसुखं मछसं, स्या।   
    
[ब्ज्त् पगे ०४८] [\x ४८।]       
    
पियानं खो नागित विपरिनामञ्ञथाभावा उप्पज्जन्ति  
सोकपरिदेवदुक्खदोमनस्सुपायासा। एसो तस्स निस्सन्दो।   
असुभनिमित्तानुयोगं अनुयुत्तस्स खो नागित सुभनिमित्ते१ पाटिक्कूल्यता२ सण्ठाति। एसो  
तस्स निस्सन्दो।   
छस्सु३ खो नागित फस्सायतनेसु अनिच्चानुपस्सीनो विहरतो फस्से पाटिक्कूल्यता सण्ठाति।  
एसो तस्स निस्सन्दो।   
पञ्चसु खो नागित उपादानक्खन्धेसु उदयब्बयानुपस्सिनो विहरतो उपादाने  
पाटिक्कूल्यता सण्ठाति। एसो तस्स निस्सन्दोति।   
    
पञ्चङ्गिकवग्गो ततियो।   
तस्सुद्दानं:  
द्वेगारवुपक्किलेसो दुस्सीलानुग्गहेन च  
विमुत्तिसमाधिपञ्चङ्गिका चङ्कमो नागितेन चाति  
    
१। सुभनिमित्तेन सीमु।   
२। पाटिकुल्यता मछसं पटिक्कुल्यता सीमु।   
३। छसु मछसं  
    
[ब्ज्त् पगे ०५०] [\x ५०।]       
४। सुमनावग्गो  
५। १। ४। १।   
(सुमनासुत्तं)  
    
३१। एकं समयं भगवा सावत्थियं विहरति जेतवने अनाथपिण्डिकस्स आरामे। * अथ  
खो सुमना राजकुमारी पञ्चहि रथसतेहि पञ्चहि१ राजकुमारिसतेहि परिवुता येन  
भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्ना खो सुमना राजकुमारी भगवन्तं एतदवोच:   
इधस्सु भन्ते भगवतो द्वे सावका समसद्धा समसीला समपञ्ञा, एको दायको एको  
अदायको, ते कायस्स [प्त्स् पगे ०३३] [\क़् ३३।] भेदा परम्मरणा सुगतिं सग्गं लोकं  
उप्पज्जेय्युं, देवभूतानम्पन नेसं भन्ते सिया विसेसो सिया नानाकरणन्ति? सिया  
सुमनेऽति भगवा अवोच।   
    
यो सो सुमने दायको, सो अमुं अदायकं देवभूतो समानो पञ्चहि ठानेहि अधिगण्हाति।  
दिब्बेन आयुना, दिब्बेन वण्णेन, दिब्बेन सुखेन, दिब्बेन यसेन, दिब्बेन  
आधिपतेय्येन। २ यो सो सुमने दायको, सो अमुं अदायकं देवभुतो समानो इमेहि  
पञ्चहि ठानेहि अधिगण्हाति ३   
    
सचे पन ते भन्ते ततो चुता इत्थत्तं आगच्छन्ति, मनुस्सभूतानं पन तेसं भन्ते सिया  
विसेसो, सिया नानाकरणन्ति? सिया सुमनेति भगवा अवोच।   
    
यो सो सुमने दायको। सो अमुं अदायकं मनुस्सभुतो समानो पञ्चहि ठानेहि  
अधिगण्हाति: मानुसकेन४ आयुना, मानुसकेन वण्णेन, मानुसकेन सुखेन मानुसकेन  
यसेन, मानुसकेन आधिपतेय्येन। यो सो सुमने दायको, सो अमुं अदायकं  
मनुस्सभुतो समानो इमेहि पञ्चहि ठानेहि अधिगण्हाति।   
    
सचे पन ते भन्ते उभो अगारस्मा अनगारियं पब्बजन्ति, पब्बजितानं पन नेसं५ भन्ते  
सिया विसेसो सिया नानाकरणन्ति? सिया सुमनेति भगवा अवोच।   
    
यो सो सुमने दायको, सो अमुं अदायकं पब्बजितो समानो पञ्चहि ठानेहि अधिगण्हाति:  
याचितोऽव बहुलं चीवरं परिभुञ्जति अप्पं अयाचितो। याचितोव बहुलं पिण्डपातं  
परिभुञ्जति, अप्पं अयाचितो। याचितोऽव बहुलं सेनासनं परिभुञ्जति, अप्पं अयाचितो।  
याचितोऽव बहुलं गिलान पच्चय भेसज्जपरिक्खारं परिभुञ्जति, अप्पं अयाचितो:

* स्याम पोत्थके अयं पाठो नत्थि, एकं समयं समयं भगवा सावत्थियं  
विहरतिजेतवने अनाथपिण्डिकस्स आरामे मछसं  
१। पञ्चहि च स्या २। अधिपतेय्येन स्या ३। अधिगण्हातीति स्या।   
४। मानुस्सकेन सीमु ५। तेसं सीमु।   
    
[ब्ज्त् पगे ०५२] [\x ५२।]       
    
येहि खो पन सब्रह्मचारीहि सद्धिं विहरति, त्यास्स१ मनापेनेव बहुलं  
कायकम्मेन समुदाचरन्ति, अप्पं अमनापेन, मनापेनेव बहुलं वचीकम्मेन  
समुदाचरन्ति, अप्पं अमनापेन, मनापेनेव२ बहुलं मनोकम्मेन समुदाचरन्ति,  
अप्पं  
अमनापेन। मनापं येव३ उपहारं उपहरन्ति, अप्पं [प्त्स् पगे ०३४] [\क़् ३४।]       
अमनापं यो सो सुमने दायको, सो अमुं अदायकं पब्बजितो समानो इमेहि पञ्चहि  
ठानेहि अधिगण्हाति। ४  
    
सचे पन ते भन्ते उभो अरहत्तं पापुणन्ति, अरहत्तप्पत्तानं पन नेसं भन्ते सिया  
विसेसो सिया नानाकरणन्ति?।   
    
एत्थ खो पनेसाहं सुमने न किञ्चि नानाकरणं वदामि यदिदं विमुत्तिया विमुत्तिन्ति।  
५  
    
अच्छरियं भन्ते, अब्भुतं भन्ते। यावञ्चिदं भन्ते अलमेव दानानि दातुं, अलं  
पुञ्ञानि कातुं, यत्र हि नाम देवभूतस्सपि उपकारानि पुञ्ञानि, मनुस्सभूतस्सपि  
उपकारानि पुञ्ञानि, पब्बजितस्सपि उपकारानि पुञ्ञानीति।   
इदमवोव भगवा इदं वत्वा६ सुगतो अथापरं एतदवोच सत्था:   
१। यथापि चन्दो विमलो गच्छं आकासधातुया  
सब्बे तारा गणे लोके आभाय अतिरोचति,   
    
२। तथेव सीलसम्पन्नो सद्धो पुरिसपुग्गलो  
सब्बे मच्छरिनो लोके चागेन अतिरोचति।   
३। यथापि मेघो थनयं विज्जुमाली सतक्ककु  
थलं निन्नं च पूरेति अभिवस्सं वसुन्धरं,   
    
४। एवं दस्सन सम्पन्नो सम्मा सम्बुद्धसावको  
मच्छरिं अधिगण्हाति पञ्चठानेहि पण्डितो:  
    
५। आयुना यससा वेच वण्णेन च सुखेन च  
सचे भोग परिब्बूऌहो७ पेच्च सग्गे पमोदतीति८  
    
१। तस्स स्या, मछसं २। मनापेन स्या, ३। मनापञ्ञे च स्या,   
४। अधिगण्हातीति मछसं, स्या ५। विमुत्तन्ति स्या  
६। वत्वान मछसं, स्या ७। परिब्युऌहो मछसं ८। सग्गे च मोदति सीमु।   
    
[ब्ज्त् पगे ०५४] [\x ५४।]       
५। १। ४। २  
(चुन्दीसुत्तं)  
    
३२। [प्त्स् पगे ०३५] [\क़् ३५।] एकं समयं भगवा राजगहे विहरति कलन्दकनिवापे।  
अथ खो चुन्दी राजकुमारी पञ्चहि रथसतेहि पञ्चहि च कुमारि सतेहि परिवुता येन  
भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्ना खो चुन्दी राजकुमारी भगवन्तं एतदवोच:  
    
अम्हाकं भन्ते भाता चुन्दो नाम राजकुमारो। सो एवमाह:"यदेव सो होति इत्थी वा पुरिसो  
वा बुद्धं सरणं गतो, धम्मं सरणं गतो, सङ्घं सरणं गतो, पाणातिपाता  
पटिविरतो, अदिन्नादाना पटिविरतो, कामेसु मिच्छाचारा पटिविरतो, मुसावादा पटिविरतो,  
सुरामेरयमज्जपमादट्ठाना पटिविरतो, सो कायस्स भेदा परम्मरणा सुगतिं येच१  
उपपज्जति, नो दुग्गतिन्नि। "  
    
साहं भन्ते भगवन्तं पुच्छामि: कथं रूपे नु खो२ भन्ते सत्थरि पसन्नो कायस्स  
भेदा परम्मरणा सुगतिं येव उपपज्जति, नो दुग्गतिन्ति? साहं भन्ते भगवन्तं  
पुच्छामि: कथं रूपे नु खो२ भन्ते धम्मे पसन्नो कायस्सभेदा परम्मरणा  
सुगतिं येव उपपज्जति, नो दुग्गतिन्ति?  
कथं रूपे नु खो भन्ते सङ्घे पसन्नो कायस्स भेदा परम्मरणा सुगतिं येव  
उपपज्जति, नो दुग्गतिन्ति? कथं रूपेसु सीलेसु परिपूरकारि कायस्स भेदा परम्मरणा  
सुगतिं येव१ सग्गं लोकं उप्पज्जति, नो दुग्गतिन्ति?  
    
यावता चुन्दि सत्ता अपदा वा दिपदा वा चतुप्पदा वा बहुप्पदा वा रूपिनो वा अरूपिनो वा  
सञ्ञिनो वा असञ्ञिनो वा नेवसञ्ञिनासञ्ञिनो वा तथागतो तेसं अग्गमक्खायति अरहं  
सम्मा सम्बुद्धो। ये खो चुन्दि बुद्धे पसन्ना, अग्गे ते पसन्ना। अग्गे खो पन  
पसन्नानं अग्गो विपाको होति।   
    
यावता चुन्दि धम्मा सङ्खता वा असङ्खता वा विरागो तेसं अग्गमक्खायति यदिदं  
मदनिम्मदनो पिपासविनयो३ आलयसमुग्घातो वट्टूपच्छेदो तण्हक्खयो विरागो  
निरोधो निब्बानं। ये खो [प्त्स् पगे ०३६] [\क़् ३६।] चुन्दि विरागे धम्मे पसन्ना।  
अग्गे ते पसन्ना अग्गे खो पन पसन्नानं अग्गो विपाको होति।   
    
यावता चुन्दि सङ्घा वा गणा वा तथागतसावकसङ्घो तेसं अग्गमक्खायति यदिदं  
चत्तारि पुरिसयुगानि अट्ठपुरिसपुग्गला। एस भगवतो सावकसङ्घो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। ये खो चुन्दि सङ्घे  
पसन्ना, अग्गे ते पसन्ना। अग्गे खो पन पसन्नानं अग्गो विपाको होति।   
    
१। सुगतिञ्ञेव स्या २। कथं रूपे खो मछसं ३। पिपासाविनयो सीमु।   
    
[ब्ज्त् पगे ०५६] [\x ५६।]       
यावता चुन्दी सीलानि, अरियकन्तानि१ तेसं अग्गमक्खायति यदिदं अखण्डानि अच्छिद्दानि  
असबलानि अकम्मासानि भुजिस्सानि विञ्ञुप्पसत्थानि अपरामट्ठानि समाधि संवत्तनिकानि।  
ये खो चुन्दि अरियकन्तेसु सीलेसु परिपूरकारिनो, अग्गे ते परिपूरकारिनो। अग्गे खो पन  
परिपूरकारीनं अग्गो विपाको होतीति।   
    
६। अग्गतो वे पसन्नानं अग्गं धम्मं विजानतं  
अग्गे बुद्धे पसन्नानं दक्खिणेय्ये अनुत्तरे,   
    
७। अग्गे धम्मे पसन्नानं विरागूपसमे सुखे  
अग्गे सङ्घे पसन्नानं पुञ्ञक्खेत्ते अनुत्तरे,   
    
८। अग्गस्मिं दानं ददतं अग्गं पुञ्ञं पवड्ढति   
अग्गं आयूच२ वण्णो च यसो कित्ति सुखं बलं  
    
९। अग्गस्स दाता मेधावी अग्गधम्मसमाहितो  
देवभूतो मनुस्सो वा अग्गप्पत्तो पमोदतीति।   
    
५। १। ४। ३।   
(उग्गहसुत्तं)  
    
३३। एकं समयं भगवा भद्दिये३ विहरति जातिया वने। अथ खो उग्गहो मेण्डक नत्ता  
येन भगवा तेनुपङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्नो खो उग्गहो मेण्डकनत्ता भगवन्तं एतदवोच:  
अधिवासेतु मे भन्ते भगवा स्वातनाय अत्तचतुत्थो [प्त्स् पगे ०३७] [\क़् ३७।]       
भत्तन्ति। अधिवासेसि भगवा तुण्हीभावेन। अथ खो उग्गहो मेण्डकनत्ता भगवतो  
अधिवासनं विदित्वा उट्ठायासना भगवन्तं अभिवादेत्वा पदक्खिणं कत्वा पक्कामि।   
    
अथ खो भगवा तस्सा रत्तिया अच्चयेन पुब्बन्हसमयं निवासेत्वा पत्तचीवरमादाय  
येन उग्गहस्स मेण्डकनत्तुनो निवेसनं तेनुपसङ्कमि। उपसङ्कमित्वा पञ्ञत्ते आसने  
निसीदि। अथ खो उग्गहो मेण्डकनत्ता भगवन्तं पणीतेन खादनीयेन भोजनीयेन  
सहत्था सन्तप्पेसि सम्पवारेसि।   
    
अथ खो उग्गहो मेण्डकनत्ता भगवन्तं भुत्ताविं ओनीतपत्तपाणिं एकमन्तं निसीदि।  
एकमन्तं निसिन्नो खो उग्गहो मेण्डकनत्ता भगवन्तं एतदवोच:  
    
१। अरियकत्तानि सीलानिमछसं २। आयुञ्चसीमु।   
३। भद्दिकेअट्ठकथा।   
    
[ब्ज्त् पगे ०५८] [\x ५८।]       
    
इमा मे भन्ते कुमारियो पतिकुलानि गमिस्सन्ति। ओवदतु तासं भन्ते भगवा, अनुसासतु  
तासं भन्ते भगवा, यं तासं अस्स दीघरत्तं हिताय सुखायाति।   
    
अथ खो भगवा ता कुमारियो एतदवोच: तस्मातिह कुमारियो एवं सिक्खितब्बं: यस्स वोऽ  
माता पितरो भत्तुनो दस्सन्ति अत्थकामा हितेसिनो अनुकम्पका अनुकम्पं उपादाय, तस्स  
भविस्साम पुब्बुट्ठायिनियो पच्छानिपातिनियो किङ्कारपटिस्सा विनियो मनापचारिनियो  
पियवादिनियोति। एवं हि वो कुमारियो सिक्खितब्बं।   
    
तस्मातिह कुमारियो एवं सिक्खितब्बं ये ते भत्तु गरुनो भविस्सन्ति माताति वा पिताति वा  
समणब्राह्मणाति वा, ते सक्करिस्साम गरुकरिस्साम, २ मानिस्साम, पूजेस्साम,  
अब्भागतेव आसनोदकेन पतिपूजेस्सामाति३ एवं हि वो कुमारियो सिक्खितब्बं।   
    
तस्मातिह कुमारियो एवं सिक्खितब्बं ये ते भत्तु अब्भन्तरा कम्मन्ता उण्णाति वा  
कप्पासाति वा, तत्थ दक्खा भविस्साम अनलसा तत्रूपायाय विमंसाय समन्नागता अलं  
कातुं अलं संविधातुन्ति एवं हि वो कुमारियो सिक्खितब्बं।   
    
तस्मातीह कुमारियो एवं सिक्खितब्बं: यो सो भत्तु अब्भन्तरो अन्तोजनो, दासातिवा पेस्साति  
[प्त्स् पगे ०३८] [\क़् ३८।] वा कम्मकराति वा, कम्मकराति वा, तेसं कतञ्च कततो  
जानिस्साम, अकतञ्च अकततो जानिस्साम, गिलानकानञ्च बलाबलं जानिस्साम, खादनीयं  
भोजनीयं चस्स पच्चयेन विभजिस्सामाति। ४ एवं हि वो कुमारियो सिक्खितब्बं।   
तस्मातिह कुमारियो एवं सिक्खितब्बं: यं भत्ता आहरिस्सति धनं वा धञ्ञं वा रजतं  
वा जातरूपं वा, तं आरक्खेन५ गुत्तिया सम्पादेस्साम। तस्स भविस्साम अधुत्ती अथेनी  
असोण्डी अविनासिकायोति। एवं हि वो कुमारियो सिक्खितब्बं।   
इमेहि खो कुमारियो पञ्चहि धम्मेहि समन्नागतो मातुगामो कायस्स भेदा  
परम्मरणा मनापकायिकानं देवानं सहव्यतं उप्पज्जतीति।   
    
१०। यो नं भरति सब्बदा निच्चं आतापि उस्सुको  
सब्बकामहरं६ पोसं भत्तारं नाति मञ्ञेति।   
    
११। न चापि सोत्थि भत्तारं इच्छाचारेन रोसये७  
भत्तु च गरुनो सब्बे पटिपुजेति पण्डिता।   
    
१२। उट्ठाहिका८ अनलसा सङ्गहीतपरिज्जना  
भत्तु मनापा९ चरति सम्भतं अनुरक्खति।   
    
१३। या एवं वत्तती नारि भत्तुच्छन्दवसानुगा  
मनापा नाम ते देवा यत्थ सा उपपज्जती ति।   
    
१। यस्स खो सीमु २। गरुं करिस्साम मछसं  
३। पटिपूजेस्सामाति स्या, मछसं ४। पच्चयंसेन विभजिस्सामाति स्या, सी  
५। आरक्खाय सीमु ६। सब्बकामकरं, सीमु।   
७। इस्साचारेन रोसये स्या, मछसं इस्सावादेन [प्त्स्]  
८। उट्ठायिका स्या, ९। भत्तुमनापं मछसं  
    
[ब्ज्त् पगे ०६०] [\x ६०।]       
५। १। ४। ४  
(सीहसेनापतिसुत्तं)  
    
३४। एकं समयं भगवा वेसालिसं विहरति महावने कूटागार सालायं। अथ खो सीहो  
सेनापति येन [प्त्स् पगे ०३९] [\क़् ३९।] भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो सीहो सेनापति  
भगवन्तं एतदवोच:  
    
सक्का नु खो भन्ते सन्दिट्ठिकं दानफलं पञ्ञापेतुन्ति?  
    
सक्का सीहाति भगवा अवोच। दायको सीह दानपति बहुनो जनस्स पियो होति मनापो।  
यम्पि सीह दायको दानपति बहुनो जनस्स पियो होति मनापो, इदम्पि सन्दिट्ठिकं  
दानफलं।   
    
पुन च परं सीह दायकं दानपतिं सन्तो सप्पुरिसा भजन्ति। यम्पि सीह दायकं  
दानपतिं सन्तो सप्पुरिसा भजन्ति, इदम्पि सन्दिट्ठिकं दानफलं।   
    
पुन च परं सीह दायकस्स दानपतिनो कल्याणो कित्तिसद्दो अब्भुग्गच्छति। यम्पि सीह  
दायकस्स दानपतिनो कल्याणो कित्तिसद्दो अब्भुग्गच्छति, इदम्पि सन्दिट्ठिकं दानफलं।   
    
पुन च परं सीह दायको दानपति यञ्ञदेव परिसं उपसङ्कमति। यदि  
खत्तियपरिसं, यदि ब्राह्मणपरिसं, यदि गहपतिपरिसं, यदि समणपरिसं,  
विसारदोव१ उपसङ्कमति अमङ्कुभूतो। यम्पि सीह दायको दानपति यञ्ञदेवपरिसं  
उपसङ्कमति: यदि खत्तियपरिसं, यदि ब्राह्मणपरिसं, यदि गहपति परिसं, यदि  
समणपरिसं, विसारदोव उपसङ्कमति अमङ्कुभूतो: इदम्पि सन्दिट्ठिकं दानफलं।   
    
पुन च परं सीह दायको दानपति कायस्स भेदा परम्मरणा सुगतिं सग्गं लोकं  
उपपज्जति। यम्पि सीह दायको दानपति कायस्स भेदा परम्मरणा सुगतिं सग्गं लोकं  
उपपज्जति। इदं२ सम्परायिकं दानफलन्ति।   
    
एवं वुत्ते सीहो सेनापति भगवन्तं एतदवोच "यानिमानि भन्ते भगवता चत्तारि  
सन्दिट्ठिकानि दानफलानि अक्खातानि, नाहं एत्थ भगवतो सद्धाय गच्छामि।  
अहम्पेतानि जानामि। अहं भन्ते दायको दानपति बहुनो जनस्स पियो मनापो। अहं  
भन्ते दायको दानपति। , मं सन्तो सप्पुरिसा भजन्ति। अहं भन्ते दायको दानपति,  
मय्हं कल्याणो कित्तिसद्दो अबभुग्गतो: सीहो सेनापति दायको कारको सङ्घुपट्ठाकोति।  
अहं [प्त्स् पगे ०४०] [\क़् ४०।] भन्ते दायको दानपति, यञ्ञदेव परिसं  
उपसङ्कमामि: यदि खत्तियपरिसं, यदि ब्राह्मणपरिसं, यदि गहपति परिसं, यदि  
समणपरिसं, विसारदोव उपसङ्कमामि अमङ्कुभूतो। यानिमानि भन्ते भगवता चत्तारि  
सन्दिट्ठिकानि दानफलानि अक्खातानि, नाहं एत्थ भगवतो सद्धाय गच्छामि।  
अहम्पेतानि जानामि। यञ्च खो मं भन्ते भगवा एवमाह: ऽदायको सीह दानपति  
कायस्स भेदा परम्मरणा सुगतिं सग्गं लोकं उपपज्जतीऽति एताहं न जानामि। एत्थ च  
पनाहं भगवतो सद्धाय गच्छामी"ति।   
१। विसारदो मछसं २। इदम्पि स्या  
    
[ब्ज्त् पगे ०६२] [\x ६२।]       
    
एवमेतं सीह, एव मेतं सीह, दायको१ दानपति कायस्स भेदा परम्मरणा सुगतिं  
सग्गं लोकं उपपज्जतीति।   
    
१४। ददं पियो होति भजन्ति नं बहू कित्तिञ्च पप्पोति यसोभिवड्डति।   
अमङ्कुभूतो परिसं विगाहति विसारदो होति नरो अमच्छरी।   
    
१५। तस्मा हि दानानि ददन्ति पण्डिता विनेय्य मच्छेरमलं सुखेसिनो,   
ते दीघरत्तं तिदिवे पतिट्ठिता देवानं सहव्यतं गता रमन्ति। ३  
१६। कतावासा कतकुसला ततो चुता४ सयम्पभा अनुविचरन्ति नन्दनं, ५  
ते तत्थ नन्दन्ति रमन्ति मोदरे समप्पिता कामगुणेहि पञ्चहि  
कत्वान वाक्यं असितस्स तादिनो रमन्ति सग्गे सुगतस्स सावकाऽति। ६  
    
५। १। ४। ५  
(दानानिसंससुत्तं)  
    
३५। [प्त्स् पगे ०४१] [\क़् ४१।] पञ्चिमे भिक्खवे दाने आनिसंसा। कतमे पञ्च?  
    
बहुतो जनस्स पियो होति मनापो। सन्तो सप्पुरिसा भजन्ति। कल्याणो कित्तिसद्दो  
अब्भुग्गच्छति। गिहीधम्मा अनपेतो होति। कायस्स भेदा परम्मरणा सुगतिं सग्गं  
लोकं उपपज्जति। इमे खो भिक्खवे पञ्च दाने आनिसंसाति।   
    
१७। ददमानो पियो होति सतं धम्मं अनुक्कमं,   
सन्तो नं भजन्ति सप्पुरिसा७ सञ्ञता ब्रह्मचारिनो।   
१८। ते तस्स धम्मं देसेन्ति सब्बदुक्खापनूदनं,   
यं सो धम्मं इधञ्ञाय परिनिब्बाति अनासवोति। ८  
    
५। १। ४। ६  
(कालदानसुत्तं)  
३६। पञ्चिमानि भिक्खवे कालदानानि। कतमानि पञ्च?  
आगन्तुकस्स दानं देति। गमिकस्स दानं देति। गिलानस्स दानं देति। दुब्भिक्खे दानं  
देति। यानि नवसस्सानि नवफलानि, तानि पठमं सीलवन्तेसु पतिट्ठापेति। इमानि खो  
भिक्खवे पञ्च कालदानानीति।   
    
१। दायको सीह सी २। यसस्स वड्ढति स्या यसो च वड्ढति मछसं  
३। देवानं सहव्यगता रमन्ति ते स्या मछसं  
४। कतावकासा कतकुसला इतो चुता मछसं, स्या  
५। नन्दने स्या ६। रमन्ति सब्बे सुगतस्स सावका स्या  
७। सन्तो नं सदा भजन्ति स्या मछसं ८। परिनिब्बातनासवोति स्या  
    
[ब्ज्त् पगे ०६४। [\x ६४।] ]   
    
१९। काले ददन्ति सप्पञ्ञा वदञ्ञू वीतमच्छरा  
कालेन दिन्नं अरियेसु उजुभुतेसु तादिसु,   
विप्पसन्न मना तस्स विपुला होति दक्खिणा,   
    
२० ये तत्थ अनुमोदन्ति वेय्यावच्चं करोन्नि वा  
न तेसं१ दक्खिणा ऊना तेपि पुञ्ञस्स भागिनो।   
    
२१। तस्मा ददे व२ अप्पटिवानचित्तो यत्थ दिन्नं महप्फलं  
पुञ्ञानि परलोकस्मिं पतिट्ठा होन्ति पाणिनन्ति।   
    
५। १। ४। ७  
(भोजनसुत्तं)  
    
३७। [प्त्स् पगे ०४२] [\क़् ४२।] भोजनं भिक्खवे ददमानो दायको पटिग्गाहकानं  
पञ्च ठानानि देति।   
कतमानि पञ्च?  
    
आयुं देति, वण्णं देति, सुखं देति, बलं देति। पटिभाणं देति। आयुं खो पन दत्वा  
आयुस्स भागी होति दिब्बस्स वा मानुसस्सवा, वणणं दत्वा वण्णस्स भागी होति दिब्बस्स  
वा मानुस्स वा, सुखं दत्वा सुखस्स भागी होति दिब्बस्स  
वा मानुसस्स वा, पटिभाणं दत्वा पटिभानस्स भागी होति दिब्बस्स वा मानुसस्स वा।  
भोजनं भिक्खवे ददमानो दायको पटिग्गाहकानं इमानि पञ्च ठानानि देति।   
    
२२। आयुदो बलदो धीरो वणणदो पटिभाणदो  
सुखस्स दाता मेधावी सुखं सो अधिगच्छति।   
    
२३। आयुं दत्वा बलं वण्णं सुखञ्च पटिभाणकं  
दिघायु यसवा होति यत्थ यत्थुपपज्जतीति।   
    
५। १। ४। ८  
(सद्धसुत्तं)  
    
३८। पञ्चिमे भिक्खवे सद्धे कुलपुत्ते आनिसंसा। कतमे पञ्च?  
ये ते भिक्खवे लोके सन्तो सप्पुरिसा, ते सद्धं येव८ पठमं अनुकम्पन्ति, नो तथा  
अस्सद्धं। सद्धंयेव पठमं उपसङ्कमन्ता उपसङ्कमन्ति, नो तथा अस्सद्धं  
सद्धस्सेव पठमं पतिगण्हन्ता पतिगण्हन्ति, नो तथा अस्सद्धं सद्धस्सेव  
पठमं धम्मं देसेन्ता देसेन्ति, नो तथा अस्सद्धं। सद्धो कायस्स भेदा  
परम्मरणा सुगतिं सग्गं लोकं उपपज्जति। ४  
इमे खो भिक्खवे पञ्च सद्धे कुलपुत्ते आनिसंसा।   
सेय्यथापि भिक्खवे सुभुमियं चातुम्महापथे५ महानिग्रोधो समन्ना पक्खीनं  
पटिसरणं होति, एवमेव [प्त्स् पगे ०४३] [\क़् ४३।] खो भिक्खवे सद्धो कुलपुत्तो  
बहुनो जनस्स पटिसरणं होति: भिक्खूनं भिक्खुनीनं उपसकानं उपासिकानन्ति।   
    
१। तेसन्दक्खिणाऊना मछसं [प्त्स् २।] ददे स्या मछसं  
३। सद्धञ्ञेव मछसं स्या ४। उप्पज्जति, सीमु  
५। चतुम्महापथे स्या चतुमहापथे मछसं।   
    
[ब्ज्त् पगे ०६६] [\x ६६।]       
२४। साखापत्तफलूपेतो खन्धिमा च महादुमो,   
मूलवा फलसम्पन्नो पतिट्ठा होति पक्खिनं।   
    
२५। मनोरमे आयतने सेवन्ति नं विहङ्गमा,   
छायं छायत्थिका१ यन्ति फलत्था फलभोजिनो।   
    
२६। तथेव सीलम्पन्नं सद्धं पुरिसपुग्गलं,   
निवातवुत्तिं अत्थद्धं सोरतं सखिलं मुदुं  
    
२७। वीतरागा वीतदोसा वीतमोहा अनासवा,   
पुञ्ञक्खेत्तानि लोकस्मिं सेवन्ति तादिसं नरं।   
    
२८। ते तस्स धम्मं देसेन्ति सब्बदुक्खा पनूदनं,   
यं सो धम्मं इधञ्ञाय परिनिब्बाति अनासवोति२  
    
५। १। ४। ९  
(पुत्तसुत्तं)  
    
३९। पञ्चिमानि भिक्खवे ठानानि सम्पस्सन्ता मातापितरो पुत्तं इच्छन्ति कुले जायमानं।  
कतमानि पञ्च?  
भतो वा नो भरिस्सति। किच्चं वा नो करिस्सति। कुलवंसो चिरं ठस्सति। दायज्जं पटिपज्जति।  
अथ वा पन पेतातं कालकतानं दक्खिणं अनुप्पदस्सतीति। इमानि खो भिक्खवे पञ्च  
ठानानि सम्पस्सन्ता मातापितरो पुत्तं इच्छन्ति कुले जायमानन्ति।   
    
२९। पञ्च ठानानि३ सम्पस्सं पुत्तं इच्छन्ति पण्डिता,   
भतो वा नो भरिस्सति किच्चं वा नो करिस्सति  
    
३०। कुलवंसो चिरं ठस्सति४ दायज्जं पटिज्जति,   
अथवा पन पेतानं दक्खिणं अनुपदस्सति।   
    
३१। हानानेतानि सम्पस्सं पुत्तं इच्छन्ति पण्डिता,   
तस्मा सन्तो सप्पुरिसा कतञ्ञू कतवेदिनो,   
    
३२। भरन्ति मातापितरो पुब्बे कतमनुस्सरं,   
[प्त्स् पगे ०४४] [\क़् ४४।] करोन्ति नेसं किच्चानि यथा तं पुब्बकारिनं  
    
३३। ओवादकारी भतपोसी कुलवंसं अहापयं,   
सद्धो सीलेन सम्पन्नो पुत्तो होति पसंसियोति  
    
१। छायन्थिनो सीमु। २। परिनिब्बातनासवोति स्या  
३। पञ्चट्ठानानि स्या ४। तिट्ठे मछसं, स्या  
    
[ब्ज्त् पगे ०६८] [\x ६८।]       
५। १। ४। १०  
(महासालसुत्तं)  
    
४०। हिमवन्तं भिक्खवे पब्बतराजं निस्साय महासाला पञ्चहि वड्ढिहि वड्ढन्ति।  
कतमाहि पञ्चहि?  
साखापत्तपलासेन वड्ढन्ति। तचेन वड्ढन्ति। पपटिकाय वड्ढन्ति। फेग्गुना  
वड्ढन्ति। सारेन वड्ढन्ति। हिमवन्तं भिक्खवे पब्बतराजं निस्साय महासाला इमाहि  
पञ्चहि वड्ढीहि वड्ढन्ति।   
एवमेव खो भिक्खवे सद्धं कुलपतिं१ निस्साय अन्तोजनो पञ्चहि वड्ढीहि वड्ढति।  
कतमाहि पञ्चहि?  
सद्धाय वड्ढति सीलेन वड्ढति। सुतेन वड्ढति चागेन वड्ढति। पञ्ञाय  
वड्ढति। सद्धं भिक्खवे कुलपतिं निस्साय अन्तोजनो इमाहि पञ्चहि वड्ढीहि  
वड्ढतीति।   
    
३४। यथा च२ पब्बतो सेलो अरञ्ञस्मिं ब्रहावने,   
तं रुक्खा उपनिस्साय वड्ढन्ते ते वनप्पती।   
    
३५। तथेव सील सम्पन्नं सद्धं कुलपतिं३ इध४,   
उपनिस्साय वड्ढन्ति पुत्तदारा च बन्धवा,   
अमच्चा ञातिसङ्घा च ये चस्स अनुजीविनो।   
    
३६। तस्स सीलवतो सीलं चागं सुचरितानि च,   
पस्समानानुकुब्बन्ति ये भवन्ति चिवक्खणा।   
    
३७। इध धम्मं चरित्वान मग्गं सुगतिगामिनं,   
नन्दिनो देवलोकस्मिं मोदन्ति कामकामिनोति।   
    
सुमनावग्गो चतुत्थो।   
    
तस्सुद्दानं:  
सुमना चुन्दी उग्गहो सीहदानानिसंसयो  
काल भोजन सद्धाय पुत्तसालेहि ते दसाति।   
१। कुलपुत्तं मछसं २। यथाहि स्यामछसं।   
३। कुलपुत्तं मछसं, स्या ४। इमं मछसं  
    
[ब्ज्त् पगे ०७०] [\x ७०।]       
५। मुण्डराजवग्गो  
५। १। ५। १  
(पञ्चभोगआदियसुत्तं)  
    
४१। [प्त्स् पगे ०४५] [\क़् ४५।] एकं समयं भगवा सावत्थियं विहरति जेतवने  
अनाथपिण्डिकस्स आरामे। अथ खो अनाथपिण्डिको गहपति येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो  
अनाथपिण्डिकं गहपतिं भगवा एतदवोच:  
    
पञ्चिमे गहपति भोगानं आदिया। कतमे पञ्च?  
इध गहपति अरियसावको उट्ठानविरियाधिगतेहि भोगेहि बाहाबलपरिचितेहि  
सेदावक्खित्तेहि धम्मिकेहि धम्मलद्धेहि अत्तानं सुखेति, पीणेति, सम्मा सुखं  
परिहरति। मातापितरो सुखेति, पीणेति, सम्मा सुखं परिहरति।  
पुत्तदारदासकम्मकरपोरिसे सुखेति, पीणेति, सम्मा सुखं परिहरति। अयं पठमो  
भोगानं आदियो।   
    
पुन च परं गहपति अरियसावको उट्ठानविरियाधिगतेहि भोगेहि बाहाबलपरिचितेहि  
सेदावक्खित्तेहि धम्मिकेहि धम्मलद्धेहि मित्तामच्चे सुखेति, पीणेति, सम्मा सुखं  
परिहरति। अयं दुतियो भोगानं आदियो।   
पुन च परं गहपति अरियसावको उट्ठानविरियाधिगतेहि भोगेहि बाहाबलपरिचितेहि  
सेदावक्खित्तेहि धम्मिकेहि धम्मलद्धेहि या ता होन्ति आपदा अग्गितो वा उदकतो वा  
राजतो वा चोरतोवा अप्पियतो वा दायादतो, तथारूपासु आपदासु भोगेहि परियोधाय वत्तति,  
सोत्थिं अत्तानं करोति। अयं ततियो भोगानं आदियो।   
    
पुन च परं गहपति अरियसावको उट्ठानविरियाधिगतेहि भोगेहि बाहाबलपरिचितेहि  
सेदावक्खित्तेहि धम्मिकेहि धम्मलद्धेहि पञ्च बलीकत्ता होति: ञातिबलिं, अथितिबलिं  
पुब्बपेतबलिं, राजबलिं, देवताबलिं। अयं चतुत्थो भोगानं आदियो।   
    
पुन च परं गहपति अरियसावको उट्ठानविरियाधिगतेहि भोगेहि बाहाबलपरिचितेहि  
सेदाचक्खित्तेहि धम्मिकेहि [प्त्स् पगे ०४६] [\क़् ४६।] धम्मलद्धेहि ये ते  
समणब्राह्मणा मदप्पमादा पटिविरता खन्तिसोरच्चे निविट्ठा एकमन्तानं दमेन्ति,  
एकमन्तानं समेन्ति, एकमन्तानं परिनिब्बापेन्ति, तथारूपेसु समणब्राह्मणेसु  
उद्धग्गिकं दक्खिणं पतिट्ठापेति सोवग्गिकं सुखविपाकं सग्गसंवत्तनिकं। अयं  
पञ्चमो भोगानं आदियो:  
    
इमे खो गहपति पञ्च भोगानं आदिया।   
    
[ब्ज्त् पगे ०७२] [\x ७२।]       
तस्स चे गहपति अरियसावकस्स इमे पञ्च भोगानं आदिये आदियतो भोगा परिक्खयं  
गच्छन्ति, तस्स एवं होति: ये वत भोगानं आदिया, ते चाहं आदियामि। भोगा च मे  
परिक्खयं गच्छन्ती"ति। इतिस्स होति अविप्पटिसारो। तस्स चे गहपति अरियसावकस्स इमे  
पञ्च भोगानं आदिये आदियतो भोगा अभिवड्ढन्ति, तस्स एवं होति: ये वत भोगानं  
आदिया, ते चाहं आदियामि भोगा च मे अभिवड्ढन्ती"ति इतिस्स होति उभयेनेव  
अविप्पटिसारोति। १  
    
३८। भुत्ता भोगा भता भच्चा वितिण्णा आपदासु मे,   
उद्धतो दक्खिणा दिन्ना अथो पञ्च बली कता।   
उपट्ठिता सीलवन्तो सञ्ञता ब्रह्मचारयो।   
    
३९। यदत्थं भोगं इच्छेय्य पण्डितो घरमावसं,   
सो मे अत्थो अनुप्पत्तो कतं अननुतप्पियं।   
    
४०। एतं अनुस्सरं मच्चो अरियधम्मे ठितो नरो  
इधेव नं पसंसन्ति पेच्च सग्गे पमोदतीति। २  
    
५। १। ५। २  
(सप्पुरिससुत्तं)  
(सावत्थिनिदानं)  
    
४२। सप्पुरिसो भिक्खवे कुले जायमानो बहुनो जनस्स अत्थाय हिताय सुखाय होति।  
मातापितुन्नं३ अत्थाय हिताय सुखाय होति पुत्तदारस्स अत्थाय हिताय सुखाय होति।  
दासकम्मकरपोरिसस्स अत्थाय हिताय सुखाय होति। मित्तामच्चानं अत्थाय हिताय  
सुखाय होति। समणब्राह्मणानं अत्थाय हिताय सुखाय होति।   
    
सेय्यथापि भिक्खवे महामेघो सब्बसस्सानि सम्पादेन्तो बहुनोजनस्स अत्थाय हिताय  
सुखाय होति:एवमेव [प्त्स् पगे ०४७] [\क़् ४७।] खो भिक्खवे सप्पुरिसो कुले जायमानो  
बहुनो जनस्स अत्थाय हिताय सुखाय होति: मातापितुन्नं अत्थाय हिताय सुखाय होति।  
पुत्तदारस्स अत्थाय हिताय सुखाय होति। दासकम्मकरपोरिसस्स अत्थाय हिताय सुखाय  
होति। मित्तामच्चानं अत्थाय हिताय सुखाय होति। समणब्राह्मणानं अत्थाय हिताय  
सुखाय होतीति।   
    
४१। हितो बहुन्नं पटिपज्ज भोगे तं देवता रक्खति देवगुत्तं,   
बहुस्सुतं सीलवतुपपन्नं धम्मे ठितं न विजहाति४ कित्ति।   
    
४२। धम्मट्ठं सीलसम्पन्नं सच्चवादिं हिरीमनं,   
नेक्खं जम्बोनदस्सेव को तं निन्दितुमरहति,   
देवापि नं पसंसन्ति ब्रह्मुनापि पसंसितोति।   
    
१। इतिस्स होति अविप्पटिसारो स्या २। सग्गे च मोदतीति सीमु।   
३। मातापितूनं मछसं ४। विजहति मछसं।   
    
[ब्ज्त् पगे ०७४] [\x ७४।]       
५। १। ५। ३  
(पञ्चैट्ठधम्मसुत्तं)  
    
(सावत्थि निदानं)  
    
४३। अथ खो अनाथपिण्डिको गहपति येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नं खो अनाथपिण्डिकं  
गहपतिं भगवा एतदवोच:  
पञ्चिमे गहपति धम्मा इट्ठा कन्ता मनापा दुल्लभा लोकस्मिं। कतमे पञ्च?  
    
आयु खो गहपति इट्ठो कन्तो मनापो दुल्लभो लोकस्मिं। वण्णो इट्ठो कन्तो मनापो  
दुल्लभो लोकस्मिं। सुखं इट्ठं कन्तं मनापं दुल्लभं लोकस्मिं। यसो इट्ठो कन्तो  
मनापो दुल्लभो लोकस्मिं। सग्गा इट्ठा कन्ता मनापा दुल्लभा लोकस्मिं।   
    
इमे खो गहपति पञ्च धम्मा इट्ठा कन्ता मनापा दुल्लभा लोकस्मिं।   
    
इमेसं खो गहपति पञ्चन्नं धम्मानं इट्ठानं कन्तानं मनापानं दुल्लभानं  
लोकस्मिं। न आयाचनाहेतु वा पत्थनाहेतु वा पटिलाभं वदामि। इमेसं खो गहपति  
पञ्चन्नं इट्ठानं कन्तानं मनापानं दुल्लभानं लोकस्मिं आयाचनाहेतु [प्त्स् पगे  
०४८] [\क़् ४८।] वा पत्थनाहेतु वा पटिलाभो अभविस्स, को इध केन हायेथ?  
    
न खो गहपति अरहति अरियसावको आयुं कामो आयुं आयाचितुं वा अभिनन्दितुं वा आयुस्स  
वा पिहेतुं। आयुकामेन गहपति अरियसावकेन आयुसंवत्तनिका पटिपदा पटिपज्जितब्बा।  
आयुसंवत्तनिका हिस्स पटिपदा पटिपन्ना आयुपटिलाभाय संवत्तति। सो लाभी होति आयुस्स  
दिब्बस्स वा मानुसस्स वा।   
    
न खो गहपति अरहति अरियसावको वण्णकामो वण्णं आयाचितुं वा अभिनन्दितुं वा  
वण्णस्स वा पिहेतुं। वण्णकामेन गहपति अरियसावकेन वण्णसंवत्तनिका पटिपदा  
पटिपज्जितब्बा। वण्णसंवत्तनिका हिस्स पटिपदा पटिपन्ना वण्णपटिलाभाय संवत्तति।  
सो लाभी होति वण्णस्स दिब्बस्स वा मानुसस्स वा।   
न खो गहपति अरहति अरियसावको सुखकामो सुखं आयाचितुं वा अभिनन्दितुं वा  
सुखस्स वा पिहेतुं। सुखकामेन गहपति अरियसावकेन सुखसंवत्तनिका पटिपदा  
पटिपज्जितब्बा। सुखसंवत्तनिका हिस्स पटिपदा पटिपन्ना सुखपटिलाभाय संवत्तति। सो  
लाभी होति सुखस्स दिब्बस्स वा मानुसस्स वा।   
    
[ब्ज्त् पगे ०७६] [\x ७६।]       
न खो गहपति अरहति अरियसावको यसकामो यसं आयाचितुं वा अभिनन्दितुं वा यसस्स  
वा पिहेतुं। यसकामेन गहपति अरियसावकेन यससंवत्तनिका पटिपदा पटिपज्जितब्बा।  
यससंवत्तनिका हिस्स पटिपदा पटिपन्ना यसपटिलाभाय संवत्तति। सो लाभी होति  
यसस्स दिब्बस्स वा मानुसस्स वा।   
    
न खो गहपति अरहति अरियसावको सग्गकामो सग्गं आयाचितुं वा अभिनन्दितुं वा  
सग्गानं वा१ पिहेतुं। सग्गकामेन गहपति अरियसावकेन सग्गसंवत्तनिका पटिपदा  
पटिपज्जितब्बा। सग्गसंवत्तनिका हिस्स पटिपदा पटिपन्ना सग्गपटिलाभाय संवत्तति। सो  
लाभी होति सग्गानन्ति।   
४३। आयुं वण्णं यसं कित्तिं सग्गं उच्चाकुलीनतं,   
रतियो पत्थयानेन उऌआरा अपरापरं, २  
    
४४। अप्पमादं पसंसन्ति पुञ्ञकिरियासु पण्डिता,   
[प्त्स् पगे ०४९] [\क़् ४९।] अप्पमत्तो उभो अत्थे अधिगण्हाति पण्डितो।   
    
४५। दिट्ठेव धम्मे यो अत्थो यो चत्थो सम्परायिको।   
अत्थाभिसमया धीरो पण्डितोति पवुच्चतीति।   
    
५। १। ५। ४  
(मनापदायीसुत्तं)  
    
४४। एकं समयं भगवा वेसालियं विहरति महावने कूटागारसालायं। अथ खो भगवा  
पुब्बन्हसमयं निवासेत्वा पत्तचीवरमादाय येन उग्गस्स गहपतिनो वेसालिकस्स  
निवेसनं नेनुपसङ्कमि। उपसङ्कमित्वा पञ्ञत्ते आसने निसीदि। अथ खो उग्गो गहपति  
वेसालिको येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं  
निसीदि। एकमन्तं निसिन्नो खो उग्गो गहपति वेसालिको भगवन्तं एतदवोच:  
    
"सम्मुखा मेतं३ भन्ते भगवतो सुतं सम्मुखा पटिग्गहीतं ऽमनापदायी लभते  
मनापऽन्ति। मनापं मे भन्ते सालपुप्फकं खादनीयं। तं मे भगवा पतिगण्हातु  
अनुकम्पं उपादायाऽति। पटिग्गहेसि भगवा अनुकम्पं उपादाय।   
    
"सम्मुखा मेतं भन्ते भगवतो सुतं सम्मुखा पटिग्गहीतं ऽमनापदायी लभते  
मनापऽन्ति मनापं मे भन्ते सम्पन्नकोलकं, सम्पन्नसूकरमंसं। ४ तं मे  
भगवा पतिगण्हातु अनुकम्पं उपादायाऽति। पटिग्गहेसि भगवा अनुकम्पं उपादाय।   
    
१। सग्गं वा सीमु। २। अपरापरा मछसं  
३। सम्मुखा एतं सीमु ४। सूकरमंसं मछसं, सम्पन्नवरसूकरमंसं स्या।   
    
[ब्ज्त् पगे ०७८] [\x ७८।]       
[प्त्स् पगे ०५०] [\क़् ५०।]        
"समिमुखा मेतं भन्ते भगवतो सुतं, सम्मुखा पटिग्गहीतं ऽमनापदायी लभते  
मनापऽन्ति। मनापं मे भन्ते निबद्धतेलकं१ नाऌइयसाकं। तं मे भगवा  
पतिगण्हातु अनुकम्पं उपादाया"ति। पटिग्गहेसि भगवा अनुकम्पं उपादाय।   
"सम्मुखा मेतं भन्ते भगवतो सुतं, सम्मुखा पटिग्गहीतं ऽमनापदायी लभते  
मनापऽन्ति। मनापो मे भन्ते सालीनं ओदनो विचितकाऌअको अनेकसूपो अनेकब्यञ्जनो। तं  
मे भगवा पतिगण्हातु अनुकम्पं उपादाया"ति। पटिग्गहेसि भगवा अनुकम्पं  
उपादाय।   
    
"सम्मुखा मेतं भन्ते भगवतो सुतं, सम्मुखा पटिग्गहीतं ऽमनापदायी लभते  
मनापऽन्ति। मनापानि मे भन्ते कासिकानि वत्थानि। तानि मे भगवा पतिगण्हातु  
अनुकम्पं उपादाया"ति। पटिग्गहेसि भगवा अनुकम्पं उपादाय।   
    
"सम्मुखा मेतं भन्ते भगवतो सुतं, सम्मुखा पटिग्गहीतं ऽमनापदायी लभते  
मनापऽन्ति। मनापो मे भन्ते पल्लङ्को गोणकत्थतो पटिकत्थतो पटलिकत्थतो  
कादलिमिगपवरपच्चत्थरणो२ सौत्तरच्छदो उभतो लोहितकूपधानो। अपि च भन्ते  
मयम्पेतं जानामऽनेतं भगवतो कप्पती"ति। इदं मे भन्ते चन्दनफलकं अग्घति  
अधिकं सहस्सं। तं मे भगवा पतिगण्हातु अनुकम्पं उपादाया"ति पटिग्गहेसि  
भगवा अनुकम्पं उपादाय।   
    
अथ खो भगवा उग्गं गहपतिं वेसालिकं इमिना अनुमोदनीयेन अनुमोदि:  
    
४६। मनापदायी लभते मनापं यो उज्जुभूतेसु ददाति छन्दसा,   
अच्छादनं सयनमथन्नपानं३ नानप्पकारानि च पच्चयानि।   
४७। चत्तञ्च मुत्तञ्च अनग्गहीतं४ खेत्तूपमे अरहन्ते विदित्वा,   
सो दुच्चजं सप्पुरिसो चजित्वा मनापदायी लभते मनापन्ति।   
    
अथ खो भगवा उग्गं गहपतिं वेसालिकं इमिना अनुमोदनीयेन अनुमोदित्वा  
उट्ठायासना पक्कामि। अथ खो उग्गो गहपति वेसालिको अपरेन समयेन कालमकासि।  
कालकतो च उग्गो गहपति वेसालिको अञ्ञतरं मनोमयं कायं उपपज्जी।   
    
१। निब्बट्टतेलकं स्या, निब्बत्ततेलकं सीमु।   
२। कदलिमिगपवरपच्चत्थरणो मछसं। स्या।   
३। सयन मन्तपानं मछसं। ४। अनुग्गहीतं स्या [प्त्स्]  
    
[ब्ज्त् पगे ०८०] [\x ८०।]       
तेन खो पन समयेन भगवा सावत्थियं विहरति जेतवने अनाथपिण्डिकस्स आरामे  
अथ खो उग्गो देवपुत्तो अभिक्कन्ताय रत्तिया अभिक्कन्तवण्णो [प्त्स् पगे ०५१] [\क़् ५१।]   
    केवलकप्पं जेतवनं ओभासेत्वा येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं अट्ठासि। एकमन्तं ठितं खो उग्गं देवपुत्तं  
भगवा एतदवोच:  
    
ऽकच्चि ते उग्ग यथाधिप्पायोऽति ऽतग्घ मे भन्ते यथाधिप्पायोऽति। अथ खो भगवा  
उग्गं देवपुत्तं गाथाहि अज्झभासि:  
    
४८। मनापदायी लभते मनापं  
अग्गस्स दाता लभते पुनग्गं,   
वरस्स दाता वरलाभि होति  
सेट्ठन्ददो सेट्ठमुपेति ठानं।   
    
४९। यो अग्गदायी वरदायी सेट्ठदायी च यो नरो,   
दीघायु यसवा होति यत्थ यत्थूपपज्जती"ति।   
    
५। १। ५। ५  
(पुञ्ञाभिसन्दसुत्तं)  
(सावत्थिनिदानं:)  
    
४५। पञ्चिमे भिक्खवे पुञ्ञाभिसन्दा कुसलाभिसन्दा सुखस्साहारा सोवग्गिका सुखविपाका  
सग्गसंवत्तनिका इट्ठाय कन्ताय मनापाय हिताय सुखाय संवत्तन्ति। कतमे पञ्च?  
    
यस्स भिक्खवे भिक्खु चीवरं परिभुञ्जमानो अप्पमाणं चेतोसमाधिं उपसम्पज्ज  
विहरति, अप्पमाणो तस्स पुञ्ञाभिसन्दो सुखस्साहारो सोवग्गिको इट्ठाय कन्ताय  
मनापाय हिताय सुखाय संवत्तति।   
    
यस्स भिक्खवे भिक्खु पिण्डपातं परिभुञ्जमानो अप्पमाणं चेतोसमाधिं  
उपसम्पज्ज विहरति, अप्पमाणो तस्स पुञ्ञाहिसन्दो सुखस्साहारो सोवग्गिको इट्ठाय  
कन्ताय मनापाय हिताय सुखाय संवत्तति।  
    
यस्स भिक्खवे भिक्खु विहारं परिभुञ्जमानो अप्पमाणं चेतोसमाधिं उपसम्पज्ज  
विहरति, अप्पमाणो तस्स पुञ्ञाभिसन्दो सुखस्साहारो सोवग्गिको इट्ठाय कन्ताय  
मनापाय हिताय सुखाय संवत्तति।  
    
यस्स भिक्खवे भिक्खु मञ्चपीठं परिभुञ्जमानो अप्पमाणं चेतोसमाधिं  
उपसम्पज्ज विहरति, अप्पमाणो तस्स पुञ्ञाभिसन्दो सुखस्साहारो सोवग्गिको इट्ठाय  
कन्ताय मनापाय हिताय सुखाय संवत्तति।  
    
यस्स भिक्खवे भिक्खु गिलानपच्छयभेसज्जपरिक्खारं परिभुञ्जमानो अप्पमाणं  
चेतोसमाधिं [प्त्स् पगे ०५२] [\क़् ५२।] उपसम्पज्ज विहरति, अप्पमाणो तस्स  
पुञ्ञाहिसन्दो कुसलाभिसन्दो सुखस्साहारो सोवग्गिको सुखविपाको सग्गसंवत्तनिको  
इट्ठाय कन्ताय मनापाय हिताय सुखाय संवत्तति।   
    
इमे खो भिक्खवे पञ्च पुञ्ञाभिसन्दा कुसलाभिसन्दा सुखस्साहारा सोवग्गिका  
सुखविपाका सग्गसंवत्तनिका इट्ठाय कन्ताय मनापाय हिताय सुखाय संवत्तन्ति।   
    
इमेहि च पन भिक्खवे पञ्चहि पुञ्ञाहिसन्देहि कुसलाभिसन्देहि समन्नागतस्स  
अरियसावकस्स न सुकरं पुञ्ञस्स पमाणं गहेतुं: "एत्तको पुञ्ञाहिसन्दो  
कुसलाभिसन्दो सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय  
मनापाय हिताय सुखाय संवत्तती"ति। अथ खो असङ्खेय्यो अप्पमेय्यो  
महापुञ्ञक्खन्धोत्वेव सङ्खं गच्छति।   
    
[ब्ज्त् पगे ०८२] [\x ८२।]       
सेय्यथापि भिक्खवे महसमुद्दे न सुकरं उदकस्स पमाणं गहेतुं ऽएत्तकानि  
उदकाऌहकानीति वा एत्तकानि उदकाऌहकसतानीति वा एत्तकानि उदकाऌहक सतसहस्सानीऽति वा।  
अथ खो असङ्खेय्यो अप्पमेय्यो महाउदकक्खन्धो त्वेव सङ्खं गच्छति। एवमेव  
खो भिक्खवे इमेहि पञ्चहि पुञ्ञाभिसन्देहि कुसलाभिसन्देहि समन्नागतस्स  
अरियसावकस्स न सुकरं पुञ्ञस्स पमाणं गहेतुं ऽएत्तको पुञ्ञाभिसन्दो  
कुसलाभिसन्दो सुखस्साहारो सोवग्गिको सुखविपाको सग्गसंवत्तनिको इट्ठाय कन्ताय  
मनापाय हिताय सुखाय संवत्ततीऽति। अथ खो असङ्खेय्यो अप्पमेय्यो  
महापुञ्ञक्खन्धो त्वेव सङ्खं गच्छतीति।   
    
५०। महोदधिं अपरिमितं महासरं  
बहुभेरवं रतनगणानमालयं,   
नज्जो यथा नरगण सङ्घसेविता१  
पुथू सवन्ती उपयन्ति सागरं।   
    
५१। [प्त्स् पगे ०५३] [\क़् ५३।] एवं नरं अन्नदपानवत्थदं  
सेय्या निसज्जत्थरणस्स दायकं,   
पुञ्ञस्स धारा उपयन्ति पण्डितं  
नज्जो यथा वारिवहाव सागरन्ति।   
    
५। १। ५। ६  
(पञ्चसम्पदासुत्तं)  
    
(सावत्थिनिदानं)  
    
४६। पञ्चिमा भिक्खवे सम्पदा। कतमा पञ्च? सद्धासम्पदा, सीलसम्पदा,  
सुतसम्पदा, चागसम्पदा, पञ्ञासम्पदा। इमा खो भिक्खवे पञ्च सम्पदाति।   
    
५। १। ५। ७  
(पञ्चधनसुत्तं)  
(सावत्थिनिदानं)  
    
४७। पञ्चिमानि भिक्खवे धनानि। कतमानि पञ्च? सद्धाधनं, सीलधनं,  
सुतधनं, चागधनं, पञ्ञाधनं  
    
कतमञ्च भिक्खवे सद्धाधनं? इध भिक्खवे अरियसावको सद्धो होति, सद्दहति  
तथागतस्स बोधिं: "इतिपि सो भगवा अरहं सम्मा सम्बुद्धो विज्जाचरणसम्पन्नो  
सुगतो लोकविदु अनुत्तरो पुरिसदम्मसारथी सत्था देवमनुस्सानं बुद्धो भगवा"ति।  
इदं वुच्चति भिक्खवे सद्धाधनं।   
    
कतमञ्च भिक्खवे सीलधनं? इध भिक्खवे अरियसावको पाणातिपाता पटिविरतो होति  
अदिन्नादाना पटिविरतो होति कामेसु मिच्छाचारा पटिविरतो होति मुसावादा पटिविरतो होति  
सुरामेरयमज्जपमादट्ठाना पटिविरतो होति इदं वुच्चति भिक्खवे सीलधनं।   
    
कतमञ्च भिक्खवे सुतधनं? इध भिक्खवे अरियसावको बहुस्सुतो होति। सुतधरो  
सुतसन्निचयो (ये ते धम्मा आदिकल्याणा मज्झेकल्याणा परियोसानकल्याणा सात्थं  
सव्यञ्जनं केवलपरिपुण्णं ब्रह्मचरियं पकासेन्ति। तथारूपास्स धम्मा बहुस्सुता  
होन्ति धता वचसा परिचिता मनसानुपेक्खिता दिट्ठिया सुप्पटिविद्धा। इदं वुच्चति  
भिक्खवे सुतधनं।   
    
१। मच्छगणसङ्घसेविता स्या  
पेय्यालमुखेहि सङ्खित्तं चतुक्कनिपाते उरुवेलवग्गे दुतियसुत्ते आगतनयेन वेदितब्बं  
(पिट्ठङ्को ४६)  
    
[ब्ज्त् पगे ०८४] [\x ८४।]       
कतमञ्च भिक्खवे चागधनं? इध भिक्खवे अरियसावको विगतमल मच्छेरेन  
चेतसा अगारं अज्झावसति मुत्तचागो पयतपाणी वोस्सग्गरतो याचयोगो दानसंविभागरतो।  
इदं वुच्चति भिक्खवे चागधनं।   
    
कतमञ्च भिक्खवे पञ्ञाधनं? इध भिक्खवे अरियसावको पञ्ञवा होति  
उदयत्थगामिनिया पञ्ञाय समन्नागतो अरियाय निब्बेधिकाय सम्मा  
दुक्खक्खयगामिनिया। इदं वुच्चति भिक्खवे पञ्ञाधनं।   
इमानि खो भिक्खवे पञ्च धनानीति।   
    
५२। [प्त्स् पगे ०५४] [\क़् ५४।] यस्स सद्धा तथागते अचला सुप्पतिट्ठिता,   
सीलञ्च यस्स कल्याणं अरियकन्तं पसंसितं।   
    
५३। सङ्घे पसादो यस्सत्थि उजुभूतञ्च दस्सनं,   
अदलिद्दोति तं आहु अमोघं तस्स जीवितं।   
    
५४। तस्मा सद्धञ्च सीलञ्च पसादं धम्मदस्सनं,   
अनुयुञ्जेथ मेधावी सरं बुद्धानसासनं।   
    
५। १। ५। ८  
(अलब्भनीयठानसुत्तं)  
(सावत्थिनिदानं)  
    
४८। पञ्चिमानि भिक्खवे अलब्भनीयानि ठानानि समणेन वा ब्राह्मणेन वा देवेन वा  
मारेन वा ब्रह्मुना वा केनचि वा लोकस्मिं। कतमानि पञ्च?  
    
ऽजराधम्मं मा जीरीतिऽ अलब्भनीयं ठानं समणेन वा ब्राह्मणेन वा देवेन वा  
मारेन वा ब्रह्मुना वा केनचि वा लोकस्मिं। ऽव्याधिधम्मं मा व्याधीयीऽति  
अलब्भनीयं ठानं समणेन वा ब्राह्मणेन वा देवेन वा मारेन वा ब्रह्मुना वा  
केनचि वा लोकस्मिं। ऽमरणधम्मं मा मीयी, ति अलब्भनीयं ठानं समणेन वा  
ब्राह्मणेन वा देवेन वा मारेन वा ब्रह्मुना वा केनवि वा लोकस्मिं। खयधम्मं  
मा खीयीऽति अलब्भनियं ठानं समणेन वा ब्राह्मणेन वा देवेन वा मारेन वा  
ब्रह्मुना वा केनचि वा लोकस्मिं। नस्सनधम्मं मा नस्सीऽति अलब्भनीयं ठानं  
समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मिं।   
    
अस्सुतवतो भिक्खवे पुथुज्जनस्स जराधम्मं जीरति। सो जराधम्मे जिण्णे न इति  
पटिसञ्चिक्खति: न खो मय्हमेवेकस्स१ जराधम्मं जीरति। अथ खो यावता सत्तानं  
आगति, गति, चुति, उपपत्तिऽ सब्बेसं सत्तानं जराधम्मं जीरति। अहञ्चेव खो पन  
जराधम्मे जिण्णे सोचेय्यं, किलमेय्यं, परिदेवेय्यं, उरत्ताऌइं कन्देय्यं, सम्मोहं  
आपज्जेय्यं, भत्तम्पि मे नच्छादेय्य। कायेपि दुब्बण्णियं ओक्कमेय्य। कम्मन्तापि  
नप्पवत्तेय्युं। अमित्तापि अत्तमना अस्सु। मित्तापि दुम्मना अस्सूऽ ति। सो जराधम्मे जिण्णे  
सोचति, किलमति, परिदेवति, उरत्ताऌइं कन्दति, सम्मोहं आपज्जति। अयं वुच्चति भिक्खवे,  
अस्सुतवा पुथुज्जनो विद्धो सविसेन सोकसल्लेन अत्तानं येव परितापेति।   
    
१। मय्हेवेकस्स स्या, मछसं।   
    
[ब्ज्त् पगे ०८६] [\x ८६।]       
    
पुन च परं भिक्खवे अस्सुतवतो पुथुज्जनस्स [प्त्स् पगे ०५५] [\क़् ५५।]       
ब्याधिधम्मं ब्याधीयति सो ब्याधिधम्मे ब्याधिते न इति पटिसञ्चिक्खति: "न खो  
मय्हमेवेकस्स ब्याधिधम्मं ब्याधीयति। अथ खो यावता सत्तानं आगति, गति, चुति,  
उप्पत्ति, सब्बेसं सत्तानं ब्याधिधम्मं ब्याधीयति। अहञ्चेव खो पन ब्याधिधम्मे  
ब्याधिते सोचेय्यं, किलमेय्यं, परिदेवेय्यं, उरत्ताऌइं कन्देय्यं, सम्मोहं आपज्जेय्यं,  
भत्तम्पि मे नच्छादेय्य। कायेपि दुब्बण्णियं ओक्कमेय्य। कम्मन्तापि  
नप्पवत्तेय्युं। अमित्तापि अत्तमना अस्सु। मित्तापि दुम्मना अस्सू"ति। सो ब्याधिधम्मे  
ब्याधिते सोचति, किलमति, परिदेवति, उरत्ताऌइं कन्दति, सम्मोहं आपज्जति। अयं वुच्चति  
भिक्खवे अस्सुतवा पुथुज्जनो विद्धो सविसेन सोकसल्लेन अत्तानं येव परितापेति।   
    
पुन च परं भिक्खवे अस्सुतवतो पुथुज्जनस्स मरणधम्मं मीयति सो  
मरणधम्मे मते न इति पटिसञ्चिक्खति: "न खो मय्हमेवेकस्स मरणधम्मं  
मीयति। अथ खो यावता सत्तानं आगति, गति, चुति, उपपत्ति, सब्बेसं सत्तानं  
मरणधम्मं मीयति। अहञ्चेव खो पन मरणधम्मे मते सोचेय्यं, किलमेय्यं,  
परिदेवेय्यं, उरत्ताऌइं कन्देय्यं, सम्मोहं आपज्जेय्यं, भत्तम्पि मे नच्छादेय्य।  
कायेपि दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि अत्तमना अस्सु।  
मित्तापि दुम्मना अस्सू"ति। सो मरणधम्मे मते सोचति, किलमति, परिदेवति, उरत्ताऌइं  
कन्दति, सम्मोहं आपज्जति। अयं वुच्चति भिक्खवे अस्सुतवा पुथुज्जनो विद्धो सविसेन  
सोकसल्लेन अत्तानं येव परितापेति।   
    
पुन च परं भिक्खवे अस्सुतवतो पुथुज्जनस्स खयधम्मं खीयति सो  
खयधम्मे खीणे न इति पटिसञ्चिक्खति: "न खो मय्हमेवेकस्स खयधम्मं  
खीयति। अथ खो यावता सत्तानं आगति, गति, चुति, उपपत्ति, सब्बेसं सत्तानं  
खयधम्मं खीयति। अहञ्चेव खो पन खयधम्मे खीणे सोचेय्यं, किलमेय्यं,  
परिदेवेय्यं, उरत्ताऌइं कन्देय्यं, सम्मोहं आपज्जेय्यं, भत्तम्पि मे नच्छादेय्य।  
कायेपि दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि अत्तमना अस्सु।  
मित्तापि दुम्मना अस्सू "ति। सो खयधम्मे खीणे सोचति, किलमति, परिदेवति उरत्ताऌइं  
कन्दति। सम्मोहं आपज्जति। अयं वुच्चति भिक्खवे अस्सुतवा पुथुज्जनो विद्धो सविसेन  
सोकसल्लेन अत्तानं येव परितापेति।   
    
पुन च परं भिक्खवे अस्सुतवतो पुथुज्जनस्स नस्सनधम्मं नस्सति। सो  
नस्सनधम्मे नट्ठे न इति पटिसञ्चिक्खति: " न खो मय्हमेवकस्स नस्सनधम्मं  
नस्सति। अथ खो यावता सत्तानं आगति, गति, चुति, उपपत्ति, सब्बेसं सत्तानं  
नस्सनधम्मं नस्सति। अहञ्चेम खो पन नस्सनधम्मे नट्ठे सोचेय्यं,  
किलमेय्यं, परिदेवेय्यं, उरत्ताऌइं कन्देय्यं, सम्मोहं आपज्जेय्यं, भत्तम्पि मे  
नच्छादेय्य। कायेपि दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि  
अत्तमना अस्सु। मित्तापि दुम्मना अस्सू"ति। सो नस्सनधम्मे नट्ठे सोचति, किलमति,  
परिदेवति, उरत्ताऌइं कन्दति, सम्मोहं आपज्जति। अयं वुच्चति भिक्खवे अस्सुतवा  
पुथुज्जनो विद्धो सविसेन सोकसल्लेन अत्तानं येव परितापेति।   
    
सुतवतो च खो भिक्खवे अरियसावकस्स जराधम्मं जीरति। सो जराधम्मे जिण्णे इति  
पटिसञ्चिक्खति: "न खो मय्हमेवेकस्स जराधम्मं जीरति। अथ खो यावता सत्तानं  
आगति, गति, चुति, उप्पत्ति, सब्बेसं सत्तानं जराधम्मं जीरति। अहञ्चेव खो पन  
जराधम्मे जिण्णे सोचेय्यं। किलमेय्यं, परिदेवेय्यं, उरत्ताऌइं कन्देय्यं, सम्मोहं  
आपज्जेय्यं, भत्तम्पि मे नच्छादेय्य। कायेपि दुब्बण्णियं ओक्कमेय्य, कम्मन्तापि  
नप्पवत्तेय्युं। अमित्तापि अत्तमना अस्सु। मित्तापि दुम्मना अस्सू"ति। सो जराधम्मे जिण्णे  
न सोचति, न किलमति, न परिदेवति, न उरत्ताऌइं कन्दति, न सम्मोहं आपज्जति। अयं  
वुच्चति भिक्खवे अरियसावको अब्बही१ सविसं सोकसल्लं येन विद्धो अस्सुतवा पुथुज्जनो  
अत्तानं येव परितापेति। असोको विसल्लो अरियसावको अत्तानं येव परिनिब्बापेति।   
    
पुन च परं भिक्खवे सुतवतो अरियसावकस्स व्याधिधम्मं व्याधीयति सो  
व्याधिधम्मे व्याधिते इतिपटिसञ्चिक्खति:"न खो मय्हमेवेकस्स व्याधिधम्मं  
व्याधीयति। अथ खो यावता सत्तानं आगति, गति, चुति, उपपत्ति, सब्बेसं सत्तानं  
व्याधिधम्मं व्याधीयति। अहञ्चेव खो पन व्याधिधम्मे व्याधिते सोचेय्यं,  
किलमेय्यं, परिदेवेय्यं उरत्ताऌइं कन्देय्यं, सम्मोहं आपज्जेय्यं, भत्तम्पि मे  
नच्छादेय्य। काये पि दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि  
अत्तमना अस्सु। मित्तापि दुम्मना अस्सू"ति। सो व्याधिधम्मे व्याधिते न सोचति, न किलमति  
न परिदेवति, न उरत्ताऌइं कन्दति, न सम्मोहं आपज्जति। अयं वुच्चति भिक्खवे सुतवा  
अरियसावको अब्बही१ सविसं सोकसल्लं येन विद्धो अस्सुतवा पुथुज्जनो अत्तानं येव  
परितापेति। असोको विसल्लो अरियसावको अत्तानं येव परिनिब्बापेति।   
    
पुन च परं भिक्खवे सुतवतो अरियसावकस्स मरणधम्मं मीयति सो  
मरणधम्मे मते इतिपटिसञ्चिक्खति:"न खो मय्हमेवेकस्स मरणधम्मं  
मीयति। अथ खो यावता सत्तानं आगति, गति, चुति, उपपत्ति, सब्बेसं मरणधम्मं  
मीयति। अहञ्चेव खो पन मरणधम्मे मते सोचेय्यं, किलमेय्यं, परिदेवेय्यं  
उरत्ताऌइं कन्देय्यं, सम्मोहं आपज्जेय्यं, भत्तम्पि मे नच्छादेय्य। काये पि  
दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि अत्तमना अस्सु। मित्तापि  
दुम्मना अस्सू"ति। सो मरणधम्मे मते न सोचति, न किलमति न परिदेवति, न उरत्ताऌइं  
कन्दति, न सम्मोहं आपज्जति। अयं वुच्चति भिक्खवे सुतवा अरियसावको अब्बही१ सविसं  
सोकसल्लं येन विद्धो अस्सुतवा पुथुज्जनो अत्तानं येव परितापेति। असोको विसल्लो  
अरियसावको अत्तानं येव परिनिब्बापेति।   
    
पुन च परं भिक्खवे सुतवतो अरियसावकस्स खयधम्मं खीयति सो खयधम्मे  
खीणे इतिपटिसञ्चिक्खति:"न खो मय्हमेवेकस्स खयधम्मं खीयति। अथ खो  
यावता सत्तानं आगति, गति, चुति, उपपत्ति, सब्बेसं खयधम्मं [प्त्स् पगे ०५६] [\क़् ५६।]   
    खीयति। अहञ्चेव खो पन खयधम्मे खीणे सोचेय्यं, किलमेय्यं, परिदेवेय्यं,  
उरत्ताऌइं कन्देय्यं, सम्मोहं आपज्जेय्यं, भत्तम्पि मे नच्छादेय्य। कायेपि  
दुब्बण्णियं ओक्कमेय्य। कम्मन्तापि नप्पवत्तेय्यं। अमित्तापि अत्तमना अस्सु। मित्तापि  
दुम्मना अस्सू "ति। सो खयधम्मे खीणे न सोचति। न किलमति न परिदेवति, न  
उरत्ताऌइं कन्दति, न सम्मोहं आपज्जति। अयं वुच्चति भिक्खवे अरियसावको अब्बही  
सविसं सोकसल्लं येन विद्धो अस्सुतवा पुथुज्जनो अत्तानं येव परितापेति। असोको विसल्लो  
अरियसावको अत्तानं येव परिनिब्बापेति।   
    
पुन च परं भिक्खवे सुतवतो अरियसावकस्स नस्सनधम्मं नस्सति। सो  
नस्सनधम्मे नट्ठे इति पटिसञ्चिक्खति: " न खो मय्हमेवेकस्स नस्सनधम्मं  
नस्सति। अथ खो यावता सत्तानं आगति, गति, चुति, उपपत्ति, सब्बेसं नस्सनधम्मं  
नस्सति। अहञ्चेव खो पन नस्सनधम्मे नट्ठे सोचेय्यं, किलमेय्यं, परिदेवेय्यं,  
उरत्ताऌइं कन्देय्यं, सम्मोहं आपज्जेय्यं, भत्तम्पि मे नच्छादेय्य। काये पि  
दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि अत्तमना अस्सु। मित्तापि  
दुम्मना अस्सू"ति। सो नस्सनधम्मे नट्ठे खीणे न सोचति, न किलमति न परिदेवति, न  
उरत्ताऌइं कन्दति, न सम्मोहं आपज्जति। अयं वुच्चति भिक्खवे सुतवा अरियसावको  
अब्बही१ सविसं सोकसल्लं येन विद्धो अस्सुतवा पुथुज्जनो अत्तानं येव परितापेति। असोको  
विसल्लो अरियसावको अत्तानं येव परिनिब्बापेतीति। 

१। अब्बुहि स्या, मछसं  
    
[ब्ज्त् पगे ०८८] [\x ८८।]       
    
इमानि खो भिक्खवे पञ्च अलब्भनीयानि ठानानि समणेन वा ब्राह्मणेन देवेन वा  
मारेन वा ब्रह्मुना केनचि वा लोकस्मिन्ति।   
    
५५। न सोचनाय न परिदेवनाय अत्थो अलब्भो१ अपि अप्पकोपि,   
सोचन्तमेनं दुखितं विदित्वा२ पच्चत्थिका अत्तमना भवन्ति।   
    
५६। यतो च खो पण्डितो आपदासु न वेधति अत्तविनिच्छयञ्ञू,   
पच्चत्थिकास्स दुखिता भवन्ति दिस्वा मुखं अविकारं पुराणं।   
    
५७। जप्पेन मन्तेन सुभासितेन अनुप्पदानेन पवेणिया च,   
यथा यथा यत्थ लभेथ अत्थं तथा तथा तत्थ परक्कमेय्य।   
    
५८। सचे पजानेय्य अलब्भनेय्यो मया च ३ अञ्ञेन वा एस अत्थो  
असोचमानो अधिवासयेय्य कम्मं दऌहं किन्ति करोमिऽदानीति। [प्त्स् पगे ०५७] [\क़् ५७।]  

५। १। ५। ९।  
(कोसल सुत्तं)  
    
४९। एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
राजा पसेनदि कोसलो येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि।   
    
() अथ खो अञ्ञतरो पुरिसो येन राजा पसेनदि कोसलो तेनुपसङ्कमि। उपसङ्कमित्वा रञ्ञो  
पसेनदिस्स कोसलस्स उपकण्णके आरोचेसि। "मल्लिकादेवी देव५ कालकता"ति।  
    
एवं वुत्ते राजा पसेनदि कोसलो दुक्खी दुम्मनो पत्तक्खन्धोअधोमुखो पज्झायन्तो  
अप्पटिभानो निसीदि।  
    
अथ खो भगवा रजानं पसेनदिं कोसलं दुक्खिं दुम्मनं पत्तक्खन्धं  
अधोमुखं पज्झायन्तं अप्पटिभानं विदित्वा राजानं पसेनदिं कोसलं एतदवोच:  
    
पञ्चिमानि भिक्खवे अलब्भनीयानि ठानानि समणेन वा ब्राह्मणेन वा देवेन वा  
मारेन वा ब्रह्मुना वा केनचि वा लोकस्मिं। कतमानि पञ्च?  
    
ऽजराधम्मं मा जीरीतिऽ अलब्भनीयं ठानं समणेन वा ब्राह्मणेन वा देवेन वा  
मारेन वा ब्रह्मुना वा केनचि वा लोकस्मिं। ऽव्याधिधम्मं मा व्याधीयीऽति  
अलब्भनीयं ठानं समणेन वा ब्राह्मणेन वा देवेन वा मारेन वा ब्रह्मुना वा  
केनचि वा लोकस्मिं। ऽमरणधम्मं मा मीयी, ति अलब्भनीयं ठानं समणेन वा  
ब्राह्मणेन वा देवेन वा मारेन वा ब्रह्मुना वा केनवि वा लोकस्मिं। खयधम्मं  
मा खीयीऽति अलब्भनियं ठानं समणेन वा ब्राह्मणेन वा देवेन वा मारेन वा  
ब्रह्मुना वा केनचि वा लोकस्मिं। नस्सनधम्मं मा नस्सीऽति अलब्भनीयं ठानं  
समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मिं।   
    
अस्सुतवतो महाराज पुथुज्जनस्स जराधम्मं जीरति। सो जराधम्मे जिण्णे न इति  
पटिसञ्चिक्खति: न खो मय्हमेवेकस्स जराधम्मं जीरति। अथ खो यावता सत्तानं  
आगति, गति, चुति, उपपत्तिऽ सब्बेसं सत्तानं जराधम्मं जीरति। अहञ्चेव खो पन  
जराधम्मे जिण्णे सोचेय्यं, किलमेय्यं, परिदेवेय्यं, उरत्ताऌइं कन्देय्यं, सम्मोहं  
आपज्जेय्यं, भत्तम्पि मे नच्छादेय्य। कायेपि दुब्बण्णियं ओक्कमेय्य। कम्मन्तापि  
नप्पवत्तेय्युं। अमित्तापि अत्तमना अस्सु। मित्तापि दुम्मना अस्सूऽ ति। सो जराधम्मे जिण्णे  
सोचति, किलमति, परिदेवति, उरत्ताऌइं कन्दति, सम्मोहं आपज्जति। अयं वुच्चति महाराज,  
अस्सुतवा पुथुज्जनो विद्धो सविसेन सोकसल्लेन अत्तानं येव परितापेति।   
    
पुन च परं महाराज अस्सुतवतो पुथुज्जनस्स ब्याधिधम्मं ब्याधीयति सो  
ब्याधिधम्मे ब्याधिते न इति पटिसञ्चिक्खति: "न खो मय्हमेवेकस्स ब्याधिधम्मं  
ब्याधीयति। अथ खो यावता सत्तानं आगति, गति, चुति, उप्पत्ति, सब्बेसं सत्तानं  
ब्याधिधम्मं ब्याधीयति। अहञ्चेव खो पन ब्याधिधम्मे ब्याधिते सोचेय्यं,  
किलमेय्यं, परिदेवेय्यं, उरत्ताऌइं कन्देय्यं, सम्मोहं आपज्जेय्यं, भत्तम्पि मे  
नच्छादेय्य। कायेपि दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि  
अत्तमना अस्सु। मित्तापि दुम्मना अस्सू"ति। सो ब्याधिधम्मे ब्याधिते सोचति, किलमति,  
परिदेवति, उरत्ताऌइं कन्दति, सम्मोहं आपज्जति। अयं वुच्चति  
महाराज, अस्सुतवा पुथुज्जनो विद्धो सविसेन सोकसल्लेन अत्तानं येव परितापेति।   
    
पुन च परं महाराज अस्सुतवतो पुथुज्जनस्स मरणधम्मं मीयति सो  
मरणधम्मे मते न इति पटिसञ्चिक्खति: "न खो मय्हमेवेकस्स मरणधम्मं  
मीयति। अथ खो यावता सत्तानं आगति, गति, चुति, उपपत्ति, सब्बेसं सत्तानं  
मरणधम्मं मीयति। अहञ्चेव खो पन मरणधम्मे मते सोचेय्यं, किलमेय्यं,  
परिदेवेय्यं, उरत्ताऌइं कन्देय्यं, सम्मोहं आपज्जेय्यं, भत्तम्पि मे नच्छादेय्य।  
कायेपि दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि अत्तमना अस्सु।  
मित्तापि दुम्मना अस्सू"ति। सो मरणधम्मे मते सोचति, किलमति, परिदेवति, उरत्ताऌइं  
कन्दति, सम्मोहं आपज्जति। अयं वुच्चति महाराज, अस्सुतवा पुथुज्जनो विद्धो सविसेन  
सोकसल्लेन अत्तानं येव परितापेति।   
    
पुन च परं महाराज अस्सुतवतो पुथुज्जनस्स खयधम्मं खीयति सो खयधम्मे  
खीणे न इति पटिसञ्चिक्खति: "न खो मय्हमेवेकस्स खयधम्मं खीयति। अथ खो  
यावता सत्तानं आगति, गति, चुति, उपपत्ति, सब्बेसं सत्तानं खयधम्मं खीयति।  
अहञ्चेव खो पन खयधम्मे खीणे सोचेय्यं, किलमेय्यं, परिदेवेय्यं, उरत्ताऌइं  
कन्देय्यं, सम्मोहं आपज्जेय्यं, भत्तम्पि मे नच्छादेय्य। कायेपि दुब्बण्णियं  
ओक्कमेय्य। कम्मन्तापि नप्पवत्तेय्युं। अमित्तापि अत्तमना अस्सु। मित्तापि दुम्मना अस्सू  
"ति। सो खयधम्मे खीणे सोचति, किलमति, परिदेवति उरत्ताऌइं कन्दति। सम्मोहं  
आपज्जति। अयं वुच्चति महाराज, अस्सुतवा पुथुज्जनो विद्धो सविसेन सोकसल्लेन अत्तानं  
येव परितापेति।   
    
पुन च परं महाराज, अस्सुतवतो पुथुज्जनस्स नस्सनधम्मं नस्सति। सो  
नस्सनधम्मे नट्ठे न इति पटिसञ्चिक्खति: " न खो मय्हमेवकस्स नस्सनधम्मं  
नस्सति। अथ खो यावता सत्तानं आगति, गति, चुति, उपपत्ति, सब्बेसं सत्तानं  
नस्सनधम्मं नस्सति। अहञ्चेम खो पन नस्सनधम्मे नट्ठे सोचेय्यं,  
किलमेय्यं, परिदेवेय्यं, उरत्ताऌइं कन्देय्यं, सम्मोहं आपज्जेय्यं, भत्तम्पि मे  
नच्छादेय्य। कायेपि दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि  
अत्तमना अस्सु। मित्तापि दुम्मना अस्सू"ति। सो नस्सनधम्मे नट्ठे सोचति, किलमति,  
परिदेवति, उरत्ताऌइं कन्दति, सम्मोहं आपज्जति। अयं वुच्चति महाराज, अस्सुतवा  
पुथुज्जनो विद्धो सविसेन सोकसल्लेन अत्तानं येव परितापेति।   
    
सुतवतो च खो महाराज, अरियसावकस्स जराधम्मं जीरति। सो जराधम्मे जिण्णे इति  
पटिसञ्चिक्खति: "न खो मय्हमेवेकस्स जराधम्मं जीरति। अथ खो यावता सत्तानं  
आगति, गति, चुति, उप्पत्ति, सब्बेसं सत्तानं जराधम्मं जीरति। अहञ्चेव खो पन  
जराधम्मे जिण्णे सोचेय्यं। किलमेय्यं, परिदेवेय्यं, उरत्ताऌइं कन्देय्यं, सम्मोहं  
आपज्जेय्यं, भत्तम्पि मे नच्छादेय्य। कायेपि दुब्बण्णियं ओक्कमेय्य, कम्मन्तापि  
नप्पवत्तेय्युं। अमित्तापि अत्तमना अस्सु। मित्तापि दुम्मना अस्सू"ति। सो जराधम्मे जिण्णे  
न सोचति, न किलमति, न परिदेवति, न उरत्ताऌइं कन्दति, न सम्मोहं आपज्जति। अयं  
वुच्चति महाराज, अरियसावको अब्बही१ सविसं सोकसल्लं येन विद्धो अस्सुतवा पुथुज्जनो  
अत्तानं येव परितापेति। असोको विसल्लो अरियसावको अत्तानं येव परिनिब्बापेति।   
    
पुन च परं महाराज सुतवतो अरियसावकस्स व्याधिधम्मं व्याधीयति सो  
व्याधिधम्मे व्याधिते इतिपटिसञ्चिक्खति:"न खो मय्हमेवेकस्स व्याधिधम्मं  
व्याधीयति। अथ खो यावता सत्तानं आगति, गति, चुति, उपपत्ति, सब्बेसं सत्तानं  
व्याधिधम्मं व्याधीयति। अहञ्चेव खो पन व्याधिधम्मे व्याधिते सोचेय्यं,  
किलमेय्यं, परिदेवेय्यं उरत्ताऌइं कन्देय्यं, सम्मोहं आपज्जेय्यं, भत्तम्पि मे  
नच्छादेय्य। काये पि दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि  
अत्तमना अस्सु। मित्तापि दुम्मना अस्सू"ति। सो व्याधिधम्मे व्याधिते न सोचति, न किलमति  
न परिदेवति, न उरत्ताऌइं कन्दति, न सम्मोहं आपज्जति। अयं वुच्चति महाराज, सुतवा  
अरियसावको अब्बही सविसं सोकसल्लं येन विद्धो अस्सुतवा पुथुज्जनो अत्तानं येव  
परितापेति। असोको विसल्लो अरियसावको अत्तानं येव परिनिब्बापेति।   
    
पुन च परं महाराज सुतवतो अरियसावकस्स मरणधम्मं मीयति सो  
मरणधम्मे मते इतिपटिसञ्चिक्खति: "न खो मय्हमेवेकस्स मरणधम्मं  
मीयति। अथ खो यावता सत्तानं आगति, गति, चुति, उपपत्ति, सब्बेसं मरणधम्मं  
मीयति। अहञ्चेव खो पन मरणधम्मे मते सोचेय्यं, किलमेय्यं, परिदेवेय्यं  
उरत्ताऌइं कन्देय्यं, सम्मोहं आपज्जेय्यं, भत्तम्पि मे नच्छादेय्य। काये पि  
दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि अत्तमना अस्सु। मित्तापि  
दुम्मना अस्सू"ति। सो मरणधम्मे मते न सोचति, न किलमति न परिदेवति, न उरत्ताऌइं  
कन्दति, न सम्मोहं आपज्जति। अयं वुच्चति महाराज, सुतवा अरियसावको अब्बही सविसं  
सोकसल्लं येन विद्धो अस्सुतवा पुथुज्जनो अत्तानं येव परितापेति। असोको विसल्लो  
अरियसावको अत्तानं येव परिनिब्बापेति।   
    
पुन च परं महाराज सुतवतो अरियसावकस्स खयधम्मं खीयति सो खयधम्मे  
खीणे इतिपटिसञ्चिक्खति:"न खो मय्हमेवेकस्स खयधम्मं खीयति। अथ खो  
यावता सत्तानं आगति, गति, चुति, उपपत्ति, सब्बेसं खयधम्मं खीयति। अहञ्चेव खो  
पन खयधम्मे खीणे सोचेय्यं, किलमेय्यं, परिदेवेय्यं, उरत्ताऌइं कन्देय्यं,  
सम्मोहं आपज्जेय्यं, भत्तम्पि मे नच्छादेय्य। कायेपि दुब्बण्णियं ओक्कमेय्य।  
कम्मन्तापि नप्पवत्तेय्यं। अमित्तापि अत्तमना अस्सु। मित्तापि दुम्मना अस्सू "ति। सो  
खयधम्मे खीणे न सोचति। न किलमति न परिदेवति, न उरत्ताऌइं कन्दति, न  
सम्मोहं आपज्जति। अयं वुच्चति महाराज, अरियसावको अब्बही सविसं सोकसल्लं येन  
विद्धो अस्सुतवा पुथुज्जनो अत्तानं येव परितापेति। असोको विसल्लो अरियसावको अत्तानं येव  
परिनिब्बापेति।   
    
पुन च परं महाराज सुतवतो अरियसावकस्स नस्सनधम्मं नस्सति। सो  
नस्सनधम्मे नट्ठे इति पटिसञ्चिक्खति: " न खो मय्हमेवेकस्स नस्सनधम्मं  
नस्सति। अथ खो यावता सत्तानं आगति, गति, चुति, उपपत्ति, सब्बेसं नस्सनधम्मं  
नस्सति। अहञ्चेव खो पन नस्सनधम्मे नट्ठे सोचेय्यं, किलमेय्यं, परिदेवेय्यं,  
उरत्ताऌइं कन्देय्यं, सम्मोहं आपज्जेय्यं, भत्तम्पि मे नच्छादेय्य। काये पि  
दुब्बण्णियं ओक्कमेय्य। कम्मन्तापि नप्पवत्तेय्युं। अमित्तापि अत्तमना अस्सु। मित्तापि  
दुम्मना अस्सू"ति। सो नस्सनधम्मे नट्ठे खीणे न सोचति, न किलमति न परिदेवति, न  
उरत्ताऌइं कन्दति, न सम्मोहं आपज्जति। अयं वुच्चति महाराज, सुतवा अरियसावको  
अब्बही१ सविसं सोकसल्लं येन विद्धो अस्सुतवा पुथुज्जनो अत्तानं येव परितापेति। असोको  
विसल्लो अरियसावको अत्तानं येव परिनिब्बापेतीति।   
    
इमानि खो महाराज, पञ्च अलब्भनीयानि ठानानि समणेन वा ब्राह्मणेन देवेन वा  
मारेन वा ब्रह्मुना केनचि वा लोकस्मिन्ति।  
    
न सोचनाय न परिदेवनाय अत्थो अलब्भो अपि अप्पकोपि,  
सोचन्तमेनं दुखितं विदित्वा२ पच्चत्थिका अत्तमना भवन्ति।  
    
यतो च खो पण्डितो आपदासु न वेधति अत्तविनिच्छयञ्ञू,  
पच्चत्थिकास्स दुखिता भवन्ति दिस्वा मुखं अविकारं पुराणं।  
    
जप्पेन मन्तेन सुभासितेन अनुप्पदानेन पवेणिया च,  
यथा यथा यत्थ लभेथ अत्थं तथा तथा तत्थ परक्कमेय्य।  
    
सचे पजानेय्य अलब्भनेय्यो मया च ३ अञ्ञेन वा एस अत्थो  
असोचमानो अधिवासयेय्य कम्मं दऌहं किन्ति करोमिऽदानीति।  
    
१। अत्थो इध लब्भति स्या अत्थो इध लब्भा [प्त्स्] अत्थोधलब्भा मछसं। २।  
दुक्खितं विदित्वा स्या ३। मया वा स्या ४। करोमि इदानि मछसं।   
() तेन खो पन समयेन मल्लिकाद्वि कालकता होति स्या, मछसं।   
५। देव देवी स्या  
* इध पेय्यालमुखेन सङ्खित्तं सब्बं अलब्भनीयठानसुत्ते वुत्तनयेन वेदितब्बं।   
    
[ब्ज्त् पगे ०९०] [\x ९०।]       
५। १। ५। १०  
(सोकसल्लहरणसुत्तं)  
    
५०। एकं समयं आयस्मा नारदो पाटलीपुत्ते विहरति कुक्कुटारामे। तेन खो पन  
समयेन मुण्डस्स रञ्ञो भद्दा देवी कालकता होति पिया मनापा सो भद्दाय देविया  
कालकताय पियाय मनापाय नेव नहायति, १ न विलिम्पति, न भत्तं भुञ्जति, न  
कम्मन्तं पयोजेति। रत्तिन्दिवं भद्दाय देविया सरीरे अज्झोमुच्छितो। अथ खो मुण्डो  
राजा पियकं कोसारक्ख२ आमन्तेसि: तेन हि सम्म पियक [प्त्स् पगे ०५८] [\क़् ५८।]       
भद्दाय देविया सरीरं आयसाय तेलदोणिया पक्खिपित्वा अञ्ञिस्सा आयसाय दोणिया  
पटिकुज्जेथ३ यथा मयं भद्दाय देविया सरीरं चिरतरं पस्सेय्यामाति। एवं देवाति  
खो पियको कोसारक्खो मुण्डस्स रञ्ञो पटिस्सुत्वा भद्दाय देविया सरिरं आयसाय  
तेलदोणिया पक्खिपित्वा अञ्ञिस्सा आयसाय दोणिया पटिकुज्जि।   
    
अथ खो पियकस्स कोसारक्खस्स एतदहोसि: "इमस्स खो मुण्डस्स रञ्ञो भद्दा देवी  
कालकता पिया मनापा। सो भद्दाय देविया कालकताय पियाय मनापाय नेव नहायाति, न  
विलिम्पति, न भत्तं भुञ्जति, न कम्मन्तं पयोजेति। रत्तिन्दिवं भद्दाय देविया सरीरे  
अज्झोमुच्छितो। कं नु खो मुण्डो राजा समणं वा ब्राह्मणं वा पयिरुपासेय्य यस्स  
धम्मं सुत्वा सोकसल्लं पजहेय्या"ति।   
    
अथ खो पियकस्स कोसारक्खस्स एतदहोसि: "अयं खो आयस्मा नारदो पाटलीपुत्ते विहरति  
कुक्कुटारामे। तं खो पन आयस्मन्तं नारदं एवं कल्याणो कित्तिसद्दो अब्भुग्गतो:  
पण्डितो व्यत्तो मेधावी बहुस्सुतो चित्तकथी कल्याणपटिभानो वुद्धो चेव अरहा च।  
यं नून मुण्डो राजा आयस्मन्तं नारदं पयिरुपासेय्य, अप्पेवनाम मुण्डो राजा  
आयस्मतो नारदस्स धम्मं सुत्वा सोकसल्लं पजहेय्या"ति। अथ खो पियको कोसारक्खो  
येन मुण्डो राजा तेनुपसङ्कमि। उपसङ्कमित्वा मुण्डं राजानं एतदवोच:  
"अयं खो देव आयस्मा नारदो पाटलीपुत्ते विहरति कुक्कुटारामे। तं खो पनायस्मन्तं  
नारदं एवं कल्याणो कित्तिसद्दो अब्भुग्गतो: पण्डितो व्यत्तो मेधावी कल्याणपटिभानो  
वुद्धो चेव अरहा च। यदि पन देवो आयस्मन्तं नारदं पयिरुपासेय्य, अप्पेवनाम  
देवो आयस्मतो नारदस्स धम्मं सुत्वा सोकसल्लं पजहेय्या"ति।   
    
तेन हि सम्म पियक [प्त्स् पगे ०५९] [\क़् ५९।] आयस्मन्तं नारदं पटिवेदेहि।  
कथं हि नाम मादिसो समणं वा ब्राह्मणं वा विजिते वसन्तं पुब्बे अप्पटिसंविदितो  
उपसङ्कमितब्बं मञ्ञेय्याति।   
    
१। नहायति मछसं २। सोकारक्खं स्या ३। पटिकुज्जथ स्या, मछसं  
*नारदसुत्त-उद्दान;मछसं।   
    
[ब्ज्त् पगे ०९२। [\x ९२।] ]   
    
एवं देवाऽति खो पियको कोसारक्खो मुण्डस्स रञ्ञो पटिस्सुत्वा येनायस्मा नारदो  
तेनुपसङ्कमि। उपसङ्कमित्वा आयस्मन्तं नारदं अभिवादेत्वा एकमन्तं निसीदि।  
एकमन्तं निसिन्नो खो पियको कोसारक्खो आयस्मन्तं नारदं एतदवोच: इमस्स भन्ते  
मुण्डस्स रञ्ञो भद्दा देवी कालकता पिया मनापा। सो भद्दाय देविया कालकताय  
पियाय मनापाय नेव नहायति, न विलिम्पति, न भत्तं भुञ्जति, न कम्मन्तं पयोजेति।  
रत्तिन्दिवं भद्दाय देविया सरिरे अज्झोमुच्छितो। साधु भन्ते आयस्मा नारदो मुण्डस्स  
रञ्ञो तथा धम्मं देसेतु, यथा मुण्डो राजा आयस्मतो नारदस्स धम्मं सुत्वा  
सोकसल्लं पजहेय्याऽति  
    
ऽयस्सदानि पियक मुण्डो राजा कालं मञ्ञतीऽति,   
अथ खो पियको कोसारक्खो उट्ठायासना आयस्मन्तं नारदं अभिवदेत्वा पदक्खिणं  
कत्वा येन मुण्डो राजा तेनुपसङ्कमि। उपसङ्कमित्वा मुण्डं राजानं एतदवोच:  
कतावकासो खो देव आयस्मता नारदेन, यस्सदानि देवो कालं मञ्ञतीऽति।   
    
ऽतेन हि सम्म पियक भद्रानि भद्रानि यानानि योजापेहीऽति  
    
एवं देवाऽति खो पियको कोसारक्खो मुण्डस्स रञ्ञो पटिस्सुत्वा भद्रानि भद्रानि यानानि  
योजापेत्वा मुण्डं राजानं एतदवोच: युत्तानि खो ते देव भद्रानि भद्रानि यानानि।  
यस्सऽदानि देवो कालं मञ्ञतीऽति।   
    
अथ खो मुण्डो राजा भद्रं यानं१ अभिरूहित्वा भद्रेहि यानेहि२  
येन कुक्कुटारामो तेन पायासि महच्चा राजानुभावेन आयस्मन्नं नारदं दस्सनाय  
यावतिका यानस्स भुमि तावतिकं यानेन गन्त्वा याना पच्चोरोहित्वा पत्तिकोव आरामं  
पाविसि।   
    
अथ खो मुण्डो राजा येनायस्मा नारदो तेनुपसङ्कमि। उपसङ्कमित्वा आयस्मनं  
नारदं अभिवादेत्वा एकमन्तं निसीदि। एकमन्तं [प्त्स् पगे ०६०] [\क़् ६०।] निसिन्नं  
खो मुण्डं राजानं आयस्मा नारदो एतदवोच:  
    
पञ्चिमानि महाराज अलब्भनीयानि ठानानि समणेन वा ब्राह्मणेनवा देवेन वा मारेन  
वा ब्रह्मुना वा केनचि वा लोकस्मिं। कतमानि पञ्च?  
    
जराधम्मं मा जीरीति अलब्भनीयं ठानं समणेन वा ब्राह्मणेनवा देवेन वा  
मारेन वा ब्रह्मुना वा केनचि वा लोकस्मिं।   
    
व्याधिधम्मं मा व्याधीयीति अलब्भनीयं ठानं समणेन वा ब्राह्मणेन वा  
देवेन वा मारेन वा ब्रह्मुना वा केनचि वा लोकस्मिं।  
    
मरणधम्मं मा मीयीती, अलब्भनियं ठानं समणेन वा ब्राह्मणेन वा देवेन  
वा मारेन वा ब्रह्मुना वा केनचि वा लोकस्मिं।  
    
खय धम्मं मा खीयीति अलब्भनीयं ठानं समणेन वा ब्राह्मनेन वा देवेन वा  
मारेन वा ब्रह्मुना वा केनचि वा लोकस्मिं।   
    
नस्सनधम्मं मा नस्सीति अलब्भनीयं ठानं समणेन वा ब्राह्मणेन वा देवेन  
वा मारेन वा बुह्मुना वा केनचि वा लोकस्मिन्ति।   
    
१। भद्रं भद्रं यानं मछसं भद्रानि भद्रानि यानानि स्या  
२। भद्रेहि भद्रेहि यानेहि स्या मछसं।   
    
[ब्ज्त् पगे ०९४] [\x ९४।]       
    
अस्सुतवतो खो महाराज पुथुज्जनस्स जराधम्मं जीरति। सो जराधम्मे जिण्णे न इति  
पटिसञ्चिक्खति: न खो मय्हमेवेकस्स१ जराधम्मं जीरति। अथ खो यावता सत्तानं  
आगति गति चुति उपपत्ति, सब्बेसं सत्तानं जराधम्मं जीरति। अहं चेव खो पन  
जराधम्मे जिण्णे सोचेय्यं, किलमेय्यं, परिदेवेय्यं, उरत्ताऌइं कन्देय्यं, सम्मोहं  
आपज्जेय्यं, भत्तम्पि मे नच्छादेय्य। कायेपि दुब्बण्णियं ओक्कमेय्य। कम्मन्तापि  
नप्पवत्तेय्युं। २ अमित्ताऽपि अत्तमना अस्सु। मित्ताऽपि दुम्मना अस्सूऽति। सो जराधम्मे जिण्णे  
सोचति, किलमति, परिदेवति, उरत्ताऌइं कन्दति, सम्मोहं आपज्जति। अयं वुच्चति महाराज  
अस्सुतवा पुथुज्जनो विद्धो सविसेन सोकसल्लेन अत्तानं येव परितापेति।   
    
पुन च परं महाराज अस्सुतवतो पुथुज्जनस्स व्याधिधम्मं व्याधीयति सो  
व्याधिधम्मे व्याधिते न इति पटिसञ्चिक्खति: न खो मय्हमेवेकस्स व्याधीधम्मं  
व्याधीयति। अथ खो यावता सत्तानं आगति गति चुति उपपत्ति, सब्बेसं सत्तानं  
व्याधिधम्मं व्याधीयति। अहञ्चेव खो पन व्याधिधम्मे व्याधिते सोचेय्यं,  
किलमेय्यं, परिदेवेय्यं, उरत्ताऌइं कन्देय्यं, सम्मोहं आपज्जेय्यं। भत्तम्पि मे  
नच्छादेय्य। कायेपि दुब्बण्णियं ओक्कमेय्य। कम्मन्ताऽपि नप्पवत्तेय्युं। अमित्तापि  
अत्तमना अस्सु। मित्ताऽपि दुम्मना [प्त्स् पगे ०६१] [\क़् ६१।] अस्सूऽति। सो व्याधिधम्मे  
व्याधिते सोचति, किलमति, परिदेवति, उरत्ताऌइं कन्दति, सम्मोहं आपज्जति। अयं वुच्चति  
महाराज अस्सुतवा पुथुज्जनो विद्धो सविसेत सोकसल्लेन अत्तानं येव परितापेतीति।   
    
पुन च परं महाराज अस्सुतवतो पुथुज्जनस्स मरणधम्मं मीयति  
सो मरणधम्मे मते न इति पटिसञ्चिक्खति: न खो मय्हमेवेकस्स मरणधम्मं  
मीयति। अथ खो यावता सत्तानं आगति गति चुति उपपत्ति, सब्बेसं सत्तानं  
मरणधम्मं मीयति। अहञ्चेव खो पन मरणधम्मे मते सोचेय्यं, किलमेय्यं,  
परिदेवेय्यं, उरत्ताऌइं कन्देय्यं, सम्मोहं आपज्जेय्यं। भत्तम्पि मे नच्छादेय्य।  
कायेपि दुब्बण्णियं ओक्कमेय्य। कम्मन्ताऽपि नप्पवत्तेय्युं। अमित्तापि अत्तमना अस्सु।  
मित्ताऽपि दुम्मना अस्सूऽति। सो मरणधम्मे मते सोचति, किलमति, परिदेवति, उरत्ताऌइं  
कन्दति, सम्मोहं आपज्जति। अयं वुच्चति महाराज अस्सुतवा पुथुज्जनो विद्धो सविसेत  
सोकसल्लेन अत्तानं येव परितापेतीति।   
    
पुन च परं महाराज अस्सुतवतो पुथुज्जनस्स खयधम्मं खीयति  
सो खयधम्मे खीणे न इति पटिसञ्चिक्खति: न खो मय्हमेवेकस्स खयधम्मं  
खीयति। अथ खो यावता सत्तानं आगति गति चुति उपपत्ति, सब्बेसं सत्तानं  
खयधम्मं खीयति। अहञ्चेव खो पन खयधम्मे खीणे सोचेय्यं, किलमेय्यं,  
परिदेवेय्यं, उरत्ताऌइं कन्देय्यं, सम्मोहं आपज्जेय्यं। भत्तम्पि मे नच्छादेय्य।  
कायेपि दुब्बण्णियं ओक्कमेय्य। कम्मन्ताऽपि नप्पवत्तेय्युं। अमित्तापि अत्तमना अस्सु।  
मित्ताऽ पि दुम्मना अस्सू ऽकि। सो खयधम्मे खीणे सोचति, किलमति, परिदेवति, उरत्ताऌइं  
कन्दति, सम्मोहं आपज्जति। अयं वुच्चति महाराज अस्सुतवा पुथुज्जनो विद्धो सविसेन  
सोकसल्लेन अत्तानं येव परितापेती ति।  
    
पुन च परं महाराज अस्सुतवतो पुथुज्जनस्स नस्सनधम्मं नस्सति। सो  
नस्सनधम्मे नट्ठे न इति पटिसञ्चिक्खति: न खो मय्हमेवेकस्स नस्सनधम्मं  
नस्सति। अथ खो यावता सत्तानं आगति गति चुति उपपत्ति, सब्बेसं सत्तानं  
नस्सनधम्मं नस्सति। अहञ्चेव खो पन नस्सनधम्मे नट्ठे सोचेय्यं,  
किलमेय्यं, परिदेवेय्यं, उरत्ताऌइं कन्देय्यं, सम्मोहं आपज्जेय्यं,भत्तम्पि मे  
नच्छादेय्य, कायेपि दुब्बण्णियं ओक्कमेय्य। कम्मन्ताऽ पि नप्पवत्तेय्युं। अमित्ताऽ पि  
अत्तमना अस्सु। मित्ता ऽपि दुम्मना अस्सूऽ ति। सो नस्सनधम्मे नट्ठे सोचति, किलमति,  
परिदेवति, उरत्ताऌइं कन्दति, सम्मोहं आपज्जति। अयं वुच्चति महाराज अस्सुतवा  
पुथुज्जनो विद्धो सविसेत सोकसल्लेन अत्तानं येव परितापेतीति।   
    
सुतवतो च खो महाराज अरियसावकस्स जराधम्मं जीरति। सो जराधम्मे जिण्णे इति  
पटिसञ्चिक्खति, न खो मय्हमेवेकस्स जराधम्मं जीरति। अथ खो यावता सत्तानं  
आगति गति चुति उपपत्ति, सब्बेसं सत्तानं जराधम्मं जीरति। अहञ्चेव खो पन  
जराधम्मे जिण्णे सोचेय्यं, किलमेय्यं, परिदेवेय्यं, उरत्ताऌइं कन्देय्यं, सम्मोहं।  
आपज्जेय्यं, भत्तम्पि मे नच्छादेय्य। कायेऽपि दुब्बण्णियं ओक्कमेय्य। कम्मन्ताऽपि  
नप्पवत्तेय्युं। अमित्ताऽपि अत्तमना अस्सु। मित्ताऽपि दुम्मना अस्सूऽति सो जराधम्मे जिण्णे  
न सोचति, न किलमति, न परिदेवति, न उरत्ताऌइं कन्दति, न सम्मोहं आपज्जति। अयं  
वुच्चति महाराज सुतवा अरियसावको अब्बहि१ सविसं सोकसल्लं येन विद्धो अस्सुतवा  
पुथुज्जनो अत्तानं येव परितापेति। असोको विसल्लो अरियसावको अत्तानं येव परिनिब्बापेति।   
    
१। मय्हेवेकस्स मछसं २। नप्पवत्तेय्य मछसं ३। अब्बूहि मछसं   
    
[ब्ज्त् पगे ०९६] [\x ९६।]        
पुन च परं महाराज सुतवतो अरियसावकस्स व्याधिधम्मं व्याधीयति। सो  
व्याधिधम्मे व्याधिते इति पटिसञ्चिक्खति: न खो मय्हमेवेकस्स व्याधिधम्मं  
व्याधीयति। अथ खो यावता सत्तानं आगति गति चुति उप्पत्ति, सब्बेसं सत्तानं  
व्याधिधम्मं व्याधीयति। अहञ्चेवच खो पन व्याधिधम्मे व्याधिते सोचेय्यं,  
किलमेय्यं, परिसोचेय्यं, उरत्ताऌइं कन्देय्यं, सम्मोहं आपज्जेय्यं, भत्तम्पि मे  
नच्छादेय्य। कायेऽपि दुब्बण्णियं ओक्कमेय्य। कम्मन्ताऽपि नप्पवत्तेय्युं। अमित्ताऽपि  
अत्तमना अस्सु। मित्ताऽपि दुम्मना अस्सूऽति। सो  
व्याधिधम्मे व्याधिते न सोचति, न किलमति न परिदेवति, न उरत्ताऌइं कन्दति, न  
सम्मोहं आपज्जति। अयं वुच्चति। महाराज सुतवा अरियसावको अब्बहि सविसं सोकसल्लं  
येन विद्धो अस्सुतवा पुथुज्जनो अत्तानं येव परितापेति। असोको विसल्लो अरियसावको अत्तानं  
येव परिनिब्बापेति।   
    
पुन च परं महाराज सुतवतो अरियसावकस्स मरणधम्मं मीयति  
सो मरणधम्मे मते इति पटिसञ्चिक्खति: न खो मय्हमेवेकस्स मरणधम्मं  
मीयति। अथ खो यावता सत्तानं आगति गति चुति उप्पत्ति, सब्बेसं सत्तानं  
मरणधम्मं मीयति। अहञ्चेवच खो पन मरणधम्मे मते सोचेय्यं,  
किलमेय्यं, परिसोचेय्यं, उरत्ताऌइं कन्देय्यं, सम्मोहं आपज्जेय्यं, भत्तम्पि मे  
नच्छादेय्य। कायेऽपि दुब्बण्णियं ओक्कमेय्य। कम्मन्ताऽपि नप्पवत्तेय्युं। अमित्ताऽपि  
अत्तमना अस्सु। मित्ताऽपि दुम्मना अस्सूऽति। सो मरणधम्मे मते न सोचति, न किलमति न  
परिदेवति, न उरत्ताऌइं कन्दति, न सम्मोहं आपज्जति। अयं वुच्चति। महाराज सुतवा  
अरियसावको अब्बहि सविसं सोकसल्लं येन विद्धो अस्सुतवा पुथुज्जनो अत्तानं येव  
परितापेति। असोको विसल्लो अरियसावको अत्तानं येव परिनिब्बापेति।   
    
पुन च परं महाराज सुतवतो अरियसावकस्स खयधम्मं खीयति  
सो खयधम्मे खीणे इति पटिसञ्चिक्खति: न खो मय्हमेवेकस्स खयधम्मं  
खीयति। अथ खो यावता सत्तानं आगति गति चुति उप्पत्ति, सब्बेसं सत्तानं खयधम्मं  
खीयति। अहञ्चेवच खो पन खयधम्मे खीणे सोचेय्यं, किलमेय्यं, परिसोचेय्यं,  
उरत्ताऌइं कन्देय्यं, सम्मोहं आपज्जेय्यं, भत्तम्पि मे नच्छादेय्य। कायेऽपि  
दुब्बण्णियं ओक्कमेय्य। कम्मन्ताऽपि नप्पवत्तेय्युं। अमित्ताऽपि अत्तमना अस्सु। मित्ता ऽपि  
दुम्मना अस्सू ऽति। सो खयधम्मे खीणे न सोचति, न किलमति, न परिदेवति, न  
उरत्ताऌइं कन्दति, न सम्मोहं आपज्जति। अयं वुच्चति महाराज सुतवा अरियसावको अब्बहि  
सविसं सोकसल्लं येन विद्धो अस्सुतवा पुथुज्जनो अत्तानं येव परितापेति। असोको विसल्लो  
अरियसावको अत्तानं येव परिनिब्बापेति।  
    
पुन च परं महाराज सुतवतो अरियसावकस्स नस्सनधम्मं नस्सति। सो  
नस्सनधम्मे नट्ठे इति पटिसञ्चिक्खति: न खो मय्हमेवेकस्स नस्सनधम्मं  
नस्सति। अथ खो यावता सत्तानं आगति गति चुति उपपत्ति, सब्बेसं सत्तानं  
नस्सनधम्मं नस्सति। अहञ्चेव खो पन नस्सनधम्मे नट्ठे सोचेय्यं,  
किलमेय्यं, परिदेवेय्यं, उरत्ताऌइं कन्देय्यं, सम्मोहं आपज्जेय्यं, भत्तम्पि मे  
नच्छादेय्य। काये ऽपि दुब्बण्णियं ओक्कमेय्य। कम्मन्ता ऽपि नप्पवत्तेय्युं। अमित्ताऽ पि  
अत्तमना अस्सु। मित्ताऽ पि दुम्मना अस्सू ऽति। सो नस्सनधम्मे नट्ठे न सोचति, न किलमति  
न परिदेवति, न उरत्ताऌइं कन्दति, न सम्मोहं आपज्जति। अयं वुच्चति। महाराज सुतवा  
अरियसावको अब्बहि सविसं सोकसल्लं येन विद्धो अस्सुतवा पुथुज्जनो अत्तानं येव  
परितापेति। असोको विसल्लो अरियसावको अत्तानं येव परिनिब्बापेति।   
    
[प्त्स् पगे ०६२] [\क़् ६२।] इमानि खो महाराज पञ्च अलब्भनीयानि ठानानि समणेन वा  
ब्राह्मणेन वा देवेन वा मारेन वा ब्रह्मुना वा केनचि वा लोकस्मिन्ति,   
    
५९। न सोचनाय परिदेवनाय अत्थो अलब्भो१ अपि अप्पकोपि   
सोचन्तमेनं दुखितं विदित्वा पच्चत्थिका अत्तमना भवन्ति।   
    
६०। यतो च खो पण्डितो आपदासु न वेधति अत्थविनिच्छयञ्ञू,   
पच्चत्थिकास्स दुखिता भवन्ति दिस्वा मुखं अविकारं पुराणं।   
    
६१। जप्पेन मन्तेन सुभासितेन अनुप्पदानेन पवेणिया वा,   
यथा यथा यत्थ लभेथ अत्थं तथा तथा तत्थ परक्कमेय्य।   
    
६२। सचे पजानेय्य अलब्भनेय्यो मया च अञ्ञेन वा एसअत्थो  
असोचमानो अधिवासयेय्य कम्मं दऌहं किन्ति करोमिऽदानीति।   
    
एवं वुत्ते मुण्डो राजा आयस्मन्तं नारदं एतदवोच: को नामो२ अयं भन्ते  
धम्मपरियायोऽति?  
    
सोकसल्लहरणो नाम अयं महाराज धम्मपरियायोति।   
    
तग्घ भन्ते सोकसल्लहरणो, तग्घ भन्ते सोकसल्लहरणो। इमं हि मे भन्ते  
धम्मपरियायं सुत्वा सोकसल्लं पहीणन्ति।   
    
१। अत्थोऽधलब्भामछसं। २। को नुखो सीमु।   
    
[ब्ज्त् पगे ०९८] [\x ९८।]       
    
अथ खो मुण्डो राजा पियकं कोसारक्खं आमन्तेसि: "तेनहि सम्म पियक, भद्दाय  
देविया सरीरं झापेथ। थूपं चस्सा करोथ। अज्जतग्गे" दानि  
मयं नहायिस्साम चेव विलिम्पिस्साम। भत्तं च भुञ्जिस्साम। कम्मन्ते च  
पयोजेस्सामा"ति।   
    
[प्त्स् पगे ०६३] [\क़् ६३।] मुण्डराजवग्गो पञ्चमो।   
    
तस्सुद्दानं  
आदियो सप्पुरिसो च इट्ठा मनापदायीभिसन्दं,   
सम्पदाच धनं ठानं कोसलो नारदेन चाऽति  
    
पठमो पण्णासको  
    
[ब्ज्त् पगे १००] [\x १००।]       
    
२। दुतियं पण्णासकं  
१। नीवरणवग्गो  
५। २। १। १।   
    
(नीवरणसुत्तं)  
१। एवं मे सुतं एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खु आमन्तेसि भिक्खवोऽति। भदन्तेऽति ते भिक्खु भगवतो  
पच्चस्सोसुं। भगवा एतदवोच:  
    
पञ्चिमे भिक्खवे आवरणा नीवरणा चेतसो अज्झारुहा पञ्ञाय दुब्बलीकरणा। कतमे  
पञ्च?  
    
कामच्छन्दो भिक्खवे आवरणो नीवरणो चेतसो अज्झारुहो पञ्ञाय दुब्बलीकरणो।  
व्यापादो भिक्खवे आवरणो नीवरणो चेतसो अज्झारुहो पञ्ञाय दुब्बलीकरणो।  
थीनमिद्धं भिक्खवे आवरणं नीवरणं चेतसो अज्झारुहं पञ्ञाय दुब्बलीकरणं।  
उद्धच्चकुक्कुच्चं भिक्खवे आवरणं नीवरणं चेतसो अज्झारुहं पञ्ञाय  
दुब्बलीकरणं। विचिकिच्छा भिक्खवे आवरणा नीवरणा चेतसो अज्झारुहा पञ्ञाय  
दुब्बलीकरणा।   
    
इमे खो भिक्खवे पञ्च आवरणा नीवरणा चेतसो अज्झारुहा पञ्ञाय दुब्बलीकरणा।   
सो वत भिक्खवे भिक्खु, इमे पञ्च आवरणे नीवरणे चेतसो अज्झारुहे पञ्ञाय  
दुब्बलीकरणे अप्पहाय अबलाय पञ्ञाय दुब्बलाय अत्तत्थं वा ञस्सति, [प्त्स् पगे ०६४]  
[\क़् ६४।] परत्थं वा ञस्सति, उभयत्थं वा ञस्सति, उत्तरिं वा१ मनुस्सधम्मा  
अलमरियञाणदस्सनविसेसं सच्छिकरिस्सतीऽति नेतं ठानं विज्जति।   
    
सेय्यथापि भिक्खवे नदी पब्बतेय्या दूरङ्गमा सीघसोता हारहारिणी, तस्सा पुरिसो  
उभतो नङ्गलमुखानि विवरेय्य, एवं हि सो भिक्खवे मज्झे नदिया सोतो विक्खित्तो  
विसटो ब्यादिन्नो न चेव२ दूरङ्गमो अस्स, न सीघसोतो, न हारहारी। एवमेव खो  
भिक्खवे सो वत भिक्खु इमे पञ्च आवरणे निवरणे चेतसो अज्झारुहे पञ्ञाय  
दुब्बलीकरणे अप्पहाय अबलाय पञ्ञाय दुब्बलाय अत्तत्थं वा ञस्सति, परत्थं वा  
ञस्सति, उभयत्थं वा ञस्सति, उत्तरिं वा मनुस्सधम्मा अलमरियञाणदस्सनविसेसं  
सच्छिकरिस्सतीऽति नेतं ठानं विज्जति।   
    
१। उत्तरि वा मछसं २। नेव मछसं  
    
[ब्ज्त् पगे १०२] [\x १०२।]       
    
सो वत भिक्खवे भिक्खु इमे पञ्च आवरणे नीवरणे चेतसो अज्झारुहे पञ्ञाय  
दुब्बलीकरणे पहाय बलवतिया पञ्ञाय अत्तत्थं वा ञस्सति, परत्थं वा ञस्सति,  
उभयत्थं वा ञस्सति, उत्तरिं वा मनुस्सधम्मा अलमरियञाणदस्सनविसेसं  
सच्छिकरिस्सतीऽति ठानमेतं विज्जति।   
    
सेय्यथापि भिक्खवे नदी पब्बतेय्या दूरङ्गमा सीघसोता हारहारिणी, तस्सा पुरिसो  
उभतो नङ्गलमुखानि पिदहेय्य, एवं हि सो भिक्खवे मज्झे नदिया सोतो अविक्खित्तो  
अविसटो अब्यादिन्नो दूरङ्गमो चेव अस्स सीघसोतो च हारहारी च। एवमेव खो भिक्खवे  
सो वत भिक्खु इमे पञ्च आवरणे नीवरणे चेतसो अज्झारुहे पञ्ञाय दुब्बलीकरणे  
पहाय बलवतिया पञ्ञाय अत्तत्थं वा ञस्सति, परत्थं वा ञस्सति। उभयत्थं वा  
ञस्सति, उत्तरिं वा मनुस्सधम्मा अलमरियञाणदस्सनविसेसं सच्छिकरिस्सतीऽति  
ठानमेतं विज्जति।   
[प्त्स् पगे ०६५] [\क़् ६५।]        
    
५। २। १। २।   
(अकुसलरासिसुत्तं)  
) सावत्थिनिदानं:)  
    
२। अकुसलरासीति भिक्खवे वदमानो इमे* पञ्चनीवरणे सम्मा   
वदमानो  
वदेय्य। केवलोहयं१ भिक्खवे अकुसलरासी यदिदं पञ्चनीवरणा। कतमे पञ्च?  
    
कामच्छन्दनीवरणं, ब्यापादनीवरणं थीनमिद्धनीवरणं,  
उद्धच्चकुक्कुच्चनीवरणं,   
विचिकिच्छानीवरणं।   
    
अकुसलरासीति भिक्खवे वदमानो इमे पञ्चनीवरणे सम्मा वदमानो वदेय्य।  
केवलोहयं भिक्खवे अकुसलरासी यदिदं इमे पञ्चनीवरणाऽति। २  
    
*ऽइमोऽ इति मछसं पोत्थके न दिस्सति।   
१। केवलोहायं मछसं, केवलोचायं स्या  
२। इमे पञ्चनीवरणानीऽति सीमु  
    
[ब्ज्त् पगे १०४] [\x १०४।]       
५। २। १। ३  
(पधानियङ्गसुत्तं)  
    
(सावत्थि निदानं:)  
३। पञ्चिमानि भिक्खवे पधानियङ्गानि। कतमानि पञ्च?  
    
इध भिक्खवे भिक्खु सद्धो होति सद्दहति तथागतस्स बोधिं: इतिपि सो भगवा अरहं  
सम्मासम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथी  
सत्था देवमनुस्सानं बुद्धो भगवाति। अप्पाबाधो होति अप्पातङ्को समवेपाकिनिया  
गहणिया समन्नागतो नातिसीताय नाच्चुण्हाय मज्झिमाय पधानक्खमाय।   
असठो होति अमायावी यथाभूतं अत्तानं आवीकत्ता सत्थरि वा विञ्ञूसु वा सब्रह्मचारीसु।   
आरद्धविरियो विहरति अकुसलानं धम्मानं पहाणाय कुसलानं धम्मानं  
उपसम्पदाय थामवा दऌहपरक्कमो अनिक्खित्तधुरो कुसलेसु धम्मेसु।   
पञ्ञवा होति उदयत्थगामिनिया पञ्ञाय समन्नागतो अरियाय निब्बेधिकाय सम्मा  
दुक्खक्खयगामिनिया।   
इमानि खो भिक्खवे पञ्च पधानियङ्गानीऽति।   
    
५। २। १। ४।   
(असमय समयसुत्तं)  
(सावत्थिनिदानं)  
    
४। पञ्चिमे भिक्खवे असमया पधानाय। कतमे पञ्च?  
[प्त्स् पगे ०६६] [\क़् ६६।]        
    
इध भिक्खवे भिक्खु जिण्णो होति जराय अभिभूतो। अयं भिक्खवे पठमो असमयो  
पधानाय।   
    
पुन च परं भिक्खवे भिक्खु व्याधितो होति व्याधिना अभिभूतो। अयं भिक्खवे  
दुतियो असमयो पधानाय।   
    
पुन च परं भिक्खवे दुब्भिक्खं होति दुस्सस्सं दुल्लभपिण्डं न सुकरं उञ्छेन  
पग्गहेन यापेतुं। अयं भिक्खवे ततियो असमयो पधानाय।   
    
पुन च परं भिक्खवे भयं होति अटवीसङ्कोपो१ चक्कसमारूऌहा जानपदा परियायन्ति।  
अयं भिक्खवे चतुत्थो असमयो पधानाय।   
    
पुन च परं भिक्खवे सङ्घो भिन्नो होति। सङ्घे खो पन भिक्खवे भिन्ने  
अञ्ञमञ्ञं अक्कोसा च होन्ति, अञ्ञमञ्ञं परिभासा च होन्ति, अञ्ञमञ्ञं परिक्खेपा च  
होन्ति, अञ्ञमञ्ञं परिच्चजना२ च होन्ति। तत्थ अप्पसन्ता चेव नप्पसीदन्ति।  
पसन्नानञ्च एकच्चानं अञ्ञथत्तं होति। अयं भिक्खवे पञ्चमो असमयो पधानाय।   
    
इमे खो भिक्खवे पञ्च असमया पधानायाऽति।   
    
१। अटविसङ्कोपो सब्बत्थ२। २। परिच्चजा मछसं स्या।   
    
[ब्ज्त् पगे १०६] [\x १०६।]       
    
पञ्चिमे भिक्खवे समया पधानाय। कतमे पञ्च?  
    
इध भिक्खवे भिक्खु दहरो होति। युवा सुसु कालकेसो भद्रेन योब्बनेन समन्नागतो  
पठमेन वयसा। अयं भिक्खवे पठमो समयो पधानाय।   
    
पुन च परं भिक्खवे भिक्खु अप्पाबाधो होति अप्पातङ्को समवेपाकिनिया गहणिया  
समन्नागतो नातिसीताय नाच्चुण्हाय मज्झिमाय पधानक्खमाय। अयं भिक्खवे दुतियो  
समयो पधानाय।   
    
पुन च परं भिक्खवे सुभिक्खं होति सुसस्सं [प्त्स् पगे ०६७] [\क़् ६७।]       
सुलभपिण्डं, सुकरं उञ्जेन पग्गहेन यापेतुं। अयं भिक्खवे ततियो समयो  
पधानाय  
    
पुन च परं भिक्खवे मनुस्सा समग्गा सम्मोदमाना अविवदमाना खीरोदकीभूता  
अञ्ञमञ्ञं पियचक्खुहि सम्पस्सन्ता विहरन्ति। अयं भिक्खवे चतुत्थो समयो  
पधानाय।   
पुन च परं भिक्खवे सङ्घो समग्गो सम्मोदमानो अविवदमानो एकुद्देसो फासु  
विहरति। सङ्घे खो पन भिक्खवे समग्गे न चेव अञ्ञमञ्ञं अक्कोसा होन्ति। न च  
अञ्ञमञ्ञं परिभासा होन्ति। न च अञ्ञमञ्ञं परिक्खेपा होन्ति। न च अञ्ञमञ्ञं  
परिच्चजना होन्ति। तत्थ अप्पसन्ना चेव पसीदन्ति। पसन्नानञ्च भिय्योभावो१ होति। अयं  
भिक्खवे पञ्चमो समयो पधानाय।   
    
इमे खो भिक्खवे पञ्च समया पधानायाऽति।   
    
५। २। १। ५  
(मातापुत्तसुत्तं)  
    
५। एकं समयं भगवा सावत्थियं विहरति जेतवने अनाथपिण्डिकस्स आरामे। तेन खो  
पन समयेन सावत्थियं उभो मातापुत्ता वस्सावासं उपगमिंसु भिक्खू च भिक्खुणी  
च।   
    
ते अञ्ञमञ्ञस्स अभिण्हं दस्सनकामा अहेसुं। मातापि पुत्तस्स अभिण्हं दस्सनकामा  
अहोसी। पुत्तोऽपि मातरं अभिण्हं दस्सनकामो अहोसि। तेसं अभिण्हं दस्सना संसग्गो  
अहोसि। संसग्गे सति विस्सासो अहोसि। विस्सासे सति ओतारो अहोसि। ते ओतिण्णचित्ता सिक्खं  
अपच्चक्खाय दुब्बल्यं अनावीकत्वा मेथुतं धम्मं पतिसेविंसु।   
    
अथ खो सम्बहुला भिक्खु येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदिंसु। एकमन्तं निसिन्ना खो ते भिक्खू  
भगवन्तं एतदवोचुं: ऽइध भन्ते सावत्थियं उभो माता पुत्ता वस्सावासं उपगमिंसु  
भिक्खु च भिक्खुणी च। ते अञ्ञमञ्ञस्स [प्त्स् पगे ०६८] [\क़् ६८।] अभिण्हं  
दस्सनकामा अहेसुं। मातापि पुत्तस्स अभिण्हं दस्सनकामा अहोसि। पुत्तोपि मातरं  
अभिण्हं दस्सनकामो अहोसि। तेसं अभिण्हं दस्सना संसग्गो अहोसि। संसग्गे सति  
विस्सासो अहोसि। विस्सासे सति ओतारो अहोसी। ते ओतिण्णचित्ता सिक्खां अपच्चक्खाय दुब्बल्यं  
अनावीकत्वा मेथुनं धम्मं पतिसेविंसुऽति।   
    
१। भीयोभावो सीमु।   
    
[ब्ज्त् पगे १०८। [\x १०८।] ]   
    
किन्नु सो भिक्खवे मोघपुरिसो मञ्ञति न माता पुत्ते सारज्जति पुत्तो वा पन मातरीऽति।   
    
नाहं भिक्खवे अञ्ञं एकरूपम्पि समनु पस्सामि यं१ एवं रजनीयं एवं  
कमनीयं एवं मदनीयं एवं बन्धनीयं एवं मुच्छनीयं एवं अन्तरायकरं  
अनुत्तरस्स योगक्खेमस्स अधिगमाय, यथयिदं भिक्खवे इत्थिरूपं। इत्थिरूपे  
भिक्खवे सत्ता रत्ता गथिता गिद्धा मुच्छिता अज्झोपन्ना। ते दीघरत्तं सोचन्ति  
इत्थिरूपवसानुगा।  
    
नाहं भिक्खवे अञ्ञं एकसद्दम्पि समनुपस्सामि यं एवं रजनीयं एवं कमनीयं  
एवं मदनीयं एवं बन्धनीयं एवं मुच्छनीयं एवं अन्तरायकरं अनुत्तरस्स  
योगक्खेमस्स अधिगमाय, यथयिदं भिक्खवे इत्थिसद्दो। इत्थिसद्दे भिक्खवे सत्ता  
रत्ता गथिता गिद्धा मुच्छिता अज्झोपन्ना। ते दीघरत्तं सोचन्ति इत्थिसद्दवसानुगा।  
    
नाहं भिक्खवे अञ्ञं एकगन्धम्पि समनुपस्सामि यं एवं रजनीयं एवं  
कमनीयं एवं मदनीयं एवं बन्धनीयं एवं मुच्छनीयं एवं अन्तरायकरं  
अनुत्तरस्स योगक्खेमस्स अधिगमाय, यथयिदं भिक्खवे इत्थिगन्धो। इत्थिगन्धे  
भिक्खवे सत्ता रत्ता गथिता गिद्धा मुच्छिता अज्झोपन्ना। ते दीघरत्तं सोचन्ति  
इत्थिगन्धवसानुगा।  
    
नाहं भिक्खवे अञ्ञं एकरसम्पि समनुपस्सामि यं एवं रजनीयं एवं कमनीयं  
एवं मदनीयं एवं बन्धनीयं एवं मुच्छनीयं एवं अन्तरायकरं अनुत्तरस्स  
योगक्खेमस्स अधिगमाय, यथयिदं भिक्खवे इत्थिरसो। इत्थिरसे भिक्खवे सत्ता रत्ता  
गथिता गिद्धा मुच्छिता अज्झोपन्ना। ते दीघरत्तं सोचन्ति इत्थिरसवसानुगा।   
    
नाहं भिक्खवे अञ्ञं एकफोट्ठब्बम्पि समनुपस्सामि यं एवं रजनीयं एवं  
कमनीयं एवं मदनीयं एवं एवं बन्धनीयं एवं मुच्छनीयं एवं  
अन्तरायकरं अनुत्तरस्स योगक्खेमस्स अधिगमाय, यथयिदं भिक्खवे  
इत्थिपोट्ठब्बो। इत्थिपोट्ठब्बे भिक्खवे सत्ता रत्ता गिद्धा गथिता मुच्छिता अज्झोपन्ना। ते  
दीघरत्तं सोचन्ति इत्थिपोट्ठब्बवसानुगा।   
    
इत्थि भिक्खवे गच्छन्तीऽपि पुरिसस्स चित्तं परियादाय तिट्ठति। हिताऽपि निसिन्नाऽपि२सयानाऽपि  
हसन्तिऽपि भणन्तीऽपि गायन्तीऽपि रोदन्तीऽपि उग्घानिताऽपि ३ मताऽपि पुरिसस्स चित्तं  
परियादाय तिट्ठति। यम्पि तं भिक्खवे सम्मा वदमानो वदेय्य समन्नपासो  
मारस्साऽति।   
[प्त्स् पगे ०६९] [\क़् ६९।]        
    
१। सललपे असिहत्थेन पिसाचेनपि सल्लपे,   
आसीविसम्पि आसिदे येन दट्ठो न जीवति  
    
२। नत्वेव एको एकाय मातुगामेन सल्लपे,   
मुट्ठस्सतिं ता बन्धन्ति पेक्खितेन सितेन च,   
    
३। अथोपि दुन्निवत्थेन मञ्जुना भणितेन च,   
नेसो जनो सुवासीदो४ अपि उग्घानितो५ मतो।   
    
४। पञ्चकामगुणा एते इत्थिरूपस्मिं दिस्सरे,   
रूपा सद्दा रसा गन्धा फोट्ठब्बा च मनोरमा।   
    
५। तेसं कामोघवुऌहानं कामे अपरिजानतं,   
कालं गतिं६ भवाभवं संसारस्मिं पुरक्खता।   
    
६। ये च कामे परिञ्ञाय चरन्ति अकुतोभया,   
ते वे पारगता लोके ये पत्ता आसवक्खयऽन्ति।   
    
१। (यं) मछसं नत्थि २। निपन्नापि स्या ३। उग्घातितापि स्या, मछसं ४। स्वासीसदो   
मछसं स्वासदेदा स्या, ५। उग्घातितो स्या मछसं ६। गति मछसं  
    
पिटु अङ्क:११०  
    
५। २। १। ६  
(उपज्झायसुत्तं)  
(सावत्थिनिदानं:)  
    
६। अथ खो अञ्ञतरो भिक्खु येन सको उपज्झायो तेनुपसङ्कमि।   
उपसङ्कमित्वा सकं उपज्झायं एतदवोच: ऽएतरहि मे भन्ते मधुरकजातो चेव कायो।  
दिसा च मे न पक्खायन्ति। धम्मा च मं नप्पटिभन्ति। थीनमिद्धं च मे चित्तं  
परियादाय तिट्ठति। अनभिरतो च ब्रह्मचरियं चरामि। अत्थि च मे धम्मेसु  
विचिकिच्छाऽति।   
    
अथ खो सो भिक्खु तं सद्धिविहारिकं भिक्खुं आदाय येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो सो  
भिक्खु भगवन्तं एतदवोच:  
    
अयं भन्ते भिक्खु एवमाह: ऽएतरहि मे भन्ते मधुरकजातो वेच कायो। दिसा च मे  
नपक्खायन्ति। धम्मा च मं नप्पटिभन्ति। थीनमिद्धं च मे चित्तं परियादाय  
तिट्ठति। अनभिरतो च ब्रहमचरियं चरामि। अत्थि च मे धम्मेसु विचिकिच्छाऽति।   
[प्त्स् पगे ०७०] [\क़् ७०।]        
    
एवं हेतं भिक्खु होति इन्द्रियेसु अगुत्तद्वारस्स, भोजने अमत्तञ्ञुनो, जागरियं  
अननुयुत्तस्स, अविपस्सकस्स कुसलानं धम्मानं, पुब्बरत्तापररत्तं  
बोधिपक्खियानं धम्मानं भावनानुयोगं अननुयुत्तस्स विहरतो यं  
मधुरकजातो चेव कायो होति, दिसा चस्स न पक्खायन्ति, धम्मा च तं नप्पटिभन्ति। ,  
थीनमिद्धं चस्स चित्तं परियादाय तिट्ठति, अनभिरतो च ब्रह्मचरियं चरति, होति  
चस्स धम्मेसु विचिकिच्छा।   
    
तस्मातिह ते भिक्खु एवं सिक्खितब्बं: ऽइन्द्रियेसु गुत्तद्वारो भविस्सामि, भोजने  
मत्तञ्ञु, जागरियं अनुयुत्तो, विपस्सको कुसलानं धम्मानं, पुब्बरत्तापररत्तं  
बोधिपक्खियानं धम्मानं भावनानुयोगं अनुयुत्तो विहरिस्सामिऽति, " एवं हि ते  
भिक्खु सिक्खितब्बन्ति,   
    
अथ खो सो भिक्खु भगवता इमिना ओवादेन ओवदितो उट्ठायासना भगवन्तं  
अभिवादेत्वा पदक्खिणं कत्वा पक्कामि।   
    
अथ खो सो भिक्खु एको वुपकट्ठो अप्पमत्तो आतापी पहितत्तो विहरन्तो न चिरस्सेच  
यस्सत्थाय कुलपुत्ता सम्मदेव अगारस्मा अनगारियं पब्बजन्ति, तदनुत्तरं  
ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा उपसम्पज्ज विहासि  
खीण जाति, वुसितं ब्रह्मचरियं, कतं करणीयं, नापरं इत्थत्तायाऽति अब्भञ्ञासि  
अञ्ञतरो च पन सो भिक्खु अरहतं अहोसि।   
    
पिटु अङ्क:११२  
    
अथ खो सो भिक्खु अरहत्तप्पत्तो येन सको उपज्झायो तेनुपसङ्कमि। उपसङ्कमित्वा  
सकं उपज्झायं एतदवोच: ऽएतरहि मे भन्ते नत्वेव १ मधुरकजातो कायो। दिसा च मे  
पक्खायन्ति। धम्मा च मं पटिभन्ति। थीनमिद्धं च मे चित्तं न परियादाय  
तिट्ठति अभिरतो च ब्रह्मचरियं चरामि नत्थि च मे धम्मेसु विचिकिच्छाऽति।   
    
अथ खो सो भिक्खु तं सद्धिविहारिकं भिक्खुं आदाय येन भगवा तेनुपसङ्कमि।  
उपसङ्कमित्वा [प्त्स् पगे ०७१] [\क़् ७१।] भगवन्तं अभिवादेत्वा एकमन्तं निसीदि।  
एकमन्तं निसिन्नो खो सो भिक्खु भगवन्तं एतदवोच:  
    
अयं भन्ते भिक्खु एवमाहऽएतरहि मे भन्ते नत्वेव१ मधुरकजातो कायो। दिसा च मे  
पक्खायन्ति। धम्मा च मं पटिभन्ति। थीनमिद्धं च मे चित्तं परियादाय न  
तिट्ठति। अभिरतो च ब्रह्मचरियं चरामि। नत्थि च मे धम्मेसु विचिकिच्छाऽति।   
    
एवं हि तं भिक्खु होति इन्द्रियेसु गुत्तद्वारस्स, भोजने मत्तञ्ञुनो, जागरियं  
अनुयुत्तस्स, विपस्सकस्स कुसलानं धम्मानं, पुब्बरत्तापररत्तं बोधिपक्खियानं  
धम्मानं भावनानुयोगं अनुयुत्तस्स विहरतो, यं न चेव मधुरकजातो कायो होति,  
दिसा चस्स पक्खायन्ति, धम्मा च तं पटिभन्ति, थीनमिद्धं चस्स चित्तं न  
परियादाय तिट्ठति, अभिरतो च ब्रह्मचरियं चरति, न चस्स होति धम्मेसु विचिकिच्छा।   
तस्मातिह वो भिक्खवे एवं सिक्खितब्बं: ऽइन्द्रियेसु गुत्तद्वारा भविस्साम, भोजने  
मत्तञ्ञुनो, जागरियं अनुयुत्ता, विपस्सका कुसलानं धम्मानं, पुब्बरत्तापररत्तं  
बोधिपक्खियानं धम्मानं भावनानुयोगं अनुयुत्ता विहरिस्सामाऽति एवं हि वो  
भिक्खवे सिक्खितब्बन्ति।   
    
५। २। १। ७  
( हानसुत्तं)  
(सावत्थिनिदानं)  
    
७। पञ्चिमानि भिक्खवे ठानानि अभिण्हं पच्चवेक्खितब्बानि इत्थिया वा पुरिसेन वा  
गहट्ठेन वा पब्बजितेन वा। कतमानि पञ्च?  
जराधम्मोम्हि जरं अनतीतोऽति अभिण्हं पच्चवेक्खितब्बं इत्थिया वा पुरिसेन वा  
गहट्ठेन वा पब्बजितेन वा।   
    
व्याधिधम्मोम्हि व्याधिं अनतीतोऽति अभिण्हं पच्चवेक्खितब्बं इत्थिया वा पुरिसेन वा  
गहट्ठेन वा पब्बजितेन वा।   
    
मरणधम्मोम्हि मरणं अनतीतोऽति अभिण्हं पच्चवेक्खितब्बं इत्थिया वा पुरिसेन वा  
गहट्ठेन वा पब्बजितेन वा।   
    
१। न चेव स्या, मछसं  
    
[ब्ज्त् पगे ११४] [\x ११४।]       
    
ऽसब्बेहि मे पियेहि मनापेहि नानाभावो विनाभावोऽति अभिण्हं पच्चवेक्खितब्बं [प्त्स्  
पगे ०७२] [\क़् ७२।] इत्थिया वा पुरिसेन वा गहट्ठेन वा पब्बजितेन वा।   
    
ऽकम्मस्सकोम्हि कम्मदायादो कम्मयोनि कम्मबन्धू कम्मपटिसरणो यं  
कम्मं करिस्सामि कल्याणं वा पापकं वा तस्स दायादो भविस्सामीऽति अभिण्हं  
पच्चचेक्खितब्बं इत्थिया वा पुरिसेन वा गहट्ठेन वा पब्बजितेन वा।   
    
किञ्च भिक्खवे अत्थवसं पटिच्च ऽजराधम्मोम्हि जरं अनतीतोऽति अभिण्हं  
पच्चवेक्खितब्बं इत्थिया वा पुरिसेन वा गहट्ठेन वा पब्बजितेन वा। ? अत्थी भिक्खवे  
सत्तानं योब्बने योब्बनमदो येन मदेन मत्ता कायेन दुच्चरितं चरन्ति वाचाय  
दुच्चरितं चरन्ति मनसा दुच्चरितं चरन्ति। तस्स तं ठानं अभिण्हं पच्चवेक्खतो यो  
योब्बने योब्बनमदो सो सब्बसो वा पहीयति, तनु वा पन होति। इदं खो भिक्खवे  
अत्थवसं पटिच्च ऽजराधम्मोम्हि जरं अनतीतोऽति अभिण्हं पच्चवेक्खितब्बं इत्थिया वा  
पुरिसेन वा गहट्ठेन वा पब्बजितेन वा।   
किञ्च भिक्खवे अत्थवसं पटिच्चऽव्याधिधम्मोम्हि व्याधिं अनतीतोऽति अभिण्हं  
पच्चवेक्खितब्बं इत्थिया वा वा पुरिसेन वा गहट्ठेन वा पब्बजितेन वा? अत्थि भिक्खवे  
सत्तानं आरोग्ये आरोग्यमदो येन मदेन मत्ता कायेन दुच्चरितं चरन्ति वाचाय  
दुच्चरितं चरन्ति मनसा दुच्चरितं चरन्ति। तस्स तं ठानं अभिण्हं पच्चवेक्खतो यो  
आरोग्ये आरोग्यमदो सो सब्बसो वा पहीयति, तनु वा पन होति। इदं खो भिक्खवे  
अत्थवसं पटिच्च ऽव्याधिधम्मोम्हि व्याधिं अनतीतोऽति अभिण्हं पच्चवेक्खितब्बं  
इत्थिया वा पुरिसेन वा गहट्ठेन वा पब्बजितेन वा।   
    
किञ्च भिक्खवे अत्थवसं पटिच्च ऽमरणधम्मोम्हि मरणं अनतीतोऽति अभिण्हं  
पच्चवेक्खितब्बं इत्थिया वा पुरिसेन वा गहट्ठेन वा पब्बजितेन वा? अत्थि भिक्खवे  
सत्तानं जीविते जीवितमदो येन मदेन मत्ता कायेन दुच्चरितं चरन्ति वाचाय [प्त्स् पगे  
०७३] [\क़् ७३।] दुच्चरितं चरन्ति मनसा दुच्चरितं चरन्ति। तस्स तं ठानं अभिण्हं  
पच्चवेक्खतो यो जीविते जीवितमदो सो सब्बसो वा पहीयति, तनु वा पन होति। इदं खो  
भिक्खवे अत्थवसं पटिच्च ऽमरणधम्मोम्हि मरणं अनतीतोऽति अभिण्हं  
पच्चवेक्खितब्बं इत्थीया वा पुरिसेन वा गहट्ठेन वा पब्बजितेन वा।   
    
[ब्ज्त् पगे ११६] [\x ११६।]       
    
किञ्च भिक्खवे अत्थवसं पटिच्च ऽसब्बेहि मे पियेहि मनापेहि नानाभावो विनाभावोऽति  
अभिण्हं पच्चवेक्खितब्बं इत्थिया वा पुरिसेन वा गहट्ठेन वा पब्बजितेन वा? अत्थि  
भिक्खवे सत्तानं पियेसु जन्दरागो येन रागेन रत्ता कायेन दुच्चरितं चरन्ति चावाय  
दुच्चरितं चरन्ति मनसा दुच्चरितं चरन्ति। तस्स तं ठानं अभिण्हं पच्चवेक्खतो यो  
पियेसु छन्दरागो सो सब्बसो वा पहीयति, तनु वा पन होति। इदं खो भिक्खवे  
अत्थवसं पटिच्च ऽसब्बेहि मे पियेहि मनापेहि नानाभावो विनाभावोऽति अभिण्हं  
पच्चवेक्खितब्बं इत्थिया वा पुरिसेन वा गहट्ठेन वा पब्बजितेन वा।   
    
किञ्च भिक्खवे अत्थवसं पटिच्च ऽकम्मस्सकोम्हि कम्मदायादो कम्मयोनी  
कम्मबन्धू कम्मपटिसरणो यं कम्मं करिस्सामि कल्याणं वा पापकं वा तस्स  
दायादो भविस्सामिऽति अभिण्हं पच्चवेक्खितब्बं इत्थिया वा पुरिसेन वा गहट्ठेन वा  
पब्बजितेन वा?। अत्थि भिक्खवे सत्तानं कायदुच्चरितं वचीदुच्चरितं मनोदुच्चरितं।  
तस्स तं ठानं अभिण्हं पच्चवेक्खतो सब्बसो वा तं पहीयति, तनु वा पन होति इदं  
खो भिक्खवे अत्थवसं पटिच्च ऽकम्मस्सकोम्हि कम्मदायादो कम्मयोनी  
कम्मबन्धू कम्मपटिसरणो यं कम्मं करिस्सामि कल्याणं वा पापकं वा तस्स  
दायादो भविस्सामिऽति अभिण्हं पच्चवेक्खितब्बं इत्थिया वा पुरिसेन वा गहट्ठेन वा  
पब्बजितेन वा।   
    
स खो सो भिक्खवे अरियसावको इति पटिसञ्चिक्खति: [प्त्स् पगे ०७४] [\क़् ७४।] न खो  
अहञ्ञेवेको जराधम्मो जरं अनतीतो अथ खो यावता सत्तानं आगति गति चुति उप्पत्ति,  
सब्बे सत्ता जराधम्मा जरं अनतीताऽति तस्स तं ठानं अभिण्हं पच्चवेक्खतो मग्गो  
सञ्जायति। सो तं मग्गं आसेवति, भावेति, बहुलीकरोति। तस्स तं मग्गं आसेवतो भावयतो  
बहुलीकरोतो संयोजना पहीयन्ति, १ अनुसया व्यन्तीहोन्ति।   
    
न खो अहञ्ञेवेको व्याधिधम्मो व्याधिं अनतीतो, अथ खो यावता सत्तानं आगति गति  
चुति उपपत्ति, सब्बे सत्ता व्याधिं अनतीताऽति तस्स तं ठानं अभिण्हं पच्चवेक्खतो  
मग्गो सञ्जायति, सो तं मग्गं आसेवति, भावेति, बहुलिकरोति। तस्स तं मग्गं आसेवतो  
भावयतो बहुलीकरोतो संयोजना पहीयन्ति। १अनुसया व्यन्ति होन्ति।   
    
१। संयोजनानि पहीयन्ति स्या संयोजनानि सब्बसो पहीयन्ति। मछसं।   
[ब्ज्त् पगे ११८] [\x ११८।]       
    
ऽन खो अहञ्ञेवेको मरणधम्मो मरणं अनतीतो, अथ खो यावता सत्तानं आगति गति  
चुति उपपत्ति, सब्बे सत्ता मरणधम्मा मरणं अनतीताऽति तस्स तं ठानं अभिण्हं  
पच्चवेक्खतो मग्गो सञ्जायति सो तं मग्गं आसेवति भावेति बहुलीकरोति। तस्स तं  
मग्गं आसेवतो भावयतो बहुलीकरोतो संयोजना पहीयन्ति। अनुसया व्यन्ति होन्ति।   
    
ऽन खो मय्हमेवेकस्स सब्बेहेव पियेहि मनापेहि नानाभावो विनाभावो, अथ खो  
यावता सत्तानं आगति गति चुति उपपत्ति, सब्बेसं सत्तानं मनापेहि नानाभावो विनाभावोऽति  
तस्स तं ठानं अभिण्हं पच्चवेक्खतो मग्गो सञ्जायति। सो तं मग्गं आसेवति भावेति  
बहुलीकरोति। तस्स तं मग्गं आसेवतो भावयतो बहुलीकरोतो संयोजना पहीयन्ति।  
अनुसया व्यन्तीहोन्ति।   
ऽन खो अहञ्ञेवेको कम्मस्सकोम्हि कम्मदायादो कम्मयोनी कम्मबन्धू  
कम्मपटिसरणो यं कम्मं करिस्सामि कल्याणं वा पापकं वा तस्स दायादो  
भविस्सामि, अथ खो यावता सत्तानं आगति गति चुति उपपत्ति। सब्बे सत्ता कम्मस्सका  
कम्मदायादा कम्मयोनी कम्मबन्धू कम्मपटिसरणा, यं कम्मं करिस्सन्ति  
कल्याणं वा पापकं वा, तस्स दायादा [प्त्स् पगे ०७५] [\क़् ७५।] भविस्सन्तीऽति तस्स तं  
ठानं अभिण्हं पच्चवेक्खतो मग्गो सञ्जायति। सो तं मग्गं आसेवति, भावेति,  
बहुलीकरोति तस्स तं मग्गं आसेवतो भावयतो बहुलीकरोतो संयोजना पहीयन्ति।  
अनुसया व्यन्तीहोन्तीऽति।   
    
७। व्याधिधम्मा जराधम्मा अथो मरणधम्मिनो,   
यथा धम्मा तथा सन्ता१ जिगुच्छन्ति पुथुज्जना।   
    
८। अहञ्चेतं जिगुच्छेय्यं एवं धम्मेसु पाणिसु,   
न मेतं पतिरूपस्स मम एवं विहारिनो।   
    
९। सोहं एवं विहरन्तो ञत्वा धम्मं निरूपधिं,   
आरोग्ये योब्बनस्मिञ्च जीवितस्मिञ्च ये मदा,   
    
१०। सब्बे मदे अभिभोस्मि नेक्खम्मं दट्ठु खेमतो  
तस्स मे अहु उस्साहो निब्बानं अभिपस्सतो।   
    
११। नाहं भब्बो एतरहि कामानि पतिसेवितुं,   
अनिवत्ती भविस्सामि ब्रह्मचरियपरायणोति।   
    
सत्ता मछसं  
    
[ब्ज्त् पगे १२०] [\x १२०।]       
    
५। २। १। ८। ( लिच्छविकुमारसुत्तं) ८। एकं समयं भगवा वेसालियं विहरति महावने  
कुटागारसालायं। अथ खो भगवा पुब्बन्हसमयं निवासेत्वा पत्तचीवरमादाय  
वेसालियं पिण्डाय पाविसि। वेसालियं पिण्डाय चरित्वा पच्छाभत्तं पिण्डपातपटिक्कन्तो  
महावनं अज्झोगहेत्वा१ अञ्ञतरस्मिं रुक्खमूले दिवाविहारं निसीदि।   
    
तेन खो पन समयेन सम्बहुला लिच्छविकुमारका सज्जानि धनूनि आदाय  
कुक्कुरसङ्घपरिवुता महावने अनुचङ्कममाना अनुविचरमाना अद्दसंसु  
भगवन्तं अञ्ञतरस्मिं रुक्खमूले निसिन्नं दिवाविहारं। २ दिस्वान सज्जानि धनूनि  
निक्खिपित्वा कुक्कुरसङ्घं एकमन्तं उय्योजेत्वा येन भगवा तेनुपसङ्कमिंसु।  
उपसङ्कमित्वा भगवन्तं [प्त्स् पगे ०७६] [\क़् ७६।] अभिवादेत्वा तुण्हीभूता  
तुण्हीभूता पञ्जलिका भगवन्तं पयुरुपासन्ति।   
    
तेन खो पन समयेन महानामो लिच्छवि महावने जङ्घाविहारं अनुचङ्कममानो  
अनुविचरमानो अद्दस ते लिच्छविकुमारके तुण्हीभूते तुण्हीभूते पञ्जलिके भगवन्तं  
पयुरुपासन्ते। दिस्वा येन भगवा तेनुसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो महानामो लिच्छवि उदानं उदानेसि: भविस्सन्ति  
वज्जी, भविस्सन्ति वज्जीऽति।   
    
किं पन त्वं महानाम एवं वदेसि ऽभविस्सन्ति वज्जी भविस्सन्ति वज्जीऽति।   
    
"इमे भन्ते लिच्छविकुमारका चण्डा फरुसा अपजहा३ति। यानिऽपि ताति कुलेसु पहेनकानि४  
पहीयन्ति उच्छूनि वा बदराति वा पूवाति वा मोदकाति वा सङ्गुलिकाति५ वा, तानि विलुम्पित्वा  
विलुम्पित्वा खादन्ति। कुलित्थीनम्पि कुलकुमारीनम्पि पच्छालियं६ खिपन्ति। तेऽ दानिमे  
तुण्हीभूता तुण्हीभूता पञ्जलिका भगवन्तं पयिरुपासन्तीऽति।   
    
यस्स कस्सचि महानाम कुलपुत्तस्स पञ्चधम्मा संविज्जन्ति, यदि वा रञ्ञो खत्तियस्स  
मुद्धाभिसित्तस्स७, यदि वा रट्ठिकस्स८ पेत्तनिकस्स, यदि वा सेनाय सेनापतिकस्स, यदि  
वा गामगामिकस्स९, यदि वा पूगगामणिकस्स, ये वा पन कुलेसु पच्चेकाधिपच्चं  
कारेन्ति, वुद्धियेव पाटिकङ्खा, नो परिहानि। कतमे पञ्च?  
    
इध महानाम कुलपुत्तो उट्ठानविरियाधिगतेहि भोगेहि बाहाबल परिचितेहि  
सेदावक्खित्तेहि धम्मिकेहि धम्मलद्धेहि मातापितरो सक्करोति गरु१०करोति मानेति  
[प्त्स् पगे ०७७] [\क़् ७७।] पूजेति। तमेनं मातापितरो सक्कता गरुकता मानिता पूजिता  
कल्याणेन मनसा अनुकम्पन्ति: ऽचिरं जीव, दीघमायुं पालेहीऽति। मातापितानुकम्पितस्स  
महानाम कुलपुत्तस्स वुद्धियेव पाटिकङ्खा, नो परिहानि।   
    
१। अज्झोगाहेत्वा मछसं २। ऽदिवाविहारं मछसं नत्थि  
३। अपानुभा मछसं अपाटुभा स्या ४। पहीणकानि स्या, पहीनकानि सीमु।   
५। सङ्कुलिकाति मछसं सङ्खलिकाति वा सीमु। ६। पच्छलियं कत्थचि।   
७। मुद्धावसित्तस्स, कत्थचि ८। रट्ठकस्स सीमु।   
९। गामगामणिकस्स मछसं १०। गरुं मछसं।   
    
[ब्ज्त् पगे १२२] [\x १२२।]       
    
पुन च परं महानाम कुलपुत्तो उट्ठानविरियाधिगतेहि भोगेहि बाहाबलपरिचितेहि  
सेदावक्खित्तेहि धम्मिकेहि धम्मलद्धेहि पुत्तदारदासकम्मकरपोरिसे सक्करोति,  
गरुकरोति, मानेति, पूजेति। तमेनं पुत्तदारदासकम्मकरपोरिसा सक्कता गरुकता  
मानिता, पूजिता कल्याणेन मनसा अनुकम्पन्ति: ऽचिरं जीव, दिघमायुं पालेहीऽति।  
पुत्तदारदासकम्मकरपोरिसानुकम्पितस्स महानाम कुलपुत्तस्स वुद्धियेव  
पाटिकङ्खा, नो परिहानि।   
    
पुन च परं महानाम कुलपुत्तो उट्ठानविरियाधिगतेहि भोगेहि बाहाबलपरिचितेहि  
सेदावक्खित्तेहि धम्मिकेहि धम्मलद्धेहि खेत्तकम्मन्तसामन्तसंवोहारे१  
सक्करोति, गरुकरोति, मानेनि, पूजेति। तमेनं खेत्तकम्मन्तसामन्तसंवोहारा सक्कता  
गरुकता मानिता पुजिता कल्याणेन मनसा अनुकम्पन्ति: ऽचिरं जीव, दिघमायुं पालेहीऽति।  
खेत्तकम्मन्तसामन्तसंवोहारानुकम्पितस्स महानाम कुलपुत्तस्स वुद्धियेव  
पाटिकङ्खा, नो परिहानि।   
    
पुन च परं महानाम, कुलपुत्तो उट्ठानविरियाधिगतेहि भोगेहि बाहाबलपरिचितेहि  
सेदावक्खित्तेहि धम्मिकेहि धम्मलद्धेहि यावता बलिपटिग्गाहिका देवता सक्करोति,  
गरुकरोति, मानेति, पूजेति। तमेतं बलिपटिग्गाहिका देवता सक्कता गरुकता मानिता पूजिता  
कल्याणेन मनसा अनुकम्पन्ति:चिरं जीव, दीघमायुं पालेहीऽति। देवतानुकम्पितस्स  
महानाम कुलपुत्तस्स वुद्धियेव पाटिकङ्खा, नो परिहानि।   
पुन च परं महानाम कुलपुत्तो उट्ठानविरियाधिगतेहि भोगेहि बाहाबलपरिचितेहि  
सेदावक्खित्तेहि धम्मिकेहि धम्मलद्धेहि समणब्राह्मणे सक्करोति गरुकरोति,  
मानेति, पूजेति। तमेनं समणब्राह्मणा सक्कता गरुकता मानिता पुजिता कल्याणेन  
मनसा अनुकम्पन्ति:ऽचिरं जीव, दीघमायुं पालेहीऽति। समणब्राह्मणानुकम्पितस्स  
[प्त्स् पगे ०७८] [\क़् ७८।] महानाम कुलपुत्तस्स वुद्धियेव  
पाटिकङ्खा, नो परिहानि।   
    
यस्स कस्सचि महानाम कुलपुत्तस्स इमे पञ्च धम्मा संविज्जन्ति, यदि वा रञ्ञो  
खत्तियस्स मुद्धाभिसित्तस्स यदि वा रट्ठिकस्स पेत्तनिकस्स यदि वा सेनाय  
सेनापतिकस्स यदि वा गामगामिकस्स यदि वा पुगगामणिकस्स, ये वा पन कुलेसु  
पच्चेकाधिपच्चं कारेन्ति, वुद्धियेव पाटिकङ्खा, नो परिहानीऽति,   
    
१। सामत्तसब्येहारे मछसं  
    
[ब्ज्त् पगे १२४] [\x १२४।]       
    
१२। मातापितुकिच्चकरो पुत्तदारहितो सदा,   
अन्तो जनस्स अत्थाय ये चस्स उपजिविनो,   
    
१३। उभिन्नं येव१ अत्थाय वदञ्ञू होति सीलवा,   
ञातीनं पुब्बपेतानं दिट्ठधम्मे च जीविनं, २  
    
१४। समणानं ब्राह्मणानं देवतानं च पण्डितो,   
वित्तिसञ्जननो होति धम्मेन घरमावसं।   
    
१५। सो करित्वान कल्याणं पुज्जो होति पसंसियो।   
इध चेव नं३ पसंसन्ति पेच्च सग्गे च मोदतीऽति४  
    
५। २। १। ९  
(पठमबुड्ढपब्बजितसुत्तं)  
(सावत्थिनिदानं:)  
    
९। पञ्चहि भिक्खवे धम्मेहि समन्नागतो दुल्लभो बुड्ढपब्बजितो। कतमेहि  
पञ्चहि?   
दुल्लभो भिक्खवे बुड्ढपब्बजितो निपुणो, दुल्लभो आकप्पसम्पन्नो, दुल्लभो  
बहुस्सुतो, दुल्लभो धम्मकथिको, दुल्लभो विनयधरो।   
    
इमेहि खो भिक्खवे पञ्चहि धम्मेहि समन्नागतो दुल्लभो बुड्ढपब्बजितोऽति।   
    
५। २। १। १०  
दुतियबुड्ढपब्बजित सुत्तं  
(सावत्थिनिदानं:)  
    
१०। पञ्चहि भिक्खवे धम्मेहि समन्नागतो दुल्लभो बुड्ढपब्बजितो। कतमेहि  
पञ्चहि?  
दुल्लभो भिक्खवे बुड्ढपब्बजितो सुवचो, दुल्लभो [प्त्स् पगे ०७९] [\क़् ७९।]       
सुग्गहीतग्गाही, दुल्लभो पदक्खिणग्गाही, दुल्लभो धम्मकथिको, दुल्लभो  
विनयधरो।   
    
इमेहि खो भिक्खवे पञ्चहि धम्मेहि समन्नागतो दुल्लभो बुड्ढपब्बजितोऽति।   
    
नीवरणवग्गो पठमो।   
    
तस्सुद्दानं   
    
आवरणं रासि अङ्गानि समयं मातुपुत्तिका,   
उपज्झा ठानं कुमारा लिच्छवी अपरे दुवेऽति।   
    
१। चेव मछसं २। दिट्ठे धम्मे च जीवतं मछसं जीवितं स्या।   
३। इधेवनं मछसं ४। सग्गे पमोदति मछसं  
    
[ब्ज्त् पगे १२६] [\x १२६।]       
    
२। सञ्ञावग्गो  
    
५। २। २। १  
(पठमसञ्ञासुत्तं)  
(सावत्थिनिदानं:)  
    
११। पञ्चिमा भिक्खवे सञ्ञा भाविता बहुलीकता महप्फला होन्ति महानिसंसा  
अमतोगधा अमतपरियोसाना। कतमा पञ्च?  
    
असुभसञ्ञा, मरणसञ्ञा आदीनवसञ्ञा, आहारे पटिक्कूलसञ्ञा, सब्बलोके  
अनभिरतसञ्ञा। १  
    
इमा खो भिक्खवे पञ्च सञ्ञा भाविता बहुलीकता महप्फला होति महानिसंसा  
अमतोगधा अमतपरियोसानाऽति।   
    
५। २। २। २  
(दुतियसञ्ञासुत्तं)  
(सावत्थिनिदानं)  
    
१२। पञ्चिमा भिक्खवे सञ्ञा भाविता बहुलीकता महप्फला होन्ति महानिसंसा  
अमतोगधा अमतपरियोसाना। कतमा पञ्च?  
    
अनिच्चसञ्ञा, अनत्तसञ्ञा, मरणसञ्ञा, आहारे पटिक्कूलसञ्ञा, सब्बलोके अनभिरतसञ्ञा।  
१   
[प्त्स् पगे ०८०] [\क़् ८०।] इमा खो भिक्खवे पञ्च सञ्ञा भाविता बहुलीकता  
महप्फला होन्ति महानिसंसा अमतोगधा अमतपरियोसानाऽति।   
    
५। २। २। ३।   
(पठमवड्ढीसुत्तं)  
(सावत्थिनिदानं)  
    
१३। पञ्चहि भिक्खवे वड्ढीहि वड्ढमानो अरियसावको अरियाय वड्ढिया वड्ढति,  
सारादायी च होति वरादायी च कायस्स। कतमाहि पञ्चहि?  
    
सद्धाय वड्ढति, सीलेन वड्ढति, सुतेन वड्ढति, चागेन वड्ढति, पञ्ञाय  
वड्ढति।   
    
इमाहि खो भिक्खवे पञ्चहि वड्ढीहि वड्ढमानो अरियसावको अरियाय वड्ढिया  
वड्ढति, सारादायी च होति वरादायी च कायस्साऽति।   
    
१६। सद्धाय सीलेन च योध वड्ढति२ पञ्ञाय चागेन सुतेन चूभयं,   
सो तादिसो सप्पुरिसो विचक्खणो आदीयति सारमिधेव अत्तनोऽति।   
    
१। अनभिरति सञ्ञा मछसं २। यो पवड्ढति मछसं।   
    
[ब्ज्त् पगे १२८] [\x १२८।]       
    
५। २। २। ४  
(दुतियवड्ढीसुत्तं)  
    
(सावत्थिनिदानं)  
    
१४। पञ्चहि भिक्खवे वड्ढीहि वड्ढमाना अरियसाविका अरियाय वड्ढिया वड्ढति।  
सारादायिनी च होति वरादायिनी च कायस्स। कतमाहि पञ्चहि?  
    
सद्धाय वड्ढति, सीलेन वड्ढति, सुतेन वड्ढति, चागेन वड्ढति, पञ्ञाय  
वड्ढति।   
    
इमाहि खो भिक्खवे पञ्चहि वड्ढीहि वड्ढमाना अरियसाविका अरियाय वड्ढिया  
वड्ढति। सारादायिनी च होति, वरादायिनी च कायस्साऽति  
    
१७। सद्धाय सीलेन च याऽध वड्ढति१ पञ्ञाय चागेन सुतेन चूभयं,   
सा तादिसी सीलवती उपासिका आदीयती सारमिधेव अत्तनोऽती।   
[प्त्स् पगे ०८१] [\क़् ८१।]        
    
५। २। २। ५।   
    
(अलंसाकच्छसुत्तं)  
(सावत्थिनिदानं)  
१५। पञ्चहि भिक्खवे धम्मेहि समन्नागतो भिक्खु अलंसाकच्छो सब्रह्मचारीनं।   
कतमेहि पञ्चहि?  
    
इध भिक्खवे भिक्खु अत्तना च सीलसम्पन्नो होति, सीलसम्पदाय२ कथाय च आगतं  
पञ्हं व्याकत्ता होति। अत्तना च समाधिसम्पन्नो होति, समाधिसम्पदाय३ कथाय च  
आगतं पञ्हं व्याकत्ता होति। अत्तना च पञ्ञासम्पन्नो होति, पञ्ञासम्पदाय४ कथाय च  
आगतं पञ्हं व्याकत्ता होति। अत्तना च विमुत्तिसम्पन्नो होति, विमुत्तिसम्पदाय५ कथाय  
च आगतं पञ्हं व्याकत्ता होति, अत्तना च विमुत्तिञाणदस्सनसम्पन्नो होति,  
विमुत्तिञाणदस्सनसम्पदाय६ कथाय च आगतं पञ्हं व्याकत्ता होति।   
    
इमेहि खो भिक्खवे पञ्चहि धम्मेहि समन्नागतो भिक्खु अलंसाकच्छो  
सब्रह्मचारीनन्ति।   
    
५। २। २। ६  
(अलंसाजीवसुत्तं)  
(सावत्थिनिदानं:)  
    
१६। पञ्चहि भिक्खवे धम्मेहि समन्नागतो भिक्खु अलंसाजीवो सब्रह्मचारीनं।  
कतमेहि पञ्चहि?  
    
इध भिक्खवे भिक्खु अत्तना च सीलसम्पन्नो होति, सीलसम्पदाय कथाय च कतं  
पञ्हं व्याकत्ता होति। अत्तना च समाधिसम्पन्नो होति, समाधिसम्पदाय कथाय च  
कतं पञ्हं व्याकत्ता होति। अत्तना च पञ्ञासम्पन्नो होति, पञ्ञासम्पदाय कथाय च  
कतं पञ्हं व्याकत्ता होति। अत्तना च विमुत्तिसम्पन्नो होति, विमुत्तिसम्पदाय कथाय च  
कतं पञ्हं व्याकत्ता होति। अत्तना च विमुत्तिञाणदस्सन सम्पन्नो होति,  
विमुत्तिञाणदस्सनसम्पदाय कथाय च कतं पञ्हं व्याकत्ता होति।   
    
इमेहि खो भिक्खवे पञ्चहि धम्मेहि समन्नागतो भिक्खु अलंसाजीवो  
सब्रह्मचारीनन्ति।   
१। या पवड्ढति मछसं। २। सीलसम्पदा सीमु। ३। समाधिसम्पदा सीमु। ४।  
पञ्ञासम्पदा सीमु।   
    
५। विमुत्तिसम्पदा सीमु। ६। विमुत्तिञाणदस्सनसम्पदा सीमु।   
[ब्ज्त् पगे १३०] [\x १३०।]       
    
५। २। २। ७।   
(पठम-इद्धिपादसुत्तं)  
(सावत्थिनिदानं:)  
    
१७। यो हि कोचि भिक्खवे भिक्खु वा भिक्खुनी वा पञ्च धम्मे भावेति, पञ्च धम्मे  
बहुलीकरोति, तस्स द्विन्नं फलानं अञ्ञतरं [प्त्स् पगे ०८२] [\क़् ८२।] फलं  
पाटिकङ्खं दिट्ठे वा धम्मे१ अञ्ञा, सति वा उपादिसेसे अनागामिता। कतमे पञ्च?  
    
इध भिक्खवे भिक्खु छन्दसमाधिपधानसङ्खारसमन्नागतं इद्धिपादं भावेति।  
विरियसमाधि पधानसङ्खारसमन्नागतं इद्धिपादं भावेति  
चित्तसमाधिपधानसङ्खारसमन्नागतं इद्धिपादं भावेति।  
वीमंसासमाधिपधानसङ्खारसमन्नागतं इद्धिपादं भावेति। उस्सोऌहि येव  
पञ्चमी। २  
    
यो हि कोचि भिक्खवे भिक्खु भिक्खुनी वा इमे पञ्च धम्मे बहुलिकरोति, तस्स द्विन्नं  
फलानं अञ्ञतरं फलं पाटिकङ्खं दिट्ठे वा धम्मे अञ्ञा, सति वा उपादिसेसे  
अनागामिताऽति।   
    
५। २। २। ८।   
(दुतिय-इद्धिपादसुत्तं)  
(सावत्थिनिदानं)  
    
१८। पुब्बेवाऽहं भिक्खवे सम्बोधा अनभिसम्बुद्धो बोधिसत्तोऽव समानो पञ्च  
धम्मे भावेसिं पञ्च धम्मे बहुलीकासिं३। कतमे पञ्च?  
    
छन्दसमाधिपधानसङ्खारसमन्नागतं इद्धिपादं भावेसिं।  
विरियसमाधिपधानसङ्खारसमन्नागतं इद्धिपादं भावेसिं  
चित्तसमाधिपधानसङ्खारसमन्नागतं इद्धिपादं भावेसिं।  
वीमंसासमाधिपधानसङ्खारसमन्नागतं इद्धिपादं भावेसिं। उस्सोऌहि येव  
पञ्चमि। २   
    
सो खो अहं भिक्खवे इमेसं उस्सोऌहिपञ्चमानं धम्मानं भावीतत्ता बहुलीकतत्ता  
यस्स यस्स४ अभिञ्ञासच्छिकरणीयस्स धम्मस्स चित्तं अभिनिन्नामेसिं  
अभिञ्ञासच्छिकिरियाय, तत्र तत्रेव सक्खिभब्बतं पापुणिं सति सति आयतने।   
    
सो सचे आकङ्खिं अनेकविहितं इद्धिविधं पच्चनुभवेय्यं पे याव ब्रह्मलोकापि  
कायेन वसं वत्तेय्यन्ति, तत्र तत्रेव सक्खिभब्बतं पापुणिं सति सति आयतने। पे*  
    
सो सचे आकङ्खिं पे [प्त्स् पगे ०८३] [\क़् ८३।] आसवानं खया पे* सयं अभिञ्ञा  
सच्छिकत्वा  
उपसम्पज्ज विहरेय्यन्ति, तत्र तत्रेव सक्खिभब्बतं पापुणिं सति सति आयतनेऽति।   
    
१। दिट्ठेव धम्मे मछसं। २। उस्सोऌहिञ्ञेव पञ्चमिं मछसं  
३। बहुलिमकासिं मछसं ४। यस्स सीमु।   
पेय्यालमुखेहि सङ्खित्तं पञ्चङ्गिकवग्गे पञ्चङ्गिकसमाधि सुत्ते   
आगतनयेन  
वेदितब्बं।   
    
[ब्ज्त् पगे १३२] [\x १३२।]       
    
५। २। २। ९।   
    
(निब्बिदासुत्तं)  
    
(सावत्थिनिदानं:)  
    
१९। पञ्चिमे भिक्खवे धम्मा भाविता बहुलीकता एकन्तनिब्बिदाय विरागाय निरोधाय  
उपसमाय अभिञ्ञाय सम्बोधाय निब्बानाय संवत्तन्ति। कतमे पञ्च?  
    
इध भिक्खवे भिक्खु असुभानुपस्सी काये विहरति, आहारे पटिक्कूलसञ्ञी, १ सब्बलोके  
अनभिरतसञ्ञी२, सब्बसङ्खारेसु अनिच्चानुपस्सी। मरणसञ्ञा खो पनस्स अज्झत्तं  
सूपट्ठिता होति।   
    
इमे खो भिक्खवे पञ्च धम्मा भाविता बहुलीकता एकन्तनिब्बिदाय विरागाय निरोधाय  
उपसमाय अभिञ्ञाय सम्बोधाय निब्बानाय संवत्तन्तीऽति।   
    
५। २। २। १०  
    
(आसवक्खयसुत्तं)  
    
(सावत्थिनिदानं:)  
    
२०। पञ्चिमे भिक्खवे धम्मा भाविता बहुलीकता आसवानं खयाय संवत्तन्ति। कतमे  
पञ्च?  
    
इध भिक्खवे भिक्खु असुभानुपस्सी काये विहरति, आहारे पटिक्कूलसञ्ञी१, सब्बलोके  
अनभिरतसञ्ञी, २ सब्बसङ्खारेसु अनिच्चानुपस्सी। मरणसञ्ञा खो पनस्स अज्झत्तं  
सुपट्ठिता होति।   
    
इमे खो भिक्खवे पञ्च धम्मा भाविता बहुलीकता आसवानं खयाय संवत्तन्तीऽति।   
सञ्ञावग्गो दुतियो  
    
तस्सुद्दानं  
    
द्वे च सञ्ञा द्वे वड्ढी च साकच्छा च सजीवता३  
इद्धिपादा च द्वे वुत्ता निब्बिदा चासवक्खया।   
    
१। पटिकुलसञ्ञी मछसं २। अनभिरति सञ्ञि मछसं  
३। साकच्छेन च साजीवं मछसं  
    
[ब्ज्त् पगे १३४] [\x १३४।]       
[प्त्स् पगे ०८४] [\क़् ८४।]        
    
३। अनागतभयवग्गो *  
    
५। २। ३। १  
    
(पठमचेतोविमुत्तिफलसुत्तं)  
    
(सावत्थिनिदानं:)  
    
२१। पञ्चिमे भिक्खवे धम्मा भाविता बहुलीकता चेतोविमुत्तिफला च होन्ति  
चेतोविमुत्तिफलानिसंसा च। पञ्ञाविमुत्तिफला च होन्ति पञ्ञाविमुत्तिफलानिसंसा च।  
कतमे पञ्च?  
    
इध भिक्खवे भिक्खु असुभानुपस्सी काये विहरति, आहारे पटिक्कूलसञ्ञी, सब्बलोके  
अनभिरतसञ्ञी, सब्बसङ्खारेसु अनिच्चानुपस्सी, मरणसञ्ञा खो पनस्स अज्झत्तं  
सूपट्ठिता होति।   
    
इमे खो भिक्खवे पञ्च धम्मा भाविता बहुलीकता चेतोविमुत्तिफला च होन्ति,  
चेतोविमुत्तिफलानिसांसा च। पञ्ञाविमुत्तिफला च होन्ति पञ्ञाविमुत्तिफलानिसंसा च।   
    
यतो खो भिक्खवे चेतोविमुत्तो च होति पञ्ञाविमुत्तो च, १ अयं वुच्चति भिक्खवे भिक्खू  
उक्खित्तपलिघो इतिपि सङ्किण्णपरिखो इतिपि अब्बूऌहेसिको इतिपि निरग्गऌओ इतिपि अरियो  
पन्नद्धजो पन्नभारो विसंयुत्तो इतिपि। 

कथञ्च भिक्खवे भिक्खु उक्खित्तपलिघो होति? इध भिक्खवे भिक्खुनो अविज्जा पहीना  
होति उच्छिन्नमूला तालावत्थुकता अनभावकता२ आयतिं अनुप्पादधम्मा। एवं खो  
भिक्खवे भिक्खु उक्खित्तपलिघो होति।   
    
कतञ्च भिक्खवे भिक्खु सङ्किण्णपरिखो होति?। इध भिक्खवे भिक्खुनो  
पोनोभविको३ जातिसंसारो पहीनो होति उच्छिन्नमूलो तालावत्थुकतो अनभावकतो२ आयतिं  
अनुप्पादधम्मो। एवं खो भिक्खवे भिक्खु सङ्किण्णपरिखो होति।   
कथञ्च भिक्खवे भिक्खु अब्बूऌहेसिको होति? [प्त्स् पगे ०८५] [\क़् ८५।] इध भिक्खवे  
भिक्खुनो तण्हा पहीना होति उच्छिन्नमूला तालावत्थुकता अनभावकता४ आयतिं  
अनुप्पादधम्मा। एवं खो भिक्खवे भिक्खु अब्बूऌहेसिको होति।   
    
१। च होति मछसं। २। अनभावङ्कता मछसं।   
३। पोनोब्भविको मछसं। ४। अनभावङ्कता मछसं।   
* योधाजीववग्ग सीमु। मछसं।   
    
[ब्ज्त् पगे १३६] [\x १३६।]       
    
कथञ्च भिक्खवे भिक्खु निरग्गऌओ होति? इध भिक्खवे भिक्खुनो  
पञ्चोरम्भागियानि संयोजनानि पहीनानि होन्ति उच्छिन्नमूलानि तालावत्थुकतानि  
अनभावकतानि, १ आयतिं अनुप्पादधम्मानि। एवं खो भिक्खवे भिक्खु निरग्गऌओ होति।   
    
कथञ्च भिक्खवे भिक्खु अरियो पन्नद्धजो पन्नभारो विसंयुत्तो होति? इध  
भिक्खवे भिक्खुनो अस्मिमानो पहीनो होति उच्छिन्नमूलो तालावत्थुकतो अनभावकतो  
आयतिं अनुप्पादधम्मो। एवं खो भिक्खवे भिक्खु अरियो पन्नद्धजो पन्नभारो  
विसंयुत्तो होतीऽति।   
    
५। २। ३। २।   
    
(दुतियचेतोविमुत्तिफलसुत्तं)  
    
(सावत्थिनिदानं:)  
    
२२। पञ्चिमे भिक्खवे धम्मा भाविता बहुलीकता चेतोविमुत्तिफला च होन्ति  
चेतोविमुत्तिफलानिसंसा च। पञ्ञाविमुत्तिफला च होन्ति पञ्ञाविमुत्तिफलानिसंसा च।  
कतमे पञ्च?  
    
अनिच्चसञ्ञा, अनिच्चे दुक्खसञ्ञा, दुक्खे अनत्तसञ्ञा, पहानसञ्ञा, विरागसञ्ञा,  
निरोधसञ्ञा,   
    
इमे खो भिक्खवे पञ्च धम्मा भाविता बहुलीकता चेतोविमुत्तिफला च होन्ति  
चेतोविमुत्तिफलानिसंसा च। पञ्ञाविमुत्तिफला च होन्ति पञ्ञाविमुत्तिफलानिसंसा च।   
यतोच खो भिक्खवे भिक्खु चेतोविमुत्तो च होति पञ्ञाविमुत्तो च, अयं वुच्चति  
भिक्खवे भिक्खु उक्खित्तपलिघो इतिपि सङ्किण्णपरिखो इतिपि अब्बूऌहेसिको इतिपि निरग्गऌओ  
इतिपि अरियो पन्नद्धजो पन्नभारो विसंयुत्तो इतिपि।   
    
कथञ्च भिक्खवे भिक्खु उक्खित्तपलिघो होति? इध भिक्खवे भिक्खुनो अविज्जा पहीना  
होति उच्छिन्नमूला तालावत्थुकता अनभावकता आयतिं अनुप्पादधम्मा। एवं खो  
भिक्खवे भिक्खु उक्खित्तपलिघो होति।   
कथञ्च भिक्खवे भिक्खु सङ्किणणपरिखो [प्त्स् पगे ०८६] [\क़् ८६।] होति? इध  
भिक्खवे भिक्खुनो पोनोभविको जातिसंसारो पहीनो होति उच्छिन्नमूलो तालावत्थुकतो  
अनभावकतो आयतिं अनुप्पादधम्मो। एवं खो भिक्खवे भिक्खु सङ्किण्णपरिखो  
होति।   
    
कतञ्च भिक्खवे भिक्खु अब्बूऌहेसिको होति? इध भिक्खवे भिक्खुनो तण्हा पहीना  
होति, उच्छिन्नमूला तालावत्थुकता अनभावकता आयतिं अनुप्पादधम्मा। एवं खो  
भिक्खवे भिक्खु अब्बूऌहेसिको होति।   
    
१। अनभावङ्कतानि मछसं  
    
[ब्ज्त् पगे १३८] [\x १३८।]       
    
कथञ्च भिक्खवे भिक्खु निरग्गऌओ होति? इध भिक्खवे भिक्खुनो  
पञ्चोरम्भागियानि संयोजनानि पहीनानि होन्ति उच्छिन्नमूलानि तालावत्थुकतानि  
अनभावकतानि आयतिं अनुप्पादधम्मानि। एवं खो भिक्खवे भिक्खु निरग्गऌओ होति।   
    
कथञ्च भिक्खवे भिक्खु अरियो पन्नद्धजो पन्नभारो विसंयुत्तो होति? इध  
भिक्खवे भिक्खुनो अस्मिमानो पहीनो होति उच्छिन्नमूलो तालावत्थुकतो अनभावकतो१  
आयतिं अनुप्पादधम्मो। एवं खो भिक्खवे भिक्खु अरियो पन्नद्धजो पन्नभारो  
विसंयुत्तो होतीऽति।   
    
५। २। ३। ३।   
    
(पठमधम्मविहारी सुत्तं)  
    
(सावत्थिनिदानं:)  
२३। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:   
ऽधम्मविहारी धम्मविहारीऽति भन्ते वुच्चति। कित्तावता नु खो भन्ते भिक्खु  
धम्मविहारि होतीऽति। ?  
    
इध भिक्खु, भिक्खु धम्मं परियापुणाति। सुत्तं गेय्यं वेय्याकरणं गाथं  
उदानं इतिवुत्तकं जातकं अब्भुतधम्मं वेदल्लं। सो ताय धम्मपरियत्तिया दिवसं  
अतिनामेति। रिञ्चति पटिसल्लानं। नानुयुञ्जति अज्झत्तं चेतोसमथं। अयं वुच्चति भिक्खु,  
भिक्खु परियत्तिबहुलो नो धम्मविहारी।   
[प्त्स् पगे ०८७] [\क़् ८७।]        
    
पुन च परं भिक्खु, भिक्खु यथासुतं पथापरियत्तं धम्मं वित्थारेन परेसं  
देसेति। सो ताय धम्मसञ्ञत्तिया२ दिवसं अतिनामेति। रिञ्चति पटिसल्लानं। नानुयुञ्जति  
अज्झत्तं चेतोसमथं। अयं वुच्चति भिक्खु, भिक्खु सञ्ञत्तिबहुलो३ नो धम्मविहारि।   
पुन च परं भिक्खु, भिक्खु यथासुतं यथापरियत्तं धम्मं वित्थारेन सज्झायं  
करोति। सो तेन सज्झायेन दिवसं अतिनामेति। रिञ्चति पटिसल्लानं। नानुयुञ्जति अज्झत्तं  
चेतोसमथं। अयं वुच्चति भिक्खु, भिक्खु सज्झायबहुलो नो धम्मविहारी।   
    
पुन च परं भिक्खु, भिक्खु यथासुतं यथापरियत्तं धम्मं चेतसा अनुवितक्केति  
अनुविचारेति मनसानुपेक्खति। सो तेहि धम्मवितक्केहि दिवसं अतिनामेति। रिञ्चति  
पटिसल्लानं। नानुयुञ्जति अज्झत्तं चेतोसमथं। अयं वुच्चति भिक्खु, भिक्खु  
वितक्कबहुलो नो धम्मविहारि।   
    
इध भिक्खु, भिक्खु धम्मं परियापुणाति सुत्तं गेय्यं वेय्याकरणं गाथं  
उदानं इतिवुत्तकं जातकं अब्भुतधम्मं वेदल्लं। सो ताय धम्मपरियत्तिया न  
दिवसं अतिनामेति। नापि रिञ्चति पटिसल्लानं। अनुयुञ्जति अज्झत्तं चेतोसमथं। एवं खो  
भिक्खु, भिक्खु धम्मविहारी होति।   
    
१। अनभावं कतो मछसं। २। धम्मपञ्ञत्तिया मछसं।   
३। पञ्ञत्तिबहुलो मछसं।   
    
[ब्ज्त् पगे १४०] [\x १४०।]       
    
इति खो भिक्खु, देसितो मया परियत्तिबहुलो, देसितो सञ्ञत्तिबहुलो, १  
देसितो सज्झायबहुलो, देसितो वितक्कबहुलो, देसितो धम्मविहारि।   
    
यं खो भिक्खु, सत्थारा करणीयं सावकानं हितेसिना अनुकम्पकेन अनुकम्पं  
उपादाय, कतं वो तं मया। एतानि भिक्खु रुक्खमूलानि। एतानि सुञ्ञागारानि। झायथ  
भिक्खु, मा पमादत्थ। मा पच्छा विप्पटिसारिनो अहुवत्थ। अयं अम्हाकं अनुसासनीऽति।   
[प्त्स् पगे ०८८] [\क़् ८८।]        
    
५। २। ३। ४।   
    
(दुनियधम्मविहारीसुत्तं)  
    
(सावत्थिनिदानं:)  
    
२४। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
    
ऽधम्मविहारीऽ धम्मविहारिऽति भन्ते वुच्चति। कित्तावता नु खो भन्ते भिक्खु  
धम्मविहारी होतीऽति?  
    
इध भिक्खु, भिक्खु धम्मं परियापुणाति: सुत्तं गेय्यं वेय्याकरणं गाथं  
उदानं इतिवुत्तकं जातकं अब्भुतधम्मं वेदल्लं, उत्तरिञ्चस्स२ पञ्ञाय अत्थं  
नप्पजानाति। अयं वुच्चति भिक्खु, भिक्खु परियत्तिबहुलो नो धम्मविहारी।   
    
पुन च परं भिक्खु, भिक्खु यथासुतं यथापरियत्तं धम्मं वित्थारेन परेसं  
देसेति। उत्तरिञ्चस्स पञ्ञाय अत्थं नप्पजानाति। अयं वुच्चति भिक्खु, भिक्खु  
सञ्ञत्तिबहुलो नो धम्मविहारी।   
    
पुन च परं भिक्खु, भिक्खु यथासुतं यथापरियत्तं धम्मं वित्थारेन सज्झायं  
करोति। उत्तरिञ्चस्स२ पञ्ञाय अत्थं नप्पजानाति। अयं वुच्चति भिक्खु, भिक्खु  
सज्झायबहुलो नो धम्मविहारी।   
    
पुन च परं भिक्खु, भिक्खु यथासुतं यथापरियत्तं धम्मं चेतसा अनुवितक्केति  
अनुविचारेति मनसानुपेक्खति। उत्तरिञ्चस्स२ पञ्ञाय अत्थं नप्पजानाति। अयं वुच्चति  
भिक्खु, भिक्खु वितक्कबहुलो नो धम्मविहारी।   
    
इध भिक्खु, भिक्खु धम्मं परियापुणाति सुत्तं गेय्यं वेय्याकरणं गाथं  
उदानं इतिवुत्तकं जातकं अब्भुतधम्मं वेदल्लं। उत्तरिञ्चस्स२ पञ्ञाय अत्थं  
पजानाति। एवं खो भिक्खु, भिक्खु धम्मविहारी होति।   
    
१। पञ्ञत्ति बहुलो मछसं। २। उत्तरिमस्स मछसं  
    
[ब्ज्त् पगे १४२] [\x १४२।]       
    
इति खो भिक्खु देसितो मया परियत्तिबहुलो, [प्त्स् पगे ०८९] [\क़् ८९।] देसितो सञ्ञत्ति  
बहुलो, १ देसितो सज्झायबहुलो, देसितो वितक्कबहुलो, देसितो धम्मविहारी।   
    
यं खो भिक्खु, सत्थारा करणीयं सावकानं हितेसिना अनुकम्पकेन अनुकम्पं  
उपादाय, कतं वो तं मया। एतानि भिक्खु, रुक्खमूलानि, एतानि सुञ्ञागारानि। झायथ  
भिक्खु, मा पमादत्थ। मा पच्छा विप्पटिसारिनो अहुवत्थ। अयं वो अम्हाकं  
अनुसासनीति।   
    
५। २। ३। ५  
    
(पठमयोधाजीवूपम सुत्तं)   
(सावत्थिनिदानं:)  
    
२५। पञ्चिमे भिक्खवे योधाजीवा सन्तो संविज्जमाना लोकस्मिं। कतमे पञ्च? इध  
भिक्खवे, एकच्चो योधाजीवो रजग्गञ्ञेव२ दिस्वा संसीदति, विसीदति, न सन्थम्हति, न  
सक्कोति सङ्गामं ओतरितुं। एवरूपो३ भिक्खवे इधेकच्चो योधाजीवो होति। अयं भिक्खवे  
पठमो योधाजीवो सन्तो संविज्जमानो लोकस्मिं।   
    
पुन च परं भिक्खवे, इधेकच्चो योधाजीवो सहति रजग्गं। अपि च खो धजग्गञ्ञेव  
दिस्वा संसीदति, विसीदति, न सन्थम्भति, न सक्कोति सङ्गामं ओतरितुं। एवरूपोऽपि खो  
भिक्खवे, इधेकच्चो योधाजीवो होति। अयं भिक्खवे दुतियो योधाजीवो सन्तो संविज्जमानो  
लोकस्मिं।   
    
पुन च परं भिक्खवे, इधेकच्चो योधाजीवो सहति रजग्गं, सहति धजग्गं, अपि च खो  
उस्सादनं येव५ सुत्वा संसीदति, विसीदति, न सन्थम्भति, न सक्कोति सङ्गामं ओतरितुं।  
एवरूपोऽपि खो भिक्खवे, इधेकच्चो योधाजीवो होति। अयं भिक्खवे ततियो योधाजीवो  
सन्तो संविज्जमानो लोकस्मिं। 

पुन च परं भिक्खवे, इधेकच्चो योधाजीवो सहति रजग्गं, सहति धजग्गं, सहति  
उस्सादनं। ६ अपि च खो सम्पहारे आहञ्ञति, ७ व्यापज्जति। एवरूपोऽपि खो भिक्खवे  
इधेकच्चो योधाजीवो होति। अयं भिक्खवे चतुत्थो योधाजीवो सन्तो संविज्जमानो लोकस्मिं।   
    
पुन च परं भिक्खवे, इधेकच्चो योधाजीवो सहति रजग्गं, सहति धजग्गं, सहति  
उस्सादनं, [प्त्स् पगे ०९०] [\क़् ९०।] सहति सम्पहारं। सो तं सङ्गामं अभिविजिनित्वा  
विजितसङ्गामो तमेव सङ्गामसीसं अज्झावसति। एवरूवपोऽपि खो भिक्खवे इधेकच्चो  
योधाजीवो होति। अयं भिक्खवे पञ्चमो योधजीवो। सन्तो संविज्जमानो लोकस्मिं।   
१। पञ्ञत्ति बहुलो मछसं २। रजग्गंयेव सीमु  
३। एवरूपोऽपि मछसं ४। एवरूपोऽपि भिक्खवे मछसं  
५। उस्सारणञ्ञेव मछसं ६। उस्सारणं मछसं ७। हञ्ञति मछसं  
    
[ब्ज्त् पगे १४४] [\x १४४।]       
    
इमे खो भिक्खवे पञ्च योधाजीवा सन्तो संविज्जमाना लोकस्मिं।   
    
एवमेव खो भिक्खवे, पञ्च१ योधाजीवूपमा पुग्गला सन्तो संविज्जमाना  
भिक्खुसु। कतमे पञ्च?  
यो इध भिक्खवे, भिक्खु रजग्गञ्ञेव दिस्वा संसीदति, विसीदति, न सन्थम्भति, न  
सक्कोति ब्रह्मचरियं सन्तानेतुं। २ सिक्खादुब्बल्यं आवीकत्वा सिक्खं पच्चक्खाय  
हीनायावत्तति। किमस्स रजग्गस्मिं?  
    
इध भिक्खवे, भिक्खु सुणाति: ऽअसुकस्मिं ३ नाम गामे वा निगमे वा इत्थी वा कुमारी वा  
अभिरूपा दस्सनीया पासादिका परमाय वण्णपोक्खरताय समन्नागताऽति। सो तं सुत्वा  
संसीदति, विसीदति, न सक्कोति ब्रह्मचरियं सन्तानेतुं। सिक्खादुब्बल्यं आवीकत्वा  
सिक्खं पच्चक्खाय हीनायावत्तति। इदमस्स रजग्गस्मिं  
    
सेय्यथापि सो भिक्खवे, योधाजीवो रजग्गं दिस्वा संसीदति, विसीदति, न सन्थम्भति, न  
सक्कोति सङ्गामं ओतरितुं, तथूपमाहं भिक्खवे, इमं पुग्गलं वदामि। एवरूपो४  
भिक्खवे, इधेकच्चो पुग्गलो होति। अयं भिक्खवे पठमो योधाजीवूपमो पुग्गलो  
सन्तो संविज्जमानो भिक्खूसु।   
    
पुन च परं भिक्खवे, भिक्खु सहति रजग्गं अपि च खो धजग्गञ्ञेव५ दिस्वा  
संसीदति, विसीदति। न सन्थम्भति, न सक्कोति ब्रह्मचरियं सन्तानेतुं।  
सिक्खादुब्बल्यं आवीकत्वा सिक्खं पच्चक्खाय हीनायावत्तति। किमस्स धजग्गस्मिं?  
    
इध भिक्खवे भिक्खु न हेव खो सुणाति: ऽअसुकसमिं नाम गामे वा निगमे वा इत्थी वा  
कुमारी वा अभिरूपा दस्सनीया पासादिका परमाय वण्णपोक्खरताय समन्नागताऽति। अपि  
च खो सामं पससति इत्थिं वा कुमारिं वा अभिरूपं दस्सनियं पासादिकं परमाय  
वण्णपोक्खरताय समन्नागतं। सो तं दिस्वा संसीदति, विसीदति। न सन्थम्भति, न  
[प्त्स् पगे ०९१] [\क़् ९१।] सक्कोति ब्रह्मचरियं सन्तानेतुं। सिक्खादुब्बल्यं आवीकत्वा  
सिक्खं पच्चक्खाय हीनायावत्तति। इदमस्स धजग्गस्मिं।   
    
सेय्यथापि सो भिक्खवे, योधाजिवो सहति रजग्गं, अपि च खो धजग्गञ्ञेव दिस्वा  
संसीदति, विसीदति, न सन्थम्भति, न सक्कोति सङ्गामं ओतरितुं। तथूपमाहं  
भिक्खवे, इमं पुग्गलं वदामि। एवरूपोऽपि भिक्खवे, इधेकच्चो पुग्गलो होति। अयं  
भिक्खवे, दुतियो योधाजीवूपमो पुग्गलो सन्तो संविज्जमानो भिक्खूसु।   
पुन च परं भिक्खवे, भिक्खु सहति रजग्गं, सहति धजग्गं अपि च खो उस्सादनं  
येव सुत्वा संसीदति, विसीदति, न सन्थम्भति, न सक्कोति ब्रह्मचरियं सन्तानेतुं।  
सिक्खादुब्बल्यं आवीकत्वा सिक्खं पच्चक्खाय हीनायावत्तति। किमस्स उस्सादनाय?६  
    
१। पञ्चिमे मछसं। २। सन्धारेतुं मछसं। ३। अमुकस्मिं मछसं ४। एवरूपोपि  
मछसं ५। धजग्गंयेव सीमु ६। उस्सारणाय मछसं।   
    
[ब्ज्त् पगे १४६] [\x १४६।]       
    
इध भिक्खवे, भिक्खुं अरञ्ञगतं वा रुक्खमूलगतं वा सुञ्ञागारगतं वा  
मातुगामो उपसङ्कमित्वा ऊहसति१, उल्लपति, उज्झग्घति, २ उप्पण्डेति। सो मातुगामेन  
ऊहसियमानो३ उल्लपियमानो उज्झग्घियमानो४ उप्पण्डियमानो संसीदति, विसीदति, न  
सन्थम्भति, न सक्कोति ब्रह्मचरियं सन्तानेतुं। ५ सिक्खादुब्बल्यं आवीकत्वा सिक्खं  
पच्चक्खाय हीनायावत्तति। इदमस्स उस्सादनाय। ६   
सेय्यथापि सो भिक्खवे योधाजीवो सहति रजग्गं, सहति धजग्गं, अपि च खो उस्सादनं  
येव७ सुत्वा संसीदति, विसीदति, न सन्थम्भति, न सक्कोति सङ्गामं ओतरितुं।  
तथूपमाहं भिक्खवे, इमं पुग्गलं वदामि। एवरूपोपि भिक्खवे, इधेकच्चो पुग्गलो  
होति। अयं भिक्खवे, ततियो योधाजीवूपमो पुग्गलो सन्तो संविज्जमानो भिक्खूसु।   
    
पुन च परं भिक्खवे सहति रजग्गं, सहति धजग्गं, सहति उस्सादनं। ८ अपि च खो  
सम्पहारे आहञ्ञति९ व्यापज्जति। किमस्स सम्पहारस्मिं?  
    
इध भिक्खवे, भिक्खुं अरञ्ञगतं वा रुक्खमूलगतं [प्त्स् पगे ०९२] [\क़् ९२।] वा  
सुञ्ञागारगतं वा मातुगामो उपसङ्कमित्वा अभिनिसीदति, अभिनिपज्जति, अज्झोत्तरति। सो  
मातुगामेन अभिनिसीदियमानो अभिनिपज्जियमानो अज्झोत्तरियमानो सिक्खं अपच्चक्खाय  
दुब्बल्यं अनावीकत्वा मेथुनं धम्मं पतिसेवति। इदमस्स सम्पहारस्मिं।   
    
सेय्यथापि सो भिक्खवे, योधाजीवो सहति रजग्गं, सहति धजग्गं, सहति उस्सादनं, ८  
अपि च खो सम्पहारे आहञ्ञति, ९ व्यापज्जति, तथूपमाहं भिक्खवे, इमं पुग्गलं  
वदामि। एवरूपोपि भिक्खवे, इधेकच्चो पुग्गलो होति। अयं भिक्खवे, चतुत्थो  
योधाजीवूपमो पुग्गलो सन्तो संविज्जमानो भिक्खूसु।   
    
पुन च परं भिक्खवे, भिक्खु सहति रजग्गं, सहति धजग्गं, सहति उस्सादनं८,  
सहति सम्पहारं। सो तं सङ्गामं अभिविजिनित्वा विजितसङ्गामो, तमेव सङ्गामसीसं  
अज्झावसति। किमस्स सङ्गामविजयस्मिं?  
    
१। उहसति मछसं। ओहसति कत्थचि २। उज्झग्गेति सीमु। ३। उहसियमानो मछसं ४।  
उज्झग्गियमानो सीमु। ५। सन्धारेतुं मछसं ६। उस्सारणाय मछसं ७।  
उस्सारणञ्ञेव, मछसं। ८। उस्सारणं मछसं। ९। हञ्ञति, मछसं।   
[ब्ज्त् पगे १४८] [\x १४८।]       
    
इध भिक्खवे भिक्खुं अरञ्ञगतं वा रुक्खमूलगतं वा सुञ्ञागारगतं वा  
मातुगमो उपसङ्कमित्वा अभिनिसीदति, अभिनिपज्जति, अज्झोत्तरति। सो मातुगामेन  
अभिनिसीदियमानो अभिनिपज्जियमानो अज्झोत्तरियमानो विनिवेठेत्वा विनिमोचेत्वा येन  
कामं पक्कमति।   
    
सो विवित्तं सेनासनं भजति: अरञ्ञं रुक्खमूलं पब्बतं कन्दरं गिरिगुहं सुसानं  
वनपत्थं अब्भोकासं पलालपुञ्जं। सो अरञ्ञगतो वा रुक्खमूलगतो वा सुञ्ञागारगतो  
वा निसीदति पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। सो  
अभिज्झं लोके पहाय विगताभिज्झेन चेतसा विहरति, अभिज्झाय चित्तं परिसोधेति।  
व्यापादपदोसं पहाय अब्यापन्नचित्तो विहरति सब्बपाणभूतहितानुकम्पी।  
व्यापादपदोसा चित्तं परिसोधेति। थीनमिद्धं पहाय विगतथीनमिद्धो विहरति  
आलोकसञ्ञी सतो सम्पजानो। थीनमिद्धाय चित्तं परिसोधेति। उद्धच्चकुक्कुच्चं पहाय  
अनुद्धतो विहरति अज्झत्तं वूपसन्तचित्तो। उद्धच्चकुक्कुच्चा चित्तं परिसोधेति।  
विचिकिच्छं पहाय तिण्णविचिकिच्छो विहरति [प्त्स् पगे ०९३] [\क़् ९३।] अकथङ्कथी  
कुसलेसु धम्मेसु। विचिकिच्छाय चित्तं परिसोधेति।   
    
सो इमे पञ्चनीवरणे पहाय चेतसो उपक्किलेसे पञ्ञाय दुब्बलीकरणे विविच्चेव कामेहि  
विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं  
उपसम्पज्ज विहरति। वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पीतिया च विरागा उपेक्खको च विहरति सतो च सम्पजानो, सुखञ्च कायेन  
पटिसंवेदेति, यं तं अरिया आचिक्खन्ति उपेक्खको सतिमा सुखविहारीति, ततियं झानं  
उपसम्पज्ज विहरति। सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति।   
    
सो एवं समाहिते चित्ते परिसुद्धे परियोदाते अनङ्गणे विगतूपक्किलेसे मुदुभूते  
कम्मनिये ठिते आनेञ्जप्पत्ते आसवानं खयञाणाय चित्तं अभिनिन्नामेति। सो इदं  
दुक्खन्ति यथाभूतं पजानाति। अयं दुक्खसमुदयोति यथाभूतं पजानाति। अयं  
दुक्खनिरोधोति यथाभूतं पजानाति। अयं दुक्खनिरोधगामिनी पटिपदाति यथाभूतं  
पजानाति। इमे आसवाऽति यथाभूतं पजानाति। अयं आसवसमुदयोति यथाभूतं पजानाति।  
अयं आसवनिरोधोति यथाभूतं पजानाति। अयं आसवनिरोधगामिनी पटिपदाति  
यथाभूतं पजानाति। तस्स एवं जानतो एवं पस्सतो कामासवापि चित्तं विमुच्चति।  
भवासवापि चित्तं विमुच्चति। अविज्जासवापि चित्तं विमुच्चति। विमुत्तस्मिं विमुत्तमिति ञाणं  
होति। ऽखीणा जाति, वुसितं ब्रह्मचरियं, कतं करणीयं, नापरं इत्थत्तायाऽति पजानाति।  
इदमस्स सङ्गामविजयस्मिं।   
    
सेय्यथापि सो भिक्खवे, योधाजीवो सहति रजग्गं, सहति धजग्गं, सहति उस्सादनं, २  
सहति सम्पहारं, सो तं सङ्गामं अभिविजिनित्वा विजितसङ्गामो तमेव सङ्गामसीसं  
अज्झावसति। तथूपमाहं भिक्खवे, इमं पुग्गलं वदामि। एवरूपोपि भिक्खवे,  
इधेकच्चो पुग्गलो होति। अयं, भिक्खवे, पञ्चमो योधाजीवूपमो पुग्गलो सन्तो  
संविज्जमानो भिक्खूसु।   
    
इमे खो भिक्खवे, पञ्च योधाजीवूपमा पुग्गला सन्तो संविज्जमाना भिक्खूसूऽति।   
१। आनेज्जप्पत्ते सीमु। २। उस्सारणं मछसं  
    
[ब्ज्त् पगे १५०] [\x १५०।]       
    
५। २। ३। ६  
    
(दुतिययोधाजीवूपम सुत्तं)  
    
(सावत्थिनिदानं:)  
२६। पञ्चिमे भिक्खवे योधाजीवा सन्तो संविज्जमाना लोकस्मिं। कतमे पञ्च?  
    
इध भिक्खवे एकच्चो योधाजीवो असिचम्मं गहेत्वा [प्त्स् पगे ०९४] [\क़् ९४।]       
धनुकलापं सन्नय्हित्वा वियूऌहं सङ्ङ्गामं ओतरति। सो तस्मिं सङ्गामे उस्सहति,  
वायमति। तमेनं उस्सहन्तं वायमन्तं परे हनन्ति, परियापादेन्ति१ एवरूपो२  
भिक्खवे इधेकच्चो योधाजीवो होति। अयं भिक्खवे पठमो योधाजीवो सन्नो  
संविज्जमानो लोकस्मिं।   
    
पुन च परं भिक्खवे इधेकच्चो योधाजीवो असिचम्मं गहेत्वा धनुकलापं  
सन्नय्हितवा वियूऌहं सङ्गामं ओतरति। सो तस्मिं सङ्गामे उस्सहति, वायमति। तमेनं  
उस्सहन्तं वायमन्तं परे उपलिक्खन्ति। तमेनं अपनेन्ति। अपनेत्वा ञातकानं नेन्ति।  
सो ञातकेहि नीयमानो अप्पत्वाव ञातके अन्तरा मग्गे कालं करोति। एवरूपोपि भिक्खवे  
इधेकच्चो योधाजीवो होति। अयं भिक्खवे दुतियो योधाजीवो सन्तो संविज्जमानो लोकस्मिं।   
    
पुन च परं भिक्खवे इधेकच्चो योधाजीवो असिचम्मं गहेत्वा धनुकलापं  
सन्नय्हित्वा वियूऌहं सङ्गामं ओतरति। सो तस्मिं सङ्गामे उस्सहति, वायमति। तमेनं  
उस्सहन्तं वायमन्तं परे उपलिक्खन्ति, तमेनं अपनेन्ति। अपनेत्वा ञातकानं नेन्ति।  
तमेनं ञातका उपट्ठहन्ति, परिचरन्ति। सो ञातकेहि उपट्ठहियमानो परिचरियमानो  
तेनेवाबाधेन कालं करोति। एवरूपोपि भिक्खवे इधेकच्चो  
योधाजीवो होति। अयं भिक्खवे ततियो योधाजीवो सन्तो संविज्जमानो लोकस्मिं।   
    
पुन च परं भिक्खवे इधेकच्चो योधाजीवो असिचम्मं गहेत्वा धनुकलापं  
सन्नय्हित्वा वियूऌहं सङ्गामं ओतरति। सो तस्मिं सङ्गामे उस्सहति, वायमति। तमेनं  
उस्सहन्तं वायमन्तं परे उपलिक्खन्ति। तमेनं अपनेन्ति। अपनेत्वा ञातकानं नेन्ति।  
तमेनं ञातका उपट्ठहन्ति, परिचरन्ति। सो ञातकेहि उपट्ठहियमानो परिचरियमानो  
वुट्ठाति तम्हा आबाधा। एवरूपोपि भिक्खवे इधेकच्चो योधाजीवो होति। अयं भिक्खवे  
चतुत्थो योधाजीवो सन्तो संविज्जमानो लोकस्मिं।   
    
पुन च परं भिक्खवे इधेकच्चो योधाजीवो असिचम्मं गहेत्वा धनुकलापं  
सन्नय्हित्वा वियूऌहं सङ्गामं ओतरति। सो तं सङ्गामं अभिविजिनित्वा [प्त्स् पगे ०९५] [\क़्   
९५।] विजितसङ्गामो तमेव सङ्गामसीसं अज्झावसति। एवरूपोपि भिक्खवे इधेकच्चो  
योधाजीवो होति। अयं भिक्खवे पञ्चमो योधाजीवो सन्तो संविज्जमानो लोकस्मिं।   
    
इमे खो भिक्खवे पञ्च योधाजीवो सन्तो संविज्जमाना लोकस्मिं।   
    
१। परियादियन्ति सीमु २। एवरूपोपि मछसं  
    
[ब्ज्त् पगे १५२] [\x १५२।]       
    
एवमेव खो भिक्खवे पञ्च१ योधाजीवूपमा पुग्गला सन्तो संविज्जमाना भिक्खूसु।  
कतमे पञ्च?  
    
इध भिक्खवे भिक्खु अञ्ञतरं गामं वा निगमं वा उपनिस्साय विहरति। सो  
पुब्बन्हसमयं निवासेत्वा पत्तचीवरमादाय तमेव गामं वा निगमं वा पिण्डाय  
पविसति अरक्खितेनेव कायेन अरक्खिताय वाचाय अरक्खितेन चित्तेन अनुपट्ठिताय सतिया  
असंवुतेहि इन्द्रियेहि। सो तत्थ पसस्ति मातुगामं दुन्निवत्थं वा दुप्पारुतं वा। तस्स  
तं मातुगामं दिस्वा दुन्निवत्थं वा दुप्पारुतं वा रागो चित्तं अनुद्धंसेति। सो  
रागानुद्धंसितेन२ चित्तेन सिक्खं अपच्चक्खाय दुब्बल्यं अनावीकत्वा मेथुनं  
धम्मं पतिसेवति३।   
    
सेय्यथापि सो भिक्खवे योधाजीवो असिचम्मं गहेत्वा धनुकलापं सन्नय्हित्वा  
वियूऌहं सङ्गामं ओतरति, सो तस्मिं सङ्गामे उस्सहति, वायमति, तमेनं उस्सहन्तं  
वायमन्तं परे हनन्ति। परियापादेन्ति। तथूपमाहं भिक्खवे इमं पुग्गलं वदामि।  
एवरूपो४ भिक्खवे इधेकच्चो पुग्गलो होति। अयं भिक्खवे पठमो योधाजीवूपमो  
पुग्गलो सन्तो संविज्जमानो भिक्खूसु।   
    
पुन च परं भिक्खवे भिक्खु अञ्ञतरं गामं वा निगमं वा उपनिस्साय विहरति। सो  
पुब्बन्हसमयं निवासेत्वा पत्तचीवरमादाय तमेव गामं वा निगमं वा पिण्डाय  
पविसति अरक्खितेनेव कायेन अरक्खिताय वाचाय अरक्खितेन चित्तेन अनुपट्ठिताय सतिया  
असंवुतेहि इन्द्रियेहि। सो तत्थ पस्सति मातुगामं दुन्निवत्थं वा दुप्पारुतं वा। तस्स  
तं मातुगामं दिस्वा दुन्निवत्थं वा दुप्पारुतं वा रागो चित्तं अनुद्धंसेति। सो  
रागानुद्धंसितेन२ चित्तेन परिडय्हतेव कायेन। परिडय्हति चेतसा। तस्स एवं होति:  
यन्नूनाहं आरामं [प्त्स् पगे ०९६] [\क़् ९६।] गन्त्वा भिक्खूनं आरोचेय्यं  
रागायितोम्हि५ आवुसो रागपरेतो। न सक्कोम्हि ब्रह्मचरियं सन्तानेतुं। ६ सिक्खादुब्बल्यं  
आवीकत्वा सिक्खं पच्चक्खाय हीनायावत्तिस्सामिऽति। सो आरामं गच्छन्तो अप्पत्वाव आरामं  
अन्तरामग्गे सिक्खादुब्बल्यं आवीकत्वा सिक्खं पच्चक्खाय हीनायावत्तति।   
    
सेय्यथापि सो भिक्खवे योधाजीवो असिचम्मं गहेत्वा धनुकलापं सन्नय्हित्वा  
वियूऌहं सङ्गामं ओतरति, सो तस्मिं सङ्गामे उस्सहति, वायमति, तमेनं उस्सहन्तं  
वायमन्तं परे उपलिक्खन्ति, तमेनं अपनेन्ति, अपनेत्वा ञातकानं नेन्ति, सो ञातकेहि  
नीयमानो अप्पत्वा व ञातके अन्तरामग्गे कालं करोति, तथूपमाहं भिक्खवे इमं  
पुग्गलं वदामि। एवरूपोपि भिक्खवे इधेकच्चो पुग्गलो होति। अयं भिक्खवे दुतियो  
योधाजीवूपमो पुग्गलो सन्तो संविज्जमानो भिक्खूसु।   
    
१। पञ्चिमे मछसं। २। रागानुद्धस्तेन सीमु।   
३। पटिसेवति मछसं। ४। एवरूपोपि मछसं।   
५। रागपरियुट्ठितोम्हि मछसं। ६। सन्धारेतुं मछसं।   
    
[ब्ज्त् पगे १५४] [\x १५४।]       
पुन च परं भिक्खवे भिक्खु अञ्ञतरं गामं वा निगमं वा उपनिस्साय विहरति। सो  
पुब्बन्हसमयं निवासेत्वा पत्तचीवरमादाय तमेव गामं वा निगमं वा पिण्डाय  
पविसति अरक्खितेनेव कायेन अरक्खिताय वाचाय अरक्खितेन चित्तेन अनुपट्ठिताय सतिया  
असंवुतेहि इन्द्रियेहि। सो तत्थ पस्सति मातुगामं दुन्निवत्थं वा दुप्पारुतं वा। तस्स  
तं मातुगामं दिस्वा दुन्निवत्थं वा दुप्पारुतं वा रागो चित्तं अनुद्धंसेति। सो  
रागानुद्धंसितेन१ चित्तेन परिडय्हतेव कायेन, परिडय्हति चेतसा। तस्स एवं होति:  
यन्नूनाहं आरामं गन्त्वा भिक्खूनं आरोचेय्यं: "रागायितोम्हि आवुसो रागपरेतो। न  
सक्कोमि ब्रह्मचरियं सन्तानेतुं। २ सिक्खादुब्बल्यं आवीकत्वा सिक्खं पच्चक्खाय  
हीनायावत्तिस्सामी"ति। सो आरामं गन्त्वा भिक्खूनं आरोचेति: रागायितोम्हि आवुसो रागपरेतो।  
न सक्कोमि ब्रह्मचरियं सन्तानेतुं। २ सिक्खादुब्बल्यं आवीकत्वा सिक्खं पच्चक्खाय  
हीनायावत्तिस्सामी"ति।   
    
तमेनं सब्रह्मचारी ओवदन्ति अनुसासन्ति: [प्त्स् पगे ०९७] [\क़् ९७।] "अप्पस्सादा आवुसो  
कामावुत्ता भगवता बहुदुक्खा बहूपायासा, आदीनवो एत्थ भीय्यो। अट्ठिकङ्खलूपमा  
कामा वुत्ता भगवता बहुदुक्खा बहूपायासा, आदीनवो एत्थ भिय्यो। मंसपेसूपमा  
कामा वुत्ता भगवता बहुदुक्खा बहूपायासा, आदीनवो एत्थ भिय्यो। तिणुक्कूपमा कामा  
वुत्ता भगवता बहुदुक्खा बहूपायासा, आदीनवो एत्थ भिय्यो। अङ्गारकासूपमा कामा  
वुत्ता भगवता बहुदुक्खा बहूपायासा, आदीनवो एत्थ भिय्यो। सुपिनकूपमा कामा वुत्ता  
भगवता बहुदुक्खा बहूपायासा, आदीनवो एत्थ भिय्यो। याचितकूपमा कामा वुत्ता  
भगवता बहुदुक्खा बहूपायासा, आदिनवो एत्थ भिय्यो। रुक्खफलूपमा कामा वुत्ता  
भगवता बहुदुक्खा बहूपायासा आदीनवो एत्थ भिय्यो। असिसूनूपमा कामा वुत्ता  
भगवता बहुदुक्खा बहूपायासा, आदीनवो एत्थ भिय्यो। सत्तिसूलूपमा कामा वुत्ता  
भगवता बहुदुक्खा बहूपायासा, आदीनवो एत्थ भिय्यो। सप्पसिरूपमा कामा वुत्ता  
भगवता बहुदुक्खा बहूपायासा, आदीनवो एत्थ भिय्यो। अभिरमतायस्मा  
ब्रह्मचरियं। ३ मा आयस्मा सिक्खादुब्बल्यं आवीकत्वा सिक्खं पच्चक्खाय  
हीनायावत्ती"ति। ४  
    
१। रागनुद्धस्तेन सीमु २। सझारेतुं मछसं  
३। ब्रह्मचरिये मछसं ४। हीनायावत्ततीति सीमु  
    
[ब्ज्त् पगे १५६] [\x १५६।]       
    
सो सब्रह्मचारीहि एवं ओवदियमानो एवं अनुसासियमानो एवमाह: ऽकिञ्चापि आवुसो  
ऽअप्पस्सादा कामा वुत्ता भगवता बहुदुक्खा बहूपायासा, आदीनवो एत्थ भिय्योऽ, अथ खो  
नेवाहं सक्कोमि ब्रह्मचरियं सन्तानेतुं सिक्खादुब्बल्यं आवीकत्वा सिक्खं  
पच्चक्खाय हीनायावत्तिस्सामी"ति। सो सिक्खादुब्बल्यं आवीकत्वा सिक्खं पच्चक्खाय  
हीनायावत्तति।   
    
सेय्यथापि सो भिक्खवे योधाजीवो असिचम्मं गहेत्वा धनुकलापं सन्नय्हित्वा  
वियूऌहं सङ्गामं ओतरति, सो तस्मिं सङ्गामे उस्सहति वायमति, तमेनं उस्सहन्तं  
वायमन्तं परे उपलिक्खन्ति, तमेनं अपनेन्ति, [प्त्स् पगे ०९८] [\क़् ९८।] अपनेत्वा  
ञातकानं २ नेन्ति, तमेनं ञातका उपट्ठहन्ति, परिचरन्ति, सो ञातकेहि उपट्ठहियमानो  
परिचरियमानो तेनेवाबाधेन कालं करोति, तथूपमाहं भिक्खवे इमं पुग्गलं  
वदामि। एवरूपोपि भिक्खवे इधेकच्चो पुग्गलो होति। अयं भिक्खवे ततियो  
योधाजीवूपमो पुग्गलो सन्तो संविज्जमानो भिक्खूसु।   
    
पुन च परं भिक्खवे भिक्खु अञ्ञतरं गामं वा निगमं वा उपनिस्साय विहरति। सो  
पुब्बन्हसमयं निवासेत्वा पत्तचीवरमादाय तमेव गामं वा निगमं वा पिण्डाय  
पविसति अरक्खितेनेव कायेन अरक्खिताय वाचाय अरक्खितेन चित्तेन अनुपट्ठिताय सतिया  
असंवुतेहि इन्द्रियेहि। सो तत्थ पस्सति मातुगामं दुन्निवत्थं वा दुप्पारुतं वा तस्स तं  
मातुगामं दिस्वा दुन्निवत्थं वा दुप्पारुतं वा रागो चित्तं अनुद्धंसेति। सो  
रागानुद्धंसितेन३ चित्तेन परिडय्हतेव कायेन, परिडय्हति चेतसा। तस्स एवं होति।   
१। सन्धारेतुं मछसं २। ञातीनं सीमु ३। रागानुद्धस्तेन सीमु।   
    
[ब्ज्त् पगे १५८] [\x १५८।]       
"यन्नूनाहं आरामं गन्त्वा आरोचेय्यं: रागायितोम्हि१ आवुसो रागपरेतो, न सक्कोमि  
ब्रह्मचरियं सन्तानेतुं। २ सिक्खादुब्बल्यं आवीकत्वा सिक्खं पच्चक्खाय  
हीनायावत्तिस्सामीऽति सो आरामं गन्त्वा भिक्खूनं आरोचेति: "रागायितोम्हि१ आवुसो रागपरेतो,  
न सक्कोमि ब्रह्मचरियं सन्तानेतुं। २ सिक्खादुब्बल्यं आवीकत्वा सिक्खं पच्चक्खाय  
हीनायावत्तिस्सामी"ति।   
    
तमेनं सब्रह्मचारी ओवदन्ति अनुसासन्ति: "अप्पस्सादा आवुसो कामा वुत्ता भगवता  
बहुदुक्खा बहूपायासा, आदीनवो एत्थ भिय्यो। अट्ठिकङ्खलूपमा कामा वुत्ता भगवता  
बहुदुक्खा बहूपायासा, आदीनवो एत्थ भिय्यो। मंसपेसूपमाकामा वुत्ता भगवता  
बहुदुक्खा बहूपायासा, आदीनवो एत्थ भिय्यो। तिणुक्कूपमा कामा वुत्ता भगवता  
बहुदुक्खा बहूपायासा, आदीनवो एत्थ भिय्यो। अङ्गारकासूपमा कामा वुत्ता भगवता  
बहुदुक्खा बहुपायासा आदिनवो एत्थ हिय्यो। मंसपेसूपमा कामा वुत्ता  
भगवता बहुदुक्खा बहूपायासा, आदीनवो एत्थ भिय्यो। सुपिनकूपमा कामा वुत्ता  
भगवता बहुदुक्खा बहूपायासा आदीनवो एत्थ भिय्यो। याचितकूपमा कामा वुत्ता  
भगवता बहुदुक्खा बहूपायासा, आदीनवो एत्थ भिय्यो। रुक्खफलूपमा कामा वुत्ता  
भगवता बहुदुक्खा बहूपायासा आदीनवो एत्थ भिय्यो। असिसूनूपमा [प्त्स् पगे ०९९] [\क़्   
९९।] कामा वुत्ता भगवता बहुदुक्खा बहूपायासा, आदीनवो एत्थ भिय्यो।  
सत्तिसूलूपमा कामा वुत्ता भगवता बहुदुक्खा बहूपायासा, आदीनवो एत्थ भिय्यो।  
सप्पसिरूपमा कामा वुत्ता भगवता बहुदुक्खा बहूपायासा, आदीनवो एत्थ भिय्यो।  
अभिरमतु आयस्मा ब्रहमचरियं। ३ मा आयस्मा सिक्खादुब्बल्यं आवीकत्वा सिक्खं  
पच्चक्खाय हीनायावत्ती"ति। ४ सो सब्रह्मचारीहि एवं ओवदियमानो एवं अनुसासियमानो  
एवमाह:ऽउस्सहिस्सामि आवुसो, धारयिस्सामि५ आवुसो, अभिरमिस्सामि आवुसो। न दानाहं आवुसो  
सिक्खादुब्बल्यं आवीकत्वा सिक्खं पच्चक्खाय हीनायावत्तिस्सामी"ति।   
    
सेय्यथापि सो भिक्खवे योधाजीवो असिचम्मं गहेत्वा धनुकलापं सन्नय्हित्वा  
वियूऌहं सङ्गामं ओतरति, सो तस्मिं सङ्गामे उस्सहति, वायमति, तमेनं उस्सहन्तं  
वायमन्तं परे उपलिक्खन्ति, तमेनं अपनेन्ति, अपनेत्वा ञातकानं नेन्ति, तमेनं  
ञातका उपट्ठहन्ति, परिचरन्ति, सो ञातकेहि उपट्ठहियमानो परिचरियमानो वुट्ठति  
तम्हा आबाधा, तथूपमाहं भिक्खवे इमं पुग्गलं वदामि। एवरूपोपि भिक्खवे  
इधेकच्चो पुग्गलो होति। अयं भिक्खवे चतुत्थो योधाजीवूपमो पुग्गलो सन्तो  
संविज्जमानो भिक्खूसु।   
    
१। रागपरियुट्ठितोम्हि मछसं २। सन्धारेतुं मछसं   
३। ब्रह्मचरिये मछसं ४। हीनायावत्तति सीमु। ५। वायमिस्सामि मछसं।   
    
[ब्ज्त् पगे १६०] [\x १६०।]       
    
पुन च परं भिक्खवे भिक्खु अञ्ञतरं गामं वा निगमं वा उपनिस्साय विहरति। सो  
पुब्बन्हसमयं निवासेत्वा पत्तचीवरमादाय तमेव गामं वा निगमं वा पिण्डाय  
पविसति रक्खितेन१ कायेन रक्खिताय वाचाय रक्खितेन चित्तेन उपट्ठिताय सतिया  
संवुतेहि इन्द्रियेहि। सो चक्खुना रूपं दिस्वा न निमित्तग्गाही होति नानुब्यञ्जनग्गाही।  
यत्वाधिकरण मेनं चक्खुन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जति। रक्खति चक्खुन्द्रियं।  
चक्खुन्द्रिये संवरं आपज्जति। सोतेन सद्दं सुत्वा न निमित्तग्गाही होति  
नानुब्यञ्जनग्गाही। यत्वाधिकरण मेनं सोतिन्द्रियं असंवुतं विहरन्तं अभिज्झा  
दोमनस्सा पापका अकुसला धम्मा अन्वास्सवेय्युं, तस्स संवराय पटिपज्जति, रक्खति  
सोतिन्द्रियं, सोतिन्द्रिये संवरं आपज्जति। घाणेन गन्धं घायित्वा, न निमित्तग्गाही होति  
नानुब्यञ्जनग्गाही। यत्वाधिकरण मेनं घाणिन्द्रियं असंवुतं विहरन्तं अभिज्झा  
दोमनस्सा पापका अकुसला धम्मा अन्वास्सवेय्युं, तस्स संवराय पटिपज्जति। रक्खति  
घाणिन्द्रियं, घाणिन्द्रिये संवरं आपज्जति। जिव्हाय रसं सायित्वा न निमित्तग्गाही होति  
नानुब्यञ्जनग्गाही। यत्वाधिकरणमेनं जिव्हिन्द्रियं असंवुतं विहरन्तं अभिज्झा  
दोमनस्सा पापका अकुसला धम्मा अन्वास्सवेय्युं, तस्स संवराय पटिपज्जति। रक्खति  
जिव्हिन्द्रियं, जिव्हिन्द्रिये संवरं आपज्जति। [प्त्स् पगे १००] [\क़् १००।] कायेन  
फोट्ठब्बं फुसित्वा न निमित्तग्गाही होति नानुब्यञ्जनग्गाही। यत्वाधिकरणमेनं  
कायिन्द्रियं असंवुतं विहरन्तं अभिज्झा दोमनस्सा पापका अकुसला धम्मा  
अन्वास्सवेय्युं, तस्स संवराय पटिपज्जति। रक्खति कायिन्द्रियं, कायिन्द्रिये संवरं  
आपज्जति। मनसा धम्मं विञ्ञाय न निमित्तग्गाही होति नानुब्यञ्जनग्गाही।  
यत्वाधिकरणमेनं मनिन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जति। रक्खति मनिन्द्रियं।  
मनिन्द्रिये संवरं आपज्जति।   
    
सो पच्छाभत्तं पिण्डपातपटिक्कन्तो विवित्तं सेनासनं भजति: अरञ्ञं रुक्खमूलं  
पब्बतं कन्दरं गिरिगुहं सुसानं वनपत्थं अब्भोकासं पलालपुञ्जं। सो अरञ्ञगतो  
वा रुक्खमूलगतो वा सुञ्ञागारगतो वा निसीदति पल्लङ्कं आभुजित्वा उजुं कायं पणिधाय  
परिमुखं सतिं उपट्ठपेत्वा। सो अभिज्झं लोके पहाय विगताभिज्झेन चेतसा विहरति,  
अभिज्झाय चित्तं परिसोधेति। व्यापादपदोसं पहाय अब्यापन्नचित्तो विहरति  
सब्बपाणभूतहितानुकम्पी। व्यापादपदोसा चित्तं परिसोधेति। थीनमिद्धं पहाय  
विगतथीनमिद्धो विहरति आलोकसञ्ञी सतो सम्पजानो। थीनमिद्धाय चित्तं परिसोधेति।  
उद्धच्चकुक्कुच्चं पहाय अनुद्धतो विहरति अज्झत्तं वूपसन्तचित्तो। उद्धच्चकुक्कुच्चा  
चित्तं परिसोधेति। विचिकिच्छं पहाय तिण्णविचिकिच्छो विहरति अकथङ्कथी कुसलेसु  
धम्मेसु। विचिकिच्छाय चित्तं परिसोधेति।   
    
सो इमे पञ्च नीवरणे पहाय चेतसो उपक्किलेसे पञ्ञाय दुब्बलीकरणे विविच्चेव कामेहि  
विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं  
उपसम्पज्ज विहरति। वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति, पीतिया च विरागा उपेक्खको च विहरति सतो सम्पजानो सुखं च कायेन  
पटिसंवेदेति, यन्तं अरिया आचिक्खन्ति उपेक्खको सतिमा सुखविहारी ति तं ततियं झानं  
उपसम्पज्ज विहरति। सुखस्स च पहाणा दुक्खस्स च पहाणा पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासति पारिसुद्धिं  
चतुत्थं झानं२ उपसम्पज्ज विहरति।   
    
सो एवं समाहिते चित्ते परिसुद्धे परियोदाते अनङ्गणे विगतुपक्किलेसे मुदुभुते  
कम्मनिये ठिते आनेञ्जप्पत्ते३ आसवानं खयञाणाय चित्तं अभिनिन्नामेति। सो इदं  
दुक्खन्ति यथाभूतं पजानाति। अयं दुक्खसमुदयोति यथाभूतं पजानाति। अयं  
दुक्खनिरोधोति यथाभूतं पजानाति। अयं दुक्खनिरोधगामिनी पटिपदाति यथाभूतं  
पजानाति। इमे आसवाति यथाभूतं पजानाति। अयं आसवसमुदयो ति यथाभूतं पजानाति।  
अयं आसवनिरोधो ति यथाभूतं पजानाति। अयं आसवनिरोधगामिनी पटिपदा ति  
यथाभूतं पजानाति। तस्स एवं जानतो एवं पस्सतो कामासवापि चित्तं विमुच्चति।  
भवासवापि चित्तं विमुच्चति। अविज्जासवापि चित्तं विमुच्चति। विमुत्तस्मिं विमुत्तमिति ञाणं  
होति। ऽ खीणा जाति वुसितं ब्रह्मचरियं, कतं करणीयं नापरं इत्थत्तायाऽ ति पजानाति।   
    
सेय्यथापि सो भिक्खवे योधाजीवो असिचम्मं गहेत्वा धनुकलापं सन्नय्हित्वा  
वियूऌहं सङ्गामं ओतरति, सो तं सङ्गामं अभिविजिनित्वा विजितसङ्गामो तमेव  
सङ्गामसीसं अज्झावसति, तथूपमाहं भिक्खवे इमं पुग्गलं वदामि। एवरूपोपि  
भिक्खवे इधेकच्चो पुग्गलो होति। अयं भिक्खवे पञ्चमो योधाजीवूपमो पुग्गलो सन्तो  
संविज्जमानो भिक्खूसु।   
    
इमे खो भिक्खवे पञ्च योधाजीवूपमा पुग्गला सन्तो संविज्जमाना भिक्खूसूति।  
    
१। रक्खितेनेव मछसं।   
२। चतुत्थज्झानं सीमु। अनेज्जप्पत्ते सीमु।   
    
[ब्ज्त् पगे १६२] [\x १६२।]       
    
५। २। ३। ७  
(पठमअनागतभय सुत्तं)  
    
(सावत्थिनिदानं:)  
    
२७। पञ्चिमानि भिक्खवे अनागतभयानि सम्पस्समानेन अलमेव आरञ्ञकेन भिक्खुना  
अप्पमत्तेन आतापिना [प्त्स् पगे १०१] [\क़् १०१।] पहितत्तेन विहरितुं अप्पत्तस्स पत्तिया  
अनधिगतस्स अधिगमाय असच्छिकतस्स सच्छिकिरियाय। कतमानि पञ्च?  
    
इध भिक्खवे आरञ्ञको भिक्खु इति पटिसञ्चिक्खति: "अहं खो एतरहि एककोव१ अरञ्ञे  
विहरामि। एककं खो पन मं३ अरञ्ञे विहरन्तं अहि वा डंसेय्य, विच्छिको वा मं  
डंसेय्य, सतपदी वा मं डंसेय्य। तेन मे अस्स कालकिरिया३ सो ममस्स अन्तरायो।  
हन्दाहं विरियं आरभामि अप्पत्तस्स पत्तिया अनधिगतस्स अधिगमाय असच्छिकतस्स  
सच्छिकिरियाया"ति। इदं भिक्खवे पठमं अनागतभयं सम्पस्समानेन अलमेव  
आरञ्ञकेन भिक्खुना अप्पमत्तेन आतापिना पहितत्तेन विहरितुं अप्पत्तस्स पत्तिया  
अनधिगतस्स अधिगमाय असच्छिकतस्स सच्छिकिरियाय।   
    
पुन च परं भिक्खवे आरञ्ञको भिक्खु इति पटिसञ्चिक्खति: " अहं खो एतरहि एकको  
अरञ्ञे विहरामि। एकको पनाहं अरञ्ञे विहरन्तो उपक्खलित्वा पपतेय्यं, भत्तं वा मे  
भुत्तं४ व्यापज्जेय्य, पित्तं वा मे कुप्पेय्य, सेम्हं वा मे कुप्पेय्य, सत्थका वा मे  
वाता कुप्पेय्युं, तेन मे अस्स कालकिरिया३ सो ममस्स अन्तरायो। हन्दाहं विरियं  
आरभामि अप्पत्तस्स पत्तिया अनधिगतस्स अधिगमाय असच्छिकतस्स सच्छिकिरियाया" ति।  
इदं भिक्खवे दुतियं अनागतभयं  
सम्पस्समानेन अलमेव आरञ्ञकेन भिक्खुना अप्पमत्तेन आतापिना पहितत्तेन  
विहरितुं अप्पत्तस्स पत्तिया अनधिगतस्स अधिगमाय असच्छिकतस्स सच्छिकिरियाय।   
    
पुन च परं भिक्खवे आरञ्ञको भिक्खु इति पटिसञ्चिक्खति: " अहं खो एतरहि एकको  
अरञ्ञे विहरामि। एकको खो पनाहं अरञ्ञे विहरन्तो वालेहि वा समागच्छेय्यं, सीहेन  
वा व्यग्घेन वा दीपिना वा अच्छेन वा तरच्छेन वा, ते मं जीविता वोरोपेय्युं, तेन मे  
अस्स [प्त्स् पगे १०२] [\क़् १०२।] कालकिरिया३ सो ममस्स अन्तरायो। हन्दाऽहं विरियं  
आरभामि अप्पत्तस्स पत्तिया अनधिगतस्स अधिगमाय असच्छिकतस्स सच्छिकिरियाया"ति। इदं  
भिक्खवे ततियं अनागतभयं सम्पस्समानेन अलमेव आरञ्ञकेन भिक्खुना  
अप्पमत्तेन आतापिना पहितत्तेन विहरितुं अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय।   
    
१। एकको मछसं २। एककं खो पन मं स्या  
३। कालं किरिया मछसं ४। भत्तं वा भुत्तं मे मछसं  
    
[ब्ज्त् पगे १६४] [\x १६४।]       
    
पुन च परं भिक्खवे आरञ्ञको भिक्खु इति पटिसञ्चिक्खति: " अहं खो एतरहि  
एकको अरञ्ञे विहरामि। एकको खो पनाहं अरञ्ञे विहरन्तो माणवेहि१ समागच्छेय्यं  
कतकम्मेहि वा अकतकम्मेहि वा। ते मं जीविता वोरोपेय्युं। तेन मे अस्स कालकिरिया२ सो  
ममस्स अन्तरायो। हन्दाहं विरियं आरभामि अप्पत्तस्स पत्तिया अनधिगतस्स  
अधिगमाय असच्छिकतस्स सच्छिकिरियायाति। " इदं भिक्खवे चतुत्थं अनागतभयं  
सम्पस्समानेन अलमेव आरञ्ञकेन भिक्खुना अप्पमत्तेन आतापिना पहितत्तेन विहरितुं  
अप्पत्तस्स पत्तिया अनधिगतस्स अधिगमाय असच्छिकतस्स सच्छिकिरियाय।   
    
पुन च परं भिक्खवे आरञ्ञको भिक्खु इति पटिसञ्चिक्खति: "अहं खो एतरहि एकको  
अरञ्ञे विहरामि। सन्ति खो पन अरञ्ञे३ वाला अमनुस्सा। ते मं जीविता वोरोपेय्युं। तेन  
मे अस्स कालकिरिया। २ सो ममस्स अन्तरायो। हन्दाहं विरियं आरभामि अप्पत्तस्स पत्तिया  
अनधिगतस्स अधिगमाय असच्छिकतस्स सच्छिकिरियाया"ति। इदं भिक्खवे पञ्चमं  
अनागतभयं सम्पस्समानेन अलमेव आरञ्ञकेन भिक्खुना अप्पमत्तेन आतापिना  
पहितत्तेन विहरितुं अप्पत्तस्स पत्तिया अनधिगतस्स अधिगमाय असच्छिकतस्स  
सच्छिकिरियाय।   
    
इमानि खो भिक्खवे पञ्च अनागतभयानि सम्पस्समानेन अलमेव आरञ्ञकेन  
भिक्खुना अप्पमत्तेन आतापिना पहितत्तेन विहरितुं अप्पत्तस्स पत्तिया अनधिगतस्स  
अधिगमाय असच्छिकतस्स सच्छिकिरियायाति।   
[प्त्स् पगे १०३] [\क़् १०३।]        
    
५। २। ३। ८  
(दुतियअनागतभयसुत्तं)  
(सावत्थिनिदानं)  
    
२८। पञ्चिमानि भिक्खवे अनागतभयानि सम्पस्समानेन अलमेव भिक्खुना  
अप्पमत्तेन आतापिना पहितत्तेन विहरितुं अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय। कतमानि पञ्च?  
    
इध भिक्खवे भिक्खु इति पटिसञ्चिक्खति: " अहं खो एतरहि दहरो युवा सुसु काऌअकेसो  
भद्रेन योब्बनेन समन्नागतो पठमेन वयसा होति खो पन सो समयो यं इमं  
कायं जरा फुसति। जिण्णेन खो पन जराय अभिभूतेन न सुकरं बुद्धानं सासनं  
मनसिकातुं।   
    
१। मानवेन कत्थचि २। कालङ्किरिया मछसं ३। पनारञ्ञे मछसं  
    
[ब्ज्त् पगे १६६] [\x १६६।]       
    
न सुकरानि अरञ्ञे१ वनपत्थानि पन्तानि सेनासनानि पटिसेवितुं पुरा मं सो धम्मो  
आगच्छति अनिट्ठो अकन्तो अमनापो। हन्दाहं पटिगच्चे व२ विरियं आरभामि अप्पत्तस्स  
पत्तिया अनधिगतस्स अधिगमाय असच्छिकतस्स सच्छिकिरियाय येनाहं धम्मेन  
समन्नागतो जिण्णकोऽपि फासुं विहरिस्सामी"ति। इदं भिक्खवे पठमं अनागतभयं  
सम्पस्समानेन अलमेव भिक्खुना अप्पमत्तेन आतापिना पहितत्तेन विहरितुं अप्पत्तस्स  
पत्तिया अनधिगतस्स अधिगमाय असच्छिकतस्स सच्छिकिरियाय।   
    
पुन च परं भिक्खवे भिक्खु इति पटिसञ्चिक्खति: ऽअहं खो एतरहि अप्पाबाधो  
अप्पातङ्को समवेपाकिनिया गहणिया समन्नागतो नातिसीताय नाच्चुण्हाय मज्झिमाय  
पधानक्खमाय। होति खो पन सो समयो यं इमं कायं व्याधि फुसति। ब्याधितेन  
खो पन ब्याधाभिभूतेन ३ न सुकरं बुद्धानं सासनं मनसिकातुं। न सुकरानि  
अरञ्ञे१ वनपत्थानि पन्तानि सेनासनानि पटिसेवितुं पुरा मं सो धम्मो आगच्छति  
अनिट्ठो अकन्तो अमनापो, हन्दाहं पटिगच्चे व२ विरियं आरभामि अप्पत्तस्स पत्तिया  
अनधिगतस्स अधिगमाय असच्छिकतस्स सच्छिकिरियाय [प्त्स् पगे १०४] [\क़् १०४।]       
येनाहं धम्मेन समन्नागतो ब्याधितोपि फासुं४ विहरिस्सामीऽति। इदं भिक्खवे  
दुतियं अनागतभयं सम्पस्समानेन अलमेव भिक्खुना अप्पमत्तेन आतापिना  
पहितत्तेन विहरितुं अप्पत्तस्स पत्तिया अनधिगतस्स अधिगमाय असच्छिकतस्स  
सच्छिकिरियाय।   
    
पुन च परं भिक्खवे भिक्खु इति पटिसञ्चिक्खति:ऽएतरहि खो सुभिक्खं सुसस्सं  
सुलभपिण्डं, सुकरं उञ्छेन पग्गहेन यापेतुं। होति खो पन सो समयो यं  
दुब्भिक्खं होति दुस्सस्सं दुल्लभपिण्डं, न सुकरं उञ्छेन पग्गहेन यापेतुं।  
दुब्भिक्खेन खो पन मनुस्सा येन सुभिक्खं तेन सङ्कमन्ति तत्थ सङ्गणिकविहारो  
होति आकिण्णविहारो। सङ्गणिकविहारे खो पन सति आकिण्णविहारे न सुकरं बुद्धानं  
सासनं मनसिकातुं। न सुकरानि अरञ्ञे१ वनपत्थानि पन्तानि सेनासनानि पटिसेवितुं।  
पुरा मं सो धम्मो आगच्छति अनिट्ठो अकन्तो अमनापो हन्दाहं पटिगच्चेव २ विरियं  
आरभामि अप्पत्तस्स पत्तिया अनधिगतस्स अधिगमाय असच्छिकतस्स  
सच्छिकिरियाययेनाहं धम्मेन समन्नागतो दुब्भिक्खेऽपि फासुं विहरिस्सामीऽति इदं  
भिक्खवे ततियं अनागतभयं सम्पस्समानेन अलमेव भिक्खुना अप्पमत्तेन  
आतापिना पहितत्तेन विहरितुं अप्पत्तस्स पत्तिया अनधिगतस्स अधिगमाय असच्छिकतस्स  
सच्छिकिरियाय।   
१। अरञ्ञा मछसं २। पटिकच्चेव मछसं ३। ब्याधिना अभिभूतेन मछसं ४। फासु   
मछसं  
    
[ब्ज्त् पगे १६८] [\x १६८।]       
पुन च परं भिक्खवे भिक्खु इति पटिसञ्चिक्खति: एतरहि खो मनुस्सा समग्गा  
सम्मोदमाना अविवदमाना खीरोदकीभूता अञ्ञमञ्ञं पियचक्खूहि सम्पस्सन्ता  
विहरन्ति। होति खो पन सो समयो यं भयं होति अटविसङ्कोपो। चक्कसमारूऌहा  
जानपदा परियायन्ति। भये खो पन सति मनुस्सा येन खेमं तेन सङ्कमन्ति। तत्थ  
सङ्गणिकविहारो होति आकिण्णविहारो [प्त्स् पगे १०५] [\क़् १०५।] सङ्गणिकविहारे खो पन  
सति आकिण्ण विहारे न सुकरं बुद्धानं सासनं मनसिकातुं। न सुकरानि अरञ्ञे१  
वनपत्थानि पन्तानि सेनासनानि पटिसेवितुं। पुरा मं सो धम्मो आगच्छति अनिट्ठो  
अकन्तो अमनापो, हन्दाऽहं पटिगच्चेव २ विरियं आरभामि (अप्पत्तस्स पत्तिया,  
अनधिगतस्स आधिगमाय, असच्छिकतस्स*) सच्छिकिरियाय येनाहं धम्मेन  
समन्नागतो भयेऽपि फासुं विहरिस्सामीऽति। इदं भिक्खवे चतुत्थं अनागतभयं  
सम्पस्समानेन अलमेव भिक्खुना अप्पमत्तेन आतापिना पहितत्तेन विहरितुं (अप्पत्तस्स  
पत्तिया ऽअनधिगतस्स अधिगमाय असच्छिकतस्स*) सच्छिकिरियाय।   
    
पुन च परं भिक्खवे भिक्खु इति पटिसञ्चिक्खति: "एतरहि खो सङ्घो समग्गो  
सम्मोदमानो अविवदमानो एकुद्देसो फासुं३ विहरति। होति खो पन सो समयो यं  
सङ्घो भिज्जति। सङ्घे खो पन भिन्ने न सुकरं बुद्धानं सासनं मनसिकातुं। न  
सुकरानि अरञ्ञे वनपत्थानि पन्तानि सेनासनानि पटिसेवितुं। पुरा मं सो धम्मो  
आगच्छति अनिट्ठो अकन्तो अमनापो, हन्दाऽहं पटिगच्चेव२ विरियं आरभामि अप्पत्तस्स  
पत्तिया अनधिगतस्स अधिगमाय असच्छिकतस्स सच्छिकिरियाय, येनाहं धम्मेन  
समन्नागतो भिन्नेऽपि सङ्घे फासुं३ विहरिस्सामी"ति इदं भिक्खवे पञ्चमं  
अनागतभयं सम्पस्समानेन अलमेव भिक्खुना अप्पमत्तेन आतापिना पहितत्तेन  
विहरितुं अप्पतस्स पत्तिया अनधिगतस्स अधिगमाय असच्छिकतस्स सच्छिकिरियाय।   
इमानि खो भिक्खवे पञ्च अनागतभयानि सम्पस्समानेन अलमेव भिक्खुना  
अप्पमत्तेन आतापिना पहितत्तेन विहरितुं अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियायाऽति।   
    
१। अरञ्ञ मछसं २। पटिकच्चेव मछसं  
३। फासु मछसं पोत्थेकेसु पेय्यालमुखेन सङ्खित्तं।   
    
[ब्ज्त् पगे १७०] [\x १७०।]       
५। २। ३। ९  
(सावत्थिनिदानं)  
(ततियअनागतभयसुत्तं)  
    
२९। पञ्चिमानि भिक्खवे अनागतभयानि एतरहि असमुप्पन्नानि आयतिं समुप्पज्जिस्सन्ति।  
तानि वो पटिबुज्झितब्बानि। [प्त्स् पगे १०६] [\क़् १०६।] पटिबुज्झित्वा च तेसं पहानाय  
वायमितब्बं। कतमानि पञ्च?वायमितब्बं। कतमानि पञ्च?  
    
भविस्सन्ति भिक्खवे भिक्खू अनागतमद्धानं अभावितकाया अभावितसीला अभावितचित्ता  
अभावितपञ्ञा। ते अभावितकाया समाना अभावितसीला अभावितचित्ता अभावितपञ्ञा अञ्ञे  
उपसम्पादेस्सन्ति। ते१ न सक्खिस्सन्ति विनेतुं अधिसीले अधिचित्ते अधिपञ्ञाय। तेपि  
भविस्सन्ति अभावितकाया अभावितसीला अभावितचित्ता अभावितपञ्ञा। ते अभावितकाया समाना  
अभावितसीला अभावितचित्ता अभावितपञ्ञा अञ्ञे उपसम्पादेस्सन्ति। तेपि न सक्खिस्सन्ति  
विनेतुं अधिसीले अधिचित्ते अधिपञ्ञाय। तेपि भविस्सन्ति अभावितकाया अभावितसीला  
अभावितचित्ता अभावितपञ्ञा। इति खो भिक्खवे धम्मसन्दोसा चिनयसन्दोसो,  
विनयसन्दोसा धम्मसन्दोसो। इदं भिक्खवे पठमं अनागतभयं एतरहि  
असमुप्पन्नं आयतिं समुप्पज्जिस्सति। तं वो पटिबुज्झितब्बं पटिबुज्झित्वा च तस्स  
पहानाय वायमितब्बं।   
    
पुन च परं भिक्खवे भविस्सन्ति भिक्खू अनागतमद्धानं अभावितकाया अभावितसीला  
अभावितचित्ता अभावितपञ्ञा। ते अभावितकाया समाना अभावितसीला अभावितचित्ता  
अभावितपञ्ञा अञ्ञेसं निस्सयं दस्सन्ति। ते न सक्खिस्सन्ति विनेतुं अधिसीले अधिचित्ते  
अधिपञ्ञाय। तेपि भविस्सन्ति अभावितकाया अभावितसीला अभावितचित्ता अभावितपञ्ञा। ते  
अभावितकाया समाना अभावितसीला अभावितचित्ता अभावितपञ्ञा अञ्ञेसं निस्सयं दस्सन्ति।  
तेपि न सक्खिस्सन्ति विनेतुं अधिसीले अधिचित्ते अधिपञ्ञाय। तेपि भविस्सन्ति अभावितसीला  
अभावितचित्ता अभावितपञ्ञा। इति खो भिक्खवे धम्मसन्दोसा विनयसन्दोसो,  
विनयसन्दोसा धम्मसन्दोसो। इदं भिक्खवे दुतियं अनागतभयं एतरहि  
असमुप्पन्नं आयतिं समुप्पज्जिस्सति। तं वो पटिबुज्झितब्बं। पटिबुज्झित्वा च तस्स  
पहानाय वायमितब्बं।   
[प्त्स् पगे १०७] [\क़् १०७।]        
पुन च परं भिक्खवे भविस्सन्ति भिक्खू अनागतमद्धानं अभावितकाया अभावितसीला  
अभावितचित्ता अभावितपञ्ञा। ते अभावितकाया समाना अभावितसीला अभावितचित्ता  
अभावितपञ्ञा अभिधम्मकथं वेदल्लकथं कथेन्तो कण्हं धम्मं१  
ओक्कममाना न पटिबुज्झिस्सन्ति। ३ इति खो भिक्खवे धम्मसन्दोसा विनयसन्दोसो,  
विनयसन्दोसा धम्मसन्दोसो। इदं भिक्खवे ततियं अनागतभयं एतरहि  
असमुप्पन्नं आयतिं समुप्पज्जिस्सति। तं वो पटिबुज्झितब्बं। पटिबुज्झित्वा च तस्स  
पहानाय वायमितब्बं।   
    
१। तेपि मछसं २। कण्हधम्मं मछसं ३। नबुज्झिस्सन्ति मछसं  
    
[ब्ज्त् पगे १७२] [\x १७२।]       
पुन च परं भिक्खवे भविस्सन्ति भिक्खू अनागतमद्धानं अभावितकाया अभावित  
सीला अभावितचित्ता अभावितपञ्ञा। ते अभावितकाया समाना अभावितसीला अभावितचित्ता  
अभावितपञ्ञा ये ते सुत्तन्ता तथागतभासिता गम्भीरा गम्भीरत्था लोकुत्तरा  
सुञ्ञतापटिसंयुत्ता, तेसु भञ्ञमानेसु न सुस्सूसन्ति, १ न सोतं ओदहिस्सन्ति, न  
अञ्ञाचित्तं उपट्ठपेस्सन्ति। न च ते धम्मे उग्गहेतब्बं परियापुणितब्बं मञ्ञिस्सन्ति।  
ये पन ते सुत्तन्ता कविकता२ कावेय्या चित्तक्खरा चित्तब्यञ्जना बाहिरका सावकभासिता, तेसु  
भञ्ञमानेसु सुस्सूसन्ति३ सोतं ओदहिस्सन्ति, अञ्ञाचित्तं उपट्ठपेस्सन्ति। ते च धम्मे  
उग्गहेतब्बं परियापुणितब्बं मञ्ञिस्सन्ति। इति खो भिक्खवे धम्मसन्दोसा  
वीनयसन्दोसो, विनयसन्दोसा धम्मसन्दोसो। इदं भिक्खवे चतुत्थं अनागतभयं  
एतरहि असमुप्पन्नं आयतिं समुप्पज्जिस्सति। तं वो पटिबुज्झितब्बं, पटिबुज्झित्वा च  
तस्स पहानाय वायमितब्बं।   
    
पुन च परं भिक्खवे भविस्सन्ति भिक्खू अनागतमद्धानं अभावितकाया अभावितसीला  
अभावितचित्ता अभावितपञ्ञा। ते अभावितकाया समाना अभावितसीला अभावितचित्ता [प्त्स् पगे  
१०८] [\क़् १०८।] अभावितपञ्ञा थेरा भिक्खू बाहुलिका भविस्सन्ति साथलिका ओक्कमने  
पुब्बङ्गमा पविवेके निक्खित्तधुरा। न विरियं आरभिस्सन्ति अप्पत्तस्स पत्तिया  
अनधिगतस्स अधिगमाय असच्छिकतस्स सच्छिकिरियाय। तेसं पच्छिमा जनता  
दिट्ठानुगतिं आपज्जिस्सति। सापि भविस्सति बाहुलिका साथलिका ओक्कमने पुब्बङ्गमा  
पविवेके निक्खित्तधुरा न विरियं आरभिस्सति अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय। इति खो भिक्खवे धम्मसन्दोसा विनयसन्दोसो,  
विनयसन्दोसा धम्मसन्दोसो। इदं भिक्खवे पञ्चमं अनागतभयं एतरहि  
असमुप्पन्नं आयतिं समुप्पज्जिस्सति। तं वो पटिबुज्झितब्बं पटिबुज्झित्वा च तस्स  
पहानाय वायमितब्बं।   
इमानि खो भिक्खवे पञ्च अनागतभयानि एतरहि असमुप्पन्नानि आयतिं समुप्पज्जिस्सन्ति।  
तानि वो पटिबुज्झितब्बानि। पटिबुज्झित्वा च तेसं पहानाय वायमितब्बन्ति।   
५। २। ३। १०  
(चतुत्थअनागतभय सुत्तं)  
(सावत्थिनिदानं)  
३०। पञ्चिमानि भिक्खवे अनागतभयानि एतरहि असमुप्पन्नानि आयतिं समुप्पस्सज्जिन्ति।  
तानि वो पटिबुज्झितब्बानि। पटिबुज्झित्वा च तेसं पहानाय वायमितब्बं। कतमानि पञ्च?  
भविस्सन्ति भिक्खवे भिक्खू अनागतमद्धानं चीवरे कल्याणकामा। ते चीवरे  
कल्याणकामा समाना रिञ्चिस्सन्ति पंसुकुलिकत्तं। रिञ्चिस्सन्ति अरञ्ञे३ वनपत्थानि पन्तानि  
सेनासनानि। गामनिगमराजधानीसु ओसरित्वा वासं कप्पेस्सन्ति। चीवरहेतु च  
अनेकविहितं अनेसनं अप्पतिरूपं आपज्जिस्सन्ति। इदं भिक्खवे पठमं अनागतभयं।  
एतरहि असमुप्पन्नं आयतिं समुप्पज्जिस्सति। तं वो पटिबुज्झितब्बं। पटिबुज्झित्वा तस्स  
पहानाय वायमितब्बं।   
१। सुस्सूसिस्सन्ति मछसं २। कविता मछसं ३। अरञ्ञ मछसं  
    
[ब्ज्त् पगे १७४] [\x १७४।]        
[प्त्स् पगे १०९] [\क़् १०९।]        
पुन च परं भिक्खवे भविस्सन्ति भिक्खू अनागतमद्धानं पिण्डपाते कल्याणकामा।  
ते पिण्डपाते कल्याणकामा समाना रिञ्चिस्सन्ति पिण्डपातिकत्तं, रिञ्चिस्सन्ति  
अरञ्ञे१वनपत्थानि पन्तानि सेनासनानि। गामनिगमराजधानिसु ओसरित्वा वासं  
कप्पेस्सन्ति जिव्हग्गेन रसग्गानि परियेसमाना, पिण्डपातहेतुच्च अनेकविहितं अनेसनं  
अप्पतिरूपं आपज्जिस्सन्ति। इदं भिक्खवे दुतियं अनागतभयं एतरहि असमुप्पन्नं  
आयतिं समुप्पज्जिस्सति तं वो पटिबुज्झितब्बं। पटिबुज्झित्वा च तस्स पहानाय  
वायमितब्बं।   
    
पुन च परं भिक्खवे भविस्सन्ति भिक्खू अनागतमद्धानं सेनासने कल्याणकामा।  
ते सेनासने कल्याणकामा समाना रिञ्चिस्सन्ति रुक्खमूलिकत्तं। रिञ्चिस्सन्ति  
अरञ्ञे१वनपत्थानि पन्तानि सेनासनानि। गामनिगमराजधानिसु ओसरित्वा वासं  
कप्पेस्सन्ति। सेनासनहेतुच्च२ अनेकविहितं अनेसनं अप्पतिरूपं आपज्जिस्सन्ति। इदं  
भिक्खवे ततियं अनागतभयं एतरहि असमुप्पन्नं आयतिं समुप्पज्जिस्सति तं वो  
पटिबुज्झितब्बं। पटिबुज्झित्वा च तस्स पहानाय वायमितब्बं।   
    
पुन च परं भिक्खवे भविस्सन्ति भिक्खू अनागतमद्धानं  
भिक्खुनीसिक्खमानासमणुद्देसेहि संसट्ठा विहरिस्सन्ति भिक्खुनीसिक्खमाना  
समणुद्देसेहि संसग्गे खो पन भिक्खवे सति एतं पाटिकङ्खं "अनभिरता वा  
ब्रह्मचरियं चरिस्सन्ति, अञ्ञतरं वा सङ्किलिट्ठं आपत्तीं आपज्जिस्सन्ति, सिक्खं वा  
पच्चक्खाय हीनायावत्तिस्सन्ति" इदं भिक्खवे चतुत्थं अनागतभयं एतरहि  
असमुप्पन्नं आयतिं समुप्पज्जिस्सति। तं वो पटिबुज्झितब्बं पटिबुज्झित्वा च तस्स  
पहानाय वायमितब्बं।   
    
पुन च परं भिक्खवे भविस्सन्ति भिक्खू अनागतमद्धानं आरामिकसमणुद्देसेहि  
संसट्ठा विहरिस्सन्ति। आरामिकसमणुद्देसेहि संसग्गे खो पन भिक्खवे सति एतं  
पाटिकङ्खं: "अनेकविहितं सन्निधिकारपरिभोगं [प्त्स् पगे ११०] [\क़् ११०।] अनुयुत्ता  
विहरन्ति। ३ ओऌआरिकम्पि निमित्तं करिस्सन्ति पठवियापि हरितग्गेपि इदं भिक्खवे  
पञ्चमं अनागतभयं एतरहि असमुप्पन्नं आयतिं समुप्पज्जिस्सति। तं वो  
पटिबुज्झितब्बं। पटिबुज्झित्वा च तस्स पहानाय वायमितब्बं।   
इमानि खो भिक्खवे पञ्च अनागतभयानि एतरहि असमुप्पन्नानि आयतिं समुप्पज्जिस्सन्ति,  
तानि वो पटिबुज्झितब्बानि, पटिबुझित्वा च तेसं पहानाय वायमितब्बन्ति।   
अनागतभयवग्गो ततियो  
तस्सुद्दानं:  
दुवे च चेतोविमुत्ति४ द्वे च धम्मविहारिनो  
योधाजिवा च द्वे वुत्ता चत्तारो च अनागताऽति  
    
१। अरञ्ञ मछसं २। सेनासन हेतु च मछसं   
३। विहरिस्सन्ति मछसं  
४। देवचेतो विमुत्ति फला च मछसं *योधाजिव वग्गो सीमु मछसं  
    
[ब्ज्त् पगे १७६] [\x १७६।]       
४। थेरवग्गो  
५। २। ४। १  
(रजनीय सुत्तं)  
(सावत्थिनिदानं:)  
३१। पञ्चहि भिक्खवे धम्मेहि समन्नागतो थेरो भिक्खु सब्रह्मचारीनं अप्पियो च  
होति अमनापो च अगरु च अभावनीयो च कतमेहि पञ्चहि?  
रजनीये रज्जनि, दुस्सनीये१ दुस्सति, मोहनीये२ मुय्हति, कुप्पनीये३ कुप्पति, मदनीये  
मज्जति। इमेहि खो भिक्खवे पञ्चहि धम्मेहि समन्नागतो थेरो भिक्खु  
सब्रह्मचारिनं अप्पियो च होति अमनापो च अगरु च अभावनीयो चाऽति।   
पञ्चहि भिक्खवे धम्मेहि समन्नागतो थेरो भिक्खु सब्रह्मचारिनं पियो च होति  
मनापो च गरु च भावनीयो च। कतमेहि पञ्चहि?  
[प्त्स् पगे १११] [\क़् १११।]        
रजनीये न रज्जति, दुस्सनीये१ न दुस्सति, मोहनीये२ न मुय्हति, कुप्पनीये३ न कुप्पति,  
मदनीये न मज्जति। इमेहि खो भिक्खवे पञ्चहि धम्मेहि समन्नागतो थेरो भिक्खु  
सब्रह्मचारीनं पियो च होति मनापो च गरु च भावनीयो चाऽति।   
    
५। २। ४। २  
(वीतराग सुत्तं)  
(सावत्थिनिदानं)  
३२। पञ्चहि भिक्खवे धम्मेहि समन्नागतो थेरो भिक्खु सब्रह्मचारीनं अप्पियो च  
होति अमनापो च अगरु च अभावनीयो च। कतमेहि पञ्चहि?  
अवीतरागो होति, अवीतदोसो होति, अवीतमोहो होति, मक्खी च, पऌआसी च। इमेहि खो भिक्खवे  
पञ्चहि धम्मेहि समन्नागतो थेरो भिक्खु सब्रह्मचारीनं अप्पियो च होति अमनापो  
च अगरु च अभावनीयो च।   
पञ्चहि भिक्खवे धम्मेहि समन्नागतो थेरो भिक्खु सब्रह्मचारीनं पियो च होति  
मनापो च गरु च भावनीयो च। कतमेहि पञ्चहि?  
वीतरागो होति, वितदोसो होति। वीतमोहो होति, अमक्खी च, अपऌआसी च। इमेहि खो भिक्खवे  
पञ्चहि धम्मेहि समन्नागतो थेरो भिक्खु सब्रह्मचारीनं पियो च होति मनापो च  
गरु च भावनीयो चाति। 

१। दुसनीये सीमु २। मुहनीयो, सीमु ३। कुपनीये, सीमु।   
    
[ब्ज्त् पगे १७८] [\x १७८।]       
५। २। ४। ३  
(कुहक सुत्तं)  
(सावत्थिनिदानं:)  
३३। पञ्चहि भिक्खवे धम्मेहि समन्नागतो थेरो भिक्खु सब्रह्मचारिनं अप्पियो च  
होति अमनापो च अगरु च अभावनीयो च। कतमेहि पञ्चहि?  
कुहको च होति, लपको च, नेमित्तिको च, १ निप्पेसिको च, लाभेन लाभं निजिगिंसिता२ च। इमेहि  
खो भिक्खवे पञ्चहि धम्मेहि समन्नागतो थेरो भिक्खु सब्रह्मचारिनं अप्पियो च  
होति अमनापोच अगरु च अभावनीयो चाऽति।   
[प्त्स् पगे ११२] [\क़् ११२।]        
पञ्चहि भिक्खवे धम्मेहि समन्नागतो थेरो भिक्खु सब्रह्मचारीनं पियो च होति  
मनापो च, गरु च भावनीयो च। कतमेहि पञ्चहि?  
न च कुहको होति, न च लपको, न च नेमित्तिको, १ न च निप्पेसिको, न च लाभेन लाभं  
निजिगिंसिता। २ इमेहि खो भिक्खवे पञ्चहि धम्मेहि समन्नागतो थेरो भिक्खु  
सब्रह्मचारीनं पियो च होति मनापो च गरु च भावनीयो चाति।   
    
५। २। ४। ४  
(अस्सद्धसुत्तं)  
(सावत्थि निदानं:)  
३४। पञ्चहि भिक्खवे धम्मेहि समन्नागतो थेरो भिक्खु सब्रह्मचारीनं अप्पियो च  
होति अमनापो च अगरु च अभावनीयो च कतमेहि पञ्चहि?  
अस्सद्धो होति, अहिरिको होति, अनोत्तप्पी होति, कुसितो होति, दुप्पञ्ञो होति। इमेहि खो  
भिक्खवे पञ्चहि धम्मेहि समन्नागतो थेरो भिक्खु सब्रह्मचारीनं अप्पियो च होति  
अमनापो च, अगरु च अभावनीयो चाऽति।   
पञ्चहि भिक्खवे धम्मेहि समन्नागतो थेरो भिक्खु सब्रह्मचारीनं पियो च होति  
मनापो च गरु च भावनीयो च कतमेहि पञ्चहि?  
सद्धो होति, हिरिमा होति, ओत्तप्पी होति, आरद्धविरियो होति, पञ्ञवा होति, इमेहि खो  
भिक्खवे पञ्चहि धम्मेहि समन्नागतो थेरो भिक्खु सब्रह्मचारिनं पियो च होति  
मनापो च गरु च भावनीयो चाऽति।   
    
१। निमित्तिको च स्या २। निजिगीसिता मछसं  
    
[ब्ज्त् पगे १८०] [\x १८०।]       
५। २। ४। ५  
(अक्खमसुत्तं)  
    
(सावत्थिनिदानं:)  
३५। पञ्चहि भिक्खवे धम्मेहि समन्नागतो थेरो भिक्खु सब्रह्मचारीनं अप्पियोच  
होति अमनापो च अगरु च अभावनीयो च। कतमेहि पञ्चहि?  
अक्खमो होति रूपानं, अक्खमो सद्दानं, अक्खमो गन्धानं, अक्खमो रसानं,  
अक्खमो फोट्ठब्बानं। [प्त्स् पगे ११३] [\क़् ११३।] इमेहि खो भिक्खवे पञ्चहि  
धम्मेहि समन्नागतो थेरो भिक्खु सब्रह्मचारीनं अप्पियो च होति अमनापो च अगरु  
च अभावनीयो चाऽति।   
पञ्चहि भिक्खवे धम्मेहि समन्ननागतो थेरो भिक्खु सब्रह्मचारीनं पियो च होति  
मनापो च गरु च भावनीयो च। कतमेहि पञ्चहि?  
खमो होति रूपानं, खमो सद्दानं, खमो गन्धानं, खमो रसानं, खमो  
फोट्ठब्बानं। इमेहि खो भिक्खवे पञ्चहि धम्मेहि समन्नागतो थेरो भिक्खु  
सब्रह्मचारीनं पियो च होति मनापो च गरु च भावनीयो चाऽति।   
    
५। २। ४। ६  
(पटिसम्भिदासुत्तं)  
(सावत्थिनिदानं:)  
३६। पञ्चहि भिक्खवे धम्मेहि समन्नागतो थेरो भिक्खु सब्रह्मचारीनं पियो च होति  
मनापो च गरु च भावनीयो च। कतमेहि पञ्चहि?  
अत्थपटिसम्भिदापत्तो१ होति, धम्मपटिसम्हिदापत्तो होति। निरुत्तिपटिसम्हिदापत्तो होति।   
पटिभानपटिसम्हिदापत्तो होति। यानि तानि सब्रह्मचारीनं उच्चावचानि किङ्करणियानि,  
तत्थ दक्खो होति अनलसो तत्रूपायाय विमंसाय समन्नागतो अलं कातुं अलं  
संविधातुं  
इमेहि खो भिक्खवे पञ्चहि धम्मेहि समन्नागतो थेरो भिक्खु सब्रह्मचारीनं पियो  
च होति मनापो च गरु च भावनीयो चाऽति। 

१। अत्थपटिसम्हिदाप्पत्तो मछसं  
    
[ब्ज्त् पगे १८२] [\x १८२।]       
५। २। ४। ७  
(सीलसुत्तं)  
(सावत्थिनिदानं:)  
३७। पञ्चहि भिक्खवे धम्मेहि समन्नागतो थेरो भिक्खु सब्रह्मचारीनं पियो च होति  
मनापो च गरु च भावनीयो च। कतमेहि पञ्चहि:  
सीलवा होति पातिमोक्खसंवरसंवुतो विहरति आचारगोचरसम्पन्नो अणुमत्तेसु वज्जेसु  
भयदस्सावी समादाय सिक्खति सिक्खापदेसु, बहुस्सुतो होति सुतधरो सुतसन्निचयो, ये  
ते धम्मा आदिकल्याणा मज्झेकल्याणा [प्त्स् पगे ११४] [\क़् ११४।] परियोसानकल्याणा  
सात्था सव्यञ्जना केवलपरिपुण्णं परिसुद्धं ब्रह्मचारियं अभिवदन्ति, तथारूपास्स  
धम्मा बहुस्सुता होन्ति धता१ वचसा परिचिता मनसानुपेक्खिता दिट्ठिया सुप्पटिविद्धा।  
कल्याणवाचो होति कल्याणवाक्करणो पोरिया वाचाय समन्नागतो विस्सट्ठाय अनेलगलाय  
अत्थस्स विञ्ञापनिया। चतुन्तं झनानं आभिचेतसिकानं दिट्ठधम्मसुखविहारानं  
निकामलाभी होति अकिच्छलाभी। अकसिरलाभी। आसवानं खया अनासवं चेतोविमुत्तिं  
पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति।   
इमेहि खो भिक्खवे पञ्चहि धम्मेहि समन्नागतो थेरो भिक्खु सब्रह्मचारीनं पियो  
च होति मनापो च गरु च भावनीयो चाऽति।   
    
५। २। ४। ८  
(थेरसुत्तं)  
(सावत्थिनिदानं:)  
३८। पञ्चहि भिक्खवे धम्मेहि समन्नागतो थेरो भिक्खु बहुजनाहिताय२पटिपन्नो  
होति, बहुजनासुखाय३ बहुनो जनस्स अनत्थाय अहिताय दुक्खाय देवमनुस्सानं।  
कतमेहि पञ्चहि:  
थेरो होति रत्तञ्ञु चिरपब्बजितो। ञातो होति यसस्सी  
गहट्ठपब्बजितानं४बहुजनपरिवारो। लाभी होति  
चीवरपिण्डपातसेनासनगिलानपच्चयभेसज्जपरिक्खारानं। बहुस्सुतो होति सुतधरो  
सुतसन्निचयो, ये ते धम्मा आदिकल्याणा मज्झेकल्याणा परियोसानकल्याणा सात्था  
सव्यञ्जना केवलपरिपुण्णं परिसुद्धं ब्रह्मचरियं अभिवदन्ति, तथारूपास्स  
धम्मा बहुस्सुता होन्ति धता१ वचसा परिचिता मनसानुपेक्खिता दिट्ठिया सुप्पटिविद्धा।  
५ मिच्छादिट्ठिको होति विपरीतदस्सनो। सो बहुजनं सद्धम्मा वुट्ठापेत्वा  
असद्धम्मे पतिट्ठापेति। थेरो भिक्खु रत्तञ्ञु चिरपब्बजितोतिपिस्स [प्त्स् पगे ११५ [\क़्  
११५।] ६]दिट्ठानुगतिं आपज्जन्ति। ञातो थेरो भिक्खु यसस्सी गहट्ठपब्बजितानं।  
२बहुजनपरिवारोतिपिस्स६ दिट्ठानुगतिं आपज्जन्ति। लाभी थेरो भिक्खु  
चीवरपिण्डपातसेनासनगिलानपच्चयभेसज्जपरिक्खारानन्तिपिस्स ६दिट्ठानुगतिं  
आपज्जन्ति। बहुस्सुतो थेरो भिक्खु सुतधरो सुतसन्निचयोतिपिस्स६ दिट्ठानुगतिं आपज्जन्ति।   
१। धाता मछसं २। बहुजन अहिताय मछसं ३। बहुजन असुखाय मछसं ४।  
सगहट्ठपब्बजितानं मछसं   
५। अप्पटिविद्धा मछसं ६। इतिपिस्स मछसं   
    
[ब्ज्त् पगे १८४] [\x १८४।]       
इमेहि खो भिक्खवे पञ्चहि धम्मेहि समन्नागतो थेरो भिक्खु बहुजनाहिताय  
पटिपन्नो होति बहुजनासुखाय बहुनो जनस्स अनत्थाय अहिताय दुक्खाय  
देवमनुस्सानन्ति। १  
    
पञ्चहि भिक्खवे धम्मेहि समन्नागतो थेरो भिक्खु बहुजनहिताय पटिपन्नो होति  
बहुजनसुखाय बहुनो जनस्स अत्थाय हिताय सुखाय देवमनुस्सानं। कतमेहि  
पञ्चहि: थेरो होति रत्तञ्ञु चिरपब्बजितो। ञातो होति यसस्सी  
गहट्ठपब्बजितानं२बहुजनपरिवारो। लाभी होति  
चीवरपिण्डपातसेनासनगिलानपच्चयभेसज्जपरिक्खारानं। बहुस्सुतो होति सुतधरो  
सुतसन्निचयो, ये ते धम्मा आदिकल्याणा मज्झेकल्याणा परियोसानकल्याणा सात्था  
सव्यञ्जना३केवलपरिपुण्णं परिसुद्धं ब्रह्मचरियं अभिवदन्ति, तथारूपास्स  
धम्मा बहुस्सुता होन्ति, धता४ वचसा परिचिता मनसानुपेक्खिता दिट्ठिया सुप्पटिविद्धा।  
सम्मादिट्ठिको होति अविपरीतदस्सनो।   
सो बहुजनं असद्धम्मा वुट्ठापेत्वा सद्धम्मे पतिट्ठापेति। थेरो भिक्खु रत्तञ्ञु  
चिरपब्बजितोतिपिस्स५ दिट्ठानुगतिं आपज्जन्ति। ञातो थेरो भिक्खु यसस्सी  
गहट्ठपब्बजितानं बहुजनपरिवारोतिपिस्स५ दिट्ठानुगतिं आपज्जन्ति। लाभी थेरो  
भिक्खु बहुजनहिताय पटिपन्नो होति बहुजनसुखाय बहुनो जनस्स अत्थाय हिताय  
सुखाय देवमनुस्सानं बहुस्सुतो थेरो भिक्खु सुतधरो सुतसन्निचयोतिपिस्स५  
दिट्ठानुगतिं आपज्जन्ति।   
इमेहि खो भिक्खवे पञ्चहि धम्मेहि समन्नागतो थेरो भिक्खु बहुजनहिताय  
पटिपन्नो होति बहुजनसुखाय [प्त्स् पगे ११६] [\क़् ११६।] बहुनो जनस्स अत्थाय हिताय  
सुखाय देवमनुस्सानन्ति।   
    
५। २। ४। ९  
(पठमसेखसुत्तं)  
(सावत्थिनिदानं:)  
३९। पञ्चिमे भिक्खवे धम्मा सेखस्स भिक्खुनो परिहानाय संवत्तन्ति। कतमे पञ्च:  
कम्मारामता, भस्सारामता, निद्दारामता, सङ्गणिकारामता, यथाविमुत्तं चित्तं न  
पच्चवेक्खति। इमे खो भिक्खवे पञ्च धम्मा सेखस्स भिक्खुनो परिहानाय  
संवत्तन्ति।   
पञ्चिमे भिक्खवे धम्मा सेखस्स भिक्खुनो अपरिहानाय संवत्तन्ति। कतमे पञ्च:  
न कम्मारामता, न भस्सारामता, न निद्दारामता, न सङ्गणिकारामता, यथाविमुत्तं  
चित्तं पच्चवेक्खति। इमे खो भिक्खवे पञ्च धम्मा सेखस्स भिक्खुनो अपरिहानाय  
संवत्तन्ति।   
    
१। देवमनुस्सानं मछसं २। सगहट्ठपब्बजितानं मछसं  
३। सात्थं सव्यञ्जनं मछसं ४। धाता मछसं ५। इति पिस्स मछसं   
[ब्ज्त् पगे १८६] [\x १८६।]       
५। २। ४। १०  
(दुतियसेखसुत्तं)  
(सावत्थिनिदानं:)  
४०। पञ्चिमे भिक्खवे धम्मा सेखस्स भिक्खुनो परिहानाय संवत्तन्ति। कतमे पञ्च:  
इध भिक्खवे सेखो भिक्खु बहुकिच्चो होति बहुकरणीयो व्यत्तो किङ्करणीयेसु। रिञ्चति  
पटिसल्लानं। नानुयुञ्जति अज्झत्तं चेतोसमथं। अयं भिक्खवे पठमो धम्मो  
सेखस्स भिक्खुनो परिहानाय संवत्तति।   
पुन च परं भिक्खवे सेखो भिक्खु अप्पमत्तकेन कम्मेन दिवसं अतिनामेति।  
रिञ्चति पटिसल्लानं। नानुयुञ्जति अज्झत्तं [प्त्स् पगे ११७] [\क़् ११७।] चेतोसमथं अयं  
भिक्खवे दुतियो धम्मो सेखस्स भिक्खुनो परिहानाय संवत्तति  
पुन च परं भिक्खवे सेखो भिक्खु संसट्ठो विहरति गहट्ठपब्बजितेहि  
अननुलोमिकेन गिहिसंसग्गेन। रिञ्चति पटिसल्लानं। नानुयुञ्जति अज्झत्तं चेतोसमथं  
अयं भिक्खवे ततियो धम्मो सेखस्स भिक्खुनो परिहानाय संवत्तति।   
    
पुन च परं भिक्खवे सेखो भिक्खु अतिकालेन१ गामं पविसति, अतिदिवा पटिक्कमति।  
रिञ्चति पटिसल्लानं। नानुयुञ्जति अज्झत्तं चेतोसमथं अयं भिक्खवे चतुत्थो धम्मो  
सेखस्स भिक्खुनो परिहानाय संवत्तति।   
    
पुन च परं भिक्खवे सेखो भिक्खु यायं कथा आभिसल्लेखिका२ चेतोविवरणसप्पाया   
सेय्यथीदं अप्पिच्छकथा सन्तुट्ठिकथा पविवेककथा असंसग्गकथा विरियारम्हकथा  
सीलकथा समाधिकथा पञ्ञाकथा विमुत्तिकथा विमुत्तिञाणदस्सनकथा, एवरूपाय३  
कथाय न निकामलाभी होति किच्छलाभी ४कसिरलाभी। ५ रिञ्चति पटिसल्लानं। नानुयुञ्जति  
अज्झत्तं चेतो समथं। अयं भिक्खवे पञ्चमो धम्मो सेखस्स भिक्खुनो परिहानाय  
संवत्तति। इमे खो भिक्खवे पञ्च धम्मा सेखस्स भिक्खुनो परिहानाय संवत्तन्ति।   
पञ्चिमे भिक्खवे धम्मा सेखस्स भिक्खुनो अपरिहानाय संवत्तन्ति। कतमे पञ्च:  
इध भिक्खवे सेखो भिक्खु न बहुकिच्चो होति न बहुकरणीयो वियत्तो किं करणीयेसु।  
न रिञ्चति पटिसल्लानं। अनुयुञ्जति अज्झत्तं चेतोसमथं। अयं भिक्खवे पठमो  
धम्मो सेखस्स भिक्खुनो अपरिहानाय संवत्तति।   
पुन च परं भिक्खवे सेखो भिक्खु न अप्पमत्तकेन कम्मेन दिवसं अतिनामेति, न  
रिञ्चति पटिसल्लानं। अनुयुञ्जति अज्झत्तं चेतोसमथं। अयं भिक्खवे दुतियो धम्मो  
सेखस्स भिक्खुनो अपरिहानाय संवत्तति। 

१। अकालेन मछसं २। अभिसल्लेखिका स्या, सीमु   
    
३। एवरूपिया मछसं, सीमु ४। न अकिच्छलाभी मछसं ५। न अकसिरलाभी मछसं  
    
[ब्ज्त् पगे १८८] [\x १८८।]       
    
पुन च परं भिक्खवे सेखो भिक्खु असंसट्ठो विहरति गहट्ठपब्बजितेहि  
अननुलोमिकेन गिहीसंसग्गेन। न रिञ्चति पटिसल्लानं। अनुयुञ्जति अज्झत्तं [प्त्स् पगे ११८]  
[\क़् ११८।] चेतोसमथं। अयं भिक्खवे ततियो धम्मो सेखस्स भिक्खुनो  
अपरिहानाय संवत्तति।   
    
पुन च परं भिक्खवे सेखो नातिकालेन२ गामं पविसति, नातिदिवा पटिक्कमति। न  
रिञ्चति पटिसल्लानं। अनुयुञ्जति अज्झत्तं चेतोसमथं। अयं भिक्खवे चतुत्थो धम्मो  
सेखस्स भिक्खुनो अपरिहानाय संवत्तति। 

पुन च परं भिक्खवे सेखो भिक्खु यायं कथा आभिसल्लेखिका२चेतोविवरणसप्पाया   
सेय्यथीदं: अप्पिच्छकथा सन्तुट्ठिकथा पविवेक कथा असंसग्गकथा  
विरियारम्हकथा सिलकथा समाधिकथा पञ्ञाकथा विमुत्तिकथा विमुत्तिञाणस्सकथा,  
एवरूपाय३ कथाय निकामलाभी होति अकिच्छलाभी अकसिरलाभी न रिञ्चति पटिसल्लानं।  
अनुयुञ्जति अज्झत्तं चेतोसमथं। अयं भिक्खवे पञ्चमो धम्मो सेखस्स भिक्खुनो  
अपरिहानाय संवत्तति।   
इमे खो भिक्खवे पञ्चधम्मा सेखस्स भिक्खुनो अपरिहानाय संवत्तति।   
    
थेरवग्गो चतुत्थो  
तस्सुद्दानं:  
रजनीयं वीतरागा कुहकोऽसद्ध अक्खमा४  
पटिसम्हिदा च सीलेन थेरो सेखा परे दुवेति। 

१। न अतिकालेन मछसं २। अभिसल्लेखिका स्या, सीमु  
३। एवरूपिया मछसं,सीमु। ४। रजनीयो चीतरागो कुहकास्सद्ध अक्खमा मछसं   
    
[ब्ज्त् पगे १९०] [\x १९०।]       
५। ककुधवग्गो  
५। २। ५। १  
(पठमसम्पदासुत्तं)  
(सावत्थिनिदानं)  
४१। पञ्चिमा भिक्खवे सम्पदा। कतमा पञ्च?  
सद्धासम्पदा सीलसम्पदा सुतसम्पदा चागसम्पदा पञ्ञासम्पदा। इमा खो  
भिक्खवे पञ्च सम्पदाति।   
[प्त्स् पगे ११९] [\क़् ११९।]        
    
५। २। ५। २। (दुतियसम्पदासुत्तं)  
(सावत्थि निदानं:)  
४२। पञ्चिमा भिक्खवे सम्पदा। कतमा पञ्च?  
सीलसम्पदा समाधिसम्पदा पञ्ञासम्पदा विमुत्तिसम्पदा।  
विमुत्तिञाणदस्सनसम्पदा। इमा खो भिक्खवे पञ्च सम्पदाति।   
    
५। २। ५। ३  
(अञ्ञब्याकरणसुत्तं)  
(सावत्थिनिदानं)  
४३। पञ्चिमानि भिक्खवे अञ्ञब्याकरणानि। १ कतमानि पञ्च?  
मन्दत्ता मोमुहत्ता अञ्ञं ब्याकरोति, पापिच्छो इच्छापकतो अञ्ञं ब्याकरोति, उम्मादा  
चित्तविक्खेपा अञ्ञं ब्याकरोति, अधिमानेन अञ्ञं ब्याकरोति, सम्मदेव अञ्ञं ब्याकरोति।  
इमानि खो भिक्खवे पञ्च अञ्ञब्याकरणानीति। २  
    
५। २। ५। ४  
(फासुविहारसुत्तं)  
(सावत्थिनिदानं:)  
४४। पञ्चिमे भिक्खवे फासुविहारा। कतमे पञ्च?  
इध भिक्खवे भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विचेकजं पीतिसुखं पठमं झानं उपसम्पज्ज विहरति। वितक्कविचारानं वुपसमा  
अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं  
दुतियं झानं उपसम्पज्ज विहरति। पीतिया च विरागा उपेक्खको च विहरति सतो च  
सम्पजानो, सुखञ्च कायेन पटिसंवेदेति, यन्तं अरिया आचिक्खन्ति उपक्खको सतिमा  
सुखविहारीति, ततियं झानं उपसम्पज्ज विहरति। आसवानं खया अनासवं चेतोविमुत्तिं  
पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति। इमे खो  
भिक्खवे पञ्च फासुविहाराति।   
    
१। अञ्ञाब्याकरणानि मछसं सीमु। २। अञ्ञाब्याकरणानीति मछसं। सीमु  
    
[ब्ज्त् पगे १९२] [\x १९२।]       
५। २। ५। ५  
(अकुप्पसुत्तं)  
(सावत्थिनिदानं:)  
४५। पञ्चहि भिक्खवे धम्मेहि समन्नागतो भिक्खु न चिरस्सेव अकुप्पं पटिविज्झति।  
कतमेहि पञ्चहि:  
[प्त्स् पगे १२०] [\क़् १२०।]        
इध भिक्खवे भिक्खु अत्थपटिसम्हिदापत्तो१ होति, धम्मपटिसम्हिदापत्तो होति,  
निरुत्तिपटिसम्हिदापत्तो होति, पटिभानपटिसम्हिदापत्तो होति, यथा विमुत्तं चित्तं  
पच्चवेक्खति।   
इमेहि खो भिक्खवे पञ्चहि धम्मेहि समन्नागतो भिक्खु न चिरस्सेव अकुप्पं  
पटिविज्झतिति।   
    
५। २। ५। ६  
(दुतिय अकुप्पसुत्तं)  
(सावत्थिनिदानं:)  
४६। पञ्चहि भिक्खवे धम्मेहि समन्नागतो भिक्खु आनापानसतिं आसेवन्तो न चिरस्सेव  
अकुप्पं पटिविज्झति। कतमेहि पञ्चहि:  
इध भिक्खवे भिक्खु अप्पट्ठो होति अप्पकिच्चो सुभरो सुसन्तोसो जीवितपरिक्खारेसु।  
अप्पाहारो होति अनोदरिकत्तं अनुयुत्तो। अप्पमिद्धो होति जागरियं अनुयुत्तो। बहुस्सुतो  
होति सुतधरो सुतसन्निचयो, ये ते धम्मा आदिकल्याणा मज्झेकल्याणा परियोसानकल्याणा  
सात्था सव्यञ्जना केवलपरिपुण्णं परिसुद्धं ब्रह्मचरियं अभिवदन्ति, तथारूपास्स  
धम्मा बहुस्सुता होन्ति धता२ ववसा परिचिता मनसानुपेक्खिता दिट्ठिया सुप्पटिविद्धा।  
यथाविमुत्तं चित्तं पच्चवेक्खति।   
इमेहि खो भिक्खवे पञ्चहि धम्मेहि समन्नागतो भिक्खु आनापानसतिं आसेवन्तो न  
चिरस्सेव अकुप्पं पटिविज्झतिति।   
५। २। ५। ७  
(ततिय अकुप्पसुत्तं)  
(सावत्थिनिदानं:)  
४७। पञ्चहि भिक्खवे धम्मेहि समन्नागतो भिक्खु आनापानसतिं भावेन्तो न चिरस्सेव  
अकुप्पं पटिविज्झति। कतमेहि पञ्चहि:  
इध भिक्खवे भिक्खु अप्पट्ठो होति अप्पकिच्चो सुभरो सुसन्तोसो जीवितपरिक्खारेसु।  
अप्पाहारो होति अनोदरिकत्तं अनुयुत्तो। अप्पमिद्धो होति जागरियं अनुयुत्तो। [प्त्स् पगे  
१२१] [\क़् १२१।] यायं कथा आभिसल्लेखिका३चेतोविवरणसप्पाया सेय्यथीदं। ?  
अप्पिच्छकथा सन्तुट्ठीकथा पविवेकथा असंसग्गकथा विरियारम्हकथा सीलकथा  
समाधिकथा पञ्ञाकथा विमुत्तिकथा विमुत्तिञाणस्सकथा, एवरूपाय४ कथाय  
निकामलाभी होति अकिच्छलाभी अकसिरलाभी। यथाविमुत्तं चित्तं पच्चवेक्खति।   
इमेहि खो भिक्खवे पञ्चहि धम्मेहि समन्नागतो भिक्खु आनापानसतिं भावेन्तो न  
चिरस्सेव अकुप्पं पटिविज्झतीऽति। 

१। पटिसम्भिदाप्पत्तो मछसं (सब्बत्थ) २। धाता मछसं  
३। अभिसल्लेखिका स्या सीमु ४। एवरूपिया मछसा सीमु।   
    
[ब्ज्त् पगे १९४] [\x १९४।]       
    
५। २। ५। ८  
(चतुत्थ अकुप्पसुत्तं)  
(सावत्थिनिदानं)  
४८। पञ्चहि भिक्खवे, धम्मेहि समन्नागतो भिक्खु आनापानसतिं बहुलीकरोन्तो न  
चिरस्सेव अकुप्पं पटिविज्झति। कतमेहि पञ्चहि?  
इध भिक्खवे, भिक्खु अप्पट्ठो होति अप्पकिच्चो सुभरो होति सुसन्तोसो  
जीवितपरिक्खारेसु। अप्पाहारो होति आनोदरिकत्तं अनुयुत्तो। अप्पमिद्धो होति जागरियं  
अनुयुत्तो। आरञ्ञको होति। पन्तसेनासनो। यथाविमुत्तचित्तं पच्चवेक्खति।   
इमेहि खो भिक्खवे पञ्चहि धम्मेहि समन्नागतो भिक्खु आनापानसतिं बहुलीकरोन्तो  
न चिरस्सेव अकुप्पं पटिविज्झतीति।   
    
५। २। ५। ९  
(सीहसुत्तं)  
(सावत्थिनिदानं:)  
४९। सीहो भिक्खवे मिगराजा सायन्हसमयं आसया निक्खमति। आसया निक्खमित्वा  
विजम्हति। विजम्हित्वा समन्ना चतुद्दिसं अनुविलोकेति। समन्ता चतुद्दिसं अनुविलोकेत्वा  
तिक्खत्तुं सीहनादं नदति। तिक्खत्तुं सीहननादं नदित्वा गोचराय पक्कमति।   
सो हत्थिस्स चेपि पहारं देति, सक्कच्चञ्ञेव पहारं देति नो असक्कच्चं महिसस्स१ चेपि  
पहारं देति, सक्कच्चञ्ञेव पहारं देति नो असक्कच्चं। गवस्स चेपि पहारं देति,  
सक्कच्चञ्ञेव पहारं देति नो असक्कच्चं। दीपिस्स चेपि पहारं देति, सक्कच्चञ्ञेव  
पहारं देति नो असक्कच्चं। खुद्दकानं [प्त्स् पगे १२२] [\क़् १२२।] चेपि पाणानं  
पहारं देति अन्तमसो ससबिऌआरानम्पि, सक्कच्चञ्ञेव पहारं देति नो असक्कच्चं। तं  
किस्स हेतु? मा मे योग्गपथो नस्साति।   
सिहोति खो भिक्खवे, तथागतस्सेतं अधिवचनं अरहतो सम्मा सम्बुद्धस्स। यं खो  
भिक्खवे तथागतो परिसाय धम्मं देसेति, इदमस्स होति सीहनादस्मिं।   
भिक्खूनं चेपि भिक्खवे तथागतो धम्मं देसेति, सक्कच्चञ्ञेव तथागतो धम्मं  
देसेति नो असक्कच्चं। भिक्खुनीनं चेपि भिक्खवे तथागतो धम्मं देसेति।  
सक्कच्चञ्ञेव तथागतो धम्मं देसेति नो असक्कच्चं उपासकानं चेपि भिक्खवे  
तथागतो धम्मं देसेति, सक्कच्चञ्ञेव तथागतो धम्मं देसेति नो असक्कच्चं।  
उपासिकानञ्चेपि भिक्खवे तथागतो धम्मं देसेति, सक्कच्चञ्ञेव तथागतो धम्मं  
देसेति नो असक्कच्चं। पुथुज्जनानञ्चेपि भिक्खवे तथागतो धम्मं देसेति अन्तमसो  
अन्नहारनेसादानम्पि, सक्कच्चञ्ञेव तथागतो धम्मं देसेति नो असक्कच्चं तं किस्स  
हेतु? धम्मगरु भिक्खवे तथागतो धम्मगारवोति। 

१। महिंसस्स मछसं  
    
[ब्ज्त् पगे १९६] [\x १९६।]       
५। २। ५। १०  
(ककुधसुत्तं)  
५०। एवं मे सुतं: एकं समयं भगवा कोसम्बियं विहरति घोसितारामे। तेन खो पन  
समयेन ककुधो नाम कोलियपुत्तो आयस्मतो महामोग्गल्लानस्स उपट्ठाको अधुना  
कालकतो अञ्ञतरं मनोमयं कायं उपपन्नो। तस्स एवरूपो अत्तभावपटिलाभो होति:  
सेय्यथापि नाम द्वे वा तीणिवा मागधकानि गामक्खेत्तानि। सो तेन अत्तभावपटिलाभेन  
नेवत्तानं नो परं व्याबाधेति।   
अथ खो ककुधो देवपुत्तो येनायस्मा महामोग्गल्लानो तेनुपसङ्कमि। उपसङ्कमित्वा  
आयस्मन्तं महामोग्गल्लानं अभिवादेत्वा एकमन्तं अट्ठासि। एकमन्तं [प्त्स् पगे १२३]  
[\क़् १२३।] ठितो खो ककुधो देवपुत्तो आयस्मन्तं महामोग्गल्लानं एतदवोच:  
देवदत्तस्स भन्ते एवरूपं इच्छागतं उप्पज्जि "अहं भिक्खुसङ्घं परिहरिस्सामि " ति।  
सहचित्तुप्पादा च भन्ते देवदत्तो तस्सा इद्धिया परिहीनोऽति। इदमवोच ककुधो  
देवपुत्तो इदं वत्वा आयस्मन्तं महामोग्गल्लानं अभिवादेत्वा पदक्खिणं कत्वा  
तत्थेवन्तरधायि।   
    
अथ खो आयस्मा महामोग्गल्लानो येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा  
महामोग्गल्लानो भगवन्तं एतदवोच:  
    
"ककुधो नाम भन्ते, कोलियपुत्तो ममं उपट्ठाको अधुना कालकतो अञ्ञतरं  
मनोमयं कायं उपपन्नो। तस्स एवरूपो अत्तभाव पटिलाभो होति: सेय्यथापि नाम द्वे  
वा तीणि वा मागधकानि गामक्खेत्तानि। सो तेन अत्तभावपटिलाभेन नेवत्तानं नो परं  
व्याबाधेति। अथ खो भन्ते ककुधो देवपुत्तो येनाहं तेनुपसङ्कमि। उपसङ्कमित्वा  
मं अभिवादेत्वा एकमन्तं अट्ठासि। एकमन्तं ठितो खो भन्ते ककुधो देवपुत्तो मं  
एतदवोच: देवदत्तस्स भन्ते, एवरूपं इच्छागतं उप्पज्जि ऽअहं भिक्खुसङ्घं  
परिहरिस्सामिऽति सहचित्तुप्पादा च भन्ते देवदत्तो तस्सा इद्धिया परिहीनोऽति। इदमवोच  
भन्ते, ककुधो देवपुत्तो। इदं वत्वा मं अभिवादेत्वा पदक्खिणं कत्वा  
तत्थेवन्तरधायि"ति।   
    
किं पन ते मोग्गल्लान, ककुधो देवपुत्तो चेतसा चेतो परिच्च विदितो। यं किञ्चि ककुधो  
देवपुत्तो भासति, सब्बं तं तथेव होति नो अञ्ञथाति?  
" चेतसा चेतो परिच्च विदितो मे भन्ते ककुधो देवपुत्तो। यं किञ्चि ककुधो देवपुत्तो  
भासति, सब्बं तं तथेव होति नो अञ्ञथाऽति। रक्खस्सेतं मोग्गल्लान वाचं। १ इदानि सो  
मोघपुरिसो अत्तनाव अत्तानं पातुकरिस्सतिति।   
    
१। रक्खस्सेतं मोग्गल्लान वाचं रक्खस्सेतं  
मोग्गल्लान वाचं मछसं विनयपिटकेपि  
    
[ब्ज्त् पगे १९८] [\x १९८।]       
पञ्चिमे मोग्गल्लान सत्थारो सन्तो संविज्जमाना लोकस्मिं। कतमे पञ्च: [प्त्स् पगे १२४]  
[\क़् १२४।] इध मोग्गल्लान, एकच्चो सत्ता अपरिसुद्धसीलो समानो परिसुद्धसीलोम्भिति  
पटिजानाति, परिसुद्धं मे सीलं परियोदातं असङ्किलिट्ठन्ति। तमेनं सावका एवं जानन्ति  
" अयं खो भवं सत्था अपरिसुद्धसीलो समानो परिसुद्धसीलोम्हीति पटिजानाति,  
परिसुद्धं मे सीलं परियोदातं असङ्किलिट्ठन्ति। मयं चेव खो पन गिहीनं  
आरोचेय्याम, नास्सस्स मनापं। यं खो पनस्स अमनापं, कथन्नु१ मयं तेन  
समुदाचरेय्याम। सम्मन्नति खो पन  
चिवरपिण्डपातसेनासनगिलानप्पच्चयभेसज्जपरिक्खारेन। यं तुमो करिस्सति तुमोव  
तेन पञ्ञायिस्सती"ति। एवरूपं खो पन मोग्गल्लान, सत्थारं सावका सीलतो रक्खनन्ति।  
एवरूपो च पन सत्था सावकेहि सीलतो रक्खं पच्चासिंसति। (१)  
    
पुन च परं मोग्गल्लान, इधेकच्चो सत्था अपरिसुद्धाजीवो समानो परिसुद्धाजिवोम्हिति  
पटिजानाति, परिसुद्धो मे आजीवो परियोदातो असङ्किलिट्ठोति। तमेनं सावका एवं जानन्ति "  
अयं खो भवं सत्था अपरिसुद्धाजीवो समानो परिसुद्धाजीवोम्हिति पटिजानाति,  
परिसुद्धो मे आजीवो परियोदातो असङ्किलिट्ठोति। मयं चेव खो पन गिहीनं आरोचेय्याम,  
नास्सस्स मनापं। अमनापं, यं खो पनस्स अमनापं कथन्नु मयं तेन  
समुदाचरेय्याम। सम्मन्नति खो पन चिवरपिण्डपातसेनासन  
गिलानप्पच्चयभेसज्जपरिक्खारेन। यं तुमो करिस्सति तुमोव तेन पञ्ञायिस्सति"ति।  
एवरूपं खो मोग्गल्लान सत्थारं सावका आजीवतो रक्खन्ति। एवरूपो च पन सत्था  
सावकेहि आजीवतो रक्खं पच्चासिंसति। (२)  
    
पुन च परं मोग्गल्लान, इधेकच्चो सत्था अपरिसुद्धधम्मदेसनो समानो  
परिसुद्धधम्मदेसनोम्हीति पटिजानाति, परिसुद्धो मे धम्मदेसना परियोदाता  
असङ्किलिट्ठाति। तमेनं सावका एवं जानन्ति "अयं खो भवं सत्था  
अपरिसुद्धधम्मदेसनो समानो [प्त्स् पगे १२५] [\क़् १२५।]       
परिसुद्धधम्मदेसनोम्हीति पटिजानाति, परिसुद्धा मे धम्मदेसना परियोदाता  
असङ्किलिट्ठाति। मयं चेव खो पन गिहीनं आरोचेय्याम, नास्सस्स मनापं। यं खो  
पनस्स अमनापं, कथन्नु तं मयं तेन समुदाचरेय्याम। सम्मन्नति खो पन  
चीवरपिण्डपातसेनासनगिलानप्पच्चयभेसज्जपरिक्खारेन। यं तुमो करिस्सति, तुमोव  
तेन पञ्ञायिस्सति"ति। एवरूपं खो मोग्गल्लान सत्थारं सावका धम्मदेसनतो  
रक्खन्ति। एवरूपो च पन सत्था सावकेहि धम्मदेसनतो रक्खं पच्चासिंसति (३)  
    
पुन च परं मोग्गल्लान, इधेकच्चो सत्था अपरिसुद्धवेय्याकरणो समानो  
परिसुद्धवेय्याकरणोम्हीति पटिजानाति, परिसुद्धं मे वेय्याकरणं परिदोतं  
असङ्किलिट्ठन्ति। तमेनं सावका एवं जानन्ति "अयं खो भवं सत्था  
अपरिसुद्धवेय्याकरणो समानो परिसुद्धवेय्याकरणोम्हीति पटिजानाति, परिसुद्धं मे  
वेय्याकरणं परियोदातं असङ्किलिट्ठन्ति। मयं चेव खो पन गिहीनं आरोचेय्याम,   
    
१। कथं नं मछसं  
    
[ब्ज्त् पगे २००] [\x २००।]       
नास्सस्स मनापं। यं खो पनस्स अमनापं कथन्नु तं मयं तेन  
समुदाचरेय्याम। सम्मन्नति खो पन  
चीवरपिण्डपातसेनासनगिलानप्पच्चयभेसज्जपरिक्खारेन। यं तुमो करिस्सति, तुमोव  
तेन पञ्ञायिस्सति "ति। एवरूपं खो मोग्गल्लान सत्थारं सावका वेय्याकरणतो रक्खन्ति।  
एवरूपो च पन सत्था सावकेहि वेय्याकरणतो रक्खं पच्चासिंसति। (४)  
    
पुन च परं मोग्गल्लान, इधेकच्चो सत्था अपरिसुद्धञाणदस्सनो समानो  
परिसुद्धञाणदस्सनोम्हीति पटिजानाति, परिसुद्धं मे ञाणदस्सनं परियोदातं  
असङ्किलिट्ठन्ति। तमेनं सावका एवं जानन्ति "अयं खो भवं सत्था  
अपरिसुद्धञाणदस्सनो समानो परिसुद्धञणदस्सनोम्हीति पटिजानाति, परिसुद्धं मे  
ञाणदस्सनं परियोदातं असङ्किलिट्ठन्ति। मयं चेव खो पन गिहीनं आरोचेय्याम,  
नास्सस्स मनापं। यं खो पनस्स अमनापं, कथन्नु तं मयं तेन  
समुदाचरेय्याम। [प्त्स् पगे १२६] [\क़् १२६।] सम्मन्नति खो पन  
चिवरपिण्डपातसेनासनगिलानप्पच्चयभेसज्जपरिक्खारेन। यं तुमो करिस्सति, तुमोव  
तेन पञ्ञायिस्सति"ति। एवरूपं खो मोग्गल्लान, सत्थारं सावका ञाणदस्सनतो रक्खन्ति।  
एवरूपो च पन सत्था सावकेहि ञाणदस्सनतो रक्खं पच्चासिंसति (५)  
    
इमे खो मोग्गल्लान, पञ्च सत्थारो सन्तो संविज्जमाना लोकस्मिं।   
    
अहं खो पन मोग्गल्लान, परिसुद्धसीलो समानो परिसुद्धसीलोम्हीति पटिजानामि,  
परिसुद्धं मे सीलं परियोदातं असङ्किलिट्ठन्ति। न च मं सावका सीलतो रक्खन्ति। न  
चाहं सावकेहि सीलतो रक्खं पच्चासिंसामि।   
    
परिसुद्धाजीवो समानो परिसुद्धाजिवोम्हीति पटिजानामि, परिसुद्धो मे आजीवो परियोदातो  
असङ्किलिट्ठोति। न च मं सावका आजीवतो रक्खन्ति। न चाहं सावकेहि आजीवतो रक्खं  
पच्चासिंसामि।   
परिसुद्धधम्मदेसनो समानो परिसुद्धधम्मदेनोम्हीति पटिजानामि, परिसुद्धा  
मे धम्मदेसना परियोदाता असङ्किलिट्ठाति। न च मं सावका धम्मदेसनतो  
रक्खन्ति। न चाहं सावकेहि धम्मदेसनतो रक्खं पच्चासिंसामि।   
परिसुद्धवेय्याकरणो समानो परिसुद्धवेय्याकरणोम्हीति पटिजानामि, परिसुद्धं मे  
वेय्याकरणं परियोदातं असङ्किलिट्ठन्ति। न च मं सावका वेय्याकरणतो रक्खन्ति। न  
चाहं सावकेहि वेय्याकरणतो रक्खं पच्चासिंसामि।   
परिसुद्धञाणदस्सनो समानो परिसुद्धञाणदस्सनोम्हीति पटिजानामि, परिसुद्धं मे  
ञाणदस्सनं परियोदातं असङ्किलिट्ठन्ति। न च मं सावका ञाणदस्सनतो रक्खन्ति। न  
चाहं सावकेहि ञाणदस्सनतो रक्खं पच्चासिंसामीति।   
    
ककुधवग्गो पञ्चमो  
तस्सुद्दानं:  
[प्त्स् पगे १२७] [\क़् १२७।]        
द्वे सम्पदा वियाकरणं फासुकुप्पेन पञ्चमं १  
सुतं कता अरञ्ञेन सिहो च ककुधो२ दसाति।   
दुतियं पण्णासकं निट्ठीतं।   
    
१। फासु अकुप्प पञ्चमं मछसं २। सीहबुद्धेन दसाति सीमु  
    
[ब्ज्त् पगे २०२] [\x २०२।]       
    
३। ततियं पण्णासकं  
१। फासुविहार वग्गो  
    
५। ३। १। १  
(सेखवेसारज्जसुत्तं)  
(सावत्थिनिदानं:)  
    
१। पञ्चिमे भिक्खवे सेखवेसारज्जकरणा धम्मा। कतमे पञ्च:  
इध भिक्खवे भिक्खु सद्धो होति, सीलवा होति, बहुस्सुतो होति, आरद्धविरियो होति,  
पञ्ञवा होति।   
    
यं खो भिक्खवे१ अस्सद्धस्स सारज्जं होति, सद्धस्स तं सारज्जं न होति। तस्मायं  
धम्मो सेखवेसारज्जकरणो।   
    
यं भिक्खवे दुस्सीलस्स सारज्जं होति, सीलवतो तं सारज्जं न होति। तस्मायं धम्मो  
सेखवेसारज्जकरणो।   
    
यं भिक्खवे अप्पस्सुतस्स सारज्जं होति, बहुस्सुतस्स तं सारज्जं न होति। तस्मायं  
धम्मो सेखवेसारज्जकरणो।   
    
यं भिक्खवे कुसीतस्स सारज्जं होति, आरद्धविरियस्स तं सारज्जं न होति। तस्मायं  
धम्मो सेखवेसारज्जकरणो।   
    
यं भिक्खवे दुप्पञ्ञस्स सारज्जं होति, पञ्ञवतो तं सारज्जं न होति। तस्मायं  
धम्मो सेखवेसारज्जकरणो।   
    
इमे खो भिक्खवे पञ्च सेखवेसारज्जकरणा धम्माति।   
[प्त्स् पगे १२८] [\क़् १२८।]        
    
५। ३। १। २  
(सङ्कितसुत्तं)  
(सावत्थिनिदानं:)  
२। पञ्चहि भिक्खवे धम्मेहि समन्नागतो भिक्खु उस्सङ्कितपरिसङ्कितो होति,  
पापभिक्खूति अपि अकुप्पधम्मो। कतमेहि पञ्चहि:  
    
इध भिक्खवे भिक्खु वेसियगोचरो२ वा होति, विधवगोचरोवा होति,  
थुल्लकुमारिगोचरो३वा होति, पण्डकगोचरो वा होति। भिक्खुनी गोचरो वा होति।   
    
इमेहि खो भिक्खवे पञ्चहि धम्मेहि समन्नागतो भिक्खु उस्सङ्कित परिसङ्कितो होति  
पापभिक्खूति अपि अकुप्पधम्मोति। ४  
    
१। यं भिक्खवे मछसं २। वेसियागोचरो मछसं   
    
३। थुल्लकुमारिका मछसं  
४। अकुप्पधम्मोपि मछसं  
    
[ब्ज्त् पगे २०४] [\x २०४।]       
५। ३। १। ३  
(महाचोरसुत्तं)  
(सावत्थिनिदानं:)  
    
३। पञ्चहि भिक्खवे, अङ्गेहि समन्नागतो महाचोरो सन्धिम्पि छिन्दति। निल्लोपम्पि हरति।  
एकागारिकम्पि करोति। परिपन्थेपि तिट्ठति। कतमेहि पञ्चहि:  
इध भिक्खवे महाचोरो विसमनिस्सितो च होति गहननिस्सितो च बलवनिस्सितो च भोगचागी  
च एकचारि च।   
कथञ्च भिक्खवे, महाचोरो विसमनिस्सितो होति: इध भिक्खवे महाचोरो नदिविदुग्गं  
वा निस्सितो होति पब्बतविसमं वा। एवं खो भिक्खवे महाचोरो विसमनिस्सितो होति।   
    
कथञ्च भिक्खवे, महाचोरो गहननिस्सितो होति: इध भिक्खवे महाचोरो तिणगहनं  
वा निस्सितो होति रुक्खगहनं वा गेधं१ वा पन वनसण्डं। एवं खो भिक्खवे  
महाचोरो गहननिस्सितो होति।   
    
कथञ्च भिक्खवे, महाचोरो बलवनिस्सितो होति: इध भिक्खवे महाचोरो राजानं वा  
राजमहामत्तं वा निस्सितो होति। तस्स एवं होति: सचे मं कोचि [प्त्स् पगे १२९] [\क़् १२९।]     
  किञ्चि वक्खति, इमे मे राजानो वा राजमहामत्ता वा परियोधाय अत्थं भणिस्सन्तीति। सचे  
नं कोचि किञ्चि आह, त्यास्स राजानो वा राजमहामत्ता वा परियोधाय अत्थं भणन्ति। एवं  
खो भिक्खवे महाचोरो बलवनिस्सितो होति।   
    
कथञ्च भिक्खवे, महाचोरो भोगचागी होति: इध भिक्खवे महाचोरो अड्ढो होति  
महद्धनो महाभोगो। तस्स एवं होति: सचे मं कोचि किञ्चि वक्खति, इतो भोगेन  
पटिसन्थरिस्सामिति। सचे नं कोचि किञ्चि आह, ततो भोगेन पटिसन्थरति। एवं खो  
भिक्खवे महाचोरो भोगचागी होति।   
    
कथञ्च भिक्खवे, महाचोरो एकचारि होति: इध भिक्खवे महाचोरो एकको निग्गहणानि  
कत्ता होति। तं किस्स हेतु: मा मे गुय्हमन्ता बहिद्धा सम्भेदं अगमंसूति। एवं खो  
भिक्खवे महाचोरो एकचारि होति।   
    
इमेहि खो भिक्खवे, पञ्चहि अङ्गेहि समन्नागतो महाचोरो सन्धिम्पि छिन्दति,  
निल्लोपम्पि हरति, एकागारिकम्पि करोति, परिपन्थेपि तिट्ठति। 

१। रोधं मछसं  
    
[ब्ज्त् पगे २०६] [\x २०६।]       
    
एवमेव खो भिक्खवे, पञ्चहि धम्मेहि समन्नागतो पापभिक्खु खतं उपहतं  
अत्तानं परिहरति। सावज्जो च होति सानुवज्जो विञ्ञूनं। बहुञ्च१ अपुञ्ञं पसवति।  
कतमेहि पञ्चहि।   
    
इध भिक्खवे, पापभिक्खु विसमनिस्सितो च होति गहननिस्सितो च बलवनिस्सितो च  
भोगचाही च एकचारी च।   
    
कथञ्च भिक्खवे, पापभिक्खु विसमनिस्सितो होति: इध भिक्खवे पापभिक्खु  
विसमेन कायकम्मेन समन्नागतो होति, विसमेन वचीकम्मेन समन्नागतो होति,  
विसमेन मनोकम्मेन समन्नागतो होति। एवं खो भिक्खवे पापभिक्खु  
विसमनिस्सितो होति।   
    
कथञ्च भिक्खवे, पापभिक्खु गहननिस्सितो होति, [प्त्स् पगे १३०] [\क़् १३०।] इध  
भिक्खवे पापभिक्खु मिच्छादिट्ठिको होति अन्तग्गाहिकाय दिट्ठिया समन्नागतो एवं खो  
भिक्खवे पापभिक्खु गहननिस्सितो होति।   
    
कथञ्च भिक्खवे, पापभिक्खु बलवनिस्सितो होति: इध भिक्खवे पापभिक्खु राजानं  
वा राजमहामत्तं वा निस्सितो होति। तस्स एवं होति: सचे मं कोचि किञ्चि वक्खति, इमे मे  
राजानो वा राजमहामत्ता वा परियोधाय अत्थं भणिस्सन्तीति। सचे नं कोचि किञ्चि आह,  
त्यास्स राजानोवा राजमहामत्ता वा परियोधाय अत्थं भणन्ति। एवं खो भिक्खवे  
पापभिक्खु बलवनिस्सितो होति।   
    
कथञ्च भिक्खवे, पापभिक्खु भोगचागी होति: इध भिक्खवे पापभिक्खु लाभी होति  
चीवरपिण्डपातसेनासनगिलानप्पच्चयभेसज्जपरिक्खारानं। तस्स एवं होति: सचे मं  
कोचि किञ्चि वक्खति, इतो लाभेन पटिसन्थरिस्सामिति। सचे नं कोचि किञ्चि आह, ततो लाभेन  
पटिसन्थरति। एवं खो भिक्खवे पापभिक्खु भोगचागी होति।   
कथञ्च भिक्खवे, पापभिक्खु एकचारि होति: इध भिक्खवे पापभिक्खु एकको३  
पच्चन्तिमेसु जनपदेसु निवासं कप्पेति। सो तत्थ कुलानि उपसङ्कमन्तो लाभं लभति।  
एवं खो भिक्खवे पापभिक्खु एकचारी होति।   
    
इमेहि खो भिक्खवे, पञ्चहि धम्मेहि समन्नागतो पापभिक्खु खतं उपहतं  
अत्तानं परिहरति। सावज्जो च होति सानुवज्जो विञ्ञूनं। बहुञ्च अपुञ्ञं पसवतिति। 

१। बहु च सीमु। २। समन्नागतो होति सीमु। ३। एकको व मछसं।   
    
[ब्ज्त् पगे २०८] [\x २०८।]       
५। ३। १। ४  
(समणसुखुमालसुत्तं)  
(सावत्थिनिदानं:)  
४। पञ्चहि भिक्खवे, धम्मेहि समन्नागतो भिक्खु समणेसु समणसुखुमालो होति।  
कतमेहि पञ्चहि:  
    
इध भिक्खवे, भिक्खु याचितोव बहुलं चीवरं परिभुञ्जति, अप्पं अयाचितो। याचितोव  
बहुलं पिण्डपातं परिभुञ्जति, अप्पं अयाचितो। याचितोव बहुलं सेनासनं परिभुञ्जति,  
अप्पं अयाचितो। याचितोव बहुलं गिलानपच्चयभेसज्जपरिक्खारं परिभुञ्जति,   
अप्पं अयाचितो।   
    
येहि [प्त्स् पगे १३१] [\क़् १३१।] खो पन सब्रह्मचारिहि सद्धिं१ विहरति, त्यास्स  
मनापेनेव बहुलं कायकम्मेन समुदाचरन्ति, अप्पं अमनापेन। मनापेनेव  
बहुलं वचीकम्मेन समुदाचरन्ति, अप्पं अमनापेन। मनापेनेव बहुलं  
मनोकम्मेन समुदाचरन्ति, अप्पं अमनापेन, मनापं येव बहुलं उपहारं२  
उपहरन्ति, अप्पं अमनापं।   
    
यानि खो पन तानि वेदयितानि चित्तसमुट्ठानानि वा सेम्हसमुट्ठानानि वा  
वातसमुट्ठानानि वा सन्निपातिकानि वा उतुपरिनामजानि वा विसमपरिहारजानि वा  
ओपक्कमिकानि वा कम्मविपाकजानि वा, तानिस्स न बहुदेव उप्पज्जन्ति। अप्पाबाधो होति।   
    
चतुन्नं झानानं आभिचेतसिकानं दिट्ठधम्मसुखविहारानं निकामलाभी होति  
अकिच्छलाभी अकसिरलाभी।   
    
आसवानं खया अनासवं चेतोविमुत्तिं पञ्ञाविमुत्तिं दिट्ठेवधम्मे सयं अभिञ्ञा  
सच्छिकत्वा उपसम्पज्ज विहरति।   
    
इमे खो भिक्खवे, पञ्चहि धम्मेहि समन्नागतो भिक्खु समणेसु समणसुखुमालो  
होति।   
    
यं हि तं भिक्खवे, सम्मा वदमानो वदेय्य, ऽसमणेसु समणसुखुमालोऽति ममेव  
तं भिक्खवे सम्मा वदमानो वदेय्य, ऽसमणेसु समणसुखुमालोऽति।   
    
अहं हि भिक्खवे याचितोव बहुलं चीवरं परिभुञ्जामि, अप्पं अयाचितो। याचितोव बहुलं  
पिण्डपातं परिभुञ्जामि, अप्पं अयाचितो। याचितोव बहुलं सेनासनं परिभुञ्जामि अप्पं  
अयाचितो। याचितोव बहुलं गिलानपच्चयभेसज्जपरिक्खारं परिभुञ्जामि। अप्पं अयाचितो। 

१। सब्रह्मचारीहि सीमु  
२। मनापं येव उपहारं मछसं, स्या  
    
[ब्ज्त् पगे २१०] [\x २१०।]       
येहि खो पन भिक्खूहि सद्धिं विहरामि, ते मं मनापेनेव बहुलं कायकम्मेन  
समुदाचरन्ति, अप्पं अमनापेन। मनापेनेव बहुलं वचिकम्मेन समुदाचरन्ति,  
अप्पं अमनापेन। मनापेनेव बहुलं मनोकम्मेन समुदाचरन्ति, अप्पं अमनापेन।  
मनापं येव बहुलं उपहारं उपहरन्ति, अप्पं अमनापं।   
    
यानि खो पन तानि वेदयितानि चित्तसमुट्ठानानि वा सेम्हसमुट्ठानानि वा  
वातसमुट्ठानानि वा सन्निपातिकानि वा उतुपरिनामजानि वा विसमपरिहारजानि वा  
ओपक्कमिकानि वा कम्मविपाकजानि [प्त्स् पगे १३२] [\क़् १३२।] वा, तानि मे न बहुदेव  
उप्पज्जन्ति। अप्पाबाधोहमस्मि।   
    
चतुन्नं खो पनम्हि१ झानानं आभिचेतसिकानं दिट्ठधम्मसुखविहारानं  
निकामलाभी अकिच्छलाभी अकसिरलाभी।   
    
आसवानं खया अनासवं चेतोविमुत्तिं पञ्ञाविमुत्तिं दिट्ठेवधम्मे सयं अभिञ्ञा  
सच्छिकत्वा उपसम्पज्ज विहारामि।   
    
यं हि तं भिक्खवे, सम्मा वदमानो वदेय्य, ऽसमणेसु समणसुखुमालोऽति ममे  
व तं भिक्खवे सम्मा वदमानो वदेय्य, ऽसमणेसु समणसुखुमालोऽति।   
    
५। ३। १। ५  
(फासुविहार सुत्तं)  
(सावत्थिनिदानं)  
    
५। पञ्चिमे भिक्खवे, फासुविहारा। कतमे पञ्च  
    
इध भिक्खवे भिक्खुनो मेत्तं कायकम्मं पच्चुपट्ठितं होति सब्रह्मचारीसु आवी  
चेव रहो च। मेत्तं वचीकम्मं पच्चुपट्ठितं होति सब्रह्मचारीसु आवि चेव रहो च  
मेत्तं मनोकम्मं पच्चुपट्ठितं होति सब्रह्मचारीसु आचि चेव रहो च। यानि तानि सीलानि  
अखण्डानि अच्छिद्दानि असबलानि अकम्मासानि भुजिस्सानि विञ्ञुप्पसत्थानि अपरामट्ठानि  
समाधिसंवत्तनिकानि, तथारूपेहि सीलेहि सीलसामञ्ञगतो विहरति सब्रह्मचारीहि आवि चेव  
रहो च। यायं दिट्ठि अरिया निय्यानिका निय्याति तक्करस्स सम्मा दुक्खक्खयाय,  
तथारूपाय दिट्ठिया दिट्ठिसामञ्ञगतो विहरति सब्रह्मचारीहि आवी चेव रहो च।   
    
इमे खो भिक्खवे पञ्च फासुविहाराति। 

१। चतुन्नं खो पन सीमु।   
    
[ब्ज्त् पगे २१२] [\x २१२।]       
५। ३। १। ६  
आनन्दसुत्तं  
    
६। एकं समयं भगवा कोसम्बियं विहरति घोसितारामे। अथ खो आयस्मा आनन्दो येन  
भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्नो खो आयस्मा आनन्दो भगवन्तं एतदवोच:  
    
कित्तावता नु खो भन्ते, भिक्खु सङ्घे१ विहरन्तो फासुं विहरेय्याति।   
    
यतो खो आनन्द, [प्त्स् पगे १३३] [\क़् १३३।] भिक्खु अत्तना२सीलसम्पन्नो होति नो च  
परं अधिसीले सम्पवत्ता। एत्तावतापि खो आनन्द भिक्खु सङ्घे विहरन्तो फासुं  
विहरेय्याति।   
सिया पन भन्ते, अञ्ञोपि परियायो यथा भिक्खु सङ्घे फासुं विहरेय्याति।   
    
सिया आनन्द, यतो खो आनन्द भिक्खु अत्तना सिलसम्पन्नो होति नो च परं अधिसीले  
सम्पवत्ता होति। अत्तानुपेक्खी च होति नो परानुपेक्खी। एत्तावता पि खो आनन्द भिक्खु  
सङ्घे विहरन्तो फासुं विहरेय्याति।   
    
सिया पन भन्ते, अञ्ञोपि परियायो यथा भिक्खु सङ्घे विहरन्तो फासुं विहरेय्याति।   
सिया आनन्द, यतो खो आनन्द भिक्खु अत्तना सीलसम्पन्नो होति नो च परं अधिसीले  
सम्पवत्ता। अत्तानुपेक्खी च नो परानुपेक्खी होति। अप्पञ्ञातो३ च होति, तेन च  
अप्पञ्ञातकेन नो परितस्सति। एत्तावतापि खो४ आनन्द भिक्खु सङ्घे विहरन्तो फासुं  
विहरेय्याति।   
    
सिया पन भन्ते, अञ्ञोपि परियायो यथा भिक्खु सङ्घे विहरन्तो फासुं विहरेय्याति।   
सिया आनन्द, यतो खो आनन्द भिक्खु अत्तना सीलसम्पन्नो होति, नो परं अधिसीले  
सम्पवत्ता। अततानुपेक्खी च होति नो परानुपेक्खी। अप्पञ्ञातो च होति। तेन च  
अप्पञ्ञातकेन नो परितस्सति। चतुन्नञ्च झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी। एत्तावतापि खो  
आनन्द भिक्खु सङ्घे विहरन्तो फासुं विहरेय्यति। 

१। भिक्खु सङ्घो स्या। २। अत्तनाव सीमु।   
३। अपञ्ञातो मछसं,   
४। एत्तावतापि मछसं।   
    
[ब्ज्त् पगे २१४] [\x २१४।]       
सिया पन भन्ते, अञ्ञोपि परियायो यथा भिक्खु सङ्घे विहरन्तो फासुं विहरेय्याति।   
    
सिया आनन्द यतो खो आनन्द भिक्खु अत्तना सीलसम्पन्नो होति, नो च परं अधिसीले  
सम्पवत्ता। अत्तानुपेक्खी च होति नो परानुपेक्खी। [प्त्स् पगे १३४] [\क़् १३४।]       
अप्पञ्ञातो च होति तेन अप्पञ्ञातकेन नो परितस्सति। चतुन्नं झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी। आसवानं खया  
अनासवं चेतोविमुत्तिं पञ्ञाविमुत्तिं दिट्ठेवधम्मे सयं अभिञ्ञा सच्छिकत्वा  
उपसम्पज्ज विहरति। एत्तावता खो आनन्द भिक्खु सङ्घे विहरन्तो फासुं विहरेय्य।   
इमम्हा चाहं आनन्द फासुविहारा अञ्ञो फासुविहारोउत्तरितरो वा पणीततरो वा नत्थिति  
वदामिऽति।   
    
५। ३। १। ७  
(सीलसम्पन्नसुत्तं)  
(सावत्थिनिदानं)  
    
७। पञ्चहि भिक्खवे, धम्मेहि समन्नागतो भिक्खु आहुनेय्यो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्स। कतमेहि पञ्चहि?  
    
इध भिक्खवे, भिक्खु सीलसम्पन्नो होति, समाधिसम्पन्नो होति, पञ्ञासम्पन्नो होति,  
विमुत्तिसम्पन्नो होति, विमुत्तिञाणदस्सनसम्पन्नो होति।   
    
इमेहि खो भिक्खवे, पञ्चहि धम्मेहि समन्नागतो भिक्खु आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
    
५। ३। १। ८  
(असेखसुत्तं)  
(सावत्थिनिदानं)  
    
८। पञ्चहि भिक्खवे, धम्मेहि समन्नागतो भिक्खु आहुनेय्यो१ पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमेहि पञ्चहि:  
    
इध भिक्खवे, भिक्खु असेखेन सीलक्खन्धेन समन्नागतो होति, असेखेन  
समाधिक्खन्धेन समन्नागतो होति, असेखेन पञ्ञाक्खन्धेन समन्नागतो होति,  
असेखेन विमुत्तिक्खन्धेन समन्नागतो होति, असेखेन विमुत्तिञाणदस्सनक्खन्धेन  
समन्नागतो होति।   
    
इमेहि खो भिक्खवे, पञ्चहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति। 

१। आहुणेय्यो पाहुणेय्यो सीमु, मछसं  
    
[ब्ज्त् पगे २१६] [\x २१६।]       
[प्त्स् पगे १३५] [\क़् १३५।]        
५। ३। १। ९  
(चातुद्दिससुत्तं)  
(सावत्थिनिदानं)  
    
९। पञ्चहि भिक्खवे, धम्मेहि समन्नागतो भिक्खु चातुद्दिसो होति। कतमेहि पञ्चहि:   
इध भिक्खवे, भिक्खु सीलवा होति, पातिमोक्खसंवरसंवुतो विहरति  
आचारगोचरसम्पन्नो, अणुमत्तेसु वज्जेसु भयदस्सावी, समादाय सिक्खति सिक्खापदेसु।   
बहुस्सुतो होति सुतधरो सुतसन्निचयो। ये ते धम्मा आदिकल्याणा मज्झेकल्याणा  
परियोसानकल्याणा सात्था सब्यञ्जना१ केवलपरिपुणणं परिसुद्धं ब्रह्मचरियं  
अभिवदन्ति, तथारूपास्स धम्मा बहुस्सुता होन्ति धता२ वचसा परिविता  
मनसानुपेक्खिता दिट्ठिया सुप्पटिविद्धा।   
    
सन्तुट्ठो होति इतरीतरचीवरपिण्डपातसेनासनगिलानपच्चयभेसज्जपरिक्खारेन।   
    
चतुन्नं झानानं आभिचेतसिकानं दिट्ठधम्मसुखविहारानं निकामलाभी होति  
अकिच्छलाभी अकसिरलाभी।   
    
आसवनं खया अनासवं चेतोविमुत्तिं पञ्ञाविमुत्तिं दिट्ठेवधम्मे सयं अभिञ्ञा  
सच्छिकत्वा उपसम्पज्ज विहरति।   
।   
    
इमेहि खो भिक्खवे, पञ्चहि धम्मेहि समन्नागतो भिक्खु चातुद्दिसो होतीति।   
    
५। ३। १। १०  
(अरञ्ञसुत्तं)  
(सावत्थिनिदानं)  
१०। पञ्चहि भिक्खवे, धम्मेहि समन्नागतो भिक्खु अलं अरञ्ञे वनपत्थानि पन्तानि  
सेनासनानि पटिसेवितुं। कतमेहि पञ्चहि:  
    
इध भिक्खवे, भिक्खु सीलवा होति पातिमोक्खसंवरसंवुतो विहरति  
आचारगोचरसम्पन्नो, अणुमत्तेसु वज्जेसु भयदस्सावी, समादाय सिक्खति सिक्खापदेसु। 

१। सात्थं सब्यञ्जनं मछसं। २। धाता मछसं।   
    
[ब्ज्त् पगे २१८] [\x २१८।]       
बहुस्सुतो होति सुतधरो सुतसन्निचयो। ये ते धम्मा आदिकल्याणा मज्झेकल्याणा  
परियोसानकल्याणा सात्था सब्यञ्जना केवलपरिपुण्णं परिसुद्धं ब्रह्मचरियं  
अभिवदन्ति तथारूपास्स धम्मा बहुस्सुता होन्ति धता वचसा परिचिता मनसानुपेक्खिता  
दिट्ठिया सुप्पटिविद्धा।   
    
आरद्धविरियो विहरति अकुसलानं धम्मानं पहानाय, कुसलानं धम्मानं  
उपसम्पदाय, थामवा दऌहपरक्कमो अनिक्खित्तधुरो कुसलेसु धम्मेसु।   
    
चतुन्नं झानानं आभिचेतसिकानं दिट्ठधम्मसुखविहारानं निकामलाभी होति।  
अकिच्छलाभी अकसिरलाभी।   
    
आसवानं खया अनासवं चेतोविमुत्तिं [प्त्स् पगे १३६] [\क़् १३६।] पञ्ञाविमुत्तिं  
दिट्ठेवधम्मे सयं अभिञ्ञा सच्छिकत्वा उपसम्पज्ज विहरति।   
    
इमेहि खो भिक्खवे, पञ्चहि धम्मेहि समन्नागतो भिक्खु अलं अरञ्ञे वनपत्थानि  
पन्तानि सेनासनानि पटिसेवितुन्ति।   
    
फासुविहारवग्गो पठमो  
    
तस्सुद्दानं:  
सारज्जं सङ्कितो चोरो सुखुमालं फासु पञ्चमं१  
आनन्द सीला सेखा च२ चातुद्दिसो अरञ्ञेन चाति

१। सुखुमालफासु पञ्चमं स्या। २। आनन्द सील सेखिया सीमु, स्या।   
।   
[ब्ज्त् पगे २२०] [\x २२०।]       
(कुलूपगसुत्तं)  
(सावत्थिनिदानं)  
११। पञ्चहि भिक्खवे, धम्मेहि समन्नागतो कुलूपगो भिक्खु कुलेसु अप्पियो च होति  
अमनापो च अगरु च अभावनीयो च। कतमेहि पञ्चहि:  
    
असन्थुतविस्सासी१ च होति, अनिस्सरविकप्पी च, वियत्थुपसेवी२च, उपकण्णकजप्पी च,  
अतियाचनको च।   
    
इमेहि खो भिक्खवे पञ्चहि धम्मेहि समन्नागतो कुलूपगो भिक्खु कुलेसु अप्पियो च  
होति अमनापो च अगरु च अभावनीयो च।   
    
पञ्चहि भिक्खवे, धम्मेहि समन्नागतो कुलूपगो भिक्खु कुलेसु पियो च होति मनापो  
च गरु च भावनीयो च। कतमेहि पञ्चहि:  
    
न असन्थुतविस्सासी१ च होति, न अनिस्सरविकप्पी च, न वियत्थुपसेवी२ च, न  
उपकण्णकजप्पि च, न अतियाचनको च।   
[प्त्स् पगे १३७] [\क़् १३७।]        
    
इमेहि खो भिक्खवे, पञ्चहि धम्मेहि समन्नागतो कुलूपगो भिक्खु कुलेसु पियो च  
होति मनापो च गरु च भावनीयो चाति।   
    
५। ३। २। २  
(पच्छासमणसुत्तं)  
(सावत्थिनिदानं)  
१२। पञ्चहि भिक्खवे, धम्मेहि समन्नागतो पच्छासमणो न आदातब्बो। कतमेहि  
पञ्चहि:  
    
अतिदूरे वा गच्छति अच्चासन्ने वा, न पत्तपरियापन्नं गण्हाति, आपत्तिसामन्ता  
भणमानं न निवारेति, भणमानस्स अन्तरन्तरा कथं ओपातेति, दुप्पञ्ञो होति जऌओ  
एऌअमूगो।   
    
इमेहि खो भिक्खवे, पञ्चहि धम्मेहि समन्नागतो पच्छासमणो न आदातब्बो।   
पञ्चहि भिक्खवे, धम्मेहि समन्नागतो पच्छासमणो आदातब्बो। कतमेहि पञ्चहि:   
नातिदूरे गच्छति न अच्चासन्ने, पत्तपरियापन्नं गण्हाति, आपत्तिसामन्ता भणमानं  
निवारेति, भणमानस्स न अन्तरन्तरा कथं ओपातेति, पञ्ञवा होति अजऌओ अनेऌअमुगो।   
    
इमेहि खो भिक्खवे, पञ्चहि धम्मेहि समन्नागतो पच्छासमणो आदातब्बोति।   
।   
    
१। असन्थवविस्सासी मछसं।   
। २। विस्सटठुपसेवी मछसं  
    
[ब्ज्त् पगे २२२] [\x २२२।]       
५। ३। २। ३  
(सम्मासमाधिसुत्तं)  
(सावत्थिनिदानं)  
१३। पञ्चहि भिक्खवे, धम्मेहि समन्नागतो भिक्खु अभब्बो सम्मासमाधिं  
उपसम्पज्ज विहरितुं। कतमेहि पञ्चहि:  
    
इध भिक्खवे, भिक्खु अक्खमो होति रूपानं, अक्खमो सद्दानं, अक्खमो गन्धानं,  
अक्खमो रसानं, अक्खमो, फोट्ठब्बानं।   
    
इमेहि खो भिक्खवे पञ्चहि धम्मेहि समन्नागततो भिक्खु अभब्बो सम्मासमाधिं  
उपसम्पज्ज विहरितुं।   
    
पञ्चहि भिक्खवे, धम्मेहि समन्नागतो भिक्खु भब्बो सम्मासमाधिं उपसम्पज्ज  
विहरितुं। कतमेहि पञ्चहि:  
[प्त्स् पगे १३८] [\क़् १३८।]        
    
इध भिक्खवे, भिक्खु खमो होति रूपानं, खमो सद्दानं, खमो गन्धानं, खमो  
रसानं, खमो फोट्ठब्बानं।   
    
इमेहि खो भिक्खवे पञ्चहि धम्मेहि समन्नागतो भिक्खु भब्बो सम्मासमाधिं  
उपसम्पज्ज विहरितुन्ति।   
    
५। ३। २। ४  
(अन्धकविन्दसुत्तं)  
१४। एकं समयं भगवा मगधेसु विहरति अन्धकविन्दे। अथ खो आयस्मा आनन्दो  
येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्नं खो आयस्मन्तं आनन्दं भगवा एतदवोच:  
    
ये ते आनन्द भिक्खू नवा अचिरपब्बजिता अधुनागता इमं धम्मविनयं, ते वो आनन्द  
भिक्खू पञ्चसु धम्मेसु समादपेतब्बा, निवेसेतब्बा, पतिट्ठापेतब्बा। कतमेसु  
पञ्चसु:  
    
"एथ तुम्हे आवुसो, सीलवा होथ पातिमोक्खसंवरसंवुता विहरथ  
आचारगोचरसम्पन्ना, अणुमत्तेसु वज्जेसु भयदस्साविनो समादाय सिक्खथ  
सिक्खापदेसुति" इति पातिमोक्खसंवरे समादपेतब्बा, निवेसेतब्बा, पतिट्ठापेतब्बा।   
    
"एथ तुम्हे आवुसो, इन्द्रियेसु गुत्तद्वारा विहरथ आरक्खसतिनो निपक्कसतिनो  
सारक्खितमानसा सतारक्खेन चेतसा समन्नागताति। " इति इन्द्रियसंवरे समादपेतब्बा,  
निवेसेतब्बा, पतिट्ठापेतब्बा।   
    
[ब्ज्त् पगे २२४] [\x २२४।]       
"एथ तुम्हे आवुसो, अप्पभस्सा होथ भस्से परियन्तकारिनोति" इति भस्सपरियन्ते  
समादपेतब्बा, निवेसेतब्बा, पतिट्ठापेतब्बा।   
    
"एथ तुम्हे आवुसो, आरञ्ञका होथ अरञ्ञे वनपत्थानि१पन्तानि सेनासनानि पटिसेवथा"ति  
इति कायवुपकासे समादपेतब्बा, निवेसेतब्बा, पतिट्ठापेतब्बा।   
    
"एथ तुम्हे आवुसो, सम्मादिट्ठिका होथ सम्मादस्सनेन समन्नागताति" इति  
सम्मादस्सने समादपेतब्बा, निवेसेतब्बा, पतिट्ठापेतब्बा।   
[प्त्स् पगे १३९] [\क़् १३९।]        
    
ये ते आनन्द, भिक्खू नवा अचिरपब्बजिता अधुनागता इमं धम्मविनयं, ते वो आनन्द  
भिक्खू इमेसु पञ्चसु धम्मेसु समादपेतब्बा, निवेसेतब्बा, पतिट्ठापेतब्बाति।   
    
५। ३। २। ५  
(मच्छरीसुत्तं)  
(सावत्थिनिदानं)  
१५। पञ्चहि भिक्खवे, धम्मेहि समन्नागता भिक्खुनी यथाभतं निक्खित्ता एवं  
निरये: कतमेहि पञ्चहि:  
    
आवासमच्छरिनी होति, कुलमच्छरिनी होति, लाभमच्छरिनी होति, वण्णमच्छरिनी होति,  
धम्ममच्छरिनी होति।   
    
इमेहि खो भिक्खवे, पञ्चहि धम्मेहि समन्नागता भिक्खुनी यथाभतं निक्खित्ता  
एवं निरये।   
    
पञ्चहि भिक्खवे, धम्मेहि समन्नागता भिक्खुनी यथभतं निक्खित्ता एवं सग्गे।  
कतमेहि पञ्चहि:  
    
न आवासमच्छरिनी होति, न कुलमच्छरिनी होति, न लाभमच्छरिनी होति, न  
वण्णमच्छरिनि होति, न धम्ममच्छरिनी होति।   
    
इमेहि खो भिक्खवे, पञ्चहि धम्मेहि समन्नागता भिक्खुनी यथाभतं निक्खित्ता  
एवं सग्गेति।   
    
५। ३। २। ६  
(वण्णसुत्तं)  
(सावत्थिनिदानं)  
१६। पञ्चहि भिक्खवे, धम्मेहि समन्नागता भिक्खुनी यथाभतं निक्खित्ता एवं  
निरये। कतमेहि पञ्चहि:  
    
अननुविच्च अपरियोगाहेत्वा अवण्णारहस्स वण्णं भासति। अननुविच्च अपरियोगाहेत्वा  
वण्णारहस्स अवण्णं भासति। अननुविच्च अपरियोगाहेत्वा अप्पसादनीये ठाने पसादं  
उपदंसेति। अननुविच्च अपरियोगाहेत्वा पसादनीये ठाने अप्पसादं उपदंसेति।  
सद्धादेय्यं विनिपातेति।   
    
इमेहि खो भिक्खवे, पञ्चहि धम्मेहि समन्नागता भिक्खुनी यथाभतं निक्खित्ता  
एवं निरये। 

१। अरञ्ञवनपत्थानि मछसं।   
    
[ब्ज्त् पगे २२६] [\x २२६।]       
पञ्चहि भिक्खवे धम्मेहि समन्नागता भिक्खुनी यथाभतं निक्खित्ता एवं सग्गे।  
कतमेहि पञ्चहि:  
    
अनुविच्च परियोगाहेत्वा अवण्णारहस्स अवण्णं भासति, अनुविच्च परियोगाहेत्वा  
वण्णारहस्स वण्णं भासति, [प्त्स् पगे १४०] [\क़् १४०।] अनुविच्च परियोगाहेत्वा  
अप्पसादनीये ठाने अप्पसादं उपदंसेति, अनुविच्च परियोगाहेत्वा पसादनीये ठाने  
पसादं उपदंसेति, सद्धादेय्यं न विनिपातेति।   
    
इमेहि खो भिक्खवे पञ्चहि धम्मेहि समन्नागता भिक्खुणी यथाभतं निक्खित्ता  
एवं सग्गेति।   
    
५। ३। २। ७  
(इस्सुकीसुत्तं)  
(सावत्थिनिदानं)  
१७। पञ्चहि भिक्खवे धम्मेहि समन्नागता भिक्खुणी यथाभतं निक्खित्ता एवं  
निरये। कतमेहि पञ्चहि:  
अननुविच्च अपरियोगाहेत्वा अवण्णारहस्स वण्णं भासति, अननुविच्च अपरियोगाहेत्वा  
वण्णारहस्स अवण्णं भासति, इस्सुकिनी च होति, मच्छरिनी च, सद्धादेय्यं विनिपातेति।   
इमेहि खो भिक्खवे पञ्चहि धम्मेहि समन्नागता भिक्खुनी यथाभतं निक्खित्ता  
एवं निरये।   
    
पञ्चहि भिक्खवे धम्मेहि समन्नागता भिक्खुनी यथाभतं निक्खित्ता एवं सग्गे।  
कतमेहि पञ्चहि:  
    
अनुविच्च परियोगाहेत्वा अवण्णारहस्स अवण्णं भासति, अनुविच्च परियोगाहेत्वा  
वण्णारहस्स वण्णं भासति, अनिस्सुकी च होति, अमच्छरिनी च, सद्धादेय्यं न  
विनिपातेनि।   
    
इमेहि खो भिक्खवे पञ्चहि धम्मेहि समन्नागता भिक्खुणी यथाभतं निक्खित्ता  
एवं सग्गेति।   
    
५। ३। २। ८  
(मिच्छादिट्ठिकसुत्तं)  
(सावत्थिनिदानं)  
१८। पञ्चहि भिक्खवे धम्मेहि समन्नागता भिक्खुनी यथाभतं निक्खित्ता एवं  
निरये। कतमेहि पञ्चहि:  
    
अननुविच्च अपरियोगाहेत्वा अवण्णारहस्स वण्णं भासति, अननुविच्च अपरियोगाहेत्वा  
वण्णारहस्स अवण्णं भासति, मिच्छादिट्ठिका च होति, मिच्छासङ्कप्पा च, सद्धादेय्यं  
विनिपातेति।   
    
[ब्ज्त् पगे २२८] [\x २२८।]       
इमेहि खो भिक्खवे पञ्चहि धम्मेहि समन्नागता भिक्खुनी यथाभतं निक्खित्ता  
एवं निरये।   
[प्त्स् पगे १४१] [\क़् १४१।]        
    
पञ्चहि भिक्खवे धम्मेहि समन्नागता भिक्खुनी यथाभतं निक्खित्ता एवं सग्गे।  
कतमेहि पञ्चहि:  
    
अनुविच्च परियोगाहेत्वा अवण्णारहस्स अवण्णं भासति, अनुविच्च परियोगाहेत्वा  
वण्णारहस्स वण्णं भासति, सम्मादिट्ठिका च होति, सम्मासङ्कप्पा च, सद्धादेय्यं  
न विनिपातेति।   
    
इमेहि खो भिक्खवे पञ्चहि धम्महि समन्नागता भिक्खुनी यथाभतं निक्खित्ता  
एवं सग्गेति।   
५। ३। २। ९  
(मिच्छावाचा सुत्तं)  
(सावत्थिनिदानं)  
१९। पञ्चहि भिक्खवे धम्मेहि समन्नागता भिक्खुनी यथाभतं निक्खित्ता एवं  
निरये। कतमेहि पञ्चहि:  
    
अननुविच्च अपरियोगाहेत्वा अवण्णारहस्स वण्णं भासति, अननुविच्च अपरियोगाहेत्वा  
वण्णारहस्स अवण्णं भासति, मिच्छावाचा च होति, मिच्छाकम्मन्ता च, सद्धादेय्यं  
विनिपातेति।   
    
इमेहि खो भिक्खवे पञ्चहि धम्मेहि समन्नागता भिक्खुनी यथाभतं निक्खित्ता  
एवं निरये।   
    
पञ्चहि भिक्खवे धम्मेहि समन्नागता भिक्खुनी यथाभतं निक्खित्ता एवं सग्गे।  
कतमेहि पञ्चहि:  
    
अनुविच्च परियोगाहेत्वा अवण्णारहस्स अवण्णं भासति, अनुविच्च परियोगाहेत्वा  
वण्णारहस्स वण्णं भासति, सम्मावाचा च होति, सम्मा कम्मन्ता च, सद्धादेय्यं न  
विनिपातेति।   
    
इमेहि खो भिक्खवे पञ्चहि धम्मेहि समन्नागता भिक्खुनी यथाभतं निक्खित्ता  
एवं सग्गेति।   
    
५। ३। २। १०  
(मिच्छावायाम सुत्तं)  
(सावत्थिनिदानं)  
२०। पञ्चहि भिक्खवे धम्मेहि समन्नागता भिक्खुनी यथाभतं निक्खित्ता एवं  
निरये। कतमेहि पञ्चहि:  
    
अननुविच्च अपरियोगाहेत्वा अवण्णारहस्स वण्णं भासति, अननुविच्च अपरियोगाहेत्वा  
वण्णारहस्स अवण्णं भासति, मिच्छावायामा च होति, मिच्छासतिनी च, सद्धादेय्यं  
विनिपातेति।   
[प्त्स् पगे १४२] [\क़् १४२।]        
    
[ब्ज्त् पगे २३०] [\x २३०।]       
इमेहि खो भिक्खवे पञ्चहि धम्मेहि समन्नागता भिक्खुनी यथाभतं निक्खित्ता  
एवं निरये।   
पञ्चहि भिक्खवे धम्मेहि समन्नागता भिक्खुनी यथाभतं निक्खित्ता एवं सग्गे  
कतमेहि पञ्चहि:  
अनुविच्च परियोगाहेत्वा अवण्णारहस्स अवण्णं भासति, अनुविच्च परियोगाहेत्वा  
वण्णारहस्स वण्णं भासति, सम्मावायामा च होति, सम्मासतिनी च, सद्धादेय्यं न  
विनिपातेति।   
    
इमेहि खो भिक्खवे पञ्चहि धम्मेहि समन्नागता भिक्खुनी यथाभतं निक्खित्ता  
एवं सग्गेति।   
    
अन्धकविन्दवग्गो दुतियो।   
    
तससुद्दानं:  
कुलूपगो, पच्छासमणो समाधि अन्धकविन्दं  
मच्छरि वण्णना इस्सा दिट्ठिवाचाय वायामाति। १

१। वायामो सीमु।   
    
[ब्ज्त् पगे २३२] [\x २३२।]       
३। गिलानवग्गो  
५। ३। ३। १  
(गिलानसुत्तं)  
२१। एकं समयं भगवा वेसालियं विहरति महावने कूटागारसालायं। अथ खो भगवा  
सायन्हसमयं पतिसल्लाना वुट्ठितो येन गिलानसाला तेनुपसङ्कमि। अद्दसा खो भगवा  
अञ्ञतरं भिक्खुं दुब्बलं गिलानकं। दिस्वा पञ्ञत्ते आसने निसीदि। निसज्ज खो भगवा  
भिक्खु आमन्तेसि:   
यं कञ्चि१ भिक्खवे दुब्बलं२ गिलानकं पञ्च धम्मा न विजहन्ति, तस्सेतं  
पाटिकङ्खं: न चिरस्सेव आसवानं खया अनासवं चेतोविमुत्तिं पञ्ञाविमुत्तिं सयं  
अभिञ्ञा सच्छिकत्वा उपसम्पज्ज विहरिस्सतीति कतमेहि पञ्च:  
    
इध भिक्खवे भिक्खु असुभानुपस्सी काये विहरति, आहारे पटिक्कूलसञ्ञी, सब्बलोके  
अनभिरतसञ्ञी, [प्त्स् पगे १४३] [\क़् १४३।] सब्बसङ्खारेसु अनिच्चानुपस्सी,  
मरणसञ्ञा खो पनस्स अज्झत्तं सूपट्ठिता होति।   
    
यं कञ्चि१ भिक्खवे दुब्बलं२ गिलानकं इमे पञ्च धम्मा न विजहन्ति, तस्सेतं  
पाटिकङ्खं: न चिरस्सेव आसवानं खया अनासवं चेतोविमुत्तिं पञ्ञाविमुत्तिं सयं  
अभिञ्ञा सच्छिकत्वा उपसम्पज्ज विहरिस्सतीति।   
    
५। ३। ३। २  
(सतिसूपट्ठितसुत्तं)  
(सावत्थिनिदानं)  
२२। यो हि कोचि भिक्खवे भिक्खु वा भिक्खुनी वा पञ्च धम्मे भावेति, पञ्च धम्मे  
बहुलीकरोति, तस्स द्विन्नं फलानं अञ्ञतरं फलं पाटिकङ्खं: दिट्ठेव धम्मे  
अञ्ञा, सति वा उपदिसेसे अनागामिता। कतमे पञ्च:  
    
इध भिक्खवे भिक्खुनो अज्झत्तं येव सति सूपट्ठिता होति, धम्मानं  
उदयत्थगामिनिया पञ्ञाय असुभानुपस्सी काये विहरति, आहारे पटिक्कूलसञ्ञि, सब्बलोके  
अनभिरतसञ्ञी, सब्बसङ्खारेसु अनिच्चानुपस्सी।   
    
यो हि कोचि भिक्खवे भिक्खु वा भिक्खुनी वा इमे पञ्च धम्मे भावेति, इमे पञ्च  
धम्मे बहुलीकरोति, तस्स द्विन्नं फलानं अञ्ञतरं फलं पाटिकङ्खं: दिट्ठेव  
धम्मे अञ्ञा, सति वा उपादिसेसे अनागामिता। 

१। यङ्किञ्चि स्या २। भिक्खुं दुब्बलं मछसं।   
    
[ब्ज्त् पगे २३४] [\x २३४।]       
५। ३। ३। ३  
(दूपट्ठाकगिलानसुत्तं)  
(सावत्थिनिदानं)  
२३। पञ्चहि भिक्खवे धम्मेहि समन्नागतो गिलानो दूपट्ठाको१ होति। कतमेहि पञ्चहि:  
    
असप्पायकारी होति सप्पाये मत्तं न जानाति। भेसज्जं न पटिसेविता होति। अत्थकामस्स  
गिलानूपट्ठाकस्स न यथाभूतं आबाधं आवीकत्ता होति। अभिक्कमन्तं वा अभिक्कमतीति,  
पटिक्कमन्तं वा पटिक्कमतीति ठितं वा ठितोऽति उप्पन्नानं वा सारिरिकानं वेदनानं  
दुक्खानं तिप्पानं खरानं कटुकानं असातानं अमनापानं पाणहरानं  
अनधिवासकजातिको होति।   
[प्त्स् पगे १४४] [\क़् १४४।]        
    
इमेहि खो भिक्खवे पञ्चहि धम्मेहि समन्नागतो गिलानो दूपट्ठाको होति।   
    
पञ्चहि भिक्खवे धम्मेहि समन्नागतो गिलानो सूपट्ठाको होति। कतमेहि पञ्चहि:   
सप्पायकारी होति। सप्पाये मत्तं जानाति। भेसज्जं पटिसेविता होति। अत्थकामस्स  
गिलानूपट्ठाकस्स यथाभूतं आबाधं आवीकत्ता होति: अभिक्कमन्तं वा अभिक्कमतीति,  
पटिक्कमन्तं वा पटिक्कमतीति, ठितं वा ठितोति। उप्पन्नानं वा सारीरिकानं वेदनानं  
दुक्खानं तिप्पानं खरानं कटुकानं असातानं अमनापानं पाणहरानं  
अधिवासकजातिको होति।   
    
इमेहि खो भिक्खवे पञ्चहि धम्मेहि समन्नागतो गिलानो सूपट्ठाको होतीति।   
५। ३। ३। ४  
(गिलानूपट्ठाकसुत्तं)  
(सावत्थिनिदानं)  
    
२४। पञ्चहि भिक्खवे धम्मेहि समन्नागतो गिलानूपट्ठाको नालं गिलानं उपट्ठातुं।  
कतमेहि पञ्चहि:  
    
न पटिबलो होति भेसज्जं संविधातुं। सप्पयासप्पायं न जानाति, असप्पायं उपनामेति,  
सप्पायं अपनामेति। आमिसन्तरो गिलानं उपट्ठहति नो मेत्तचित्तो। जेगुच्छि होति उच्चारं वा  
पस्सावं वा वन्तं वा खेलं वा नीहरितुं न पटिबलो२ होति गिलानं कालेन कालं  
धम्मिया कथाय सन्दस्सेतुं समादपेतुं समुत्तेजेतुं सम्पहंसेतुं।   
    
इमेहि खो भिक्खवे पञ्चहि धम्मेहि समन्नागतो गिलानूपट्ठाको नालं गिलानं  
उपट्ठातुं। 

१। दुपट्ठाको [प्त्स्,] स्या २। नप्पटिबलो मछसं  
    
[ब्ज्त् पगे २३६] [\x २३६।]       
पञ्चहि भिक्खवे धम्मेहि समन्नागतो गिलानूपट्ठाको अलं गिलानं उपट्ठातुं।  
कतमेहि पञ्चहि:  
    
पटिबलो होति भेसज्जं संविधातुं। सप्पायासप्पायं जानाति, असप्पायं अपनामेति,  
सप्पायं उपनामेति। मेत्तचित्तो गिलानं उपट्ठहति नो आमिसन्तरो। अजेगुच्छी होति उच्चारं  
वा पस्सावं वा वन्तं वा खेलं वा नीहरितूं। पटिबलो होति गिलानं कालेन कालं  
धम्मिया कथाय सन्दस्सेतुं। समादपेतुं समुत्तेजेतुं सम्पहंसेतुं।   
[प्त्स् पगे १४५] [\क़् १४५।]        
    
इमेहि खो भिक्खवे पञ्चहि धम्मेहि समन्नागतो गिलानूपट्ठाको अलं गिलानं  
उपट्ठातुन्ति।   
    
५। ३। ३। ५  
(पठम आयुस्ससुत्तं)  
(सावत्थि निदानं)  
२५। पञ्चिमे भिक्खवे धम्मा अनायुस्सा। कतमे पञ्च:  
    
असप्पायकारि होति, सप्पाये मत्तं न जानाति, अपरिनतभोजी च होति, अकालचारि च होति,  
अब्रह्मचारी च। इमे खो भिक्खवे पञ्च धम्मा अनायुस्सा।   
पञ्चिमे भिक्खवे धम्मा आयुस्सा। कतमे पञ्च:  
सप्पायकारी होति, सप्पाये मत्तं जानाति, परिनतभोजी च होति, कालचारि च होति, ब्रह्मचारि  
च। इमे खो भिक्खवे पञ्च धम्मा आयुस्सा ति।   
    
५। ३। ३। ६  
(दुतिय आयुस्ससुत्तं)  
(सावत्थिनिदानं)  
२६। पञ्चिमे भिक्खवे धम्मा अनायुस्सा। कतमे पञ्च:  
असप्पायकारी होति, सप्पाये मत्तं न जानाति, अपरिनतभोजी च होति, दुस्सीलो च, पापमित्तो  
च। इमे खो भिक्खवे पञ्च धम्मा अनायुस्सा।   
    
पञ्चिमे भिक्खवे धम्मा आयुस्सा, कतमे पञ्च:  
    
सप्पायकारी होति, सप्पाये मत्तं जानाति, परिनतभोजी च होति, सीलवा च, कल्याणमित्तो च।  
इमे खो भिक्खवे पञ्च धम्मा आयुस्सा ति। 

१। अपरिणतभोगीच सीमु।   
।   
[ब्ज्त् पगे २३८] [\x २३८।]       
५। ३। ३। ७।  
(वपकाससुत्तं)  
(सावत्थिनिदानं)  
२७। पञ्चहि भिक्खवे धम्मेहि समन्नागतो भिक्खु नालं सङ्घम्हा वपकासितुं।  
कतमेहि पञ्चहि:  
    
इध भिक्खवे भिक्खु असन्तुट्ठो होति इतरीतरेन चीवरेन, असन्तुट्ठो होति इतरीतरेन  
पिणडपातेन, असन्तुट्ठो होति इतरितरेन सेनासनेन, असन्तुट्ठो होति इतरीतरेन  
गिलानपच्चयभेसज्जपरिक्खारेन, कामसङ्कप्पबहुलो च विहरति।   
इमेहि खो भिक्खवे पञ्चहि धम्मेहि समन्नागतो भिक्खु नालं सङ्घम्हा  
वपकासितुं।   
पञ्चहि भिक्खवे धम्मेहि समन्नागतो भिक्खु अलं सङ्घम्हा वपकासितुं।  
कतमेहि पञ्चहि:  
[प्त्स् पगे १४६] [\क़् १४६।]        
    
इध भिक्खवे भिक्खु सन्तुट्ठो होति इतरीतरेन चीवरेन, सन्तुट्ठो होति इतरीतरेन  
पिण्डपातेन, सन्तुट्ठो होति इतरीतरेन सेनासनेन, सन्तुट्ठो होति इतरीतरेन  
गिलानपच्चयभेसज्जपरिक्खारेन, नेक्खम्मसङ्कप्पबहुलो च विहरति।   
    
इमेहि खो भिक्खवे पञ्चहि धम्मेहि समन्नागतो भिक्खु अलं सङ्घम्हा  
वपकासितुन्ति।   
५। ३। ३। ८  
(समणदुक्ख सुख सुत्तं)  
(सावत्थिनिदानं)  
    
२८। पञ्चिमानि भिक्खवे समणदुक्खानि। कतमानि पञ्च:  
    
इध भिक्खवे भिक्खु असन्तुट्ठो होति इतरीतरेन चीवरेन, असन्तुट्ठो होति इतरीतरेन  
पिण्डपातेन, असन्तुट्ठो होति इतरीतरेन सेनासनेन, असन्तुट्ठो होति इतरीतरेन  
गिलानपच्चयभेसज्जपरिक्खारेन, अनभिरतो च ब्रह्मचरियं चरति। इमानि खो  
भिक्खवे पञ्च समणदुक्खानि।   
    
पञ्चिमानि भिक्खवे समणसुखानि। कतमानि पञ्च:  
    
इध भिक्खवे भिक्खु सन्तुट्ठो होति इतरीतरेन चीवरेन, सन्तुट्ठो होति इतरीतरेन  
पिण्डपातेन, सन्तुट्ठो होति इतरीतरेन सेनासनेन, सन्तुट्ठो होति इतरीतरेन  
गिलानपच्चयभेसज्जपरिक्खारेन, अभिरतो च ब्रह्मचरियं चरति। इमानि खो भिक्खवे  
पञ्च समणसुखानी ति।   
    
[ब्ज्त् पगे २४०] [\x २४०।]       
५। ३। ३। ९  
(परिकुप्पसुत्तं)  
(सावत्थिनिदानं)  
२९। पञ्चिमे भिक्खवे आपायिका नेरयिका परिकुप्पा अतेकिच्छा। कतमे पञ्च:  
    
माता जीविता वोरोपिता होति, पिता जीविता वोरोपितो होति, अरहं१ जीविता वोरोपितो होति, तथागतस्स  
दुट्ठेन चित्तेन लोहितं उप्पदितं होति, सङ्घो भिन्नो होति।   
    
इमे खो भिक्खवे पञ्च आपायिका नेरयिका परिकुप्पा अतेकिच्छा ति।   
[प्त्स् पगे १४७] [\क़् १४७।]        
    
५। ३। ३। १०  
(सम्पदासुत्तं)  
(सावत्थिनिदानं)  
    
३०। पञ्चिमानि भिक्खवे ब्यसनानि। कतमानि पञ्च:  
    
ञातिब्यसनं, भोगब्यसनं, रोगब्यसनं, सीलब्यसनं, दिट्ठिब्यसनं। न भिक्खवे  
सत्ता ञातिब्यसनहेतु वा भोगब्यसनहेतु वा रोगब्यसनहेतु वा कायस्स भेदा  
परम्मरणा अपायं दुग्गतिं विनिपातं निरयं उपपज्जन्ति। २   
सीलब्यसनहेतु वा भिक्खवे सत्ता दिट्ठिब्यसनहेतु वा कायस्स भेदा परम्मरणा  
अपायं दुग्गतिं विनिपातं निरयं उपपज्जन्ति।२   
इमानि खो भिक्खवे पञ्च ब्यसनानि।   
पञ्चिमा भिक्खवे सम्पदा। कतमा पञ्च:  
ञातिसम्पदा, भोगसम्पदा, आरोग्यसम्पदा, सीलसम्पदा, दिट्ठिसम्पदा।   
न भिक्खवे सत्ता ञातिसम्पदाहेतु वा भोगसम्पदाहेतु वा आरोग्यसम्पदाहेतु वा  
कायस्स भेदा परम्मरणा सुगतिं सग्गं लोकं उपपज्जन्ति।   
    
सीलसम्पदाहेतु वा भिक्खवे सत्ता दिट्ठिसम्पदा हेतु वा कायस्स भेदा परम्मरणा  
सुगतिं सग्गं लोकं उपपज्जन्ति।   
इमा खो भिक्खवे पञ्च सम्पदाति।   
    
गिलानवग्गो ततियो।   
    
तस्सुद्दानं:  
१। गिलानो सतिपट्ठानं द्वे उपट्ठाका द्वायुसा  
वपकाससमणसुखानि परिकुप्पो च सम्पदाति। 

१। अरहा स्या २। उपपज्जन्ति सीमु।   
।   
[ब्ज्त् पगे २४२] [\x २४२।]        
४। राजवग्गो  
५। ३। ४। १  
(पठमचक्कानुवत्तनसुत्तं)  
(सावत्थिनिदानं)  
३१। पञ्चहि भिक्खवे अङ्गेहि समन्नागतो राजा चक्कवत्ति धम्मेनेव चक्कं पवत्तेति।  
१ तं होति चक्कं [प्त्स् पगे १४८] [\क़् १४८।] अप्पतिवत्तियं२ केनचि मनुस्सभूतेन  
पच्चत्थिकेन पाणिना। कतमेहि पञ्चहि:  
    
इध भिक्खवे राजा चक्कवत्ती अत्थञ्ञू च होति, धम्मञ्ञू च, मत्तञ्ञू च, कालञ्ञू च,  
परिसञ्ञू च,   
    
इमेहि खो पञ्चहि अङ्गेहि समन्नागतो राजा चक्कवत्ती धम्मेनेव चक्कं वत्तेति। तं  
होति चक्कं अप्पतिवत्तियं२ केनचि मनुस्सभुतेन पच्चत्थिकेन पाणिना  
    
एवमेव खो भिक्खवे पञ्चहि धम्मेहि समन्नागतो तथागतो अरहं  
सम्मासम्बुद्धो धम्मेनेव अनुत्तरं धम्मचक्कं पवत्तेति। तं होति चक्कं  
अप्पतिवत्तियं२ समणेन वा ब्राह्मणेन वा देवेन वा मारेन वा ब्रह्मुना वा केनचि वा  
लोकस्मिं। कतमेहि पञ्चहि:  
    
इध भिक्खवे तथागतो अरहं सम्मासम्बुद्धो अत्थञ्ञू, धम्मञ्ञू, मत्तञ्ञू,  
कालञ्ञू, परिसञ्ञू।   
    
इमेहि खो भिक्खवे पञ्चहि धम्मेहि समन्नागतो तथागतो अरहं सम्मासम्बुद्धो  
धम्मेनेव अनुत्तरं धम्मवक्कं पवत्तेति। तं होति चक्कं अप्पतिवत्तियं२  
समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मिन्ति।   
५। ३। ४। २  
(दुतियचक्कानुवत्तनसुत्तं)  
(सावत्थिनिदानं)  
३२। पञ्चहि भिक्खवे अङ्गेहि समन्नागतो रञ्ञो चक्कवत्तिस्स जेट्ठो पुत्तो पितरा  
पवत्तितं चक्कं धम्मेनेव अनुप्पवत्तेति। तं होति चक्कं अप्पतिवत्तियं२केनचि  
मनुस्सभुतेन पच्चत्थिकेन पाणिना। कतमेहि पञ्चहि:  
    
इध भिक्खवे रञ्ञो चक्कवत्तिस्स जेट्ठो पुत्तो अत्थञ्ञू च होति, धम्मञ्ञू च, मत्तञ्ञू  
च, कालञ्ञू च, परिसञ्ञू च। 

१। वत्तेति सीमु। २। अप्पटिवत्तियं मछसं  
    
[ब्ज्त् पगे २४४] [\x २४४।]       
इमेहि खो भिक्खवे पञ्चहि अङ्गेहि समन्नागतो रञ्ञो चक्कवत्तिस्स जेट्ठो पुत्तो पितरा  
पवत्तितं चक्कं धम्मेनेव अनुप्पवत्तेति। तं होति चक्कं अप्पतिवत्तियं१ केनचि  
मनुस्सभुतेन पच्चत्थिकेन पाणिना।   
[प्त्स् पगे १४९] [\क़् १४९।]        
    
एवमेव खो भिक्खवे पञ्चहि धम्मेहि समन्नागतो सारिपुत्तो तथागतेन पवत्तितं  
अनुत्तरं धम्मचक्कं सम्मदेव अनुप्पवत्तेति। तं होति, चक्कं अप्पतिवत्तियं  
समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मिं।  
कतमेहि पञ्चहि:  
    
इध भिक्खवे सारिपुत्तो अत्थञ्ञू, धम्मञ्ञू, मत्तञ्ञू, कालञ्ञू, परिसञ्ञू।   
    
इमेहि खो भिक्खवे पञ्चहि धम्मेहि समन्नागतो सारिपुत्तो तथागतेन अनुत्तरं  
धम्मचक्कं पवत्तितं सम्मदेव अनुप्पवत्तेति। तं होति चक्कं  
अप्पतिवत्तियं१समणेन वा ब्राह्मणेन वा देवेन वा मारेन वा ब्रह्मुना वा केनचि वा  
लोकस्मिन्ति।   
    
५। ३। ४। ३  
(धम्मराजसुत्तं)  
(सावत्थिनिदानं)  
३३। यो पि खो भिक्खवे राजा चक्कवत्ति धम्मिको धम्मराजा सो पि न अराजकं चक्कं  
वत्तेतिति। एवं वुत्ते अञ्ञतरो भिक्खू भगवन्तं एतदवोच: को पन भन्ते रञ्ञो  
चक्कवत्तिस्स धम्मिकस्स धम्मरञ्ञो राजा?ति। ऽधम्मो भिक्खूऽति भगवा अवोच।   
    
इध भिक्खु राजा चक्कवत्ति धम्मिको धम्मराजा धम्मञ्ञेव निस्साय धम्मं  
सक्करोन्तो धम्मं गरु२करोन्तो धम्मं अपचायमानो धम्मद्धजो धम्मकेतु  
धम्माधिपतेय्यो धमिमिकं रक्खावरणगुत्तिं संविदहति अन्तोजनस्मिं।   
पुन च परं भिक्खु राजा चक्कवत्ति धम्मिको धम्मराजा धम्मञ्ञेव निस्साय  
धम्मं सक्करोन्तो धम्मं गरुकरोन्तो धम्मं अपचायमानो धम्मद्धजो  
धम्मकेतु धम्माधिपतेय्यो धम्मिकं रक्खावरणगुत्तिं संविदहति खत्तियेसु  
अनुयुत्तेसु३, बलकायस्मिं, ब्राह्मणगहपतिकेसु, नेगमजानपदेसु,  
समणब्राह्मणेसु, मिगपक्खीसु।   
    
[प्त्स् पगे १५०] [\क़् १५०।]        
    
स खो सो भिक्खु राजा चक्कवत्ति धम्मिको धम्मराजा धम्मं येव निस्साय  
धम्मं सक्करोन्ता धम्मं गरुकरोन्तो धम्मं अपचायमानो धम्मद्धजो  
धम्मकेतु धम्माधिपतेय्यो धम्मिकं रक्खावरणगुत्तिं संविदहित्वा  
अन्तोजनस्मिं, धम्मिकं रक्खाचरणगुत्तिं संविदहित्वा खत्तियेसु अनुयुत्तेसु३,  
बलकायस्मिं, ब्राह्मणगहपतिकेसु नेगमजानपदेसु, समणब्राह्मणेसु,  
मिगपक्किसु, धम्मेनेव चक्कं पवत्तेति। तं होति चक्कं अप्पतिवत्तियं१ केनचि  
मनुस्सभुतेन पच्चत्थिकेन  
पाणिना।   
    
१। अप्पटिवत्तियं मछसं २। गरुं मछसं ३। अनुयन्तेसु मछसं।   
।   
[ब्ज्त् पगे २४६] [\x २४६।]       
एवमेव खो भिक्खु तथागतो अरहं सम्मासम्बुद्धो धम्मिको धम्मराजा  
धम्मं येव निस्साय धम्मं सक्करोन्तो धम्मं गरुकरोन्तो धम्मं  
अपचायमानो धम्मद्धजो धम्मकेतु धम्माधिपतेय्यो धम्मिकं  
रक्खावरणगुत्तिं संविदहति भिक्खूसु। "एवरूपं कायकम्मं सेवितब्बं, एवरूपं  
कायकम्मं न सेवितब्बं, एवरूपं वचीकम्मं सेवितब्बं, एवरूपं वचीकम्मं न  
सेवितब्बं, एवरूपं मनोकम्मं सेवितब्बं, एवरूपं मनोकम्मं न सेवितब्बं,  
एवरूपो आजीवो सेवितब्बो, एवरूपो आजीवो न सेवितब्बो, एवरूपो गामनिगमो सेवितब्बो,  
एवरूपो गामनिगमो न सेवितब्बो"ति।   
    
पुन च परं भिक्खु तथागतो अरहं सम्मासम्बुद्धो धमिमिको धम्मराजा  
धम्मं येव निस्साय धम्मं सक्करोन्तो धम्मं गरुकरोन्तो धम्मं  
अपचायमानो धम्मद्धजो धम्मकेतु धम्माधिपतेय्यो धम्मिकं  
रक्खावरणगुत्तिं संविदहति भिक्खुनीसु एवरूपं कायकम्मं सेवितब्बं, एवरूपं  
कायकम्मं न सेवितब्बं एवरूपं वचिकम्मं सेवितब्बं एवरूपं वचिकम्मं न  
सेविब्बं एवरूपं मनोकम्मं सेवितब्बं, एवरूपं मनोकम्मं न सेवितब्बं,  
एवरूपो आजीवो सेवितब्बो, एवरूपो आजीवो न सेवितब्बो, एवरूपो गामनिगमो सेवितब्बो,  
एवरूपो गामनिगमो न सेवितब्बोति।

पुनचपरं भिक्खु तथागतो अरहं सम्मासम्बुद्धो धम्मिको धम्मराजा  
धम्मं येव निस्साय धम्मं सक्करोन्तो धम्मं गरुकरोन्तो धम्मं  
अपचायमानो धम्मद्धजो धम्मकेतु धम्माधिपतेय्यो धम्मिकं  
रक्खावरणगुत्तिं संविदहति उपासकेसु: " एवरूपं कायकम्मं सेवितब्बं, एवरूपं  
कायकम्मं न सेवितब्बं एवरूपं वचीकम्मं सेवितब्बं एवरूपं वचीकम्मं न  
सेवितब्बं, एवरूपं मनोकम्मं सेवितब्बं, एवरूपं मनोकम्मं न सेवितब्बं,  
एवरूपो आजीवो सेवितब्बो, एवरूपो आजीवो न सेवितब्बो, एवरूपो गामनिगमो सेवितब्बो,  
एवरूपो गामनिगमो न सेवितब्बो ति।  
    
पुनचपरं भिक्खु तथागतो अरहं सम्मासम्बुद्धो धम्मिको धम्मराजा  
धम्मं येव निस्साय धम्मं सक्करोन्तो धम्मं गरुकरोन्तो धम्मं  
अपचायमानो धम्मद्धजो धम्मकेतु धम्माधिपतेय्यो धम्मिकं  
रक्खावरणगुत्तिं संविदहति उपासिकासु: एवरूपं कायकम्मं सेवितब्बं एवरूपं  
कायकम्मं न सेविततब्बं, एवरूपं वचीकम्मं सेवितब्बं, एवरूपं वचीकम्मं न  
सेवितब्बं, एवरूपं मनोकम्मं सेवितब्बं, एवरूपं मनोकम्मं न सेवितब्बं,  
एवरूपो आजीवो सेवितब्बो, एवरूपो आजीवो न सेवितब्बो, एवरूपो गामनिगमो सेवितब्बो,  
एवरूपो गामनिगमो न सेवितब्बो" ति।   
    
स खो भिक्खु तथागतो अरहं सम्मासम्बुद्धो [प्त्स् पगे १५१] [\क़् १५१।]       
धम्मिको धम्मराजा धम्मं येव निस्साय धम्मं सक्करोन्तो धम्मं  
गरुकरोन्तो धम्मं अपचायमानो धम्मद्धजो धम्मकेतु धम्माधिपतेय्यो  
धम्मिकं रक्खावरणगुत्तिं संविदहित्वा भिक्खुसु, धम्मिकं रक्खावरणगुत्तिं  
संविदहित्वा भिक्खुनीसु, धम्मिकं रक्खावरणगुत्तिं संविदहित्वा उपासकेसु,  
धम्मिकं रक्खावरणगुत्तिं संविदहित्वा उपासिकासु, धम्मेनेव अनुत्तरं  
धम्मचक्कं पवत्तेति। तं होति चक्कं अप्पतिवत्तियं समणेन वा ब्राह्मणेन वा  
देवेन वा मारेन वा ब्रह्मुना वा केनचि वा लोकस्मिन्ति।   
    
५। ३। ४। ४  
(खत्तियराजसुत्तं)  
(सावत्थिनिदानं)  
३४। पञ्चहि भिक्खवे अङ्गेहि समन्नागतो राजा खत्तियो मुद्धावसित्तो यस्सं यस्सं  
दिसायं विहरति सकस्मिं येव विजिते विहरति। कतमेहि पञ्चहि:  
    
इध भिक्खवे राजा खत्तियो मुद्धावसित्तो उभतो सुजातो होति मातितो च पितितो च,  
संसुद्धगहणिको, याव सत्तमा पितामहयुगा अक्खित्तो अनुपक्कुट्ठो जातिवादेन।  
अड्ढो महद्धनो महाभोगो परिपुण्णकोसकोट्ठागारो। बलवा खो पन होति  
चतुरङ्गिनिया सेनाय समन्नागतो अस्सवाय ओवादपतिकराय। १ परिनायको खो   
    
१। ओवादपटिकराय मछसं  
[ब्ज्त् पगे २४८] [\x २४८।]       
पनस्स होति पण्डितो वियत्तो मेधावि पटिबलो अतितानागत पच्चुप्पन्ने अत्थे चिन्तेतुं।  
तस्सिमे चत्तारो धम्मा यसं परिपाचेन्ति। सो इमिना यसपञ्चमेन१धम्मेन  
समन्नागतो यस्सं यस्सं दिसायं विहरति, सकस्मिं येव विजिते विहरति। तं किस्स हेतु:  
एवं हेतं भिक्खवे होति विजिताविनं।   
    
एवमेव खो भिक्खवे पञ्चहि धम्मेहि समन्नागतो भिक्खु यस्सं यस्सं दिसायं  
विहरति विमुत्तचित्तो २ विहरति। कतमेहि पञ्चहि:  
    
इध भिक्खवे भिक्खु सीलवा होति पातिमोक्खसंवरसंवुतो विहरति।  
आचारगोचरसम्पन्नो अनुमत्तेसु वज्जेसु भयदस्सावी, समादाय सिक्खति सिक्खापदेसु।  
राजाऽच [प्त्स् पगे १५२] [\क़् १५२।] खत्तियो मुद्धावसित्तो जातिसम्पन्नो।   
    
बहुस्सुतो होति सुतधरो सुतसन्निचयो। ये ते धम्मा आदिकल्याणा मज्झेकल्याणा  
परियोसानकल्याणा सात्था सम्ब्यञ्जना केवलपरिपुण्णं परिसुद्धं ब्रह्मचरियं  
अभिवदन्ति, तथारूपास्स धम्मा बहुस्सुता होन्ति धता३ वचसा परिचिता  
मनसानुपेक्खिता दिट्ठिया सुप्पटिविद्धा। राजाऽच खत्तियो मुद्धावसित्तो अड्ढो  
महद्धनो महाभोगो परिपुण्णकोसकोट्ठागारो।   
    
आरद्धविरियो विहरति अकुसलानं धम्मानं पहानाय कुसलानं धम्मानं  
उपसम्पदाय थामवा दऌहपरक्कमो अनिक्खित्तधुरो कुसलेसु धम्मेसु। राजाऽच  
खत्तियो मुद्धावसित्तो बलसम्पन्नो।   
    
पञ्ञवा होति उदयत्थगामिनिया पञ्ञाय समन्नागतो अरियाय निब्बेधिकाय सम्मा  
दुक्खक्खयगामिनिया। राजाऽच खत्तियो मुद्धावसित्तो परिनायकसम्पन्नो।   
    
तस्सिमे चत्तारो धम्मा विमुत्तिं परिपाचेन्ति। सो इमिना विमुत्तिपञ्चमेन धम्मेन  
समन्नागतो यस्सं यस्सं दिसायं विहरति विमुत्तचित्तो२ विहरति। तं किस्स हेतु: एवं  
हेतं भिक्खवे होति विमुत्तचित्तानन्ति।   
५। ३। ४। ५  
पठम पत्थनासुत्तं  
(सावत्थि निदानं)  
३५। पञ्चहि भिक्खवे अङ्गेहि समन्नागतो रञ्ञो खत्तियस्स मुद्धावसित्तस्स जेट्ठो पुत्तो  
रज्जं पत्थेति। कतमेहि पञ्चहि:  
    
इध भिक्खवे रञ्ञो खत्तियस्स मुद्धावसित्तस्स जेट्ठो पुत्तो उभतो सुजातो होति मातितो  
च पितितो च, संसुद्धगहणिको याव सत्तमा पितामहयुगा, अक्खित्तो अनुपक्कुट्ठो  
जातिवादेन। अभिरूपो होति दस्सनीयो पासादिको परमाय वण्णपोक्खरताय समन्नागतो  
मातापितुन्नं४ पियो होति मनापो। नेगमजानपदस्स पियो होति मनापो। यानि तानि रञ्ञं  
खत्तियानं मुद्धावसित्तानं सिप्पट्ठानानि५ हत्थिस्मिं वा अस्सस्मिं वा रथस्मिं वा  
धनुस्मिं वा थरुस्मिं वा तत्थ सिक्खितो होति अनवयो। 

१। इमिना पञ्चमेन सीमु २। विमुत्तचित्तो व मछसं   
३। धाता मछसं  
४। मता पितुनं मछसं ५। सिप्पुट्ठानानि स्या  
    
[ब्ज्त् पगे २५०] [\x २५०।]       
[प्त्स् पगे १५३] [\क़् १५३।]        
तस्स एवं होति: अहं खोम्हि उभतो सुजातो मातितो च पितितो च, संसुद्धगहणिको, याव  
सत्तमा पितामहयुगा अक्खित्तो अनुपक्कुट्ठो जातिवादेन। कस्माहं रज्जं न पत्थेय्यं?  
अहं खोम्हि अभिरूपो दस्सनीयो पासादिको परमाय वण्णपोक्खरताय समन्नागतो।  
कस्माहं रज्जं न पत्थेय्यं? अहं खोम्हि मातापितुन्नं पियो मनापो। कस्माहं  
रज्जं न पत्थेय्यं? अहं खोम्हि नेगमजानपदस्स पियो मनापो। कस्माहं रज्जं न  
पत्थेय्यं? अहं खोम्हि यानि तानि रञ्ञं खत्तियानं मुद्धावसित्तानं सिप्पट्ठानानि  
हत्थिस्मिं वा अस्सस्मिं वा रथस्मिं वा धनुस्मीं वा थरुस्मिं वा, तत्थम्हि सिक्खितो१  
अनवयो। कस्माहं रज्जं न पत्थेय्यन्ति?  
    
इमेहि खो भिक्खवे पञ्चहि अङ्गेहि समन्नागतो रञ्ञो खत्तियस्स मुद्धावसित्तस्स  
जेट्ठो पुत्तो रज्जं पत्थेति।   
    
एवमेव खो भिक्खवे पञ्चहि धम्मेहि समन्नागतो भिक्खु आसवानं खयं  
पत्थेति। कमेहि पञ्चहि:  
    
इध भिक्खवे भिक्खु सद्धो होति सद्दहति तथागतस्स बोधिं: " इतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथि सत्था देवमनुस्सानं बुद्धो भगवाति। " अप्पाबाधो होति  
अप्पातङ्को समवेपाकिनिया गहणिया समन्नागतो नातिसिताय नाच्चुण्हाय मज्झिमाय  
पधानक्खमाय। असठो होति अमायावी यथाभूतं अत्तानं२ आवीकत्ता ३ सत्थरि वा  
विञ्ञूसु वा सब्रह्मचारीसु। आरद्धविरियो विहरति अकुसलानं धम्मानं पहानाय,  
कुसलानं धम्मानं उपसम्पदाय, थामवा दऌहपरक्कमो अनिक्खित्तधुरो कुसलेसु  
धम्मेसु। पञ्ञवा होति उदयत्थगामिनिया पञ्ञाय समन्नागतो अरियाय निब्बेधिकाय  
सम्मादुक्खक्खयगामिनिया।   
    
तस्स एवं होति: ऽअहं खोम्हि सद्धो, सद्दहामि तथागतस्स बोधिं: ऽइतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथि सत्था देवमनुस्सानं बुद्धो भगवातिऽ कस्माहं [प्त्स् पगे १५४]  
[\क़् १५४।] आसवानं खयं न पत्थेय्यं? अहं खोम्हि अप्पाबाधो अप्पातङ्को  
समवेपाकिनिया गहणिया समन्नागतो नातिसीताय नाच्चुण्हाय मज्झिमाय  
पधानक्खमाय। कस्माहं आसवानं खयं न पत्थेय्यं? अहं खोम्हि असठो  
अमायावी यथाभूतं अत्तानं आवीकत्ता३सत्थरि वा विञ्ञूसु वा सब्रह्मचारिसु। कस्माहं  
आसवानं खयं न पत्थेय्यं? अहं खोम्हि आरद्धविरियो विहरामि अकुसलानं  
धम्मानं पहानाय कुसलानं धम्मानं उपसम्पदाय, थामवा दऌहपरक्कमो  
अनिक्खित्तधुरो कुसलेसु धम्मेसु। कस्माहं आसवानं खयं न पत्थेय्यं? अहं  
खोम्हि पञ्ञवा उदयत्थगामिनिया पञ्ञाय समन्नागतो अरियाय निब्बेधिकाय सम्मा  
दुक्खक्खयगामिनिया। कस्माहं असवानं खयं न पत्थेय्यन्ति?ऽ  
    
इमेहि खो भिक्खवे पञ्चहि धम्मेहि समन्नागतो भिक्खु आसवानं खयं पत्थेतीति। 

१। तत्थ सिक्खितो मछसं ३। आविकत्ता मछसं, स्या, सीमु  
२। यथाभूतानं अत्थानं सीमु  
    
[ब्ज्त् पगे २५२] [\x २५२।]       
५। ३। ४। ६  
(दुतिय पत्थनासुत्तं)  
(सावत्थिनिदानं)  
३६। पञ्चहि भिक्खवे, अङ्गेहि समन्नागतो रञ्ञो खत्तियस्स मुद्धावसित्तस्स जेट्ठो  
पुत्तो ओपरज्जं पत्थेति। कतमेहि पञ्चहि:  
    
इध भिक्खवे रञ्ञो खत्तियस्स मुद्धावसित्तस्स जेट्ठो पुत्तो उभतो सुजातो होति मातितो  
च पितितो च, संसुद्ध गहणिको, याव सत्तमा पितामहयुगा। अक्खित्तो अनुपक्कुट्ठो  
जातिवादेन। अभिरूपो होति दस्सनियो पासादिको परमाय वण्णपोक्खरताय समन्नागतो  
मातापितुन्नं पियो होति मनापो। बलकायस्स पियो होति मनापो। पण्डितो होति वियत्तो  
मेधावि पटिबलो अतितानागतपच्चुप्पन्नो अत्थे चिन्तेतुं।   
    
तस्स एवं होति: ऽअहं खोम्हि उभतो सुजातो मातितो च पितितो च, संसुद्धगहणिको, याव  
सत्तमा पितामहयुगा अक्खित्तो अनुपक्कुट्ठो जातिवादेन। कस्माहं ओपरज्जं न  
पत्थेय्यं? अहं खोम्हि अभिरूपो दस्सनियो पासादिको परमाय वणणपोक्खरताय  
समन्नागतो। कस्माहं ओपरज्जं२न पत्थेय्यं? अहं खोम्हि मातापितुन्नं पियो  
मनापो। कस्माहं ओपरज्जं न पत्थेय्यं? [प्त्स् पगे १५५] [\क़् १५५।] अहं खोम्हि  
बलकायस्स पियो मनापो। कस्माहं ओपरज्जं न पत्थेय्यं? अहं खोम्हि पण्डितो  
वियत्तो मेधावि पटिबलो अतीतानागतपच्चुप्पन्ने अत्थे चिन्तेतुं। कस्माहं ओपरज्जं न  
पत्थेय्यन्ति?  
    
इमेहि खो भिक्खवे पञ्चहि अङ्गेहि समन्नागतो रञ्ञो खत्तियस्स मुद्धावसित्तस्स  
जेट्ठो पुत्तो ओपरज्जं पत्थेति।   
    
एवमेव खो भिक्खवे पञ्चहि धम्मेहि समन्नागतो भिक्खु आसवानं खयं  
पत्थेति कतमेहि पञ्चहि:  
    
इध भिक्खवे भिक्खु सीलवा होति पातिमोक्खसंवरसंवुतो विहरति  
आचारगोचरसम्पन्नो, अणुमत्तेसु वज्जेसु भयदस्सावि समादाय सिक्खति सिक्खापदेसु।  
बहुस्सुतो होति सुतधरो सुतसन्निचयो। ये ते धम्मा आदिकल्याणा मज्झेकल्याणा  
परियोसानकल्याणा सात्था सब्यञ्जना केवलपरिपुण्णं परिसुद्धं ब्रह्मचरियं  
अभिवदन्ति, तथारूपास्स धम्मा बहुस्सुता होन्ति धता वचसा परिचिता मनुसानुपेक्खिता  
दिट्ठिया सुप्पटिविद्धा, चतुसु सति पट्ठानेसु सूपट्ठितचित्तो३ होति। आरद्धविरियो विहरति  
अकुसलानं धम्मानं पहानाय, कुसलानं धम्मानं उपसम्पदाय, थामवा  
दऌहपरक्कमो अनिक्खित्तधुरो कुसलेसु धम्मेसु। पञ्ञवा होति उदयत्थगामिनिया  
पञ्ञाय समन्नागतो अरियाय निब्बेधिकाय सम्मा दुक्खक्खयगामिनिया। 

१। मातापितुनं मछसं २। उपरज्जं स्या, [प्त्स्]   
३। सुप्पतितचित्तो मछसं ४। सुपट्ठितचित्तो स्या  
    
[ब्ज्त् पगे २५४] [\x २५४।]       
तस्स एवं होति: अहं खोम्हि सीलवा पातिमोक्खसंवर संवुतो विहरामि,  
आचारगोचरसम्पन्नो अणुमत्तेसु वज्जेसु भयदस्सावि समादाय सिक्खामि सिक्खापदेसु।  
कस्माहं आसवानं खयं न पत्थेय्यं? अहं खोम्हि बहुस्सुतो सुतधरो  
सुतसन्निचयो ऽये ते धम्मा आदिकल्याणा, मज्झेकल्याणा परियोसानकल्याणा सात्था  
सब्यञ्जना। १ केवलपरिपुणणं परिसुद्धं ब्रह्मचरियं अभिवदन्ति, तथारूपा मे  
धम्मा बहुस्सुता होन्ति। २ धता ३ च वचसा परिचिता मनसानुपेक्खिता दिट्ठिया  
सुप्पटिविद्धा। कस्माहं आसवानं खयं न पत्थेय्यं? अहं खोम्हि चतुसु  
सतिपट्ठानेसु सुपट्ठितचित्तो। कस्माहं आसवानं खयं न पत्थेय्यं? अहं खोम्हि  
आरद्धविरियो विहरामि अकुसलानं धम्मानं पहानाय, कुसलानं धम्मानं  
उपसम्पदाय, थामवा दऌहपरक्कमो अनिक्खित्तधुरो कुसलेसु धम्मेसु। कस्माहं  
आसवानं खयं न पत्थेय्यं? अहं खोम्हि पञ्ञवा उदयत्थगामिनिया पञ्ञाय  
समन्नागतो अरियाय निब्बेधिकाय [प्त्स् पगे १५६] [\क़् १५६।] सम्मा  
दुक्खक्खयगामिनिया। कस्माहं आसवानं खयं न पत्थेय्यन्ति?  
    
इमेहि खो भिक्खवे पञ्चहि धम्मेहि समन्नागतो भिक्खु आसवानं खयं पत्थेतीति।   
५। ३। ४। ७  
(अप्पंसुपतिसुत्तं)  
(सावत्थिनिदानं)  
३७। पञ्चिमे भिक्खवे अप्पं रत्तिया सुपन्ति, बहुं जग्गन्ति। कतमे पञ्च:  
    
इत्थि भिक्खवे पुरिसाधिप्पाया अप्पं रत्तिया सुपति, बहुं जग्गति। पुरिसो भिक्खवे  
इत्थिधिप्पायो अप्पं रत्तिया सुपति, बहुं जग्गति। चोरो भिक्खवे आदानाधिप्पायो अप्पं  
रत्तिया सुपति, बहुं जग्गति। राजा भिक्खवे राजकरणियेसु युत्तो अप्पं रत्तिया सुपति,  
बहुं जग्गति। भिक्खु भिक्खवे विसंयोगाधिप्पायो अप्पं रत्तया सुपति, बहुं जग्गति।   
    
इमेहि खो भिक्खवे पञ्च अप्पं रत्तिया सुपन्ति, बहुं जग्गन्तीति।   
    
५। ३। ४। ८  
(भत्तादकसुत्तं)  
(सावत्थिनिदानं)  
३८। पञ्चहि भिक्खवे अङ्गेहि समन्नागतो रञ्ञो नागो भत्तादको च होति ओकासफरणो च  
लण्डसाटनो४ च सलाकगाही५ च रञ्ञो नागोत्वेव सङ्खं गच्छति। कतमेहि पञ्चहि:

१। सात्थं सव्यञ्जनं मछसं २। बहुस्सुता सीमु ३। धाता मछसं  
४। लण्डसारणो मछसं ५। सलाकग्गाही मछसं  
    
[ब्ज्त् पगे २५६] [\x २५६।]       
इध भिक्खवे रञ्ञो नागो अक्खमो होति रूपानं, अक्खमो सद्दानं, अक्खमो  
गन्धानं, अक्खमो रसानं, अक्खमो फोट्ठब्बानं।   
    
इमेहि खो भिक्खवे पञ्चहि अङ्गेहि समन्नागतो रञ्ञो नागो भत्तादको च होति  
ओकासफरणो च लण्डसाटनो च सलाकगाही च रञ्ञो नागोत्वेव सङ्खं गच्छति।   
    
एवमेव खो भिक्खवे पञ्चहि धम्मेहि समन्नागतो भिक्खु भत्तादको च होति  
ओकासफरणो च पिठमद्दनो१ च सलकगाही च भिक्खुत्वेव सङ्खं गच्छति।  
कतमेहि पञ्चहि:  
[प्त्स् पगे १५७] [\क़् १५७।]        
    
इध भिक्खवे भिक्खु अक्खमो होति रूपानं, अक्खमो सद्दानं, अक्खमो गन्धानं,  
अक्खमो रसानं, अक्खमो फोट्ठब्बानं।   
    
इमेहि खो भिक्खवे, पञ्चहि धम्मेहि समन्नागतो भिक्खु भत्तादको च होति  
ओकासफरणो च पीठमद्दनो च सलकगाही च भिक्खुत्वेव सङ्खं गच्छतीति।   
५। ३। ४। ९  
(अक्खमसुत्तं)  
(सावत्थिनिदानं)  
३९। पञ्चहि भिक्खवे अङ्गेहि समन्नागतो रञ्ञो नागो न राजारहो होति न राजभोग्गो। न  
रञ्ञो अङ्गन्त्वेव सङ्खं गच्छति। कतमेहि पञ्चहि:  
    
इध भिक्खवे रञ्ञो नागो अक्खमो होति रूपानं, अक्खमो सद्दानं, अक्खमो  
गन्धानं, अक्खमो रसानं, अक्खमो फोट्ठब्बानं।   
    
कथञ्च भिक्खवे रञ्ञो नागो अक्खमो होति रूपानं? इध भिक्खवे रञ्ञो नागो  
सङ्गामगतो हत्थिकायं वा दिस्वा अस्सकायं वा दिस्वा रथकायं वा दिस्वा पत्तिकायं वा  
दिस्वा संसीदति विसीदति न सन्थम्हति न सक्कोति सङ्गामं ओतरितुं एवं खो भिक्खवे  
रञ्ञो नागो अक्खमो होति रूपानं।   
    
कथञ्च भिक्खवे रञ्ञो नागो अक्खमो होति सद्दानं? इध भिक्खवे रञ्ञो नागो  
सङ्गामगतो हत्थिसद्दं वा सुत्वा, अस्ससद्दं वा सुत्वा रथसद्दं वा सुत्वा पत्तिसद्दं  
वा सुत्वा भेरिपणव सङ्खतिणवनिन्नादसद्दं वा सुत्वा संसीदति विसीदति न  
सन्थम्हति न सक्कोति सङ्गामं ओतरितुं। एवं खो भिक्खवे रञ्ञो नागो अक्खमो होति  
सद्दानं।   
    
कथञ्च भिक्खवे रञ्ञो नागो अक्खमो होति गन्धानं? [प्त्स् पगे १५८] [\क़् १५८।]       
इध भिक्खवे रञ्ञो नागो सङ्गामगतो ये ते रञ्ञो नागा अभिजाता सङ्गामावचरा, तेसं  
मुत्तकरीसस्स गन्धं घायित्वा संसीदति विसीदति, न सन्थम्हति न सक्कोति सङ्गामं  
ओतरितुं। एवं खो भिक्खवे रञ्ञो नागो अक्खमो होति गन्धानं। 

१। मञ्चपीठमद्दनो मछसं  
    
[ब्ज्त् पगे २५८] [\x २५८।]       
कथञ्च भिक्खवे रञ्ञो नागो अक्खमो होति रसानं? इध भिक्खवे रञ्ञो नागो  
सङ्गामगतो एकिस्सा वा तिणोदकदत्तिया विमानितो, १ द्वीहि वा तीहि वा चतुगि वा पञ्चहि वा  
तिणोदकदत्ती हि विमानितो१ संसीदति, विसीदति, न सन्थम्हति, न सक्कोति सङ्गामं  
ओतरितुं। एवं खो भिक्खवे रञ्ञो नागो अक्खमो होति रसानं।   
    
कथञ्च भिक्खवे रञ्ञो नागो अक्खमो होति फोट्ठब्बानं? इध भिक्खवे रञ्ञो नागो  
सङ्गामगतो एकेन वा सरवेधेन२ विद्धो, द्वीहि वा तीहि वा चतूहि वा पञ्चहि वा  
सरवेधेहि २ विद्धो संसीदति, विसीदति, न सन्थम्भति, न सक्कोति सङ्गामं ओतरितुं।  
एवं खो भिक्खवे रञ्ञो नागो अक्खमो होति फोट्ठब्बानं।   
    
इमेहि खो भिक्खवे पञ्चहि अङ्गेहि समन्नागतो रञ्ञो नागो न राजारहो होति न  
राजभोग्गो। न रञ्ञो अङ्गन्त्वेव सङ्खं गच्छति।   
    
एवमेव खो भिक्खवे पञ्चहि अङ्गेहि समन्नागतो भिक्खु न आहुनेय्यो होति, न  
पाहुनेय्यो, न दक्खिणेय्यो, न अञ्जलिकरणीयो, न अनुत्तरं पुञ्ञक्खेत्तं लोकस्स।  
कतमेहि पञ्चहि:  
    
इध भिक्खवे भिक्खु अक्खमो होति रूपानं, अक्खमो सद्दानं, अक्खमो गन्धानं,  
अक्खमो रसानं, अक्खमो फोट्ठब्बानं।   
    
कथञ्च भिक्खवे भिक्खु अक्खमो होति रूपानं? इध भिक्खवे भिक्खु चक्खुना  
रूपं दिस्वा रजनीये रूपे सारज्जति। न सक्कोति चित्तं समादहितुं एवं खो भिक्खवे  
भिक्खु अक्खमो होति रूपानं। 

कथञ्च भिक्खवे भिक्खु अक्खमो होति सद्दानं? इध भिक्खवे भिक्खु सोतेन  
सद्दं सुत्वा रजनीये सद्दे न सारज्जति। न सक्कोति चित्तं समादहितुं एवं खो भिक्खवे  
भिक्खु अक्खमो होति सद्दानं।   
[प्त्स् पगे १५९] [\क़् १५९।]        
    
कथञ्च भिक्खवे भिक्खु अक्खमो होति गन्धानं? इध भिक्खवे भिक्खु घानेन  
गन्धं घायित्वा रजनीये गन्धे सारज्जति। न सक्कोति चित्तं समादहितुं एवं खो  
भिक्खवे  
भिक्खु अक्खमो होति गन्धानं।   
    
कथञ्च भिक्खवे भिक्खु अक्खमो होति रसानं? इध भिक्खवे भिक्खु जिव्हाय रसं  
सायित्वा रजनीये रसे सारज्जति। न सक्कोति चित्तं समादहितुं एवं खो भिक्खवे  
भिक्खु अक्खमो होति रसानं।   
    
कथञ्च भिक्खवे भिक्खु अक्खमो होति फोट्ठब्बानं? इध भिक्खवे भिक्खु  
कायेन फोट्ठब्बं फुसित्वा रजनीये फोट्ठब्बे सारज्जति। न सक्कोति चित्तं समादहितुं  
एवं खो भिक्खवे भिक्खु अक्खमो होति फोट्ठब्बानं। 

१। विहनीतो स्या २। सरवेगेन मछसं  
    
[ब्ज्त् पगे २६०] [\x २६०।]       
इमेहि खो भिक्खवे पञ्चहि धम्मेहि समन्नागतो भिक्खु न आहुनेय्यो होति, न  
पाहुनेय्यो, न दक्खिणेय्यो, न अञ्जलिकरणीयो, न अनुत्तरं पुञ्ञक्खेत्तं लोकस्स।   
    
पञ्चहि भिक्खवे अङ्गेहि समन्नागतो रञ्ञो नागो राजारहो होति राजभोग्गो। रञ्ञो  
अङ्गन्त्वेव व सङ्खं गच्छति। कतमेहि पञ्चहि:  
    
इध भिक्खवे रञ्ञो नागो खमो होति रूपानं। खमो होति सद्दानं। खमो होति  
गन्धानं। खमो होति रसानं। खमो होति फोट्ठब्बानं।   
    
कथञ्च भिक्खवे रञ्ञो नागो खमो होति रूपानं? इध भिक्खवे रञ्ञो नागो  
सङ्गामगतो हत्थिकायं वा दिस्वा अस्सकायं वा दिस्वा रथकायं वा दिस्वा पत्तिकायं वा  
दिस्वा न संसीदति, न विसीदति, सन्थम्भति, सक्कोति सङ्गामं ओतरितुं। एवं खो  
भिक्खवे रञ्ञो नागो खमो होति रूपानं।   
    
कथञ्च भिक्खवे रञ्ञो नागो खमो होति सद्दानं? [प्त्स् पगे १६०] [\क़् १६०।] इध  
भिक्खवे रञ्ञो नागो सङ्गामगतो हत्थिसद्दं वा सुत्वा अस्ससद्दं वा सुत्वा रथसद्दं  
वा सुत्वा पत्तिसद्दं वा सुत्वा भेरिपणवसङ्खतिणवनिन्नादसद्दं वा सुत्वा न  
संसीदति, न विसीदति, सन्थम्भति, सक्कोति सङ्गामं ओतरितुं। एवं खो भिक्खवे रञ्ञो  
नागो खमो होति सद्दानं।   
    
कथञ्च भिक्खवे रञ्ञो नागो खमो होति गन्धानं? इध भिक्खवे रञ्ञो नागो  
सङ्गामगतो ये ते रञ्ञो नागा अभिजाता सङ्गामावचरा, तेसं मुत्तकरीसस्स गन्धं  
घायित्वा न संसीदति, न विसीदति, सन्थम्हति, सक्कोति सङ्गामं ओतरितुं। एवं खो  
भिक्खवे रञ्ञो नागो खमो होति गन्धानं।   
    
कथञ्च भिक्खवे रञ्ञो नागो खमो होति रसानं? इध भिक्खवे रञ्ञो नागो  
सङ्गामगतो एकिस्सा वा तिणोदकदत्तिया विमानितो, द्वीहि वा तीहि वा चतूहि वा पञ्चहि वा  
तिणोदकदत्तीहि विमानितो न संसीदति, न विसीदति, सत्थम्हति, सक्कोति सङ्गामं ओतरितुं।  
एवं खो भिक्खवे रञ्ञो नागो खमो होति रसानं।   
कथञ्च भिक्खवे रञ्ञो नागो खमो होति फोट्ठब्बानं? इध भिक्खवे रञ्ञो नागो  
सङ्गामगतो एकेन वा सरवेधेन विद्धो, द्वीहि वा तीहि वा चतूहि वा पञ्चहि वा  
सरवेधेहि विद्धो न संसीदति, न विसीदति, सन्थम्हति, सक्कोति सङ्गामं ओतरितुं। एवं  
खो भिक्खवे रञ्ञो नागो खमो होति फोट्ठब्बानं।   
    
इमेहि खो भिक्खवे पञ्चहि अङ्गेहि समन्नागतो रञ्ञो नागो राजारहो होति राजभोग्गो  
रञ्ञो अङ्गन्त्वेव सङ्खं गच्छति।   
    
[ब्ज्त् पगे २६२] [\x २६२।]       
एवमे खो भिक्खवे पञ्चहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमेहि पञ्चहि:  
    
इध भिक्खवे भिक्खु खमो होति रूपानं। खमो सद्दानं, खमो गन्धानं, खमो  
रसानं, खमो [प्त्स् पगे १६१] [\क़् १६१।] फोट्ठब्बानं।   
    
कथञ्च भिक्खवे भिक्खु खमो होति रूपानं? इध भिक्खवे भिक्खु चक्खुना रूपं  
दिस्वा रजनीये रूपे न सारज्जति। सक्कोति चित्तं समादहितुं। एवं खो भिक्खवे भिक्खु  
खमो होति रूपानं।   
    
कथञ्च भिक्खवे भिक्खु खमो होति सद्दानं? इध भिक्खवे भिक्खु सोतेन सद्दं  
सुत्वा रजनीये सद्दे न सारज्जति। सक्कोति चित्तं समादहितुं। एवं खो भिक्खवे भिक्खु  
खमो होति सद्दानं।   
    
कथञ्च भिक्खवे भिक्खु खमो होति गन्धानं? इध भिक्खवे भिक्खु घानेन  
गन्धं घायित्वा रजनीये गन्धे न सारज्जति। सक्कोति चित्तं समादहितुं। एवं खो  
भिक्खवे भिक्खु खमो होति गन्धानं।   
    
कथञ्च भिक्खवे भिक्खु खमो होति रसानं? इध भिक्खवे भिक्खु जिव्हाय रसं  
सायित्वा रजनीये रसे न सारज्जति। सक्कोति चित्तं समादहितुं। एवं खो भिक्खवे भिक्खु  
खमो होति रसानं।   
    
कथञ्च भिक्खवे भिक्खु खमो होति फोट्ठब्बानं? इध भिक्खवे भिक्खु कायेन  
फोट्ठब्बं फुसित्वा रजनीये फोट्ठब्बे न सारज्जति। सक्कोति चित्तं समादहितुं। एवं  
खो भिक्खवे भिक्खु खमो होति फोट्ठब्बानं।   
    
इमेहि खो भिक्खवे पञ्चहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
    
५। ३। ४। १०  
(सोतारसुत्तं)  
(सावत्थिनिदानं)  
४०। पञ्चहि भिक्खवे अङ्गेहि समन्नागतो रञ्ञो नागो राजारहो होति राजभोग्गो। रञ्ञो  
अङ्गन्त्वेव सङ्खं गच्छति। कतमेहि पञ्चहि:  
    
इध भिक्खवे रञ्ञो नागो सोता च होति, हन्ता च, रक्खिता च, खन्ता च, गन्ता च।   
    
[ब्ज्त् पगे २६४] [\x २६४।]       
कथञ्च भिक्खवे रञ्ञो नागो सोता होति? इध भिक्खवे रञ्ञो नागो यमेनं  
हत्थिदम्मसारथी कारणं कारेति यदि वा कतपुब्बं यदि वा [प्त्स् पगे १६२] [\क़् १६२।]   
    अकतपुब्बं, तं अट्ठिकत्वा १ मनसिकत्वा सब्बचेतसो २ समन्नाहरित्वा ओहितसोतो  
सुणाति। एवं खो भिक्खवे रञ्ञो नागो सोता होति।   
    
कथञ्च भिक्खवे रञ्ञो नागो हन्ता होति? इध भिक्खवे रञ्ञो नागो सङ्गामगतो  
हत्थिम्पि हन्ति, ३ हत्थारुहम्पि हन्ति। अस्सम्पि हन्ति, अस्सारुहम्पि हन्ति। रथम्पि हन्ति  
रथियम्पि४ हन्ति। पत्तिकम्पि हन्ति। एवं खो भिक्खवे रञ्ञो नागो हन्ता होति।   
कथञ्च भिक्खवे रञ्ञो नागो रक्खिता होति? इध भिक्खवे रञ्ञो नागो सङ्गामगतो  
रक्खति पुरिमं कायं, रक्खति पच्छिमं कायं। रक्खति पुरिमे पादे, रक्खति  
पच्छिमे पादे। रक्खति सिसं रक्खति काणे, रक्खति दन्ते, रक्खति सोण्डं, रक्खति  
वालधिं, रक्खति हत्थारुहं। एवं खो भिक्खवे रञ्ञो नागो रक्खिता होति।   
    
कथञ्च भिक्खवे रञ्ञो नागो खन्ता होति? इध भिक्खवे रञ्ञो नागो खमो होति  
सत्तिप्पहारानं, असिप्पहारानं, उसुप्पहारानं, फरसुप्पहारानं,  
भेरिपणवसङ्खतिणवनिन्नादसद्दानं। एवं खो भिक्खवे रञ्ञो नागो खन्ता होति।   
    
कथञ्च भिक्खवे रञ्ञो नागो गन्ता होति? इध भिक्खवे रञ्ञो नागो यमेनं  
हत्थिदम्मसारथी दिसं पेसेति यदिवा गतपुब्बं यदिवा अगतपुब्बं, तं खिप्पं एव५  
गन्ता होति। एवं खो भिक्खवे रञ्ञो नागो गन्ता होति।   
    
इमेहि खो भिक्खवे पञ्चहि अङ्गेहि समन्नागतो रञ्ञो नागो राजारहो होति राजभोग्गो।  
रञ्ञो अङ्गन्त्वेव सङ्खं गच्छति।   
    
एवमेव खो भिक्खवे पञ्चहि धम्मेहि समन्नागतो भिक्खु आहुनेय्यो होति  
पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमेहि  
पञ्चहि:  
    
इध भिक्खवे भिक्खु सोता च होति, हन्ता च, [प्त्स् पगे १६३] [\क़् १६३।] रक्खिता च,  
खन्ता च, गन्ता च।   
कथञ्च भिक्खवे भिक्खु सोता होति? इध भिक्खवे भिक्खु तथागतप्पवेदिते  
धम्मविनये देसियमाने अट्ठीकत्वा६ मनसिकत्वा सब्बचेतसो समन्नाहरित्वा ओहितसोतो  
धम्मं सुणाति। एवं खो भिक्खवे भिक्खु सोता होति।   
    
कथञ्च भिक्खवे भिक्खु हन्ता होति? इध भिक्खवे भिक्खु उप्पन्नं कामविक्कं  
नाधिवासेति पजहति विनोदेति ब्यन्तीकरोति अनभावं गमेति। उप्पन्नं व्यापादवितक्कं  
नाधिवासेति पजहति विनोदेति ब्यन्तिकरोति अनभावं गामेति। उप्पन्नं विहिंसावितक्कं  
नाधिवासेति पजहति विनोदेति ब्यन्तीकरोति अनभावं गमेति। उप्पन्नुप्पन्ने पापके  
अकुसले धम्मे नाधिवासेति पजहति विनोदेति ब्यन्तिकरोति अनभावं गमेति। एवं खो  
भिक्खवे भिक्खु हन्ता होति। 

१। अटठीं कत्वा मछसं २। सब्बं चेतसा सीमु, सब्बचेतसा मछसं  
३। हन्ति मछसं स्या ४। रथिकम्पि मछसं स्या। ५। खिप्पमेव मछसं ६। अट्ठिं  
कत्वा मछसं  
[ब्ज्त् पगे २६६] [\x २६६।]       
कथञ्च भिक्खवे भिक्खु रक्खिता होति? इध भिक्खवे भिक्खु चक्खुना रूपं दिस्वा  
न निमित्तग्गाही नानुब्यञ्जनग्गाही। यत्वाधिकरणमेतं चक्खुन्द्रियं असंवुतं  
विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्जति। रक्खति चक्खुन्द्रियं, चक्खुन्द्रिये संवरं आपज्जति। सोतेन सद्दं सुत्वा  
न निमित्तग्गाही होति नानुब्यञ्जनग्गाही। यत्वाधिकरणमेतं सोतिन्दुयं असंवुतं  
विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्जति। रक्खति सोतिन्द्रियं, सोतिन्द्रिये संवरं आपज्जति। घानेन गन्धं घायित्वा न  
निमित्तग्गाही होति नानुब्यञ्जनग्गाही। यत्वाधिकरणमेतं घानिन्द्रियं असंवुतं  
विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्जति। रक्खति घानिन्द्रियं, घानिन्द्रिये संवरं आपज्जति। जिव्हाय रसं सायित्वा न  
निमित्तग्गाही होति नानुब्यञ्जनग्गाही। यत्वाधिकरणमेतं जिव्हिन्द्रियं असंवुतं  
विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्जति। रक्खति जिव्हिन्द्रियं जिव्हिन्द्रिये संवरं आपज्जति। कायेन फोट्ठब्बं  
फुसित्वा न निमित्तग्गाही होति नानुब्यञ्जनग्गाही। यत्वाधिकरणमेतं कायिन्द्रियं  
असंवुतं विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स  
संवराय पटिपज्जति। रक्खति कायिन्द्रियं, कायिन्द्रिये संवरं आपज्जति। मनसा धम्मं  
विञ्ञाय न निमित्तग्गाही होति नानुब्यञ्जनग्गाही। यत्वाधिकरणमेतं मनिन्द्रियं  
असंवुतं विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स  
संवरय पटिपज्जति। रक्खति मनिन्द्रियं, मनिन्द्रिये संवरं आपज्जति। एवं खो  
भिक्खवे भिक्खु रक्खिता होति।   
    
कथञ्च भिक्खवे भिक्खु खन्ता होति? इध भिक्खवे भिक्खु खमो होति सीतस्स  
उण्हस्स जिघच्छाय पिपासाय डंसमकसवातातपसिरिंसपसम्फस्सानं, दुरुत्तानं  
दुरागतानं वचनपथानं। उप्पन्नानं सारिरिकानं वेदनानं दुक्खानं तिप्पानं  
खरानं कटुकानं असातानं अमनापानं पाणहरानं अधिवासकजातिको होति। एवं खो  
भिक्खवे भिक्खु खन्ता होति।   
    
कथञ्च भिक्खवे भिक्खु गन्ता होति? [प्त्स् पगे १६४] [\क़् १६४।] इध भिक्खवे  
भिक्खु या सा दिसा अगतपुब्बा इमिना दीघेन अद्धुना यदिदं सब्बसङ्खारसमथो  
सब्बुपधिपटिनिस्सग्गो तण्हक्खयो विरागो निरोधो निब्बानं, तं खिप्पञ्ञेव गन्ता होति।  
एवं खो भिक्खवे भिक्खु गन्ता होति।   
    
इमेहि खो भिक्खवे पञ्चहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
    
राजवग्गो चतुत्थो।   
    
तस्सुद्दानं:  
चक्कानुवत्तना राजा यस्सं दिसं चेव पत्थना  
अप्पं सुपति भत्तादा अक्खमो सोतारो चाति।   
    
[ब्ज्त् पगे २६८] [\x २६८।]       
५। तिकण्डकीवग्गो  
५। ३। ५। १  
(अवजानाति सुत्तं)  
(सावत्थिनिदानं)  
४१। पञ्चिमे भिक्खवे पुग्गला सन्तो संविज्जमाना लोकस्मिं। कतमे पञ्च:   
दत्वा अवजानानि, संवासेन अवजानाति, आदिय्यमुखो१ होति, लोलो होति। मन्दो होति मोमुहो।  
२  
    
कथञ्च भिक्खवे पुग्गलो दत्वा अवजानाति? इध भिक्खवे पुग्गलो पुग्गलस्स देति  
चीवरपिण्डपातसेनासनगिलानपच्चयभेसज्जपरिक्खारं। तस्स एवं होति: ऽअहं देमि,  
अयं पतिगण्हातिऽति। ३ तमेनं दत्वा अवजानाति। एवं खो भिक्खवे पुग्गलो दत्वा  
अवजानाति।   
    
कथञ्च भिक्खवे पुग्गलो संवासेन अवजानाति? [प्त्स् पगे १६५] [\क़् १६५।] इध  
भिक्खवे पुग्गलो पुग्गलेन सद्धिं संवसति द्वे वा तिणि वा वस्सानि। तमेनं संवासेन  
अवजानाति। एवं खो भिक्खवे पुग्गलो संवासेन अवजानाति।   
    
कथञ्च भिक्खवे पुग्गलो आदिय्यमुखो* होति? इध भिक्खवे एकच्चो पुग्गलो परस्स  
वणेण वा अवणेण वा भासियमाने तं खिप्पञ्ञेव अधिमुच्चिता ४ होति। एवं खो  
भिक्खवे पुग्गलो आदिय्यमुखो होति।   
    
कथञ्च भिक्खवे पुग्गलो लोलो होति? इध भिक्खवे एकच्चो पुग्गलो इत्तरसद्धो होति।  
इत्तरभत्ति इत्तरपेमो इत्तरप्पसादो। एवं खो भिक्खवे पुग्गलो लोलो होति।   
    
कथञ्च भिक्खवे पुग्गलो मन्दो होति? मोमूहो इध भिक्खवे एकच्चो पुग्गलो  
कुसलाकुसले धम्मे न जानाति, सावज्जानवज्जे धम्मे न जानाति, हीनप्पणिते धम्मे न  
जानाति, कण्हसुक्कसप्पटिभागे धम्मे न जानाति। एवं खो भिक्खवे  
पुग्गलो मन्दो होति मोमूहो।   
    
इमे खो भिक्खवे पञ्च पुग्गला सन्तो संविज्जमाना लोकस्मिन्ति।   
    
५। ३। ५। २  
(आरम्भतिसुत्तं)  
(सावत्थिनिदानं)  
४२। पञ्चिमे भिक्खवे पुग्गला सन्तो संविज्जमाना लोकस्मिं कतमे पञ्च:  
    
इध भिक्खवे एकच्चो पुग्गलो आरम्हति१ च विप्पटिसारि च होति। तं च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्सु ते उप्पन्ना पापका अकुसला धम्मा  
अपरिसेसा निरुज्झन्ति। 

१। आधेय्यमुखो मछसं, आदेय्यमुखो स्या, अदियमुखो ऽआधिय्यमुखोऽति पोराण  
पाठो। अट्ठकथायपि पालिया अत्थो निद्दिट्ठो  
२। मन्दो मोमुभो होति मछसं, स्या   
३। पटिग्गण्हातीऽति मछसं  
४। अधिमुच्चितो स्या  
    
[ब्ज्त् पगे २७०] [\x २७०।]       
इध पन भिक्खवे एकच्चो पुग्गलो आरम्भति, न विप्पटिसारि होति। तं च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्सु ते उप्पन्ना पापका अकुसला धम्मा  
अपरिसेसा निरुज्झन्ति।   
    
इध पन भिक्खवे एकच्चो पुग्गलो नारम्भति, [प्त्स् पगे १६६] [\क़् १६६।] विप्पटिसारि  
होति। तं च चेतोविमुत्तिं पञ्ञाविमुत्तिं यथाभूतं नप्पजानाति यत्थस्सु ते उप्पन्ना  
पापका अकुसला धम्मा अपरिसेसा निरुज्झन्ति।   
    
इध पन भिक्खवेव एकच्चो पुग्गलो नारम्भति, न विप्पटिसारि होति। तं च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्सु ते उप्पन्ना पापका अकुसला धम्मा  
अपरिसेसा निरुज्झन्ति।   
    
इध पन भिक्खवे एकच्चो पुग्गलो नारम्भति, न विप्पटिसारी होति। तं च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्सु ते उप्पन्ना पापका अकुसला धम्मा  
अपरिसेसा निरुज्झन्ति।   
    
तत्र भिक्खवे य्वायं पुग्गलो आरम्भति च, विप्पटिसारि च होति, तं च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्सु ते उप्पन्ना पापका अकुसला धम्मा  
अपरिसेसा निरुज्झन्ति, सो एवमस्स वचनीयो: ऽआयस्मतो खो आरम्भजा आसवा संविज्जन्ति।  
विप्पटिसारजा आसवा पवड्ढन्ति। साधु वतायस्मा आरम्भजे आसवे पहाय विप्पटिसारजे  
आसवे पटिविनोदेत्वा चित्तं पञ्ञं च भावेतु। एवमायस्मा अमुना पञ्चमेन पुग्गलेन  
समसमो भविस्सतीऽति।   
    
तत्र भिक्खवे य्वायं पुग्गलो आरम्भति, न विप्पटिसारि होति, तं च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्सु ते उप्पन्ना पापका अकुसला धम्मा  
अपरिसेसा निरुज्झन्ति, सो एवमस्स वचनीयो: ऽआयस्मतो खो आरम्भजा आसवा संविज्जन्ति।  
विप्पटिसारजा आसवा नप्पवड्ढन्ति। साधु वतायस्मा आरम्भजे आसवे पहाय चित्तं  
पञ्ञं च च भावेतु। एवमायस्मा अमुना पञ्चमेन पुग्गलेन समसमो भविस्सतीऽति।   
    
तत्र भिक्खवे य्वायं पुग्गलो नारम्भति, विप्पटिसारि होति, तं च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्सु ते उप्पन्ना पापका अकुसला धम्मा  
अपरिसेसा निरुज्झन्ति, सो एवमस्स वचनीयो: [प्त्स् पगे १६७ [\क़् १६७।] ऽ]आयस्मतो खो  
आरम्भजा आसवा न संविज्जन्ति। विप्पटिसारजा आसवा पवड्ढन्ति। साधु वतायस्मा  
विप्पटिसारजे आसवे पटिविनोदेत्वा चित्तं पञ्ञं च भावेतु। एवमायस्मा अमुना  
पञ्चमेन  
पुग्गलेन समसमो भविस्सतीऽति।   
    
१। आरभति सीमु, मछसं  
    
[ब्ज्त् पगे २७२] [\x २७२।]       
    
तत्र भिक्खवे य्वायं पुग्गलो नारम्भति, न विप्पटिसारि होति, तं च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्सु ते उप्पन्ना पापका अकुसला धम्मा  
अपरिसेसा निरुज्झन्ति, सो एवमस्स वचनीयो: ऽआयस्मतो खो आरम्भजा आसवा न संविज्जन्ति।  
विप्पटिसारजा आसवा नप्पवड्ढन्ति। साधु वतायस्मा चित्तं पञ्ञं च भावेतु।  
एवमायस्मा अमुना पञ्चमेन  
पुग्गलेन समसमो भविस्सतीऽति।   
इति खो भिक्खवे इमे चत्तारो पुग्गला अमुना पञ्चमेन पुग्गलेन एवं ओवदियमाना  
एवं अनुसासियमाना अनुपुब्बेन आसवानं खयं पापुणन्तीऽति।   
    
५। ३। ५। ३  
(सारन्दद सुत्तं)  
४३। एकं समयं भगवा वेसालियं विहरति महावने कूटागारसालायं। अथ खो भगवा  
पुब्बन्हसमयं निवासेत्वा पत्तचीवरमादाय वेसालिं पिण्डाय पाविसि।   
    
तेन खो पन समयेन पञ्चमत्तानं लिच्छवीसतानं सारन्ददेचेतिये सन्निसिन्नानं  
सन्निपतितानं अयमन्तरा कथा उदपादि: ऽपञ्चन्नं रतनानं पातुभावो दुल्लभो  
लोकस्मिं। कतमेसं पञ्चन्नं: हत्थिरतनस्स पातुभावो दुल्लभो लोकस्मिं।  
अस्सरतनस्स पातुभावो: दुल्लभो लोकस्मिं। मणिरतनस्स पातुभावो दुल्लभो लोकस्मिं,  
इत्थिरतनस्स पातुभावो दुल्लभो लोकस्मिं गहपतिरतनस्स पातुभावो दुल्लभो लोकस्मिं  
इमेसं पञ्चन्नं रतनानं पातुभावो दुल्लभो लोकस्मिन्ति। ऽ  
[प्त्स् पगे १६८] [\क़् १६८।]        
अथ खो ते लिच्छवी मग्गे पुरिसं ठपेसुं, ऽयदा त्वं१अम्भो पुरिस पस्सेय्यासि  
भगवन्तं आगच्छन्तं, अथ अम्भाकं आरोचेय्यासीऽति। अद्दसा खो सो पुरिसो भगवन्तं  
दूरतोव आगच्छन्तं। दिस्वान येन ते लिच्छवी तेनुपसङ्कमि। उपसङ्कमित्वा ते लिच्छवी  
एतदवोच: ऽअयं सो भोन्तो२भगवा आगच्छति ३अरहं सम्मासम्बुद्धो, यस्सदानि कालं  
मञ्ञथाऽति।   
    
अथ खो ते लिच्छवि येन भगवा तेनुपसङ्कमिंसु। उपसङ्कमित्वा भगवन्तं  
अभिवादेत्वा एकमन्तं अट्ठंसु। एकमन्तं ठिता खो ते लिच्छवी  
भगवन्तं एतदवोचुं: ऽसाधु भन्ते भगवा येन सारन्ददं४चेतियं  
तेनुपसङ्कमतु अनुकम्पं उपादायाऽति। अधिवासेसि भगवा तुण्हीभावेन। अथ खो  
भगवा येन सारन्ददं चेतियं तेनुपसङ्कमि। उपसङ्कमित्वा पञ्ञत्ते आसने निसीदि।  
निसज्ज खो भगवा ते लिच्छवी एतदवोच:

१। यथा त्वं सीमु, [प्त्स् ३।] गच्छति मछसं  
२। भन्ते सीमु ४। साधु भन्ते येन सारन्ददं मछसं  
    
[ब्ज्त् पगे २७४] [\x २७४।]       
"कायनुत्थ लिच्छवि, एतरहि कथाय सन्निसिन्ना? का च पन वो अन्तरा कथा विप्पकता"ति?   
इध भन्ते अम्हाकं सन्निसिन्नानं सन्निपतिनानं अयमन्तरा कथा उदपादि: पञ्चन्नं  
रतनानं पातुभावो दुल्लभो लोकस्मिं। कतमेसं पञ्चन्नं: हत्थिरतनस्स पातुभावो  
दुल्लभो लोकस्मिं। अस्सरतनस्स पातुभावो दुल्लभो लोकस्मिं। मणिरतनस्स पातुभावो  
दुल्लभो लोकस्मिं। इत्थिरतनस्स पातुभावो दुल्लभो लोकस्मिं गहपतिरतनस्स  
पातुभावो दुल्लभो लोकस्मिं। इमेसं पञ्चन्नं रतनानं पातुभावो दुल्लभो लोकस्मिन्ति।   
    
कामाधिमुत्तानं वत वो१ लिच्छवीनं कामञ्ञेव अरब्भ अन्तरा कथा उदपादि।   
    
पञ्चन्नं लिच्छवी, रतनानं पातुभावो दुल्लभो लोकस्मिं। कतमेसं पञ्चन्नं:   
तथागतस्स अरहतो सम्मासम्बुद्धस्स पातुभावो दुल्लभो लोकस्मिं।  
तथागतप्पवेदितस्स धम्मविनयस्स [प्त्स् पगे १६९] [\क़् १६९।] देसेता पुग्गलो  
दुल्लभो लोकस्मिं। तथागतप्पवेदितस्स धम्मविनयस्स देसितस्स विञ्ञाता पुग्गलो  
दुल्लभो लोकस्मिं। तथागतप्पवेदितस्स धम्मविनयस्स देसितस्स विञ्ञातस्स  
धम्मानुधम्मपटिपन्नो पुग्गलो दुल्लभो लोकस्मिं। कतञ्ञू कतवेदि पुग्गलो  
दुल्लभो लोकस्मिं।   
    
इमेसं खो लिच्छवी, पञ्चन्नं रतनानं पातुभावो दुल्लभो लोकस्मिन्ति।   
    
५। ३। ५। ४  
(तिकण्डकीसुत्तं)  
४१। एकं समयं भगवा साकेते विहरति तिकण्डकीवने। २ तत्र खो भगवा भिक्खु  
आमन्तेसि भिक्खवोति। भदन्तेति ते भिक्खु भगवतो पच्चस्सोसुं। भगवा एतदवोच:   
साधु भिक्खवे भिक्खु कालेन कालं अप्पटिक्कूले पटिक्कूलसञ्ञी३ विहरेय्य।   
    
साधु भिक्खवे भिक्खु कालेन कालं पटिक्कूले अप्पटिक्कूलसञ्ञी विहरेय्य।   
    
साधु भिक्खवे भिक्खु कालेन कालं अप्पटिक्कूले च पटिक्कूले च पटिक्कूलसञ्ञी  
विहरेय्य।   
    
साधु भिक्खवे भिक्खु कालेन कालं पटिक्कूले च अप्पटिक्कूले च अप्पटिक्कूलसञ्ञी  
विहरेय्य। 

१। वत भो मछसं २तिकन्दकीवने सीमु  
३। अप्पटिकूले पटिकूलसञ्ञी मछसं  
    
[ब्ज्त् पगे २७६] [\x २७६।]       
साधु भिक्खवे भिक्खु कालेन कालं अप्पटिक्कूलं च पटिक्कूलं च तदुभयं  
अभिनिवज्जेत्वा उपेक्खको विहरेय्य सतो सम्पजानो।   
    
किञ्च भिक्खवे भिक्खु अत्थवसं पटिच्च अप्पटिक्कूले पटिक्कूलसञ्ञी विहरेय्य? "मा  
मे रजनीयेसु धम्मेसु रागो उदपादी"ति। इदं खो भिक्खवे भिक्खु अत्थवसं पटिच्च  
अप्पटिक्कूले पटिक्कूलसञ्ञी विहरेय्य।   
    
किञ्च भिक्खवे भिक्खु अत्थवसं पटिच्च पटिक्कूले अप्पटिक्कूलसञ्ञी विहरेय्य? "मा  
मे दोसनीयेसु धम्मेसु दोसो उदपादी"ति। इदं खो भिक्खवे भिक्खु अत्थवसं  
पटिच्च पटिक्कूले अप्पटिक्कूलसञ्ञी विहरेय्य।   
    
किञ्च भिक्खवे भिक्खु अत्थवसं पटिच्च अप्पटिक्कूले च पटिक्कूले च पटिक्कूलसञ्ञी  
विहरेय्य? "मा मे रजनीयेसु धम्मेसु रागो उदपादी"ति, "मा मे दोसनीयेसु धम्मेसु  
दोसो उदपादी"ति। इदं खो भिक्खवे, भिक्खु [प्त्स् पगे १७०] [\क़् १७०।] अत्थवसं  
पटिच्च अप्पटिक्कूले च  
पटिक्कूले च पटिक्कूलसञ्ञी विहरेय्य।   
    
किञ्च भिक्खवे भिक्खु अत्थवसं पटिच्च पटिक्कूले च अप्पटिक्कूले च अप्पटिक्कूलसञ्ञी  
विहरेय्य? "मा मे दोसनीयेसु धम्मेसु दोसो उदपादी, मा मे रजनियेसु धम्मेसु  
रागो उदपादी"ति। इदं खो भिक्खवे, भिक्खु अत्थवसं पटिच्च पटिक्कूले च अप्पटिक्कूले  
च अप्पटिक्कूलसञ्ञी विहरेय्य।   
    
किञ्च भिक्खवे भिक्खु अत्थवसं पटिच्च अप्पटिक्कूलं च पटिक्कूलं च तदुभयं  
अभिनिवज्जेत्वा उपेक्खको विहरेय्य सतो सम्पजानो? "मा मे क्वचिनि १ कत्थचि किञ्चन २  
रजनीयेसु धम्मेसु रागो उदपादि, मा मे क्वचिनि १ कत्थचि किञ्चन २ दोसनीयेसु  
धम्मेसु दोसो उदपादि, मा मे क्वचिनि१ कत्थचि किञ्चन२ मोहनीयेसु धम्मेसु मोहो  
उदपादी"ति। इदं खो भिक्खवे भिक्खु अत्थवसं पटिच्च अप्पटिक्कूलं च पटिक्कूलं च  
तदुभयं अभिनिवज्जेत्वा उपक्खको विहरेय्य सतो सम्पजानोति।   
    
५। ३। ५। ५  
(निरयसुत्तं)  
(सावत्थिनिदानं)  
४५। पञ्चहि भिक्खवे धम्मेहि समन्नागतो यथाभतं निक्खित्तो एवं निरये।  
कतमेहि पञ्चहि:  
    
पाणातिपाती होति, अदिन्नादायी होति, कामेसु मिच्छाचारी होति, मुसावादी होति,  
सुरामेरयमज्जपमादट्ठायी होति। 

१। क्वचनि मछसं २। किञ्चनं मछसं  
    
[ब्ज्त् पगे २७८] [\x २७८।]       
इमेहि खो भिक्खवे पञ्चहि धम्मेहि समन्नागतो यथाभतं निक्खित्तो एवं निरये।  
[प्त्स् पगे १७१] [\क़् १७१।]        
    
पञ्चहि भिक्खवे धम्मेहि समन्नागतो यथाभतं निक्खित्तो एवं सग्गे। कतमेहि  
पञ्चहि:  
    
पाणातिपाता पटिविरतो होति, अदिन्नादाना पटिविरतो होति, कामेसु मिच्छाचारा पटिविरतो होति,  
मुसावादा पटिविरतो होति, सुरामेरयमज्जपमादट्ठाना पटिविरतो होति।   
    
इमेहि खो भिक्खवे पञ्चहि धम्मेहि समन्नागतो यथाभतं निक्खित्तो एवं सग्गे।   
५। ३। ५। ६  
(भिक्खुमित्त सुत्तं)  
(सावत्थिनिदानं)  
४६। पञ्चहि भिक्खवे धम्ममेहि समन्नागतो भिक्खुमित्तो न सेवितब्बो। कतमेहि  
पञ्चहि:  
    
कम्मन्तं कारेति, अधिकरणं अधिकरणं आदियति, पामोक्खेसु भिक्खूसु पटिविरुद्धो  
होति, दीघचारिकं अनवत्थितचारिकं १ अनुयुत्तो विहरति, न पटिबलो होति कालेन कालं  
धम्मिया कथाय सन्दस्सेतुं समादपेतुं समुत्तेजेतुं सम्पहंसेतुं।   
    
इमेहि खो भिक्खवे पञ्चहि धम्मेहि समन्नागतो भिक्खुमित्तो न सेवितब्बो।   
    
पञ्चहि भिक्खवे धम्मेहि समन्नागतो भिक्खुमित्तो, सेवितब्बो। कतमेहि पञ्चहि:   
न कम्मन्तं कारेति, न अधिकरणं आदियति, न पामोक्खेसु भिक्खुसु पटिविरुद्धो  
होति, न दीघचारिकं अनवत्थितचारिकं अनुयुत्तो विहरति, पटिबलो होति कालेन कालं  
धम्मिया कथाय सन्दस्सेतुं समादपेतुं समुत्तेजेतुं सम्पहंसेतुं।   
    
इमेहि खो भिक्खवे पञ्चहि धम्मेहि समन्नागतो भिक्खुमित्तो सेवितब्बोति।   
    
५। ३। ५। ७  
(असप्पुरिसदानसुत्तं)  
(सावत्थिनिदानं)  
४७। पञ्चिमानि भिक्खवे असप्पुरिसदानानि। कतमानि पञ्च:  
असक्कच्चं देति, अचित्तीकत्वा देति, असहत्था देति, अपविद्धं देति, अनागमनदिट्ठिको देति।   
    
इमानि खो भिक्खवे पञ्च असप्पुरिसदानानि। 

१। अनवत्थचारिकं मछसं, स्या।   
    
[ब्ज्त् पगे २८०] [\x २८०।]       
[प्त्स् पगे १७२] [\क़् १७२।]        
पञ्चिमानि भिक्खवे सप्पुरिसदानानि। कतमानि पञ्च:  
    
सक्कच्चं देति, चित्तीकत्वा देति, सहत्था देति, अनपविद्धं देति, आगमनदिट्ठिको देति।   
    
इमानि खो भिक्खवे पञ्च सप्पुरिसदानानीति।   
    
५। ३। ५। ८  
(सप्पुरिसदान सुत्तं)  
(सावत्थिनिदानं)  
४८। पञ्चिमानि भिक्खवे सप्पुरिसदानानि। कतमानि पञ्च:  
    
सद्धाय दानं देति, सक्कच्चं दानं देति, कालेन दानं देति, अनग्गहितचित्तो १दानं देति,  
अत्तानं च परं च अनुपभच्च दानं देति।   
    
सद्धाय खो पन भिक्खवे दानं दत्वा यत्थ यत्थ तस्स दानस्स विपाको निब्बत्तति,  
अड्ढो च होति महद्धनो महाभोगो। अभिरूपो च होति दस्सनीयो पासादिको परमाय  
वण्णपोक्खरताय समन्नागतो।   
    
सक्कच्चं खो पन भिक्खवे दानं दत्वा यत्थ यत्थ तस्स दानस्स विपाको निब्बत्तति,  
अड्ढो च होति महद्धनो महाभोगो। येपिस्स ते होन्ति पुत्ताति वा दाराति वा दासाति वा  
पेस्साति वा कम्मकराति वा, तेपि सुस्सूसन्ति, सोतं ओदहन्ति, अञ्ञा चित्तं उपट्ठपेन्ति।   
    
कालेन खो पन भिक्खवे दानं दत्वा यत्थ यत्थ तस्स दानस्स विपाको निब्बत्तति,  
अड्ढो च होति महद्धनो महाभोगो। कालागता चस्स अत्था पचुरा होन्ति।   
अनग्गहितचित्तो खो१ पन भिक्खवे दानं दत्वा यत्थ यत्थ तस्स दानस्स विपाको  
निब्बत्तति, अड्ढो च होति महद्धनो महाभोगो। उऌआरेसु च पञ्चसु कामगुणेसु  
भोगाय चित्तं नमति।   
[प्त्स् पगे १७३] [\क़् १७३।]        
    
अत्तानञ्च परञ्च अनुपहच्च खो पन भिक्खवे दानं दत्वा यत्थ यत्थ तस्स दानस्स  
विपाको निब्बत्तति, अड्ढो च होति महद्धनो महाभोगो। न चस्स कुतोचि भोगानं  
उपघातो आगच्छति अग्गितो वा उदकतो वा राजतो वा चोरतो वा अप्पियदायादतो वा। २  
    
इमानि खो भिक्खवे पञ्च सप्पुरिसदानानीति।   
    
५। ३। ५। ९  
(पठम समयविमुत्त सुत्तं)  
(सावत्थिनिदानं)  
४९। पञ्चिमे भिक्खवे धम्मा समयविमुत्तस्स भिक्खुनो परिहानाय संवत्तन्ति।  
कतमे पञ्च:  
    
कम्मारामता, भस्सारामता, निद्दारामता, सङ्गणिकारामता, यथाविमुत्तं चित्तं न  
पच्चवेक्खति।   
    
१। अनग्गतचित्तो मछसं, स्या  
२। अप्पियतो वा दायादतो मछसं, अप्पियतो वा दायादतो वा स्या,   
[ब्ज्त् पगे २८२] [\x २८२।]       
    
इमे खो भिक्खवे पञ्च धम्मा समयविमुत्तस्स भिक्खुनो परिहानाय संवत्तन्ति।   
    
पञ्चिमे भिक्खवे धम्मा समयविमुत्तस्स भिक्खुनो अपरिहानाय संवत्तन्ति। कतमे  
पञ्च:   
न कम्मारामता, न भस्सारामता, न निद्दारामता, न सङ्गणिकारामता, यथाविमुत्तं  
चित्तं पच्चवेक्खति।   
    
इमे खो भिक्खवे पञ्च धम्मा समयविमुत्तस्स भिक्खुनो अपरिहानाय संवत्तन्तीति।   
५। ३। ५। १०  
(दुतियसमयविमुत्त सुत्तं)  
(सावत्थिनिदानं)  
५९। पञ्चिमे भिक्खवे धम्मा समयविमुत्तस्स भिक्खुनो परिहानाय संवत्तन्ति।  
कतमे पञ्च:  
    
कम्मारामता, भस्सारामता, निद्दारामता, इन्द्रियेसु अगुत्तद्वारता, भोजने अमत्तञ्ञुता।   
    
इमे खो भिक्खवे पञ्च धम्मा समयविमुत्तस्स भिक्खुनो परिहानाय संवत्तन्ति।   
    
पञ्चिमे भिक्खवे धम्मा समयविमुत्तस्स भिक्खुनो अपरिहानाय संवत्तन्ति। कतमे  
पञ्च:  
    
न कम्मारामता, न भस्सारामता, न निद्दारामता, इन्द्रियेसु गुत्तद्वारता, भोजने  
मत्तञ्ञुता।   
[प्त्स् पगे १७४] [\क़् १७४।]        
    
इमे खो भिक्खवे पञ्च धम्मा समयविमुत्तस्स भिक्खुनो अपरिहानाय संवत्तन्तीति।   
    
तिकणडकीवग्गो पञ्चमो  
    
तस्सुद्दानं:  
दत्वा अवजानाति आरम्भति च सारन्दद तिकण्डकी निरयेन च।   
मित्तो असप्पुरिससप्पुरिसेन समयविमुत्तं अपरे द्वेति।   
ततियो पण्णासको समत्तो   
[ब्ज्त् पगे २८४] [\x २८४।]       
    
१। सद्धम्मवग्गो  
५। ४। १। १  
(पठम सम्मत्तनियामसुत्तं)  
(सावत्थिनिदानं)  
१। पञ्चहि भिक्खवे, धम्मेहि समन्नागतो सुणन्तोपि सद्धम्मं अभब्बो नियामं  
ओक्कमितुं कुसलेसु धम्मेसु सम्मत्तं। कतमेहि पञ्चहि:  
    
कथं परिभोति। कथिकं परिभोति। अत्तानं परिभोति। विक्खित्तचित्तो धम्मं सुणाति  
अनेकग्गचित्तो। अयोनिसो च मनसिकरोति  
    
इमेहि खो भिक्खवे पञ्चहि धम्मेहि समन्नागतो सुणन्तोपि सद्धम्मं अभब्बो  
नियामं ओक्कमितुं कुसलेसु धम्मेसु सम्मत्तं।   
    
पञ्चहि भिक्खवे धम्मेहि समन्नागतो सुणन्तो [प्त्स् पगे १७५] [\क़् १७५।]       
सद्धम्मं भब्बो नियामं ओक्कमितुं कुसलेसु धम्मेसु सम्मत्तं। कतमेहि  
पञ्चहि:  
    
न कथं परिभोति। न कथिकं परिभोति। न अत्तानं परिभोति। अविक्खित्तचित्तो धम्मं  
सुणाति एकग्गचित्तो। योनिसो च मनसिकरोति।   
    
इमेहि खो भिक्खवे, पञ्चहि धम्मेहि समन्नागतो सुणन्तो सद्धम्मं भब्बो  
नियमं ओक्कमितुं कुसलेसु धम्मेसु सम्मत्तन्ति।   
    
५। ४। १। २  
(दुतिय सम्मत्तनियामसुत्तं)  
(सावत्थिनिदानं)  
२। पञ्चहि भिक्खवे, धम्मेहि समन्नागतो सुणन्नोपि सद्धम्मं अभब्बो नियामं  
ओक्कमितुं कुसलेसु धम्मेसु सम्मत्तं। कतमेहि पञ्चहि:  
    
कथं परिभोति। कथिकं परिभोति। अत्तानं परिभोति। दुप्पञ्ञो होति जऌओ एऌअमुगो।  
अनञ्ञाते अञ्ञातमानी होति।   
    
इमेहि खो भिक्खवे पञ्चहि धम्मेहि समन्नागतो सुणन्तोपि सद्धम्मं अभब्बो  
नियामं ओक्कमितुं कुसलेसु धम्मेसु सम्मत्तं।   
    
पञ्चहि भिक्खवे, धम्मेहि समन्नागतो सुणन्नो सद्धम्मं भब्बो नियामं  
ओक्कमितुं कुसलेसु धम्मेसु सम्मत्तं। कतमेहि पञ्चहि:  
    
न कथं परिभोति। न कथिकं परिभोति। न अत्तानं परिभोति। पञ्ञवा होति अजऌओ  
अनेऌअमूगो न अनञ्ञाते अञ्ञातमानि होति।   
    
इमेहि खो भिक्खवे, पञ्चहि धम्मेहि समन्नागतो सुणन्तो सद्धम्मं भब्बो  
नियामं ओक्कमितुं कुसलेसु धम्मेसु सम्मत्तन्ति।   
    
[ब्ज्त् पगे २८६] [\x २८६।]       
५। ४। १। ३।   
(ततिय सम्मत्तनियाम सुत्तं)   
(सावत्थिनिदानं)  
३। पञ्चहि भिक्खवे, धम्मेहि समन्नागतो सुणन्तोपि सद्धम्मं अभब्बो नियामं  
ओक्कमितुं कुसलेसु धम्मेसु सम्मत्तं। कतमेहि पञ्चहि:  
    
मक्खी धम्मं सुणाति मक्खपरियुट्ठितो। उपारम्भचित्तो धम्मं सुणाति  
रन्धगवेसी। [प्त्स् पगे १७६] [\क़् १७६।] धम्मदेसके आहतचित्तो होति खिलजातो।  
दुप्पञ्ञो होति जऌओ रऌअमुगो। अनञ्ञाते अञ्ञातमानी होति।   
    
इमेहि खो भिक्खवे पञ्चहि धम्मेहि समन्नागतो सुणन्तोपि सद्धम्मं अभब्बो  
नियामं ओक्कमितुं कुसलेसु धम्मेसु सम्मत्तं।   
    
पञ्चहि भिक्खवे, धम्मेहि समन्नागतो सुणन्तो सद्धम्मं भब्बो नियामं  
ओक्कमितुं कुसलेसु धम्मेसु सम्मत्तं। कतमेहि पञ्चहि:  
    
अमक्खी धम्मं सुणाति न मक्खपरियुट्ठितो। अनुपारम्भचित्तो धम्मं सुणाति न  
रन्धगवेसी। धम्मदेसके अनाहतचित्तो होति अखिलजातो। पञ्ञवा होति अजऌओ अनेऌअमूगो।  
न अनञ्ञाते अञ्ञातमानी होति।   
    
इमेहि खो भिक्खवे, पञ्चहि धम्मेहि समन्नागतो सुणन्तो सद्धम्मं भब्बो  
नियामं ओक्कमितुं कुसलेसु धम्मेसु सम्मत्तन्ति।   
५। ४। १। ४  
(पठम सद्धम्मसम्मोससुत्तं)  
(सावत्थिनिदानं)  
४। पञ्चिमे भिक्खवे, धम्मा सद्धम्मस्स सम्मोसाय अन्तरधानाय संवत्तन्ति।  
कतमे पञ्च:  
    
इध भिक्खवे भिक्खु न सक्कच्चं धम्मं सुणन्ति। न सक्कच्चं धम्मं  
परियापुणन्ति। न सक्कच्चं धम्मं धारेन्ति। न सक्कच्चं धतानं धम्मानं  
अत्थं उप्परिक्खन्ति। न सक्कच्चं अत्थमञ्ञाय धम्ममञ्ञाय धम्मानुधम्मं  
पटिपज्जन्ति।   
    
इमे खो भिक्खवे, पञ्च धम्मा सद्धम्मस्स सम्मोसाय अन्तरधानाय संवत्तन्ति।   
    
[ब्ज्त् पगे २८८] [\x २८८।]       
पञ्चिमे भिक्खवे, धम्मा सद्धम्मस्स ठितिया असम्मोसाय अनन्तरधानाय  
संवत्तन्ति। कतमे पञ्च:  
    
इध भिक्खवे भिक्खु सक्कच्चं धम्मं सुणन्ति। सक्कच्चं धम्मं परियापुणन्ति।  
सक्कच्चं धम्मं धारेन्ति। सक्कच्चं धतानं१धम्मानं अत्थं उपपरिक्खन्ति।  
सक्कच्चं अत्थमञ्ञाय धम्ममञ्ञाय धम्मानुधम्मं पटिपज्जन्ति।   
[प्त्स् पगे १७७] [\क़् १७७।]        
    
इमे खो भिक्खवे पञ्च धम्मा सद्धम्मस्स ठितिया असम्मोसाय अनन्तरधानाय  
संवत्तन्तीति।   
    
५। ४। १। ५  
(दुतिय सद्धम्मसम्मोस सुत्तं)  
(सावत्थिनिदानं)  
५। पञ्चिमे भिक्खवे धम्मा सद्धम्मस्स सम्मोसाय अन्तरधानाय संवत्तन्ति।  
कतमे पञ्च:  
    
इध भिक्खवे भिक्खु धम्मं न परियापुणन्ति सुत्तं गेय्यं वेय्याकरणं गाथं  
उदानं इतिवुत्तकं जातकं अब्भुतधम्मं वेदल्लं। अयं भिक्खवे, पठमो धम्मो  
सद्धम्मस्स सम्मोसाय अन्तरधानाय संवत्तति।   
    
पुन च परं भिक्खवे, भिक्खु यथासुतं यथापरियत्तं धम्मं न वित्थारेन  
परेसं२देसेन्ति। अयं भिक्खवे, दुतियो धम्मो सद्धम्मस्स सम्मोसाय  
अन्तरधानाय संवत्तति।   
    
पुन च परं भिक्खवे, भिक्खु यथासुतं यथापरियत्तं धम्मं न वित्थारेन  
परेसं वाचेन्ति। अयं भिक्खवे, ततियो धम्मो सद्धम्मस्स सम्मोसाय  
अन्तरधानाय संवत्तति।   
    
पुन च परं भिक्खवे, भिक्खु यथासुतं यथापरियत्तं धम्मं न वित्थारेन  
सज्झायं करोन्ति। अयं भिक्खवे, चतुत्थो धम्मो सद्धम्मस्स सम्मोसाय  
अन्तरधानाय संवत्तति।   
    
पुन च परं भिक्खवे, भिक्खु यथासुतं यथापरियत्तं धम्मं न चेतसा  
अनुवितक्केन्ति, अनुविचारेन्ति, मनसानुपेक्खन्ति। अयं भिक्खवे, पञ्चमो धम्मो  
सद्धम्मस्स सम्मोसाय अन्तरधानाय संवत्तति।   
    
इमे खो भिक्खवे, पञ्च धम्मा सद्धम्मस्स सम्मोसाय अन्तरधानाय संवत्तन्ति।   
पञ्चिमे भिक्खवे, धम्मा सद्धम्मस्स ठितिया असम्मोसाय अनन्तरधानाय  
संवत्तन्ति। कतमे पञ्च:   
इध भिक्खवे भिक्खु धम्मं परियापुणन्ति सुत्तं गेय्यं वेय्याकरणं गाथं  
उदानं इतिवुत्तकं जातकं अब्भुतधम्मं वेदल्लं। अयं भिक्खवे, [प्त्स् पगे १७८] [\क़्  
१७८।] पठमो धम्मो सद्धम्मस्स ठितिया असम्मोसाय अनन्तरधानाय  
संवत्तति। 

१। धातानं मछसं, २। परं मछसं  
    
[ब्ज्त् पगे २९०] [\x २९०।]       
    
पुन च परं भिक्खवे, भिक्खु यथासुतं यथापरियत्तं धम्मं वित्थारेन परेसं  
देसेन्ति, अयं भिक्खवे, दुतियो धम्मो सद्धम्मस्स ठितिया असम्मोसाय  
अनन्तरधानाय संवत्तति।   
    
पुन च परं भिक्खवे, भिक्खु यथासुतं यथापरियत्तं धम्मं वित्थारेन परेसं  
वाचेन्ति, अयं भिक्खवे, ततियो धम्मो सद्धम्मस्स ठितिया असम्मोसाय  
अनन्तरधानाय संवत्तति।   
    
पुन च परं भिक्खवे, भिक्खु यथासुतं यथापरियत्तं धम्मं वित्थारेन  
सज्झायं करोन्ति। अयं भिक्खवे, चतुत्थो धम्मो सद्धम्मस्स ठितिया असम्मोसाय  
अनन्तरधानाय संवत्तति।   
    
पुन च परं भिक्खवे, भिक्खु यथासुतं यथापरियत्तं धम्मं चेतसा  
अनुवितक्केन्ति  
अनुविचारेन्ति मनसानुपेक्खन्ति। अयं भिक्खवे, पञ्चमो धम्मो सद्धम्मस्स  
ठितिया असम्मोसाय अनन्तरधानाय संवत्तति।   
    
इमे खो भिक्खवे, पञ्च धम्मा सद्धम्मस्स ठितिया असम्मोसाय अनन्तरधानाय  
संवत्तन्तीति।   
    
५। ४। १। ६  
(ततियसद्धम्मसम्मोससुत्तं)  
(सावत्थिनिदानं)  
६। पञ्चिमे भिक्खवे, धम्मा सद्धम्मस्स अन्तरधानाय संवत्तन्ति। कतमे पञ्च:  
    
इध भिक्खवे भिक्खु दुग्गहितं सुत्तन्तं परियापुणन्ति दुन्तिक्खित्तेहि  
पदब्यञ्जनेहि। दुन्निक्खित्तस्स भिक्खवे पदब्यञ्जनस्स अत्थोपि दुन्नयो होति। अयं  
भिक्खवे, पठमो धम्मो सद्धम्मस्स सम्मोसाय अन्तरधानाय संवत्तति।   
    
पुन च परं भिक्खवे, भिक्खु दुब्बचा होन्ति दोवचस्सकरणेहि धम्मेहि  
समन्नागता, अक्खमा अप्पदक्खिणग्गाहिनो अनुसासनिं। अयं भिक्खवे, दुतियो  
धम्मो सद्धम्मस्स सम्मोसाय  
अन्तरधानाय संवत्तति।   
[प्त्स् पगे १७९] [\क़् १७९।]      

पुन च परं भिक्खवे, ये ते भिक्खू बहुस्सुता आगतागमा धम्मधरा विनयधरा  
मातिकाधरा, ते न सक्कच्चं सुत्तन्तं परं वाचेन्ति। तेसं अच्चयेन छिन्नमूलको  
सुत्तन्तो होति अप्पटिसरणो। अयं भिक्खवे, ततियो धम्मो सद्धम्मस्स सम्मोसाय  
अन्तरधानाय संवत्तति।   
    
[ब्ज्त् पगे २९२] [\x २९२।]       
    
पुन च परं भिक्खवे, थेरा भिक्खु बाहुलिका होन्ति साथलिका ओक्कमने पुब्बङ्गमा  
पविवेके निक्खित्तधुरा। न विरियं आरभन्ति अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियाय। तेसं पच्छिमा जनता दिट्ठानुगतिं आपज्जति। सापि होति  
बाहुलिका साथलिका ओक्कमने पुब्बङ्गमा पविवेके निक्खित्तधुरा। न विरियं आरभति  
अप्पत्तस्स पत्तिया अनधिगतस्स अधिगमाय असच्छिकतस्स सच्छिकिरियाय। अयं  
भिक्खवे, चतुत्थो धम्मो सद्धम्मस्स सम्मोसाय अन्तरधानाय संवत्तति।   
पुन च परं भिक्खवे, सङ्घो भिन्नो होति। सङ्घे खो पन भिक्खवे। भिन्ने  
अञ्ञमञ्ञं अक्कोसा च होन्ति, अञ्ञमञ्ञं परिभासा च होन्ति, अञ्ञमञ्ञं परिक्खेपा च  
होन्ति, अञ्ञमञ्ञं परिच्चजना च होन्ति। तत्थ अप्पत्तस्स चेव नप्पसीदन्ति, पस्सन्नानं  
च एकच्चानं अञ्ञथत्तं  
होति। अयं भिक्खवे पञ्चमो धम्मो सद्धम्मस्स सम्मोसाय अन्तरधानाय  
संवत्तति।   
    
इमे खो भिक्खवे, पञ्च धम्मा सद्धम्मस्स सम्मोसाय अन्तरधानाय संवत्तन्ति।   
    
पञ्चिमे भिक्खवे धम्मा सद्धम्मस्स ठितिया असम्मोसाय अनन्तरधानाय  
संवत्तन्ति। कतमे पञ्च:  
    
इध भिक्खवे भिक्खु सुग्गहितं सुत्तन्तं परियापुणन्ति सुनिक्खित्तेहि पदब्यञ्जनेहि।  
सुनिक्खित्तस्स भिक्खवे पदब्यञ्जनस्स अत्थोपि सुनयो होति। अयं भिक्खवे पठमो  
धम्मो सद्धम्मस्स ठितिया असम्मोसाय अनन्तरधानाय संवत्तति।   
[प्त्स् पगे १८०] [\क़् १८०।]        
    
पुन च परं भिक्खवे, भिक्खु सुब्बचा होन्ति सोवचस्सकरणेहि धम्मेहि  
समन्नागता। खमा पदक्खिणग्गाहिनो अनुसासनिं।   
अयं भिक्खवे दुतियो धम्मो सद्धम्मस्स ठितिया असम्मोसाय अनन्तरधानाय  
संवत्तति।   
    
पुन च परं भिक्खवे, ये ते भिक्खु बहुस्सुता आगतागमा धम्मधरा विनयधरा  
मातिकाधरा, ते सक्कच्चं परं वाचेन्ति। तेसं अच्चयेन न छिन्नमूलको सुत्तन्तो होति  
सप्पटिसरणो। अयं भिक्खवे, ततियो धम्मो सद्धम्मस्स ठितिया असम्मोसाय  
अनन्तरधानाय संवत्तति।   
    
[ब्ज्त् पगे २९४] [\x २९४।]       
    
पुन च परं भिक्खवे, थेरा भिक्खु न बाहुलिका होन्ति न साथलिका ओक्कमने  
निक्खित्तधुरा पविवेके पुब्बङ्गमा। विरियं आरभन्ति अप्पत्तस्स पत्तिया अनधिगतस्स  
अधिगमाय असच्छिकतस्स सच्छिकिरियाय। तेसं पच्छिमा जनता दिट्ठानुगतिं आपज्जति।  
सापि होति न बाहुलिका न साथलिका ओक्कमने निक्खित्तधुरा पविवेके पुब्बङ्गमा। विरियं  
आरभति अप्पत्तस्स पत्तिया अनधिगतस्स अधिगमाय असच्छिकतस्स सच्छिकिरियाय। अयं  
भिक्खवे, चतुत्थो धम्मो सद्धम्मस्सठितिया असम्मोसाय अनन्तरधानाय  
संवत्तति।   
    
पुन च परं भिक्खवे, सङ्घो समग्गो सम्मोदमानो अविवदमानो एकुद्देसो फासुं  
विहरति। १ सङ्घे खो पन भिक्खवे, समग्गे न चेव अञ्ञमञ्ञं  
अक्कोसा होन्ति। न च अञ्ञमञ्ञं परिभासा होन्ति। न च अञ्ञमञ्ञं परिक्खेपा होन्ति। न  
च अञ्ञमञ्ञं परिच्चजना होन्ति। तत्थ अप्पसन्ना चेव पसीदन्ति। पस्सन्नानं च  
भिय्योभावो होति। अयं भिक्खवे, पञ्चमो धम्मो सद्धम्मस्स ठितिया असम्मोसाय  
अनन्तरधानाय संवत्तति।   
    
इमे खो भिक्खवे, पञ्च धम्मा सद्धम्मस्स ठितिया असम्मोसाय अनन्तरधानाय  
संवत्तन्तीति।   
[प्त्स् पगे १८१] [\क़् १८१।]        
    
५। ४। १। ७  
(दुक्कथासुत्तं)  
(सावत्थिनिदानं)  
७। पञ्चन्नं भिक्खवे, पुग्गलानं कथा दुक्कथा पुग्गलं पुग्गलं २ उपनिधाय।  
कतमेसं पञ्चन्नं:   
अस्सद्धस्स भिक्खवे, सद्धाकथा दुक्कथा, दुस्सीलस्स सीलकथा दुक्कथा,  
अप्पस्सुतस्स बाहुसच्चकथा दुक्कथा, मच्छरियस्स चागकथा दुक्कथा, दुप्पञ्ञस्स  
पञ्ञाकथा दुक्कथा।   
    
कस्मा च भिक्खवे, अस्सद्धस्स सद्धाकथा दुक्कथा? अस्सद्धो भिक्खवे,  
सद्धाकथाय कच्छमानाय अभिसज्जति, कुप्पति, व्यापज्जति, पतित्थीयति, कोपञ्च दोसञ्च  
अप्पच्चयं च पातुकरोति। तं किस्स हेतु? तं हि सो भिक्खवे सद्धासम्पदं अत्तनि न  
सम्पस्सति। न च लभति ततो निदानं पीतिपामुज्जं। तस्मा अस्सद्धस्स सद्धाकथा  
दुक्कथा।   
    
कस्मा च भिक्खवे, दुस्सीलस्स सीलकथा दुक्कथा? दुस्सीलो भिक्खवे, सीलकथाय  
कच्छमानाय अभिसज्जति, कुप्पति, व्यापज्जति, पतित्थीयति, कोपञ्च दोसञ्च अप्पच्चयं च  
पातुकरोति। तं किस्स हेतु? तं हि सो भिक्खवे, सिलसम्पदं अत्तनि न सम्पस्सति, ३ न च  
लभति ततो निदानं पीतिपामुज्जं। तस्मा दुस्सीलस्स सिलकथा दुक्कथा।   
    
१। फासु विहरति सीमु २। पुग्गले पुग्गलं मछसं, ३। न समनुपस्सति मछसं   
[ब्ज्त् पगे २९६] [\x २९६।]       
    
कस्मा च भिक्खवे, अप्पस्सुतस्स बाहुसच्चकथा दुक्कथा? अप्पस्सुतो भिक्खवे,  
बाहुसच्चकथाय कच्छमानाय अभिसज्जति कुप्पति, व्यापज्जति पतित्थीयति, कोपञ्च दोसञ्च  
अप्पच्चयं च पातुकरोति। तं किस्स हेतु? तं हि सो भिक्खवे, सुतसम्पदं अत्तनि न  
सम्पस्सति। न च लभति ततो निदानं पीतिपामुज्जं। तस्मा अप्पस्सुतस्स बाहुसच्चकथा  
दुक्कथा।   
    
कस्मा च भिक्खवे, मच्छरियस्स चागकथा दुक्कथा? मच्छरी भिक्खवे चागकथाय  
कच्छमानाय अभिसज्जति कुप्पति, व्यापज्जति पतित्थीयति, कोपञ्च च दोसञ्च च अप्पच्चयं  
च पातुकरोति। तं किस्स हेतु? तं हि सो भिक्खवे, चागसम्पदं अत्तनि न सम्पस्सति। १  
न च [प्त्स् पगे १८२] [\क़् १८२।] लभति ततो निदानं पीतिपामुज्जं। तस्मा मच्छरियस्स  
चागकथा दुक्कथा।   
    
कस्मा च भिक्खवे, दुप्पञ्ञस्स पञ्ञाकथा दुक्कथा? दुप्पञ्ञो भिक्खवे  
पञ्ञाकथाय कच्छमानाय अभिसज्जति कुप्पति, व्यापज्जति पतित्थीयति, कोपञ्च च दोसञ्च  
च अप्पच्चयं च पातुकरोति। तं किस्स हेतु? तं हि सो भिक्खवे, पञ्ञासम्पदं अत्तनि  
न सम्पस्सति। १ न च लभति ततो निदानं पीतिपामुज्जं। तस्मा दुप्पञ्ञस्स पञ्ञाकथा  
दुक्कथा।   
    
इमेसं खो भिक्खवे पञ्चन्नं पुग्गलानं कथा दुक्कथा पुग्गलं पुग्गलं २  
उपनिधाय। पञ्चन्नं भिक्खवे पुग्गलानं कथा सुकथा पुग्गलं पुग्गलं  
२उपनिधाय। कतमेसं पञ्चन्नं?  
    
सद्धस्स भिक्खवे सद्धाकथा सुकथा, सिलवतो सिलकथा सुकथा, बहुस्सुतस्स  
बाहुसच्चकथा सुकथा, चागवतो चागकथा सुकथा, पञ्ञवतो पञ्ञाकथा सुकथा।   
    
कस्मा च भिक्खवे, सद्धस्स सद्धाकथा सुकथा? सद्धो भिक्खवे, सद्धाकथाय  
कच्छमानाय नाभिसज्जति न कुप्पति न व्यापज्जति न पतित्थीयति, न कोपञ्च च दोसञ्च  
च  
अप्पच्चयं च पातुकरोति। तं किस्स हेतु? तं हि सो भिक्खवे, सद्धासम्पदं अत्तनि  
सम्पस्सति। लभति च ततो निदानं पीतिपामुज्जं। तस्मा सद्धस्स सद्धाकथा सुकथा।   
कस्मा च भिक्खवे, सीलवतो सीलकथा सुकथा? सीलवा भिक्खवे, सीलकथाय  
कच्छमानाय नाभिसज्जति न कुप्पति न व्यापज्जति न पतित्थीयति, न कोपञ्च च दोसञ्च  
च अप्पच्चयं च पातुकरोति। तं किस्स हेतु? तं हि सो भिक्खवे,   
सीलसम्पदं अत्तनि सम्पस्सति। १ लभति च ततो निदानं पीतिपामुज्जं। तस्मा सिलवतो  
सीलकथा सुकथा।   
    
१। न समनुपस्सति मछसं  
२। पुग्गले पुग्गलं मछसं  
    
[ब्ज्त् पगे २९८] [\x २९८।]       
    
कस्मा च भिक्खवे, बहुस्सुतस्स बाहुसच्चकथा सुकथा? बहुस्सुतो भिक्खवे,  
बाहुसच्चकथाय कच्छमानाय  
नाभिसज्जति न कुप्पति न व्यापज्जति न [प्त्स् पगे १८३] [\क़् १८३।] पतित्थीयति, न  
कोपञ्च च दोसञ्च च अप्पच्चयं च पातुकरोति। तं किस्स हेतु? तं हि सो भिक्खवे,  
सुतसम्पदं अत्तनि सम्पस्सति। लभति च ततो निदानं पीतिपामुज्जं। तस्मा बहुस्सुतस्स  
बाहुसच्चकथा सुकथा।   
    
कस्मा च भिक्खवे, चागवतो चागकथा सुकथा? चागवा भिक्खवे, चागकथाय  
कच्छमानाय नाभिसज्जति न कुप्पति न व्यापज्जति न पतित्थीयति, न कोपञ्च च दोसञ्च  
च अप्पच्चयं च पातुकरोति। तं किस्स हेतु? तं हि सो भिक्खवे, वागसम्पदं अत्तनि  
सम्पस्सति। लभति च ततो निदानं पीतिपामुज्जं। तस्मा चागवतो चागकथासुकथा।   
    
कस्मा च भिक्खवे, पञ्ञवतो पञ्ञाकथा सुकथा? पञ्ञवा भिक्खवे, पञ्ञाकथाय  
कच्छमानाय नाभिसज्जति न कुप्पति न व्यापज्जति न पतित्थीयति, न कोपञ्च च दोसञ्च  
च अप्पच्चयं च पातुकरोति। तं किस्स हेतु? तं हि सो भिक्खवे, पञ्ञासम्पदं अत्तनि  
सम्पस्सति। लभति च ततो निदानं पीतिपामुज्जं। तस्मा  
पञ्ञावतो पञ्ञाकथा सुकथा।   
    
इमेसं खो भिक्खवे पञ्चन्नं पुग्गलानं कथा सुकथा पुग्गलं पुग्गलं  
उपनिधायाति।   
५। ४। १। ८  
(सारज्ज सुत्तं)  
(सावत्थिनिदानं)  
८। पञ्चहि भिक्खवे धम्मेहि समन्नागतो भिक्खु सारज्जं ओक्कन्तो होति। कतमेहि  
पञ्चहि:  
    
इध भिक्खवे भिक्खु अस्सद्धो होति, दुस्सीलो होति, अप्पस्सुतो होति, कुसीतो होति, दुप्पञ्ञो  
होति।   
    
इमेहि खो भिक्खवे पञ्चहि धम्मेहि समन्नागतो भिक्खु सारज्जं ओक्कन्तो होति।   
पञ्चहि भिक्खवे धम्मेहि समन्नागतो भिक्खु विसारदो होति। कतमेहि पञ्चहि:  
    
इध भिक्खवे भिक्खु सद्धो होति, सीलवा होति, बहुस्सुतो होति, आरद्धविरियो होति,  
पञ्ञवा होतीति।   
[प्त्स् पगे १८४] [\क़् १८४।]        
इमेहि खो भिक्खवे पञ्चहि धम्मेहि समन्नागतो भिक्खु विसारदो होतीति।   
    
[ब्ज्त् पगे ३००] [\x ३००।]       
    
५। ४। १। ९  
(उदायीसुत्तं)  
९। एवं मे सुतं: एकं समयं भगवा कोसम्बियं विहरति घोसितारामे। तेन खो पन  
समयेन आयस्मा उदायी महतिया गिहीपरिसाय परिवुतो धम्मं देसेन्तो निसिन्नो होति।  
अद्दसा खो आयस्मा आनन्दो आयस्मन्तं उदायिं महतिया गिहीपरिसाय परिवुतं धम्मं  
देसेन्तं निसिन्नं। दिस्वान १ येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं  
एतदवोच: आयस्मा भन्ते उदायी महतिया गिहीपरिसाय परिवुतो धम्मं देसेतीति।   
न खो आनन्द सुकरं परेसं धम्मं देसेतुं। परेसं आनन्द धम्मं देसेन्तेन  
पञ्च धम्मे अज्झत्तं उपट्ठपेत्वा परेसं धम्मो देसेतब्बो। कतमे पञ्च:  
    
आनुपुब्बीकथं २ कथेस्सामीति परेसं धम्मो देसेतब्बो। परियायदस्सावी कथं  
कथेस्सामीति परेसं धम्मो देसेतब्बा। अनुद्दयतं पटिच्च कथं कथेस्सामीति  
परेसं धम्मो देसेतब्बो। न आमिसन्तरो कथं कथेस्सामीति परेसं धम्मो  
देसेतब्बो। अत्तानं च परं च अनुपहच्च कथं कथेस्सामीति परेसं धम्मो  
देसेतब्बो।   
    
न खो आनन्द सुकरं परेसं धम्मं देसेतुं। परेसं आनन्द धम्मं देसेन्तेन  
इमे पञ्च धम्मे अज्झत्तं उपट्ठपेत्वा परेसं धम्मो देसेतब्बोति।   
    
५। ४। १। १०  
(दुप्पटिविनोदयसुत्तं)  
(सावत्थिनिदानं)  
१०। पञ्चिमे भिक्खवे उप्पन्ना दुप्पटिविनोदया। कतमे पञ्च:  
[प्त्स् पगे १८५] [\क़् १८५।]        
    
उप्पन्नो रागो दुप्पटिविनोदयो। उप्पन्नो दोसो दुप्पटिविनोदयो। उप्पन्नो मोहो  
दुप्पटिविनोदयो। उप्पन्नं पटिभाणं दुप्पटिविनोदयं। उप्पन्नं गमिकचित्तं  
दुप्पटिविनोदयं।   
    
इमे खो भिक्खवे पञ्च उप्पन्ना दुप्पटिविनोदयाति।   
    
सद्धम्मवग्गो पठमो  
तस्सुद्दानं:  
तयो सद्धम्म नियामा तयो सद्धम्म सम्मोसा  
दुक्कथा सारज्जं चेव ३ उदायी दुब्बिनोदये। 

१। दिस्वा मछसं २। आनुपुब्बिं कथं मछसं ३। दुक्कथा चेव सारज्जं मछसं   
    
[ब्ज्त् पगे ३०२] [\x ३०२।]       
    
२। आघातवग्गो  
५। ४। २। १  
(पठम आघातपटिविनयसुत्तं)  
(सावत्थिनिदानं)  
११। पञ्चिमे भिक्खवे। आघातपटिविनया यत्थ भिक्खुनो उप्पन्नो आघातो सब्बसो  
पटिविनेतब्बो। कतमे पञ्च:  
    
यस्मिं भिक्खवे, पुग्गले आघातो जायेथ, मेत्ता तस्मिं पुग्गले भावेतब्बा। एवं तस्मिं  
पुग्गले आघातो पटिविनेतब्बो।   
    
यस्मिं भिक्खवे, पुग्गले आघातो जायेथ, करुणा तस्मिं पुग्गले भावेतब्बा। एवं  
तस्मिं पुग्गले आघातो पटिविनेतब्बो।   
    
यस्मिं भिक्खवे, पुग्गले आघातो जायेथ, उपेक्खा तस्मिं पुग्गले भावेतब्बा। एवं  
तस्मिं पुग्गले आघातो पटिविनेतब्बो।   
    
[प्त्स् पगे १८६] [\क़् १८६।]        
    
यस्मिं भिक्खवे, पुग्गले आघातो जायेथ, असति अमनिसिकारो तस्मिं पुग्गले आपज्जितब्बा।  
एवं तस्मिं पुग्गले आघातो पटिविनेतब्बो।   
यस्मिं भिक्खवे, पुग्गले आघातो जायेथ, कम्मस्सकता तस्मिं पुग्गले अधिट्ठातब्बा:  
"कम्मस्सको अयमायस्मा१ कम्मदायादो कम्मयोनी कम्मबन्धू कम्मपटिसरणो।  
यं कम्मं करिस्सति कल्याणं वा पापकं वा, तस्स दायादो भविस्सती"ति। एवं तस्मिं  
पुग्गले आघातो पटिविनेतब्बो।   
    
इमे खो भिक्खवे, पञ्च आघातपटिविनया यत्थ भिक्खुनो उप्पन्नो आघातो सब्बसो  
पटिविनेतब्बोति।   
५।४।२।२।  
(दुतिय आघातपटिविनयसुत्तं)  
(सावत्थिनिदानं)  
१२। तत्र खो आयस्मा सारिपुत्तो भिक्खू आमन्तेहि आवुसो भिक्खवोति। २ आवुसोति खो ते  
भिक्खू आयस्मतो सारिपुत्तस्स पच्चस्सोसुं। आयस्मा सारिपुत्तो एतदवोच:

१। अयं आयस्मा सीमु २। भिक्खवेति मछसं  
    
[ब्ज्त् पगे ३०४] [\x ३०४।]       
    
पञ्चिमे आवुसो, आघातपटिविनया यत्थ भिक्खुनो उप्पन्नो आघातो सब्बसो पटिविनेतब्बो।  
कतमे पञ्च:  
    
इधावुसो, एकच्चो पुग्गलो अपरिसुद्धकायसमाचारो होति परिसुद्धवचीसमाचारो।  
एवरूपेपि आवुसो, पुग्गले आघातो पटिविनेतब्बो।   
    
इध पन आवुसो, एकच्चो पुग्गलो अपरिसुद्धवचीसमाचारो होति परिसुद्धकायसमाचारो।  
एवरूपेपि आवुसो, पुग्गले आघातो पटिविनेतब्बो।   
इध पन आवुसो, एकच्चो पुग्गलो अपरिसुद्धकायसमाचारो होति अपरिसुद्धवचीसमाचारो,  
लभति च कालेन कालं चेतसो विवरं, चेतसो पसादं। एवरूपेपि आवुसो, पुग्गले आघातो  
पटिविनेतब्बो।   
    
इध पन आवुसो, एकच्चो पुग्गलो अपरिसुद्धकायसमाचारो होति अपरिसुद्धवचीसमाचारो,  
न च लभति [प्त्स् पगे १८७] [\क़् १८७।] कालेन कालं चेतसो विवरं, चेतसो पसादं।  
एवरूपेपि आवुसो पुग्गले आघातो पटिविनेतब्बो।   
    
इध पन आवुसो, एकच्चो पुग्गलो परिसुद्धकायसमाचारो होति परिसुद्धवचीसमाचारो,  
लभति च कालेन कालं चेतसो विवरं, चेतसो पसादं। एवरूपेपि आवुसो, पुग्गले आघातो  
पटिविनेतब्बो।   
    
तत्रावुसो, य्वायं पुग्गलो अपरिसुद्धकायसमाचारो परिसुद्धवचीसमाचारो, कथं  
तस्मिं पुग्गले आघातो पटिविनेतब्बो?  
    
सेय्यथापि आवुसो, भिक्खु पंसुकूलिको रथियाय नन्तकं दिस्वा वामेन पादेन  
निग्गहेत्वा १ दक्खिणेन पादेन वित्थारेत्वा २ यो तत्थ सारो तं परिपाटेत्वा ३ आदाय  
पक्कमेय्य; एवमेव खो आवुसो, ४ य्वायं पुग्गलो अपरिसुद्धकायसमाचारो  
परिसुद्धवचीसमाचारो, यास्स अपरिसुद्धकायसमाचारता, न सास्स तस्मिं समये  
मनसिकातब्बा। या च ख्वास्स परिसुद्धवचीसमाचारता, सास्स तस्मिं समये  
मनसिकातब्बा। एवं तस्मिं पुग्गले आघातो पटिविनेतब्बो।   
    
तत्रावुसो, य्वायं पुग्गलो अपरिसुद्धवचीसमाचारो परिसुद्धकायसमाचारो, कथं  
तस्मिं पुग्गले आघातो पटिविनेतब्बो?  
    
सेय्यथापि आवुसो, पोक्खरणी सेवालपणकपरियोनद्धा, अथ पुरिसो आगच्छेय्य  
घम्माभितत्तो घम्मपरेतो किलन्तो तसितो पिपासितो। सो तं पोक्खरणिं ओगाहेत्वा उभोहि  
हत्थेहि इतिचितिच सेवालपणकं अपब्यूहित्वा ५ अञ्जलिना पिवित्वा पक्कमेय्य, एवमेव खो  
[प्त्स् पगे १८८] [\क़् १८८।] आवुसो य्वायं पुग्गलो अपरिसुद्धवचीसमाचारो  
परिसुद्धकायसमाचारो, यास्स अपरिसुद्धवचीसमाचारता, न सास्स तस्मिं समये  
मनसिकातब्बा। या च ख्वास्स परिसुद्धकायसमाचारता, सास्स  
तस्मिं समये मनसिकातब्बा। एवं तस्मिं पुग्गले आघातो पटिविनेतब्बो।   
    
१। निग्गण्हित्वा मछसं २। पत्थरित्वा मछसं, स्या। ३। परिपातेत्वा मछसं, स्या। ४।  
ख्वावुसो मछसं   
५। अपवियूहित्वा मछसं, स्या। अपब्बुहित्वातिपि पाठो। [ब्ज्त् पगे ३०६] [\x ३०६।]       
तत्रावुसो, य्वायं पुग्गलो अपरिसुद्धकायसमाचारो अपरिसुद्धवचीसमाचारो, लभति च  
कालेन कालं चेतसो विवरं चेतसो पसादं, कथं तस्मिं पुग्गले आघातो पटिविनेतब्बो?  
    
सेय्यथापि आवुसो परित्तं गोपदके १ उदकं, अथ पुरिसो आगच्छेय्य घम्माभितत्तो  
घम्मपरेतो किलन्तो तसितो पिपासितो। तस्स एवमस्स: "इदं खो परित्तं गोपदके उदकं,  
स्वाहं अञ्जलिना वा पिविस्सामि भाजनेन वा, खोभेस्सामीपि तं, लोऌएस्सामीपि तं, अपेय्यम्पि  
तं करिस्सामि। यन्नूनाहं चतुगुण्डिको २ निपतित्वा गोपीतकं पिवित्वा पक्कमेय्यन्ति। सो  
चतुगुण्डिको निपतित्वा गोपीतकं पिवित्वा पक्कमेय्य। एवमेव खो आवुसो, य्वायं  
पुग्गलो अपरिसुद्धकायसमाचारो, अपरिसुद्धवचीसमाचारो, लभति च कालेन कालं  
चेतसो विवरं चेतसो पसादं, यास्स अपरिसुद्धकायसमाचारता, न सास्स तस्मिं समये  
मनसिकातब्बा। यापिस्स अपरिसुद्धवचीसमाचारता, न सापिस्स तस्मिं समये  
मनसिकातब्बा। यं च खो सो लभति कालेन कालं चेतसो [प्त्स् पगे १८९] [\क़् १८९।]       
विवरं चेतसो पसादं, तदेवस्स ३ तस्मिं समये मनसिकातब्बं। एवं तस्मिं पुग्गले  
आघातो पटिविनेतब्बो।   
    
तत्रावुसो, य्वायं पुग्गलो अपरिसुद्धकायसमाचारो अपरिसुद्धवचीसमाचारो, लभति च  
कालेन कालं चेतसो विवरं चेतसो पसादं, कथं तस्मिं पुग्गले आघातो पटिविनेतब्बो?  
    
सेय्यथापि आवुसो, पुरिसो आबाधिको दुक्खितो बाऌहगिलानो अद्धानमग्गपटिपन्नो, तस्स  
पुरतो पिस्स दूरे गामो, पच्छतो पिस्स दूरे गामो, सो न लभेय्य सप्पायानि भोजनानि, न  
लभेय्य सप्पायानि भेसज्जानि, न लभेय्य पतिरूपं उपट्ठाकं, न लभेय्य  
गामन्तनायकं। तमेनं अञ्ञतरो पुरिसो पस्सेय्य अद्धानमग्गपटिपन्नो। सो तस्मिं  
पुरिसे कारुञ्ञं येव उपट्ठापेय्य, अनुद्दयं येव उपट्ठापेय्य, अनुकम्पंयेव  
उपट्ठापेय्य: " अहोवतायं पुरिसो लभेय्य सप्पायानि भोजनानि, लभेय्य सप्पायानि  
भेसज्जानि, लभेय्य पतिरूपं उपट्ठाकं, लभेय्य गामन्तनायकं। तं किस्स हेतु?  
मायं पुरिसो इधेव अनयव्यसनं आपज्जति ४ एवमेव खो आवुसो य्वायं पुग्गलो  
अपरिसुद्धकायसमाचारो अपरिसुद्धवचीसमाचारो, न च लभति कालेन कालं चेतसो  
विवरं चेतसो पसादं, एवरूपेपि आवुसो, पुग्गले कारुञ्ञं एव उपट्ठापेतब्बं,  
अनुद्दयायेव उपट्ठापेतब्बा, अनुकम्पायेव उपट्ठापेतब्बा। " अहोवतायं आयस्मा  
५कायदुच्चरितं पहाय कायसुचरितं भावेय्य, वचिदुच्चरितं पहाय वचिसुचरितं  
भावेय्य, मनोदुच्चरितं पहाय मनोसुवरितं भावेय्य, तं किस्स हेतु? मायं आयस्मा  
कायस्स भेदा परम्मरणा अपायं दुग्गतिं विनिपातं निरयं उपपज्जी "ति। एवं तस्मिं  
पुग्गले आघातो पटिविनेतब्बो। 

१। गोपदे मछसं २। चतुक्कुण्डिको मछसं चतुकुण्डिको स्या  
चतुकुण्डकं [प्त्स् ३।] तमेवस्स मछसं ४। आपज्जतीति सिमु  
५। अहोवत अयमायस्मा मछसं ६। उपपज्जतीति सीमु  
    
[ब्ज्त् पगे ३०८] [\x ३०८।]       
[प्त्स् पगे १९०] [\क़् १९०।]        
    
तत्रावुसो, य्वायं पुग्गलो परिसुद्धकायसमाचारो परिसुद्धववीसमाचारो, लभति च  
कालेन कालं चेतसो विवरं चेतसो पसादं, कथं तस्मिं पुगले आघातो पटिविनेतब्बो?  
    
सेय्यथापि आवुसो, पोक्खरणी अच्छोदिका सातोदिका सीतोदिका सेतका सुपतित्था रमणीया  
नानारुक्खेहि सञ्छन्ना, अथ पुरिसो आगच्छेय्य घम्माभितत्तो घम्मपरेतो किलन्तो  
तसितो पिपासितो सो तं पोक्खरणिं ओगाहेत्वा नहात्वा च पिवित्वा च पच्चुत्तरित्वा तत्थेव  
रुक्खच्छायाय निसीदेय्य वा निपज्जेय्य वा, एवमेव खो आवुसो, य्वायं पुग्गलो  
परिसुद्धकायसमाचारो परिसुद्धवचीसमाचारो, लभति च कालेन कालं चेतसो विवरं  
चेतसो पसादं, यापिस्स परिसुद्धकायसमाचारता, सापिस्स तस्मिं समये मनसिकातब्बा।  
यापिस्स परिसुद्धवचीसमाचारता सापिस्स तस्मिं समये मनसिकातब्बा। यम्पि सो लभति  
कालेन कालं चेतसो विवरं चेतसो पसादं, तम्पिस्स तस्मिं समये मनसिकातब्बं। एवं  
तस्मिं पुग्गले आघातो पटिविनेतब्बो। समन्तपासादिकं आवुसो पुग्गलं आगम्म चित्तं  
पसीदति।   
    
इमे खो आवुसो पञ्च आघातपटिविनया यत्थ भिक्खुनो उप्पन्नो आघातो सब्बसो  
पटिविनेतब्बोति।   
    
५। ४। २। ३  
(साकच्छासुत्तं)  
(सावत्थिनिदानं)  
१३। तत्र खो आयस्मा सारिपुत्तो भिक्खू आमन्तेसि: ऽआवुसो भिक्खवोऽति। ऽआवुसोऽति। खो ते  
भिक्खू आयसमतो सारिपुत्तस्स पच्चस्सोसुं। आयस्मा सारिपुत्तो एतदवोच:  
[प्त्स् पगे १९१] [\क़् १९१।]        
    
पञ्चहावुसो धम्मेहि समन्नागतो भिक्खु अलंसाकच्छो सब्रह्मचारीनं। कतमेहि  
पञ्चहि:  
    
इधावुसो, भिक्खु अत्तना च सिलसम्पन्नो होति, सीलसम्पदाकथाय च आगतं पञ्हं  
व्याकत्ता होति। अत्तना च समाधिसम्पन्नो होति, समाधिसम्पदाकथाय च आगतं पञ्हं  
व्याकत्ता होति। अत्तना च पञ्ञासम्पन्नो होति, पञ्ञासम्पदाकथाय च आगतं पञ्हं  
व्याकत्ता होति। अत्तना च विमुत्तिसम्पन्नो होति। विमुत्तिसम्पदाकथाय च आगतं पञ्हं  
व्याकत्ता होति। अत्तना च विमुत्तिञाणदस्सनसम्पन्नो होति,  
विमुत्तिञाणदस्सनसम्पदाकथाय च आगतं पञ्हं व्याकत्ता होति।   
    
इमेहि खो आवुसो पञ्चहि धम्मेहि समन्नागतो भिक्खु अलंसाकच्छो सब्रह्मचारीनन्ति।   
    
[ब्ज्त् पगे ३१०] [\x ३१०।]       
५। ४। २। ४  
(साजीवसुत्तं)  
(सावत्थिनिदानं)  
१४। तत्र खो आयस्मा सारिपुत्तो भिक्खु आमन्तेसि: ऽआवुसो भिक्खवोऽति। ऽआवुसोऽति। खो ते  
भिक्खू आयस्मतो सारिपुत्तस्स पच्चस्सोसुं। आयस्मा सारिपुत्तो एतदवोच:  
    
पञ्चहि आवुसो धम्मेहि समन्नागतो भिक्खु अलंसाजीवो सब्रह्मचारीनं। कतमेहि  
पञ्चहि:  
    
इधावुसो, भिक्खु अत्तना च सीलसम्पन्नो होति, सीलसम्पदाकथाय च कतं  
पञ्हं१व्याकत्ता होति। अत्तना च समाधिसम्पन्नो होति, समाधिसम्पदाकथाय च कतं  
पञ्हं व्याकत्ता होति। अत्तना च पञ्ञासम्पन्नो होति, पञ्ञासम्पदाकथाय च कतं  
पञ्हं व्याकत्ता होति। अत्तना च विमुत्तिसम्पन्नो होति। विमुत्तिसम्पदाकथाय च कतं  
पञ्हं१व्याकत्ता होति। अत्तना च  
विमुत्तिञाणदस्सनसम्पन्नो होति, विमुत्तिञाणदस्सनसम्पदाकथाय च कतं पञ्हं  
व्याकत्ता होति।   
    
इमेहि खो आवुसो पञ्चहि धम्मेहि समन्नागतो भिक्खु अलंसाकच्छो सब्रह्मचारीनन्ति।   
    
५। ४। २। ५।   
(पञ्हपुच्छासुत्तं)   
(सावत्थिनिदानं)  
१५। तत्र खो आयस्मा सारिपुत्तो भिक्खु आमन्तेसि: ऽआवुसो भिक्खवोऽति। ऽआवुसोऽति। खो ते  
भिक्खू आयस्मतो सारिपुत्तस्स पच्चस्सोसुं। आयस्मा सारिपुत्तो एतदवोच:  
    
यो हि कोचि आवुसो, परं पञ्हं पुच्छति। सब्बो सो पञ्चहि ठानेहि, एतेसं वा अञ्ञतरेन।  
कतमेहि पञ्चहि:  
    
मन्दत्ता मोमुहत्ता परं पञ्हं पुच्छति। पापिच्छो इच्छापकतो परं पञ्हं पुच्छति।  
परिभवं [प्त्स् पगे १९२] [\क़् १९२।] परं पञ्हं पुच्छति। अञ्ञातुकामो २ परं  
पञ्हं पुच्छति। अथवा पनेवञ्चित्तो ३ परं पञ्हं पुच्छति: " सचे मे पञ्हं पुट्ठो  
सम्मदेव व्याकरिस्सति, इच्चेतं कुसलं, नो चे ४ मे पञ्हं पुट्ठो सम्मदेव  
व्याकरिस्सति, अहमस्स सम्मदेव व्याकरिस्सामी" ति।   
    
यो हि कोचि आवुसो, परं पञ्हं पुच्छति। सब्बो सो इमेहि पञ्चहि ठानेहि, एतेसं वा  
अञ्ञतरेन।   
    
अहं खो पनावुसो, एवं चित्तो परं पञ्हं पुच्छामि: " सचे मे पञ्हं पुट्ठो  
सम्मदेव व्याकरिस्सति, इच्चेतं कुसलं। नो चे मे पञ्हं पुट्ठो सम्मदेव  
व्याकरिस्सति, अहमस्स सम्मदेव व्याकरिस्सामी" ति। 

१। आगतं पञ्हं मछसं २। ञातुकामो स्या ३। अथवा पकुप्पन्तो सीमु [प्त्स् ४।] नो च   
स्या  
    
[ब्ज्त् पगे ३१२] [\x ३१२।]       
५। ४। २। ६  
(निरोधसुत्तं)  
(सावत्थिनिदानं)  
    
१४। तत्र खो आयस्मा सारिपुत्तो भिक्खू आमन्तेसि: ऽआवुसो भिक्खवोऽति। ऽआवुसोऽति। खो ते  
भिक्खू आयसमतो सारिपुत्तस्स पच्चस्सोसुं। आयस्मा सारिपुत्तो एतदवोच:  
    
इधावुसो, भिक्खु सीलसम्पन्नो समाधिसम्पन्नो पञ्ञासम्पन्नो  
सञ्ञावेदयितनिरोधं समापज्जेय्य २ पि वुट्ठहेय्यऽ पि अत्थेतं ठानं। नो चे दिट्ठेव  
धम्मे अञ्ञं आराधेय्य, अतिक्कम्मेव कबलिङ्काराहारभक्खानं १देवानं सहव्यतं  
अञ्ञतरं मनोमयं कायं उपपन्नो सञ्ञावेदयितनिरोधं समापज्जेय्यऽपि  
वुट्ठहेय्यऽपि अत्थेतं ठानन्ति।   
    
एवं वुत्ते आयस्मा उदायी आयस्मन्तं सारिपुत्तं एतदवोच: " अट्ठानं खो एतं आवुसो,  
सारिपुत्त, अनवकासो यं सो भिक्खु अतिक्कम्मेव कबलिङ्काराहारभक्खानं देवानं  
सहव्यतं अञ्ञतरं मनोमयं कायं उपपन्नो सञ्ञावेदयितनिरोधं समापज्जेय्यपि  
वुट्ठहेय्यपि २ नत्थेतं ठानन्ति। "  
    
दुतियम्पि खो आयस्मा सारिपुत्तो भिक्खु आमन्तेसि: " इधावुसो, भिक्खु सीलसम्पन्नो  
समाधिसम्पन्नो पञ्ञासम्पन्नो सञ्ञावेदयितनिरोधं समापज्जेय्यपि वुट्ठहेय्यपि  
अत्थेतं ठानं। नो चे दिट्ठेव धम्मे अञ्ञं आराधेय्य, अतिक्कम्मेव  
कबलिङ्काराहारभक्खानं देवानं सहव्यतं अञ्ञतरं मनोमयं कायं उपपन्नो  
सञ्ञावेदयितनिरोधं समापज्जेय्यपि वुट्ठहेय्यपि अत्थेतं ठानन्ति। "।   
    
ततियम्पि खो [प्त्स् पगे १९३] [\क़् १९३।] आयस्मा सारिपुत्तो भिक्खू आमन्तेसि: "इधावुसो,  
भिक्खू सीलसम्पन्नो समाधिसम्पन्नो पञ्ञासम्पन्नो सञ्ञावेदयितनिरोधं  
समापज्जेय्यपि वुट्ठहेय्यपि अत्थेतं ठानं। नो चे दिट्ठेव धम्मे अञ्ञं आराधेय्य,  
अतिक्कम्मेव कबलिङ्काराहारभक्खानं देवानं सहव्यतं अञ्ञतरं मनोमयं  
कायं उपपन्नो सञ्ञावेदयितनिरोधं समापज्जेय्यपि वुट्ठहेय्यपि अत्थेतं ठानन्ति"।   
(दुतियम्पि खो आयस्मा उदायी आयस्मन्तं सारिपुत्तं एतदवोच:"अट्ठानं खो एतं आवुसो,  
सारिपुत्त, अनवकासो यं सो भिक्खु अतिक्कम्मेव कबलिङ्काराहारभक्खानं देवानं  
सहव्यतं अञ्ञतरं मनोमयं कायं उपपन्नो सञ्ञावेदयितनिरोधं समापज्जेय्यपि  
वुट्ठहेय्यपि नत्थेतं ठानन्ति"। ततियम्पि खो आयस्मा उदायी आयस्मन्तं सारिपुत्तं  
एतदवोच: "अट्ठानं खो एतं आवुसो, सारिपुत्त, अनवकासो यं सो भिक्खु अतिक्कम्मेव  
कबलिङ्काराहारभक्खानं देवानं सहव्यतं अञ्ञतरं मनोमयं कायं उपपन्नो  
सञ्ञावेदयितनिरोधं समापज्जेय्यपि वुट्ठहेय्यपि नत्थेतं ठानन्ति। "।   
    
अथ खो आयस्मतो सारिपुत्तस्स एतदहोसि: याव ततियम्पि खो मे आयस्मा उदायी  
पटिक्कोसति, न च मे कोचि भिक्खु अनुमोदति। यन्नूनाहं येन भगवा  
तेनुपसङ्कमेय्यन्ति। अथ खो आयस्मा सारिपुत्तो येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदी । एकमन्तं निसिन्नो खो  
आयस्मा सारिपुत्तो भिक्खू आमन्तेसि:

१। कबलीकाराहारभक्खानं मछसं  
२। समापज्जेय्यापि वुट्ठहेय्यापि मछसं  
    
[ब्ज्त् पगे ३१४] [\x ३१४।]       
    
"इधावुसो, भिक्खु सीलसम्पन्नो समाधिसम्पन्नो पञ्ञासम्पन्नो  
सञ्ञावेदयितनिरोधं समापज्जेय्यपि वुट्ठहेय्यपि१ अत्थेतं ठानं। नो चे दिट्ठेव  
धम्मे अञ्ञं आराधेय्य, अतिक्कम्मेव कबलिङ्काराहारभक्खानं २देवानं सहव्यतं  
अञ्ञतरं मनोमयं कायं उपपन्नो सञ्ञावेदयितनिरोधं समापज्जेय्यपि  
वुट्ठभेय्यपि१ अत्थेतं ठानन्ति।   
    
एवं वुत्ते आयस्मा उदायी आयस्मन्तं सारिपुत्तं एतदवोच: " अट्ठानं खो एतं आवुसो,  
सारिपुत्त, अनवकासो यं सो भिक्खु अतिक्कम्मेव कबलिङ्काराहारभक्खानं देवानं  
सहव्यतं अञ्ञतरं मनोमयं कायं उपपन्नो सञ्ञावेदयितनिरोधं समापज्जेय्यपि  
वुट्ठहेय्यपि नत्थेतं ठानन्ति। "  
    
दुतियम्पि खो आयस्मा सारिपुत्तो भिक्खु आमन्तेसि: " इधावुसो, भिक्खु सीलसम्पन्नो  
समाधिसम्पन्नो पञ्ञासम्पन्नो सञ्ञावेदयितनिरोधं समापज्जेय्यपि  
वुट्ठहेय्यपि अत्थेतं ठानं। नो चे दिट्ठेव धम्मे अञ्ञं आराधेय्य, अतिक्कम्मेव  
कबलिङ्काराहारभक्खानं देवानं सहव्यतं अञ्ञतरं मनोमयं कायं उपपन्नो  
सञ्ञावेदयितनिरोधं समापज्जेय्यपि वुट्ठहेय्यपि अत्थेतं ठानन्ति। "।   
    
ततियम्पि खो आयस्मा सारिपुत्तो भिक्खु आमन्तेसि: "इधावुसो, भिक्खु सीलसम्पन्नो  
समाधिसम्पन्नो पञ्ञासम्पन्नो [प्त्स् पगे १९४] [\क़् १९४।] सञ्ञावेदयितनिरोधं  
समापज्जेय्यपि वुट्ठहेय्यपि अत्थेतं ठानं। नो चे दिट्ठेव धम्मे अञ्ञं आराधेय्य,  
अतिक्कम्मेव कबलिङ्काराहारभक्खानं देवानं सहव्यतं अञ्ञतरं मनोमयं  
कायं उपपन्नो सञ्ञावेदयितनिरोधं समापज्जेय्यपि वुट्ठहेय्यपि अत्थेतं ठानन्ति।  
"   
    
दुतियम्पि खो आयस्मा उदायी आयस्मन्तं सारिपुत्तं एतदवोच:"अट्ठानं खो एतं आवुसो,  
सारिपुत्त, अनवकासो यं सो भिक्खु अतिक्कम्मेव कबलिङ्काराहारभक्खानं देवानं  
सहव्यतं अञ्ञतरं मनोमयं कायं उपपन्नो सञ्ञावेदयितनिरोधं समापज्जेय्यपि  
वुट्ठहेय्यपि नत्थेतं ठानन्ति"।  
    
ततियम्पि खो आयस्मा उदायी आयस्मन्तं सारिपुत्तं एतदवोच: "अट्ठानं खो एतं आवुसो,  
सारिपुत्त, अनवकासो यं सो भिक्खु अतिक्कम्मेव  
कबलिङ्काराहारभक्खानं देवानं सहव्यतं अञ्ञतरं मनोमयं कायं उप्पन्नो  
सञ्ञावेदयितनिरोधं समापज्जेय्यपि वुट्ठहेय्यपि नत्थेतं ठानन्ति। "  
    
अथ खो अयस्मतो सारिपुत्तस्स एतदहोसि: भगवतोपि खो मे सम्मुखा आयस्मा उदायी  
यावततियकं पटिक्कोसति, न च मे कोचि भिक्खु अनुमोदति। यन्नूनाहं तुण्हि अस्सन्नि।  
अथ खो  
आयस्मा सारिपुत्तो तुण्ही अहोसि:  
अथ खो भगवा अयस्मन्तं उदायिं आमन्तेसि: कं पन त्वं उदायी, मनोमयं कायं  
पच्चेसी?ति। ये ते भन्ते देवा अरूपिनो सञ्ञामयाति। किन्नु खो कुय्हं उदायी बालस्स  
अव्यत्तस्स भणितेन? त्वं पि नाम भणितब्बं मञ्ञसी?ति।   
    
अथ खो भगवा आयस्मन्तं आनन्दं आमन्तेसि: अत्थि नाम आनन्द, थेरं भिक्खुं  
विहेसियमानं अज्झुपेक्खिस्सथ। न हि नाम आनन्द, कारुञ्ञम्पि भविस्सति थेरम्हि३  
भिक्खुम्हि विहेसियमानम्ही? ति। 

१। समापज्जेय्यापि वुट्ठहेय्यापि मछसं २। कबलीकाराहारभक्खानं मछसं  
३। ब्यत्तम्हि स्या  
    
[ब्ज्त् पगे ३१६] [\x ३१६।]       
अथ खो भगवा भिक्खु आमन्तेसि: इध भिक्खवे, भिक्खु सीलसम्पन्नो  
समाधिसम्पन्नो पञ्ञासम्पन्नो सञ्ञावेदयितनिरोधं समापज्जेय्यपि वुट्ठहेय्यपि  
अत्थेतं ठानं। नो चे दिट्ठेव धम्मे अञ्ञं आराधेय्य, अतिक्कम्मेव  
कबलिङ्काराहारभक्खानं देवानं सहव्यतं अञ्ञतरं मनोमयं कायं उपपन्नो  
सञ्ञावेदयितनिरोधं समापज्जेय्यपि वुट्ठहेय्यपि अत्थेतं ठानन्ति। इदमवोच  
भगवा, इदं वत्वा सुगतो उट्ठायासना विहारं पाविसि।   
[प्त्स् पगे १९५] [\क़् १९५।]        
    
अथ खो आयस्मा आनन्दो अविरपक्कन्तस्स भगवतो येनायस्मा उपवानो तेनुपसङ्कमि।  
उपसङ्कमित्वा आयस्मन्तं उपवानं एतदवोच: " इधावुसो उपवान, अञ्ञे थेरे भिक्खु  
विहेसेन्ति। मयं ते न पुच्छाम। * अनच्छरियं खो पनेतं आवुसो उपवान यं भगवा  
सायन्हसमयं पतिसल्लाना वुट्ठितो एतदेव आरब्भ उदाहरेय्य। यथा आयस्मन्तं  
येवेत्थ उपवानं पटिभासेय्य। इदानेव अम्हाकं सारज्जं ओक्कन्तन्ति। "   
अथ खो भगवा सायन्हसमयं पतिसल्लना वुट्ठितो येन उपट्ठानसाला  
तेनुपसङ्कमि। उपसङ्कमित्वा पञ्ञत्ते आसने निसीदि। निसज्ज खो भगवा आयस्मन्तं  
उपवानं एतदवोच:  
    
कतीहि नु खो उपवान, धम्मेहि समन्नागतो थेरो भिक्खु सब्रह्मचारीनं पियो च  
होति मनापो च गरु च भावनीयोचा?ति।   
पञ्चहि भन्ते, धम्मेहि समन्नागतो थेरो भिक्खु सब्रह्मचारीनं पियो च होति  
मनापो च गरु च भावनीयो च। कतमेहि पञ्चहि:  
    
इध भन्ते, थेरो भिक्खु सीलवा होति पातिमोक्ख संवर संवुतो विहरति  
आचारगोचरसम्पन्नो अणुमत्तेसु वज्जेसु भयदस्सावी समादाय सिक्खति सिक्खापदेसु।  
बहुस्सुतो होति सुतधरो सुतसन्निचयो ये ते धम्मा आदिकल्याणा मज्झे कल्याणा  
परियोसानकल्याणा सात्था सव्यञ्जना केवलपरिपुण्णा परिसुद्धं ब्रह्मचरियं  
अभिवदन्ति। तथारूपास्स धम्मा बहुस्सुता होन्ति धता वचसा परिचिता मनसानुपेक्खिता  
दिट्ठिया सुप्पटिविद्धो। कल्याणवाचो होति कल्याणवाक्करणो पोरिया वाचाय समन्नागतो  
विस्सट्ठाय अनेऌअगलाय१अत्थस्स विञ्ञापनिया। चतुन्नं झानानं आभिचेतसिकानं  
दिट्ठधम्मसुखविहारानं निकामलाभी होति अकिच्छलाभी अकसिरलाभी। आसवानं खया  
अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरति।   
    
इमेहि खो भन्ते पञ्चहि धम्मेहि समन्नागतो थेरो भिक्खु सब्रह्मचारीनं पियो च  
होति मनापो च गरु च भावनीयो चाति।   
[प्त्स् पगे १९६] [\क़् १९६।]        
    
साधु! साधु! उपवान, इमेहि खो उपवान, पञ्चहि धम्मेहि समन्नागतो थेरो  
भिक्खु सब्रह्मचारीनं पियो च होति मनापो च गरु च भावनीयो च। इमे चे उपवान,  
पञ्च धम्मा थेरस्स भिक्खुनो न संविज्जेय्युं, केन नं सब्रह्मचारी सक्करेय्युं  
गरु करेय्युं मानेय्युं पूजेय्युं २ खण्डिच्चेन पालिच्चेन वलित्तचताय? ३ यस्मा च खो  
उपवान, इमे पञ्च धम्मा थेरस्स भिक्खुनो संविज्जन्ति, तस्मा नं सब्रह्मचारी  
सक्करोन्ति गरुकरोन्ति४ मानेन्ति पुजेन्तीति।   
    
*तेन न पुच्छाम मछसं  
१। अनेलगऌआय स्या। , अनेलगलाय सीमु मछसं।   
२। तं सब्रह्मचारी न सक्करेय्युं न गरुङ्करेयुं न मानेय्युं न पुजेय्युं   
मछसं ३। वलित्तचताय स्या।   
४। गरुङ्करोन्ति मछसं,   
    
[ब्ज्त् पगे ३१८] [\x ३१८।]       
५। ४। २। ७  
(चोदनासुत्तं)  
(सावत्थिनिदानं)  
१७। तत्र खो आयस्मा सारिपुत्तो भिक्खु आमन्तेसि: ऽआवुसो भिक्खवोऽति। ऽआवुसोऽति खो ते  
भिक्खू आयस्मतो सारिपुत्तस्स पच्चस्सोसुं। आयस्मा सारिपुत्तो एतदवोच:  
    
चोदकेन आवुसो, भिक्खुना परं चोदेतुकामेन पञ्च धम्मे अज्झत्तं उपट्ठपेत्वा  
परो चोदेतब्बो। कतमे पञ्च:  
    
कालेन वक्खामि नो अकालेन, भूतेन वक्खामि नो अभूतेन, सण्हेन वक्खामि नो  
फरुसेन, अत्थसंहितेन वक्खामि नो अनत्थसंहितेन, मेत्तचित्तेन वक्खामि नो  
दोसन्तरेन। १  
    
चोदकेन आवुसो, भिक्खुना परं चोदेतुकामेन पञ्च धम्मे अज्झत्तं उपट्ठपेत्वा  
परो चोदेतब्बो।   
    
इधाहं आवुसो, एकच्चं पुग्गलं पस्सामि अकालेन चोदियमानं नो कालेन कुपितं,  
अभूतेन चोदियमानं नो भूतेन कुपितं, फरुसेन चोदियमानं नो सण्हेन कुपितं,  
अनत्थसंहितेन चोदियमानं नो अत्थसंहितेन कुपितं, दोसन्तरेन चोदियमानं नो  
मेत्तचित्तेन कुपितं।   
    
अधम्मचुदितस्स आवुसो, भिक्खुनो पञ्चहाकारेहि अविप्पटिसारो उपदहितब्बो। २  
अकालेनायस्मा चुदितो नो [प्त्स् पगे १९७] [\क़् १९७।] कालेन, अलं ते अविप्पटिसाराय।  
अभुतेनायस्मा चुदितो नो भूतेन, अलं ते अविप्पटिसाराय। फरुसेनायस्मा चुदितो नो  
सण्हेन, अलं ते अविप्पटिसाराय। अनत्थसंहितेनायस्मा चुदितो नो अत्थसंहितेन, अलं ते  
अविप्पटिसाराय। दोसन्तरेनायस्मा चुदितो नो मेत्तचित्तेन, अलं ते अविप्पटिसारायाति।   
    
अधम्मचुदितस्स आवुसो, भिक्खुनो इमेहि पञ्चहाकारेहि अविप्पटिसारो उपदहितब्बो२  
    
अधम्मचोदकस्स आवुसो, भिक्खुनो पञ्चहाकारेहि विप्पटिसारो उपदहितब्बो:  
    
अकालेन ते आवुसो चुदितो नो कालेन, अलं ते विप्पटिसाराय। अभूतेन ते आवुसो चुदितो नो  
भूतेन, अलं ते विप्पटिसाराय। फरुसेन ते आवुसो चुदितो नो सण्हेन, अलं ते  
विप्पटिसाराय। अनत्थसंहितेन ते आवुसो, चुदितो नो अत्थसंहितेन, अलं ते विप्पटिसाराय।  
दोसन्तरेन ते आवुसो, चुदितो नो  
मेत्तचित्तेन, अलं ते विप्पटिसारायाति। 

अधम्मचोदकस्स आवुसो, भिक्खुनो इमेहि पञ्चहाकारेहि विप्पटिसारो उपदहितब्बो। तं  
किस्स हेतु? यथा न अञ्ञोपि भिक्खु अभूतेन चोदेतब्बं मञ्ञेय्याति। 

१। मेत्तचित्तो वक्खामि नो दोसन्तरो मछसं  
२। उपदहातब्बो मछसं।   
    
[ब्ज्त् पगे ३२०] [\x ३२०।]       
इध पनाहं आवुसो, एकच्चं पुग्गलं पस्सामि कालेन चोदियमानं नो अकालेन कुपितं,  
भूतेन चोदियमानं नो अभूतेन कुपितं, सण्हेन चोदियमानं नो फरुसेन कुपितं,  
अत्थसंहितेन चोदियमानं नो अनत्थसंहितेन कुपितं, मेत्तचित्तेन चोदियमानं नो  
दोसन्तरेन कुपितं।   
    
धम्मचुदितस्स आवुसो, भिक्खुनो पञ्चहाकारेहि विप्पटिसारो उपदहितब्बो:  
    
कालेनायस्मा चुदिको नो अकालेन, अलं ते विप्पटिसाराय। भुतेनायसमा चुदितो नो अभूतेन,  
अलं ते विप्पटिसाराय। सण्हेनायस्मा चुदितो नो फरुसेन, अलं ते विप्पटिसाराय।  
अत्थसंहितेनायस्मा चुदितो, नो अनत्थसंहितेन, अलं ते विप्पटिसाराय। मेत्तचित्तेनायस्मा  
चुदितो नो दोसन्तरेन, अलं ते विप्पटिसारायाति।   
[प्त्स् पगे १९८] [\क़् १९८।]        
    
धम्मचुदितस्स आवुसो, भिक्खुनो इमेहि पञ्चहाकारेहि विप्पटिसारो उपदहितब्बो:   
धम्मचोदकस्स आवुसो, भिक्खुनो पञ्चहाकारेहि अविप्पटिसारो उपदहितब्बो:   
कालेन ते आवुसो, चुदितो१ नो अकालेन, अलं ते अविप्पटिसाराय। भूतेन ते आवुसो, चुदितो नो  
अभूतेन, अलं ते अविप्पटिसाराय। सण्हेन ते आवुसो, चुदितो नो  
फरुसेन, अलं ते अविप्पटिसाराय। अत्थसंहितेन ते आवुसो, चुदितो, नो  
अनत्थसंहितेन अलं ते अविप्पटिसाराय। मेत्तचित्तेन ते आवुसो, चुदितो नो दोसन्तरेन, अलं  
ते अविप्पटिसारायाति।   
धम्मचोदकस्स आवुसो, भिक्खुनो इमेहि पञ्चहाकारेहि अविप्पटिसारो उपदहितब्बो। तं  
किस्स हेतु? यथा अञ्ञोपि भिक्खु भूतेन चोदेतब्बं मञ्ञेय्याति।   
    
चुदितेन आवुसो, पुग्गलेन द्वीसु धम्मेसु पतिट्ठातब्बं सच्चे च अकुप्पे च। मं चेपि  
आवुसो, परे चोदेय्युं कालेन वा अकालेन वा, भूतेन वा अभुत्तेन वा, सण्हेन वा फरुसेन  
वा, अत्थसंहितेन वा अनत्थसंहितेन वा, मेत्तचित्तेन वा दोसन्तरेन वा, अहम्पि द्वीसु  
येव धम्मेसु पतिट्ठहेय्यं सच्चे च अकुप्पे च।   
सचे जानेय्यं अत्थेसो मयि धम्मोति, अत्थीति नं वदेय्यं संविज्जतेसो मयि धम्मोति।  
सचे जानेय्यं नत्थेसो मयि धम्मोति, नत्थिति नं वदेय्यं नेसो धम्मो मयि  
संविज्जतीति।   
    
एवम्पि खो ते सारिपुत्त, वुच्चमाना अथ च पन इधेकच्चे मोघपुरिसा न पदक्खिणं  
गण्हन्तीति। 

१। चोदितो मछसं  
[ब्ज्त् पगे ३२२] [\x ३२२।]       
ये ते भन्ते, पुग्गला अस्सद्धा जीविकत्था न [प्त्स् पगे १९९] [\क़् १९९।] सद्धा अगारस्मा  
अनगारियं पब्बजिता, सठा मायाविनो केटुभिनो १ उद्धता उन्नऌआ चपला मुखरा  
विकिण्णवाचा इन्द्रियेसु अगुत्तद्वारा भोजने अमत्तञ्ञुनो जागरियं अननुयुत्ता सामञ्ञे  
अनपेक्खवन्तो सिक्खाय न तिब्बगारवा, बाहुलिका साथलिका ओक्कमने पुब्बङ्गमा  
पविवेके निक्खित्तधुरा कुसीता हीनविरिया मुट्ठस्सतिनो असम्पजाना असमाहिता  
विभन्तचित्ता दुप्पञ्ञा एऌअमूगा, ते मया एवं वुच्चमाना न पदक्खिणं गण्हन्ति।   
    
ये पन ते भन्ते, कुलपुत्ता सद्धा अगारस्मा अनगारियं पब्बजिता, असठा अमायाविनो  
अकेटुभिनो २ अनुद्धता अनुन्नला अचपला अमुखरा अविकिण्णवाचा इन्द्रियेसु गुत्तद्वारा  
भोजने मत्तञ्ञुनो जागरियं अनुयुत्ता सामञ्ञे अपेक्खवन्तो सिक्खाय तिब्बगारवा, न  
बाहुलिका न साथलिका ओक्कमने निक्खित्तधुरा पविवेके पुब्बङ्गमा आरद्धविरिया  
पहितत्ता उपट्ठितसतिनो सम्पजाना समाहिता एकग्गचित्ता पञ्ञवन्तो अनेऌअमूगा, ते मया  
एवं वुच्चमाना पदक्खिणं गण्हन्तीति।   
ये ते सारिपुत्त, पुग्गला अस्सद्धा जीविकत्था न सद्धा अगारस्मा अनगारियं पब्बजिता,  
सठा मायाविनो केटुभिनो उद्धता उन्नऌआ चपला मुखरा विकिण्णवाचा इन्द्रियेसु  
अगुत्तद्वारा भोजने अमत्तञ्ञुनो जागरियं अननुयुत्ता सामञ्ञे अनपेक्खवन्तो सिक्खाय  
न तिब्बगारवा, बाहुलिका साथलिका ओक्कमने पुब्बङ्गमा पविवेके निक्खित्तधुरा कुसीता  
हीनविरिया मुट्ठस्सतिनो असम्पजाना असमाहिता विब्भन्तचित्ता दुप्पञ्ञा एऌअमूगा,  
तिट्ठन्तु ते।   
    
ये पन ते सारिपुत्त, कुलपुत्ता सद्धा अगारस्मा अनगारियं पब्बजिता, असठा अमायाविनो  
अकेटुभिनो अनुद्धता अनुन्नला अचपला अमुखरा अविकिण्णवाचा इन्द्रियेसु गुत्तद्वारा  
भोजने मत्तञ्ञुनो जागरियं अनुयुत्ता सामञ्ञे अपेक्खवन्तो सिक्खाय तिब्बगारवा, न  
बाहुलिका न साथलिका ओक्कमने निक्खित्तधुरा पविवेके पुब्बङ्गमा आरद्धविरिया  
पहितत्ता उपट्ठितसतिनो सम्पजाना समाहिता एकग्गचित्ता पञ्ञवन्तो अनेऌअमूगा, ते त्वं  
सारिपुत्त, वदेय्यासि। [प्त्स् पगे २००] [\क़् २००।] ओवद सारिपुत्त, सब्रह्मचारी, अनुसास  
सारिपुत्त, सब्रह्मचारी, "असद्धम्मा वुट्ठापेत्वा सद्धम्मे पतिट्ठापेस्सामि  
सब्रह्मचारि"ति। एवञ्हि ते सारिपुत्त, सिक्खितब्बन्ति। 

१। केतबिनो मछसं २। अकेतबिनो मछसं  
    
[ब्ज्त् पगे ३२४] [\x ३२४।]       
५। ४। २। ८  
(सीलसुत्तं)  
(सावत्थिनिदानं)  
१८। तत्र खो आयस्मा सारिपुत्तो भिक्खू आमन्तेसि: ऽआवुसो भिक्खवोऽति ऽआवुसोऽ ति खो ते  
भिक्खु आयस्मतो सारिपुत्तस्स पच्चस्सोसुं। अयस्मा सारिपुत्तो एतदवोच: दुस्सीलस्स आवुसो,  
सीलविपन्नस्स हतूपनिसो होति सम्मासमाधि। सम्मासमाधिम्हि असति  
सम्मासमाधिविपन्नस्स हतूपनिसं होति यथाभूतञाणदस्सनं।  
यथाभूतञाणदस्सने असति यथाभूतञाणदस्सनविपन्नस्स हतूपनिसो होति  
निब्बिदाविरागो। निब्बिदाविरागे असति निब्बिदाविरागविपन्नस्स हतूपनिसं होति  
विमुत्तिञाणदस्सनं।   
    
सेय्यथापि आवुसो, रुक्खो साखापलासविपन्नो, तस्स पपटिकापि न पारिपूरिं गच्छति,  
तचोपि फेग्गुपि सारोपि न पारिपूरिं गच्छति। एवमेव खो आवुसो, दुस्सीलस्स  
सीलविपन्नस्स हतूपनिसो होति सम्मासमाधि। सम्मासमाधिम्हि असति  
सम्मासमाधिविपन्नस्स हतूपनिसं होति यथाभूतञाणदस्सनं।  
यथाभूतञाणदस्सने असति यथाभूतञाणदस्सन विपन्नस्स हतूपनिसो होति  
निब्बिदाविरागो। निब्बिदाविरागे असति निब्बिदाविरागविपन्नस्स हतूपनिसं होति  
विमुत्तिञाणदस्सनं।   
    
सीलवतो आवुसो सीलसम्पन्नस्स उपनिससम्पन्नो होति सम्मासमाधि। सम्मासमाधिम्हि  
सति सम्मासमाधिसम्पन्नस्स उपनिससम्पन्नं होति यथाभूतञाणदस्सनं।  
यथाभूतञाणदस्सने सति यथाभूतञाणदस्सनसम्पन्नस्स उपनिससम्पन्नो होति  
निब्बिदाविरागो। निब्बिदाविरागे सति निब्बिदाविरागसम्पन्नस्स उपनिससम्पन्नं होति  
विमुत्तिञाणदस्सनं।   
    
सेय्यथापि आवुसो, रुक्खो साखापलाससम्पन्नो, तस्स पपटिकापि पारिपूरिं गच्छति, तचोपि  
फेग्गुपि सारोपि [प्त्स् पगे २०१] [\क़् २०१।] पारिपूरिं गच्छति। एवमेव खो आवुसो,  
सीलवतो सिलसम्पन्नस्स उपनिससम्पन्नो होति सम्मासमाधि। सम्मासमाधिम्हि सति  
सम्मासमाधिसम्पन्नस्स उपनिससम्पन्नं होति  
यथाभूतञाणदस्सनं। यथाभूतञाणदस्सने सति यथाभूतञाणदस्सनसम्पन्नस्स  
उपनिससम्पन्नो होति निब्बिदाविरागो। निब्बिदाविरागे सति निब्बिदाविरागसम्पन्नस्स  
उपनिससम्पन्नं होति विमुत्तिञाणदस्सनन्ति।   
    
५। ४। २। ९  
(खिप्पनिसन्तिसुत्तं)  
(सावत्थिनिदानं)  
१९। अथ खो आयस्मा आनन्दो येनायस्मा सारिपुत्तो तेनुपसङ्कमि। उपसङ्कमित्वा आयस्मता  
सारिपुत्तेन सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं  
निसीदि। एकमन्तं निसिन्नो खो आयस्मा आनन्दो आयस्मन्तं सारिपुत्तं एतदवोच:  
    
[ब्ज्त् पगे ३२६] [\x ३२६।]       
कित्तावता नु खो आवुसो सारिपुत्त, भिक्खु खिप्पनिसन्ती च होति कुसलेसु धम्मेसु,  
सुग्गहितगाही च, बहुं च गण्हाति, गहितं चस्स नप्पमुस्सती?ति।   
आयस्मा खो आनन्दो बहुस्सुतो, पटिभातु आयस्मन्तञ्ञेव आनन्दन्ति। तेनहावुसो सारिपुत्त,  
सुणाहि, साधुकं मनसिकरोहि, भासिस्सामीति।   
    
एवमावुसोति खो आयस्मा सारिपुत्तो आयस्मतो आनन्दस्स पच्चस्सोसि। आयस्मा आनन्दो  
एतदवोच:  
    
इधावुसो, सारिपुत्त, भिक्खु अत्थकुसलो च होति धम्मकुसलो च निरुत्तिकुसलो च  
व्यञ्जनकुसलो च पुब्बापरकुसलो च।   
    
एत्तावता खो आवुसो, सारिपुत्त, भिक्खु खिप्पनिसन्ती च होति कुसलेसु धम्मेसु,  
सुग्गहितगाही च, बहुं च गण्हाति, गहितं चस्स नप्पमुस्सतीति।   
    
अच्छरियं आवुसो, अब्भुतं आवुसो, याव सुभासितं चिदं आयस्मता आनन्देन। इमेहि च  
मयं पञ्चहि धम्मेहि समन्नागतं आयस्मन्तं आनन्दं धारेम: आयस्मा आनन्दो  
अत्थकुसलो धम्मकुसलो निरुत्तिकुसलो व्यञ्जनकुसलो पुब्बापरकुसलोऽति।   
[प्त्स् पगे २०२] [\क़् २०२।]        
    
५। ४। २। १०  
(भद्दजिसुत्तं)  
२०। एकं समयं आयस्मा आनन्दो कोसम्बियं विहरति घोसितारामे। अथ खो आयस्मा  
भद्दजि येनायस्मा आनन्दो तेनुपसङ्कमि। उपसङ्कमित्वा आयस्मता आनन्देन सद्धिं  
सम्मोदि। सम्मोदनीयं कथं साराणियं वीतिसारेत्वा एकमन्तं निसीदि। एकमन्तं  
निसिन्नं खो आयस्मन्तं भद्दजिं आयस्मा आनन्दो एतदवोच:   
किन्नु खो आवुसो भद्दजि, दस्सनानं अग्गं? किं सवणानं अग्गं? किं सुखानं अग्गं?  
किं सञ्ञानं अग्गं? किं भवानं अग्गन्ति?  
    
अत्थावुसो, ब्रह्मा अभिभू अनभिभूतो अञ्ञदत्थु दसो वसवत्ती, यो तं ब्रह्मानं  
पस्सति, इदं दस्सनानं अग्गं।   
    
अत्थावुसो आभस्सरा नाम देवा सुखेन अभिसन्ना परिसन्ना। ते कदाचि करहचि उदानं  
उदानेन्ति: " अहो सुखं, अहो सुखन्ति। " यो तं सद्दं सुणाति, इदं सवणानं अग्गं।   
    
[ब्ज्त् पगे ३२८] [\x ३२८।]       
अत्थावुसो सुभकिण्हका नाम देवा। ते सन्तञ्ञेव सुखिता सुखं पटिसंवेदेन्ति। इदं  
सुखानं अग्गं।   
    
अत्थावुसो, आकिञ्चञ्ञायतनूपगा देवा। इदं सञ्ञानं अग्गं।   
    
अत्थावुसो नेवसञ्ञानासञ्ञायतनूपगा देवा। इदं भवानं अग्गन्ति।   
    
समेति खो इदं आयस्मतो भद्दजिस्स यदिदं बहुजनेनाति। १  
    
आयस्मा खो आनन्दो बहुस्सुतो। पटिभातु आयस्मन्तञ्ञेव आनन्दन्ति।   
    
तेन हि आवुसो, भद्दजि, सुणाहि साधुकं मनसि करोहि, भासिस्सामिति। एवमावुसोति खो  
आयस्मा भद्दजि आयस्मतो आनन्दस्स पच्चस्सोसि।आयस्मा आनन्दो एतदवोच:   
    
यथा पस्सतो खो आवुसो, अनन्तरा आसवानं खयो होति, इदं दस्सनानं अग्गं। यथा  
सुणतो अनन्तरा आसवानं खयो होति, इदं सवणानं अग्गं। यथा सुखितस्स अनन्तरा  
आसवानं खयो होति। इदं सुखानं अग्गं। यथा सञ्ञिस्स अनन्तरा आसवानं खयो होति,  
इदं सञ्ञानं अग्गं। यथाभूतस्स अनन्तरा आसवानं खयो होति, इदं भवानं अग्गन्ति।   
[प्त्स् पगे २०३] [\क़् २०३।]        
    
आघातवग्गो दुतियो  
    
तस्सुद्दानं:  
द्वे आघातविनया साकच्छा साजिवतो पञ्हं  
पुच्छा निरोधो चोदना सीलं निसन्ति भद्दजीति। 

१। बहुना जनेनाति मछसं  
    
[ब्ज्त् पगे ३३०] [\x ३३०।]       
३। उपासकवग्गो  
५। ४। ३। १  
(सारज्जसुत्तं)  
२१। एकं समयं भगवा सावत्थियं विहरति जेतवने अनाथपिण्डिकस्स आरामे। तत्र खो  
भगवा भिक्खू आमन्तेसि भिक्खवोति। भदन्तेति ते भिक्खु भगवतो पच्चस्सोसुं।  
भगवा एतदवोच:  
    
पञ्चहि भिक्खवे, धम्मेहि समन्नागतो उपासको सारज्जं ओक्कन्तो होति। कतमेहि  
पञ्चहि:  
    
पाणातिपाती होति, अदिन्नादायी होति, कामेसु मिच्छाचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो उपासको सारज्जं ओक्कन्तो होति।   
    
पञ्चहि भिक्खवे, धम्मेहि समन्नागतो उपासको विसारदो होति। कतमेहि पञ्चहि:  
    
पाणातिपाता पटिविरतो होति, अदिन्नादाना पटिविरतो होति, कामेसु मिच्छाचारा पटिविरतो होति,  
मुसावादा पटिविरतो होति, सुरामेरयमज्जपमादट्ठाना पटिविरतो होति।   
    
इमेहि खो भिक्खवे पञ्चहि धम्मेहि समन्नागतो उपासको विसारदो होति।   
५। ४। ३। २  
(विसारदसुत्तं)  
(सावत्थिनिदानं)  
    
२२। पञ्चहि भिक्खवे, धम्मेहि समन्नागतो उपासको अविसारदो अगारं अज्झावसति।  
कतमेहि पञ्चहि:  
[प्त्स् पगे २०४] [\क़् २०४।]        
    
पाणातिपाती होति, अदिन्नादायी होति, कामेसु मिच्छाचारी होति, मुसावादी होति,  
सुरामेरयमज्जपमादट्ठायि होति।   
    
इमेहि खो भिक्खवे, पञ्चहि धम्मेहि समन्नागतो उपासको अविसारदो अगारं  
अज्झावसति।   
    
पञ्चहि भिक्खवे, धम्मेहि समन्नागतो उपासको विसारदो अगारं अज्झावसति। कतमेहि  
पञ्चहि:  
    
पाणातिपाता पटिविरतो होति, अदिन्नादाना पटिविरतो होति, कामेसु मिच्छाचारा पटिविरतो होति,  
मुसावादा पटिविरतो होति, सुरामेरयमज्जपमादट्ठाना पटिविरतो होति।   
    
इमेहि खो भिक्खवे, पञ्चहि धम्मेहि समन्नागतो उपासको विसारदो अगारं  
अज्झावसतीति।   
    
[ब्ज्त् पगे ३३२] [\x ३३२।]       
५। ४। ३। ३  
(निरयसुत्तं)  
(सावत्थिनिदानं)  
    
२३। पञ्चहि भिक्खवे, धम्मेहि समन्नागतो उपासको यथाभतं निक्खित्तो एवं निरये।  
कतमेहि पञ्चहि:  
    
पाणातिपाती होति, अदिन्नादायी होति, कामेसु मिच्छाचारी होति, मुसावादी होति,  
सुरामेरयमज्जपमादट्ठायि होति।   
    
इमेहि खो भिक्खवे, पञ्चहि धम्मेहि समन्नागतो उपासको यथाभतं निक्खित्तो एवं  
निरये।   
    
पञ्चहि भिक्खवे, धम्मेहि समन्नागतो उपासको यथाभतं निक्खित्तो एवं सग्गे।  
कतमेहि पञ्चहि:  
    
पाणातिपाता पटिविरतो होति, अदिन्नादाना पटिविरतो होति, कामेसु मिच्छाचारा पटिविरतो होति,  
मुसावादा पटिविरतो होति, सुरामेरयमज्जपमादट्ठाना पटिविरतो होति।   
    
इमेहि खो भिक्खवे, पञ्चहि धम्मेहि समन्नागतो उपासको यथाभतं निक्खित्तो एवं  
सग्गेति।   
५। ४। ३। ४  
(वेरसुत्तं)  
(सावत्थिनिदानं)  
२४। अथ खो अनाथपिण्डिको गहपति येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नं खो अनाथपिण्डिकं  
गहपतिं भगवा एतदवोच:  
    
पञ्च गहपति, भयानि वेरानि अप्पहाय दुस्सीलो इति वुच्चति। निरयं च उपपज्जति।  
कतमानि पञ्च:  
    
पाणातिपातं, अदिन्नादानं, कामेसु मिच्छाचारं, मुसावादं,  
सुरामेरयमज्जपमादट्ठानं।   
[प्त्स् पगे २०५] [\क़् २०५।]        
    
इमानि खो गहपति, पञ्च भयानि वेरानि अप्पहाय दुस्सीलो इति वुच्चति। निरयं च  
उपपज्जति।   
    
पञ्च गहपति, भयानि वेरानि पहाय सीलवा इति वुच्चति, सुगतिं च उपपज्जति। कतमानि  
पञ्च:  
    
पणातिपातं, अदिन्नादानं, कामेसु मिच्छाचारं, मुसावादं,  
सुरामेरयमज्जपमादट्ठानं।   
    
इमानि खो गहपति, पञ्च भयानि वेरानि पहाय सीलवा इति वुच्चति। सुगतिं च उपपज्जतीति।   
    
[ब्ज्त् पगे ३३४] [\x ३३४।]       
यं गहपति, पाणातिपाती पाणातिपातपच्चया दिट्ठधम्मिकम्पि भयं वेरं पसवति,  
सम्परायिकम्पि भयं वेरं पसवति, चेतसिकम्पि दुक्खं दोमनस्सं पटिसंवेदेति।  
पाणातिपाता पटिविरतो नेव दिट्ठधम्मिकं भयं वेरं पसवति, न सम्परायिकं  
भयं वेरं पसवति, न चेतसिकं दुक्खं दोमनस्सं पटिसंवेदेति। पाणातिपाता  
पटिविरतस्स एवं तं भयं वेरं वूपसन्तं होति।   
यं गहपति, अदिन्नादायी अदिन्नादानपच्चया दिट्ठधम्मिकम्पि भयं वेरं पसवति,  
सम्परायिकम्पि भयं वेरं पसवति, चेतसिकम्पि दुक्खं दोमनस्सं पटिसंवेदेति।  
अदिन्नादाना पटिविरतो नेव दिट्ठधम्मिकं भयं वेरं पसवति, न सम्परायिकं  
भयं वेरं पसवति, न चेतसिकं दुक्खं दोमनस्सं पटिसंवेदेति। अदिन्नादाना  
पटिविरतस्स एवं तं भयं वेरं वूपसन्तं होति।   
यं गहपति, कामेसु मिच्छाचारी कामेसु मिच्छाचारपच्चया दिट्ठधम्मिकम्पि भयं  
वेरं पसवति, सम्परायिकम्पि भयं वेरं पसवति, चेतसिकम्पि दुक्खं दोमनस्सं  
पटिसंवेदेति। कामेसु मिच्छाचारा पटिविरतो नेव दिट्ठधम्मिकं भयं वेरं  
पसवति, न सम्परायिकं भयं वेरं पसवति, न चेतसिकं दुक्खं दोमनस्सं  
पटिसंवेदेति। कामे सुमिच्छाचारा पटिविरतस्स एवं तं भयं वेरं वूपसन्तं होति।   
यं गहपति, मुसावादी मुसावादपच्चया दिट्ठधम्मिकम्पि भयं वेरं पसवति,  
सम्परायिकम्पि भयं वेरं पसवति, चेतसिकम्पि दुक्खं दोमनस्सं पटिसंवेदेति।  
मुसावादा पटिविरतो नेव दिट्ठधम्मिकं भयं वेरं पसवति, न सम्परायिकं  
भयं वेरं पसवति, न चेतसिकं दुक्खं दोमनस्सं पटिसंवेदेति। मुसावादा  
पटिविरतस्स एवं तं भयं वेरं वूपसन्तं होति। यं गहपति,  
सुरामेरयमज्जपमादट्ठायी सुरामेरयमज्जपमादट्ठानपच्चया  
दिट्ठधम्मिकम्पि भयं वेरं पसवति, सम्परायिकम्पि भयं वेरं पसवति,  
चेतसिकम्पि दुक्खं दोमनस्सं पटिसंवेदेति। सुरामेरय मज्जपमादट्ठाना  
पटिविरतो नेव दिट्ठधम्मिकं भयं वेरं पसवति, न सम्परायिकं भयं वेरं  
पसवति, न चेतसिकं दुक्खन्दोमनस्सं पटिसंवेदेति। सुरामेरयमज्जपमादट्ठाना  
पटिविरतस्स एवं तं भयं वेरं वूपसन्तं होतीति।   
    
८०। यो पाणमतिपातेति १ मुसावादञ्च भासति,   
लोके अदिन्नं आदियति परदारञ्च गच्छति,   
सुरामेरयपानं च यो नरो अनुयुञ्जति;   
    
८१। अप्पहाय पञ्च वेरानि दुस्सीलो इति वुच्चति,   
कायस्स भेदा दुप्पञ्ञो निरयं सोपपज्जति  
[प्त्स् पगे २०६] [\क़् २०६।]        
    
८२। यो पाणं नातिपातेति मुसावादं न भासति,   
लोके अदिन्नं नादियति परदारं न गच्छति,   
सुरामेरय पानं च यो नरो नानुयुञ्जति;  
    
८३। पहाय पञ्च वेरानि सीलवा इति वुच्चति,   
कायस्स भेदा सप्पञ्ञो सुगतिं सोपपज्जति।   
    
५। ४। ३। ५  
(उपासकचण्डालसुत्तं)  
(सावत्थि निदानं:)  
२५। पञ्चहि भिक्खवे, धम्मेहि समन्नागतो उपासको उपासकचण्डालो च होति  
उपासकमलञ्च उपासकपतिकिट्ठो च। कतमेहि पञ्चहि?  
    
अस्सद्धो होति, दुस्सीलो होति, कोतुहलमङ्गलिको होति, मङ्गलं पच्चेति नो कम्मं। इतो च  
बहिद्धा दक्खिणेय्यं गवेसति। तत्थ च पुब्बकारं करोति।   
    
इमेहि खो भिक्खवे, पञ्चहि धम्मेहि समन्नागतो उपासको उपासकचण्डालो च होति  
उपासकमलञ्च उपासकपतिकिट्ठो च। २  
    
पञ्चहि भिक्खवे, धम्मेहि समन्नागतो उपासको उपासकरतनञ्च होति  
उपासकपदुमञ्च उपासकपुण्डरीकञ्च: कतमेहि पञ्चहि:

१। पाणं अतिपातेति सीमु २। पतिकुट्ठो च मछसं  
    
[ब्ज्त् पगे ३३६] [\x ३३६।]       
सद्धो होति, सीलवा होति, अकोतुहलमङ्गलिको होति, कम्मं पच्चेति नो मङ्गलं, न इतो  
बहिद्धा दक्खिणेय्यं गवेसति, इध च पुब्बकारं करोति।   
    
इमेहि खो भिक्खवे, पञ्चहि धम्मेहि समन्नागतो उपासको उपासकरतनञ्च होति  
उपासकपदुमञ्च उपासकपुण्डरीकञ्चाति। १  
    
५। ४। ३। ६  
(पीतिसुत्तं)  
(सावत्थिनिदानं)  
२६। अथ खो अनाथपिण्डिको गहपति पञ्चमत्तेहि उपासकसतेहि परिवुतो येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नं खो अनाथपिण्डिकं गहपतिं भगवा एतदवोच:  
    
तुम्हेपि खो गहपति, भिक्खुसङ्घं पच्चुपट्ठिता  
चीवरपिण्डपातसेनासनगिलानपच्चयभेसज्जपरिक्खारेन। न खो गहपति, तावतकेनेव  
तुट्ठि करणीया: ऽमयं भिक्खुसङ्घं पच्चुपट्ठिता  
चीवरपिण्डपातसेनासनगिलानपच्चयभेसज्जपरिक्खारेनाऽति।   
तस्मातिह गहपति, एवं सिक्खितब्बं: [प्त्स् पगे २०७ [\क़् २०७।] "] किन्ति मयं कालेन  
कालं पविवेकं पीतिं उपसम्पज्ज विहरेय्यामा"ति। एवं हि वो गहपति सिक्खितब्बन्ति।   
    
एवं वुत्ते आयस्मा सारिपुत्तो भगवन्तं एतदवोच: अच्छरियं भन्ते! अब्भुतं भन्ते!!  
याव सुभासितञ्चिदं भन्ते, भगवता:  
    
"तुम्हेपि खो गहपति, भिक्खुसङ्घं पच्चुपट्ठिता  
चीवरपिण्डपातसेनासनगिलानपच्चयभेसज्जपरिक्खारेन, न खो गहपति, तावतकेनेव  
तुट्ठि करणीया: ऽमयं भिक्खुसङ्घं पच्चुपट्ठिता  
चीवरपिण्डपातसेनसनगिलानपच्चयभेसज्जपरिक्खारेनाऽति। तस्मातिह गहपति, एवं  
सिक्खितब्बं: "किन्ति मयं कालेन कालं पविवेकं पीतिं उपसम्पज्ज विहरेय्यामाऽति। एवं  
हि वो गहपति, सिक्खितब्बन्ति। "  
    
यस्मिं भन्ते, समये अरियसावको पविवेकं पीतिं उपसम्पज्ज विहरति। पञ्चस्स ठानानि  
तस्मिं समये न होन्ति:  
    
यम्पिस्स कामूपसंहितं दुक्खं दोमनस्सं, तम्पिस्स तस्मिं समये न होति।  
यम्पिस्स कामूपसंहितं सुखं सोमनस्सं, तम्पिस्स तस्मिं समये न होति। यम्पिस्स  
अकुसलूपसंहितं दुक्खं दोमनस्सं, तम्पिस्स तस्मिं समये न होति। यम्पिस्स  
अकुसलूपसंहितं सुखं सोमनस्सं, तम्पिस्स तस्मिं समये न होति। यम्पिस्स  
कुसलूपसंहितं दुक्खं दोमनस्सं, तम्पिस्स तस्मिं समये न होति।   
    
यस्मिं भन्ते, समये अरियसावको पविवेकं पीतिं उपसम्पज्ज विहरति। इमानिस्स २पञ्च  
ठानानि तस्मिं समये न होन्तीति। 

१। उपासकपुणडरिको च [प्त्स् २।] इमानि पञ्चस्स ठानानि स्या  
    
[ब्ज्त् पगे ३३८] [\x ३३८।]       
साधु! साधु!! सारिपुत्त। यस्मिं समये [प्त्स् पगे २०८] [\क़् २०८।] सारिपुत्त,  
अरियसावको पविवेकं पीतिं उपसम्पज्ज विहरति, पञ्चस्स ठानानि तस्मिं समये न  
होन्ति:  
    
यम्पिस्स कामूपसंहितं दुक्खं दोमनस्सं, तम्पिस्स तस्मिं समये न होति।  
यम्पिस्स कामूपसंहितं सुखं सोमनस्सं, तम्पिस्स तस्मिं समये न होति। यम्पिस्स  
अकुसलूपसंहितं दुक्खं दोमनस्सं, तम्पिस्स तस्मिं समये न होति। यम्पिस्स  
अकुसलूपसंहितं सुखं सोमनस्सं, तम्पिस्स तस्मिं समये न होति। यम्पिस्स  
कुसलूपसंहितं दुक्खं दोमनस्सं, तम्पिस्स तस्मिं समये न होति।   
    
यस्मिं समये सारिपुत्त, अरियसावको पविवेकं पीतिं उपसम्पज्ज विहरति, इमानिस्स पञ्च  
ठानानि १ तस्मिं समये न होन्तीति।   
    
५। ४। ३। ७  
(वणिज्जासुत्तं)  
(सावत्थि निदानं:)  
२७। पञ्चिमा भिक्खवे, वणिज्जा उपासकेन अकरणीया। कतमा पञ्च:  
    
सत्थवणिज्जा, सत्तवणिज्जा, मंसवणिज्जा, मज्जवणिज्जा, विसवणिज्जा।   
    
इमा खो भिक्खवे, पञ्च वणिज्जा उपासकेन अकरणीयाति।   
    
५। ४। ३। ८  
(राजसुत्तं)  
(सावत्थिनिदानं)  
२८। तं किं मञ्ञथ भिक्खवे? अपि नु तुम्हेहि, दिट्ठं वा सुतं वा: "अयं पुरिसो  
पाणातिपातं पहाय पाणातिपाता पटिविरतो होतीति, २ तमेनं राजानो गहेत्वा पाणातिपाता  
वेरमणीहेतु हनन्ति वा बन्धन्ति वा पब्बाजेन्ति वा यथापच्चयं वा करोन्ती?ति नो हेतं  
भन्ते। साधु भिक्खवे, मयापि खो एतं भिक्खवे, नेव दिट्ठं न सुतं: ऽअयं पुरिसो  
पाणातिपातं पहाय पाणातिपाता पटिविरतो होतीऽति। २ तमेनं राजानो गहेत्वा पाणातिपाता  
वेरमणीहेतु  
हनन्ति वा बन्धन्ति वा पब्बाजेन्ति वा यथापच्चयं वा करोन्ती"ति।   
    
अपि च ख्वास्स तथेव३ [प्त्स् पगे २०९] [\क़् २०९।] पापकं कम्मं पवेदयन्ति:४  
"अयं पुरिसो इत्थिं वा पुरिसं वा जीविता वोरोपेसी"ति।५ तमेनं राजानो गहेत्वा  
पाणातिपातहेतु हनन्ति वा बन्धन्ति वा पब्बाजेन्ति वा यथापच्चयं वा करोन्ति। अपि नु  
तुम्हेहि एवरूपं दिट्ठं वा सुतं वाति? दिट्ठं च नो भन्ते सुतञ्च सूयिस्सति चाति। ६  
    
१। इमानेत्थ पञ्च ठानानि सिमु। इमानि पञ्चस्स ठानानि स्या २। पटिविरतोति मछसं।  
पटिविरतो होति स्या, [प्त्स् ३।] तमेव मछसं, तदेव स्या  
४। पापकम्मं पवेदेन्ति मछसं, पापकम्मं पवेदेति स्या  
५। वोरोपेतीति स्या ६। सूयिस्सति चाति मछसं  
[ब्ज्त् पगे ३४०] [\x ३४०।]       
    
तं किं मञ्ञथ भिक्खवे? अपि नु तुम्हेहि, दिट्ठं वा सुतं वा: "अयं पुरिसो  
अदिन्नादानं पहाय अदिन्नादाना पटिविरतो१होतीऽति, तमेनं राजानो गहेत्वा अदिन्नादाना  
वेरमणिहेतु हनन्ति वा बन्धन्ति वा पब्बाजेन्ति वा यथापच्चयं वा करोन्ती? ति नो हेतं  
भन्ते। साधु भिक्खवे, मयापि खो एतं भिक्खवे, नेव दिट्ठं न सुतं: ऽअयं पुरिसो  
अदिन्नादानं पहाय अदिन्नादाना पटिविरतो होतीऽति। तमेनं राजानो गहेत्वा अदिन्नादाना  
वेरमणिहेतु हनन्ति वा बन्धन्ति वा पब्बाजेन्ति वा यथापच्चयं वा करोन्ती"ति।   
    
अपि च ख्वास्स तथेव२ पापकं कम्मं पवेदयन्ति:३ "अयं पुरिसो गामा वा अरञ्ञा वा  
अदिन्नं थेय्यसङ्खातं आदियी" ति तमेनं राजानो गहेत्वा अदिन्नादानहेतु हनन्ति वा  
खन्धन्ति वा पब्बाजेन्ति वा यथापच्चयं वा करोन्ति। अपि नु तुम्हेहि एवरूपं दिट्ठं  
वा सुतं वा?ति। दिट्ठं च नो भन्ते, सुतं च सूयिस्सति चाति।   
    
तं किं मञ्ञथ भिक्खवे, अपि नु तुम्हेहि, दिट्ठं वा सुतं वा: "अयं पुरिसो कामेसु  
मिच्छाचारं पहाय कामेसु मिच्छाचारा पटिविरतो होतीऽति तमेनं राजानो गहेत्वा कामेसु  
मिच्छाचारा वेरमणिहेतु हनन्ति वा बन्धन्ति वा पब्बाजेन्ति वा यथापच्चयं वा  
करोन्ती?ति नो हेतं भन्ते। साधु भिक्खवे, मयापि खो एतं भिक्खवे, नेव दिट्ठं न  
सुतं: अयं पुरिसो कमेसु मिच्छारं पहाय कामेसु मिच्छाचारा पटिविरतो होतीऽति।  
तमेनं राजानो गहेत्वा कामेसु मिच्छाचारा वेरमणि हेतु [प्त्स् पगे २१०] [\क़् २१०।]       
हनन्ति वा बन्धन्ति वा पब्बाजेन्ति वा यथापच्चयं वा करोन्ती"ति। 

अपि च ख्वास्स तथेव पापकं कम्मं पवेदयन्ति:३ "अयं पुरिसो परित्थीसु  
परकुमारीसु चारित्तं आपज्जतीऽति। ४ तमेनं राजानो गहेत्वा कामेसु मिच्छाचारहेतु हनन्ति  
वा खन्धन्ति वा पब्बाजेन्ति वा यथापच्चयं वा करोन्ति।   
अपि नु तुम्हेहि एवरूपं दिट्ठं वा सुतं वा?ति। दिट्ठं च नो भन्ते, सुतं च सूयिस्सति  
चाति।   
    
तं किं मञ्ञथ भिक्खवे, अपि नु तुम्हेहि, दिट्ठं वा सुतं वा: "अयं पुरिसो  
मुसावादं पहाय मुसावादा पटिविरतो होतीऽति तमेनं राजानो गहेत्वा मुसावादा  
वेरमणि हेतु हनन्ति वा बन्धन्ति वा पब्बाजेन्ति वा यथापच्चयं वा करोन्ती?ति नो हेतं  
भन्ते। साधु भिक्खवे, मयापि खो एतं भिक्खवे, नेव दिट्ठं न सुतं: अयं पुरिसो  
मुसावादं पहाय मुसावादा पटिविरतो होतीऽति। तमेनं राजानो गहेत्वा मुसावादा  
वेरमणिहेतु हनन्ति वा बन्धन्ति वा पब्बाजेन्ति वा यथापच्चयं वा करोन्ती"ति।   
१। पटिविरतोमछसं, पटिविरतो होतिस्या, [प्त्स्]   
२। तमेवमछसं, तदेवस्या। ३। पवेदेन्तिमछसं।   
४। आपज्जतिस्या, आपज्जतीतिसीमु।   
    
[ब्ज्त् पगे ३४२] [\x ३४२।]        
    
अपि च ख्वास्स तथेव१ पापकं कम्मं पवेदयन्ति:२ "अयं पुरिसो गहपतिस्स वा  
गहपतिपुत्तस्स वा मुसावादेन अत्थं भञ्जी"ति। ३ तमेनं राजानो गहेत्वा मुसावादहेतु  
हनन्ति वा बन्धन्ति वा पब्बाजेन्ति वा यथापच्चयं वा करोन्ति। अपि नु तुम्हेहि एवरूपं  
दिट्ठं वा सुतं वा?ति। दिट्ठं च नो भन्ते, सुतं च सूयिस्सति चाति।   
    
तं किं मञ्ञथ भिक्खवे, अपि नु तुम्हेहि, दिट्ठं वा सुतं वा:"अयं पुरिसो  
सुरामेरयमज्जपमादट्ठानं पहाय सुरामेरयमज्जपमादट्ठाना पटिविरतो होतीऽति  
तमेनं राजानो गहेत्वा सुरामेरयमज्जपमादट्ठाना वेरमणिहेतु हनन्ति वा बन्धन्ति  
वा पब्बाजेन्ति वा यथापच्चयं वा करोन्ती? ति नो हेतं भन्ते। साधु भिक्खवे, मयापि  
खो एतं भिक्खवे, नेव दिट्ठं न सुतं: "अयं पुरिसो सुरामेरयमज्जपमादट्ठानं  
पहाय सुरामेरयमज्जपमादट्ठाना [प्त्स् पगे २११] [\क़् २११।] पटिविरतो होतीऽति।  
तमेनं राजानो गहेत्वा  
सुरामेरयमज्जपमादट्ठाना वेरमणिहेतु हनन्ति वा बन्धन्ति वा पब्बाजेन्ति वा  
यथापच्चयं वा करोन्ती"ति।   
    
अपि च ख्वास्स तथेव१ पापकं कम्मं पवेदयन्ति:२ "अयं पुरिसो  
सुरामेरयमज्जपमादट्ठानं अनुयुत्तो इत्थिं वा पुरिसं वा जीविता वोरोपेसि। अयं पुरिसो  
सुरामेरयमज्जपमादट्ठानं अनुयुत्तो गामा वा अरञ्ञा वा अदिन्नं थेय्यसङ्खातं  
आदियी। ४ अयं पुरिसो सुरामेरयमज्जपमादट्ठानं अनुयुत्तो परित्थीसु परकुमारीसु  
चारित्तं आपज्जि। ५ अयं पुरिसो सुरामेरयमज्जपमादट्ठानं अनुयुत्तो गहपतिस्स वा  
गहपतिपुत्तस्स वा मुसावादेन अत्थं भञ्जी"ति। ३ तमेनं राजानो गहेत्वा  
सुरामेरयमज्जपमादट्ठानहेतु हनन्ति वा बन्धन्ति वा पब्बाजेन्ति वा यथापच्चयं  
वा करोन्ति। अपि नु तुम्हेहि एवरूपं दिट्ठं वा सुतं वा?ति। दिट्ठं च नो भन्ते, सुतं  
च सूयिस्सति चाति।   
    
५। ४। ३। ९  
(गिहीसुत्तं)  
(सावत्थिनिदानं)  
२९। अथ खो अनाथपिण्डिको गहपति पञ्चमत्तेहि उपासकसतेहि परिवुतो येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। अथ खो  
भगवा आयस्मन्तं सारिपुत्तं आमन्तेसि:  
    
१। तमेव मछसं, तदेव स्या २। पवेदेन्ति मछसं, ३। भञ्जतीति सीमु, पभञ्जीति   
मछसं, [प्त्स् ४।] आदियि मछसं, ५। आप्पज्जति सीमु।   
    
[ब्ज्त् पगे ३४४] [\x ३४४।]       
यं किञ्चि १ सारिपुत्त, जानेय्याथ गिहिं ओदातवसनं पञ्चसु सिक्खापदेसु  
संवुतकम्मन्तं, चतुन्नञ्च२ आभिचेतसिकानं दिट्ठधम्म सुखविहारानं  
निकामलाभिं अकिच्छलाभिं अकसिरलाभिं, सो आकङ्कमानो अत्तनाव अत्तानं व्याकरेय्य:  
"खीणनिरयोम्हि खीणतिरच्छानयोनियो ३ खीणपेत्तिविसयो खीणापायदुग्गतिविनिपातो  
सोतापन्नोहमस्मि अविनिपातधम्मो नियतो सम्बोधिपरायनो" ति।   
    
कतमेसु पञ्चसु सिक्खापदेसु संवुतकम्मन्तो होति?  
[प्त्स् पगे २१२] [\क़् २१२।]        
    
इध सारिपुत्त, अरियसावको पाणातिपाता पटिविरतो होति। अदिन्नादाना पटिविरतो होति। कामेसु  
मिच्छाचारा पटिविरतो होति। मुसावादा पटिविरतो होति। सुरामेरयमज्जपमादट्ठाना  
पटिविरतो होति।   
    
इमेसु पञ्चसु सिक्खापदेसु संवुतकम्मन्तो होति।   
    
कतमेसं चतुन्नं आभिचेतसिकानं दिट्ठधम्मसुखविहारानं निकामलाभी होति  
अकिच्छलाभी अकसिरलाभी?  
    
इध सारिपुत्त, अरियसावको बुद्धे अवेच्चप्पसादेन समन्नागतो होति: "इतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुमस्सानं बुद्धो भगवाति"ति। अयमस्स पठमो  
आभिचेतसिको दिट्ठधम्मसुखविहारो अधिगतो होति अविसुद्धस्स चित्तस्स विसुद्धिया  
अपरियोदातस्स चित्तस्स परियोदपनाय।   
    
पुन च परं सारिपुत्त, अरियसावको धम्मे अवेच्चप्पसादेन समन्नागतो होति: "  
स्वाक्खातो भगवता धम्मो सन्दिट्ठिको अकालिको एहिपस्सिको ओपनयिको पच्चत्तं  
वेदितब्बो विञ्ञूही"ति। अयमस्स दुतियो आभिचेतसिको दिट्ठधम्मसुखविहारो अधिगतो  
होति अविसुद्धस्स चित्तस्स विसुद्धिया अपरियोदातस्स चित्तस्स परियोदपनाय।   
    
पुन च परं सारिपुत्त, अरियसावको सङ्घे अवेच्चप्पसादेन समन्नागतो होति: "  
सुपटिपन्नो भगवतो सावकसङ्घो, उजुपटिपन्नो भगवतो सावकसङ्घो,  
ञायपटिपन्नो भगवतो सावकसङ्घो, सामीचिपटिपन्नो भगवतो सावकसङ्घो,  
यदिदं चत्तारि पुरिसयुगानि अट्ठ पुरिसपुग्गला, एस भगवतो सावकसङ्घो आहुनेय्यो  
पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्सा" ति। अयमस्स  
ततियो आभिचेतसिको दिट्ठधम्मसुखविहारो अधिगतो [प्त्स् पगे २१३] [\क़् २१३।] होति  
अविसुद्धस्स चित्तस्स विसुद्धिया अपरियोदातस्स चित्तस्स परियोदपनाय।   
    
यं कञ्चि मछसं, स्या २। चतुन्नं मछसं ३। खीणतिरच्छानयोनि मछसं  
    
[ब्ज्त् पगे ३४६] [\x ३४६।]       
    
पुन च परं सारिपुत्त, अरियसावको अरियकन्तेहि सीलेहि समन्नागतो होति अखण्डेहि  
अच्छिद्देहि असबलेहि अकम्मासेहि भुजिस्सेहि विञ्ञुप्पसत्थेहि अपरामट्ठेहि  
समाधिसंवत्तनिकेहि। अयमस्स चतुत्थो आभिचेतसिको दिट्ठधम्मसुखविहारो  
अधिगतो होति अविसुद्धस्स चित्तस्स विसुद्धिया अपरियोदातस्स चित्तस्स परियोदपनाय।   
    
इमेसं चतुन्नं आभिचेतसिकानं दिट्ठधम्मसुखविहारानं निकामलाभी अकिच्छलाभी  
अकसिरलाभी।   
    
यं किञ्चि १ सारिपुत्त, जानेय्याथ गिहिं ओदातवसनं पञ्चसु सिक्खापदेसु  
संवुतकम्मन्तं, इमेसञ्च चतुन्नं आभिचेतसिकानं दिट्ठधम्मसुखविहारानं  
निकमलाभिं अकिच्छलाभिं अकसिरलाभिं, सो आकङ्खमानो अत्तनाव अत्तानं व्याकरेय्य:  
खीणनिरयोम्हि खीणतिरच्छानयोनियो २ खीणपेत्तिविसयो खीणापायदुग्गतिविनिपातो  
सोतापन्नोहमस्मि अविनिपातधम्मो नियतो सम्बोधिपरायनो" ति।   
    
८४। निरयेसु भयं दिस्वा पापानि परिवज्जये,   
अरियधम्मं समादाय पण्डितो परिवज्जये।   
    
८५। न हिंसे पाणभूतानि विज्जमाने परक्कमे,   
मुसा च न भणे जानं अदिन्नं न परामसे।   
    
८६। सेहि दारेहि सन्तुट्ठो परदारं च नारमे३  
मेरयं वारुणिं जन्तु न पिवे चित्तमोहनिं।   
    
८७। अनुस्सरेय्य सम्बुद्धं धम्मं चानुवितक्कये,   
अव्यापज्झं हितं चित्तं देवलोकाय भावये।   
    
८८। उपट्ठिते देय्यधम्मे पुञ्ञत्थस्स जिगिंसतो, ४  
सन्तेसु पठमं दिन्ना विपुला होति दक्खिणा।   
[प्त्स् पगे २१४] [\क़् २१४।]        
    
८९। सन्तो भवे पवक्खामि, सारिपुत्त, सुणाहि मे,   
इति कण्हायु सेतासु रोहिणीसु हरीसु वा।   
    
९०। कम्मासासु सरूपासु गोसु पारेवतासु वा।   
यासु कासु च एतासु दन्तो जायति पुङ्गवो।   
    
९१। धोरय्हो बलसम्पन्नो कल्याणजवनिक्कमो,   
तमेव भारे युञ्जन्ति नास्सवण्णं परिक्खरे।   
    
१। यं कञ्चि मछसं २। खीणतिरच्छानयोनि मछसं ३। आरमे मछसं,   
४। जिगीसतो मछसं।   
।   
[ब्ज्त् पगे ३४८] [\x ३४८।]       
९२। एवमेव मनुस्सेसु यस्मिं कस्मिञ्चि१ जातिये,   
खत्तिये ब्राह्मणे वेस्से सुद्दे चण्डालपुक्कुसे।   
    
९३। यासु कासु च२ एतासु दन्तो जायति सुब्बतो,   
धम्मट्ठो सीलसम्पन्नो सच्चवादि हिरीमनो।   
    
९४। पहीनजातिमरणो ब्रह्मचरियस्स केवली,   
पन्नभारो विसंयुत्तो कतकिच्चो अनासवो।   
    
९५। पारगु सब्बधम्मानं अनुपादाय निब्बुतो,   
तस्मिं च विरजे खेत्ते विपुला होति दक्खिणा।   
    
९६। बालाव३ अविजानन्ता दुम्मेधा अस्सुताविनो,   
बहिद्धा देन्ति४ दानानि न हि सन्ते उपासरे।   
९७। ये च सन्ते उपासेन्ति५ सप्पञ्ञे धीरसम्मते,   
सद्धा च नेसं सुगते मूलजाता पतिट्ठिता।   
    
९८। देवलोकं च ते यन्ति कुले वा इध जायरे,   
अनुपुब्बेन निब्बानं अधिगच्छन्ति पण्डिताति।   
    
५। ४। ३। १०  
(गवेसीसुत्तं)  
३०। एकं समयं भगवा कोसलेसु चारिकं चरति महता भिक्खुसङ्घेन सद्धिं।  
अद्दसा खो भगवा अद्धानमग्गपटिपन्नो अञ्ञतरस्मिं पदेसे महन्तं सालवनं।  
दिस्वा मग्गा ओक्कम्म येन तं सालवनं तेनुपसङ्कमि। उपसङ्कमित्वा तं सालवनं  
अज्झोगहेत्वा अञ्ञतरस्मिं पदेसे सितं पात्वाकासि।   
    
अथ खो आयस्मतो आनन्दस्स एतदहोसि: "को नु खो हेतु को पच्चयो भगवतो सितस्स  
पातुकम्माय? न अकारणेन तथागता सितं पातुकरोन्ती"ति।   
अथ खो आयस्मा आनन्दो [प्त्स् पगे २१५] [\क़् २१५।] भगवन्तं एतदवोच: "को नु खो  
भन्ते हेतु को पच्चयो भगवतो सितस्स पातुकम्माय? न अकारणेन तथागता सितं  
पातुकरोन्ती"ति।   
भूतपुब्बं आनन्द इमस्मिं पदेसे नगरं अहोसि इद्धञ्चेव फीतञ्च बहुजनं  
आकिण्णमनुस्सं। तं खो पन आनन्द, नगरं कस्सपो भगवा अरहं  
सम्मासम्बुद्धो उपनिस्साय विहासि।   
    
कस्सपस्स खो पन आनन्द, भगवतो अरहतो सम्मासम्बुदधस्स गवेसी नाम  
उपासको अहोसि सीलेसु अपरिपूरकारी। गवेसिना खो आनन्द, उपासकेन पञ्चमत्तानि  
उपासकसतानि पटिदेसितानि समादपितानि अहेसुं सीलेसु अपरिपूरकारिनो।   
१। किस्मिञ्चि मछसं २। यासु कासुचि मछसं ३। बाला च मछसं  
४। ददन्ति मछसं उपासन्ति मछसं।   
।   
[ब्ज्त् पगे ३५०] [\x ३५०।]       
अथ खो आनन्द गवेसिस्स उपासकस्स एतदहोसि: " अहं खो इमेसं पञ्चन्नं  
उपासकसतानं बहुकारो १पुब्बङ्गमो समादपेता। अहञ्चम्हि सीलेसु अपरिपूरकारी।  
इमानि च पञ्च उपासकसतानि सीलेसु अपरिपूरकारिनो। इच्चेतं समसमं, नत्थि किञ्चि  
अतिरेकं। हन्दाहं अतिरेकाया "ति। 

अथ खो आनन्द, गवेसी उपासको येन तानि पञ्च उपासकसतानि तेनुपसङ्कमि।  
उपसङ्कमित्वा तानि पञ्च उपसकसतानि एतदवोच: " अज्जतग्गे मं आयस्मन्तो सीलेसु  
परिपूरकारिं धारेथा"ति। (१)  
    
अथ खो आनन्द, तेसं पञ्चन्नं उपासकसतानं एतदहोसि: " अय्यो खो गवेसी अम्हाकं  
बहुकारो पुब्बङ्गमो समादपेता, अय्यो हि नाम गवेसी सीलेसु परिपूरकारी भविस्सति।  
किमङ्ग२ पन न मयं"ति।   
    
अथ खो आनन्द, तानि पञ्च उपासकसतानि येन गवेसी उपासको तेनुपसङ्कमिंसु।  
उपसङ्कमित्वा गवेसिं उपासकं एतदवोचुं: " अज्जतग्गे अय्यो गवेसी,   
इमानि३ पञ्च उपासकसतानि सीलेसु परिपूरकारिनो धारेतु"ति।   
    
अथ खो आनन्द, गवेसिस्स उपासकस्स एतदहोसि: " अहं खो इमेसं पञ्चन्नं  
उपासकसतानं बहुकारो पुब्बङ्गमो समादपेता। अहञ्चम्हि सीलेसु परिपूरकारि। इमानि  
च ३पञ्च-उपासकसतानि सीलेसु [प्त्स् पगे २१६] [\क़् २१६।] परिपूरकारिनो। इच्चेतं  
समसमं, नत्थि किञ्चि अतिरेकं। हन्दाहं अतिरेकाया " ति।   
    
अथ खो आनन्द गवेसी उपासको येन तानि पञ्च उपासकसतानि तेनुपसङ्कमि।  
उपसङ्कमित्वा तानि पञ्च उपासकसतानि एतदवोच: " अज्जतग्गे मं आयस्मन्तो ब्रह्मचारिं  
धारेथ आराचारिं ४ विरतं मेथुना गामधम्मा"ति। (२)   
अथ खो आनन्द, तेसं पञ्चन्नं उपासकसतानं एतदहोसि: " अय्यो खो गवेसी अम्हाकं  
बहुकारो पुब्बङ्गमो समादपेता। अय्यो हि नाम गवेसी ब्रह्मचारि भविस्सति। आराचारि  
विरतो मेथुना गामधम्मा। किमङ्ग२ पन न मयन्ति";  
    
अथ खो आनन्द, तानि पञ्च उपासकसतानि येन गवेसी  
उपासको तेनुपसङ्कमिसुं। उपसङ्कमित्वा गवेसिं उपासकं एतदवोचुं: अज्जतग्गे। अय्यो  
गवेसी  
इमानि पञ्च उपासकसतानि ब्रह्मचारिनो धारेतु आराचारिनो विरता मेथुना गामधम्मा"ति।   
    
अथ खो आनन्द, गवेसिस्स उपासकस्स एतदहोसि: " अहं खो इमेसं पञ्चन्नं  
उपासकसतानं बहुकारो पुब्बङ्गमो समादपेता। अहञ्चम्हि सीलेसु परिपूरकारि। इमानि  
च पञ्च उपासकसतानि सीलेसु परिपूरकारिनो। अहञ्चम्हि ब्रह्मचारी आराचारी विरतो  
मेथुना गाम धम्मा। इमानि च पञ्च उपासकसतानि ब्रह्मचारिनो आराचारिनो विरता  
मेथुना गामधम्मा। इच्चेतं समसमं, नत्थि किञ्चि अतिरेकं। हन्दाहं अतिरेकायाऽति।   
    
१। बहुपकारो मछसं, २। किमङ्गं मछसं ३। इमानिपि मछसं  
४। अनाचारिं [प्त्स्]  
    
[ब्ज्त् पगे ३५२] [\x ३५२।]       
    
अथ खो आनन्द, गवेसी उपासको येन तानि पञ्च उपासकसतानि तेनुपसङ्कमि।  
उपसङ्कमित्वा तानि पञ्च उपासकसतानि एतदवोच: " अज्जतग्गे मं आयस्मन्तो एकभत्तिकं  
धारेथ रत्तुपरतं विरतं विकालभोजनाऽति। (३)   
    
अथ खो आनन्द, तेसं पञ्चन्नं उपासकसतानं एतदहोसि: " अय्यो खो गवेसी अम्हाकं  
बहुकारो पुब्बङ्गमो समादपेता। अय्यो हि नाम गवेसी एकभत्तिको भविस्सति रत्तुपरतो  
विरतो विकालभोजना। किमङ्ग२ पन न मयं"ति।   
    
अथ खो आनन्द, तानि पञ्च उपासकसतानि येन गवेसी  
उपासको तेनुपसङ्कमिंसु। उपसङ्कमित्वा गवेसिं उपासकं [प्त्स् पगे २१७] [\क़् २१७।]     
  एतदवोचुं: अज्जतग्गे अय्यो गवेसी इमानि पञ्च उपासकसतानि एकभत्तिके धारेतु  
रत्तुपरते विरते विकालभोजना"ति। 

अथ खो आनन्द, गवेसिस्स उपासकस्स एतदहोसि: " अहं खो इमेसं पञ्चन्नं  
उपासकसतानं बहुकारो१पुब्बङ्गमो समादपेता। अहञ्चम्हि सीलेसु परिपूरकारी। इमानि  
च पञ्च उपासकसतानि सीलेसु परिपूरकारिनो। अहञ्चम्हि ब्रह्मचारी आराचारी विरतो  
मेथुना गामधम्मा। इमानि च पञ्च उपासकसतानि ब्रह्मचारिनो आराचारिनो विरता  
मेथुना गामधम्मा  
    
अहञ्चम्हि एकभत्तिको रत्तुपरतो विरतो विकालभोजना इमानि च पञ्च उपासकसतानि  
एकभत्तिका रत्तुपरता विरता विकालभोजना। (३) इच्चेतं समसमं, नत्थि किञ्चि अतिरेकं।  
हन्दाहं अतिरेकायाऽ ति।   
    
अथ खो आनन्द, गवेसी उपासको येन कस्सपो भगवा अरहं सम्मासम्बुद्धो  
तेनुपसङ्कमि।   
उपसङ्कमित्वा कस्सपं भगवन्तं अरहन्तं सम्मासम्बुद्धं एतदवोच:  
"लभेय्याहं भन्ते, भगवतो, सन्तिके पब्बज्जं। लभेय्यं उपसम्पदं "ति।   
अलत्थ खो आनन्द, गवेसी उपासको कस्सपस्स भगवतो अरहतो सम्मासम्बुद्धस्स  
सन्तिके पब्बज्जं (४) अलत्थ उपसम्पदं। (५)  
    
अचिरूपसम्पन्नो खो पन आनन्द, गवेसी भिक्खू एको वूपकट्ठो अप्पमत्तो आतापी  
पहितत्तो विहरन्तो न चिरस्सेव यस्सत्थाय कुलपुत्ता सम्मदेव अगारस्मा अनगारियं  
पब्बजन्ति। तदनुत्तरं ब्रह्मचरियपरियोसानं दिट्ठेव धम्मे सयं अभिञ्ञा  
सच्छिकत्वा उपसम्पज्ज विहासि। " खीणाजाति, वुसितं ब्रह्मचरियं, कतं करणीयं,  
नापरं इत्थत्ताया" ति। अब्भञ्ञासि। अञ्ञतरो च पन आनन्द, गवेसी भिक्खु अरहतं  
अहोसि।   
    
बहूपकारो मछसं २। किमङ्गं मछसं।   
।   
[ब्ज्त् पगे ३५४] [\x ३५४।]       
अथ खो आनन्द, तेसं पञ्चन्नं उपासकसतानं एतदहोसि: " अय्यो खो गवेसी अम्हाकं  
बहुकारो पुब्बङ्गमो समादपेता। अय्यो हि नाम गवेसी केसमस्सुं ओहारेत्वा कासायानि  
वत्थानि अच्छादेत्वा अगारस्मा अनगारियं पब्बजिस्सति। किमङ्ग पन १ न मयं" ति।   
अथ खो आनन्द, तानि पञ्च उपासकसतानि येन कस्सपो भगवा अरहं  
सम्मासम्बुद्धो [प्त्स् पगे २१८] [\क़् २१८।] तेनुपसङ्कमिंसु। उपसङ्कमित्वा  
कस्सपं भगवन्तं अरहन्तं  
सम्मासम्बुद्धं एतदवोचुं"लभेय्याम मयं भन्ते, भगवतो सन्तिके पब्बज्जं,  
लभेय्याम उपसम्पदं" ति। अलभिंसु खो आनन्द, तानि पञ्च उपासकसतानि कस्सपस्स  
भगवतो अरहतो सम्मासम्बुद्धस्स सन्तिके पब्बज्जं, अलभिंसु उपसम्पदं।   
अथ खो आनन्द गवेसिस्स भिक्खुनो एतदहोसि: " अहं खो इमस्स अनुत्तरस्स  
विमुत्तिसुखस्स निकामलाभी २ अकिच्छलाभी अकसिरलाभी। अहो वतिमानिपि पञ्च  
भिक्खुसतानि इमस्स अनुत्तरस्स विमुत्तिसुखस्स निकामलाभिनो अस्सु अकिच्छलाभिनो  
अकसिरलाभिनोऽति।   
अथ खो आनन्द, तानि पञ्च भिक्खुसतानि वूपकट्ठा अप्पमत्ता आतापिनो पहितत्ता  
विहरन्ता नचिरस्सेव, यस्सत्थाय कुलपुत्ता सम्मदेव अगारस्मा अनगारियं पब्बजन्ति,  
तदनुत्तरं ब्रह्मचरिय परियोसानं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरिंसु। " खिणा जाति, वुसितं ब्रह्मचरियं, कतं करणीयं, नापरं  
इत्थत्ताया"ति अभञ्ञिंसु।   
    
इति खो आनन्द, तानि पञ्च भिक्खुसतानि गवेसीपमुखानि उत्तरुत्तरिं ३ पणीतपणीतं  
वायममाना अनुत्तरं विमुत्तिसुखंसच्छाकंसु।   
    
तस्मातिह आनन्द, एवं सिक्खितब्बं: ऽउत्तरुत्तरिं पणीतपणीतं वायममाना अनुत्तरं  
विमुत्तिसुखं ४ सच्छिकरिस्सामाऽति। एवं हि वो आनन्द, सिक्खितब्बन्ति।   
    
उपासकवग्गो ततियो  
[प्त्स् पगे २१९] [\क़् २१९।]        
    
तस्सुद्दानं:  
सारज्जं विसारदो निरयं वेरं चणडालपञ्चमं,   
पीतिवणिज्जा राजानो गिही चेव गवेसिनाति।   
    
१। किमङ्ग मछसं २। निकामलाभी होमि मछसं  
३। उत्तरुत्तरि मछसं ४। विमुत्तिं मछसं  
[ब्ज्त् पगे ३५६] [\x ३५६।]       
४। आरञ्ञकवग्गो  
५। ४। ४। १  
(आरञ्ञक सुत्तं)  
३१। पञ्चिमे भिक्खवे आरञ्ञका। कतमे पञ्च:  
मन्दत्ता मोमुहत्ता आरञ्ञको होति। पापिच्छो इच्छापकतो आरञ्ञको१ होति। उम्मादा  
चित्तक्खेपा आरञ्ञको होति। वण्णितं बुद्धेहि बुद्धसावकेहिति अरञ्ञको होति।  
अप्पिच्छतं येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव  
निस्साय, इदमट्ठितं येव२ निस्साय आरञ्ञको होति। इमे खो भिक्खवे पञ्च आरञ्ञका।   
    
इमेसं खो भिक्खवे पञ्चन्नं आरञ्ञकानं य्वायं आरञ्ञको अप्पिच्छतं येव निस्साय,  
सन्तुट्ठिं येव निस्साय, सल्लेखं येव निस्साय, पविवेकं येव निस्साय, इदमट्ठितं  
येव निस्साय, आरञ्ञको होति, अयं इमेसं पञ्चन्नं, आरञ्ञकानं अग्गो च सेट्ठो च  
मोक्खो च उत्तमो च पवरो च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनितम्हा  
सप्पि, सप्पिम्हा सप्पिमण्डो तत्थ अग्गमक्खायति; एवमेव खो भिक्खवे इमेसं  
पञ्चन्नं आरञ्ञकानं य्वायं आरञ्ञको अप्पिच्छतं येव निस्साय, सन्तुट्ठिं येव  
निस्साय सल्लेखं येव निस्साय, पविवेकं येव निस्साय, इदमट्ठितं येव निस्साय  
आरञ्ञको होति, अयं इमेसं पञ्चन्नं आरञ्ञकानं अग्गो च सेट्ठो च मोक्खो च उत्तमो  
च पवरो चाति।   
    
५। ४। ४। २  
(पंसुकूलिक सुत्तं)  
(सावत्थिनिदानं)  
३२। पञ्चिमे भिक्खवे पंसुकुलिका कतमे पञ्च:  
मन्दत्ता मोमुहत्ता पंसुकूलिको होति। पापिच्छो इच्छापकतो पंसुकूलिको होति। उम्मादा  
चित्तक्खेपा पंसुकूलिको होति। वण्णितं बुद्धेहि बुद्धसावकेहिति पंसुकूलिको होति।  
अप्पिच्छतं येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव  
निस्साय, इदमट्ठितं येव२ निस्साय पंसुकूलिको होति। इमे खो भिक्खवे पञ्च  
पंसुकूलिका।   
    
इमेसं खो भिक्खवे पञ्चन्नं पंसुकूलिकानं य्वायं पंसुकूलिको अप्पिच्छतं येव  
निस्साय, सन्तुट्ठिं येव निस्साय, सल्लेखं येव निस्साय, पविवेकं येव निस्साय,  
इदमट्ठितं येव निस्साय, पंसुकूलिको होति, अयं इमेसं पञ्चन्नं, पंसुकूलिकानं अग्गो  
च सेट्ठो च मोक्खो च उत्तमो च पवरो च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं पंसुकूलिकानं य्वायं पंसकूलिको अप्पिच्छतं येव निस्साय, सन्तुट्ठिं येव  
निस्साय सल्लेखं येव निस्साय, पविवेकं येव निस्साय, इदमट्ठितं येव निस्साय  
पंसुकूलिको होति, अयं इमेसं पञ्चन्नं पंसुकूलिकानं अग्गो च सेट्ठो च मोक्खो च  
उत्तमो च पवरो चाति।   
[प्त्स् पगे २२०] [\क़् २२०।]        
    
५। ४। ४। ३  
(पिण्डपातिक सुत्तं)  
(सावत्थिनिदानं)  
    
३३। पञ्चिमे भिक्खवे पिण्डपातिका कतमे पञ्च:  
    
मन्दत्ता मोमुहत्ता पिण्डपातिको होति। पापिच्छो इच्छापकतो पिण्डपातिको होति। उम्मादा  
चित्तक्खेपा पिण्डपातिको होति। वण्णितं बुद्धेहि बुद्धसावकेहिति पिण्डपातिको होति।  
अप्पिच्छतं येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव  
निस्साय, इदमट्ठितं येव२ निस्साय पिण्डपातिको होति। इमे खो भिक्खवे पञ्च  
पिण्डपातिका।   
    
इमेसं खो भिक्खवे पञ्चन्नं पिण्डपातिकानं य्वायं पिण्डपातिको अप्पिच्छतं येव  
निस्साय, सन्तुट्ठिं येव निस्साय, सल्लेखं येव निस्साय, पविवेकं येव निस्साय,  
इदमट्ठितं येव निस्साय, पिण्डपातिको होति, अयं इमेसं पञ्चन्नं, पिण्डपातिकानं  
अग्गो च सेट्ठो च मोक्खो च उत्तमो च पवरो च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं पिण्डपातिकानं य्वायं पिण्डपातिको अप्पिच्छतं येव निस्साय, सन्तुट्ठिं येव  
निस्साय सल्लेखं येव निस्साय, पविवेकं येव निस्साय, इदमट्ठितं येव निस्साय  
पिण्डपातिको होति, अयं इमेसं पञ्चन्नं पिण्डपातिकानं अग्गो च सेट्ठो च मोक्खो च  
उत्तमो च पवरो चाति।   
५। ४। ४। ४  
(रुक्खमूलिक सुत्तं)  
(सावत्थिनिदानं)  
३४। पञ्चिमे भिक्खवे रुक्खमूलिका कतमे पञ्च:  
मन्दत्ता मोमुहत्ता रुक्खमूलिको होति। पापिच्छो इच्छापकतो रुक्खमूलिको होति। उम्मादा  
चित्तक्खेपा रुक्खमूलिको होति। वण्णितं बुद्धेहि बुद्धसावकेहिति रुक्खमूलिको होति।  
अप्पिच्छतं येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव  
निस्साय, इदमट्ठितं येव२ निस्साय रुक्खमूलिको होति। इमे खो भिक्खवे पञ्च  
रुक्खमूलिका।   
    
इमेसं खो भिक्खवे पञ्चन्नं रुक्खमूलिकानं य्वायं रुक्खमूलिको अप्पिच्छतं येव  
निस्साय, सन्तुट्ठिं येव निस्साय, सल्लेखं येव निस्साय, पविवेकं येव निस्साय,  
इदमट्ठितं येव निस्साय, रुक्खमूलिको होति, अयं इमेसं पञ्चन्नं, रुक्खमूलिकानं  
अग्गो च सेट्ठो च मोक्खो च उत्तमो च पवरो च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं रुक्खमूलिकानं य्वायं रुक्खमूलिको अप्पिच्छतं येव निस्साय, सन्तुट्ठिं  
येव निस्साय सल्लेखं येव निस्साय, पविवेकं येव निस्साय, इदमट्ठितं येव निस्साय  
रुक्खमूलिको होति, अयं इमेसं पञ्चन्नं रुक्खमूलिकानं अग्गो च सेट्ठो च मोक्खो च  
उत्तमो च पवरो चाति।   
    
१। आरञ्ञिका मछसं २। इदमत्थितंएव मछसं  
    
[ब्ज्त् पगे ३५८] [\x ३५८।]       
    
५। ४। ४। ५  
(सोसानिक सुत्तं)  
(सावत्थिनिदानं)  
३५। पञ्चिमे भिक्खवे सोसानिका कतमे पञ्च:  
मन्दत्ता मोमुहत्ता सोसानिको होति। पापिच्छो इच्छापकतो सोसानिको होति। उम्मादा  
चित्तक्खेपा सोसानिको होति। वण्णितं बुद्धेहि बुद्धसावकेहिति सोसानिको होति। अप्पिच्छतं  
येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव निस्साय,  
इदमट्ठितं येव निस्साय सोसानिको होति। इमे खो भिक्खवे पञ्च सोसानिका।   
    
इमेसं खो भिक्खवे पञ्चन्नं सोसानिकानं य्वायं सोसानिको अप्पिच्छतं येव निस्साय,  
सन्तुट्ठिं येव निस्साय, सल्लेखं येव निस्साय, पविवेकं येव निस्साय, इदमट्ठितं  
येव निस्साय, सोसानिको होति, अयं इमेसं पञ्चन्नं, सोसानिकानं अग्गो च सेट्ठो च  
मोक्खो च उत्तमो च पवरो च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं सोसानिकानं य्वायं सोसानिको अप्पिच्छतं येव निस्साय, सन्तुट्ठिं येव निस्साय  
सल्लेखं येव निस्साय, पविवेकं येव निस्साय, इदमट्ठितं येव निस्साय सोसानिको होति,  
अयं इमेसं पञ्चन्नं सोसानिकानं अग्गो च सेट्ठो च मोक्खो च उत्तमो च पवरो चाति।   
    
५। ४। ४। ६  
(अब्भोकासिक सुत्तं)  
(सावत्थिनिदानं)  
३६। पञ्चिमे भिक्खवे अब्भोकासिका कतमे पञ्च:  
मन्दत्ता मोमुहत्ता अब्भोकासिको होति। पापिच्छो इच्छापकतो अब्भोकासिको होति। उम्मादा  
चित्तक्खेपा अब्भोकासिको होति। वण्णितं बुद्धेहि बुद्धसावकेहिति अब्भोकासिको होति।  
अप्पिच्छतं येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव  
निस्साय, इदमट्ठितं येव निस्साय अब्भोकासिको होति। इमे खो भिक्खवे पञ्च  
अब्भोकासिका।   
    
इमेसं खो भिक्खवे पञ्चन्नं अब्भोकासिकानं य्वायं अब्भोकासिको अप्पिच्छतं येव  
निस्साय, सन्तुट्ठिं येव निस्साय, सल्लेखं येव निस्साय, पविवेकं येव निस्साय,  
इदमट्ठितं येव निस्साय, अब्भोकासिको होति, अयं इमेसं पञ्चन्नं, अब्भोकासिकानं  
अग्गो च सेट्ठो च मोक्खो च उत्तमो च पवरो च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं अब्भोकासिकानं य्वायं अब्भोकासिको अप्पिच्छतं येव निस्साय, सन्तुट्ठिं येव  
निस्साय सल्लेखं येव निस्साय, पविवेकं येव निस्साय, इदमट्ठितं येव निस्साय  
अब्भोकासिको होति, अयं इमेसं पञ्चन्नं अब्भोकासिकानं अग्गो च सेट्ठो च मोक्खो च  
उत्तमो च पवरो चाति।   
    
५। ४। ४। ७  
(नेसज्जिक सुत्तं)  
(सावत्थिनिदानं)  
३७। पञ्चिमे भिक्खवे नेसज्जिका कतमे पञ्च:  
मन्दत्ता मोमुहत्ता नेसज्जिको होति। पापिच्छो इच्छापकतो नेसज्जिको होति। उम्मादा  
चित्तक्खेपा नेसज्जिको होति। वण्णितं बुद्धेहि बुद्धसावकेहिति नेसज्जिको होति। अप्पिच्छतं  
येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव निस्साय,  
इदमट्ठितं येव निस्साय नेसज्जिको होति। इमे खो भिक्खवे पञ्च नेसज्जिका।   
    
इमेसं खो भिक्खवे पञ्चन्नं नेसज्जिकानं य्वायं नेसज्जिको अप्पिच्छतं येव निस्साय,  
सन्तुट्ठिं येव निस्साय, सल्लेखं येव निस्साय, पविवेकं येव निस्साय, इदमट्ठितं  
येव निस्साय, नेसज्जिको होति, अयं इमेसं पञ्चन्नं, नेसज्जिकानं अग्गो च सेट्ठो च  
मोक्खो च उत्तमो च पवरो च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनितम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं नेसज्जिकानं य्वायं नेसज्जिको अप्पिच्छतं येव निस्साय, सन्तुट्ठिं येव निस्साय  
सल्लेखं येव निस्साय, पविवेकं येव निस्साय, इदमट्ठितं येव निस्साय नेसज्जिको होति,  
अयं इमेसं पञ्चन्नं नेसज्जिकानं अग्गो च सेट्ठो च मोक्खो च उत्तमो च पवरो चाति।   
    
५। ४। ४। ८  
(यथासन्थतिक सुत्तं)  
(सावत्थिनिदानं)  
३८। पञ्चिमे भिक्खवे यथासन्थतिका कतमे पञ्च:  
मन्दत्ता मोमुहत्ता यथासन्थतिको होति। पापिच्छो इच्छापकतो यथासन्थतिको होति।  
उम्मादा चित्तक्खेपा यथासन्थतिको होति। वण्णितं बुद्धेहि बुद्धसावकेहिति  
यथासन्थतिको होति। अप्पिच्छतं येव निस्साय, सन्तुट्ठिं येव निस्साय, सल्लेखं येव  
निस्साय, पविवेकं येव निस्साय, इदमट्ठितं येव निस्साय यथासन्थतिको होति। इमे खो  
भिक्खवे पञ्च यथासन्थतिका।   
    
इमेसं खो भिक्खवे पञ्चन्नं यथासन्थतिकानं य्वायं यथासन्थतिको अप्पिच्छतं  
येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव निस्साय,  
इदमट्ठितं येव निस्साय, यथासन्थतिको होति, अयं इमेसं पञ्चन्नं,  
यथासन्थतिकानं अग्गो च सेट्ठो च मोक्खो च उत्तमो च पवरो च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं यथासन्थतिकानं य्वायं यथासन्थतिको अप्पिच्छतं येव निस्साय,  
सन्तुट्ठिं येव निस्साय सल्लेखं येव निस्साय, पविवेकं येव निस्साय, इदमट्ठितं येव  
निस्साय यथासन्थतिको होति, अयं इमेसं पञ्चन्नं यथासन्थतिकानं अग्गो च सेट्ठो च  
मोक्खो च उत्तमो च पवरो चाति।   
    
५। ४। ४। ९  
(एकासनिक सुत्तं)  
(सावत्थिनिदानं)  
३९। पञ्चिमे भिक्खवे एकासनिका कतमे पञ्च:  
मन्दत्ता मोमुहत्ता एकासनिको होति। पापिच्छो इच्छापकतो एकासनिको होति। उम्मादा  
चित्तक्खेपा एकासनिको होति। वण्णितं बुद्धेहि  
बुद्धसावकेहिति एकासनिको होति। अप्पिच्छतं येव निस्साय, सन्तुट्ठिं येव निस्साय,  
सल्लेखं येव निस्साय, पविवेकं येव निस्साय, इदमट्ठितं येव निस्साय एकासनिको होति।  
इमे खो भिक्खवे पञ्च एकासनिका।   
    
इमेसं खो भिक्खवे पञ्चन्नं एकासनिकानं य्वायं एकासनिको अप्पिच्छतं येव  
निस्साय, सन्तुट्ठिं येव निस्साय, सल्लेखं येव निस्साय, पविवेकं येव निस्साय,  
इदमट्ठितं येव निस्साय, एकासनिको होति, अयं इमेसं पञ्चन्नं, एकासनिकानं अग्गो च  
सेट्ठो च मोक्खो च उत्तमो च पवरो च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं एकासनिकानं य्वायं एकासनिको अप्पिच्छतं येव निस्साय, सन्तुट्ठिं येव  
निस्साय सल्लेखं येव निस्साय, पविवेकं येव निस्साय, इदमट्ठितं येव निस्साय  
एकासनिको होति, अयं इमेसं पञ्चन्नं एकासनिकानं अग्गो च सेट्ठो च मोक्खो च उत्तमो  
च पवरो चाति।   
    
५। ४। ४। १०  
(खलुपच्छाभत्तिक सुत्तं)  
(सावत्थिनिदानं)  
४०। पञ्चिमे भिक्खवे खलुपच्छाभत्तिका कतमे पञ्च:  
मन्दत्ता मोमुहत्ता खलुपच्छाभत्तिको होति। पापिच्छो इच्छापकतो खलुपच्छाभत्तिको  
होति। उम्मादा चित्तक्खेपा खलुपच्छाभत्तिको होति। वण्णितं बुद्धेहि बुद्धसावकेहिति  
खलुपच्छाभत्तिको होति। अप्पिच्छतं येव निस्साय, सन्तुट्ठिं येव निस्साय, सल्लेखं  
येव निस्साय, पविवेकं येव निस्साय, इदमट्ठितं येव निस्साय खलुपच्छाभत्तिको होति।  
इमे खो भिक्खवे पञ्च खलुपच्छाभत्तिका।   
इमेसं खो भिक्खवे पञ्चन्नं खलुपच्छाभत्तिकानं य्वायं खलुपच्छाभत्तिको  
अप्पिच्छतं येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव  
निस्साय, इदमट्ठितं येव निस्साय, खलुपच्छाभत्तिको होति, अयं  
इमेसं पञ्चन्नं, खलुपच्छाभत्तिकानं अग्गो च सेट्ठो च मोक्खो च उत्तमो च पवरो  
च।   
    
सेय्यथापि भिक्खवे, गवा खीरं, खीरम्हा दधि, दधिम्हा नवनीतं, नवनीतम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं खलुपच्छाभत्तिकानं य्वायं खलुपच्छाभत्तिको अप्पिच्छतं येव निस्साय,  
सन्तुट्ठिं येव निस्साय सल्लेखं येव निस्साय, पविवेकं येव निस्साय, इदमट्ठितं येव  
निस्साय खलुपच्छाभत्तिको होति, अयं इमेसं पञ्चन्नं खलुपच्छाभत्तिकानं अग्गो च  
सेट्ठो च मोक्खो च उत्तमो च पवरो चाति।   
    
[ब्ज्त् पगे ३६०] [\x ३६०।]       
५। ४। ४। ११  
(पत्तपिण्डिक सुत्तं)  
(सावत्थिनिदानं)  
४१। पञ्चिमे भिक्खवे पत्तपिण्डिका। कतमे पञ्च:  
    
मन्दत्ता मोमुहत्ता पत्तपिण्डिको होति। पापिच्छो इच्छापकतो पत्तपिण्डिको होति। उम्मादा  
चित्तक्खेपा पत्तपिण्डिको होति। वण्णितं बुद्धेहि बुद्धसावकेहिति पत्तपिण्डिको होति।  
अप्पिच्छतं येव निस्साय, सन्तुट्ठिं येव निस्साय, सल्लेखं येव निस्साय, पविवेकं येव  
निस्साय, इदमट्ठितं येव१ निस्साय, पत्तपिण्डिको होति। इमे खो भिक्खवे पञ्च  
पत्तपिण्डिका।   
    
इमेसं खो भिक्खवे पञ्चन्नं पत्तपिण्डिकानं य्वायं पत्तपिण्डिको अप्पिच्छतं येव  
निस्साय, सन्तुट्ठिं येव निस्साय, सल्लेखं येव निस्साय, पविवेकं येव निस्साय,  
इदमट्ठितं येव निस्साय, पत्तपिण्डिको होति। अयं इमेसं पञ्चन्नं पत्तपिण्डिकानं  
अग्गो च सेट्ठो च मोक्खो च उत्तमो च पवरो च।   
    
सेय्याथापि भिक्खवे गवा खीरं खीरम्हा दधि, दधिम्हा नवनीतं, नवनीतम्हा  
सप्पि, सप्पिम्हा सप्पिमण्डो तत्थ अग्गमक्खायति, एवमेव खो भिक्खवे इमेसं  
पञ्चन्नं पत्तपिण्डिकानं य्वायं पत्तपिण्डिको [प्त्स् पगे २२१] [\क़् २२१।] अप्पिच्छतं  
येव निस्साय, सन्तुट्ठिं येव निस्सायय, सल्लेखं येव निस्साय, पविवेकं येव निस्साय,  
इदमट्ठितं येव निस्साय पत्तपिण्डिको होति, अयं इमेसं पञ्चन्नं पत्तपिण्डिकानं  
अग्गो च सेट्ठो च मोक्खो च उत्तमो च पवरो चाति।   
    
आरञ्ञकवग्गो चतुत्थो  
    
तस्सुद्दानं:  
आरञ्ञं पंसुपिण्डं च रुक्खसुसानेन अब्भोकासिकं  
नेसज्जं सन्थतं एकासनिकं खलुपच्छापिण्डिकेन चाति। २  
    
१। इदमत्थितं येव मछसं।   
२। अरञ्ञं चिवरं रुक्ख सुसानं अब्भोकासिकं  
नेसज्जं सत्थतं एकासनिकं खलुपच्छापिण्डिकेन चाति मछसं।   
    
[ब्ज्त् पगे ३६२] [\x ३६२।]       
५। सोणवग्गो  
५। ४। ५। १  
(सोण सुत्तं)  
(सावत्थिनिदानं)  
४२। पञ्चिमे भिक्खवे पोराणा ब्राह्मणधम्मा एतरहि सुनखेसु सन्दिस्सन्ति नो  
ब्राह्मणेसु। कतमे पञ्च:  
    
पुब्बे सुदं भिक्खवे ब्राह्मणा ब्राह्मणिं येव गच्छन्ति, १नो अब्राह्मणिं। एतरहि  
भिक्खवे ब्राह्मणा ब्राह्मणिम्पि गच्छन्ति। अब्राह्मणिम्पि गच्छन्ति। एतरहि भिक्खवे  
सुनखा सुनखिं येव गच्छन्ति, नो असुनखिं। अयं भिक्खवे पठमो पोराणो  
ब्राह्मणधम्मो एतरहि सुनखेसु सन्दिस्सति, नो ब्राह्मणेसु।   
    
पुब्बे सुदं भिक्खवे ब्राह्मणा ब्राह्मणिं उतुनिं येव गच्छन्ति, नो अनुतुनिं। एतरहि  
भिक्खवे [प्त्स् पगे २२२] [\क़् २२२।] ब्राह्मणा ब्राह्मणिं उतुनिम्पि गच्छन्ति,  
अनुतुनिम्पि गच्छन्ति, एतरहि भिक्खवे सुनखा सुनखिं उतुनिं येव गच्छन्ति, नो  
अनुतुनिं। अयं भिक्खवे दुतियो पोराणो ब्रह्मण धम्मो एतरहि सुनखेसु सन्दिस्सति,  
नो ब्राह्मणेसु।   
    
पुब्बे सुदं भिक्खवे ब्राह्मणा ब्रह्मणिं नेव किणन्ति, २ नो विक्किणन्ति। ३सम्पियेनेव  
संवासं संसग्गत्थाय४सम्पवत्तेन्ति। एतरहि भिक्खवे ब्राह्मणा ब्राह्मणिं किणन्तिपि,  
विक्किणन्तिपि। सम्पियेनपि संवासं संसग्गत्थाय  
सम्पवत्तेन्ति। असम्पियेनपि संवासं संसग्गत्थाय सम्पवत्तेन्ति। एतरहि भिक्खवे  
सुनखा सुनखिं नेव किणन्ति, नो विक्किणन्ति। सम्पियेनेव संवासं संसग्गत्थाय  
सम्पवत्तेन्ति। अयं भिक्खवे ततियो पोराणो ब्राह्मणधम्मो एतरहि सुनखेसु  
सन्दिस्सति, नो ब्राह्मणेसु।   
    
पुब्बे सुदं भिक्खवे ब्राह्मणा सन्निधिं न करोन्ति धनस्सपि धञ्ञस्सपि रजतस्सपि  
जातरूपस्सपि। एतरहि भिक्खवे ब्राह्मणा सन्निधिं करोन्ति धनस्सपि धञ्ञस्सपि  
रजतस्सपि जातरूपस्सपि। एतरहि भिक्खवे सुनखा सन्निधिं न करोन्ति धनस्सपि  
धञ्ञस्सपि रजतस्सपि जातरूपस्सपि। अयं भिक्खवे चतुत्थो पोराणो ब्राह्मणधम्मो  
एतरहि सुनखेसु सन्दिस्सति, नो ब्राह्मणेसु। 

पुब्बे सुदं भिक्खवे ब्राह्मणा सायं सायमासाय, पातो पातरासाय भिक्खं परियेसन्ति।  
एतरहि भिक्खवे ब्राह्मणा यावदत्थं उदरावदेहकं ५ भुञ्जित्वा अवसेसं आदाय  
पक्कमन्ति। एतरहि भिक्खवे सुनखा सायं सायमासाय, पातो पातरासाय भिक्खं  
परियेसन्ति। अयं भिक्खवे पञ्चमो पोराणो ब्राह्मणधम्मो एतरहि सुनखेसु  
सन्दिस्सन्ति, नो ब्राह्मणेसु।   
    
इमे खो भिक्खवे पञ्च पोराणा ब्राह्मणधम्मा एतरहि सुनखेसु सन्दिस्सन्ति, नो  
ब्राह्मणेसूति।   
    
१। ब्राह्मणिं गच्छन्ति स्या २। कीणन्ति स्या ३। विक्कीणन्ति स्या  
४। सम्बन्धाय मछसं, स्या ५। उदरावदेहं मछसं  
    
[ब्ज्त् पगे ३६४] [\x ३६४।]       
[प्त्स् पगे २२३] [\क़् २२३।]        
    
५। ४। ५। २  
(दोण सुत्तं)  
(सावत्थिनिदानं)  
४३। अथ खो दोणो ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि।  
एकमन्तं निसिन्नो खो दोणो ब्राह्मणो भगवन्तं एतदवोच:  
    
सुतं मेतं भो गोतम: " न समणो गोतमो ब्राह्मणे जिण्णे वुद्धे महल्लके  
अद्धगते वयो अनुप्पत्ते अभिवादेति वा पच्चुट्ठेति वा आसनेन वा निमन्तेति"ति। तयिदं  
भो गोतम तथेव, न हि भवं गोतमो ब्राह्मणे जिण्णे वुद्धे महल्लके अद्धगते  
वयो अनुप्पत्ते अभिवादेति वा पच्चुट्ठेति वा आसनेन वा निमन्तेतीति। तयिदं भो गोतम  
न सम्पन्नमेवाति।   
    
(भगवा:)  
"त्वम्पि नो दोण, ब्राह्मणो१ पटिजानासी?"ति।   
    
यं हि तं भो गोतम सम्मा वदमानो वदेय्य: "ब्राह्मणो उभतो सुजातो मातितो च  
पितितो च, संसुद्धगहणिको याव सत्तमा पितामहयुगा, अक्खित्तो अनुपक्कुट्ठो  
जातिवादेन, अज्झायको मन्तधरो, तिण्णं वेदानं पारगु सनिघण्डुकेटुभानं  
साक्खरप्पभेदानं इतिहासपञ्चमानं, पदको वेय्याकरणो,  
लोकायतमहापुरिसलक्खणेसु अनवयो"ति ममेव तं भो गोतम सम्मा वदमानो  
वदेय्य।   
    
अहं हि भो गोतम ब्राह्मणो उभतो सुजातो मातितो च पितितो च, संसुद्धगहणिको याव  
सत्तमा पितामहयुगा, अक्खित्तो अनुपक्कुट्ठो जातिवादेन। अज्झायको मन्तधरो, तिण्णं  
वेदानं पारगु सनिघण्डुकेटुभानं साक्खरप्पभेदानं इतिहासपञ्चमानं, पदको  
वेय्याकरणो, लोकायत महापुरिसलक्खणेसु अनवयोति।   
१। ब्राह्मणोऽति सीमु  
    
[ब्ज्त् पगे ३६६] [\x ३६६।]       
ये खो ते दोण, ब्राह्मणानं पुब्बका [प्त्स् पगे २२४] [\क़् २२४।] इसयो मन्तानं  
कत्तारो मन्तानं पवत्तारो, येसञ्चिदं एतरहि ब्राह्मणा पोराणं मन्तपदं गीतं  
पवुत्तं समीहितं तदनुगायन्ति, तदनुभासन्ति, भासितमनुभासन्ति,  
सज्झायितमनुसज्झायन्ति, * वाचितमनुवाचेन्ति, सेय्यथीदं: अट्टको वामको वामदेवो  
वेस्सामित्तो यमतग्गि अङ्गीरसो भारद्वाजो वासेट्ठो कस्सपो भगु। त्यास्सुमे पञ्च  
ब्राह्मणे पञ्ञापेन्ति: ब्रह्मसमं, देवसमं, मरियादं, सम्भिन्नमरियादं,  
ब्राह्मणचण्डालं येव पञ्चमं। तेसं त्वं दोण कतमो?ति।   
    
न खो मयं भो गोतम, इमे पञ्च ब्राह्मणे जानाम। अथ खो मयं ब्राह्मणात्वेव  
जानाम। साधु मे भवं गोतमो तथा धम्मं देसेतु यथा अहं इमे पञ्च ब्राह्मणे  
जानेय्यन्ति।   
    
तेन हि ब्राह्मण सुणोहि, साधुकं मनसिकरोहि, भासिस्सामीति। एवं भोति खो दोणो  
ब्राह्मणो भगवतो पच्चस्सोसि। भगवा एतदवोच:  
    
कथञ्च दोण, ब्राह्मणो ब्रह्मसमो होति?  
    
इध दोण ब्राह्मणो उभतो सुजातो होति मातितो च पितितो च, संसुद्धगहणिको याव  
सत्तमा पितामहयुगा, अक्खित्तो अनुपक्कुट्ठो जातिवादेन। सो अट्ठचत्ताऌईस वस्सानि  
कोमारब्रह्मचरियं चरति मन्ते अधीयमानो अट्ठचत्ताऌईस वस्सानि  
कोमारब्रह्मचरियं चरित्वा मन्ते अधीयित्वा आचरियस्स आचरियधनं परियेसति  
धम्मेनेव, नो अधम्मेन। तत्थ च दोण को धम्मो? [प्त्स् पगे २२५] [\क़् २२५।]       
नेव कसिया, न वणिज्जाय, न गोरक्खेन, न इस्सत्थेन न राजपोरिसेन न सिप्पञ्ञतरेन,  
केवलं भिक्खाचरियाय कपालं अनतिमञ्ञमानो। सो आचरियस्स आचरिय धनं निय्यादेत्वा  
केसमस्सुं ओहारेत्वा कासायानि वत्थानि अच्छादेत्वा अगारस्मा अनगारियं पब्बजति। सो एवं  
पब्बजितो समानो मेत्तासहगतेन चेतसा एकं दिसं फरित्वा विहरति। तथा दुतियं तथा  
ततियं तथा चतुत्थिं इति उद्धमधो तिरियं सब्बधी सब्बत्तताय १ सब्बावन्तं लोकं  
मेत्तासहगतेन चेतसा विपुलेन महग्गतेन अप्पमाणेन अवेरेन अव्यापज्झेन फरित्वा  
विहरति। करुणा सहगतेन चेतसा एकं दिसं फरित्वा विहरति। तथा दुतियं तथा  
ततियं तथा चतुत्थिं इति उद्धमधो तिरियं सब्बधि सब्बत्तताय सब्बावन्तं लोकं  
करुणासहगतेन चेतसा विपुलेन महग्गतेन अप्पमाणेन अवेरेन अव्यापज्झेन  
फरित्वा विहरति। मुदिता सहगतेन चेतसा एकं दिसं फरित्वा विहरति। तथा दुतियं   
तथा ततियं तथा चतुत्थिं इति उद्धमधो तिरियं सब्बधि सब्बत्तताय सब्बावन्तं  
लोकं मुदितासहगतेन चेतसा विपुलेन महग्गतेन अप्पमणेन अवेरेन अव्यापज्झेन  
फरित्वा विहरति। उपेक्खासहगतेन चेतसा एकं दिसं फरित्वा विहरति। तथा दुतियं   
तथा ततियं तथा चतुत्थिं इति उद्धमधो तिरियं सब्बधी सब्बत्तताय १सब्बावन्तं  
लोकं उपक्खासहगतेन चेतसा विपुलेन महग्गतेन अप्पमाणेन अवेरेन अव्यापज्झेन  
फरित्वा विहरति। सो इमे चत्तारो ब्रह्मविहारे भावेत्वा कायस्स भेदा परम्मरणा  
सुगतिं ब्रह्मलोकं उप्पज्जति।   
    
एवं खो दोण ब्राह्मणो ब्रह्मसमो होति।   
    
१। सब्बत्थताय सीमु  
* ऽसज्झायितमनुसज्झायन्ति" अयं पाठो दीघनिकाये न दिस्सते।   
[ब्ज्त् पगे ३६८] [\x ३६८।]       
कतञ्च दोण ब्राह्मणो देवसमो होति?  
    
इध दोण ब्राह्मणो उभतो सुजातो होति मातितो च पितितो च, संसुद्धगहणिको याव  
सत्तमा पितामहयुगा, अक्खित्तो अनुपक्कुट्ठो जातिवादेन। सो अट्ठचत्ताऌईस वस्सानि  
कोमारं ब्रह्मचरियं चरति मन्ते अधीयमानो। अट्ठचत्ताऌईस वस्सानि  
कोमारब्रह्मचरियं चरित्वा मन्ते अधीयित्वा आचरियस्स आचरियधनं परियेसति  
धम्मेनेव नो अधम्मेन। तत्थ च दोण को धम्मो? नेव कसिया, न वणिज्जाय, न  
गोरक्खेन, न इस्सत्थेन, न राजपोरिसेन, न सिप्पञ्ञतरेन, केवलं भिक्खाचरियाय  
[प्त्स् पगे २२६] [\क़् २२६।] कपालं अनतिमञ्ञमानो। सो आचरियस्स आचरियधनं  
नीयादेत्वा दारं परियेसति धम्मेनेव नो अधम्मेन। तत्थ च दोण को धम्मो?  
नेव कयेन, न विक्कयेन, ब्राह्मणिं येव उदकूपस्सट्ठं। सो ब्राह्मणिं येव  
गच्छति। न खत्तियिं। न वेस्सिं, न सुद्दिं, न चण्डालिं, न नेसादिं, न वेणिं, , न  
रथकारिं, न पुक्कुसिं गच्छति। न गब्भिनिं गच्छति, न पायमानं गच्छति, न  
अनुतुनिं गच्छति। कस्मा च दोण ब्राह्मणो न गब्भिनिं गच्छति: सचे दोण ब्राह्मणो  
गभिनिं गच्छति, अतिमीऌहजो नाम सो होति माणवको वा माणविका वा। तस्मा दोण  
ब्राह्मणो न गब्भिनिं गच्छति। कस्मा च दोण ब्राह्मणो न पायमानं गच्छति: सचे  
दोण ब्राह्मणो पायमानं गच्छति, असुचि पटिपीतो नाम सो होति माणवको वा माणविका  
वा। तस्मा दोण ब्राह्मणो न पायमानं गच्छति। कस्मा च दोण ब्राह्मणो न अनुतुनिं  
गच्छति: सचे दोण ब्राह्मणो अनुतुनिं गच्छति तस्स सा होति ब्राह्मणी नेव कामत्था न  
दवत्था न रतत्था, पजत्थाव ब्राह्मणस्स ब्राह्मणी होति। सो मिथुनं १ उप्पादेत्वा  
केसमस्सुं ओहारेत्वा कासायानि वत्थानि अच्छादेत्वा अगारस्मा अनगारियं पब्बजति। सो एवं  
पब्बजितो समानो विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। सो इमे चत्तारो झाने भावेत्वा  
कायस्स [प्त्स् पगे २२७] [\क़् २२७।] भेदा परम्मरणा सुगतिं सग्गं लोकं उप्पज्जति।   
    
एवं खो दोण ब्राह्मणो देवसमो होति।   
    
१। मेथुनं मछसं  
    
[ब्ज्त् पगे ३७०] [\x ३७०।]       
कथञ्च दोण, ब्राह्मणो मरियादो होति?  
    
इध दोण ब्राह्मणो उभतो सुजातो होति मातितो च पितितो च, संसुद्धगहणिको याव  
सत्तमा पितामहयुगा, अक्खित्तो अनुपक्कुट्ठो जातिवादेन। सो अट्ठचत्ताऌईसवस्सानि  
कोमारं ब्रह्मचरियं चरति मन्ते अधीयमानो। अट्ठचत्ताऌईस वस्सानि कोमारं  
ब्रह्मचरियं चरित्वा मन्ते अधीयित्वा आचरियस्स आचरियधनं परियेसति धम्मेनेव  
नो अधम्मेन। तत्थ च दोण को धम्मो? नेव कसिया, न वणिज्जाय, न गोरक्खेन, न  
इस्सत्थेन, न राजपोरिसेन, न सिप्पञ्ञतरेन, केवलं भिक्खाचरियाय कपालं  
अनतिमञ्ञमानो। सो आचरियस्स आचरियधनं नीयादेत्वा दारं परियेसति धम्मेनेव नो  
अधम्मेन तत्थ च दोण को धम्मो? नेव कयेन, न विक्कयेन, ब्राह्मणिं येव  
उदकुपस्सट्ठं। सो ब्राह्मणिं येव गच्छति, न खत्तियिं, न वेस्सिं, न सुद्दिं न  
चण्डालिं, न नेसादिं, न वेणिं, न रथकारिं, न पुक्कुसीं गच्छति। न गब्भिनिं  
गच्छति। न पायमानं गच्छति न अनुतुनिं गच्छति। कस्मा च दोण ब्राह्मणो न  
गब्भिनिं गच्छति? सचे दोण ब्राह्मणो गब्भिनिं गच्छति तस्स सा होति ब्राह्मणी नेव  
कामत्था न दवत्था न रतत्था, पजत्थाव ब्राह्मणस्स ब्राह्मणि होति। सो मिथुनं  
उप्पादेत्वा तमेव पुत्तस्सादं निकामयमानो कुटुम्बं अज्झावसति, न अगारस्मा  
अनगारियं पब्बजति याव पोराणानं ब्राह्मणानं मरियादा, तत्थ तिट्ठति, तं न  
वीतिक्कमति ऽयाव पोराणानं ब्राह्मणानं मरियादो तत्थ ब्राह्मणो ठितो तं न  
वीतिक्कमतीऽ ति खो दोण तस्मा "ब्राह्मणो मरियादो" ति वुच्चति।   
    
एवं खो दोण ब्राह्मणो मरियादो होति।   
    
कथञ्च दोण, ब्राह्मणो सम्भिन्नमरियादो होति?  
[प्त्स् पगे २२८] [\क़् २२८।]        
इध दोण ब्राह्मणो उभतो सुजातो होति मातितो च पितितो च, संसुद्धगहणिको याव  
सत्तमा पितामहयुगा, अक्खित्तो अनुपक्कुट्ठो जातिवादेन। सो अट्ठचत्ताऌईस वस्सानि  
कोमारं ब्रह्मचरियं चरति मन्ते अधीयमानो। अट्ठचत्ताऌईस वस्सानि कोमारं  
ब्रह्मचरियं चरित्वा मन्ते अधीयित्वा आचरियस्स आचरियधनं परियेसति, धम्मेनेव  
नो अधम्मेन। तत्थ च दोण को धम्मो? नेव कसिया, न वणिज्जाय, न गोरक्खेन, न  
इस्सत्थेन, न राजपोरिसेन, न सिप्पञ्ञतरेन, केवलं भिक्खाचरियाय कपालं  
अनतिमञ्ञमानो। सो आचरियस्स आचरियधनं नीयादेत्वा दारं परियेसति धम्मेनऽ पि  
अधम्मेनऽ पि कयेन ऽ पि विक्कयेनऽ पि ब्राह्मणिम्पि उदकूपस्सट्ठं। सो ब्राह्मणिम्पि  
गच्छति, खत्तियिम्पि गच्छति, वेस्सिम्पि गच्छति, सुद्दिम्पि गच्छति, चण्डालिम्पि गच्छति,  
नेसादिम्पि गच्छति, वेणिम्पि गच्छति, रथकारिम्पि गच्छति, पुक्कुसिम्पि गच्छति,  
गभिनिम्पि गच्छति, पायमानम्पि गच्छति, उतुनिम्पि गच्छति, अनुतुनिम्पि गच्छति, तस्स  
सा होति ब्राह्मणि कामत्थापि दवत्थापि रतत्थापि। न पजत्थाव१ ब्राह्मणस्स ब्राह्मणी  
होति। याव पोराणानं ब्रह्मणानं २ मरियादा, ३ तत्थ न तिट्ठति, तं वीतिक्कमति। ऽयाव  
पोराणानं ब्राह्मणानं मरियादा३ तत्थ ब्राह्मणो न ठितो तं वीतिक्कमतीऽति खो दोण  
तस्मा "ब्राह्मणो सम्भिन्नमरियादो" ति। वुच्चति।   
।   
एवं खो दोण ब्राह्मणो सम्भिन्नमरियादो होति।   
    
१। पजत्थापि सीमु, मछसं स्या २। एत्थ ब्राहमणिमपिऽति पदं मछसं सीमु,  
पोत्थकेसु अधिकं, ३। मरियादो मछसं, स्या  
    
[ब्ज्त् पगे ३७२] [\x ३७२।]       
    
कथञ्च दोण, ब्राह्मणो ब्राह्मण चण्डालो होति?  
    
इध दोण ब्राह्मणो उभतो सुजातो होति मातितो च पितितो च, संसुद्धगहणिको याव  
सत्तमा पितामहयुगा, अक्खित्तो अनुपक्कुट्ठो जातिवादेन। सो अट्ठचत्ताऌईस वस्सानि [प्त्स्  
पगे २२९] [\क़् २२९।] कोमारं ब्रह्मचरियं चरति मन्ते अधीयमानो। अट्ठचत्ताऌईस  
वस्सानि कोमारं ब्रह्मचरियं चरित्वा मन्ते अधीयित्वा आचरियस्स आचरियधनं  
परियेसति धम्मेनऽपि अधम्मेनऽपि कसियाऽपि वणिज्जायऽपि गोरक्खेनऽ पि इस्सत्थेनऽ पि  
राजपोरिसेनऽ पि  
सिप्पञ्ञतरेनऽपि केवलम्पि भिक्खाचरियाय कपालं अनतिमञ्ञमानो। सो आचरियस्स  
आचरियधनं नीयादेत्वा दारं परियेसति धम्मेनऽपि अधम्मेनऽपि कयेनऽपि  
विक्कयेनऽपि १ उदकुपस्सट्ठं। सो ब्राह्मणिम्पि गच्छति, खत्तियिम्पि गच्छति, वेस्सिम्पि  
गच्छति, सुद्दिम्पि गच्छति, चण्डालिम्पि गच्छति, नेसादिम्पि गच्छति, वेणिम्पि गच्छति  
रथकारिम्पि गच्छति, पुक्कुसिम्पि गच्छति,   
गभिनिम्पि गच्छति, पायमानम्पि गच्छति, उतुनिम्पि गच्छति, अनुतुनिम्पि गच्छति तस्स  
सा होति ब्राह्मणी कामत्थापि दवत्थापि रतत्थापि, न पजत्थाव२ ब्राह्मणस्स ब्राह्मणी  
होति। सो सब्बकम्मेहि जीविकं कप्पेति, कमेनं ब्राह्मणा एवमाहंसु: "कस्मा भवं  
ब्राह्मणो पटिजानमानो सब्बकम्मेहि जीविकं कप्पेति? ति। सो एवमाह: "सेय्यथापि भो  
अग्गि सुचिम्पि दहति, असुचिम्पि दहति न च तेन अग्गि उपलिप्पति, एवमेव खो भो  
सब्बकम्मेहि चेपि ब्राह्मणो जीविकं कप्पेति, न च तेन ब्राह्मणो उपलिप्पति"  
सब्बकम्मेहि जीविकं कप्पेतीति खो दोण तस्मा ब्राह्मणो "ब्राह्मण चण्डालो" ति वुच्चति।   
एवं खो दोण ब्राह्मणो ब्राह्मणचण्डालो होति।   
    
ये खो दोण ब्राह्मणानं पुब्बका इसयो मन्तानं कत्तारो मन्तानं पवत्तारो,  
येस्यञ्चिदं एतरहि ब्राह्मणा पोराणं मन्तपदं गीतं पवुत्तं समिहितं  
तदनुगायन्ति, तदनुभासन्ति, भासितमनुभासन्ति, सज्झायितमनुसज्झायन्ति,  
वाचितमनुवाचेन्ति, सेय्यथीदं: अट्टको वामको वामदेवो वेस्सामित्तो यमतग्गि अङ्गीरसो  
भारद्वाजो [प्त्स् पगे २३०] [\क़् २३०।] वासेट्ठो कस्सपो भगु। त्यास्सुमे पञ्च  
ब्राह्मणे पञ्ञापेन्ति: ब्रह्मसमं, देवसमं, मरियादं, सम्हिन्नमरियादं,  
ब्राह्मणचण्डालंयेव पञ्चमं। तेसं त्वं दोण कतमो?ति। एवं सन्ते मयं भो  
गोतम ब्राह्मणचण्डालम्पि न पुरेम।   
    
अभिक्कन्तं भो गोतम अभिक्कन्तं भो गोतम, सेय्यथापि भो गोतम निक्कुज्जितं वा  
उक्कुज्जेय्य, पटिच्छन्नं वा विवरेय्य, मूऌहस्स वा मग्गं आचिक्खेय्य, अन्धकारे वा तेल  
पज्जोतं धारेय्य, ऽचक्खुमन्तो रूपानि दक्खिन्तीऽ ति। एवमेवं भोता गोतमेन  
अनेकपरियायेन धम्मो पकासितो। एसाहं भवन्तं गोतमं सरणं गच्छामि  
धम्मञ्च भिक्खुसङ्घञ्च: उपासकं मं भवं गोतमो धारेतु अज्जतग्गे पाणुपेतं  
सरणं गतन्ति।   
    
१। एत्थ "ब्राह्मणिमपी" ति पदं मछसं अधिकं २। पजत्थापि सीमु, मछसं, स्या  
    
[ब्ज्त् पगे ३७४] [\x ३७४।]       
५। ४। ५। ३  
(सङ्गारवसुत्तं)  
(सावत्थिनिदानं)  
४४। अथ खो सङ्गारवो ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणियं वितिसारेत्वा एकमन्तं निसीदि।  
एकमन्तं निसिन्नो खो सङ्गारवो ब्राह्मणो भगवन्तं एतदवोच:  
    
को नु खो भो गोतम हेतु? को पच्चयो? येनेकदा१ दीघरत्तं सज्झायकताऽपि मन्ता  
नप्पटिभन्ति, पगेव असज्झायकता। को पन भो गोतम हेतु? को पच्चयो? येनेकदा  
दीघरत्तं असज्झायकताऽ पि मन्ता पटिभन्ति, पगेव सज्झायकताऽ ति।   
    
यस्मिं ब्राह्मण, समये कामरागपरियुट्ठितेन चेतसा विहरति कामरागपरेतेन,  
उप्पन्नस्स च कामरागस्स निस्सरणं यथाभूतं नप्पजानाति, अत्तत्थम्पि तस्मिं  
समये यथाभूतं नप्पजानाति, न पस्सति। परत्थम्पि तस्मिं समये यथाभूतं  
नप्पजानाति, न पस्सति। उभयत्थम्पि तस्मिं समये यथाभूतं नप्पजानाति, न पस्सति।  
दीघरत्तं सज्झायकताऽ पि मन्ता नप्पटिभन्ति, पगेव असज्झायकता। सेय्यथापि  
ब्राह्मण। उदपत्तो संसट्ठो लाखाय वा हऌइद्दिया वा नीलिया वा मञ्जिट्ठाय वा, तत्थ  
चक्खुमा पुरिसो [प्त्स् पगे २३१] [\क़् २३१।] सकं मुखनिमित्तं पच्चवेक्खमानो  
यथाभूतं नप्पजानेय्य न पस्सेय्य, एवमेव खो ब्राह्मण, यस्मिं समये  
कामरागपरियुट्ठितेन चेतसा विहरति कामरागपरेतेन, उप्पन्नस्स च कामरागस्स  
निस्सरणं यथाभूतं नप्पजानाति। अत्तत्थम्पि तस्मिं समये यथाभूतं नप्पजानाति,  
न पस्सति। परत्थम्पि तस्मिं समये यथाभूतं नप्पजानाति, न पस्सति। उभयत्थम्पि  
तस्मिं समये यथाभूतं नप्पजानाति, न पस्सति। दीघरत्तं सज्झायकताऽ पि मन्ता  
नप्पटिभन्ति, पगेव असज्झायकता।   
    
पुन च परं ब्राह्मण, यस्मिं समये व्यापादपरियुट्ठितेन चेतसा विहरति  
व्यापादपरेतेन, उप्पन्नस्स च व्यापादस्स निस्सरणं यथाभूतं नप्पजानाति।  
अत्तत्थम्पि तस्मिं समये यथाभूतं नप्पजानाति, न पस्सति। परत्थम्पि तस्मिं समये  
यथाभूतं नप्पजानाति, न पस्सति। उभयत्थम्पि तस्मिं समये यथाभूतं  
नप्पजानाति, न पस्सति। दीघरत्तं सज्झायकताऽ पि मन्ता नप्पटिभन्ति, पगेव  
असज्झायकता। सेय्यथापि ब्राह्मण, उदपत्तो अग्गिना सन्तत्तो उक्कट्ठितो२उस्सदकजातो,  
३तत्थ चक्खुमा पुरिसो सकं मुखनिमित्तं पच्चवेक्खमानो यथाभूतं  
नप्पजानेय्य, न पस्सेय्य, एवमेव खो ब्राह्मण, यस्मिं समये  
व्यापादपरियुट्ठितेन चेतसा विहरति व्यापादपरेतेन, उप्पन्नस्स च व्यापादस्स  
निस्सरणं यथाभूतं नप्पजानाति, अत्तत्थम्पि तस्मिं समये यथाभूतं नप्पजानाति,  
न पस्सति। परत्थम्पि तस्मिं समये यथाभूतं नप्पजानाति, न पस्सति। उभयत्थम्पि  
तस्मिं समये यथाभूतं नप्पजानाति, न पस्सति। दीघरत्तं सज्झायकताऽ पि मन्ता  
नप्पटिभन्ति, पगेव असज्झायकता।   
१। येन कदाचि मछसं २। उक्कटितो सीमु, उक्कुटितो मछसं, उक्कुट्ठितो स्या  
३। उसुटकजातो मछसं।   
    
[ब्ज्त् पगे ३७६] [\x ३७६।]       
    
पुन च परं ब्राह्मण, यस्मिं समये थीनमिद्धपरियुट्ठितेन चेतसा विहरति  
थीनमिद्धपरेतेन, उप्पन्नस्स च थीनमिद्धस्स निस्सरणं यथाभूतं नप्पजानाति।  
अत्तत्थम्पि तस्मिं समये यथाभूतं नप्पजानाति, न पस्सति। परत्थम्पि तस्मिं समये  
यथाभूतं नप्पजानाति, न पस्सति। उभयत्थम्पि तस्मिं समये यथाभूतं [प्त्स् पगे  
२३२] [\क़् २३२।] नप्पजानाति, न पस्सति। दीघरत्तं सज्झायकताऽ पि मन्ता नप्पटिभन्ति,  
पगेव असज्झायकता। सेय्यथापि ब्राह्मण, उदपत्तो सेवालपणकपरियोनद्धो, तत्थ  
चक्खुमा पुरिसो सकं मुखनिमित्तं पच्चवेक्खमानो यथाभूतं नप्पजानेय्य,   
नपस्सेय्य, एवमेव खो ब्राह्मण, यस्मिं समये थीनमिद्धपरियुट्ठितेन चेतसा  
विहरति थीनमिद्धपरेतेन, उप्पन्नस्स च थीनमिद्धस्स निस्सरणं यथाभूतं  
नप्पजानाति, अत्तत्थम्पि तस्मिं समये यथाभूतं नप्पजानाति, न पस्सति। परत्थम्पि  
तस्मिं समये यथाभूतं नप्पजानाति, न पस्सति। उभयत्थम्पि तस्मिं समये  
यथाभूतं नप्पजानाति, न पस्सति। दीघरत्तं सज्झायकताऽ पि मन्ता नप्पटिभन्ति,  
पगेव असज्झायकता।  
पुन च परं ब्राह्मण, यस्मिं समये उद्धच्चकुक्कुच्चपरियुट्ठितेन चेतसा विहरति  
उद्धच्चकुक्कुच्चपरेतेन, उप्पन्नस्स च उद्धच्चकुक्कुच्चस्स निस्सरणं यथाभूतं  
नप्पजानाति। अत्तत्थम्पि तस्मिं समये यथाभूतं नप्पजानाति, न पस्सति। परत्थम्पि  
तस्मिं समये यथाभूतं नप्पजानाति, न पस्सति। उभयत्थम्पि तस्मिं समये  
यथाभूतं नप्पजानाति, न पस्सति। दीघरत्तं सज्झायकताऽ पि मन्ता नप्पटिभन्ति,  
पगेव असज्झायकता।   
सेय्यथापि ब्राह्मण, उदपत्तो वातेरितो चलितो भन्तो ऊमिजातो, तत्थ चक्खुमा पुरिसो  
सकं मुखनिमित्तं पच्चवेक्खमानो यथाभूतं नप्पजानेय्य, न पस्सेय्य, एवमेव  
खो ब्राह्मण, यस्मिं समये उद्धच्चकुक्कुच्चपरियुट्ठितेन चेतसा विहरति  
उद्धच्चकुक्कुच्चपरेतेन, उप्पन्नस्स च उद्धच्चकुक्कुच्चस्स निस्सरणं यथाभूतं  
नप्पजानाति, अत्तत्थम्पि तस्मिं समये यथाभूतं नप्पजानाति, न पस्सति। परत्थम्पि  
तस्मिं समये यथाभूतं नप्पजानाति, न पस्सति। उभयत्थम्पि तस्मिं समये  
यथाभूतं नप्पजानाति, न पस्सति। दीघरत्तं [प्त्स् पगे २३३] [\क़् २३३।]       
सज्झायकतापि मन्ता नप्पटिभन्ति, पगेव असज्झायकता।   
    
पुन च परं ब्राह्मण, यस्मिं समये विचिकिच्छापरियुट्ठितेन चेतसा विहरति  
विचिकिच्छापरेतेन, उप्पन्नस्स च विचिकिच्छाय निस्सरणं यथाभूतं नप्पजानाति।  
अत्तत्थम्पि तस्मिं समये यथाभूतं नप्पजानाति, न पस्सति। परत्थम्पि तस्मिं समये  
यथाभूतं नप्पजानाति, न पस्सति। उभयत्थम्पि तस्मिं समये यथाभूतं  
नप्पजानाति, न पस्सति। दीघरत्तं सज्झायकताऽ पि मन्ता नप्पटिभन्ति, पगेव  
असज्झायकता। सेय्यथापि ब्राह्मण, उदपत्तो आविलो लुऌइतो कललीभुतो अन्धकारे निक्खित्तो,  
तत्थ चक्खुमा पुरिसो सकं मुखनिमित्तं पच्चवेक्खमानो यथाभूतं नप्पजानेय्य,  
नपस्सेय्य, एवमेव खो ब्राह्मण, यस्मिं समये विचिकिच्छापरियुट्ठितेन चेतसा  
विहरति विचिकिच्छापरेतेन, उप्पन्नस्स च विचिकिच्छाय निस्सरणं यथाभूतं नप्पजानाति,  
अत्तत्थम्पि तस्मिं समये यथाभूतं नप्पजानाति, न पस्सति। परत्थम्पि तस्मिं समये  
यथाभूतं नप्पजानाति, न पस्सति। उभयत्थम्पि तस्मिं समये यथाभूतं  
नप्पजानाति, न पस्सति। दीघरत्तं सज्झायकतापि मन्ता नप्पटिभन्ति, पगेव  
असज्झायकता।   
    
[ब्ज्त् पगे ३७८] [\x ३७८।]       
यस्मिञ्च खो ब्राह्मण, समये न कामरागपरियुट्ठितेन चेतसा विहरति न  
कामरागपरेतेन, उप्पन्नस्स च कामरागस्स निस्सरणं यथाभूतं पजानाति,  
अत्तत्थम्पि तस्मिं समये यथाभूतं पजानाति, पस्सति। परत्थम्पि तस्मिं समये  
यथाभूतं पजानाति। पस्सति उभयत्थम्पि तस्मिं समये यथाभूतं पजानाति। पस्सति।  
दीघरत्तं असज्झायकतापि मन्ता पटिभन्ति, पगेव सज्झायकता। सेय्यथापि ब्राह्मण  
उदपत्तो असंसट्ठो लाखाय वा हऌइद्दिया वा नीलिया वा [प्त्स् पगे २३४] [\क़् २३४।]       
मञ्जिट्ठाय वा, तत्थ चक्खुमा पुरिसो सकं मुखनिमित्तं पच्चवेक्खमानो  
यथाभूतं पजानेय्य पस्सेय्य, एवमेव खो ब्राह्मण यस्मिं समये न  
कामरागपरियुट्ठितेन चेतसा विहरति न कामरागपरेतेन, उप्पन्नस्स च कामरागस्स  
निस्सरणं यथाभूतं पजानाति, अत्तत्थम्पि तस्मिं समये यथाभूतं पजानाति, पस्सति  
परत्थम्पि तस्मिं समये यथाभूतं पजानाति, पस्सति उभयत्थम्पि तस्मिं समये  
यथाभूतं पजानाति, पस्सति। दीघरत्तं असज्झायकतापि मन्ता पटिभन्ति, पगेव  
सज्झायकता।   
    
पुन च परं ब्राह्मण, समये न व्यापादपरियुट्ठितेन चेतसा विहरति न  
व्यापादपरेतेन, उप्पन्नस्स च व्यापादस्स निस्सरणं यथाभूतं पजानाति, अत्तत्थम्पि  
तस्मिं समये यथाभूतं पजानाति, पस्सति। परत्थम्पि तस्मिं समये यथाभूतं  
पजानाति। पस्सति उभयत्थम्पि तस्मिं समये यथाभूतं पजानाति। पस्सति। दीघरत्तं  
असज्झायकतापि मन्ता पटिभन्ति, पगेव सज्झायकता। सेय्यथापि ब्राह्मण, उदपत्तो  
अग्गिना असन्तत्तो अनुक्कट्ठितो१ अनुस्सदकजातो, २ तत्थ चक्खुमा पुरिसो सकं  
मुखनिमित्तं पच्चवेक्खमानो यथाभूतं पजानेय्य पस्सेय्य, एवमेव खो  
ब्राह्मण, यस्मिं समये न व्यापादपरियुट्ठितेन चेतसा विहरति न व्यापादपरेतेन,  
उप्पन्नस्स च व्यापादस्स निस्सरणं यथाभूतं पजानाति, अत्तत्थम्पि तस्मिं समये  
यथाभूतं पजानाति, परत्थम्पि तस्मिं समये यथाभूतं पजानाति, पस्सति  
उभयत्थम्पि तस्मिं समये यथाभूतं पजानाति, पस्सति। दीघरत्तं असज्झायकतापि  
मन्ता पटिभन्ति, पगेव सज्झायकता।   
पुन च परं ब्राह्मण, यस्मिं समये न थीनमिद्धपरियुट्ठितेन चेतसा विहरति  
थीनमिद्धपरेतेन, उप्पन्नस्स च थीनमिद्धस्स निस्सरणं यथाभूतं पजानाति।  
अत्तत्थम्पि तस्मिं समये यथाभूतं पजानाति, पस्सति। परत्थम्पि तस्मिं समये  
यथाभूतं पजानाति, पस्सति। उभयत्थम्पि तस्मिं समये यथाभूतं पजानाति, पस्सति।  
दीघरत्तं असज्झायकतापि पि मन्ता पटिभन्ति, [प्त्स् पगे २३५] [\क़् २३५।] पगेव  
सज्झायकता। सेय्यथापि ब्राह्मण, उदपत्तो न सेवालपणकपरियोनद्धो, तत्थ  
चक्खुमा पुरिसो सकं मुखनिमित्तं पच्चवेक्खमानो यथाभूतं पजानेय्य, पस्सेय्य,  
एवमेव खो ब्राह्मण, यस्मिं समये न थीनमिद्धपरियुट्ठितेन चेतसा विहरति  
थीनमिद्धपरेतेन, उप्पन्नस्स च थीनमिद्धस्स निस्सरणं यथाभूतं पजानाति,  
अत्तत्थम्पि तस्मिं समये यथाभूतं पजानाति, पस्सति। परत्थम्पि तस्मिं समये  
यथाभूतं पजानाति, पस्सति। उभयत्थम्पि तस्मिं समये यथाभूतं पजानाति, पस्सति।  
दीघरत्तं असज्झायकतापि मन्ता पटिभन्ति, पगेव सज्झायकता।   
    
१। अनुक्कुचितो मछसं, अनुक्कठितो सीमु २। अनुसुमकजातो मछसं।   
।   
[ब्ज्त् पगे ३८०] [\x ३८०।]       
पुन च परं ब्राह्मण, यस्मिं समये न उद्धच्चकुक्कुच्चपरियुट्ठितेन, चेतसा  
विहरति उद्धच्चकुक्कुच्चपरेतेन, उप्पन्नस्स च उद्धच्चकुक्कुच्चस्स निस्सरणं  
यथाभूतं पजानाति। अत्तत्थम्पि तस्मिं समये यथाभूतं पजानाति, पस्सति। परत्थम्पि  
तस्मिं समये यथाभूतं पजानाति, पस्सति। उभयत्थम्पि तस्मिं समये यथाभूतं  
पजानाति, पस्सति। दीघरत्तं असज्झायकतापि मन्ता पटिभन्ति, पगेव सज्झायकता।  
सेय्यथापि ब्राह्मण, उदपत्तो न वातेरितो न चलितो न भन्तो न ऊमिजातो, तत्थ चक्खुमा  
पुरिसो सकं मुखनिमित्तं पच्चवेक्खमानो यथाभूतं पजानेय्य, पस्सेय्य, एवमेव  
खो ब्राह्मण, यस्मिं समये न उद्धच्चकुक्कुच्चपरियुट्ठितेन चेतसा विहरति न  
उद्धच्चकुक्कुच्च परेतेन, उप्पन्नस्स च उद्धच्चकुक्कुच्चस्स निस्सरणं यथाभूतं  
पजानाति, अत्तत्थम्पि तस्मिं समये यथाभूतं पजानाति, पस्सति। परत्थम्पि तस्मिं  
समये यथाभूतं पजानाति, पस्सति। उभयत्थम्पि तस्मिं समये यथाभूतं पजानाति,  
पस्सति। दीघरत्तं  
असज्झायकतापि मन्ता पटिभन्ति, पगेव सज्झायकता।   
    
पुन च परं ब्राह्मण, यस्मिं समये न विचिकिच्छापरियुट्ठितेन चेतसा विहरति न  
विचिकिच्छापरेतेन, उप्पन्नाय च विचिकिच्छाय निस्सरणं यथाभूतं [प्त्स् पगे २३६] [\क़्  
२३६।] पजानाति। अत्तत्थम्पि तस्मिं समये यथाभूतं पजानाति, पस्सति। परत्थम्पि  
तस्मिं समये यथाभूतं पजानाति, पस्सति। उभयत्थम्पि तस्मिं समये यथाभूतं  
पजानाति, पस्सति दीघरत्तं असज्झायकतापि मन्ता पटिभन्ति, पगेव सज्झायकता।  
सेय्यथापि ब्राह्मण, उदपत्तो अच्छो विप्पसन्नो अनाविलो आलोके निक्खित्तो, तत्थ चक्खुमा  
पुरिसो सकं मुखनिमित्तं पच्चवेक्खमानो यथाभूतं पजानेय्य, पस्सेय्य, एवमेव  
खो ब्राह्मण, यस्मिं समये न विचिकिच्छापरियुट्ठितेन चेतसा विहरति न विचिकिच्छा  
परेतेन, उप्पन्नाय च विचिकिच्छाय निस्सरणं यथाभूतं पजानाति, अत्तत्थम्पि तस्मिं  
समये यथाभूतं पजानाति, पस्सति। परत्थम्पि तस्मिं समये यथाभूतं पजानाति,  
पस्सति। उभयत्थम्पि तस्मिं समये यथाभूतं पजानाति, पस्सति। दीघरत्तं  
असज्झायकतापि मन्ता पटिभन्ति, पगेव सज्झायकता।   
    
अयं खो ब्राह्मण हेतु, अयं पच्चयो, येनेकदा दीघरत्तं सज्झायकतापि मन्ता  
नप्पटिभन्ति, पगेव असज्झायकता। अयं पन ब्राह्मण हेतु अयं पच्चयो, येनेकदा१  
दीघरत्तं असज्झायकतापि मन्ता पटिहन्ति, पगेव सज्झायकताति।  
    
अभिक्कन्तं भो गोतम, अभिक्कन्तं भो गोतम, सेय्यथापि भो गोतम, निक्कुज्जितं वा  
उक्कुज्जेय्य, पटिच्छन्नं वा विवरेय्य, मूऌहस्स वा मग्गं आचिक्खेय्यऽ अन्धकारे वा  
तेलपज्जोतं धारेय्य, ऽचक्खुमन्तो रूपानि दक्खिन्ती"ति, एवमेवं भोता गोतमेन  
अनेकपरियायेन धम्मो पकासितो। एसाहं भवन्तं गोतमं सरणं गच्छामि  
धम्मञ्च भिक्खुसङ्घञ्च। उपासकं मं भवं गोतमो धारेतु अज्जतग्गे  
पाणुपेतं सरणं गतन्ति।   
    
१। येन कदाचि मछसं  
    
[ब्ज्त् पगे ३८२] [\x ३८२।]       
५। ४। ५। ४  
(कारणपालि सुत्तं)  
४५। एकं समयं भगवा वेसालियं विहरति महावने कूटागारसालायं। तेन खो पन  
समयेन कारणपाली ब्राह्मणो लिच्छवीनं कम्मन्तं कारेति।   
    
अद्दसा खो कारणपाली ब्राह्मणो पिङ्गियानिं ब्राह्मणं दूरतोव [प्त्स् पगे २३७] [\क़्  
२३७।] आगच्छन्तं। दिस्वान१ पिङ्गियानिं ब्राह्मणं एतदवोच:  
    
हन्द कुतो नु भवं पिङ्गियानी आगच्छति दिवादिवस्साति।   
    
इतोहं भो आगच्छामि, समणस्स गोतमस्स सन्तिकाति।   
    
तं किं मञ्ञति भवं पिङ्गियानी समणस्स गोतमस्स पञ्ञावेय्यत्तियं, पण्डितो  
मञ्ञेति?  
    
को चा हं भो, को च समणस्स गोतमस्स पञ्ञावेय्यत्तियं जानिस्सामि। सोपि नूनस्स  
तादिसोव यो समणस्स गोतमस्स पञ्ञावेय्यत्तियं जानेय्याति।   
    
उऌआराय खलु भवं पिङ्गियानी समणं गोतमं पसंसाय पसंसतीति।   
    
को चाहं भो, को च समणं गोतमं पसंसिस्सामि, पसत्थ पसत्थोव२ सो भवं  
गोतमो सेट्ठो देवमनुस्सानन्ति।   
    
किं पन भवं पिङ्गियानी अत्थवसं सम्पस्समानो समणे गोतमे एवं  
अभिप्पसन्नो?ति।   
    
सेय्यथापि भो पुरिसो अग्गरसपरितित्तो न अञ्ञेसं हीनानं रसानं पिहेति, एवमेव खो  
भो, यतो यतो तस्स भोतो गोतमस्स धम्मं सुणाति: यदि सुत्तसो यदि गेय्यसो यदि  
वेय्याकरणसो यदि अब्भूतधम्मसो, ततो ततो न अञ्ञेसं पुथुसमण  
ब्राह्मणप्पवादानं पिहेति। (१)  
    
सेय्यथापि भो पुरिसो जिघच्छादुब्बल्यपरेतो मधुपिण्डिकं अधिगच्छेय्य, सो यतो  
यतो सायेथ, लभतेव साधुरसं असेचनकं, एवमेव खो भो, यतो यतो तस्स भोतो  
गोतमस्स धम्मं सुणाति। यदि सुत्तसो यदि गेय्यसो यदि वेय्याकरणसो यदि  
अब्भूतधम्मसो, ततो ततो लभतेव अत्तमनतं, लभति चेतसो पसादं। (२)   
सेय्यथापि भो पुरिसो चन्दनघटिकं अधिगच्छेय्य हरिचन्दनस्स वा लोहितचन्दनस्स  
वा, सो यतो यतो घायेथ, यदि मूलतो यदि मज्झतो यदि अग्गतो, अधिगच्छतेव  
सुरभिगन्धं असेचनकं, एवमेव खो भो, यतो यतो तस्स भोतो गोतमस्स धम्मं  
सुणाति। यदि सुत्तसो यदि गेय्यसो यदि वेय्याकरणसो यदि अब्भूतधम्मसो, ततो ततो  
अधिगच्छति पामोज्जं, अधिगच्छति सोमनस्सं। (३)   
सेय्यथापि भो पुरिसो आबाधिको दुक्खितो बाऌहगिलानो, तस्स कुसलो भिसक्को ठानसो  
आबाधं नीहरेय्य, एवमेव खो भो, यतो यतो तस्स भोतो गोतमस्स धम्मं सुणाति:  
यदि सुत्तसो यदि गेय्यसो यदि वेय्याकरणसो यदि अब्भूतधम्मसो, ततो ततो  
सोकपरिदेवदुक्खदोमनस्सुपायासा अब्भत्थं गच्छन्ति। (४)  
    
१। दिस्वा मछसं २। पसत्थपपसत्थोव मछसं  
    
[ब्ज्त् पगे ३८४] [\x ३८४।]       
सेय्यथापि भो पोक्खरणि अच्छोदका सातोदका सीतोदका सेतका सुपतित्था रमणीया, अथ  
पुरिसो आगच्छेय्य घम्माभितत्तो घम्मपरेतो किलन्तो तसितो पिपासितो, सो तं  
पोक्खरणं ओगाहेत्वा नहात्वा च१ पीत्वा च२सब्बदरथकिलमथपरिऌआहं  
पटिप्पस्सम्भेय्य। एवमेव खो भो, यतो यतो तस्स भोतो गोतमस्स धम्मं सुणाति  
यदि सुत्तसो यदि गेय्यसो यदि वेय्याकरणसो यदि अब्भूतधम्मसो, ततो ततो  
सब्बदरथकिलमथपरिऌआहा पटिप्पस्सम्भन्तीऽति। (५)   
एवं वुत्ते कारणपाली ब्राह्मणो उट्ठायासना एकंसं उत्तरासङ्गं करित्वा  
दक्खिणजाणुमण्डलं पठवियं निहन्त्वा येन भगवा तेनञ्जलिं पणामेत्वा  
तिक्खत्तुं उदानं उदानेसि: "नमो तस्स भगवतो अरहतो सम्मासम्बुद्धस्स, नमो  
तस्स भगवतो अरहतो सम्मासम्बुद्धस्स, नमो तस्स भगवतो अरहतो  
सम्मासम्बुद्धस्सा"ति।   
    
अभिक्कन्तं भो पिङ्गियानी, अभिक्कन्तं भो पिङ्गियानी। सेय्यथापि भो पिङ्गियानी,  
निक्कुज्जितं वा उक्कुज्जेय्य, पटिच्छन्नं वा विवरेय्य, मूल्हस्स वा मग्गं आचिक्खेय्य,  
[प्त्स् पगे २३९] [\क़् २३९।] अन्धकारे वा तेलपज्जोतं धारेय्य ऽचक्खुमन्तो रूपानि  
दक्खिन्तीऽ ति, एवमेवं भोता पिङ्गियानिना अनेकपरियायेन धम्मो पकासितो, एसाहं भो  
पिङ्गियानी तं भवन्तं गोतमं सरणं गच्छामि, धम्मं च भिक्खुसङ्घञ्च।  
उपासकं मं भवं पिङ्गियानी धारेतु अज्जतग्गे पाणुपेतं सरणं गतन्ति।   
    
५। ४। ५। ५  
(पिङ्गियानी सुत्तं)  
४६। एकं समयं भगवा वेसालियं विहरति, महावने कूटागारसालायं। तेन खो पन  
समयेन पञ्चमत्तानि लिच्छवीसतानि भगवन्तं पयिरुपासन्ति। अप्पेकच्चे लिच्छवी नीला  
होन्ति नीलवण्णा नीलवत्था नीलालङ्कारा। अप्पेकच्चे लिच्छवी पीता होन्ति पीतवण्णा  
पीतवत्था पीतालङ्कारा। अप्पेकच्चे लिच्छवी लोहितका होन्ति लोहितकवण्णा लोहितकवत्था  
लोहितकालङ्कारा। अप्पेकच्चे लिच्छवी ओदाता होन्ति ओदातवण्णा ओदातवत्था ओदातालङ्कारा।  
त्यास्सुदं भगवा अतिरोचति वण्णेन चे व यससा च।   
    
अथ खो पिङ्गियानी ब्राह्मणो उट्ठायासना एकंसं उत्तरासङ्गं करित्वा येन भगवा  
तेनञ्जलिं पणामेत्वा भगवन्तं एतदवोच: पटिभाति मं भगवा, पटिभाति मं  
सुगताति।   
    
१। न्हात्वा च मछसं २। पिवित्वा च मछसं  
    
[ब्ज्त् पगे ३८६] [\x ३८६।]       
अथ खो पिङ्गियानी ब्राह्मणो भगवतो सम्मुखा सारुप्पाय गाथाय अभित्थवि:  
    
९९। पदुमं १ यथा कोकनदं २ सुगन्धं  
पातो सिया फुल्लमवीतगन्धं,   
अङ्गीरसं पस्स विरोचमानं  
तपन्तमादिच्चमिवन्तलिक्खेति।   
    
अथ खो ते लिच्छवी पञ्चहि उत्तरासङ्गसतेहि पिङ्गियानिं ब्राह्मणं अच्छादेसुं। अथ  
खो पिङ्गियानी ब्राह्मणो तेहि पञ्चहि उत्तरासङ्गसतेहि भगवन्तं अच्छादेसि।   
[प्त्स् पगे २४०] [\क़् २४०।]        
अथ खो भगवा ते लिच्छवी एतदवोच:  
    
पञ्चन्नं लिच्छवी, रतनानं पातुभावो दुल्लभो लोकस्मिं। कतमेसं पञ्चन्नं:   
तथागतस्स अरहतो सम्मा सम्बुद्धस्स पातुभावो दुल्लभो लोकस्मिं।  
तथागतप्पवेदितस्स धम्मविनयस्स देसेता पुग्गलो दुल्लभो लोकस्मिं।  
तथागतप्पवेदितस्स धम्मविनयस्स देसितस्स विञ्ञाता पुग्गलो दुल्लभो लोकस्मिं।  
तथागतप्पवेदितस्स धम्मविनयस्स देसितस्स विञ्ञता धम्मानुधम्मपटिपन्नो  
पुग्गलो दुल्लभो लोकस्मिं। कतञ्ञू कतवेदी पुग्गलो दुल्लभो लोकस्मिं।   
    
इमेसं खो लिच्छवी पञ्चन्नं रतनानं पातुभावो दुल्लभो लोकस्मिन्ति।   
    
५। ४। ५। ६  
(महासुपिन सुत्तं)  
(सावत्थिनिदानं)  
४६। तथागतस्स भिक्खवे, अरहतो सम्मा सम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो पञ्च महासुपिना पातुरहेसुं। कतमे पञ्च।   
तथागतस्स भिक्खवे, अरहतो सम्मासम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो अयं महापठवि महासयनं अहोसि। हिमवा  
पब्बतराजा बिम्बोहनं ३अहोसि। पुरत्थिमे समुद्दे वामो हत्थो ओहितो अहोसि। पच्छिमे  
समुद्दे दक्खिणो हत्थो ओहितो अहोसि। दक्खिणे समुद्दे उभो पादा ओहिता अहेसुं।  
तथागतस्स भिक्खवे अरहतो सम्मासम्बुद्धस्स पुब्बेव सम्बोधा  
अनभिसम्बुद्धस्स बोधीसत्तस्सेव सतो अयं पठमो महासुपिनो पातुरहोसि।   
    
पुन च परं भिक्खवे तथागतस्स अरहतो सम्मासम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो तिरिया नाम तिणजाति नाभिया उग्गन्त्वा नभं  
आहच्च ठिता अहोसि। तथागतस्स [प्त्स् पगे २४१] [\क़् २४१।] भिक्खवे, अरहतो  
सम्मासम्बुद्धस्स पुब्बेव सम्बोधा अनभिसम्बुद्धस्स बोधिसत्तस्सेव सतो अयं  
दुतियो महासुपिनो पातुरहोसि।   
    
पुन च परं भिक्खवे तथागतस्स अरहतो सम्मासम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो सेता किमी कण्हसीसा पादेहि उस्सक्कित्वा याव  
जाणुमण्डलं पटिच्छादेसुं। तथागतस्स भिक्खवे, अरहतो सम्मासम्बुद्धस्स  
पुब्बेव सम्बोधा अनभिसम्बुद्धस्स बोधिसत्तस्सेव सतो अयं ततियो महासुपिनो  
पातुरहोसि।   
    
१। पदमं स्या २। कोकनुदं स्या ३। बिब्बोहनं मछसं।   
    
[ब्ज्त् पगे ३८८] [\x ३८८।]       
    
पुन च परं भिक्खवे तथागतस्स अरहतो सम्मासम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो चत्तारो सकुणा नानावण्णा चतूहि दिसाहि आगन्त्वा  
पादमूले निपतित्वा सब्बसेता सम्पज्जिंसु। तथागतस्स भिक्खवे, अरहतो  
सम्मासम्बुद्धस्स पुब्बेव सम्बोधा अनभिसम्बुद्धस्स बोधिसत्तस्सेव सतो अयं  
चतुत्थो महासुपिनो पातुरहोसि।   
    
पुन च परं भिक्खवे तथागतस्स अरहं सम्मासम्बुद्धस्स पुब्बेव सम्बोधा  
अनभिसम्बुद्धो बोधिसत्तोव समानो महतो मीऌहपब्बतस्स उपरूपरिचङ्कमति  
अलिप्पमानो १ मीऌहेन। तथागतस्स भिक्खवे, अरहतो सम्मासम्बुद्धस्स  
पुब्बेव सम्बोधा अनभिसम्बुद्धस्स बोधिसत्तस्सेव सतो अयं पञ्चमो महासुपिनो  
पातुरहोसि। 

यम्पि भिक्खवे, तथागतस्स अरहतो सम्मासम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो अयं महापठवी महासयनं अहोसि, हिमवा  
पब्बतराजा बिम्बोहनं अहोसि, पुरत्थिमे समुद्दे वामो हत्थो ओहितो अहोसि, पच्छिमे  
समुद्दे दक्खिणे हत्थो ओहितो अहोसि, दक्खिणे समुद्दे उभो पादा ओहिता अहेसुं,  
तथागतेन भिक्खवे, अरहता सम्मासम्बुद्धेन अनुत्तरा सम्मासम्बोधि  
अभिसम्बुद्धा, तस्सा अभिसम्बोधाय अयं पठमो महासुपिनो पातुरहोसि।   
[प्त्स् पगे २४२] [\क़् २४२।]        
यम्पि भिक्खवे, तथागतस्स अरहतो सम्मासम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो तिरिया नाम तिण जाति नाभिया उग्गन्त्वा नभं  
आहच्च ठिता अहोसि, तथागतेन भिक्खवे, अरहता सम्मासम्बुद्धेन अरियो अट्ठङ्गिको  
मग्गो अभिसम्बुज्झित्वा याव देवमनुस्सेहि सुप्पकासितो, तस्स अभिसम्बोधाय अयं  
दुतियो महासुपिनो पातुरहोसि।   
    
यम्पि भिक्खवे, तथागतस्स अरहतो सम्मा सम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो सेता किमी कण्हसीसा पादेहि उस्सक्कित्वा याव  
जाणुमण्डला पटिच्छादेसुं, बहू भिक्खवे, गिही ओदातवसना तथागतं पाणुपेतं  
सरणं गता, तस्स अभिसम्बोधाय अयं ततियो महासुपिनो पातुरहोसि।   
यम्पि भिक्खवे, तथागतस्स अरहतो सम्मासम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो चत्तारो सकुणा नानावण्णा चतूहि दिसाहि आगन्त्वा  
पादमूले निपतित्वा सब्बसेता सम्पज्जिंसु, चत्तारो मे भिक्खवे, वण्णा: खत्तिया ब्राह्मणा  
वेस्सा सुद्दा, ते तथागतप्पवेदिते धम्मविनये अगारस्मा अनगारियं पब्बजित्वा  
अनुत्तरं विमुत्तिं सच्छिकरोन्ति, तस्स अभिसम्बोधाय अयं चतुत्थो महासुपिनो  
पातुरहोसि।   
    
१। अलिम्पमानो सब्बत्थ।   
    
[ब्ज्त् पगे ३९०] [\x ३९०।]       
    
यम्पि भिक्खवे, तथागतस्स अरहं सम्मासम्बुद्धो पुब्बेव सम्बोधा  
अनभिसम्बुद्धो बोधिसत्तोव समानो महतो मीऌहपब्बतस्स उपरूपरि चङ्कमति  
अलिप्पमानो मीऌहेन, लाभि भिक्खवे, तथागतस्स  
चिवरपिण्डपातसेनासनगिलानप्पच्चयभेसज्जपरिक्खारानं, तत्थ च तथागतो  
अगथितो१अमुच्छितो अनज्झोपन्नो आदीनवदस्सावी निस्सरणपञ्ञो परिभुञ्जति, तस्स  
अभिसम्बोधाय अयं पञ्चमो महा सुपिनो पातुरहोसि।   
    
तथागतस्स भिक्खवे अरहतो सम्मासम्बुद्धस्स पुब्बेव सम्बोधा  
अनभिसम्बुद्धस्स बोधिसत्तस्सेव सतो इमे पञ्च महा सुपिना पातुरहेसुन्ति।   
[प्त्स् पगे २४३] [\क़् २४३।]      

५। ४। ५। ७  
(वस्सन्तरायसुत्तं)  
(सावत्थिनिदानं)  
४७। पञ्चिमे भिक्खवे, वस्सस्स अन्तराया, यं नेमित्ता न जानन्ति, यत्थ नेमित्तानं  
चक्खुं न कमति। २ कतमे पञ्च:  
    
उपरि भिक्खवे, आकासे तेजोधातु पकुप्पति, तेन उप्पन्ना मेघा पटिविगच्छन्ति। अयं  
भिक्खवे, पठमो वस्सस्स अन्तरायो यं नेमित्ता न जानन्ति, यत्थ नेमित्तानं चक्खुं  
न कमति।   
    
पुन च परं भिक्खवे, उपरि आकासे वायोधातु पकुप्पति तेन उप्पन्ना मेघा  
पटिविगच्छन्ति। अयं भिक्खवे, दुतियो वस्सस्स अन्तरायो, यं नेमित्ता न जानन्ति, यत्थ  
नेमित्तानं चक्खुं न कमति।   
    
पुन च परं भिक्खवे, राहु असुरिन्दो पाणिना उदकं सम्पटिच्छित्वा ३महासमुद्दे  
छड्डेति। अयं भिक्खवे, ततियो वस्सस्स अन्तरायो, यं नेमित्ता न जानन्ति, यत्थ  
नेमित्तानं चक्खुं न कमति।   
    
पुन च परं भिक्खवे, वस्सवलाहका देवा पमत्ता होन्ति। अयं भिक्खवे, चतुत्थो  
वस्सस्स अन्तरायो, यं नेमित्ता न जानन्ति, यत्थ नेमित्तानं चक्खुं न कमति।   
    
पुन च परं भिक्खवे, मनुस्सा अधम्मिका होन्ति। अयं भिक्खवे, पञ्चमो वस्सस्स  
अन्तरायो, यं नेमित्ता न जानन्ति, यत्थ नेमित्तानं चक्खुं न कमति।   
इमे खो भिक्खवे, पञ्च वस्सस्स अन्तराया, यं नेमित्ता न जानन्ति, यत्थ नेमित्तानं  
चक्खुं न कमतीति।   
    
१। अगधितो स्या, [प्त्स् २।] चक्खु नक्खमति सीमु, चक्खु न कमति मछसं,   
चक्खुं नक्कमति स्या, ३। पटिच्छित्वा सीमु।   
।   
[ब्ज्त् पगे ३९२] [\x ३९२।]       
५। ४। ५। ८  
(सुभासितवाचा सुत्तं)  
(सावत्थिनिदानं)  
४८। पञ्चहि भिक्खवे, अङ्गेहि समन्नागता वाचा सुभासिता होति, नो दुब्भासिता, अनवज्जा च  
अननुवज्जा च विञ्ञूनं। कतमेहि पञ्चहि:  
[प्त्स् पगे २४४] [\क़् २४४।]        
    
कालेन च भासिता होति। सच्चा च भासिता होति, सण्हा च भासिता होति, अत्थसंहिता च भासिता  
होति, मेत्तचित्तेन च भासिता होति।   
    
इमेहि खो भिक्खवे पञ्चहि अङ्गेहि समन्नागता वाचा सुभासिता होति नो दुब्भासिता,  
अनवज्जा च अननुवज्जा च विञ्ञूनन्ति।   
    
५। ४। ५। ९  
(कुलसुत्तं)  
(सावत्थिनिदानं)  
४९। यस्मिं भिक्खवे, समये सीलवन्तो पब्बजिता कुलं १उपसङ्कमन्ति, तत्थ मनुस्सा  
पञ्चहि ठानेहि बहुं पुञ्ञं पसवन्ति। कतमेहि पञ्चहि:  
    
यस्मिं भिक्खवे, समये सीलवन्ते पब्बजिते कुलं उपसङ्कमन्ते मनुस्सा दिस्वा चित्तानि  
पसादेन्ति, २ सग्गसंवत्तनिकं भिक्खवे, तं कुलं तस्मिं समये पटिपदं पटिपन्नं  
होति।   
    
यस्मिं भिक्खवे, समये सीलवन्ते पब्बजिते कुलं उपसङ्कमन्ते मनुस्सा पच्चुट्ठेन्ति,  
अभिवादेन्ति, आसनं देन्ति, उच्चाकुलीनसंवत्तनिकं भिक्खवे, तं कुलं तस्मिं समये  
पटिपदं पटिपन्नं होति।   
    
यस्मिं भिक्खवे, समये सीलवन्ते पब्बजिते कुलं उपसङ्कमन्ते मनुस्सा  
मच्छेरमलं पटिविनोदेन्ति, ३ महेसक्खसंवत्तनिकं भिक्खवे, तं कुलं तस्मिं  
समये पटिपदं पटिपन्नं होति।   
    
यस्मिं भिक्खवे, समये सीलवन्ते पब्बजिते कुलं उपसङ्कमन्ते मनुस्सा यथासत्ति  
यथाबलं संविभजन्ति, महाभोगसंवत्तनिकं भिक्खवे, तं कुलं तस्मिं समये  
पटिपदं पटिपन्नं होति।   
    
यस्मिं भिक्खवे, समये सीलवन्ते पब्बजिते कुलं उपसङ्कमन्ते मनुस्सा  
परिपुच्छन्ति, परिपञ्हन्ति, धम्मं सुणन्ति, महा पञ्ञसंवत्तनिकं भिक्खवे, तं  
कुलं तस्मिं समये पटिपदं पटिपन्नं होति।   
[प्त्स् पगे २४५] [\क़् २४५।]        
    
यस्मिं भिक्खवे, समये सीलवन्ते पब्बजिते कुलं उपसङ्कमन्ति, तत्थ मनुस्सा इमेहि  
पञ्चहि ठानेहि बहुं पुञ्ञं पसवन्तीति।   
    
१। सीलवन्ते कुलं मछसं २। पसीदन्ति स्या  
३। पटिविनेन्ति मछसं  
    
[ब्ज्त् पगे ३९४] [\x ३९४।]       
५। ४। ५। १०  
(निस्सारणीय सुत्तं)  
(सावत्थिनिदानं)  
५०। पञ्चिमा भिक्खवे, निस्सारणीया१ धातुयो। कतमा पञ्च:  
    
इध भिक्खवे भिक्खुनो कामे मनसिकरोतो कामेसु चित्तं न पक्खन्दति। नप्पसीदति,  
न सन्तिट्ठति, न विमुच्चति। नेक्खम्मं खो पनस्स मनसिकरोतो नेक्खम्मे चित्तं  
पक्खन्दति, पसीदति, सन्तिट्ठति। विमुच्चति। तस्स तं चित्तं सुगतं२ सुभावितं  
सुवुट्ठितं सुविमुत्तं सुविसंयुत्तं कामेहि। ये च कामपच्चया उप्पज्जन्ति आसवा  
विघातपरिऌआहा, मुत्तो सो तेहि। न सो तं वेदनं वेदियति। इदमक्खातं कामानं  
निस्सरणं।   
    
पुन च परं भिक्खवे, भिक्खुनो व्यापादं मनसिकरोतो व्यापादे चित्तं न  
पक्खन्दति, नप्पसीदति, न सन्तिट्ठति, न विमुच्चति। अव्यापादं खो पनस्स  
मनसिकरोतो अव्यापादे चित्तं पक्खन्दति, पसीदति, सन्तिट्ठति, विमुच्चति। तस्स तं चित्तं  
सुगतं२ सुभावितं सुवुट्ठितं सुविमुत्तं सुविसंयुत्तं व्यापादेन। ये च  
व्यापादपच्चया उप्पज्जन्ति आसवा विघातपरिऌआहा, मुत्तो सो तेहि। न सो तं वेदनं  
वेदियति। इदमक्खातं व्यापादस्स निस्सरणं।   
    
पुन च परं भिक्खवे, भिक्खुनो विहेसं मनसिकरोतो विहेसाय चित्तं न पक्खन्दति,  
नप्पसीदति, न सन्तिट्ठति, न विमुच्चति। अविहेसं खो पनस्स मनसिकरोतो अविहेसाय  
चित्तं पक्खन्दति, पसीदति, सन्तिट्ठति, विमुच्चति। तस्स तं चित्तं सुगतं सुभावितं  
सुवुट्ठितं सुविमुत्तं सुविसंयुत्तं विहेसाय। ये च विहेसापच्चया उप्पज्जन्ति आसवा  
विघातपरिऌआहा, मुत्तो सो तेहि। न सो तं वेदनं वेदियति। इदमक्खातं विहेसाय  
निस्सरणं।   
[प्त्स् पगे २४६] [\क़् २४६।]        
    
पुन च परं भिक्खवे, भिक्खुनो रूपं मनसिकरोतो रूपे चित्तं न  
पक्खन्दति, नप्पसीदति, न सन्तिट्ठति, न विमुच्चति। अरूपं खो पनस्स मनसिकरोतो  
अरूपे चित्तं पक्खन्दति, पसीदति, सन्तिट्ठति, विमुच्चति। तस्स तं चित्तं सुगतं  
सुभावितं सुवुट्ठितं सुविमुत्तं सुविसंयुत्तं रूपेहि। ये च  
रूपपच्चया उप्पज्जन्ति आसवा विघातपरिऌआहा, मुत्तो सो तेहि। न सो तं वेदनं वेदियति।  
इदमक्खातं रूपानं निस्सरणं।   
    
१। निस्सरणिया [प्त्स् २।] सुकतं [प्त्स्]  
    
[ब्ज्त् पगे ३९६] [\x ३९६।]       
    
पुन च परं भिक्खवे, भिक्खुनो सक्कायं मनसिकरोतो सक्काये चित्तं न  
पक्खन्दति, नप्पसीदति, न सन्तिट्ठति, न विमुच्चति। सक्कायनिरोधं खो पनस्स  
मनसिकरोतो सक्कायनिरोधे चित्तं पक्खन्दति, पसीदति, सन्तिट्ठति, विमुच्चति। तस्स तं  
चित्तं सुगतं सुभावितं सुवुट्ठितं सुविमुत्तं सुविसंयुत्तं सक्कायेन। ये च  
सक्कायपच्चया उप्पज्जन्ति आसवा विघातपरिऌआहा, मुत्तो सो तेहि। न सो तं वेदनं  
वेदियति। इदमक्खातं सक्कायस्स निस्सरणं।   
    
तस्स कामनन्दिपि नानुसेति, व्यापादनन्दिपि नानुसेति, विहेसानन्दिपि नानुसेति, रूपनन्दिपि  
नानुसेति, सक्कायनन्दिपि नानुसेति। सो कामनन्दियापि अननुसया, व्यापादनन्दियापि  
अननुसया विहेसा नन्दियापि अननुसया, रूपनन्दियापि अननुसया, सक्कायनन्दियापि  
अननुसया। अयं वुच्चति भिक्खवे, भिक्खु निरनुसयो अच्छेच्छि तण्हं, वावत्तयि १  
संयोजनं, सम्मा मानाभिसमया अन्तमकासि दुक्खस्स।   
    
इमा खो भिक्खवे, पञ्च निस्सारणीया धातुयोति।   
    
सोणवग्गो पञ्चमो  
[प्त्स् पगे २४७] [\क़् २४७।]        
    
तस्सुद्दानं:  
सोणो दोणो सङ्गारवो कारणपाली च पिङ्गियानी।   
सुपिना च वस्सा वाचा कुलं निस्सारणीयेन चाति।   
चतुत्थो पण्णासको समत्तो।   
    
१। विवत्तयि मछसं, विवट्टयि स्या,   
[ब्ज्त् पगे ३९८] [\x ३९८।]       
पञ्चमपण्णासकं  
१। किम्बिलवग्गो  
५। ५। १। १  
(किम्बिलसुत्तं)  
(सावत्थिनिदानं)  
१। एकं समयं भगवा किम्बिलायं १ विहरति, निचेलुवने। २अथ खो आयस्मा किम्बिलो३  
येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्नो खो आयस्मा किम्बिलो३ भगवन्तं एतदवोच:  
    
ऽको नु खो भन्ते हेतु को पच्चयो, येन तथागते परिनिब्बुते सद्धम्मो न चिरट्ठितिको  
होतीतिऽ।   
    
इध किम्बिल, ४ तथागते परिनिब्बुते भिक्खु भिक्खुनियो उपासका उपासिकायो सत्थरि  
अगारवा विहरन्ति अप्पतिस्सा। धम्मे अगारवा विहरन्ति अप्पतिस्सा, सङ्घे अगारवा विहरन्ति  
अप्पतिस्सा, सिक्खाय अगारवा विहरन्ति अप्पतिस्सा, अञ्ञमञ्ञं अगारवा विहरन्ति अप्पतिस्सा।  
अयं खो किम्बिल, हेतु अयं पच्चयो, येन तथागते परिनिब्बुते सद्धम्मो न  
चिरट्ठितिको होतीति।   
    
को पन भन्ते, हेतु को पच्चयो, येन तथागते परिनिब्बुते सद्धम्मो चिरट्ठितिको  
होतीति।   
    
इध किम्बिल, तथागते परिनिब्बुते भिक्खु भिक्खुनियो उपासका उपासिकायो सत्थरि  
सगारवा विहरन्ति सप्पतिस्सा। धम्मे सगारवा विहरन्ति सप्पतिस्सा, सङ्घे सगारवा  
विहरन्ति सप्पतिस्सा, सिक्खाय सगारवा विहरन्ति सप्पतिस्सा,   
अञ्ञमञ्ञं सगारवा विहरन्ति सप्पतिस्सा। अयं खो किम्बिल, हेतु अयं पच्चयो, येन  
तथागते परिनिब्बुते सद्धम्मो चिरट्ठितिको होतीऽति।   
[प्त्स् पगे २४८] [\क़् २४८।]        
    
५। ५। १। २  
(धम्मसवण सुत्तं)  
(सावत्थिनिदानं)  
२। पञ्चिमे भिक्खवे, आनिसंसा धम्मसवणे। कतमे पञ्च:  
    
अस्सुतं सुणाति, सुतं परियोदपेति, कङ्खं वितरति, दिट्ठिं उजुं करोति, चित्तमस्स  
पसीदति। इमे खो भिक्खवे, पञ्च आनिसंसा धम्मसवणेति।   
    
१। किमिलायं मछसं, स्या, २। वेलुवने मछसं स्या ३। किमिलो मछसं  
४। किमिल मछसं  
    
[ब्ज्त् पगे ४००] [\x ४००।]       
५। ५। १। ३  
(आजानीयसुत्तं)  
(सावत्थिनिदानं)  
३। पञ्चहि भिक्खवे, अङ्गेहि समन्नागतो रञ्ञो भद्रो अस्साजानीयो राजारहो होति,  
राजभोग्गो, रञ्ञो अङ्गन्त्वेव सङ्खं गच्छति। कतमेहि पञ्चहि:  
    
अज्जवेन, जवेन, मद्दवेन, खन्तिया, सोरच्चेन। इमेहि खो भिक्खवे, पञ्चहि अङ्गेहि  
समन्नागतो रञ्ञो भद्रो अस्साजानीयो राजारहो होति, राजभोग्गो, रञ्ञो अङ्गन्त्वेव सङ्खं  
गच्छति।   
    
एवमेव खो भिक्खवे, पञ्चहि धम्मेहि समन्नागतो भिक्खु आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कमेहि पञ्चहि:  
    
अज्जवेन, जवेन, मद्दवेन, खन्तिया, सोरच्चेन। इमेहि खो भिक्खवे, पञ्चहि धम्मेहि  
समन्नागतो भिक्खु आहुनेय्यो होति पाहुनेय्यो दक्खिणेय्यो अञ्जलिकरणीयो अनुत्तरं  
पुञ्ञक्खेत्तं लोकस्साति।   
    
५। ५। १। ४  
(बलसुत्तं)  
(सावत्थिनिदानं)  
४। पञ्चिमानि भिक्खवे, बलानि। कतमानि पञ्च:  
    
सद्धाबलं, हिरिबलं, ओत्तप्पबलं, विरियबलं, पञ्ञाबलं। इमानि खो भिक्खवे, पञ्च  
बलानीति।   
    
५। ५। १। ५  
(चेतोखिलसुत्तं)  
(सावत्थिनिदानं)  
५। पञ्चिमे भिक्खवे, चेतोखिला। कतमे पञ्च:  
    
इध भिक्खवे, भिक्खु सत्थरि कङ्खति विचिकिच्छति [प्त्स् पगे २४९] [\क़् २४९।]       
नाधिमुच्चति न सम्पसीदति। यो सो भिक्खवे, भिक्खु सत्थरि कङ्खति विचिकिच्छति  
नाधिमुच्चति न सम्पसीदति, तस्स चित्तं न नमति आतप्पाय अनुयोगाय सातच्चाय  
पधानाय। यस्स चित्तं न नमति आतप्पाय अनुयोगाय सातच्चाय पधानाय, अयं  
पठमो चेतोखिलो।   
    
पुन च परं भिक्खवे, भिक्खु धम्मे कङ्खति विचिकिच्छति नाधिमुच्चति न  
सम्पसीदति। यो सो भिक्खवे, भिक्खु धम्मे कङ्खति विचिकिच्छति नाधिमुच्चति न  
सम्पसीदति, तस्स चित्तं न नमति आतप्पाय अनुयोगाय सातच्चाय पधानाय। यस्स चित्तं  
न नमति आतप्पाय अनुयोगाय सातच्चाय पधानाय, अयं दुतियो चेतोखिलो।   
    
पुन च परं भिक्खवे, भिक्खु सङ्घे कङ्खति विचिकिच्छति नाधिमुच्चति न  
सम्पसीदति। यो सो भिक्खवे, भ भिक्खु सङ्घे कङ्खति विचिकिच्छति नाधिमुच्चति न  
सम्पसीदति, तस्स चित्तं न नमति आतप्पाय अनुयोगाय सातच्चाय पधानाय। यस्स चित्तं  
न नमति आतप्पाय अनुयोगाय सातच्चाय पधानाय, अयं ततियो चेतोखिलो।  
    
पुन च परं भिक्खवे भिक्खु सिक्खाय कङ्खति विचिकिच्छति नाधिमुच्चति न  
सम्पसीदति, यो सो भिक्खवे भिक्खु सिक्खाय कङ्खति विचिकिच्छति नाधिमुच्चति न  
सम्पसीदति, तस्स चित्तं न नमति आतप्पाय अनुयोगाय सातच्चाय पधानाय। यस्स चित्तं  
न नमति आतप्पाय अनुयोगाय सातचाचय पधानाय, अयं चतुत्थो चेतोखिलो।   
    
पुन च परं भिक्खवे भिक्खु सब्रह्मचारीसु कुपितो होति अनत्तमनो आहतचित्तो  
खिलजातो, यो सो भिक्खवे, भिक्खु सब्रह्मचारीसु कुपितो होति अनत्तमनो आहतचित्तो  
खिलजातो, तस्स चित्तं न नमति आतप्पाय अनुयोगाय सातच्चाय पधानाय। यस्स चित्तं न  
नमति आतप्पाय अनुयोगाय सातच्चाय पधानाय, अयं पञ्चमो चेतोखिलो।   
    
इमे खो भिक्खवे, पञ्च चेतोखिलाति।   
    
[ब्ज्त् पगे ४०२] [\x ४०२।]       
५। ५। १। ६  
(विनिबन्धसुत्तं)  
(सावत्थिनिदानं)  
६। पञ्चिमे भिक्खवे, चेतसो विनिबन्धा कतमे पञ्च:  
    
इध भिक्खवे, भिक्खु कामेसु१ अविगतरागो२ होति, अविगतछन्दो अविगतपेमो  
अविगतपिपासो अविगतपरिऌआहो अविगततण्हो। यो सो भिक्खवे, भिक्खु कामेसु अविगतरागो  
होति, अविगतछन्दो अविगतपेमो अविगतपिपासो अविगतपरिऌआहो अविगततण्हो, तस्स चित्तं  
न नमति आतप्पाय अनुयोगाय सातच्चाय पधानाय। यस्स चित्तं न नमति आतप्पाय  
अनुयोगाय सातच्चाय पधानाय, अयं पठमो चेतसो विनिबन्धो।   
    
पुन च परं भिक्खवे, भिक्खु काये अविगतरागो होति, अविगतछन्दो अविगतपेमो  
अविगतपिपासो अविगतपरिऌआहो अविगततण्हो। यो सो भिक्खवे, भिक्खु काये अविगतरागो  
होति, अविगतछन्दो अविगतपेमो अविगतपिपासो अविगतपरिऌआहो अविगततण्हो, तस्स चित्तं  
न नमति आतप्पाय अनुयोगाय सातच्चाय पधानाय। यस्स चित्तं न नमति आतप्पाय  
अनुयोगाय सातच्चाय पधानाय, अयं दुतियो चेतसो विनिबन्धो।  
    
पुन च परं भिक्खवे, भिक्खु रूपे अविगतरागो होति, अविगतछन्दो अविगतपेमो  
अविगतपिपासो अविगतपरिऌआहो अविगततण्हो। यो सो भिक्खवे, भिक्खु रूपे अविगतरागो  
होति, अविगतछन्दो अविगतपेमो अविगतपिपासो अविगतपरिऌआहो अविगततण्हो, तस्स चित्तं  
न नमति आतप्पाय अनुयोगाय सातच्चाय पधानाय। यस्स चित्तं न नमति आतप्पाय  
अनुयोगाय सातच्चाय पधानाय, अयं ततियो चेतसो विनिबन्धो।   
पुन च परं भिक्खवे भिक्खु यावदत्थं उदरावदेहकं भुञ्जित्वा सेय्यसुखं  
पस्ससुखं मिद्धसुखं अनुयुत्तो विहरति यो सो भिक्खवे, भिक्खु यावदत्थं  
उदरावदेहकं भुञ्जित्वा सेय्यसुखं पस्ससुखं मिद्धसुखं अनुयुत्तो विहरति,  
तस्स चित्तं न नमति आतप्पाय अनुयोगाय सातच्चाय पधानाय। यस्स चित्तं न नमति  
आतप्पाय अनुयोगाय सातच्चाय पधानाय, अयं चतुत्थो चेतसो विनिबन्धो।  
    
पुन च परं भिक्खवे भिक्खु अञ्ञतरं देवनिकायं पणिधाय ब्रह्मचरियं चरति:  
ऽ इमिनाहं सीलेन वा वतेन वा तपेन वा ब्रह्मचरियेन वा देवो वा भविस्सामि  
देवञ्ञतरो वाऽति यो सो भिक्खवे, भिक्खु अञ्ञतरं देवनिकायं [प्त्स् पगे २५०] [\क़्  
२५०।] पणिधाय ब्रह्मचरियं चरति। ऽ इमिनाहं सीलेन वा वतेन वा तपेनवा  
ब्रह्मचरियेन वा देवो वा भविस्सामि देवञ्ञतरो वा ऽति तस्स चित्तं न नमति आतप्पाय  
अनुयोगाय सातच्चाय पधानाय। यस्स चित्तं न नमति आतप्पाय अनुयोगाय सातच्चाय  
पधानाय, अयं पञ्चमो चेतसो विनिबन्धो।   
    
इमे खो भिक्खवे, पञ्च चेतसो विनिबन्धाति।   
५। ५। १। ७  
(यागुसुत्तं)  
(सावत्थिनिदानं)  
७। पञ्चिमे भिक्खवे, आनिसंसा यागुया। कतमे पञ्च:  
    
खुदं पटिहन्ति, ५ पिपासं पटिविनेति। वातं अनुलोमेति, वत्थिं सोधेति, आमावसेसं  
पाचेति।   
    
इमे खो भिक्खवे, पञ्च आनिसंसा यागुयाति।   
    
५। ५। १। ८  
(दन्तकट्ठसुत्तं)  
(सावत्थिनिदानं)  
८। पञ्चिमे भिक्खवे, आदीनवा दन्तकट्ठस्स अखादने। कतमे पञ्च:  
    
अचक्खुस्सं, मुखं दुग्गन्धं होति, रसहरणियो न विसुज्झन्ती,   
पित्तं सेम्हं भत्तं परियोनन्धति, भत्तमस्स नच्छादेति।   
    
इमे खो भिक्खवे, पञ्च आदिनवा दन्तकट्ठस्स अखादनो।   
    
१। कामे स्या २। अवीतरागो मछसं, स्या, कामे अवीतरागो स्या  
३। उदरावदेहं सीमु ४। फस्ससुखं सीमु ५। खुद्दं पटिभन्ति मछसं, स्या  
[ब्ज्त् पगे ४०४] [\x ४०४।]       
पञ्चिमे भिक्खवे आनिसंसा दन्तकट्ठस्स खादने। कतमे पञ्च:  
    
चक्खुस्सं, मुखं न दुग्गन्धं होति, रसहरणियो विसुज्झन्ति, पित्तं सेम्हं भत्तं  
न परियोनन्धति, भत्तमस्स छादेति।   
    
इमे खो भिक्खवे पञ्च आनिसंसा दन्तकट्ठस्स खादनेति।   
[प्त्स् पगे २५१] [\क़् २५१।]        
    
५। ५। १। ९  
(गीतस्सरसुत्तं)  
(सावत्थिनिदानं)  
९। पञ्चिमे भिक्खवे आदिनवा आयतकेन गीतस्सरेन धम्मं भणन्तस्स। कतमे  
पञ्च:   
अत्तनापि तस्मिं सरे सारज्जति, परेपि तस्मिं सरे सारज्जन्ति, गहपतिकापि उज्झायन्ति: ऽयथेव  
मयं गायाम, एवमेव इमे समणा सक्कियपुत्तिया गायन्तीऽ ति, सरकुत्तिम्पि  
निकामयमानस्स समाधिस्स भङ्गो होति, पच्छिमा जनता दिट्ठानुगतिं आपज्जति।   
    
इमे खो भिक्खवे पञ्च आदीनवा आयतकेन गीतस्सरेन धम्मं भणन्तस्साति।   
    
५। ५। १। १०  
(मुट्ठस्सति सुत्तं)  
(सावत्थिनिदानं)  
१०। पञ्चिमे भिक्खवे आदीनवा मुट्ठस्सतिस्स असम्पजानस्स निद्दं ओक्कमतो। कतमे  
पञ्च:  
दुक्खं सुपति, दुक्खं पटिबुज्झति, पापकं सुपिनं पस्सति, देवता न रक्खन्ति, असुचि  
मुच्चति।   
    
इमे खो भिक्खवे पञ्च आदीनवा मुट्ठस्सतिस्स असम्पजानस्स निद्दं ओक्कमतो।   
    
पञ्चिमे भिक्खवे आनिसंसा उपट्ठितसतिस्स१सम्पजानस्स निद्दं ओक्कमतो। कतमे  
पञ्च:  
    
सुखं सुपति, सुखं पटिबुज्झति, न पापकं सुपिनं पस्सति, देवता रक्खन्ति, असुचि न  
मुच्चति।   
    
इमे खो भिक्खवे पञ्च आनिसंसा उपट्ठितसतिस्स १सम्पजानस्स निद्दं ओक्कमतोति।   
किम्बिलवग्गो पठमो  
    
तस्सुद्दानं:  
किम्बिलो२ धम्मसवणं३ आजानीयो४ बलं खिलं  
विनिबन्धं यागु कट्ठं गीतं मुट्ठस्सतिना चाति।   
    
१। उपट्ठितस्सतिस्स मछसं २। किमिलो,   
३। धम्मस्सवणं मछसं ४। आजानीच मछसं, सीमु  
    
[ब्ज्त् पगे ४०६] [\x ४०६।]       
[प्त्स् पगे २५२] [\क़् २५२।]        
अक्कोसकवग्गो   
    
५। ५। २। १  
(अक्कोसकसुत्तं)   
(सावत्थिनिदानं)  
११। यो सो भिक्खवे भिक्खु अक्कोसकपरिभासको अरियूपवादि सब्रह्मचारीनं, तस्स  
पञ्च आदीनवा पाटिकङ्खा। कतमे पञ्च:  
    
पाराजिको वा होति छिन्नपरिपन्थो, अञ्ञतरं वा सङ्किलिट्ठं आपत्तिं आपज्जति, बाऌहं वा  
रोगातङ्कं फुसति, सम्मूऌहो कालं करोति, कायस्स भेदा परम्मरणा अपायं दुग्गतिं  
विनिपातं निरयं उपपज्जति।   
    
यो सो भिक्खवे भिक्खु अक्कोसकपरिभासको अरियूपवादी सब्रह्मचारीनं, तस्स इमे  
पञ्च आदीनवा पाटिकङ्खाति।   
    
५। ५। २। २  
(भण्डनकारक सुत्तं)  
(सावत्थिनिदानं)  
१२। यो सो भिक्खवे भिक्खु भण्डनकारको कलहकारको विवादकारको भस्सकारको  
सङ्घे अधिकरणकारको, तस्स पञ्च आदीनवा पाटिकङ्खा। कतमे पञ्च:  
    
अनधिगतं नाधिगच्छति, अधिगतं१ परिहायति, पापको कित्तिसद्दो अब्भुग्गच्छति,  
सम्मूऌहो कालं करोति, कायस्स भेदा परम्मरणा अपायं दुग्गतिं विनिपातं निरयं  
उपपज्जति।   
    
यो सो भिक्खवे भिक्खु भाण्डनकारको कलहकारको विवादकारको भस्सकारको सङ्घे  
अधिकरणकारको, तस्स इमे पञ्च आदीनवा पाटिकङ्खाति।   
    
५। ५। २। ३  
(सील सुत्तं)  
(सावत्थिनिदानं)  
१३। पञ्चिमे भिक्खवे आदीनवा दुस्सीलस्स सीलविपत्तिया। कतमे पञ्च:  
    
इध भिक्खवे दुस्सीलो सीलविपन्नो पमादाधिकरणं महतिं भोगजानिं निगच्छति,  
अयं भिक्खवे पठमो आदीनवो दुस्सीलस्स सीलविपत्तिया।   
    
पुन च परं भिक्खवे दुस्सीलस्स सीलविपन्नस्स पापको कित्तिसद्दो अब्भुग्गच्छति।  
अयं भिक्खवे दुतियो आदीनवो दुस्सीलस्स सीलविपत्तिया  
    
१। अधिगता मछसं  
    
[ब्ज्त् पगे ४०८] [\x ४०८।]       
[प्त्स् पगे २५३] [\क़् २५३।]        
    
पुन च परं भिक्खवे दुस्सीलो सीलविपन्नो यञ्ञदेव परिसं उपसङ्कमति: यदि  
खत्तियपरिसं यदि ब्राह्मणपरिसं यदि गहपतिपरिसं यदि समणपरिसं, अविसारदो  
उपसङ्कमति। मङ्कुभुतो। अयं भिक्खवे ततियो आदीनवो दुस्सीलस्स सीलविपत्तिया।   
    
पुन च परं भिक्खवे दुस्सीलो सीलविपन्नो सम्मूऌहो कालं करोति।   
अयं भिक्खवे चतुत्थो आदीनवो दुस्सीलस्स सील विपत्तिया।   
    
पुन च परं भिक्खवे दुस्सीलो सीलविपन्नो कायस्स भेदा परम्मरणा अपायं  
दुग्गतिं विनिपातं निरयं उपपज्जति अयं भिक्खवे पञ्चमो आदीनवो दुस्सीलस्स  
सीलविपत्तिया।   
    
इमे खो भिक्खवे पञ्च आदीनवा दुस्सीलस्स सीलविप्पत्तिया।   
    
पञ्चिमे भिक्खवे आनिसंसा सीलवतो सीलसम्पदाय। कतमे पञ्च:  
    
इध भिक्खवे सीलवा सीलसम्पन्नो अप्पमादाधिकरणं महन्तं भोगक्खन्धं  
अधिगच्छति। अयं भिक्खवे पठमो आनिसंसो सीलवतो सीलसम्पदाय।   
    
पुन च परं भिक्खवे सीलवतो सीलसम्पन्नस्स कल्याणो कित्तिसद्दो अब्भुग्गच्छति।  
अयं भिक्खवे दुतियो आनिसंसो सीलवतो सीलसम्पदाय।   
    
पुन च परं भिक्खवे सीलवा सीलसम्पन्नो यञ्ञदेव परिसं उपसङ्कमति यदि  
खत्तियपरिसं यदि ब्राह्मणपरिसं यदि गहपतिपरिसं यदि समणपरिसं, विसारदो  
उपसङ्कमति, अमङ्कुभूतो अयं भिक्खवे ततियो आनिसंसो सीलवतो सीलसम्पदाय।   
पुन च परं भिक्खवे सीलवा सीलसम्पन्नो असम्मूऌहो कालं करोति।   
अयं भिक्खवे चतुत्थो आनिसंसो सीलवतो सीलसम्पदाय।   
पुन च परं भिक्खवे सीलवा सीलसम्पन्नो कायस्स भेदा परम्मरणा सुगतिं सग्गं  
लोकं उपपज्जति। अयं भिक्खवे पञ्चमो आनिसंसो सीलवतो सीलसम्पदाय।   
    
इमे खो भिक्खवे पञ्च आनिसंसा सीलवतो सिलसम्पदायाति।   
[प्त्स् पगे २५४] [\क़् २५४।]        
    
५। ५। २। ४  
(बहुभाणि सुत्तं)  
(सावत्थिनिदानं)  
१४। पञ्चिमे भिक्खवे आदीनवा बहुभाणियस्मिं पुग्गले। कतमे पञ्च।   
    
मुसा भणति। पिसुनं भणति, फरुसं भणति, सम्फप्पलापं भणति, कायस्स  
भेदा परम्मरणा अपायं दुग्गतिं विनिपातं निरयं उप्पज्जति।   
    
इमे खो भिक्खवे पञ्च आदीनवा बहुभाणिस्मिं पुग्गले।   
।   
पञ्चिमे भिक्खवे आनिसंसा मन्तभाणिस्मिं पुग्गले। कतमे पञ्च:  
    
[ब्ज्त् पगे ४१०] [\x ४१०।]       
न मुसा भणति, न पिसुनं भणति, न फरुसं भणति, न सम्फप्पलापं भणति।  
कायस्स भेदा परम्मरणा सुगतिं सग्गं लोकं उपपज्जति। इमे खो भिक्खवे पञ्च  
आनिसंसा मन्तभाणिस्मीं पुग्गलेति।   
    
५। ५। २। ५  
(पठम अक्खन्तिसुत्तं)  
(सावत्थिनिदानं)  
१५। पञ्चिमे भिक्खवे आदीनवा अक्खन्तिया। कतमे पञ्च:  
    
बहुनो जनस्स अप्पियो होति अमनापो। वेरबहुलो च होति, वज्जबहुलो च, सम्मूऌहो कालं  
करोति, कायस्स भेदा परम्मरणा अपायं दुग्गतिं विनिपातं निरयं उपपज्जति।   
    
इमे खो भिक्खवे पञ्च आदीनवा अक्खन्तिया।   
    
पञ्चिमे भिक्खवे आनिसंसा खन्तिया। कतमे पञ्च:  
    
बहुनो जनस्स पियो होति मनापो, न वेरबहुलो होति, न वज्जबहुलो, असम्मूऌहो कालं  
करोति, कायस्स भेदा परम्मरणा सुगतिं सग्गं लोकं उप्पज्जति।   
इमे खो भिक्खवे पञ्च आनिसंसा खन्तियाति।   
[प्त्स् पगे २५५] [\क़् २५५।]        
    
५। ५। २। ६  
(दुतिय अक्खन्तिसुत्तं)  
(सावत्थिनिदानं)  
१६। पञ्चिमे भिक्खवे आदिनवा अक्खन्तिया। कतमे पञ्च:  
    
बहुनो जनस्स अप्पियो होति अमनापो, लुद्दो च होति, विप्पटिसारी च, सम्मूऌहो कालं करोति,  
कायस्स भेदा परम्मरणा अपायं दुग्गतिं विनिपातं निरयं उपपज्जति।   
    
इमे खो भिक्खवे पञ्च आदीनवा अक्खन्तिया।   
    
पञ्चिमे भिक्खवे आनिसंसा खन्तिया। कतमे पञ्च।   
    
बहुनो जनस्स पियो होति मनापो, अलुद्दो च होति, अविप्पटिसारि च, असम्मूऌहो कालं करोति,  
कायस्स भेदा परम्मरणा सुगतिं सग्गं लोकं उपपज्जति।   
    
इमे खो भिक्खवे पञ्च आनिसंसा खन्तियाति।   
    
[ब्ज्त् पगे ४१२। [\x ४१२।] ]   
५। ५। २। ७  
(पठमअपासादिक सुत्तं)  
(सावत्थिनिदानं)  
१७। पञ्चिमे भिक्खवे आदिनवा अपासादिके। कतमे पञ्च:  
    
अत्तापि अत्तानं उपवदति, अनुविच्च विञ्ञू गरहन्ति, पापको कित्तिसद्दो अब्भुग्गच्छति,  
सम्मूऌहो कालं करोति, कायस्स भेदा परम्मरणा अपायं दुग्गतिं विनिपातं निरयं  
उपपज्जति।   
    
इमे खो भिक्खवे पञ्च आदीनवा अपासादिके  
    
पञ्चिमे भिक्खवे पञ्च आदीनवा पासादिके कतमे पञ्च:  
    
अत्तापि अत्तानं न उपवदति, अनुविच्च विञ्ञू पसंसन्ति, कल्याणो कित्तिसद्दो अब्भुग्गच्छति,  
असम्मूऌहो कालं करोति, कायस्स भेदा परम्मरणा सुगतिं सग्गं  
लोकं उपपज्जति।   
    
इमे खो भिक्खवे पञ्च आनिसंसा पासादिकेति।   
    
५। ५। २। ८  
(दुतियअपासादिकसुत्तं)  
(सावत्थिनिदानं)  
    
१८। पञ्चिमे भिक्खवे आदीनवा अपासादिके। कतमे पञ्च:  
[प्त्स् पगे २५६] [\क़् २५६।]        
    
अप्पसन्ना नप्पसीदन्ति, पसन्नानञ्च एकच्चानं अञ्ञथत्तं होति, सत्थुसासनं अकतं  
होति, पच्छिमा जनता दिट्ठानुगतिं आपज्जति, चित्तमस्स नप्पसीदति।   
    
इमे खो भिक्खवे पञ्च आदीनवा अपासादिके।   
    
पञ्चिमे भिक्खवे आनिसंसा पासादिके। कतमे पञ्च:  
    
अप्पसन्ना पसीदन्ति, पसन्नानञ्च भीय्यो भावो होति, सत्थु सासनं कतं होति,  
पच्छिमा जनता दिट्ठानुगतिं आपज्जति, चित्तमस्स पसीदति।   
    
इमे खो भिक्खवे पञ्च आनिसंसा पासादिकेति।   
    
[ब्ज्त् पगे ४१४। [\x ४१४।] ]   
५। ५। २। ९  
(अग्गिसुत्तं)  
(सावत्थिनिदानं)  
१९। पञ्चिमे भिक्खवे आदीनवा अग्गिस्मिं। कतमे पञ्च:  
    
अचक्खुस्सो, दुब्बण्णकरणो, दुब्बलकरणो, सङ्गणिकापवद्धनो,  
तिरच्छानकथापवत्तनिको। १  
    
इमे भिक्खवे पञ्च: आदीनवा अग्गिस्मिन्ति।   
    
५। ५। २। १०  
(मधुरासुत्तं)  
(सावत्थिनिदानं)  
२०। पञ्चिमे भिक्खवे आदीनवा मधुरायं। कतमे पञ्च:  
    
विसमा, बहुरजा, चण्डसुनखा, वाऌअयक्खा, दुल्लभपिण्डा।   
    
इमे खो भिक्खवे पञ्च आदीनवा मधुरायन्ति।   
    
अक्कोसकवग्गो दुतियो  
[प्त्स् पगे २५७] [\क़् २५७।]        
तस्सुद्दानं:  
अक्कोसभण्डनसीलं बहुभाणी द्वे अक्खन्तियो  
अपासादिका द्वे वुत्ता अग्गिस्मिं मधुराय२ चाऽति।   
    
१। तिरच्छानकथा पत्ततिको होति मछसं  
२। मडुरेन सीमु।   
।   
[ब्ज्त् पगे ४१६] [\x ४१६।]       
३। दीघचारिक वग्गो  
५। ५। ३। १  
(पठमदीघचारिक सुत्तं)  
(सावत्थिनिदानं)  
२१। पञ्चिमे भिक्खवे आदीनवा दीघचारिकं अनवत्थ चारिकं१अनुयुत्तस्स विहरतो।  
कतमे पञ्च:  
    
अस्सुतं न सुणाति, सुतं न परियोदपेति, सुतेनेकच्चेन अविसारदो होति, बाऌहं रोगातङ्कं  
फुसति, न च मित्तवा होति।   
    
इमे खो भिक्खवे पञ्च आदीनवा दीघचारिकं अनवत्थ चारिकं१अनुयुत्तस्स विहरतो।   
पञ्चिमे भिक्खवे आनिसंसा समवत्थचारे। कतमे पञ्च:  
    
अस्सुतं सुणाति, सुतं परियोदपेति, सुतेनेकच्चेन विसारदो होति, न बाऌहं२ रोगातङ्कं  
फुसति, मित्तवा च होति।   
    
इमे खो भिक्खवे पञ्च आनिसंसा समवत्थचारेति।   
    
५। ५। ३। २  
(दुतियदीघचारिक सुत्तं)  
(सावत्थिनिदानं)  
२२। पञ्चिमे भिक्खवे आदीनवा दीघचारिकं अनवत्थ चारिकं१अनुयुत्तस्स विहरतो।  
कतमे पञ्च:  
अनधिगतं नाधिगच्छति अधिगतं परिहायति, अधिगतेनेकच्चेन अविसारदो होति बाऌहं२  
रोगातङ्कं फुसति, न च मित्तवा होति।   
    
इमे खो भिक्खवे पञ्च आदीनवा दीघचारिकं अनवत्थ चारिकं१अनुयुत्तस्स विहरतो।   
पञ्चिमे भिक्खवे आनिसंसा समवत्थचारे। कतमे पञ्च:  
    
अनधिगतं अधिगच्छति, अधिगतं न परिहायति, अधिगतेनेकच्चेन विसारदो होति, न  
बाऌहं २ रोगातङ्कं फुसति, मित्तवा च होति।   
    
इमे खो भिक्खवे पञ्च आनिसंसा समवत्थचारेति।   
    
१। अनवत्थित चारिकं सीमु, मछसं, अनवट्ठित चारिकं स्या  
२। गाऌहं सीमु, मछसं [प्त्स्]  
    
[ब्ज्त् पगे ४१८] [\x ४१८।]       
[प्त्स् पगे २५८] [\क़् २५८।]        
    
५। ५। ३। ३  
(पठमअतिनिवास सुत्तं)  
(सावत्थिनिदानं)  
    
२३। पञ्चिमे भिक्खवे आदीनवा अतिनिवासे १ कतमे पञ्च:  
    
बहुभण्डो होति बहुभण्डसन्निचयो, बहुभेसज्जो होति बहुभेसज्जसन्निचयो,  
बहुकिच्चो होति बहुकरणियो व्यत्तो किङ्करणीयेसु, संसट्ठो विहरति गहट्ठपब्बजितेहि  
अननुलोमिकेन गिहीसंसग्गेन, तम्हा च आवासा पक्कमन्तो सापेक्खो पक्कमति।   
    
इमे खो भिक्खवे, पञ्च आदीनवा अतिनिवासे।   
    
पञ्चिमे भिक्खवे, आनिसंसा समवत्थवासे। कतमे पञ्च:  
    
न बहुभण्डो होति न बहुभण्डसन्निचयो, न बहुभेसज्जो होति न  
बहुभेसज्जसन्निचयो, न बहुकिच्चो होति न बहुकरणियो न व्यत्तो किङ्करणीयेसु,  
असंसट्ठो विहरति गहट्ठपब्बजितेहि अननुलोमिकेन गिहीसंसग्गेन, तम्हा च आवासा  
पक्कमन्तो अनपेक्खो पक्कमति।   
    
इमे खो भिक्खवे, पञ्च आनिसंसा समवत्थवासेति।   
    
५। ५। ३। ४  
(दुतिय अतिनिवास सुत्तं)  
(सावत्थिनिदानं)  
२४। पञ्चिमे भिक्खवे आदीनवा अतिनिवासे१ कतमे पञ्च:  
    
आवासमच्छरी होति, कुलमच्छरी होति, लाभमच्छरी होति, वण्णमच्छरी होति,  
धम्ममच्छरी होति।   
    
इमे खो भिक्खवे, पञ्च आदिनवा अतिनिवासे।   
    
पञ्चिमे भिक्खवे, आनिसंसा समवत्थवासे। कतमे पञ्च:  
    
न आवासमच्छरी होति, न धम्ममच्छरी होति, न लाभमच्छरी होति। न  
वण्णमच्छरी होति, न धम्ममच्छरी होति।   
    
इमे खो भिक्खवे, पञ्च आनिसंसा समवत्थवासेति।   
    
१। अभिनिवासे स्या  
    
[ब्ज्त् पगे ४२०] [\x ४२०।]       
५। ५। ३। ५  
(पठमकुलूपग सुत्तं)  
(सावत्थिनिदानं)  
    
२५। पञ्चिमे भिक्खवे आदीनवा कुलूपगे। कतमे पञ्च:  
[प्त्स् पगे २५९] [\क़् २५९।]        
    
अनामन्तचारे आपज्जति, रहो निसज्जाय आपज्जति, पटिच्छन्ने आसने आपज्जति, मातुगामस्स  
उत्तरिं छप्पञ्च वाचाहि धम्मं देसेन्तो आपज्जति, कामसङ्कप्पबहुलो विहरति।   
    
इमे खो भिक्खवे पञ्च आदीनवा कुलूपगेऽति।   
    
५। ५। ३। ६  
(दुतियकुलूपग सुत्तं)  
(सावत्थिनिदानं)  
२६। पञ्चिमे भिक्खवे आदीनवा कुलूपगस्स भिक्खुनो अतिवेलं कुलेसु संसट्ठस्स  
विहरतो। कतमे पञ्च:  
    
मातुगामस्स अभिण्हदस्सनं, दस्सने सति संसग्गो, संसग्गे सति विस्सासो, विस्सासे सति  
ओतारो, ओतिण्णचित्तस्सेतं पाटिकङ्खं: अनभिरतो वा ब्रह्मचरियं चरिस्सति, अञ्ञतरं वा  
सङ्किलिट्ठं आपत्तिं आपज्जिस्सति, सिक्खं वा पच्चक्खाय हीनयावत्तिस्सति।   
    
इमे खो भिक्खवे पञ्च आदीनवा कुलूपगस्स भिक्खुनो अतिवेलं कुलेसु संसट्ठस्स  
विहरतोति।   
    
५। ५। ३। ७  
(भोगसुत्तं)  
(सावत्थिनिदानं)  
२७। पञ्चिमे भिक्खवे आदीनवा भोगेसु कतमे पञ्च:  
    
अग्गिसाधारणा भोगा, उदकसाधारणा भोगा, राजसाधारणा भोगा, चोरसाधारणा भोगा,  
अप्पियेहि दायादेहि साधारणा भोगा।   
    
इमे खो भिक्खवे पञ्च आदीनवा भोगेसु।   
    
पञ्चिमे भिक्खवे आनिसंसा भोगेसु। कतमे पञ्च:  
    
भोगे निस्साय अत्तानं सुखेति पीणेति सम्मा सुखं परिहरति, मातापितरो सुखेति पीणोति  
सम्मा सुखं परिहरति, पुत्तदारदासकम्मकरपोरिसे सुखेति पीणेति सम्मा सुखं  
परिहरति, मित्तामच्चे सुखेति पीणेति सम्मा सुखं परिहरति, समणब्राह्मणेसु  
उद्धग्गिकं दक्खिणं पतिट्ठापेति सोवग्गिकं सुखविपाकं सग्गसंवत्तनिकं।   
    
इमे खो भिक्खवे पञ्च आनिसंसा भोगेसूऽति।   
    
[ब्ज्त् पगे ४२२] [\x ४२२।]       
[प्त्स् पगे २६०] [\क़् २६०।]        
    
५। ५। ३। ८  
(उस्सूरभत्तसुत्तं)  
(सावत्थिनिदानं)  
२८। पञ्चिमे भिक्खवे आदीनवा उस्सूरभत्ते कुले कतमे पञ्च:  
    
ये ते अतिथि पाहुना ते न कालेन पटिपूजेन्ति, या ता बलिपटिग्गाहिका १ देवता ता न कालेन  
पटिपूजेन्ति, ये ते समणब्राह्मणा एकभत्तिका रत्तुपरता विरता विकालभोजना ते न  
कालेन पटिपूजेन्ति, दासकम्मकरपोरिसा विमुखा कम्मं करोन्ति, तावतकं येव  
असमयेन भुत्तं अनोजवन्तं होति।   
    
इमे खो भिक्खवे पञ्च आदिनवा उस्सूरभत्ते कुले।   
    
पञ्चिमे भिक्खवे आनिसंसा समयभत्ते कुले। कतमे पञ्च:  
    
ये ते अतिथि पाहुना ते कालेन पटिपूजेन्ति, या ता बलिपटिग्गाहिका १ देवता ता कालेन  
पटिपूजेन्ति, ये ते समणब्राह्मणा एकभत्तिका रत्तुपरता विरता विकालभोजना ते कालेन  
पटिपूजेन्ति, दासकम्मकरपोरिसा अविमुखा कम्मं करोन्ति, तावतकं ये व समयेन  
भुत्तं ओजवन्तं होति।   
    
इमे खो भिक्खवे पञ्च आनिसंसा समयभत्ते कुलेति।   
५। ५। ३। ९  
(पठमकण्हसप्पसुत्तं)  
(सावत्थिनिदानं)  
२९। पञ्चिमे भिक्खवे आदीनवा कण्हसप्पे। कतमे पञ्च:  
    
असुची, दुग्गन्धो, सभीरु, सप्पटिभयो, मित्तदुभी२ इमे खो भिक्खवे पञ्च आदीनवा  
कण्हसप्पे।   
    
एवमेव खो भिक्खवे पञ्चिमे आदीनवा मातुगामे। कतमे पञ्च:  
    
असुची दुगगन्धो, सभीरु, सप्पटिभयो, मित्तदुभि। ३ इमे खो भिक्खवे पञ्च  
आदीनवा मातुगामेति।   
    
१। बलिपटिग्गाहका सीमु।   
२। मित्तदुब्भी मछसं।   
    
[ब्ज्त् पगे ४२४] [\x ४२४।]       
५। ५। ३। १०  
(दुतियकण्हसप्पसुत्तं)  
(सावत्थिनिदानं)  
३०। पञ्चिमे भिक्खवे आदीनवा कण्हसप्पे। कतमे पञ्च:  
    
कोधनो, उपनाही, घोरविसो, दुजीव्हो, मित्तदुभी१ [प्त्स् पगे २६१] [\क़् २६१।]        
इमे खो भिक्खवे पञ्च आदिनवा कण्हसप्पे।   
    
एवमेव खो भिक्खवे पञ्च आदीनवा मातुगामे। कतमे पञ्च:  
    
कोधनो, उपनाही, घोरविसो, दुजीव्हो, मित्तदुभी।   
    
ततिरदं२ भिक्खवे मातुगामस्स घोरविसता:३ येभुय्येन भिक्खवे मातुगामो  
तिब्बरागो। ततिरदं भिक्खवे मातुगामस्स दुजीव्हता: येभुय्येन भिक्खवे मातुगामो  
पिसुनावाचो। ततिरदं भिक्खवे मातुगामस्स मित्तदुभिता: येभुय्येन भिक्खवे  
मातुगामो अतिचारिनी।   
इमे खो भिक्खवे पञ्च आदीनवा मातुगामेति।   
दीघचारिकवग्गो ततियो।   
    
तस्सुद्दानं:  
दीघचारिकं द्वे वुत्ता अतिनिवासमच्छरे,   
द्वे च कुलूपगा भोगा भत्तं सप्पापरे दुवेति।   
    
१। मीत्तदुभी मछसं।   
२। ततीरदं मछसं।   
३। घोरविसं सीमु।   
    
[ब्ज्त् पगे ४२६] [\x ४२६।]       
४। आवासिकवग्गो  
५। ५। ४। १  
(अभावनीय सुत्तं)  
३१। पञ्चहि भिक्खवे धम्मेहि समन्नागतो आवासिको भिक्खु अभावनीयो होति। कतमेहि  
पञ्चहि:  
    
न आकप्पसम्पन्नो होति न वत्तसम्पन्नो, न बहुस्सुतो होति न सुतधरो, न  
पटिसल्लेखिता होति न पटिसल्लाणारामो,* न कल्याणवाचो होति न कल्याणवाक्करणो,  
दुप्पञ्ञो होति जऌओ एलमूगो।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु अभावनीयो होति।   
पञ्चहि भिक्खवे धम्मेहि समन्नागतो आवासिको भिक्खु भावनीयो होति। कतमेहि  
पञ्चहि:   
[प्त्स् पगे २६२] [\क़् २६२।]        
    
आकप्प सम्पन्नो होति वत्तसम्पन्नो, बहुस्सुतो होति सुतधरो, पटिसल्लेखिता होति  
पटिसल्लाणारामो, कल्याणवाचो होति कल्याणवाक्करणो, पञ्ञवा होति अजऌओ अनेऌअमूगो।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु भावनीयो होतीति।   
    
५। ५। ४। २  
(पियसुत्तं)  
(सावत्थिनिदानं)  
३२। पञ्चहि भिक्खवे धम्मेहि समन्नागतो आवासिको भिक्खु सब्रह्मचारीनं पियो च  
होति मनापो च गरु च भावनीयो च। कतमेहि पञ्चहि:  
    
सीलवा होति, पातिमोक्खसंवरसंवुतो विहरति, आचारगोचरसम्पन्नो अणुमत्तेसु वज्जेसु  
भयदस्सावी समादाय सिक्खति सिक्खापदेसु। बहुस्सुतो होति सुतधरो सुतसन्निचयो ये  
ते धम्मा आदिकल्याणा मज्झेकल्याणा परियोसानकल्याणा सात्था सव्यञ्जना१  
केवलपरिपुण्णं परिसुद्धं ब्रह्मचरियं अभिवदन्ति, तथारूपास्स धम्मा  
बहुस्सुता होन्ति, धता २वचसा परिचिता मनसानुपेक्खिता दिट्ठिया सुप्पटिविद्धा।  
कल्याणवाचो होति कल्याणवाक्करणो पोरिया वाचाय समन्नागतो विस्सट्ठाय अनेलगलाय  
अत्थस्स विञ्ञापनिया। चतुन्नं झानानं आभिचेतसिकानं दिट्ठधम्मसुखविहारानं  
निकामलाभी होति अकिच्छलाभी। आसवानं खया अनासवं चेतोविमुत्तिं पञ्ञाविमुत्तिं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहरति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु सब्रह्मचारीनं  
पियो च होति मनापो च गरु च भावनीयो चाति।   
    
*न कल्याणरामो, स्यामपोत्थके अधिकं,   
१। सात्थं सव्यञ्जनं मछसं स्या, २। धाता मछसं  
    
[ब्ज्त् पगे ४२८] [\x ४२८।]       
५। ५। ४। ३  
(सोभनसुत्तं)  
(सावत्थिनिदानं)  
    
३३। पञ्चहि भिक्खवे धम्मेहि समन्नागतो आवासिको भिक्खु आवासं सोभेति। कतमेहि  
पञ्चहि:  
[प्त्स् पगे २६३] [\क़् २६३।]        
    
सीलवा होति, पातिमोक्खसंवरसंवुतो विहरति, आचारगोचरसम्पन्नो अणुमत्तेसु वज्जेसु  
भयदस्सावी समादाय सिक्खति सिक्खापदेसु। बहुस्सुतो होति सुतधरो सुतसन्निचयो ये  
ते धम्मा आदिकल्याणा मज्झेकल्याणा परियोसानकल्याणा सात्था सव्यञ्जना  
केवलपरिपुण्णं परिसुद्धं ब्रह्मचरियं अभिवदन्ति, तथारूपास्स धम्मा  
बहुस्सुता होन्ति, धता वचसा परिचिता मनसानुपेक्खिता दिट्ठिया सुप्पटिविद्धा  
कल्याणवाचो होति कल्याणवाक्करणो पोरिया वाचाय समन्नागतो विस्सट्ठाय अनेलगलाय  
अत्थस्स विञ्ञापनिया। पटिबलो होति उपसङ्कमन्ते धम्मिया कथाय सन्दस्सेतुं  
समादपेतुं समुत्तेजेतुं सम्पहंसेतुं। चतुन्नं झानानं आभिचेतसिकानं  
दिट्ठधम्मसुखविहारानं निकमलाभी होति अकिच्छलाभी अकसिरलाभी।   
    
इमेहि खो भिक्खवे, पञ्चहि धम्मेहि समन्नागतो आवासिको भिक्खु आवासं सोभेतीति।   
५। ५। ४। ४  
(बहूपकारसुत्तं)  
(सावत्थिनिदानं)  
    
३४। पञ्चहि भिक्खवे धम्मेहि समन्नागतो आवासिको भिक्खु आवासस्स बहूपकारो होति।  
कतमेहि पञ्चहि:  
    
सीलवा होति, पातिमोक्खसंवरसंवुतो विहरति, आचारगोचरसम्पन्नो अणुमत्तेसु वज्जेसु  
भयदस्सावी समादाय सिक्खति सिक्खापदेसु। बहुस्सुतो होति सुतधरो सुतसन्निचयो ये  
ते धम्मा आदिकल्याणा मज्झेकल्याणा परियोसानकल्याणा सात्था सव्यञ्जना  
केवलपरिपुण्णं परिसुद्धं ब्रह्मचरियं अभिवदन्ति, तथारूपास्स धम्मा  
बहुस्सुता होन्ति, धता वचसा परिचिता मनसानुपेक्खिता दिट्ठिया सुप्पटिविद्धा  
खण्डफुल्लं पटिसङ्खरोति। महा खो पन भिक्खुसङ्घो अभिक्कन्तो, नानावेरज्जका  
भिक्खू गिहीनं उपसङ्कमित्वा आरोचेति: " महा खो आवुसो, भिक्खुसङ्घो अभिक्कन्तो,  
नानावेरज्जका भिक्खु, करोथ पुञ्ञानि, समयो पुञ्ञानि कातुन्ति" चतुन्नं झानानं  
आभिचेतसिकानं दिट्ठधम्मसुखविहारानं निकमलाभी होति अकिच्छलाभी अकसिरलाभी।   
    
इमेहि खो भिक्खवे, पञ्चहि धम्मेहि समन्नागतो आवासिको भिक्खु आवासस्स  
बहूपकारो होतीऽति।   
    
५। ५। ४। ५  
(अनुकम्पकसुत्तं)  
(सावत्थिनिदानं)  
३५। पञ्चहि भिक्खवे, धम्मेहि समन्नागतो आवासिको भिक्खु गिहीनं अनुकम्पति।  
कतमेहि पञ्चहि:  
    
अधिसीले समादपेति, धम्मदस्सने निवेसेति, गिलानके उपसङ्कमित्वा सतिं उप्पादेति:  
ऽअरहग्गतं [प्त्स् पगे २६४] [\क़् २६४।] आयस्मन्तो सतिं उपट्ठापेथाऽति महा खो पन  
भिक्खुसङ्घो अभिक्कन्तो नानावेरज्जका भिक्खू, गिहीनं उपसङ्कमित्वा आरोचेति: "महा  
खो आवुसो, भिक्खुसङ्घो अभिक्कन्तो, नानावेरज्जका भिक्खू, तरोथ पुञ्ञानि, समयो  
पुञ्ञानि कातुन्ति। " यं खो पनस्स भोजनं देन्ति लूखं वा पणीतं वा तं अत्तना  
परिभुञ्जति, सद्धादेय्यं न विनिपातेति।   
    
इमेहि खो भिक्खवे, पञ्चहि धम्मेहि समन्नागतो आवासिको भिक्खु गिहीनं  
अनुकम्पतीति।   
    
[ब्ज्त् पगे ४३०] [\x ४३०।]       
५। ५। ४। ६  
(पठमअवण्णारहसुत्तं)  
(सावत्थिनिदानं)  
३६। पञ्चहि भिक्खवे, धम्मेहि समन्नागतो आवासिको भिक्खु यथाभतं निक्खित्तो  
एवं निरये। कतमेहि पञ्चहि:  
    
अननुविच्च अपरियोगाहेत्वा वण्णारहस्स अवण्णं भासति, अननुविच्च अपरियोगाहेत्वा  
अवण्णारहस्स वण्णं भासति, अननुविच्च अपरियोगाहेत्वा अप्पसादनीये ठाने पसादं  
उपदंसेति, अननुविच्च अपरियोगाहेत्वा पसादनीये ठाने अप्पसादं उपदंसेति,  
सद्धादेय्यं विनिपातेति।   
    
इमेहि खो भिक्खवे, पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं निरये।   
    
पञ्चहि भिक्खवे धम्मेहि समन्नागतो आवासिको भिक्खु यथाभतं निक्खित्तो एवं  
सग्गे। कतमेहि पञ्चहि:  
    
अनुविच्च परियोगाहेत्वा अवण्णारहस्स अवण्णं भासति, अनुविच्च परियोगाहेत्वा  
वण्णारहस्स वण्णं भासति, अनुविच्च परियोगाहेत्वा अप्पसादनीये ठाने अप्पसादं  
उपदंसेति, अनुविच्च परियोगाहेत्वा पासादनीये ठाने पसादं उपदंसेति, सद्धादेय्यं  
न विनिपातेति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं सग्गेति।   
[प्त्स् पगे २६५] [\क़् २६५।]        
    
५। ५। ४। ७  
(दुतियअवण्णारहसुत्तं)  
(सावत्थिनिदानं)  
    
३७। पञ्चहि भिक्खवे, धम्मेहि समन्नागतो आवासिको भिक्खु यथाभतं निक्खित्तो  
एवं निरये। कतमेहि पञ्चहि:  
    
अननुविच्च अपरियोगाहेत्वा अवण्णारहस्स वण्णं भासति, अननुविच्च अपरियोगाहेत्वा  
वण्णारहस्स अवण्णं भासति। आवासमच्छरी होति आवासपलिगेधी, कुलमच्छरी होति  
कुलपलिगेधी, सद्धादेय्यं विनिपातेति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं निरये  
    
[ब्ज्त् पगे ४३२। [\x ४३२।] ]   
    
पञ्चहि भिक्खवे धम्मेहि समन्नागतो आवासिको भिक्खु यथाभतं निक्खित्तो एवं  
सग्गे। कतमेहि पञ्चहि:  
    
अनुविच्च परियोगाहेत्वा अवण्णारहस्स अवण्णं भासति, अनुविच्च परियोगाहेत्वा  
वण्णारहस्स वण्णं भसति, न आवासमच्छरी होति न आवासपलिगेधी, न कुलमच्छरी  
होति न कुलपलिगेधी, सद्धादेय्यं न विनिपातेति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं सग्गेति।   
    
५। ५। ४। ८  
(ततियअवण्णारहसुत्तं)  
(सावत्थिनिदानं)  
    
३८। पञ्चहि भिक्खवे, धम्मेहि समन्नागतो आवासिको भिक्खु यथाभतं निक्खित्तो  
एवं निरये। कतमेहि पञ्चहि:  
    
अननुविच्च अपरियोगाहेत्वा अवण्णारहस्स वण्णं भासति, अननुविच्च अपरियोगाहेत्वा  
वण्णारहस्स अवण्णं भासति। आवासमच्छरी होति कुलमच्छरी होति लाभमच्छरि होति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं निरये।   
    
पञ्चहि भिक्खवे धम्मेहि समन्नागतो आवासिको भिक्खु यथाभतं निक्खित्तो एवं  
सग्गे। कतमेहि पञ्चहि:  
    
अनुविच्च परियोगाहेत्वा अवण्णारहस्स अवण्णं भासति, अनुविच्च परियोगाहेत्वा  
वण्णारहस्स वण्णं [प्त्स् पगे २६६] [\क़् २६६।] भसति, न आवासमच्छरी होति न  
कुलमच्छरी होति न लाभमच्छरी होति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं सग्गेति।   
    
५। ५। ४। ९  
(पठमच्छरियसुत्तं)  
(सावत्थिनिदानं)  
    
३९। पञ्चहि भिक्खवे, धम्मेहि समन्नागतो आवासिको भिक्खु यथाभतं निक्खित्तो  
एवं निरये। कतमेहि पञ्चहि:  
    
आवासमच्छरी होति, कुलमच्छरि होति लाभमच्छरी होति वण्णमच्छरी होति,  
सद्धादेय्यं विनिपातेति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं निरये।   
    
[ब्ज्त् पगे ४३४] [\x ४३४।]       
    
पञ्चहि भिक्खवे धम्मेहि समन्नागतो आवासिको भिक्खु यथाभतं निक्खित्तो एवं  
सग्गे। कतमेहि पञ्चहि:  
    
न आवासमच्छरी होति, न कुलमच्छरी होति, न लाभमच्छरी होति, न वण्णमच्छरी  
होति, सद्धादेय्यं न विनिपातेति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं सग्गेति।   
    
५। ५। ४। १०   
(दुतिय मच्छरियसुत्तं)  
(सावत्थिनिदानं)  
    
४०। पञ्चहि भिक्खवे, धम्मेहि समन्नागतो आवासिको भिक्खु यथाभतं निक्खित्तो  
एवं निरये। कतमेहि पञ्चहि:  
    
आवासमच्छरी होति, कुलमच्छरी होति, लाभमच्छरी होति वण्णमच्छरी होति,  
धम्ममच्छरी होति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं निरये।   
    
पञ्चहि भिक्खवे धम्मेहि समन्नागतो आवासिको भिक्खु यथाभतं निक्खित्तो एवं  
सग्गे। कतमेहि पञ्चहि:  
    
न आवासमच्छरी होति, न कुलमच्छरी होति, न [प्त्स् पगे २६७] [\क़् २६७।]       
लाभमच्छरी होति, न वण्णमच्छरी होति, न धम्ममच्छरी होति।   
    
इमेहि खो भिक्खवे पञ्चहि धम्मेहि समन्नागतो आवासिको भिक्खु यथाभतं  
निक्खित्तो एवं सग्गेति।   
    
आवासिकवग्गो चतुत्थो  
    
तस्सुद्दानं:  
अभावनीयो पियसोभना च१ बहूपकारो अनुकम्पको च  
यथाभतं चादि तयो अवण्णारहा दुवे मच्छरिया च वुत्ता२  
    
१। आवासिको अप्पिय सोभनाच सीमु।   
२। यथाभतं चापि अवण्णगेधा, चतुक्कमच्छेर पञ्चमेन चापि सीमु  
आवासिको पियो च सोभमाना मछसं  
    
[ब्ज्त् पगे ४३६] [\x ४३६।]       
५। दुच्चरित वग्गो  
५। ५। ५। १  
(दुच्चरितसुत्तं)  
(सावत्थिनिदानं)  
४१। पञ्चिमे भिक्खवे आदीनवा दुच्चरिते कतमे पञ्च:  
    
अत्तापि अत्तानं उपवदति, अनुविच्च विञ्ञू गरहन्ति, पापको कित्तिसद्दो अब्भुग्गच्छति,  
सम्मूऌहो कालं करोति, कायस्स भेदा परम्मरणा अपायं दुग्गतिं विनिपातं निरयं  
उपपज्जति।   
    
इमे खो भिक्खवे पञ्च आदीनवा दुच्चरिते।   
    
पञ्चिमे भिक्खवे आनिसंसा सुचरिते। कतमे पञ्च:  
    
अत्तापि अत्तानं न उपवदति, अनुविच्च विञ्ञू पसंसन्ति, कल्याणो कित्तिसद्दो अब्भुग्गच्छति,  
असम्मूऌहो कालं करोति, कायस्स भेदा परम्मरणा सुगतिं सग्गं लोकं उपपज्जति।   
    
इमे खो भिक्खवे पञ्च आनिसंसा सुचरितेऽति।   
    
५। ५। ५। २  
(कायदुच्चरितसुत्तं)  
(सावत्थिनिदानं)  
४२। पञ्चिमे भिक्खवे आदीनवा कायदुच्चरिते कतमे पञ्च:  
    
अत्तापि अत्तानं उपवदति, अनुविच्च विञ्ञू गरहन्ति, पापको कित्तिसद्दो अब्भुग्गच्छति,  
सम्मूऌहो कालं करोति, कायस्स भेदा परम्मरणा अपायं दुग्गतिं विनिपातं निरयं  
उपपज्जति।   
    
इमे खो भिक्खवे पञ्च आदीनवा कायदुच्चरिते।   
    
पञ्चिमे भिक्खवे आनिसंसा कायसुचरिते। कतमे पञ्च:  
    
अत्तापि अत्तानं न उपवदति, अनुविच्च विञ्ञू पसंसन्ति, कल्याणो कित्तिसद्दो अब्भुग्गच्छति,  
असम्मूऌहो कालं करोति, कायस्स भेदा परम्मरणा सुगतिं सग्गं लोकं उपपज्जति।   
    
इमे खो भिक्खवे पञ्च आनिसंसा कायसुचरितेऽति।   
    
५। ५। ५। ३  
(वचीदुच्चरितसुत्तं)  
(सावत्थिनिदानं)  
४३। पञ्चिमे भिक्खवे आदीनवा वचीदुच्चरिते कतमे पञ्च:  
    
अत्तापि अत्तानं उपवदति, अनुविच्च विञ्ञू गरहन्ति, पापको कित्तिसद्दो अब्भुग्गच्छति,  
सम्मूऌहो कालं करोति, कायस्स भेदा परम्मरणा अपायं दुग्गतिं विनिपातं निरयं  
उपपज्जति।   
    
इमे खो भिक्खवे पञ्च आदीनवा वचीदुच्चरिते।   
    
पञ्चिमे भिक्खवे आनिसंसा वचीसुचरिते। कतमे पञ्च:  
    
अत्तापि अत्तानं न उपवदति, अनुविच्च विञ्ञू पसंसन्ति, कल्याणो कित्तिसद्दो अब्भुग्गच्छति,  
असम्मूऌहो कालं करोति, कायस्स भेदा परम्मरणा सुगतिं सग्गं लोकं उपपज्जति।   
    
इमे खो भिक्खवे पञ्च आनिसंसा वचीसुचरितेऽति।   
    
५। ५। ५। ४  
(मनोदुच्चरितसुत्तं)  
(सावत्थिनिदानं)  
४४। पञ्चिमे भिक्खवे आदीनवा मनोदुच्चरिते कतमे पञ्च:  
    
अत्तापि अत्तानं उपवदति, अनुविच्च विञ्ञू गरहन्ति, पापको कित्तिसद्दो अब्भुग्गच्छति,  
सम्मूऌहो कालं करोति, कायस्स भेदा परम्मरणा अपायं दुग्गतिं विनिपातं निरयं  
उपपज्जति।   
    
इमे खो भिक्खवे पञ्च आदीनवा मनोदुच्चरिते।   
    
पञ्चिमे भिक्खवे आनिसंसा मनोसुचरिते। कतमे पञ्च:  
    
अत्तापि अत्तानं न उपवदति, अनुविच्च विञ्ञू पसंसन्ति, कल्याणो कित्तिसद्दो अब्भुग्गच्छति,  
असम्मूऌहो कालं करोति, कायस्स भेदा परम्मरणा सुगतिं सग्गं लोकं उपपज्जति।   
    
इमे खो भिक्खवे पञ्च आनिसंसा मनोसुचरितेऽति। 

[ब्ज्त् पगे ४३८] [\x ४३८।]       
५। ५। ५। ५  
(अपरदुच्चरितसुत्तं)  
(सावत्थिनिदानं)  
    
४५। पञ्चिमे भिक्खवे आदीनवा दुच्चरिते कतमे पञ्च:  
    
अत्तापि अत्तानं उपवदति, अनुविच्च विञ्ञू गरहन्ति, पापको कित्तिसद्दो अब्भुग्गच्छति,  
सद्धम्मा वुट्ठाति, असद्धम्मे पतिट्ठाति।   
    
इमे खो भिक्खवे पञ्च आदीनवा दुच्चरिते।   
    
पञ्चिमे भिक्खवे आनिसंसा सुचरिते। कतमे पञ्च:  
[प्त्स् पगे २६८] [\क़् २६८।]        
    
अत्तापि अत्तानं न उपवदति, अनुविच्च विञ्ञू पसंसन्ति, कल्याणो कित्तिसद्दो अब्भुग्गच्छति,  
असद्धम्मा वुट्ठाति, सद्धम्मे पतिट्ठाति।   
इमे खो भिक्खवे पञ्च आनिसंसा सुचरितेऽति।   
    
५। ५। ५। ६  
(अपरकायदुच्चरितसुत्तं)  
(सावत्थिनिदानं)  
    
४६। पञ्चिमे भिक्खवे आदीनवा कायदुच्चरिते कतमे पञ्च:  
    
अत्तापि अत्तानं उपवदति, अनुविच्च विञ्ञू गरहन्ति, पापको कित्तिसद्दो अब्भुग्गच्छति,  
सद्धम्मा वुट्ठाति, असद्धम्मे पतिट्ठाति।   
    
इमे खो भिक्खवे पञ्च आदीनवा कायदुच्चरिते।   
    
पञ्चिमे भिक्खवे आनिसंसा कायसुचरिते। कतमे पञ्च:  
    
अत्तापि अत्तानं न उपवदति, अनुविच्च विञ्ञू पसंसन्ति, कल्याणो कित्तिसद्दो अब्भुग्गच्छति,  
असद्धम्मा वुट्ठाति, सद्धम्मे पतिट्ठाति।   
    
इमे खो भिक्खवे पञ्च आनिसंसा कायसुचरितेऽति।   
    
५। ५। ५। ७  
(अपरवचीदुच्चरितसुत्तं)  
(सावत्थिनिदानं)  
    
४७। पञ्चिमे भिक्खवे आदीनवा वचीदुच्चरिते कतमे पञ्च:  
    
अत्तापि अत्तानं उपवदति, अनुविच्च विञ्ञू गरहन्ति, पापको कित्तिसद्दो अब्भुग्गच्छति,  
सद्धम्मा वुट्ठाति, असद्धम्मे पतिट्ठाति।   
    
इमे खो भिक्खवे पञ्च आदीनवा वचीदुच्चरिते।   
    
पञ्चिमे भिक्खवे आनिसंसा वचीसुचरिते। कतमे पञ्च:  
    
अत्तापि अत्तानं न उपवदति, अनुविच्च विञ्ञू पसंसन्ति, कल्याणो कित्तिसद्दो अब्भुग्गच्छति,  
असद्धम्मा वुट्ठाति, सद्धम्मे पतिट्ठाति।   
    
इमे खो भिक्खवे पञ्च आनिसंसा वचीसुचरितेऽति।   
    
५। ५। ५। ८  
(अपरमनोदुच्चरितसुत्तं)  
(सावत्थिनिदानं)  
    
४८। पञ्चिमे भिक्खवे आदीनवा मनोदुच्चरिते कतमे पञ्च:  
    
अत्तापि अत्तानं उपवदति, अनुविच्च विञ्ञू गरहन्ति, पापको कित्तिसद्दो अब्भुग्गच्छति,  
सद्धम्मा वुट्ठाति, असद्धम्मे पतिट्ठाति।   
    
इमे खो भिक्खवे पञ्च आदीनवा मनोदुच्चरिते।   
    
पञ्चिमे भिक्खवे आनिसंसा मनोसुचरिते। कतमे पञ्च:  
    
अत्तापि अत्तानं न उपवदति, अनुविच्च विञ्ञू पसंसन्ति, कल्याणो कित्तिसद्दो अब्भुग्गच्छति,  
असद्धम्मा वुट्ठाति, सद्धम्मे पतिट्ठाति।   
    
इमे खो भिक्खवे पञ्च आनिसंसा मनो सुचरितेऽति।   
    
[ब्ज्त् पगे ४४०] [\x ४४०।]       
५। ५। ५। ९  
(सीवथिकासुत्तं)  
(सावत्थिनिदानं)  
४९। पञ्चिमे भिक्खवे आदीनवा सीवथिकाय। कतमे पञ्च:  
    
असुचि, दुग्गन्धा, सप्पटिभया, वाऌआनं अमनुस्सानं आवासो, बहुनो जनस्स आरोदना।   
    
इमे खो भिक्खवे पञ्च आदीनवा सीवथिकाय।   
    
एवमेव खो भिक्खवे पञ्चिमे आदीनवा सीवथिकूपमे पुग्गले। कतमे पञ्च:  
[प्त्स् पगे २६९] [\क़् २६९।]        
    
इध भिक्खवे एकच्चो पुग्गलो असुचिना कायकम्मेन समन्नागतो होति, असुचिना  
वचीकम्मेन समन्नागतो होति, असुचिना मनोकम्मेन समन्नागतो, होति, इदमस्स  
असुचिताय वदामि। सेय्यथापि सा भिक्खवे, सीवथिका असुचि, तथूपमाहं भिक्खवे इमं  
पुग्गलं वदामि।   
    
तस्स असुचिना कायकम्मेन समन्नागतस्स असुचिना वचीकम्मेन समन्नागतस्स असुचिना  
मनोकम्मेन समन्नागतस्स पापको कित्तिसद्दो अब्भुग्गच्छति, इदमस्स  
दुग्गन्धताय वदामि। सेय्यथापि सा भिक्खवे सीवथिका दुग्गन्धा, तथूपमाहं  
भिक्खवे इमं पुग्गलं वदामि।   
    
तमेनं असुचिना कायकम्मेन समन्नागतं असुचिना वचीकम्मेन समन्नागतं  
असुचिना मनोकम्मेन समन्नागतं पेसला सब्रह्मचारि आरका परिवज्जेन्ति। १ इदमस्स  
सप्पटिभयस्मिं वदामि। सेय्यथापि सा भिक्खवे सीवथिका सप्पटिभया, तथूपमाहं  
भिक्खवे इमं पुग्गलं वदामि।   
    
सो असुचिना कायकम्मेन समन्नागतो असुचिना वचीकम्मेन समन्नागतो असुचिना  
मनोकम्मेन समन्नागतो सभागेहि पुग्गलेहि सद्धिं संवसति। इदमस्स  
वाऌआवासस्मिं वदामि। सेय्यथापि सा भिक्खवे सीवथिका वाऌआनं अमनुस्सानं  
आवासो, तथूपमाहं भिक्खवे इमं पुग्गलं वदामि।   
    
तमेनं असुचिना कायकम्मेन समन्नागतं असुचिना वचीकम्मेन समन्नागतं  
असुचिना मनोकम्मेन समन्नागतं पेसला सब्रह्मचारि दिस्वा खीयनधम्मं  
आपज्जन्ति। ऽअहो वत नो दुक्खं ये मयं एवरूपेहि पुग्गलेहि सद्धिं संवसामाऽति,  
इदमस्स आरोदनाय वदामि। सेय्यथापि सा भिक्खवे सीवथिका बहुनो जनस्स आरोदना,  
तथूपमाहं भिक्खवे इमं पुग्गलं वदामि।   
    
इमे खो भिक्खवे पञ्च आदीनवा सीवथिकूपमे पुग्गलेऽति।   
    
१। परिवज्जन्ति म। छ। सं। २। खीयधम्मं मछसं  
    
[ब्ज्त् पगे ४४२] [\x ४४२।]       
[प्त्स् पगे २७०] [\क़् २७०।]        
५। ५। ५। १०  
(पुग्गलप्पसादसुत्तं)  
(सावत्थिनिदानं)  
५०। पञ्चिमे भिक्खवे आदीनवा पुग्गलप्पसादे। कतमे पञ्च:  
    
यस्मिं भिक्खवे पुग्गले पुग्गलो अभिप्पसन्नो होति, सो तथारूपं आपत्तिं आपन्नो होति,  
यथारूपाय आपत्तिया सङ्घो उक्खिपति। तस्स एवं होति: "यो खो म्यायं पुग्गलो पियो  
मनापो, सो सङ्घेन उक्खित्तो"ति भिक्खूसु अप्पसादबहुलो होति। भिक्खूसु  
अप्पसादबहुलो समानो अञ्ञे भिक्खू न भजति, अञ्ञे भिक्खू न भजन्तो सद्धम्मं  
न सुणाति, सद्धम्मं असुणन्तो सद्धम्मा परिहायति। अयं भिक्खवे पठमो  
आदीनवो पुग्गलप्पसादे।   
    
पुन च परं भिक्खवे यस्मिं पुग्गले पुग्गलो अभिप्पसन्नो होति, सो तथारूपं आपत्तिं  
आपन्नो होति, यथारूपाय आपत्तिया सङ्घो अन्ते निसीदापेति। तस्स एवं होति: "यो खो म्यायं  
पुग्गलो पियो मनापो, सो सङ्घेन अन्ते निसीदापितो"ति भिक्खूसु अप्पसाद बहुलो होति।  
भिक्खूसु अप्पसादबहुलो समानो अञ्ञे भिक्खू न भजति, अञ्ञे भिक्खू न भजन्तो१  
सद्धम्मं न सुणाति, सद्धम्मं असुणन्तो सद्धम्मं परिहायति। अयं भिक्खवे  
दुतियो आदीनवो  
पुग्गलप्पसादे।   
    
पुन च परं भिक्खवे यस्मिं पुग्गले पुग्गलो अभिप्पसन्नो होति, सो दिसा पक्कन्तो  
होति, तस्स एवं होति: "यो खो म्यायं पुग्गलो पियो मनापो, सो दिसा पक्कन्तोऽति भिक्खूसु  
अप्पसाद बहुलो होति। भिक्खूसु अप्पसादबहुलो समानो अञ्ञे भिक्खू न भजति, अञ्ञे  
भिक्खू न भजन्तो सद्धम्मं न सुणाति, सद्धम्मं असुणन्तो सद्धम्मं  
परिहायति। अयं भिक्खवे ततियो आदीनवो पुग्गलप्पसादे।   
    
पुन च परं भिक्खवे यस्मिं पुग्गले पुग्गलो सो विब्भन्नो होति, तस्स एवं होति: "यो  
खो म्यायं पुग्गलो पियो मनापो, सो विब्भन्तोऽति भिक्खूसु अप्पसाद बहुलो होति।  
भिक्खूसु अप्पसादबहुलो समानो अञ्ञे भिक्खू न भजति, अञ्ञे भिक्खू न भजन्तो  
सद्धम्मं न सुणाति, सद्धम्मं असुणन्तो सद्धम्मं परिहायति। अयं भिक्खवे  
चतुत्थो आदीनवो पुग्गलप्पसादे।   
    
पुन च परं भिक्खवे यस्मिं पुग्गले पुग्गलो सो कालङ्कतो होति, तस्स एवं होति। "यो  
खो म्यायं पुग्गलो पियो मनापो, सो कालकतोऽति, भिक्खूसु अप्पसाद बहुलो होति।  
भिक्खूसु अप्पसादबहुलो समानो अञ्ञे भिक्खू न भजति, अञ्ञे भिक्खू न भजन्तो  
सद्धम्मं न सुणाति, सद्धम्मं असुणन्तो सद्धम्मं परिहायति। अयं भिक्खवे  
पञ्चमो आदीनवो पुग्गलप्पसादे।   
    
इमे खो भिक्खवे पञ्च आदीनवा पुग्गलप्पसादेऽति।   
    
दुच्चरितवग्गो पञ्चमो  
[प्त्स् पगे २७१] [\क़् २७१।]        
    
तस्सुद्दानं:  
दुच्चरितं कायदुच्चरितं वचीदुच्चरितं मनोदुच्चरितं  
चतूहि परे द्वे सीवथिका पुग्गलप्पसादेन चाति  
    
पञ्चमं पण्णासकं।   
    
१। अभजन्तो मछसं  
    
[ब्ज्त् पगे ४४४] [\x ४४४।]       
छट्ठपण्णासकं  
१। उपसम्पदावग्गो  
५। ६। १। १  
(उपसम्पादेतब्बसुत्तं)  
(सावत्थिनिदानं)  
१। पञ्चहि भिक्खवे धम्मेहि समन्नागतेन भिक्खुना उपसम्पादेतब्बं। कतमेहि  
पञ्चहि:   
इध भिक्खवे भिक्खु असेखेन सीलक्खन्धेन समन्नागतो होति, असेखेन  
समाधिक्खन्धेन समन्नागतो होति, असेखेन पञ्ञाक्खन्धेन समन्नागतो होति,  
असेखेन विमुत्तिक्खन्धेन समन्नागतो होति, असेखेन विमुत्तिञाणदस्सनक्खन्धेन  
समन्नागतो होति।   
    
इमेहि खो भिक्खवे पञ्चहि धम्मेहि समन्नागतेन भिक्खुना उपसम्पादेतब्बन्ति।   
    
५। ६। १। २  
(निस्सयसुत्तं)  
(सावत्थिनिदानं)  
२। पञ्चहि भिक्खवे धम्मेहि समन्नागतेन भिक्खुना निस्सयो दातब्बो। कतमेहि  
पञ्चहि:   
इध भिक्खवे भिक्खु असेखेन सीलक्खन्धेन समन्नागतो होति, असेखेन  
समाधिक्खन्धेन समन्नागतो होति, असेखेन पञ्ञाक्खन्धेन समन्नागतो होति,  
असेखेन विमुत्तिक्खन्धेन समन्नागतो होति, असेखेन विमुत्तिञाणदस्सनक्खन्धेन  
समन्नागतो होति।   
    
इमेहि खो भिक्खवे पञ्चहि धम्मेहि समन्नागतेन भिक्खुना निस्सयो दातब्बोति।   
    
५। ६। १। ३  
(सामणेरसुत्तं)  
(सावत्थिनिदानं)  
३। पञ्चहि भिक्खवे अङ्गेहि समन्नागतेन भिक्खुना सामणेरो उपट्ठापेतब्बो।  
कतमेहि पञ्चहि:  
    
इध भिक्खवे भिक्खु असेखेन सीलक्खन्धेन समन्नागतो होति, असेखेन  
समाधिक्खन्धेन समन्नागतो होति, असेखेन पञ्ञाक्खन्धेन समन्नागतो होति,  
असेखेन विमुत्तिक्खन्धेन समन्नागतो होति, असेखेन विमुत्तिञाणदस्सनक्खन्धेन  
समन्नागतो होति।   
    
इमेहि खो भिक्खवे, पञ्चहि धम्मेहि समन्नागतेन भिक्खुना सामणेरो  
उपट्ठापेतब्बोति।   
    
[ब्ज्त् पगे ४४६] [\x ४४६।]       
[प्त्स् पगे २७२] [\क़् २७२।]        
    
५। ६। १। ४  
(मच्छरियसुत्तं)  
(सावत्थिनिदानं)  
४। पञ्चिमानि भिक्खवे मच्छरियानि। कतमानि पञ्च:  
    
आवासमच्छरियं कुलमच्छरियं लाभमच्छरियं वण्णमच्छरियं  
धम्ममच्छरियं।   
    
इमानि खो भिक्खवे, पञ्च मच्छरियानि।   
    
इमेसं खो भिक्खवे पञ्चन्नं मच्छरियानं एतं पतिकिट्ठं १यदिदं  
धम्ममच्छरियन्ति।   
५। ६। १। ५  
(मच्छरियपहानसुत्तं)  
(सावत्थिनिदानं)  
५। पञ्चन्नं भिक्खवे मच्छरियानं पहानाय समुच्छेदाय ब्रह्मचरियं वुस्सति।  
कतमेसं पञ्चन्नं:  
    
आवासमच्छरियस्स पहानाय समुच्छेदाय ब्रह्मचरियं वुस्सति। कुलमच्छरियस्स  
पहानाय समुच्छेदाय ब्रह्मचरियं वुस्सति लाभमच्छरियस्स पहानाय  
समुच्छेदाय ब्रह्मचरियं वुस्सति वण्णमच्छरियस्स पहानाय समुच्छेदाय  
ब्रह्मचरियं वुस्सति। धम्ममच्छरियस्स पहानाय समुच्छेदाय ब्रह्मचरियं  
वुस्सति।   
    
इमेसं खो भिक्खवे, पञ्चन्नं मच्छरियानं पहानाय समुच्छेदाय ब्रह्मचरियं  
वुस्सतीति।   
    
५। ६। १। ६  
(पठमज्झानसुत्तं)  
(सावत्थिनिदानं)  
६। पञ्चिमे भिक्खवे धम्मे अप्पहाय अभब्बो पठमं झानं उपसम्पज्ज विहरितुं।  
कतमे पञ्च:  
    
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे पञ्च धम्मे अप्पहाय अभब्बो पठमं झानं उपसम्पज्ज  
विहरितुं।   
पञ्चिमे भिक्खवे, धम्मे पहाय भब्बो पठमं झानं उपसम्पज्ज विहरितुं।  
कतमे पञ्च:  
    
आवासमच्छरियं, कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे, पञ्च धम्मे पहाय भब्बो पठमं झानं उपसम्पज्ज  
विहरितुन्ति।   
    
१। पटिकुट्ठं मछसं, पतिक्किट्ठं स्या  
    
[ब्ज्त् पगे ४४८] [\x ४४८।]       
५। ६। १। ७।   
(दुतियज्झानसुत्तं)  
(सावत्थिनिदानं)  
७। पञ्चिमे भिक्खवे, धम्मे अप्पहाय अभब्बो दुतियं झानं उपसम्पज्ज विहरितुं।  
कतमे पञ्च।   
आवासमच्छरियं, कुलमच्छरियं, लाभमच्छरियं, वण्णमच्छरियं,  
धम्ममच्छरियं,   
    
इमे खो भिक्खवे पञ्च धम्मे अप्पहाय अभब्बो दुतियं झानं उपसम्पज्ज  
विहरितुं।   
पञ्चिमे भिक्खवे, धम्मे पहाय भब्बो दुतियं झानं उपम्पज्ज विहरितुं। कतमे  
पञ्च।   
    
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे। पञ्च धम्मे पहाय भब्बो दुतियं झानं उपसम्पज्ज विहरितुं।   
५। ६। १। ८  
(ततियज्झानसुत्तं)  
(सावत्थिनिदानं)  
८। पञ्चिमे भिक्खवे, धम्मे अप्पहाय अभब्बो ततियं झानं उपसम्पज्ज विहरितुं।  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं,  
धम्ममच्छरियं,   
    
इमे खो भिक्खवे पञ्च धम्मे अप्पहाय अभब्बो ततियं झानं उपसम्पज्ज  
विहरितुं।   
पञ्चिमे भिक्खवे, धम्मे पहाय भब्बो ततियं झानं उपम्पज्ज विहरितुं। कतमे  
पञ्च।   
    
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे। पञ्च धम्मे पहाय भब्बो ततियं झानं उपसम्पज्ज विहरितुं।   
५। ६। १। ९  
(चतुत्थज्झिनसुत्तं)  
(सावत्थिनिदानं)  
९। पञ्चिमे भिक्खवे, धम्मे अप्पहाय अभब्बो चतुत्थं झानं उपसम्पज्ज विहरितुं।  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं,  
धम्ममच्छरियं,   
    
इमे खो भिक्खवे पञ्च धम्मे अप्पहाय अभब्बो चतुत्थं झानं उपसम्पज्ज  
विहरितुं।   
पञ्चिमे भिक्खवे, धम्मे पहाय भब्बो चतुत्थं झानं उपम्पज्ज विहरितुं। कतमे  
पञ्च।   
    
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे। पञ्च धम्मे पहाय भब्बो चतुत्थं झानं उपसम्पज्ज विहरितुं।   
५। ६। १। १०  
(अपरपठमज्झानसुत्तं)  
(सावत्थिनिदानं)  
१०। पञ्चिमे१ भिक्खवे, धम्मे अप्पहाय अभब्बो पठमं झानं उपसम्पज्ज  
विहरितुं। कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं।   
इमे खो भिक्खवे, पञ्च धम्मे अप्पहाय अभब्बो पठमं झानं उपसम्पज्ज  
विहरितुं।   
पञ्चिमे भिक्खवे, धम्मे पहाय भब्बो पठमं झानं उपसम्पज्ज विहरितुं।  
कतमे पञ्च।   
    
आवासमच्छरियं कुलमच्छरियं, लाभमच्छरियं, वण्णमच्छरियं, कतञ्ञुतं  
कतवेदितं  
    
इमे खो भिक्खवे। पञ्च धम्मे पहाय भब्बो पठमं झानं उपसम्पज्ज  
विहरितुन्ति।   
१। पञ्च स्या  
* एत्थ दुतियं झानन्ति पदतो पट्ठाय याव अनागामि फलन्ति पदानि ऽमछसऽं  
पोत्थके दुन्तिक्खित्तानि पुब्बपेय्यालेनेव सङ्गहीतत्ता।   
    
[ब्ज्त् पगे ४५०] [\x ४५०।]       
    
५। ६। १। ११  
(अपरदुतियज्झानसुत्तं)  
(सावत्थिनिदानं)  
११। पञ्चिमे भिक्खवे, धम्मे अप्पहाय अभब्बो दुतियं झानं उपसम्पज्ज विहरितुं।  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं।   
इमे खो भिक्खवे, पञ्च धम्मे अप्पहाय अभब्बो दुतियं झानं उपसम्पज्ज  
विहरितुं।   
पञ्चिमे भिक्खवे, धम्मे पहाय भब्बो दुतियं झानं उपसम्पज्ज विहरितुं। कतमे  
पञ्च।   
    
आवासमच्छरियं कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं   
इमे खो भिक्खवे। पञ्च धम्मे पहाय भब्बो दुतियं झानं उपसम्पज्ज विहरितुं।   
५। ६। १। १२  
(अपरततियज्झानसुत्तं)  
(सावत्थिनिदानं)  
१२। पञ्चिमे भिक्खवे, धम्मे अप्पहाय अभब्बो ततियं झानं उपसम्पज्ज विहरितुं।  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं।   
इमे खो भिक्खवे, पञ्च धम्मे अप्पहाय अभब्बो ततियं झानं उपसम्पज्ज  
विहरितुं।   
पञ्चिमे भिक्खवे, धम्मे पहाय भब्बो ततियं झानं उपसम्पज्ज विहरितुं। कतमे  
पञ्च।   
    
आवासमच्छरियं कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं   
इमे खो भिक्खवे। पञ्च धम्मे पहाय भब्बो ततियं झानं उपसम्पज्ज विहरितुं।   
५। ६। १। १३  
(अपरचतुत्थज्झानसुत्तं)  
(सावत्थिनिदानं)  
१३। पञ्चिमे भिक्खवे, धम्मे अप्पहाय अभब्बो चतुत्थं झानं उपसम्पज्ज  
विहरितुं। कतमे पञ्च।   
आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं।   
इमे खो भिक्खवे, पञ्च धम्मे अप्पहाय अभब्बो चतुत्थं झानं उपसम्पज्ज  
विहरितुं।   
पञ्चिमे भिक्खवे, धम्मे पहाय भब्बो चतुत्थं झानं उपसम्पज्ज विहरितुं।  
कतमे पञ्च।   
    
आवासमच्छरियं कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं   
इमे खो भिक्खवे। पञ्च धम्मे पहाय भब्बो चतुत्थं झानं उपसम्पज्ज विहरितुं।   
५। ६। १। १४  
(सोतापत्तिफलसच्छिकिरिया सुत्तं)  
(सावत्थिनिदानं)  
१४। पञ्चिमे भिक्खवे, धम्मे अप्पहाय अभब्बो सोतापत्तिफलं सच्छिकातुं  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे, पञ्च धम्मे अप्पहाय अभब्बो सोतापत्तिफलं सच्छिकातुं।   
    
पञ्चिमे भिक्खवे, धम्मे पहाय भब्बो सोतापत्तिफलं सच्छिकातुं। कतमे पञ्च।   
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्मच्छरियं।   
    
इमे खो भिक्खवे। पञ्च धम्मे पहाय भब्बो सोतापत्तिफलं सच्छिकातुन्ति।   
    
५। ६। १। १५  
(सकदागामिफलसच्छिकिरिया सुत्तं)  
(सावत्थिनिदानं)  
१५। पञ्चिमे भिक्खवे, धम्मे अप्पहाय अभब्बो सकदागामिफलं सच्छिकातुं  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे, पञ्च धम्मे अप्पहाय अभब्बो सकदागामिफलं सच्छिकातुं।   
    
पञ्चिमे भिक्खवे, धम्मे पहाय भब्बो सकदागामिफलं सच्छिकातुं। कतमे पञ्च।   
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्मच्छरियं।   
    
इमे खो भिक्खवे। पञ्च धम्मे पहाय भब्बो सकदागामिफलं सच्छिकातुन्ति।   
    
५। ६। १। १६  
(अनागामिफलसच्छिकिरिया सुत्तं)  
(सावत्थिनिदानं)  
१६। पञ्चिमे भिक्खवे, धम्मे अप्पहाय अभब्बो अनागामिफलं सच्छिकातुं  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे, पञ्च धम्मे अप्पहाय अभब्बो अनागामिफलं सच्छिकातुं।   
    
पञ्चिमे भिक्खवे, धम्मे पहाय भब्बो अनागामिफलं सच्छिकातुं। कतमे पञ्च।   
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्मच्छरियं।   
    
इमे खो भिक्खवे। पञ्च धम्मे पहाय भब्बो अनागामिफलं सच्छिकातुन्ति।   
    
५। ६। १। १७  
(अरहत्तफलसच्छिकिरिया सुत्तं)  
(सावत्थिनिदानं)  
१७। पञ्चिमे भिक्खवे, धम्मे अप्पहाय अभब्बो अरहत्तफलं सच्छिकातुं  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे, पञ्च धम्मे अप्पहाय अभब्बो अरहत्तफलं सच्छिकातुं।   
    
पञ्चिमे भिक्खवे, धम्मे पहाय भब्बो अरहत्तफलं सच्छिकातुं। कतमे पञ्च।   
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्मच्छरियं।   
    
इमे खो भिक्खवे। पञ्च धम्मे पहाय भब्बो अरहत्तफलं सच्छिकातुन्ति।   
    
* पोत्थकेसु पन इमानि सोतापत्तिफलादिनि सुत्तानि झान सुत्तेहि सद्धिं पेय्यालमुखेन  
घटितानि दुन्तिक्खित्तानि दिस्सन्ति।   
    
[ब्ज्त् पगे ४५२] [\x ४५२।]       
    
५। ६। १। १८  
(अपरसोतापत्तिफल सच्छिकिरिया सुत्तं)  
(सावत्थिनिदानं)  
१८। पञ्चिमे भिक्खवे, धम्मे अप्पहाय अभब्बो सोतापत्तिफलं सच्छिकातुं  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं।   
इमे खो भिक्खवे, पञ्च धम्मे अप्पहाय अभब्बो सोतापत्तिफलं सच्छिकातुं।   
    
पञ्चिमे भिक्खवे, धम्मे पहाय भब्बो सोतापत्तिफलं सच्छिकातुं। कतमे पञ्च।   
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे। पञ्च धम्मे पहाय भब्बो सोतापत्तिफलं सच्छिकातुन्ति।   
    
५। ६। १। १९  
(अपरसकदागामिफल सच्छिकिरिया सुत्तं)  
(सावत्थिनिदानं)  
१९। पञ्चिमे भिक्खवे, धम्मे अप्पहाय अभब्बो सकदागामिफलं सच्छिकातुं  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं।   
इमे खो भिक्खवे, पञ्च धम्मे अप्पहाय अभब्बो सकदागामिफलं सच्छिकातुं।   
    
पञ्चिमे भिक्खवे, धम्मे पहाय भब्बो सकदागामिफलं सच्छिकातुं। कतमे पञ्च।   
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे। पञ्च धम्मे पहाय भब्बो सकदागामिफलं सच्छिकातुन्ति।   
    
५। ६। १। २०  
(अपरअनागामिफल सच्छिकिरिया सुत्तं)  
(सावत्थिनिदानं)  
२०। पञ्चिमे भिक्खवे, धम्मे अप्पहाय अभब्बो अनागामिफलं सच्छिकातुं  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं।   
इमे खो भिक्खवे, पञ्च धम्मे अप्पहाय अभब्बो अनागामिफलं सच्छिकातुं।   
    
पञ्चिमे भिक्खवे, धम्मे पहाय भब्बो अनागामिफलं सच्छिकातुं। कतमे पञ्च।   
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे। पञ्च धम्मे पहाय भब्बो अनागामिफलं सच्छिकातुन्ति।   
    
५। ६। १। २१  
(अपरअरहत्तफल सच्छिकिरिया सुत्तं)  
(सावत्थिनिदानं)  
२१। पञ्चिमे भिक्खवे, धम्मे अप्पहाय अभब्बो अरहत्तफलं सच्छिकातुं  
कतमे पञ्च।   
    
आवासमच्छरियं, कुलमच्छरियं, लाभमच्छरियं, वण्णमच्छरियं, अकतञ्ञुतं  
अकतवेदितं।   
इमे खो भिक्खवे, पञ्च धम्मे अप्पहाय अभब्बो अरहत्तफलं सच्छिकातुं।   
    
पञ्चिमे भिक्खवे, धम्मे पहाय भब्बो अरहत्तफलं सच्छिकातुं। कतमे पञ्च।   
आवासमच्छरियं कुलमच्छरियं, लाभमच्छरियं, वण्णमच्छरियं,  
धम्ममच्छरियं।   
    
इमे खो भिक्खवे। पञ्च धम्मे पहाय भब्बो अरहत्तफलं सच्छिकातुन्ति।   
    
उपसम्पदावग्गो पठमो  
    
[ब्ज्त् पगे ४५४] [\x ४५४।]       
[प्त्स् पगे २७४] [\क़् २७४।]        
वग्गातिरेक सुत्तानि  
(भत्तुद्देसक सुत्तं)  
(सावत्थिनिदानं)  
१। पञ्चहि भिक्खवे, धम्मेहि समन्नागतो भत्तुद्देसको न सम्मन्नितब्बो। कतमेहि  
पञ्चहि:  
    
जन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
उद्दिट्ठानुद्दिट्ठं न जानाति।   
इमेहि खो भिक्खवे, पञ्चहि धम्मेहि समन्नागतो भत्तुद्देसको न सम्मन्नितब्बो।   
    
पञ्चहि भिक्खवे, धम्मेहि समन्नागतो भत्तुद्देसको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, उद्दिट्ठानुद्दिट्ठं जानाति।   
    
इमेहि खो भिक्खवे, पञ्चहि धम्मेहि समन्नागतो भत्तुद्देसको सम्मन्नितब्बोऽति।   
(दुतियभत्तुद्देसकसुत्तं)  
(सावत्थिनिदानं)  
    
२। पञ्चहि भिक्खवे, धम्मेहि समन्नागतो भत्तुद्देसको न सम्मन्नितब्बो।  
सम्मतोपि १ न पेसेतब्बो। कतमेहि पञ्चहि: जन्दागतिं गच्छति, दोसागतिं गच्छति,  
मोहागतिं गच्छति, भयागतिं गच्छति, उद्दिट्ठानुद्दिट्ठं न जानाति।   
इमेहि खो भिक्खवे, पञ्चहि धम्मेहि समन्नागतो भत्तुद्देसको न सम्मन्नितब्बो।  
    
पञ्चहि भिक्खवे, धम्मेहि समन्नागतो भत्तुद्देसको सम्मन्नितब्बो। सम्मतोपि  
पेसेतब्बो। कतमेहि पञ्चहि: न छन्दागतिं गच्छति, न दोसागतिं गच्छति, न मोहागतिं  
गच्छति, न भयागतिं गच्छति, उद्दिट्ठानुद्दिट्ठं जानाति।   
इमेहि खो भिक्खवे पञ्चहि धम्मेहि समन्नागतो भत्तुद्देसको सम्मन्नितब्बोऽति।  
    
३। पञ्चहि भिक्खवे, धम्मेहि समन्नागतो भत्तुद्देसको बालोवेदितब्बो। कतमेहि  
पञ्चहि:छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
उद्दिट्ठानुद्दिट्ठं न जानाति। इमेहि खो भिक्खवे, पञ्चहि धम्मेहि समन्नागतो  
भत्तुद्देसको बालो वेदितब्बो।   
    
पञ्चहि भिक्खवे, धम्मेहि समन्नागतो भत्तुद्देसको पण्डितो वेदितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, उद्दिट्ठानुद्दिट्ठं जानाति।   
    
इमेहि खो भिक्खवे, पञ्चहि धम्मेहि समन्नागतो भत्तुद्देसको पण्डितो वेदितब्बो।   
    
४। पञ्चहि भिक्खवे, धम्मेहि समन्नागतो भत्तुद्देसको खतं उपहतं अत्तानं  
परिहरति। कतमेहि पञ्चहि:  
    
छन्दागतिं गच्छतिं, दोसागतिं गच्छति, मोहागतिं गच्छति, भयागतिं गच्छति,  
उद्दानुद्दिट्ठं न जानाति।   
    
इमेहि खो भिक्खवे पञ्चहि धम्मेहि समन्नागतो भत्तुद्देसको खतं उपहतं  
अत्तानं परिहरति।  
    
पञ्चहि भिक्खवे, धम्मेहि समन्नागतो भत्तुद्देसको अक्खतं अनुपहतं अत्तानं  
परिहरति। कतमेहि पञ्चहि: न छन्दागतिं गच्छति, न दोसागतिं गच्छति, न मोहागतिं  
गच्छति, न भयागतिं गच्छति, उद्दिट्ठानुद्दिट्ठं जानाति। इमेहि खो भिक्खवे पञ्चहि  
धम्मेहि समन्नागतो भत्तुद्देसको अक्खतं अनुपहतं अत्तानं परिहरति।  
    
१। भत्तुद्देसको सम्मतो मछसं  
[ब्ज्त् पगे ४५६] [\x ४५६।]       
    
५। पञ्चहि भिक्खवे, धम्मेहि समन्नागतो भत्तुद्देसको यथाभतं निक्खित्तो एवं  
निरये कतमेहि पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
उद्दिट्ठानुद्दिट्ठं जानाति।   
    
पञ्चहि भिक्खवे, धम्मेहि समन्नागतो भत्तुद्देसको यथाभतं निक्खित्तो एवं  
सग्गे। कतमेहि पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, उद्दिट्ठानुद्दिट्ठं जानाति।   
    
इमेहि खो भिक्खवे पञ्चहि धम्मेहि समन्नागतो भत्तुद्देसको यथाभतं निक्खित्तो  
एवं सग्गेऽति।   
    
(सेनासन पञ्ञापकादि सुत्तानि)  
(सावत्थिनिदानानि)  
६। पञ्चहि भिक्खवे धम्मेहि समन्नागतो सेनासनपञ्ञापको न सम्मन्नितब्बो।  
कतमेहि पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
पञ्ञत्तापञ्ञत्तं न जानाति।   
    
इमेहि खो भिक्खवे पञ्चहि धम्मेहि समन्नागतो सेनासनपञ्ञापको न  
सम्मन्नितब्बो।   
    
पञ्चहि भिक्खवे, धम्मेहि समन्नागतो सेनासनपञ्ञापको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, पञ्ञत्तापञ्ञत्तं जानाति  
    
इमेहि खो भिक्खवे पञ्चहि धम्मेहि समन्नागतो सेनासनपञ्ञापको  
सम्मन्नितब्बोऽति।   
    
७। पञ्चहि भिक्खवे, धम्मेहि समन्नागतो सेनासनगाहापको न सम्मन्नितब्बो।  
कतमेहि पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
गहितागहितं न जानाति  
    
इमेहि खो भिक्खवे, पञ्चहि धम्मेहि समन्नागतो सेनासनगाहापको न  
सम्मन्नितब्बो।   
    
पञ्चहि भिक्खवे धम्मेहि समन्नागतो सेनासनगाहापको सम्मन्नितब्बो। कतमेहि  
पञ्चहि:  
    
न छन्दागतिं गच्छति न दोसागतिं गच्छति, न मोहागतिं गच्छति, न भयागतिं  
गच्छति, गहितागहितं जानाति।   
    
इमे खो भिक्खवे पञ्चहि धम्मेहि समन्नागतो सेनासनगाहापको सम्मन्नितब्बोति।   
    
८। पञ्चहि भिक्खवे धम्मेहि समन्नागतो भण्डागारिको न सम्मन्नितब्बो। कतमेहि  
पञ्चहि:  
    
छन्दागतिं गच्छति दोसागतिं गच्छति, मोहागतिं गच्छति, भयागतिं गच्छति,  
गुत्तागुत्तं न जानाति।   
    
इमेहि खो भिक्खवे पञ्चहि धम्मेहि समन्नागतो भण्डागारिको न सम्मन्नितब्बो।   
    
पञ्चहि भिक्खवे धम्मेहि समन्नागतो भण्डागारिको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, गुत्तागुत्तं जानाति।   
    
इमेहि खो भिक्खवे पञ्चहि धम्मेहि समन्नागतो भण्डागारिको सम्मन्नितब्बो।   
    
९। पञ्चहि भिक्खवे, धम्मेहि समन्नागतो चीवरपटिग्गाहको न सम्मन्नितब्बो।  
कतमेहि पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
गहितागहितं न जानाति।   
    
इमेहि खो भिक्खवे पञ्चहि धम्मेहि समन्नागतो चीवरपटिग्गाहको न  
सम्मन्नितब्बोऽति।   
    
पञ्चहि भिक्खवे धम्मेहि समन्नागतो चीवरपटिग्गहको सम्मन्नितब्बो। कतमेहि  
पञ्चहि:  
    
न छन्दागतिं गच्छति न दोसागतिं गच्छति, न मोहागतिं गच्छति, न भयागतिं  
गच्छति, गहितागहितं जानाति।   
    
इमेहि खो भिक्खवे पञ्चहि धम्मेहि समन्नागतो चीवरपटिग्गाहको  
सम्मन्नितब्बोऽति।   
    
१। पञ्ञत्तापञ्ञत्तं सीमु, स्या  
    
[ब्ज्त् पगे ४५८] [\x ४५८।]       
    
१०। पञ्चहि भिक्खवे, धम्मेहि समन्नागतो चीवरभाजको न सम्मन्नितब्बो।  
कतमेहि पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
भाजिताभाजितं न जानाति  
    
इमेहि खो भिक्खवे पञ्चहि धम्मेहि समन्नागतो चीवरभाजको न सम्मन्नितब्बोऽ  
    
पञ्चहि भिक्खवे, धम्मेहि समन्नागतो चीवरभाजको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, भाजिताभाजितं जानाति  
    
इमेहि खो भिक्खवे पञ्चहि धम्मेहि समन्नागतो चीवरभाजको सम्मन्नितब्बोऽ  
    
११। पञ्चहि भिक्खवे धम्मेहि समन्नागतो यागुभाजको न सम्मन्नितब्बो। कतमेहि  
पञ्चहि:  
    
छन्दागतिं गच्छति, दोसागतिं गच्छति, मोहागतिं भयागतिं गच्छति, भाजिताभाजितं न  
जानाति।   
इमेहि खो भिक्खवे पञ्चहि धम्मेहि समन्नागतो यागुभाजको न सम्मन्नितब्बो।  
    
पञ्चहि भिक्खवे धम्मेहि समन्नागतो यागुभाजको सम्मन्नितब्बो। कतमेहि  
पञ्चहि:   
    
न छन्दागतिं गच्छति, न दोसागतिं गच्छति, न मोहागतिं गच्छति,न भयागतिं  
गच्छति, भाजिताभाजितं जानाति।  
    
इमेहि खो भिक्खवे पञ्चहि धम्मेहि समन्नागतो यागुभाजको सम्मन्नितब्बो।   
    
१२। पञ्चहि भिक्खवे, धम्मेहि समन्नागतो फलभाजको न सम्मन्नितब्बो। कतमेहि  
पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
भाजिताभाजितं न जानाति  
    
इमेहि खो भिक्खवे पञ्चहि धम्मेहि समन्नागतो फलभाजको न सम्मन्नितब्बोऽ  
    
पञ्चहि भिक्खवे, धम्मेहि समन्नागतो फलभाजको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, भाजिताभाजितं जानाति  
    
इमेहि खो भिक्खवे पञ्चहि धम्मेहि समन्नागतो फलभाजको सम्मन्नितब्बोऽ  
    
१३। पञ्चहि भिक्खवे, धम्मेहि समन्नागतो खज्जकभाजको न सम्मन्नितब्बो।  
कतमेहि पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
भाजिताभाजितं न जानाति  
    
इमेहि खो भिक्खवे पञ्चहि धम्मेहि समन्नागतो खज्जकभाजको न सम्मन्नितब्बोऽ  
    
पञ्चहि भिक्खवे, धम्मेहि समन्नागतो खज्जकभाजको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, भाजिताभाजितं जानाति  
    
इमेहि खो भिक्खवे पञ्चहि धम्मेहि समन्नागतो खज्जकभाजको सम्मन्नितब्बोऽति।   
    
१४। पञ्चहि भिक्खवे, धम्मेहि समन्नागतो अप्पमत्तकविस्सज्जको न सम्मन्नितब्बो।  
कतमेहि  
पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
विस्सज्जिताविस्सज्जितं न जानाति  
    
इमेहि खो भिक्खवे पञ्चहि धम्मेहि समन्नागतो अप्पमत्तकविस्सज्जको न  
सम्मन्नितब्बोऽति।   
    
पञ्चहि भिक्खवे, धम्मेहि समन्नागतो अप्पमत्तकविस्सज्जजको सम्मन्नितब्बो।  
कतमेहि पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, विस्सज्जिताविस्सज्जितं जानाति  
    
इमेहि खो भिक्खवे पञ्चहि धम्मेहि समन्नागतो अप्पमत्तकविस्सज्जको  
सम्मन्नितब्बोऽ  
    
१५। पञ्चहि भिक्खवे, धम्मेहि समन्नागतो साटिकगाहापको न सम्मन्नितब्बो।  
कतमेहि पञ्चहि:  
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
गहितागहितं न जानाति  
    
इमेहि खो भिक्खवे पञ्चहि धम्मेहि समन्नागतो साटिकगाहापको न सम्मन्नितब्बोऽ  
    
पञ्चहि भिक्खवे, धम्मेहि समन्नागतो साटिकगाहापको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, गहितागहितं जानाति  
    
इमेहि खो भिक्खवे पञ्चहि धम्मेहि समन्नागतो साटिकगाहापको सम्मन्नितब्बोऽ  
    
१६। पञ्चहि भिक्खवे, धम्मेहि समन्नागतो पत्तगाहापको न सम्मन्नितब्बो।   
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
गहितागहितं न जानाति  
    
इमेहि खो भिक्खवे पञ्चहि धम्मेहि समन्नागतो पत्तगाहापको न सम्मन्नितब्बोऽ  
    
पञ्चहि भिक्खवे, धम्मेहि समन्नागतो पत्तगाहापको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, गहितागहितं जानाति  
    
इमेहि खो भिक्खवे पञ्चहि धम्मेहि समन्नागतो पत्तगाहापको सम्मन्नितब्बोऽ  
    
१७। पञ्चहि भिक्खवे, धम्मेहि समन्नागतो आरामिकपेसको न सम्मन्नितब्बो।  
कतमेहि पञ्चहि:  
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
पेसितापेसितं न जानाति  
    
इमेहि खो भिक्खवे पञ्चहि धम्मेहि समन्नागतो आरामिकपेसको न सम्मन्नितब्बोऽ  
    
पञ्चहि भिक्खवे, धम्मेहि समन्नागतो आरामिकपेसको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, पेसितापेसितं जानाति  
    
इमेहि खो भिक्खवे पञ्चहि धम्मेहि समन्नागतो आरामिकपेसको सम्मन्नितब्बोऽ  
    
१८। पञ्चहि भिक्खवे, धम्मेहि समन्नागतो सामणेरपेसको न सम्मन्नितब्बो।   
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
पेसितापेसितं न जानाति  
इमेहि खो भिक्खवे पञ्चहि धम्मेहि समन्नागतो सामणेरपेसको न सम्मन्नितब्बोऽ  
    
पञ्चहि भिक्खवे, धम्मेहि समन्नागतो सामणेरपेसको सम्मन्नितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति, न भयागतिं  
गच्छति, पेसितापेसितं जानाति  
    
इमेहि खो भिक्खवे पञ्चहि धम्मेहि समन्नागतो सामणेरपेसको सम्मन्नितब्बोऽ  
    
[ब्ज्त् पगे ४६०] [\x ४६०।]       
१९। पञ्चहि भिक्खवे, धम्मेहि समन्नागतो सामणेरपेसको न सम्मन्नितब्बो।  
सम्मतोऽपि न पेसेतब्बो। कतमेहि पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
पञ्ञत्तापञ्ञत्तं न जानाति।   
    
इमेहि खो भिक्खवे पञ्चहि धम्मेहि समन्नागतो सामणेरपेसको न सम्मन्नितब्बो  
    
पञ्चहि भिक्खवे। धम्मेहि समन्नागतो सामणेरपेसको सम्मन्नितब्बो, सम्मतो  
पेसेतब्बो। कतमेहि पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति न भयागतिं  
गच्छति, पञ्ञत्तापञ्ञत्तं जानाति।   
    
इमेहि खो भिक्खवे, पञ्चहि धम्मेहि समन्नागतो सामणेरपेसको सम्मन्नितब्बोऽति।   
    
२०। पञ्चहि भिक्खवे, धम्मेहि समन्नागतो सामणेर पेसको बालो वेदितब्बो।  
सम्मतोऽपि न पेसेतब्बो  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
पेसितापेसितं न जानाति।   
    
इमेहि खो भिक्खवे पञ्चहि धम्मेहि समन्नागतो सामणेरपेसको न सम्मन्नितब्बो  
    
पञ्चहि भिक्खवे। धम्मेहि समन्नागतो सामणेरपेसको पण्डितो वेदितब्बो। कतमेहि  
पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति न भयागतिं  
गच्छति, पेसितापेसितं जानाति।   
    
इमेहि खो भिक्खवे, पञ्चहि धम्मेहि समन्नागतो सामणेरपेसको सम्मन्नितब्बोऽति।   
    
२१। पञ्चहि भिक्खवे, धम्मेहि समन्नागतो सामणेरपेसको खतं उपहतं अत्तानं  
परिहरति कतमेहि पञ्चहि:   
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
पेसितापेसितं न जानाति।   
    
इमेहि खो भिक्खवे पञ्चहि धम्मेहि समन्नागतो सामणेरपेसको न सम्मन्नितब्बो  
    
पञ्चहि भिक्खवे, धम्मेहि समन्नागतो सामणेर पेसको अक्खतं अनुपहतं अत्तानं  
परिहरति कतमेहि पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति न भयागतिं  
गच्छति, पेसितापेसितं जानाति।   
    
इमेहि खो भिक्खवे, पञ्चहि धम्मेहि समन्नागतो सामणेरपेसको सम्मन्नितब्बोऽति।   
    
२२। पञ्चहि भिक्खवे, धम्मेहि समन्नागतो सामणेर पेसको यथाभतं निक्खित्तो  
एवं निरये। कतमेहि पञ्चहि:  
    
छन्दागतिं गच्छति, दोसागतिं गच्छति, मोहागतिं गच्छति, भयागतिं गच्छति,  
पेसितापेसितं न जानाति।   
    
इमेहि खो भिक्खवे पञ्चहि धम्मेहि समन्नागतो सामणेरपेसको न सम्मन्नितब्बो  
    
पञ्चहि भिक्खवे। धम्मेहि समन्नागतो सामणेर पेसको यथाभतं निक्खित्तो एवं  
सग्गे। कतमेहि पञ्चहि:  
    
न छन्दागतिं गच्छति, न दोसागतिं गच्छति, न मोहागतिं गच्छति न भयागतिं  
गच्छति, पेसितापेसितं जानाति।   
    
इमेहि खो भिक्खवे, पञ्चहि धम्मेहि समन्नागतो सामणेरपेसको यथाभतं  
निक्खित्तो एवं सग्गेऽति।   
    
(भिक्खुसुत्तं)  
(सावत्थिनिदानं)  
    
१। पञ्चहि भिक्खवे, धम्मेहि समन्नागतो भिक्खु यथाभतं निक्खित्तो एवं निरये।  
कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो भिक्खु यथाभतं निक्खित्तो एवं  
निरये।  
    
() अयं पेय्यालो पोत्थत्तकेसु न दिस्सते।  
    
[ब्ज्त् पगे ४६२] [\x ४६२।]       
    
पञ्चहि भिक्खवे, धम्मेहि समन्नागतो भिक्खु यथाभतं निक्खित्तो एवं सग्गे।  
कतमेहि पञ्चहि:  
    
पाणातिपाता पटिविरतो होति, अदिन्नादाना पटिविरतो होति, अब्रह्मचरिया पटिविरतो होति,  
मुसावादा पटिविरतो होति, सुरामेरयमज्जपमादट्ठाना पटिविरतो होति।   
    
इमेहि खो भिक्खवे पञ्चहि धम्मेहि समन्नागतो भिक्खु यथाभतं निक्खित्तो एवं  
सग्गेऽति।   
    
(भिक्खुनी सुत्तं)  
(सावत्थिनिदानं)  
    
२। पञ्चहि भिक्खवे, धम्मेहि समन्नागता भिक्खुनी यथाभतं निक्खित्ता एवं निरये  
कतमेहि पञ्चहि:  
    
पाणातिपातिनी होति, अदिन्नादायिनी होति, कामेसु मिच्छाचारिणि होति, मुसावादीनी होति,  
सुरामेरयमज्जपमादट्ठायिनी होति।   
    
इमेहि खो भिक्खवे पञ्चहि धम्मेहि समन्नागता भिक्खुनी यथाभतं निक्खित्ता  
एवं निरये।   
    
पञ्चहि भिक्खवे धम्मेहि समन्नागता भिक्खुनी यथाभतं निक्खित्तो एवं सग्गे  
कतमेहि पञ्चहि:  
    
पाणातिपाता पटिविरता होति, अदिन्नादाना पटिविरता होति, कामेसु मिच्छाचारा पटिविरता होति,  
मुसावादा पटिविरता होति, सुरामेरयमज्जपमादट्ठाना पटिविरता होति।   
    
इमेहि खो भिक्खवे, पञ्चहि धम्मेहि समन्नागता भिक्खुनी यथाभतं निक्खित्ता  
एवं सग्गेऽति।   
    
(सिक्खमानासुत्तं)  
(सावत्थिनिदानं)  
    
३। पञ्चहि भिक्खवे, धम्मेहि समन्नागता सिक्खमाना यथाभतं निक्खित्ता एवं  
निरये। कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायिनी होति।   
    
इमेहि खो भिक्खवे पञ्चहि धम्मेहि समन्नागता सिक्खमाना यथाभतं निक्खित्ता  
एवं निरये।   
    
पञ्चहि भिक्खवे, धम्मेहि समन्नागता सिक्खमाना यथाभतं निक्खित्ता एवं सग्गे।  
कतमेहि पञ्चहि:  
    
पाणातिपाता पटिविरता होति, अदिन्नादाना पटिविरता होति, कामेसु मिच्छाचारा पटिविरता होति,  
मुसावादा पटिविरता होति, सुरामेरयमज्जपमादट्ठाना पटिविरता होति।   
    
इमेहि खो भिक्खवे पञ्चहि धम्मेहि समन्नागता सिक्खमाना यथाभतं निक्खित्ता  
एवं सग्गेऽति।   
    
(सामणेर सुत्तं)  
(सावत्थिनिदानं)  
    
४। पञ्चहि भिक्खवे, धम्मेहि समन्नागतो सामणेरो यथाभतं निक्खित्तो एवं निरये  
कतमेहि पञ्चहि:  
    
पाणातिपाती होति, अदिन्नादायी होति, कामेसु मिच्छाचारि होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो सामणेरो यथाभतं निक्खित्तो  
एवं निरये।   
पञ्चहि भिक्खवे धम्मेहि समन्नागतो सामणेरो यथाभतं एवं सग्गे कतमेहि  
पञ्चहि:  
    
पाणातिपाता पटिविरतो होति, अदिन्नादाना पटिविरतो होति, कामेसुमिच्छाचारा पटिविरतो होति,  
मुसावादा पटिविरतो होति, सुरामेरयमज्जपमादट्ठाना पटिविरतो होति।   
इमेहि खो भिक्खवे, पञ्चहि धम्मेहि समन्नागतो सामणेरो यथाभतं निक्खित्तो  
एवं सग्गेऽति।  
    
(सामणेरी सुत्तं)  
(सावत्थिनिदानं)  
    
५। पञ्चहि भिक्खवे, धम्मेहि समन्नागता सामणेरी यथाभतं निक्खित्ता एवं निरये  
कतमेहि पञ्चहि:  
    
पाणातिपातिनी होति, अदिन्नादायिनी होति, कामेसु मिच्छाचारिणि होति, मुसावादीनी होति,  
सुरामेरयमज्जपमादट्ठायिनी होति।   
    
इमेहि खो भिक्खवे पञ्चहि धम्मेहि समन्नागतो सामणेरी यथाभतं निक्खित्ता  
एवं निरये।   
    
पञ्चहि भिक्खवे धम्मेहि समन्नागता सामणेरि यथाभतं निक्खित्ता एवं सग्गे  
कतमेहि पञ्चहि:  
    
पाणातिपाता पटिविरतो होति, अदिन्नादाना पटिविरतो होति, कामेसु मिच्छाचारा पटिविरतो होति,  
मुसावादा पटिविरतो होति, सुरामेरयमज्जपमादट्ठाना पटिविरतो होति।   
    
इमेहि खो भिक्खवे पञ्चहि धम्मेहि समन्नागता सामणेरी यथाभतं निक्खित्ता  
एवं सग्गेऽति।   
    
(उपासक सुत्तं)  
(सावत्थिनिदानं)  
    
६। पञ्चहि भिक्खवे धम्मेहि समन्नागतो उपासको यथाभतं निक्खित्तो एवं निरये  
कतमेहि पञ्चहि:  
    
पाणातिपाती होति, अदिन्नादायी होति, कामेसु मिच्छाचारि होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो उपासको यथाभतं निक्खित्तो एवं  
निरये।   
    
पञ्चहि भिक्खवे धम्मेहि समन्नागतो उपासको यथाभतं निक्खित्तो एवं सग्गे  
कतमेहि पञ्चहि:  
    
पाणातिपाता पटिविरतो होति, अदिन्नादाना पटिविरतो होति, कामेसु मिच्छाचारा पटिविरतो होति,  
मुसावादा पटिविरतो होति, सुरामेरयमज्जपमादट्ठाना पटिविरतो होति।   
    
इमेहि खो भिक्खवे पञ्चहि धम्मेहि समन्नागतो उपासको यथाभतं निक्खित्तो एवं  
सग्गेऽति।   
    
(उपासिका सुत्तं)  
(सावत्थिनिदानं)  
    
७। पञ्चहि भिक्खवे, धम्मेहि समन्नागता उपासिका यथाभतं निक्खित्ता एवं निरये  
कतमेहि पञ्चहि:  
    
पाणातिपातिनी होति, अदिन्नादायिनी होति, कामेसु मिच्छाचारिणी होति, मुसावादीनी होति,  
सुरामेरयमज्जपमादट्ठायिनी होति।   
इमेहि खो भिक्खवे पञ्चहि धम्मेहि समन्नागता उपासिका यथाभतं निक्खित्ता एवं  
निरये।   
    
पञ्चहि भिक्खवे धम्मेहि समन्नागता उपासिका यथाभतं निक्खित्ता एवं सग्गे  
कतमेहि पञ्चहि:  
    
पाणातिपाता पटिविरता होति, अदिन्नादाना पटिविरता होति, कामेसु मिच्छाचारा पटिविरता होति,  
मुसावादा पटिविरता होति, सुरामेरयमज्जपमादट्ठाना पटिविरता होति।   
    
इमेहि खो भिक्खवे, पञ्चहि धम्मेहि समन्नागता उपासिका यथाभतं निक्खित्ता एवं  
सग्गेऽति।   
    
(आजीवक सुत्तं)  
(सावत्थिनिदानं)  
    
८। पञ्चहि भिक्खवे, धम्मेहि समन्नागतो आजिवको१यथाभतं निक्खित्तो एवं निरये।  
कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे, पञ्चहि धम्मेहि समन्नागतो आजिवको१यथाभतं निक्खित्तो एवं  
निरयेऽति।   
    
१। आजिवीको सीमु।   
    
[ब्ज्त् पगे ४६४] [\x ४६४।]       
    
(निगण्ठसुत्तं)  
(सावत्थिनिदानं)  
    
९। पञ्चहि भिक्खवे धम्मेहि समन्नागतो निगण्ठो यथाभतं निक्खित्तो एवं निरये।  
कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो निगण्ठो यथाभतं निक्खित्तो  
एवं निरयेऽति।   
    
(मुण्डसावकसुत्तं)  
(सावत्थिनिदानं)  
    
१०। पञ्चहि भिक्खवे धम्मेहि समन्नागतो मुण्डसावको१ यथाभतं निक्खित्तो एवं  
निरये। कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो मुण्डसावको यथाभतं निक्खित्तो  
एवं निरयेऽति।   
    
(जटिलकसुत्तं)  
(सावत्थिनिदानं)  
    
११। पञ्चहि भिक्खवे धम्मेहि समन्नागतो जटिलको यथाभतं निक्खित्तो एवं निरये।  
कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो जटिलको यथाभतं निक्खित्तो एवं  
निरयेऽति।   
    
(परिब्बाजकसुत्तं)  
(सावत्थिनिदानं)  
    
१२। पञ्चहि भिक्खवे धम्मेहि समन्नागतो परिब्बाजको यथाभतं निक्खित्तो एवं  
निरये। कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो परिब्बाजको यथाभतं निक्खित्तो  
एवं निरयेऽति।   
    
(मागन्दिकसुत्तं)  
(सावत्थिनिदानं)  
    
१३। पञ्चहि भिक्खवे धम्मेहि समन्नागतो मागन्दिको यथाभतं निक्खित्तो एवं  
निरये। कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो मागन्दिको यथाभतं निक्खित्तो  
एवं निरयेऽति।   
    
(तेदण्डिकसुत्तं)  
(सावत्थिनिदानं)  
    
१४। पञ्चहि भिक्खवे धम्मेहि समन्नागतो तेदण्डिको यथाभतं निक्खित्तो एवं  
निरये। कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो तेदण्डिको यथाभतं निक्खित्तो  
एवं निरयेऽति।   
(आरुद्धकसुत्तं)  
(सावत्थिनिदानं)  
    
१५। पञ्चहि भिक्खवे धम्मेहि समन्नागतो आरुद्धको यथाभतं निक्खित्तो एवं  
निरये। कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो आरुद्धको यथाभतं निक्खित्तो  
एवं निरयेऽति।   
    
(गोतमकसुत्तं)  
(सावत्थिनिदानं)  
    
१६। पञ्चहि भिक्खवे धम्मेहि समन्नागतो गोतमको यथाभतं निक्खित्तो एवं  
निरये। कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो गोतमको यथाभतं निक्खित्तो  
एवं निरयेऽति।   
    
(देवधम्मिक सुत्तं)  
(सावत्थिनिदानं)  
१७। पञ्चहि भिक्खवे धम्मेहि समन्नागतो देवधम्मिको यथाभतं निक्खित्तो एवं  
निरये। कतमेहि पञ्चहि:  
    
पाणातिपाती होति, अदिन्नादायी होति, अब्रह्मचारी होति, मुसावादी होति,  
सुरामेरयमज्जपमादट्ठायी होति।   
    
इमेहि खो भिक्खवे पञ्चहि धम्मेहि समन्नागतो देवधम्मिको यथाभतं  
निक्खित्तो एवं निरयेऽति।   
    
१। बुड्ढसावको मछसं, सीमु २। मागण्डिको मछसं, स्या  
    
[ब्ज्त् पगे ४६६] [\x ४६६।]       
    
रागादिपेय्यालं  
(रागपेय्यालसुत्तानि)  
(सावत्थिनिदानं)  
    
१। रागस्स भिक्खवे अभिञ्ञाय पञ्च धम्मा भावेतब्बा। कतमे पञ्च:  
    
असुभसञ्ञा, मरणसञ्ञा, आदीनवसञ्ञा, आहारे पटिक्कूलसञ्ञा, सब्बलोके  
अनभिरतसञ्ञा।   
    
रागस्स भिक्खवे अभिञ्ञाय इमे पञ्च धम्मा भावेतब्बाऽति।   
    
२। रागस्स भिक्खवे अभिञ्ञाय पञ्च धम्मा भावेतब्बा। कतमे पञ्च:  
    
अनिच्चसञ्ञा, अनत्तसञ्ञा, मरणसञ्ञा, आहारे पटिक्कूलसञ्ञा, सब्बलोके अनभिरतसञ्ञा।   
    
रागस्स भिक्खवे अभिञ्ञाय इमे पञ्च धम्मा भावेतब्बाऽति।   
    
३। रागस्स भिक्खवे अभिञ्ञाय पञ्च धम्मा भावेतब्बा। कतमे पञ्च:  
    
अनिच्चसञ्ञा, अनिच्चे दुक्खसञ्ञा, दुक्खे अनत्तसञ्ञा, पहानसञ्ञा, विरागसञ्ञा  
    
रागस्स भिक्खवे अभिञ्ञाय इमे पञ्च धम्मा भावेतब्बाऽति।   
    
४। रागस्स भिक्खवे अभिञ्ञाय पञ्च धम्मा भावेतब्बा। कतमे पञ्च:  
    
सद्धिन्द्रियं, विरियिन्द्रियं, सतिन्द्रियं, समाधिन्द्रियं, पञ्ञिन्द्रियं।   
    
रागस्स भिक्खवे अभिञ्ञाय इमे पञ्च धम्मा भावेतब्बाऽति।   
    
५। रागस्स भिक्खवे अभिञ्ञाय पञ्च धम्मा भावेतब्बा। कतमे पञ्च:  
    
सद्धाबलं, विरियबलं, सतिबलं, समाधिबलं, पञ्ञाबलं।   
रागस्स भिक्खवे अभिञ्ञाय इमे पञ्च धम्मा भावेतब्बाऽति।   
    
[ब्ज्त् पगे ४६८] [\x ४६८।]       
(रागादिपेय्यालं)  
(सावत्थिनिदानानि)  
६ ८५०। रागस्स भिक्खवे परिञ्ञाय पे परिक्खयाय पे पहानाय पे खयाय पे   
वयाय पे विरागाय पे निरोधाय पे चागाय पे पटिनिस्सग्गाय पञ्चधम्मा  
भावेतब्बा कतमे पञ्च:  
असुभसञ्ञा पे इमे पञ्च धम्मा भावेतब्बा ऽ ति।  
    
दोसस्स पे मोहस्स पे कोधस्स पे उपनाहस्स पे मक्खसस पे पऌआसस्स पे   
इस्साय पे मच्छरियस्स पे मायाय पे साठेय्यस्स पे थम्भस्स पे सारम्भस्स   
पे मानस्स पे अतिमानस्स पे मदस्स पे ( अभिञ्ञाय पे )  
    
पमादस्स भिक्खवे अभिञ्ञाय पे परिञ्ञाय पे परिक्खयाय पे पहानाय पे   
खयाय पे वयाय पे विरागाय पे निरोधाय पे चागाय पे पटिनिस्सग्गाय  
पञ्चधम्मा भावेतब्बा कतमे पञ्च:  
असुभसञ्ञा पे इमे पञ्च धम्मा भावेतब्बा। कतमे पञ्च :  
    
सद्धाबलं, विरियबलं, सतिबलं, समाधिबलं, पञ्ञाबलं।  
    
पमादस्स भिक्खवे पटिनिस्सग्गाय इमे पञ्च धम्मा भावेतब्बा ऽ ति।  
    
रागादिपेय्यालं निट्ठितं  
    
तस्सुद्दानं:  
    
अभिञ्ञाय परिञ्ञाय परिक्खयाय  
पहानाय खयाय वसेन च   
विरागनिरोधा चागञ्च   
पटिनिस्सग्गो इमे दसा ऽ ति।*  
    
तत्रिदं वग्गुद्दानं:  
    
सेखबलं बलञ्चेव पञ्चङ्गिकञ्च सुमनं  
मुण्डनीवरणसञ्ञा च योधाजीवञ्च अट्ठमं  
    
थेरं ककुधफासुकञ्च अन्धकविन्देन द्वादस गिलानराजतिकण्डं  
सद्धम्मघातुपासकं  
    
अरञ्ञं ब्राह्मणञ्चेव किम्बिलक्कोसकं तथा  
दीघचारावासिकञ्च दुच्चरितूपसम्पदन्ति।  
पञ्चकनिपातो समत्तो।

* इध रागादिपेय्याले रागपदतो पट्ठाय पमादपदपरियन्तेसु सत्तरस पेय्यालेसु  
एकमेकं अभिञ्ञादी दस अत्थपदेहि योजेत्वा " पञ्चधम्मा भावेतब्बा" ति निद्दिट्ठ  
पञ्चधम्मपञ्चकेन घटितानि सुत्तानि पण्णासाधिकानि अट्ठसतानि भवन्ति।   
    
[ब्ज्त् वोल् अ - ४] [\ज़् अ ।] [\w इव् ।]      
[ब्ज्त् पगे ००२] [\x २।]        
सुत्तन्तपिटके  
अङ्गुत्तरनिकायो  
चतुत्थो भागो  
छक्कनिपातो  
१। पठमो पण्णासको  
१। आहुनेय्यवग्गो  
नमो तस्स भगवतो अरहतो सम्मासम्बुद्धस्स।   
    
६। १। १। १।   
पठमाहुनेय्यसुत्तं  
१। [प्त्स् पगे २७९] [\क़् २७९।] एवं मे सुतं; एकं समयं भगवा सावत्थियं विहरति  
जेतवने अनाथपिण्डिकस्स आरामे। तत्र खो भगवा भिक्खू आमन्तेसि भिक्खवोति।  
भदन्तेति ते भिक्खू भगवतो पच्चस्सोसुं। भगवा एतदवोच:  
    
छहि भिक्खवे धम्मेहि समन्नागतो भिक्खु आहुनेय्यो होति पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्स। कतमेहि छहि:  
    
इध भिक्खवे भिक्खु चक्खुना रूपं दिस्वा नेव सुमनो होति न दुम्मनो। उपेक्खको  
विहरति सतो सम्पजानो।   
    
सोतेन सद्दं सुत्वा नेव सुमनो होति न दुम्मनो। उपेक्खको विहरति सतो सम्पजानो।  
घानेन गन्धं घायित्वा नेव सुमनो होति न दुम्मनो। उपेक्खको विहरति सतो  
सम्पजानो। जिव्हाय रसं सायित्वा नेव सुमनो होति न दुम्मनो। उपेक्खको विहरति सतो  
सम्पजानो। कायेन फोट्ठब्बं फुसित्वा नेव सुमनो होति न दुम्मनो। उपेक्खको  
विहरति सतो सम्पजानो। मनसा धम्मं विञ्ञाय नेव सुमनो होति न दुम्मनो।  
उपेक्खको विहरति सतो सम्पजानो।   
    
इमेहि खो भिक्खवे छहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
    
इदमवोच भगवा। अत्तमना ते भिक्खू भगवतो भासितं अभिनन्दुन्ति।   
    
[प्त्स् पगे २८०] [\क़् २८०।]       
[ब्ज्त् पगे ००४] [\x ४।]       
६। १। १। २  
    
दुतियाहुनेय्यसुत्तं  
( सावत्थिनिदानं)  
२। छहि भिक्खवे धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमेहि छहि:  
    
(१) इध भिक्खवे भिक्खु अनेकविहितं इद्धिविधं पच्चनुभोति: एको, पि हुत्वा बहुधा  
होति, बहुधाऽपि हुत्वा एको होति, आवीभावं तिरोभावं तिरोकुड्डं तिरोपाकारं तिरोपब्बतं  
असज्जमानो गच्छति सेय्यथापि आकासे। पठवियापि उम्मुज्जनिमुज्जं करोति सेय्यथापि  
उदके। उदकेपि अभेज्जमाने१ गच्छति सेय्यथापि पठवियं२। आकासेपि पल्लङ्केन कमति  
सेय्यथापि पक्खीसकुणो। इमेपि चन्दिमसुरिये एवं महिद्धिके एवं महानुभावे  
पाणिना परामसति३ परिमज्जति। याव ब्रह्मलोका, पि कायेन वसं वत्तेति।   
    
(२) दिब्बाय सोतधातुया विसुद्धाय अतिक्कन्तमानुसकाय उभो सद्दे सुणाति दिब्बे च  
मानुसे च ये च दुरे सन्तिके च  
    
(३) परसत्तानं परपुग्गलानं चेतसा चेतो परिच्च पजानाति: "सरागं वा चित्तं सरागं  
चित्तन्ति पजानाति, वीतरागं वा चित्तं वीतरागं चित्तन्ति पजानाति। सदोसं वा चित्तं सदोसं  
चित्तन्ति पजानाति। वीतदोसं वा चित्तं वीतदोसं चित्तन्ति पजानाति। समोहं वा चित्तं समोहं  
चित्तन्ति पजानाति, वीतमोहं वा चित्तं वीतमोहं चित्तन्ति पजानाति। सङ्खित्तं वा चित्तं  
सङ्खित्तं चित्तन्ति पजानाति, विक्खित्तं वा चित्तं विक्खित्तं चित्तन्ति पजानाति, महग्गतं वा  
चित्तं महग्गतं चित्तन्ति पजानाति, अमहग्गतं वा चित्तं अमहग्गतं चित्तन्ति पजानाति,  
सौत्तरं वा चित्तं सौत्तरं चित्तन्ति पजानाति। अनुत्तरं वा चित्तं अनुत्तरं चित्तन्ति पजानाति,  
समाहितं वा चित्तं समाहितं चित्तन्ति पजानाति, असमाहितं वा चित्तं असमाहितं चित्तन्ति  
पजानाति, विमुत्तं वा चित्तं विमुत्तं चित्तन्ति पजानाति, अविमुत्तं वा चित्तं अविमुत्तं चित्तन्ति  
पजानाति।   
    
(४) अनेकविहितं पुब्बेनिवासं अनुस्सरति। सेय्यथीदं: एकम्पि जातिं द्वे, पि जातियो तिस्सो, पि  
जातियो चतस्सो, पि जातियो पञ्च, पि जातियो दस, पि जातियो वीसम्पि जातियो तिंसम्पि जातियो  
चत्तालीसम्पि जातियो पञ्ञासम्पि [प्त्स् पगे २८१] [\क़् २८१।] जातियो, जाति सतम्पि जाति  
सहस्सम्पि जातिसतसहस्सम्पि, अनेकेपि संवट्टकप्पे, अनेकेपि विवट्टकप्पे, अनेकेपि  
संवट्टविवट्टकप्पे: अमुत्रासिं एवन्नामो) एवङ्गोत्तो एवंवण्णो एवमाहारो एवं  
सुबदुक्खपटिसंवेदी एवमायुपरियन्तो। सो ततो चुतो अमुत्र उपपादिं। तत्रापासिं  
एवन्नामो एवङ्गोत्तो एवंवण्णो एवमाहारो एवं सुखदुक्खपटिसंवेदी एवमायु  
परियन्तो। सो ततो चुतो इधुपपन्ना, ति इति साकारं सौद्देसं अनेकविहितं पुब्बेनिवासं  
अनुस्सरति।   
    
१ अभिज्जमानो मछसं २। पठविया मछसं ३। परीमसति सीमु,   
    
[ब्ज्त् पगे ००६] [\x ६।]        
(५) दिब्बेन चक्खुना विसुद्धेन अतिक्कन्तमानुसकेन सत्ते पस्सति चवमाने  
उपपज्जमाने हीने पणीते सुवण्णे दुब्बण्णे सुगते दुग्गते यथाकम्मुपगे सत्ते  
पजानाति:"इमे वत भोन्तो सत्ता कायदुच्चरितेन समन्नागता ववीदुच्चरितेन समन्नागता  
मनोदुच्चरितेन समन्नागता अरियानं उपवादका मिच्छादिट्ठिका  
मिच्छादिट्ठिकम्मसमादाना, ते कायस्स भेदा परम्मरणा अपायं दुग्गतिं विनिपातं  
निरयं उपपन्ना। "इमे वा पन भोन्तो सत्ता काय सुचरितेन समन्नागता ववीसुचरितेन  
समन्नागता मनोसुचरितेन समन्नागता अरियानं अनुपवादका सम्मादिट्ठिका  
सम्मादिट्ठिकम्मसमादाना, ते कायस्स भेदा परम्मरणा सुगतिं सग्गं लोकं  
उपपन्नाति" इति दिब्बेन चक्खुना विसुद्धेन अतिक्कन्तमानुसकेन सत्ते पस्सति चवमाने  
उपपज्जमाने हीने पणीते सुवण्णे दुब्बण्णे सुगते दुग्गते यथाकम्मूपगे सत्ते  
पजानाति।   
(६) आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा  
सच्छिकत्वा उपसम्पज्ज विहरति।   
    
इमेहि खो भिक्खवे छहि धम्मेहि समन्नागतो भिक्खु आहुनेय्यो होति, पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
६। १। १। ३  
(इन्द्रियसुत्तं)  
(सावत्थिनिदानं)  
    
३। छहि भिक्खवे धम्मेहि समन्नागतो भिक्खु आहुनेय्यो होति पाहुनेय्यो होति  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमे छहि:   
    
[प्त्स् पगे २८२] [\क़् २८२।] सद्धिन्द्रियेन विरियिन्द्रियेन सतिन्द्रियेन समाधिन्द्रियेन  
पञ्ञिन्द्रियेन, आसवानं खया  
अनासवं चेतो विमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहरति।   
    
इमेहि खो भिक्खवे छभि धम्मेहि समन्नागतो भिक्खु आहुनेय्यो होति पाहुनेय्या  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
६। १। १। ४  
(बलसुत्तं)  
(सावत्थिनिदानं)  
    
४। छहि भिक्खवे धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमेहि छभि:  
सद्धाबलेन विरियबलेन सतिबलेन समाधिबलेन पञ्ञाबलेन, आसवानं खया अनासवं  
चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज  
विहरति।   
इमेहि खो भिक्खवे छहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
[ब्ज्त् पगे ००८] [\x ८।]       
६। १। १। ५  
(पठमाजानीयसुत्तं)  
(सावत्थिनिदानं)  
    
५। छहि भिक्खवे अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो,  
रञ्ञो अङ्गन्त्वेव सङ्खं गच्छति। कतमेहि छहि।   
    
इध भिक्खवे रञ्ञो भद्रो अस्साजानीयो खमो होति रूपानं, खमो सद्दानं, खमो  
गन्धानं, खमो रसानं, खमो फोट्ठब्बानं, वण्णसम्पन्नो च होति।   
इमेहि खो भिक्खवे छहि अङ्गेहि समन्नागतो रञ्ञो भद्रो अस्साजानीयो राजारहो होति  
राजहोग्गो, रञ्ञो अङ्गन्त्वेव सङ्खं गच्छति।   
    
एवमेव खो भिक्खवे छहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमेहि छहि:  
[प्त्स् पगे २८३] [\क़् २८३।] इध भिक्खवे भिक्खु खमो होति रूपानं, खमो  
सद्दानं, खमो गन्धानं, खमो रसानं, खमो फोट्ठब्बानं, खमो धम्मानं।   
    
इमेहि खो भिक्खवे छहि धम्मेहि समन्नागतो भिक्खु आहुनेय्यो होति पाहुनेय्या  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
    
६। १। १। ६  
(दुतियाजानीयसुत्तं)  
(सावत्थिनिदानं)  
    
६। छहि भिक्खवे अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो,  
रञ्ञो अङ्गन्त्वेव सङ्खं गच्छति। कतमेहि छहि:  
    
इध भिक्खवे रञ्ञो भद्रो अस्साजानीयो खमो होति रूपानं, खमो सद्दानं, खमो  
गन्धानं खमो रसानं, खमो फोट्ठब्बानं, बलसम्पन्नो च होति।   
    
इमेहि खो भिक्खवे छहि अङ्गेहि समन्नागतो रञ्ञो भद्रो अस्साजानीयो राजारहो होति  
राजभोग्गो, रञ्ञो अङ्गन्त्वेव सङ्खं गच्छति।   
    
एवमेव खो भिक्खवे छहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमेहि छहि।   
इध भिक्खवे भिक्खु खमो होति रूपानं, खमो सद्दानं, खमो गन्धानं। खमो  
रसानं, खमो पोट्ठब्बानं, खमो धम्मानं।   
    
इमेहि खो भिक्खवे छहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
    
[ब्ज्त् पगे ०१०] [\x १०।]        
६। १। १। ७  
(ततियाजानीयसुत्तं)  
    
(सावत्थिनिदानं। )  
७। छहि भिक्खवे अङ्गेहि समन्नागतो रञ्ञो भद्रो अस्साजानीयो राजारहो होति राजभोग्गो,  
रञ्ञो अङ्गन्त्वेव सङ्खं गच्छति। कतमेहि छहि:  
    
इध भिक्खवे रञ्ञो भद्रो अस्साजानीयो खमो होति रूपानं, खमो सद्दानं, खमो  
गन्धानं, खमो रसानं, खमो फोट्ठब्बानं, जवसम्पन्नो च होति।   
    
[प्त्स् पगे २८४] [\क़् २८४।]        
इमेहि खो भिक्खवे छहि अङ्गेहि समन्नागतो रञ्ञो भद्रो अस्साजानीयो राजारहो होति  
राजभोग्गो, रञ्ञो अङ्गन्त्वेव सङ्खं गच्छति।   
    
एवमेव खो भिक्खवे छहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमेहि छहि। इध  
भिक्खवे भिक्खु खमो होति रूपानं खमो सद्दानं, खमो गन्धानं खमो  
रसानं, खमो फोट्ठब्बानं खमो धम्मानं।   
इमेहि खो भिक्खवे छहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति।   
६। १। १। ८  
(अनुत्तरियसुत्तं)  
(सावत्थिनिदानं)  
    
८। छयिमानि भिक्खवे अनुत्तरियानि। कतमानि छ:  
दस्सनानुत्तरियं, सवणानुत्तरियं, लाभानुत्तरियं, सिक्खानुत्तरियं,  
पारिचरियानुत्तरियं, अनुस्सतानुत्तरियं।   
    
इमानि खो भिक्खवे छ अनुत्तरियानीति।   
    
६। १। १। ९  
(अनुस्सतिट्ठानसुत्तं) (सावत्थिनिदानं)  
    
९। छयिमानि भिक्खवे अनुस्सतिट्ठानानि। कतमानि छ:  
बुद्धानुस्सति, धम्मानुस्सति, सङ्घानुस्सति, सीलानुस्सति, चागानुस्सति, देवतानुस्सति।   
इमानि खो भिक्खवे छ अनुस्सतिट्ठानानि, ति।   
[ब्ज्त् पगे ०१२] [\x १२।]        
६। १। १। १०  
(महानामसुत्तं)  
१०। एकं समयं भगवा सक्केसु विहरति कपिलवत्थुस्मिं निग्रोधारामे। अथ खो  
महानामो सक्को येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो महानामो सक्को भगवन्तं एतदवोच:   
"यो सो भन्ते अरियसावको आगतफलो विञ्ञातसासनो, सो कतमेन विहारेन बहुलं  
विहरती"ति।   
    
यो सो महानाम अरियसावको आगतफलो विञ्ञातसासनो, सो इमिना विहारेन बहुलं विहरति:  
    
(१) इध महानाम अरियसावको तथागतं अनुस्सरति: "इतिपि सो भगवा अरहं  
सम्मासम्बुद्धो विज्जाचरणसम्पन्नो सुगतो लोकविदु अनुत्तरो पुरिसदम्मसारथि  
सत्था देवमनुस्सानं बुद्धो भगवा"ति। यस्मिं महानाम समये अरियसावको  
तथागतं अनुस्सरति, नेवस्स तस्मिं समये रागपरियुट्ठितं चित्तं होति, न  
दोसपरियुट्ठितं चित्तं होति, न मोहपरियुट्ठितं चित्तं होति, उजुगतमेवस्स तस्मिं  
समये चित्तं होति तथागतं आरब्भ। उजुगतचित्तो खो पन महानाम अरियसावको लभति  
अत्थवेदं, लभति धम्मवेदं, लभति धम्मूपसंहितं पामुज्जं। पमुदितस्स पीति  
जायति, पीतिमनस्स कायो पस्सम्भति, पस्सद्धकायो सुखं वेदियति, सुखिनो चित्तं  
समाधियति। अयं वुच्चति महानाम अरियसावको विसमगताय पजाय समप्पत्तो विहरति।  
सब्यापज्झाय पजाय अब्यापज्झो विहरति। धम्मसोतं समापन्नो बुद्धानुस्सतिं  
भावेति। धम्मसोतं समापन्नो बुद्धानुस्सतिं भावेति।   
    
(२) पुन च परं महानाम अरियसावको धम्मं अनुस्सरति: " स्वाक्खातो भगवता  
धम्मो सन्दिट्ठिको अकालिको एहिपस्सिको ओपनयिको१ पच्चत्तं वेदितब्बो विञ्ञुही"ती।  
यस्मिं महानाम समये अरियसावको धम्मं अनुस्सरति, नेवस्स तस्मिं समये  
रागपरियुट्ठितं चित्तं होति, न दोसपरियुट्ठितं चित्तं होति, न मोहपरियुट्ठितं चित्तं  
होति। उजुगतमेवस्स तस्मिं समये चित्तं होति धम्मं आरब्भ। उजुगतचित्तो खो पन  
महानाम अरियसावको लभति। अत्थवेदं, लभति धम्मवेदं, लभति  
धम्मूपसंहितं पामुज्जं। २ पमुदितस्स पीति जायति, पीतिमनस्स कायो पस्सम्भति,  
पस्सद्धकायो सुखं वेदियति, सुखिनो चित्तं समाधियति। अयं वुच्चति महानाम  
अरियसावको विसमगताय पजाय समप्पत्तो विहरति। सब्यापज्झाय पजाय अब्यापज्झो [प्त्स्  
पगे २८६] [\क़् २८६।] विहरति। धम्मसोतं समापन्नो धम्मानुस्सतिं भावेति।   
    
१। ओपणेय्यको: मछसं २। पामोज्जं मछसं  
    
[ब्ज्त् पगे ०१४] [\x १४।]        
(३) पुन च परं महानाम अरियसावको सङ्घं अनुस्सरति: " सुपटिपन्नो१ भगवतो  
सावकसङ्घो उजुपटिपन्नो भगवतो सावकसङ्घो, ञायपटिपन्नो भगवतो  
सावकसङ्घो, सामीचिपटिपन्नो भगवतो सावकसङ्घो, यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेय्यो, पाहुनेय्यो, दक्खिणेय्यो,  
अञ्जलिकरणीयो, अनुत्तरं पुञ्ञक्खेत्तं लोकस्सा"ति। यस्मिं महानाम समये अरियसावको  
सङ्घं अनुस्सरति, नेवस्स तस्मिं समये रागपरियुट्ठितं चित्तं होति, न  
दोसपरियुट्ठितं चित्तं होति, न मोहपरियुट्ठितं चित्तं होति। उजुगतमेवस्स तस्मिं  
समये चित्तं होति सङ्घं आरब्भ। उजुगतचित्तो खो पन महानाम अरियसावको लभति  
अत्थवेदं, लभति धम्मवेदं, लभति धम्मूपसंहितं पामुज्जं। पमुदितस्स पीति  
जायति, पीतिमनस्स कायो  
पस्सम्हति, पस्सद्धकायो सुखं वेदियति, सुखिनो चित्तं समाधियति। अयं वुच्चति  
महानाम अरियसावको विसमगताय पजाय समप्पत्तो विहरति, सब्यापज्झाय पजाय  
अब्यापज्झो विहरति, धम्मसोतं समापन्नो सङ्घानुस्सतिं भावेति।   
(४) पुन च परं महानाम अरियसावको अत्तनो सिलानि अनुस्सरति: अखण्डानि अच्छिद्दानि  
असबलानि अकम्मासानि भूजिस्सानि विञ्ञुप्पसत्थानि अपरामट्ठानि समाधिसंवत्तनिकानि।  
यस्मिं महानाम समये अरियसावको सीलं अनुस्सरति, नेवस्स तस्मि, समये  
रागपरियुट्ठितं चित्तं होति, न दोसपरियुट्ठितं चित्तं होति, न मोहपरियुट्ठितं चित्तं  
होति, उजुगतमेवस्स तस्मिं समये चित्तं होति सीलं आरब्भ। उजुगतचित्तो खो पन  
महानाम अरियसावको लभति अत्थवेदं, लभति धम्मवेदं, लभति  
धम्मूपसंहितं पामुज्जं। पमुदितस्स पीति जायति, पीतिमनस्स कायो पस्सम्हति,  
पस्सद्धकायो सुखं वेदियति, सुखिनो चित्तं समाधियति। [प्त्स् पगे २८७] [\क़् २८७।]       
अयं वुच्चति महानाम अरियसावको विसमगताय पजाय समप्पत्तो विहरति,  
सब्यापज्झाय पजाय अब्यापज्झो विहरति, धम्मसोतं समापन्नो सीलानुस्सतिं भावेति।   
    
(५) पुन च परं महानाम अरियसावको अत्तनो चागं अनुस्सरति: "लाभा वत मे,  
सुलद्धं वत मे, योहं मच्छेरमलपरियुट्ठिताय पजाय विगतमलमच्छेरेन  
चेतसा अगारं अज्झावसामि मुत्तचागो पयतपाणी वोस्सग्गरतो याचयोगो  
दानसंविभागरतोति। यस्मिं महानाम समये अरियसावको चागं अनुस्सरति, नेवस्स  
तस्मिं समये रागपरियुट्ठितं चित्तं होति, न दोसपरियुट्ठितं चित्तं होति, न  
मोहपरियुट्ठितं चित्तं होति, उजुगतमेवस्स तस्मिं समये चित्तं होति चागं आरब्भ।  
उजुगतचित्तो खो पन महानाम अरियसावको लभति अत्थवेदं, लभति धम्मवेदं,  
लभति धम्मुपसंहितं पामुज्जं, पमुदितस्स पीति जायति, पीतिमनस्स कायो पस्सम्हति,  
पस्सद्धकायो सुखं वेदियति, सुखिनो चित्तं समाधियति। अयं वुच्चति महानाम  
अरियसावको विसमगताय पजाय समप्पत्तो विहरति, सब्यापज्झाय पजाय अब्यापज्झो  
विहरति, धम्मसोतं समापन्नो चागानुस्सतिं भावेति।   
    
१। सुप्पटिपन्नो मछसं

[ब्ज्त् पगे ०१६] [\x १६।]        
(६) पुन च परं महानाम अरियसावको देवतानुस्सतिं भावेति: "सन्ति देवा  
चातुम्महाराजिका, सन्ति देवा तावतिंसा, सन्ति देवा यामा, सन्ति देवा तुसिता, सन्ति देवा  
निम्मानरतिनो, सन्ति देवा परनिम्मितवसवत्तिनो, सन्ति देवा ब्रह्मकायिका, सन्ति देवा  
तदुत्तरिं। यथारूपाय सद्धाय समन्नागता ता देवता इतो चुता तत्थ उप्पन्ना, १  
मय्हम्पि तथारूपा सद्धा संविज्जति, यथारूपेन सीलेन समन्नागता ता देवता इतो चुता  
तत्थ उप्पन्ना, २ मय्हम्पि तथारूपं सीलं संविज्जति। यथारूपेन सुतेन समन्नागता  
ता देवता इतो चुता तत्थ उप्पन्ना, मय्हम्पि तथारूपं सुतं संविज्जति। यथारूपेन  
चागेन समन्नागता ता देवता इतो चुता तत्थ उप्पन्ना, मय्हम्पि तथारूपो चागो संविज्जति।  
यथारूपाय पञ्ञाय समन्नागता ता देवता इतो चुता तत्थ उप्पन्ना, मय्हम्पि तथारूपा  
पञ्ञा संविज्जती"ति। यस्मिं [प्त्स् पगे २८८] [\क़् २८८।] महानाम, समये अरियसावको  
अत्तनो च तासञ्च देवतानं सद्धञ्च सीलं च सुतं च चागञ्च पञ्ञं च अनुस्सरति,  
नेवस्स तस्मिं समये रागपरियुट्ठितं चित्तं होति, न दोसपरियुट्ठितं चित्तं होति, न  
मोहपरियुट्ठितं चित्तं होति, उजुगतमेवस्स तस्मिं समये चित्तं होति ता देवता आरब्भ  
उजुगतचित्तो खो पन महानाम अरियसावको लभति अत्थवेदं, लभति धम्मवेदं,  
लभति धम्मूपसंहितं पामुज्जं पमुदितस्स पीति जायति, पीतिमनस्स कायो  
पस्सम्भति, पस्सद्धकायो सुखं वेदियति, सुखिनो चित्तं समाधियति। अयं वुच्चति  
महानाम अरियसावको विसमगताय पजाय समप्पत्तो विहरति, सब्यापज्झाय पजाय  
अब्यापज्झो विहरति। धम्मसोतं समापन्नो देवतानुस्सतिं भावेति। यो सो महानाम  
अरियसावको आगतफलो विञ्ञातसासनो,   
सो इमिना विहारेन बहुलं विहरती, ति।   
    
आहुनेय्यवग्गो पठमो।   
    
तस्सुद्दानं:  
द्वे आहुनेय्या इन्द्रियबला तयो आजानीया३  
अनुत्तरियं अनुस्सता४ महानामेन ते दसाति। 

१। यत्थ उप्पन्नामछसं २। तत्थ उपपन्ना मछसं  
३। द्वे आहुणेय्या इन्द्रियबलानि तयो आजानिया मछसं  
४। अनुत्तरिय अनुस्सति मछसं  
    
[ब्ज्त् पगे ०१८] [\x १८।]        
२ साराणीयवग्गो  
६, १। २। १  
(पठम साराणीयसुत्तं)  
(सावत्थिनिदानं)  
    
११। छयिमे भिक्खवे धम्मा साराणीया। १ कतमे छ:  
(१) इध भिक्खवे भिक्खुनो मेत्तं कायकम्मं पच्चुपट्ठितं होति सब्रह्मचारीसु  
आवी चेव रहो च। अयम्पि धम्मो साराणीयो। २  
    
(२) पुन च परं भिक्खवे भिक्खूनो मेत्तं वचीकम्मं पच्चुपट्ठितं होति  
सब्रह्मचारीसु आवी चेव रहो च। अयम्पि धम्मो साराणीयो।   
    
(३) पुन च परं भिक्खवे भिक्खुनो मेत्तं मनोकम्मं पच्चुपट्ठितं होति  
सब्रह्मचारीसु आवी चेव रहो च। अयम्पि धम्मो साराणीयो।   
    
[प्त्स् पगे २८९] [\क़् २८९।] (४) पुन च परं भिक्खवे भिक्खु ये ते लाभा धम्मिका  
धम्मलद्धा अन्तमसो पत्तपरियापन्नमत्तम्पि, तथारूपेहि लाभेहि  
अप्पटिविभत्तभोगी होति, सीलवन्तेहि सब्रह्मचारीहि साधारणभोगी। अयम्पि धम्मो  
साराणीयो।   
    
(५) पुन च परं भिक्खवे भिक्खु यानि तानी सीलानि अखण्डानि अच्छिद्दानि असबलानि  
अकम्मासानि भूजिस्सानि विञ्ञुप्पसत्थानि अपरामट्ठानि समाधिसंवत्तनिकानि, तथारूपेहि  
सीलेहि सीलसामञ्ञगतो विहरति सब्रह्मचारीसु आवी चेव रहो च। अयम्पि धम्मो  
साराणीयो  
    
(६) पुन च परं भिक्खवे भिक्खु यायं दिट्ठि अरिया नीय्याणिका नीयाति तक्करस्स  
सम्मादुक्खक्खयाय। तथारूपाय दिट्ठिया दिट्ठिसामञ्ञगतो विहरति सब्रह्मचारीसु  
आवी चेव रहो च। अयम्पि धम्मो साराणीयो।   
इमे खो भिक्खवे छ धम्मा साराणीयाति।   
६। १। २। २।   
( दुतिय साराणीयसुत्तं)  
(सावत्थिनिदानं)  
१२। छयिमे भिक्खवे धम्मा साराणीया पियकरणा गरुकरणा सङ्गहाय अविवादाय  
सामग्गिया एकि भावाय संवत्तन्ति। कतमे छ:  
    
(१) इध भिक्खवे भिक्खुनो मेत्तं कायकम्मं पच्चुपट्ठितं होति सब्रह्मचारिसु आवी  
चेव रहो च। अयम्पि धम्मो साराणीयो पियकरणो गरुकरणो सङ्गहाय अविवादाय  
सामग्गिया एकीभावाय संवत्तति,   
    
१। सारणीया मछसं २। सारणीयो मछसं ३। सब्रह्मचारीहि मछसं  
    
[ब्ज्त् पगे ०२०] [\x २०।]       
    
(२) पुन च परं भिक्खवे भिक्खुनो मेत्तं वचीकम्मं पच्चुपट्ठितं होति  
सब्रह्मचारीसु आवी चेव रहो च। अयम्पि धम्मो साराणीयो२।   
    
(३) ( पुन च परं भिक्खवे भिक्खुनो) मेत्तं मनोकम्मं पच्चुपट्ठितं होति  
सब्रह्मचारिसु आवी चेव रहो च। अयम्पि धम्मो साराणियो पियकरणो गरुकरणो  
सङ्गहाय अविवादाय सामग्गिया एकीभावाय संवत्तति।   
    
(४) पुन च परं भिक्खवे भिक्खु ये ते लाभा धम्मिका धम्मलद्धा अन्तमसो  
पत्तपरियापन्नमत्तम्पि तथारूपेहि लाभेहि अप्पटिविभत्तभोगी होति [प्त्स् पगे २९०] [\क़्  
२९०।] सीलवन्तेहि सब्रह्मचारिही साधारणभोगी। अयम्पि धम्मो साराणियो  
पियकरणो गरु करणो सङ्गहाय अविवादाय सामग्गिया एकीभावाय संवत्तति।   
    
(५) पुन च परं भिक्खवे भिक्खु यानि तानि सीलानि अखण्डानि अच्छिद्दानि असबलानि  
अकम्मासानि भूजिस्सानि विञ्ञुप्पसत्थानि अपरामट्ठानि समाधिसंवत्तनिकानि, तथारूपेहि  
सीलेहि सीलसामञ्ञगतो विहरति सब्रह्मचारीसु आवी चेव रहो च। अयम्पि धम्मो  
साराणीयो पियकरणो गरुकरणो सङ्गहाय अविवादाय सामग्गिया एकीभावाय संवत्तति।   
    
(६) पुन च परं भिक्खवे भिक्खु यायं दिट्ठि अरिया निय्याणिका नीयाति तक्करस्स  
सम्मादुक्खक्खाय, तथारूपाय दिट्ठिया दिट्ठिसामञ्ञगतो विहरति सब्रह्मचारीसु आवी  
चेव रहो च, अयम्पि धम्मो साराणीयो पियकरणो गरुकरणो सङ्गहाय अविवादाय  
सामग्गिया एकीभावाय संवत्तति।   
इमे खो भिक्खवे छ धम्मा साराणिया पियकरणा गरुकरणा सङ्गहाय अविवादाय  
सामग्गिया एकीभावाय संवत्तन्तीति।   
    
६। १। २। ३।   
(निस्सारणीयसुत्तं)  
(सावत्थिनिदानं)  
    
१३। छयिमा भिक्खवे निस्सारणीया धातुयो। कतमा छ:  
(१) इध भिक्खवे भिक्खु एवं वदेय्य "मेत्ता हि खो मे चेतो विमुत्ति भाविता बहुलीकता  
यानीकता वत्थुकता अनुट्ठिता परिचिता सुसमारद्धा, अथ च पन मे ब्यापादो चित्तं  
परियादाय तिट्ठती"ति। सो मा हेवन्तिस्स वचनीयो: "मायस्मा एवं अवच, मा भगवन्तं  
अब्भाचिक्खि। न हि साधु भगवतो अब्भक्खानं। न हि भगवा एवं वदेय्य।  
अट्ठानमेतं आवुसो अनवकासो यं मेत्ताय चेतोविमुत्तिया भाविताय बहुलीकताय  
यानीकताय वत्थुकताय अनुट्ठिताय परिचिताय सुसमारद्धाय, अथ च [प्त्स् पगे २९१]  
[\क़् २९१।] पनस्स ब्यापादो चित्तं परियादाय ठस्सतीति नेतं ठानं विज्जति, निस्सरणं  
हेतं आवुसो व्यापादस्स यदिदं मेत्ताचेतोविमुत्ति"ति।  
    
[ब्ज्त् पगे ०२२] [\x २२।]       
    
(२) इध पन भिक्खवे भिक्खू एवं वदेय्य: " करुणा हि खो मे चेतोविमुत्ति भाविता  
बहुलीकता यानीकता वत्थुकता अनुट्ठिता परिचिता सुसमारद्धा, अथ व पन मे विहेसा  
चित्तं परियादाय तिट्ठती"ती। सो मा हेवन्तिस्स वचनीयो: " मा आयस्मा एवं अवच। मा  
भगवन्तं अब्भाचिक्खि, न हि साधु भगवतो अब्भक्खानं, न हि भगवा एवं  
वदेय्य। अट्ठानमेतं आवुसो अनवकासो यं करुणाय चेतोविमुत्तिया भाविताय  
बहुलीकताय यानीकताय वत्थुकताय अनुट्ठिताय परिचिताय सुसमारद्धाय, अथ च  
पनस्स विहेसा चित्तं परियादाय ठस्सति, ति नेतं ठानं विज्जति, निस्सरणं हेतं आवुसो  
विहेसा, यदिदं करुणा चेतोविमुत्ति"ति।   
    
(३) इध पन भिक्खवे भिक्खु एवं वदेय्य:" मुदिता हि खो मे चेतोविमुत्ति भाविता  
बहुलीकता यानीकता वत्थुकता अनुट्ठिता परिचिता सुसमारद्धा, अथ च पन मे अरति  
चित्तं परियादाय तिट्ठती"ती। सो मा हेवन्तिस्स वचनीयो, " मा आयस्मा एवं अवच, मा  
भगवन्तं अब्भाचिक्खि, न हि साधु भगवतो अब्भक्खानं, न हि भगवा एवं  
वदेय्य। अट्ठानमेतं आवुसो अनवकासो यं मुदिताय चेतोविमुत्तिया भाविताय  
बहुलीकताय यानीकताय वत्थुकताय अनुट्ठिताय परिचिताय सुसमारद्धाय, अथ च  
पनस्स अरति चित्तं परियादाय ठस्सति, ति नेतं ठानं विज्जति। निस्सरणं हेतं आवुसो  
अरतिया यदिदं मुदिता चेतोविमुत्ती"ति।   
    
(४) इध पन भिक्खु एवं वदेय्य: "उपेक्खा हि खो मे चेतोविमुत्ति भाविता बहुलीकता  
यानीकता वत्थुकता अनुट्ठिता परिचिता सुसमारद्धा, अथ च पन मे रागो चित्तं  
परियादाय तिट्ठती"ती। सो मा हेवन्तिस्स वचनीयो: " मा आयस्मा एवं अवच, मा  
भगवन्तं अब्भाचिक्खि, न हि साधु भगवतो अब्भक्खानं, न हि भगवा एवं  
वदेय्य। अट्ठानमेतं आवुसो अनवकासो यं उपेक्खाय चेतोविमुत्तिया भाविताय  
बहुलीकताय यानीकताय वत्थुकताय अनुट्ठिताय परिचिताय [प्त्स् पगे २९२] [\क़् २९२।]       
सुसमारद्धाय, अथ च पनस्स रागो चित्तं परियादाय ठस्सती, ती नेतं ठानं विज्जति।  
निस्सरणं हेतं आवुसो रागस्स यदिदं उपेक्खाचेतोविमुत्ती"ती।  
    
[ब्ज्त् पगे ०२४] [\x २४।]       
    
(५) इध पन भिक्खवे भिक्खू एवं वदेय्य। " अनिमित्ता हि खो मे चेतोविमुत्ति भाविता  
बहुलीकता यानीकता वत्थुकता अनुट्ठिता परिचिता सुसमारद्धा, अथ च पन मे  
निमित्तानुसारी विञ्ञाणं होती"ति। सो मा हेवन्तिस्स वचनीयो: "मा आयस्मा एवं अवच मा  
भगवन्तं अब्भाचिक्खि। न हि साधु भगवतो अब्भक्खानं, न हि भगवा एवं  
वदेय्य। अट्ठानमेतं आवुसो अनवकासो यं अनिमित्ताय चेतोविमुत्तिया भाविताय  
बहुलीकताय यानीकताय वत्थुकताय अनुट्ठिताय परिचिताय सुसमारद्धाय, अथ च  
पनस्स निमित्तानुसारी विञ्ञाणं भविस्सती, ती नेतं ठानं विज्जति। निस्सरणं हेतं आवुसो  
सब्बनिमित्तानं यदिदं अनिमित्ता चेतोविमुत्ती"ति।   
    
(६) इध पन भिक्खवे भिक्खू एवं वदेय्य: " अस्मीति खो मे विगतं, अयमहमस्मीति  
च न समनुपस्सामि, अथ च पन मे विचिकिच्छाकथं कथासल्लं चित्तं परियादाय  
तिट्ठती"ति। सो मा हेवन्तिस्स वचनीयो: "मा आयस्मा एवं अवच, मा भगवन्तं  
अब्भाचिक्खि, न हि साधु भगवतो अब्भक्खानं, न हि भगवा एवं वदेय्य। अट्ठान  
मेतं आवुसो अनवकासो यं अस्मीति विगते अयमहमस्मीति च न समनुपस्सतो, अथ च  
पनस्स विचिकिच्छाकथङ्कथासल्लं चित्तं परियादाय ठस्सती, ति नेतं ठानं विज्जति।  
निस्सरणं हेतं आवुसो विचिकिच्छाकथं कथासल्लस्स यदिदं अस्मीतिमानसमुग्घातो"ति।   
    
इमे खो भिक्खवे छ निस्सारणीया धातुयोऽति।   
    
६। १। २। ४।   
(भद्दक सुत्तं)  
(सावत्थीनिदानं)  
    
१४। तत्र खो आयस्मा सारिपुत्तो भिक्खू आमन्तेसि, "आवुसो भिक्खवो"ति। "आवुसो"ति, खो ते  
भिक्खु आयस्मतो [प्त्स् पगे २९३] [\क़् २९३।] सारिपुत्तस्स पच्चस्सोसुं। आयस्मा सारिपुत्तो  
एतदवोच:  
    
तथा तथा आवुसो भिक्खु विहारं कप्पेति, यथा यथास्स विहारं कप्पयतो न  
भद्दकं मरणं होति न भद्दिका कालकिरिया १। कथञ्चावुसो भिक्खु तथा तथा  
विहारं कप्पेति। यथा यथास्स विहारं कप्पयतो न  
भद्दकं मरणं होति न भद्दिका कालकिरिया१।   
इधावुसो भिक्खु कम्मारामो होति कम्मरतो कम्मारामतं अनुयुत्तो, भस्सारामो होति  
भस्सरतो भस्सारामतं अनुयुत्तो, निद्दारामो होति निद्दारतो निद्दारामतं अनुयुत्तो,  
सङ्गणिकारामो होति सङ्गणिकारतो सङ्गणिकारामतं अनुयुत्तो, संसग्गारामो होति  
संसग्गरतो संसग्गारामतं अनुयुत्तो, पपञ्चारामो होति पपञ्चरतो पपञ्चारामतं  
अनुयुत्तो।   
    
१ कालङ्किरिया मछसं  
    
[ब्ज्त् पगे ०२६] [\x २६।]       
    
एवं खो आवुसो भिक्खु तथा तथा विहारं कप्पेति, यथा यथाऽस्स विहारं कप्पयतो न  
भद्दकं मरणं होति न भद्दिका कालकिरिया। अयं वुच्चतावुसो भिक्खू  
सक्कायाभिरतो न पहासि१ सक्कायं सम्मा दुक्खस्स अन्तकिरियाय।   
    
तथा तथावुसो भिक्खु विहारं कप्पेति यथा यथास्स विहारं कप्पयतो भद्दकं  
मरणं होति, भद्दिका कालकिरिया। कथञ्चावुसो भिक्खु तथा तथा विहारं कप्पेति,  
यथा यथास्स विहारं कप्पयतो भद्दकं मरणं होति भद्दिका कालकिरिया।   
    
इधावुसो भिक्खु न कम्मारामो होति न कम्मरतो न कम्मारामतं अनुयुत्तो, न  
भस्सारमो होति न भस्सरतो न भस्सारमतं अनुयुत्तो, न निद्दारामो होति, न निद्दारतो  
न निद्दारामतं अनुयुत्तो, न सङ्गणिकारामो होति न सङ्गणिकारतो न सङ्गणिकारामतं  
अनुयुत्तो, न संसग्गारामो होति न संसग्गरतो न संसग्गारामतं अनुयुत्तो, न  
पपञ्चारामो होति न पपञ्चरतो न पपञ्चारामतं अनुयुत्तो।   
    
एवं खो आवुसो भिक्खु [प्त्स् पगे २९४] [\क़् २९४।] तथा तथास्स विहारं कप्पेति यथा  
यथास्स विहारं कप्पयतो भद्दकं मरणं होति भद्दिका कालकिरिया। अयं  
वुच्चतावुसो भिक्खु निब्बानाभिरतो पहासि२ सक्कायं सम्मादुक्खस्स अन्तकिरियायाति।   
    
१। यो पपञ्चमनुयुत्तो पपञ्चाभिरतो मगो  
विराधयी सो निब्बानं योगक्खेमं अनुत्तरं।   
२। यो च पपञ्चं हित्वान निप्पपञ्चपदे रतो  
आराधयी सो निब्बानं योगक्खेमं अनुत्तरं  
    
६। १। २। ५।   
(अनुतप्पसुत्तं)  
(सावत्थिनिदानं)  
    
१५। तत्र खो आयस्मा सारिपुत्तो भिक्खु आमन्तेसि। " आवुसो भिक्खवो"ति। "आवुसो"ति, खो ते  
भिक्खु आयस्मतो सारिपुत्तस्स पच्चस्सोसुं। आयस्मा सारिपुत्तो एतदवोच: तथा तथा आवुसो  
भिक्खु विहारं कप्पेति यथा यथास्स विहारं कप्पयतो कालकिरिया अनुतप्पा होति।   
    
कथञ्चावुसो भिक्खु तथा तथा विहारं कप्पेति, यथा यथास्स विहारं कप्पयतो  
कालकिरिया अनुतप्पा होति।   
    
इधावुसो भिक्खु कम्मारामो होति कम्मरतो कम्मारामतं अनुयुत्तो,   
    
इधावुसो भिक्खु भस्सारामो होति। भस्सरतो भस्सारामतं अनुयुत्तो,   
    
इधावुसो भिक्खु निद्दारामो होति। निद्दारतो निद्दारामतं अनुयुत्तो।   
    
इधावुसो भिक्खु सङ्गणिकारामो होति सङ्गणिकारतो सङ्गणिकारामतं अनुयुत्तो।   
    
इधावुसो भिक्खु संसग्गारामो होति संसग्गरतो संसग्गारामतं अनुयुत्तो,   
इधावुसो भिक्खु पपञ्चारामो होति पपञ्चरतो पपञ्चारामतं अनुयुत्तो। 

१। नप्पजहाति मछसं  
२। पजहानि मछसं  
[ब्ज्त् पगे ०२८] [\x २८।]       
    
एवं खो आवुसो भिक्खु तथा तथा विहारं कप्पेति, यथा यथास्स विहारं कप्पयतो  
कालकिरिया अनुतप्पा होति। अयं वुच्चतावुसो भिक्खु सक्कायाभिरतो न पहासि सक्कायं  
सम्मादुक्खस्स अन्तकिरियाय।   
    
तथा तथा आवुसो भिक्खु विहारं कप्पेति यथा यथास्स विहारं कप्पयतो कालकिरिया  
अननुतप्पा होति:  
कथञ्चावुसो भिक्खु तथा तथा विहारं कप्पेति यथा यथास्स विहारं कप्पयतो  
कालकिरिया अननुतप्पा होति:  
    
इधावुसो भिक्खु न कम्मारामो होति न कम्मरतो न कम्मारामतं अनुयुत्तो,   
न भस्सारामो होति भस्सरतो न भस्सारामतं अनुयुत्तो,  
[प्त्स् पगे २९५] [\क़् २९५।] न निद्दारामो होति न निद्दारतो न निद्दारामतं अनुयुत्तो, न  
सङ्गणिकारामो होति न सङ्गणिकारतो न सङ्गणिकारामतं अनुयुत्तो, न संसग्गरामो  
होति संसग्गरतो न संसग्गारामतं अनुयुत्तो, न पपञ्चारामो होति न पपञ्चरतो न  
पपञ्चारामतं अनुयुत्तो।   
    
एवं खो आवुसो भिक्खु तथा तथा विहारं कप्पेति यथा यथास्स विहारं कप्पयतो  
कालकिरिया अननुतप्पा होति। अयं वुच्चतावुसो भिक्खू निब्बानाभिरतो पहासि सक्कायं  
सम्मादुक्खस्स अन्तकिरियायाति।   
    
३। यो पपञ्चमनुयुत्तो पपञ्चाहिरतो मगो  
विराधयि सो निब्बानं योगक्खेमं अनुत्तरं  
    
४। यो च पपञ्चं हित्वान निप्पपञ्चपदे रतो  
आराधयी सो निब्बानं योगक्खेमं अनुत्तरन्ति।   
    
६। १। २। ६।   
(नकुलपितुसुत्तं)  
    
१६। एकं समयं भगवा भग्गेसु विहरति सुंसुमारगिरे भेसकलावने मिगदाये। तेन  
खो पन समयेन नकुलपिता गहपति आबाधिको होति दुक्खितो बाऌहगिलानो। अथ खो  
नकुलमाता गहपतानी नकुलपितरं गहपतिं एतदवोच:   
मा खो त्वं गहपति सापेक्खो कालमकासि। दुक्खा गहपति सापेक्खस्स कालकिरिया। १  
गरहिता च भगवता सापेक्खस्स कालकिरिया। सिया खो पन ते गहपति एवमस्स। "न  
नकुलमाता गहपतानि ममच्चयेन सक्खिस्सति दारके पोसेतुं घरावासं सत्थरितुन्ति"२  
न खो पनेनं गहपति एवं दट्ठब्बं। कुसलाहं गहपति कप्पासं कन्तितुं, चेणीं  
ओलिखितुं। सक्कोमहं गहपति तवच्चयेन दारके पोसेतुं घरावासं सत्थरितुं। ३  
तस्मातिह त्वं गहपति मा सापेक्खो कालमकासि। दुक्खा गहपति सापेक्खस्स कालकिरिया।  
गरहिता च भगवता सापेक्खस्स कालकिरिया। १ १ कालङ्किरिया मछसं २ समहरितुन्ति   
मछयं ३ समहरितुम्मछसं  
    
[ब्ज्त् पगे ०३०] [\x ३०।]       
    
(२) सिया खो पन ते गहपति एवमस्स:" नकुलमाता गहपतानी ममच्चयेन अञ्ञं  
वरं१ गमिस्सती"ति। न खो पनेतं गहपनि एवं दट्ठब्बं। त्वं चेव खो गहपति  
जानासि अहं च, यदा नो२ सोऌअस वस्सानि गहट्ठकं ब्रह्मचरियं समादिन्नं। तस्मातिह  
त्वं गहपति मा सापेक्खो कालमकासि। दुक्खा गहपति सापेक्खस्स कालकिरिया। गरहिता  
च भगवता सापेक्खस्स कालकिरिया।   
    
(३) सिया खो पन ते गहपति एवमस्स: " नकुलमाता गहपतानी ममच्चयेन न  
दस्सनकामा भविस्सति भगवतो, न दस्सनकामा भिक्खुसङ्घस्सा"ति। न खो पनेतं  
गहपति एवं दट्ठब्बं। अहं हि गहपति तवच्चयेन दस्सनकामतरा चेव भविस्सामि  
भगवतो, दस्सनकामतरा च भिक्खुसङ्घस्स। तस्मातिह तवं गहपति मा सापेक्खो  
कालमकासि। दुक्खा गहपति सापेक्खस्स कालकिरिया। गरहिता च भगवता सापेक्खस्स  
कालकिरिया।   
    
(४) सिया खो पन ते गहपति एवमस्स: " न नकुलमाता गहपतानी ममच्चयेन सीलेसु  
परिपूरकारिणी"ति। न खो पनेतं गहपति एवं दट्ठब्बं। यावता खो गहपति तस्स  
भगवतो साविका गिही ओदातवसना सीलेसु परिपूरकारिणियो, अहं तासं अञ्ञतरा। यस्स खो  
पनस्स कङ्खा वा विमति वा, अयं सो भगवा अरहं सम्मासम्बुद्धो भग्गेसु विहरति  
सुंसुमारगिरे भेसकलावने मिगदाये, तं भगवन्तं उपसङ्कमित्वा पुच्छतु।  
तस्मातिह त्वं गहपति मा सापेक्खो [प्त्स् पगे २९७] [\क़् २९७।] कालमकासि। दुक्खा  
गहपति सापेक्खस्स कालकिरिया। गरहिता च भगवता सापेक्खस्स कालकिरिया।   
    
(५) सिया खो पन ते गहपति एवमस्स: " न नकुलमाता गहपतानी लाभिनी अज्झत्तं  
चेतोसमथस्सा "ति। न खो पनेतं गहपति एवं दटठबबं। यावता खो गहपति तस्स  
भगवतो साविका गिही ओदातवसना लाभिनियो अज्झत्तं चेतोसमथस्स, अहं तासं अञ्ञतरा।  
यस्स खो पनस्स कङ्खा वा विमति वा, अयं सो भगवा अरहं सम्मा सम्बुद्धो  
भग्गेसु विहरति सुंसुमारगिरे भेसकलावने मिगदाये। तं भगवन्तं उपसङ्कमित्वा  
पुच्छतु। तस्मातीह त्वं गहपति मा सापेक्खो कालमकासि। दुक्खा गहपति सापेक्खस्स  
कालकिरिया। गरहिता च भगवता सापेक्खस्स कालकिरिया।   
    
१ घरं मछसं, वीरं सीमु, अट्ठथा। २ यन्नोमछसं, यदाते सीमु,   
    
[ब्ज्त् पगे ०३२] [\x ३२।]        
(६) सिया खो पन ते गहपति एवमस्स: " न नकुलमाता गहपतानी इमस्मिं  
धम्मविनये ओगाधप्पत्ता पतिगाधप्पत्ता अस्सासप्पत्ता तिण्णविचिकिच्छा  
विगतकथङ्कथा वेसारज्जप्पत्ता अपरप्पच्चया सत्थुसासने विहरती"ति। न खो पनेतं  
गहपति एवं दट्ठब्बं। यावता खो गहपति तस्स भगवतो साविका गिही ओदातवसना  
इमस्मिं धम्मविनये ओगाधप्पत्ता पतिगाधप्पत्ता अस्सासप्पत्ता तिण्णविचिकिच्छा  
विगतकथङ्कता वेसारज्जप्पत्ता अपरप्पच्चया सत्थुसासने विहरन्ति, अहं तासं अञ्ञतरा।  
यस्स खो पनस्स कङ्खा वा विमति वा, अयं सो भगवा अरहं सम्मा सम्बुद्धो  
भग्गेसु विहरति सुंसुमारगिरे भेसकलावने मिगदाये। तं भगवन्तं उपसङ्कमित्वा  
पुच्छतु। तस्मातिह त्वं गहपति मा सापेक्खो कालमकासि। दुक्खा गहपति सापेक्खस्स  
कालकिरिया। गरहिता च भगवता सापेक्खस्स कालकिरियाति।   
    
अथ खो नकुलपितुनो गहपतिस्स नकुलमाताय [प्त्स् पगे २९८] [\क़् २९८।]       
गहपतानिया इमिना ओवादेन ओवदियमानस्स सो आबाधो ठानसो पटिप्पस्सम्ही। वुट्ठाहि  
च नकुलपिता गहपति तम्हा आबाधा, तथा पहीनो च पन नकुलपितुनो गहपतिस्स सो  
आबाधो अहोसि।   
    
अथ खो नकुलपिता गहपति गिलाना वुट्ठितो अचिरवुट्ठितो गेलञ्ञा, दण्डमोलुब्भ येन  
भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं  
निसीदि। एकमन्तं निसिन्नं खो नकुलपितरं गहपतिं भगवा एतदवोच:   
लाभा ते गहपति, सुलद्धं ते गहपति, यस्स ते नकुलमाता गहपतानी अनुकम्पिका  
अत्थकामा ओवादिका अनुसासिका।   
    
यावता खो गहपति मम साविका गिही ओदातवसना सीलेसु परिपूरकारिणियो, नकुलमाता  
गहपतानी तासं अञ्ञतरा। यावता खो गहपति मम साविका गिही ओदातवसना लाभिनियो  
अज्झत्तं चेतोसमथस्स, नकुलमाता गहपतानि तासं अञ्ञतरा। यावता खो गहपति मम  
साविका गिही ओदातवसना इमस्मिं धम्मविनये ओगाधप्पत्ता पतिगाधप्पत्ता  
अस्सासप्पत्ता। तिण्णविचिकिच्छा विगतकथङ्कथा वेसारज्जप्पत्ता अपरप्पच्चया सत्थुसासने  
विहरन्तियो, नकुलमाता गहपतानी तासं अञ्ञतरा।   
    
लाभा ते गहपति, सुलद्धं ते गहपति, यस्स ते नकुलमाता गहपतानि अनुकम्पिका  
अत्थकामा ओवादिका अनुसासिकाति।   
    
[ब्ज्त् पगे ०३४] [\x ३४।]        
६। १। २। ७।   
(कुसलसुत्तं)  
    
१७। एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
भगवा सायन्हसमयं पतिसल्लाना वुट्ठितो येनुपट्ठानसाला तेनुपसङ्कमि।  
उपसङ्कमित्वा पञ्ञत्ते आसने निसीदि।   
    
आयस्मापि खो सारिपुत्तो सायन्हसमयं पतिसल्लाना वुट्ठितो येनुपट्ठानसाला  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। आयस्मापि खो  
महामोग्गल्लानो सायन्हसमयं पतिसल्लाना वुट्ठितो येनुपट्ठानसाला तेनुपसङ्कमि।  
उपसङ्कमित्वा भगवन्तं [प्त्स् पगे २९९] [\क़् २९९।] अभिवादेत्वा एकमन्तं निसीदी।  
आयस्मापि खो महाकच्चायनो सयन्हसमयं पतिसल्लाना वुट्ठितो येनुपट्ठानसाला  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदी। आयस्मापि खो  
महाकोट्ठितो सायन्हसमयं पतिसल्लाना वुट्ठितो येनुपट्ठानसाला तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। आयस्मापि खो महाचुन्दो  
सायन्हसमयं पतिसल्लाना वुट्ठितो येनुपट्ठानसाला तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदी। आयस्मापि खो महाकप्पिनो सायन्हसमयं  
पतिसल्लाना वुट्ठितो येनुपट्ठानसाला तेनुपसङ्कमि उपसङ्कमित्वा भगवन्तं  
अभिवादेत्वा एकमन्तं निसीदि। आयस्मापि खो अनुरुद्धो सायन्हसमयं पतिसल्लाना  
वुट्ठितो येनुपट्ठानसाला तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदी। आयस्मापि खो रेवतो सायन्हसमयं पतिसल्लाना वुट्ठितो  
येनुपट्ठानसाला तेनुपसङ्कमी। उपसङ्कमित्वा भगवन्तं अभिवादेत्वा एकमन्तं  
निसीदि। आयस्मापि खो आनन्दो सायन्हसमयं पतिसल्लाना वुट्ठितो येनुपट्ठानसाला  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदी।   
    
अथ खो भगवा बहुदेव रत्तिं निसज्जाय वीतिनामेत्वा उट्ठायासना विहारं पाविसि। तेपि  
खो आयस्मन्तो अचिरपक्कन्तस्स भगवतो उट्ठायासना यथाविहारं अगमंसु।   
ये पन तत्थ भिक्खू नवा अचिरपब्बजिता आधुनागता इमं धम्मविनयं, ते याव  
सुरियुग्गमना काकच्छमाना सुपिंसु। अद्दसा खो भगवा दिब्बेन चक्खुना विसुद्धेन  
अतिक्कन्तमानुसकेन ते भिक्खू याव सुरियुग्गमना काकच्छमाने सुपन्ते। दिस्वा  
येनुपट्ठानसाला तेनुपसङ्कमी। उपसङ्कमित्वा पञ्ञत्ते आसने निसीदि। निसज्ज खो  
भगवा ते भिक्खू आमन्तेसि:  
    
कहं नु खो भिक्खवे सारिपुत्तो, कहं महामोग्गल्लानो, कहं महाकस्सपो, कहं  
महा कच्चायनो, कहं महाकोट्ठितो, कहं महाचुन्दो, कहं महाकप्पिनो, कहं  
अनुरुद्धो, कहं रेवतो, कहं आनन्दो, कहं नु खो ते भिक्खवे थेरा सावका गताति?  
    
तेपि खो भन्ते आयस्मन्तो अचिरपक्कन्तस्स भगवतो उट्ठायासना यथाविहारं  
अगमंसूति।   
    
केन नो तुम्हे हिक्खवे थेरा भिक्खू गता, ति नवा१ याव सुरियस्सुग्गमना२  
काकच्छमाना सुपथ।   
    
तं किं मञ्ञथ भिक्खवे अपि नु तुम्हेहि दिट्ठं वा सुतं वा " राजा खत्तियो  
मुद्धावसित्तो यावदत्थं [प्त्स् पगे ३००] [\क़् ३००।] सेय्यसुखं फस्ससुखं  
मिद्धसुखं अनुयुत्तो विहरन्तो यावजीवं रज्जं कारेन्तो जनपदस्स वा पियो मनापो"ति।   
    
नोहेतं भन्ते।   
    
१नागताति मछसं २ यावसुरियुग्गमना मछसं  
    
[ब्ज्त् पगे ०३६] [\x ३६।]       
साधु भिक्खवे, मया पि खो एतं भिक्खवे नेव दिट्ठं न सुतं " राजा खत्तियो  
मुद्धावसित्तो  
यावदत्थं सेय्यसुखं फस्ससुखं मिद्धसुखं अनुयुत्तो विहरन्तो यावजिवं रज्जं  
कारेन्तो जनपदस्स वा पियो मनापो"ति।   
    
तं किं मञ्ञथ भिक्खवे अपिनु तुम्हेहि दिट्ठं वा सुतं वा"रट्ठिको यावदत्थं  
सेय्यसुखं फस्ससुखं मिद्धसुखं अनुयुत्तो विहरन्तो यावजिवं रट्ठं कारेन्तो  
रट्ठस्स पियो मनापो?"ति।  
नो हेतं भन्ते,  
    
साधु भिक्खवे, मया पि खो एतं भिक्खवे, नेव दिट्ठं न सुतं रट्ठिको  
यावदत्थं सेय्यसुखं फस्ससुखं मिद्धसुखं अनुयुत्तो विहरन्तो यावजीवं  
रट्ठस्स वा पियोमनापोऽति   
तं किं मञ्ञथ भिक्खवे, अपिनु तुम्हेहि दिट्ठं वा सुतं वा"पेत्तनिको यावदत्थं  
सेय्यसुखं फस्ससुखं मिद्धसुखं अनुयुत्तो विहरन्तो यावजीवं पेत्तनिकं  
कारेन्तो पियो मनापो?"ति।  
    
नो हेतं भन्ते,  
    
साधु भिक्खवे, मया पि खो एतं भिक्खवे नेव दिट्ठं न सुतं पेत्तनिको  
यावदत्थं सेय्यसुखं फस्ससुखं मिद्धसुखं अनुयुत्तो विहरन्तो यावजीवं  
पितुनो वा पियो मनापोऽति।   
    
तं किं मञ्ञ, भिक्खवे, अपिनु तुम्हेहि दिट्ठं वा सुतं वा"सेनापतिको यावदत्थं  
सेय्यसुखं फस्ससुखं मिद्धसुखं अनुयुत्तो विहरन्तो यावजिवं सेनापतिकत्तं  
कारेन्तो सेनापतिकस्स पियो मनापो?"ति।   
    
नो हेतं भन्ते,   
साधु भिक्खवे मया पि खो एतं भिक्खवे, नेव दिट्ठं न सुतं सेनापतिको  
यावदत्थं सेय्यसुखं फस्ससुखं मिद्धसुखं अनुयुत्तो विहरन्तो यावजीवं  
सेनाय वा पियो मनापोऽति।   
    
तं किं मञ्ञथ भिक्खवे अपिनु तुम्हेहि दिट्ठं वा सुतं वा"गामगामणिको  
यावदत्थं सेय्यसुखं फस्ससुखं मिद्धसुखं अनुयुत्तो विहरन्तो यावजिवं  
गामगामणिकत्तं कारेन्तो  
गामस्स वा पियो मनापो"?ति।  
    
नो हेतं भन्ते,   
    
साधु भिक्खवे मया पि खो एतं भिक्खवे, नेव दिट्ठं न सुतं गामगामणिको  
यावदत्थं सेय्यसुखं फस्ससुखं मिद्धसुखं अनुयुत्तो विहरन्तो यावजीवं  
गामस्स वा पियो मनापोऽति।   
तं किं मञ्ञथ भिक्खवे, अपिनु तुम्हेहि दिट्ठं वा सुतं वा"पूगगामणिको  
यावदत्थं सेय्यसुखं फस्ससुखं मिद्धसुखं अनुयुत्तो विहरन्तो यावजिवं  
पूगगामणिकत्तं कारेन्तो  
पूगस्स वा पियो मनापो"?ति।   
    
नो हेतं भन्ते  
    
% साधु भिक्खवे, मयापि खो एतं भिक्खवे नेव दिट्ठं न सुतं "पुगगामणिको  
यावदत्थं सेय्यसुखं फस्ससुखं मिद्धसुखं अनुयुत्तो विहरन्तो यावजीवं  
पुगगामणिकत्तं कारेन्तो पूगस्स वा पियो मनापो"ति।   
    
तं किं मञ्ञथ भिक्खवे अपिनु तुम्हेहि दिट्ठं वा सुतं वा "समणो वा ब्राह्मणो वा  
यावदत्थं सेय्यसुखं फस्ससुखं मिद्धसुखं अनुयुत्तो इन्द्रियेसु अगुत्तद्वारो  
भोजने अमत्तञ्ञू जागरियं अननुयुत्तो अविपस्सको कुसलानं धम्मानं  
पुब्बरत्तापररत्तं बोधपक्खियानं१ धम्मानं भावनानुयोगं अननुयुत्तो  
आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा  
सच्छिकत्वा उपसम्पज्ज विहरन्तो?"ति।   
    
नो हेतं भन्ते।   
    
साधु भिक्खवे, मयापि खो एतं भिक्खवे नेव दिट्ठं न [प्त्स् पगे ३०१] [\क़् ३०१।]    
   सुतं " समणो वा ब्राह्मणो वा यावदत्थं सेय्यसुखं फस्ससुखं मिद्धसुखं  
अनुयुत्तो इन्द्रियेसु अगुत्तद्वारो भोजने अमत्तञ्ञू जागरियं अननुयुत्तो अविपस्सको  
कुसलानं धम्मानं पुब्बरत्तापररत्तं बोधपक्खियानं१ धम्मानं  
भावनानुयोगं अननुयुत्तो आसवानं खया अनासवं चेतोविमुत्तिं पञ्ञाविमुत्तिं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहरन्तो"ति।   
    
तस्मातिह भिक्खवे एवं सिक्खितब्बं: " इन्द्रियेसु गुत्तद्वारा भविस्साम भोजने  
मत्तञ्ञुनो जागरियं अनुयुत्ता विपस्सका कुसलानं धम्मानं पुब्बरत्तापररत्तं  
बोधपक्खियानं१ धम्मानं भावनानुयोगं अनुयुत्ता विहरिस्सामा"ति।   
    
एवं हि वो भिक्खवे सिक्खितब्बन्ति।   
    
१। बोधिपक्खियानं मछसं स्या  
    
[ब्ज्त् पगे ०३८] [\x ३८।]        
६। १। २। ८।   
(मच्छिक सुत्तं)  
    
१८। एकं समयं भगवा कोसलेसु चारिकं चरति महता भिक्खु सङ्घेन सद्धिं।  
अद्दसा खो भगवा अद्धान मग्गपटिपन्नो अञ्ञतरस्मिं पदेसे मच्छिकं  
मच्छबन्धं मच्छे वधित्वा वधित्वा विक्किणमानं। दिस्वा मग्गा ओक्कम्म  
अञ्ञतरस्मिं रुक्खमूले पञ्ञत्ते आसने निसीदि। निसज्ज खो भगवा भिक्खू आमन्तेसि:  
    
"पस्सथ, नो तुम्हे भिक्खवे अमुं मच्छिकं मच्छबन्धं मच्छे वधित्वा वधित्वा  
विक्किणमानन्ति"  
    
एवं भन्ते।   
तं किं मञ्ञथ भिक्खवे अपिनु तुम्हेहि दिट्ठं वा सुनंवा " मच्छिको मच्छबन्धो  
मच्छे वधित्वा [प्त्स् पगे ३०३] [\क़् ३०३।] वधित्वा विक्किणमानो तेन कम्मेन तेन  
आजीवेन हत्थियायी वा अस्सयायी वा रथयायीवा यानयायी वा भोग भोगी वा महन्तं वा  
होगक्खन्धं अज्झावसन्तो?ती।   
    
नो हेतं भन्ते।   
    
साधु भिक्खवे, मयापि खो एतं भिक्खवे नेव दिट्ठं, न सुतं "मच्छिको  
मच्छबन्धो मच्छे वधित्वा वधित्वा विक्किणमानो तेन कम्मेन तेन आजीवेन  
हत्थियायी वा अस्सयायी वा रथयायी वा यानयायी वा भोगभोगीवा महन्तं वा  
भोगक्खन्धं अज्झावसन्तो"ति।   
    
तं किस्स हेतु:  
    
ते हि सो भिक्खवे मच्छे वज्झे वधायोपनीते१ पापकेन मनसानुपेक्खति। तस्मा सो  
नेव हत्थियायी होति, न अस्सयायी, न रथयायी, न यानयायी, न भोगभोगी, न महन्तं  
भोगक्खन्धं अज्झावसति।   
    
तं किं मञ्ञथ भिक्खवे अपिनु तुम्हेहि दिट्ठं वा सुतं वा "गोघातको गावो वधित्वा  
वधित्वा विक्किणमानो तेन कम्मेन तेन आजीवेन हत्थियायी वा अस्सयायी वा रथयायी वा  
यानयायि वा भोगभोगी वा महन्तं वा भोगक्खन्धं  
अज्झावसन्तो?"ति  
    
नो हेतं भन्ते  
साधु भिक्खवे, मयापि खो एतं भिक्खवे नेव दिट्ठं, न सुतं: "गोघातको गावो  
वधित्वा वधित्वा विक्किणमानो तेन कम्मेन तेन आजीवेन हत्थियायी वा अस्सयायी वा  
रथयायी वा यानयायी वा भोगभोगी वा महन्तं भोगक्खन्धं अज्झावसन्तो"ति।   
तं किस्स हेतु:  
१वधायुपनिते सीमु। वधायानीतेस्या, वधायनीते वधायनुनीते कत्थचि  
    
[ब्ज्त् पगे ०४०] [\x ४०।]       
ते हि सो भिक्खवे गावो वज्झे वधायोपनीते१ पापकेन मनसानुपेक्खति। तस्मा सो  
नेव हत्थियायी होति न अस्सयायी न रथयायी न यानयायी न भोगभोगी न महन्तं  
भोगक्खन्धं अज्झावसति।   
तं किं मञ्ञथ भिक्खवे अपिनु तुम्हेहि दिट्ठं [प्त्स् पगे ३०३] [\क़् ३०३।] वा सुतं  
वा " ओरब्भिको ओरम्भे वधित्वा वधित्वा विक्किणमानो तेन कम्मेन तेन आजीवेन  
हत्थियायी वा अस्सयायी वा रथयायी वा यानयायी वा भोगभोगी वा महन्तं वा  
होगक्खन्धं अज्झावसन्तो?"ति।   
    
तं किं मञ्ञथ भिक्खवे अपिनु तुम्हेहि दिट्ठं वा सुतं वा " सूकरिको सूकरे वधित्वा  
वधित्वा विक्किणमानो तेन कम्मेन तेन आजीवेन हत्थियायी वा अस्सयायी वा रथयायी वा  
यानयायी वा भोगभोगी वा महन्तं वा होगक्खन्धं अज्झावसन्तो?"ति  
तं किं मञ्ञथ भिक्खवे अपिनु तुम्हेहि दिट्ठं वा सुतं वा "साकुन्तिको साकुन्ते  
वधित्वा वधित्वा विक्किणमानो तेन कम्मेन तेन आजीवेन हत्थियायी वा अस्सयायी वा  
रथयायी वा यानयायी वा भोगभोगी वा महन्तं वा भोगक्खन्धं अज्झावसन्तो?"ति।   
    
तं किं मञ्ञथ भिक्खवे अपिनु तुम्हेहि दिट्ठं वा सुतं वा "मागविको मगे३  
वधित्वा वधित्वा विक्किणमानो तेन कम्मेन तेन आजीवेन हत्थियायी वा अस्सयायी वा  
रथयायी वा यानयायी वा भोगभोगी वा महन्तं वा भोगक्खन्धं अज्झावसन्तो?"ति।   
    
नो हेतं भन्ते।   
    
साधु भिक्खवे, मयापि खो एतं भिक्खवे नेव दिट्ठं, न सुतं: " मागविको मगे  
वधीत्वा वधीत्वा विक्किणमानो तेन कम्मेन तेन आजीवेन हत्थियायी वा अस्सयायी वा  
रथयायी वा यानयायी वा भोगभोगी वा महन्तं वा भोगक्खन्धं अज्झावसन्तो"ति।   
तं किस्स हेतु:  
    
ते हि सो भिक्खवे मगे वज्झे वधायोपनीते१ पापकेन मनसानुपेक्खति। तस्मा सो  
नेव हत्थियायी होति, न अस्सयायि, न रथयायी, न यानयायी, न भोगभोगी, न महन्तं  
भोगक्खन्धं अज्झावसति।   
    
ते हि सो भिक्खवे तिरच्छानगते पाणे वज्झे वधायोपनीते१ पापकेन  
मनसानुपेक्खमानो नेव हत्थियायी भविस्सति, न अस्सयायी, न रथयायी, न यानयायी,  
न भोगभोगी, न महन्तं भोगक्खन्धं अज्झावसिस्सति। को पन वादो यं  
मनुस्सभूतं वज्झं वधायोपनीतं४पापकेन मनसानुपेक्खती। तं हि तस्स  
भिक्खवे होति दीघरत्तं अहिताय दुक्खाय। कायस्स भेदा परम्मरणा अपायं  
दुग्गतिं विनिपातं निरयं उपपज्जतीति। ५  
    
६। १। २। ९।   
(पठम मरणसति सुत्तं)   
१९। एकं समयं भगवा नादिके६ विहरति गिञ्जकावसथे। तत्र खो भगवा भिक्खू  
आमन्तेसि भिक्खवोति। [प्त्स् पगे ३०४] [\क़् ३०४।] भदन्तेति ते भिक्खू भगवतो  
पच्चस्सोसुं। भगवा एतदवोच:  
    
मरणसति७ भिक्खवे भाविता बहुलीकता महप्फला होति महानिसंसा अमतोगधा  
अमतपरियोसाना। भावेथ नो तुम्हे भिक्खवे मरणसतिन्ति?८  
    
१ वधायानीते स्या वधायनीते कत्थचि वधायुपनीते सीमु  
२ सोकरिकोस्या ३ मिगेस्या ४ वधायुपनीतंसीमु  
५ उप्पज्जती सीमु ६ नातिके मछसं ७ मरणस्सति मछसं  
८ मरणस्सतिं मछसं।   
    
[ब्ज्त् पगे ०४२] [\x ४२।]       
(१) एवं वुत्ते अञ्ञतरो भिक्खू भगवन्तं एतदवोच: " अहं खो भन्ते भावेमि  
मरणसतिन्ति। "  
यथा कथं पन त्वं भिक्खु भावेसि मरणसतिन्ति?  
इध मय्हं भन्ते एवं होति: " अहो वताहं रत्तिन्दिवं जीवेय्यं, भगवतो सासनं  
मनसि करेय्यं, बहुं वत मे कतं अस्सा"ति। एवं खो अहं भन्ते भावेमि  
मरणसतिन्ति।   
(२) अञ्ञतरोपि खो भिक्खु भगवन्तं एतदवोच: अहम्पि खो भन्ते भावेमि  
मरणसतिन्ति।   
यथा कथं पन त्वं भिक्खु भावेसि मरणसतिन्ति?  
इध मय्हं भन्ते एवं होति: " अहो वताहं दिवसं जीवेय्यं भगवतो सासनं मनसि  
करेय्यं, बहुं वत मे कतं अस्सा"ति। एवं खो अहं भन्ते भावेमि मरणसतिन्ति।   
(३) अञ्ञतरोपि खो भिक्खु भगवन्तं एतदवोच। अहम्पि खो भन्ते भावेमि  
मरणसतिन्ति।   
यथा कथम्पन त्वं भिक्खु भावेसि मरणसतिन्ति?  
इध मय्हं भन्ते एवं होति: " अहो वताहं तदन्तरं जीवेय्यं यदन्तरं  
एकपिण्डपातं भुञ्जामि, भगवतो सासनं मनसि करेय्यं, बहुं वत मे कतं  
अस्सा"ति। एवं खो अहं भन्ते भावेमि मरणसतिन्ति।   
(४) अञ्ञतरोपि खो भिक्खु भगवन्तं एतदवोच: अहम्पि खो भन्ते भावेमि  
मरणसतिन्ति।   
यथा कथं पन त्वं भिक्खु भावेसि मरणसतिन्ति?  
इध मय्हं भन्ते एवं होति: " अहो वताहं तदन्तरं जीवेय्यं, यदन्तरं चत्तारो  
पञ्च आलोपे सङ्खादित्वा अज्झोहरामि, भगवतो सासनं मनसि करेय्यं, बहुं वत मे  
कतं अस्सा"ति। एवं खो अहं भन्ते भावेमि मरणसतिन्ति।   
(५) अञ्ञतरोपि खो भिक्खु भगवन्तं एतदवोच: अहम्पि खो भन्ते भावेमि  
मरणसतिन्ति।   
यथा कथं पन त्वं भिक्खु भावेसि मरणसतिन्ति?  
इध मय्हं भन्ते एवं होति: " अहो वताहं तदन्तरं जीवेय्यं, यदन्तरं एकं आलोपं  
सङ्खादित्वा अज्झोहरामि, भगवतो सासनं मनसि करेय्यं, बहुं [प्त्स् पगे ३०५] [\क़्  
३०५।] वत मे कतं अस्सा"ति एवं खो अहं भन्ते भावेमि मरणसतिन्ति।   
    
[ब्ज्त् पगे ०४४] [\x ४४।]        
(६) अञ्ञतरोपि खो भिक्खु भगवन्तं एतदवोच: अहम्पि खो भन्ते भावेमि  
मरणसतिन्ति।   
यथा कथं पन त्वं भिक्खु भावेसि मरणसतिन्ति?  
इध मय्हं भन्ते एवं होति " अहो वताहं तदन्तरं जीवेय्यं, यदन्तरं अस्ससित्वा वा  
पस्ससामि, पस्ससित्वा वा अस्ससामि। भगवतो सासनं मनसि करेय्यं, बहुं वत मे  
कतं अस्सा"ति। एवं खो अहं भन्ते भावेमि मरणसतिन्ति।   
एवं वुत्ते भगवा ते भिक्खू एतदवोच:  
(१) यो चायं भिक्खवे भिक्खू एवं मरणसतिं भावेति: अहो वताहं रत्तिन्दिवं  
जीवेय्यं, भगवतो सासनं मनसि करेय्यं, बहुं वत मे कतं अस्सा, ति  
(२) "यो चायं भिक्खवे भिक्खु एवं मरणसतिं भावेति: अहो वताहं दिवसं जीवेय्यं,  
भगवतो सासनं मनसि करेय्यं, बहुं वत मे कतं अस्सा, ति।   
    
(३) "यो चायं भिक्खवे भिक्खू एवं मरणसतिं भावेति: अहो वताहं तदन्तरं  
जीवेय्यं, यदन्तरं एकं पिण्डपातं१ भुञ्जामि, भगवतो सासनं मनसि करेय्यं,  
बहुं वत मे कतं अस्सा, ति  
    
(४) "यो चायं भिक्खवे भिक्खू एवं मरणसतिं भावेति: अहो वताहं तदन्तरं  
जीवेय्यं, यदन्तरं चत्तारो पञ्च आलोपे सङ्खादित्वा अज्झोहरामि, भगवतो सासनं  
मनसि करेय्यं, बहुं वत मे कतं अस्सा, ति  
(१, २, ३, ४) [प्त्स् पगे ३०६] [\क़् ३०६।] "इमे वुच्चन्ति भिक्खवे भिक्खू पमत्ता विहरन्ति,  
दन्धं मरणसतिं भावेन्ति आसवानं खयाय।   
    
(५) "यो चायं भिक्खवे भिक्खू एवं मरणसतिं भावेति: अहो वताहं तदन्तरं  
जीवेय्यं, यदन्तरं एकं आलोपं अज्झोहरामि, भगवतो सासनं मनसि करेय्यं, बहुं  
वत मे कतं अस्सा, ति  
    
(६) "यो चायं भिक्खवे भिक्खू एवं मरणसतिं भावेति: अहो वताहं तदन्तरं  
जीवेय्यं, यदन्तरं अस्ससित्वा वा पस्ससामि। पस्ससित्वा वा अस्ससामि, भगवतो सासनं  
मनसि करेय्यं, बहुं वत मे कतं अस्सा, ति  
    
(५, ६) इमे वुच्चन्ति भिक्खवे भिक्खू अप्पमत्ता विहरन्ति तिक्खं मरणसतिं भावेन्ति  
आसवानं खयाय।   
    
तस्मातिह भिक्खवे एवं सिक्खितब्बं: अप्पमत्ता विहरिस्साम, तिक्खं मरणसतिं  
भावेस्साम आसवानं खयायाति। एवं हि वो भिक्खवे सिक्खितब्बन्ति।   
[ब्ज्त् पगे ०४६] [\x ४६।]       
६। १। २। १०।   
(दुतिय मरणसति सुत्तं)  
    
२०। एकं समयं भगवा नादिके विहरति गिञ्जकावसथे। तत्र खो भगवा भिक्खु  
आमन्तेसि: मरणसति भिक्खवे भाविता बहुलीकता महप्फला होति महानिसंसा  
अमतोगधा अमतपरियोसानाति।   
    
कथं भाविता च भिक्खवे मरणसति कथं बहुलीकता महप्फला होति महानिसंसा  
अमतोगधा अमतपरियोसाना?  
    
(१) इध भिक्खवे भिक्खु दिवसे निक्खन्ते रत्तिया पतिहिताय१ इति पटिसञ्चिक्खति: "बहुका  
खो मे पच्चया मरणस्स: अहि वा मं डसेय्य, विच्छिको वा मं डसेय्य, सतपदी वा  
मं डसेय्य, तेन मे अस्स कालकिरिया२ सो ममस्स अन्तरायो। उपक्खलित्वावाहं  
पपतेय्यं, भत्तं वापि मे३ भुत्तं ब्यापज्जेय्य, पित्तं वा मे [प्त्स् पगे ३०७] [\क़् ३०७।]   
    कुप्पेय्य, सेम्हं वा मे कुप्पेय्य, सत्थका वा मे वाता कुप्पेय्युं, तेन मे अस्स  
कालकिरिया। सो ममस्स अन्तरायो"ति।   
    
(२) तेन भिक्खवे भिक्खुना इति पटिसञ्चिक्खितब्बं: " अत्थि नु खो मे पापका अकुसला  
धम्मा अप्पहीना ये मे अस्सु रत्तिं कालं करोन्तस्स अन्तरायाया"ति। सचे भिक्खवे  
भिक्खु पच्चवेक्खमानो एवं जानाति: " अत्थि मे पापका अकुसला धम्मा अप्पहीना ये मे  
अस्सु रत्तिं कालङ्करोन्तस्स अन्तरायाया"ति, तेन भिक्खवे भिक्खुना तेसंयेव पापकानं  
अकुसलानं धम्मानं पहानाय अधिमत्तो छन्दो च वायामो च उस्साहो च उस्सोऌहि च  
अप्पटिवानि च सति च सम्पजञ्ञञ्च करणिय्याव। सेय्यथापि भिक्खवे आदित्तचेलो वा  
आदित्तसीसो वा तस्सेव चेलस्स वा सीसस्स वा निब्बापनाय अधिमत्तं छन्दञ्च वायामञ्च  
उस्साहञ्च उस्सोऌहीञ्च अप्पटिवानिञ्च सतिञ्च सम्पजञ्ञञ्च करेय्य, एवमेव खो  
भिक्खवे तेन भिक्खुना तेसं येव पापकानं अकुसलानं धम्मानं पहानाय  
अधिमत्तो छन्दो च वायामो च उस्साहो च उस्सोऌही च अप्पटिवानि च सति च सम्पजञ्ञञ्च  
करणीया।   
    
(३) सचे पन भिक्खवे भिक्खु पच्चवेक्खमानो एवं जानाति: " नत्थि मे पापका अकुसला  
धम्मा अप्पहीना ये मे अस्सु रत्तिं कालं करोन्तस्स अन्तरायाया"ति, तेन भिक्खवे  
भिक्खुना तेनेव पीतिपामोज्जेन विहातब्बं अहोरत्तानुसिक्खिना कुसलेसु धम्मेसु।   
    
(४) इध पन भिक्खवे भिक्खु रत्तिया निक्खन्ताय दिवसे पतिहिते४ इति पटिसञ्चिक्खति: "  
बहुका मे पच्चया मरणस्स: अहि वा मं डसेय्य, विच्छिको वा मं डसेय्य, सतपदी वा  
मं डसेय्य, तेन मे अस्स कालकिरिया, सो ममस्स अन्तरायो। उपक्खिलित्वा वाहं  
पपतेय्यं भत्तं वा मे भुत्तं ब्यापज्जेय्य, पित्तं वा मे कुप्पेय्य, सेम्हं वा मे  
कुप्पेय्य, सत्थका मे वाता कुप्पेय्युं, तेन मे अस्स कालकिरिया, सो ममस्स अन्तरायो"  
१ पतिगताव मछसं २ कालङ्किरिया मछसं ३ भत्तं वा मे मछसं ४ पतिगते  
मछसं  
    
[ब्ज्त् पगे ०४८] [\x ४८।]       
(५) तेन भिक्खवे भिक्खुना इति पटिसञ्चिक्खितब्बं: " [प्त्स् पगे ३०८] [\क़् ३०८।] अत्थि  
नु खो मे पापका अकुसला धम्मा अप्पहीना, ये मे अस्सु दिवा कालं करोन्तस्स  
अन्तरायाया"ति,   
    
सचे भिक्खवे भिक्खु पच्चवेक्खमानो एवं जानाति: "अत्थि मे पापका अकुसला धम्मा  
अप्पहीना, ये मे अस्सु दिवा कालं करोन्तस्स अन्तरायाया"ति, तेन भिक्खवे भिक्खुना  
तेसञ्ञेव पापकानं अकुसलानं धम्मानं पहानाय अधिमत्तो छन्दो च वायामो च  
उस्साहो च उस्सोऌहि च अप्पटिवानि च सति च सम्पजञ्ञञ्च करणीय्या। सेय्यथापि भिक्खवे  
आदित्तचेलो वा आदित्तसीसो वा तस्सेव चेलस्स वा सीसस्स वा निब्बापनाय अधिमत्तं छन्दञ्च  
वायामञ्च उस्साहञ्च उस्सोऌहिञ्च अप्पटिवानिञ्च सतिञ्च सम्पजञ्ञञ्च करेय्य, एवमेव  
खो भिक्खवे तेन भिक्खुना तेसंयेव पापकानं अकुसलानं धम्मानं पहानाय  
अधिमत्तो छन्दो च वायामो च उस्साहो च उस्सोऌहि च अप्पटिवानि च सति च सम्पजञ्ञञ्च  
करणीया।   
    
(६) सवे पन भिक्खवे भिक्खु पच्चवेक्खमानो एवं जानाति: "नत्थि मे पापका अकुसला  
धम्मा अप्पहीना ये मे अस्सु दिवा कालं करोन्तस्स अन्तरायाया"ति, तेन भिक्खवे  
भिक्खुना तेनेव पीतिपामोज्जेन विहातब्बं अहोरत्तानुसिक्खिना कुसलेसु धम्मेसु।   
एवं भाविता खो भिक्खवे मरणसति एवं बहुलीकता महप्फला होति महानिसंसा  
अमतोगधा अमतपरियोसानाति।   
    
साराणीय वग्गो दुतियो  
    
तस्सुद्दानं  
    
द्वे साराणीय निस्सारणीयं १ भद्दकं अनुतप्पियं  
नकुलकुसला मच्छं द्वे च होन्ति मरणसतिना दसाति। २  
१देव साराणीयो मेत्तंसीमु। २ नकुलं सोप्पमच्छा च द्वे होन्ति मरणस्सतीती   
मछसं।   
    
[ब्ज्त् पगे ०५०] [\x ५०।]        
३। अनुत्तरिय वग्गो  
६। १। ३। १।   
(सामगामक सुत्तं)  
२१। [प्त्स् पगे ३०९] [\क़् ३०९।] एकं समयं भगवा सक्केसु विहरति सामगामके  
पोक्खरणीयायं।   
अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं  
पोक्खरणीयं ओभासेत्वा येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं अट्ठासि। एकमन्तं ठिता खो सा देवता भगवन्तं एतदवोच:  
तयोमे भन्ते धम्मा भिक्खुनो परिहानाय संवत्तन्ति। कतमे तयो:  
कम्मारामता, भस्सारामता, निद्दारामता इमे खो भन्ते तयो धम्मा भिक्खुनो  
परिहानाय संवत्तन्तीति।   
इदमवोच सा देवता। समनुञ्ञो सत्था अहोसि। अथ खो सा देवता समनुञ्ञो मे सत्थाति  
भगवन्तं अभिवादेत्वा पदक्खिणं कत्वा तत्थेवन्तरधायी।   
    
अथ खो भगवा तस्सा रततिया अच्चयेन भिक्खू आमन्तेसि। इमं भिक्खवे रत्तिं अञ्ञतरा  
देवता अभिक्कन्ताय रत्तिया अभिक्कन्तवण्णा केवलकप्पं पोक्खरणीयं ओभासेत्वा  
येनाहं तेनुपसङ्कमि। उपसङ्कमित्वा मं अभिवादेत्वा एकमन्तं अट्ठासि, एकमन्तं  
ठिता खो भिक्खवे सा देवता मं एतदवोच।   
    
"तयोमे भन्ते धम्मा भिक्खुनो परिहानाय संवत्तन्ति। कतमे तयो: कम्मारामता,  
भस्सारामता, निद्दारामता। इमे खो भन्ते तयो धम्मा भिक्खुनो परिहानाय  
संवत्तन्ती"ति।   
    
इदमवोच भिक्खवे सा देवता। इदं वत्वा मं अभिवादेत्वा पदक्खिणं कत्वा  
तत्थेवन्तरधायि।   
    
तेसं वो भिक्खवे अलाभा तेसं वो दुल्लद्धा१ ये वो देवतापि जानन्ति कुसलेहि धम्मेहि  
परिहानाय२ संवत्तमाने।   
    
अपरेपि भिक्खवे तयो परिहानिये धम्मे देसिस्सामि तं सुणाथ साधुकं  
मनसिकरोथ भासिस्सामिति एवं भन्तेति खो ते भिक्खु भगवतो पच्चस्सोसुं। भगवा  
एतदवोच:   
[प्त्स् पगे ३१०] [\क़् ३१०।] कतमे च भिक्खवे तयो परिहानिया धम्मा:  
सङ्गणिकारामता, दोवचस्सता, पापमित्तता।   
इमे खो भिक्खवे तयो परिहानिया धम्मा।   
    
ये हि केचि भिक्खवे अतीतमद्धानं परिहायिंसु कुसलेहि धम्मेहि, सब्बे ते इमेहेव  
छहि धम्मेहि परिहायिंसु कुसलेहि धम्मेहि। येहि केचि भिक्खवे अनागतमद्धानं  
परिहायिस्सन्नि कुसलेहि धम्महि। सब्बे ते इमेहेव छहि धम्मेहि परिहायिस्सन्ति  
कुसलेहि धम्मेहि।   
येहि केचि भिक्खवे एतरहि परिहायन्ति कुसलेहि धम्मेहि, सब्बे ते इमेहेव छहि  
धम्मेहि परिहायन्ति कुसलेहि धम्मेहिति। १ तेसं दुल्लद्धं मछसं २  
परिहायमाने मछसं।   
    
[ब्ज्त् पगे ०५२] [\x ५२।]       
६। १। ३। २।   
(अपरिहानीयधम्म सुत्तं)  
(सावत्थिनिदानं)  
    
२२। छयिमे भिक्खवे अपरिहानिये धम्मे देसिस्सामि, तं सुणाथ साधुकं  
मनसिकरोथ भासिस्सामिति, एवं भन्तेति खो ते भिक्खु भगवतो पच्चस्सोसुं। भगवा  
एतदवोच: कतमे च ते भिक्खवे छ अपरिहानिया धम्मा  
    
न कम्मारामता, न भस्सारामता, न निद्दारामता, न सङ्गणिकारामता, सोवचस्सता,  
कल्याणमित्तता। इमे खो भिक्खवे छ अपरिहानिया धम्मा।   
    
ये हि केचि भिक्खवे अतीतमद्धानं न परिहायिंसु कुसलेहि धम्मेहि, सब्बे ते इमेहेव  
छहि धम्मेहि न परिहायिंसु कुसलेहि धम्मेहि। ये हि केचि भिक्खवे  
अनागतमद्धानं न परिहायिस्सन्ति कुसलेहि धम्मेहि, सब्बे ते इमेहेव छहि  
धम्मेहि न परिहायिस्सन्ति। कुसलेहि धम्मेहि, ये हि केचि भिक्खवे एतरहि न  
परिहायन्ति कुसलेहि धम्मेहि, सब्बे ते इमेहेव छहि धम्मेहि न परिहायन्ति कुसलेहि  
धम्मेही, ति।   
    
६। १। ३। ३।   
(भय सुत्तं)  
(सावत्थिनिदानं)  
    
२३। भयन्ति भिक्खवे कामानमेतं अधिवचनं, दुक्खन्ति भिक्खवे कामानमेतं  
अधिवचनं। रोगोति भिक्खवे कामानमेतं अधिवचनं। गण्डोति [प्त्स् पगे ३११] [\क़्  
३११।] भिक्खवे कामानमेतं अधिवचनं। सङ्गोति भिक्खवे कामानमेतं  
अधिवचनं। पङ्कोति भिक्खवे कामानमेतं अधिवचनं।   
कस्मा च भिक्खवे भयन्ति कामानमेतं अधिवचनं? कामरागरत्तायं भिक्खवे  
छन्दरागविनिबद्धो दिट्ठधम्मिकापि भया न परिमुच्चति, सम्परायिकापि भया न  
परिमुच्चति। तस्मा भयन्ति कामानमेतं अधिवचनं। कस्मा च भिक्खवे दुक्खन्ति  
कामानमेतं अधिवचनं। रोगोति भिक्खवे कामानमेतं अधिवचनं। गण्डोति  
भिक्खवे कामानमेतं अधिवचनं, सङ्गोति भिक्खवे कामानमेतं अधिवचनं।  
पङ्कोति कामानमेतं अधिवचनं। ?कामरागरत्तायं भिक्खवे छन्दरागविनिबद्धो  
दिट्ठधम्मिकापि पङ्का न परिमुच्चति, सम्परायिकापि पङ्का न परिमुच्चति। तस्मा  
पङ्कोति कामानमेतं अधिवचनन्ति।   
    
५। भयं दुक्खं च रोगो च गण्डो सङ्गो पङ्को च उभयं  
एते कामा पवुच्चन्ति यत्थ सत्तो पुथुज्जनो।   
    
६। उपादाने भयं दिस्वा जातिमरणसम्भवे  
अनुपादा विमुच्चन्ति जातिमरण सङ्खये।   
    
७। ते खेमप्पत्ता सुखिनो दिट्ठधम्माभिनिब्बुता  
सब्बवेरभयातीता१ सब्बदुक्खं उपच्चगुन्ति।   
१सब्बे वेर भयातीता स्या।   
    
[ब्ज्त् पगे ०५४] [\x ५४।]       
६। १। ३। ४  
(हिमवन्त सुत्तं)  
(सावत्थिनिदानं)  
२४। छहि भिक्खवे धम्मेहि समन्तागतो भिक्खु हिमवन्तं पब्बत राजं पदालेय्य,  
को पन वादो छवाय अविज्जाय।   
कतमेहि छहि।   
इध भिक्खवे भिक्खू समाधिस्स समापत्तिकुसलो होति। समाधिस्स ठितिकुसलो होति।  
समाधिस्स वुट्ठानकुसलो होति। समाधिस्स कल्लता कुसलो१ होति। समाधिस्स गोचरकुसलो  
होति। समाधिस्स अभिनीहारकुसलो होति।   
    
[प्त्स् पगे ३१२] [\क़् ३१२।] इमेहि खो भिक्खवे छहि धम्मेहि समन्नागतो भिक्खु  
हिमवन्तं पब्बतराजं पदालेय्य। को पन वादो छवाय अविज्जायाति।   
    
६। १। ३। ५।   
(अनुस्सतिट्ठान सुत्तं)  
(सावत्थिनिदानं)  
    
२५। छयिमानि भिक्खवे अनुस्सति ठानानि।   
कतमानि छ।   
(१)। इध भिक्खवे अरियसावको तथागतं अनुस्सरति:"इतिपि सो भगवा अरहं सम्मा  
सम्बुद्धो विज्जाचरणसम्पन्नो सुगतो लोकविदु अनुत्तरो पुरिसदम्मसारथी सत्था  
देवमनुस्सानं बुद्धो भगवाति।   
    
यस्मिं भिक्खवे समये अरियसावको तथागतं अनुस्सरति, नेवस्स तस्मिं समये  
रागपरियुट्ठितं चित्तं होति। न दोसपरियुट्ठितं चित्तं होति। न मोहपरियुट्ठितं  
चित्तं होति। उजुगतमेवस्स तस्मिं समये चित्तं होति। निक्खन्तं मुत्तं वुट्ठितं  
गेधम्हा। गेधोति खो भिक्खवे पञ्चन्नेतं कामगुणानं अधिवचनं। इदम्पि खो  
भिक्खवे आरम्मणं करित्वा एवमिधेकच्चे सत्ता विसुज्झन्ति।   
    
(२) पुन च परं भिक्खवे अरियसावको धम्मं अनुस्सरति: "स्वाक्खातो भगवता  
धम्मो सन्दिट्ठिको अकालिको एहि पस्सिको ओपनयिको पच्चत्तं वेदितब्बो विञ्ञुहीति। "   
यस्मिं भिक्खवे समये अरियसावको धम्मं अनुस्सरति। नेवस्स तस्मिं समये  
रागपरियुट्ठितं चित्तं होति, न दोसपरियुट्ठितं चित्तं होति, न मोहपरियुट्ठितं चित्तं  
होति, उजुगतमेवस्स तस्मिं समये चित्तं होति, निक्खन्तं मुत्तं वुट्ठितं गेधम्हा।  
गेधोति खो भिक्खवे पञ्चन्नेतं कामगुणानं अधिवचनं। इदम्पि खो भिक्खवे  
आरममणं करित्वा एवमिधेकच्चे सत्ता विसुज्झन्ति।   
    
१कललित कुसलो होति सीमु।   
    
[ब्ज्त् पगे ०५६] [\x ५६।]       
पुन च परं भिक्खवे अरियसावको सङ्घं अनुस्सरति: "सुपटिपन्नो भगवतो  
सावकसङ्घो उजुपटिपन्नो भगवतो सावक सङ्घो ञायपटिपन्नो भगवतो सावक  
सङ्घो सामीचिपटिपन्नो भगवतो सावक सङ्घो यदिदञ्चत्तारी पुरिस युगानि अट्ठ  
पुरिसपुग्गला एस भगवतो सावक सङ्घो आहुनेय्यो पाहुनेय्यो दक्खिणेय्यो अञ्जलि  
करणीयो अनुत्तरं पुञ्ञक्खेत्तं लोकस्साति"। यस्मिं भिक्खवे समये अरियसावको  
सङ्घं अनुस्सरति, नेवस्स तस्मिं समये रागपरियुट्ठितं चित्तं होति। न  
दोसपरियुट्ठितं चित्तं होति, न मोहपरियुट्ठितं चित्तं होति, उजुगतमेवस्स तस्मिं  
समये चिततं होति, निक्खन्तं मुत्तं वुट्ठितं गेधम्हा। गेधोति खो भिक्खवे  
पञ्चन्नेतं कामगुणानं अधिवचनं। इदम्पि खो भिक्खवे आरम्मणं करित्वा  
एवमिधेकच्चे सत्ता विसुज्झन्ति।   
    
पुन च परं भिक्खवे अरियसावको अत्तनो सीलानि अनुस्सरति: अखण्डानि अच्छिद्दानि  
असबलानि अकम्मासानि भुजिस्सानि विञ्ञुप्पसत्थानि अपरामट्ठानि समाधिसंवत्तनिकानि।  
यस्मिं भिक्खवे समये अरियसावको सीलं अनुस्सरति। नेवस्स तस्मिं समये  
रागपरियुट्ठितं चित्तं होति, न दोसपरियुट्ठितं चित्तं होति , न मोहपरियुट्ठितं  
चित्तं होति। उजुगतमेवस्स तस्मिं समये चिततं होति, निक्खन्तं मुत्तं वुट्ठितं  
गेधम्हा। गेधोति खो भिक्खवे पञ्चन्नेतं कामगुणानं अधिवचनं।   
इदम्पि खो भिक्खवे आरम्मणं करित्वा एवमिधेकच्चे सत्ता विसुज्झन्ति।   
    
पुन च परं भिक्खवे अरियसावको अत्तनो चागं अनुस्सरति: " लाभा वत मे सुलद्धं  
वत मे योहं मच्चेरमल परियुठिताय पजाय विगतमलमच्छेरेन चेतसा विहरामि  
मुत्तचागो पयतपाणी वोस्सग्गरतो याचयोगो दानसंविभागरतो"ति। यस्मिं भिक्खवे  
समये अरियसावको चागं अनुस्सरति। नेवस्स तस्मिं समये रागपरियुट्ठितं चित्तं होति,  
न दोसपरियुट्ठितं चित्तं होति, न मोहपरियुट्ठितं चित्तं होति। उजुगतमेवस्स  
तस्मिं समये चित्तं होति, निक्खन्तं मुत्तं वुट्ठितं गेधम्हा। गेधोति खो  
भिक्खवे पञ्चन्नेतं कामगुणानं अधिवचनं। इदम्पि खो भिक्खवे आरम्मणं  
करित्वा एवमिधेकच्चे सत्ता विसुज्झन्ति।   
    
पुन च परं भिक्खवे अरियसावको देवता अनुस्सरति: सन्ति देवा चातुम्महाराजिका, सन्ति  
देवा तावतिंसा, सन्ति देवा यामा, सन्ति देवा तुसिता, सन्ति देवा निम्माणरतिनो, सन्ति देवा  
परनिम्मितवसवत्तिनो, सन्ति देवा [प्त्स् पगे ३१४] [\क़् ३१४।] ब्रह्मकायिका, सन्ति देवा  
ततुत्तरिं यथारूपाय सद्धाय समन्नागता ता देवता इतो चुता तत्थ उप्पन्ना, मय्हम्पि  
तथारूपा सद्धा संविज्जति, यथारूपेन सीलेन यथारूपेन सुतेन यथारूपेन चागेन  
यथारूपाय पञ्ञाय समन्नागता ता देवता इतो चुता तत्थ उप्पन्ना, मय्हम्पि तथा रूपा  
पञ्ञा संविज्जति"ति। यस्मिं भिक्खवे समये अरियसावको अत्तनो च तासं च देवतानं  
सद्धञ्च सुतञ्च चागञ्च पञ्ञञ्च अनुस्सरति, नेवस्स तस्मिं समये रागपरियुट्ठितं  
चित्तं होति, न दोसपरियुट्ठितं चित्तं होति, न मोहपरियुट्ठितं चित्तं होति,  
उजुगतमेवस्स तस्मिं समये चित्तं होति, निक्खन्तं मुत्तं वुट्ठितं गेधम्हा।  
गेधोति खो भिक्खवे पञ्चन्तेतं कामगुणानं अधिवचनं। इदम्पि खो भिक्खवे  
आरम्मणं करित्वा एवमिधेकच्चे सत्ता विसुज्झन्ति। इमानि खो भिक्खवे छ अनुस्सति  
ठानानीति,   
[ब्ज्त् पगे ०५८] [\x ५८।]       
६। १। ३। ६  
(महाकच्चान सुत्तं)  
(सावत्थिनिदानं)  
२६। तत्र खो आयस्मा महा कच्चानो भिक्खु आमन्तेसि, आवुसो भिक्खवोति। आवुसोति खो ते  
भिक्खु आयस्मतो महा कच्चानस्स पच्चस्सोसुं। आयस्मा महा कच्चानो एतदवोच:   
अच्छरियं आवुसो अब्भूतं आवुसो याव सुभासितं चिदं१ तेन भगवता जानता पस्सता  
अरहता सम्मासम्बुद्धेन सम्बाधे ओकासाधिगमो अनुबुद्धो सत्तानं विसुद्धिया  
सोकपरिद्दवानं समतिक्कमाय दुक्खदोमनस्सानं अत्थङ्गमाय ञायस्स  
अधिगमाय। निब्बानस्स सच्छिकिरियाय यदिदं छ अनुस्सतिट्ठानानि कतमानि छ।   
    
(१) इधावुसो अरियसावको तथागतं अनुस्सरति " इतिपि सो भगवा अरहं सम्मा सम्बुद्धो  
विज्जाचरणसम्पन्नो सुगतो लोकविदु अनुत्तरो पुरिस दम्म सारथी सत्था द्वे  
मनुस्सानं बुद्धो भगवा"ति, यस्मिं आवुसो समये अरियसावको तथागतं अनुस्सरति  
नेवस्स तस्मिं समये रागपरियुट्ठितं चित्तं होति, न दोसपरियुट्ठितं चित्तं होति, न  
[प्त्स् पगे ३१५] [\क़् ३१५।] मोहपरियुट्ठितं चित्तं होति, उजुगतमेवस्स तस्मिं समये  
चित्तं होति, निक्खन्तं मुत्तं वुट्ठितं गेधम्हा " गेधो, ति खो आवुसो पञ्चन्नेतं  
कामगुणानं अधिवचनं। स खो सो आवुसो अरियसावको सब्बसो आकाससमेन चेतसा  
विहरति, विपुलेन महग्गतेन अप्पमाणेन अवेरेन अब्यापज्झेन२। इदम्पि खो आवुसो  
आरम्मणं करित्वा एवमिधेकच्चे सत्ता विसुद्धिधम्मा भवन्ति।   
    
(२) पुन च परं आवुसो अरियसावको धम्मं अनुस्सरति: " स्वाक्खातो भगवता धम्मो  
सन्दिट्ठिको अकालिको एहि पस्सिखो ओपनयिखो पच्चत्तं वेदितब्बो विञ्ञुही"ती। यस्मिं आवुसो  
समये अरियसावको धम्मं अनुस्सरति, नेवस्स तस्मिं समये रागपरियुट्ठितं चित्तं  
होति, न दोसपरियुट्ठितं चित्तं होति, न मोहपरियुट्ठितं चित्तं होति, उजुगतमेवस्स  
तस्मिं समये चिततं होति, निक्खन्तं मुत्तं वुट्ठितं गेधम्हा। "गेधो, ति खो आवुसो  
पञ्चन्नेतं कामगुणानं अधिवचनं। स खो सो आवुसो अरियसावको सब्बसो आकाससमेन  
चेतसा विहरति विपुलेन महग्गतेन अप्पमाणेन अवेरेन अब्यापज्झेन। इदम्पि खो आवुसो  
आरम्मणं करित्वा एवमिधेकच्चे सत्ता विसुद्धिधम्मा भवन्ति।   
    
१ यावञ्चिदं मछसं २ अव्यापज्जेन कत्थचि,   
[ब्ज्त् पगे ०६०] [\x ६०।]       
(३) पुन च परं आवुसो अरियसावको सङ्घं अनुस्सरति। " सुपटिपन्नो भगवतो  
सावकसङ्घो, उजुपटिपन्नो भगवतो सावकसङ्घो, ञायपटिपन्नो भगवतो  
सावकसङ्घो, सामीचिपटिपन्नो भगवतो सावकसङ्घो यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेय्यो, पाहुनेय्यो, दक्खिणेय्यो,  
अञ्जलिकरणीयो, अनुत्तरं पुञ्ञक्खेत्तं लोकस्सा"ति। यस्मिं आवुसो समये अरियसावको  
सङ्घं अनुस्सरति नेवस्स तस्मिं समये रागपरियुट्ठितं चित्तं होति, न  
दोसपरियट्ठितं चित्तं होति, न मोहपरियुट्ठितं चित्तं होति। उजुगतमेवस्स तस्मिं  
समये चित्तं होति, निक्खन्तं मुत्तं वुट्ठितं गेधम्हा। "गेधो, ति खो आवुसो  
पञ्चन्नेतं कामगुणानं अधिवचनं। स खो सो आवुसो अरियसावको सब्बसो आकाससमेन  
चेतसा विहरति विपुलेन महग्गतेन अप्पमाणेन अवेरेन अब्यापज्झेन। इदम्पि खो आवुसो  
[प्त्स् पगे ३१६] [\क़् ३१६।] आरम्मणं करित्वा एवमिधेकच्चे सत्ता विसुद्धिधम्मा  
भवन्ति।   
पुन च परं आवुसो अरियसावको अत्तनो सीलानि अनुस्सरति अखण्डानि अच्छिद्दानि असबलानि  
अकम्मासानि समाधिसंवत्तनिकानि। यस्मिं आवुसो समये अरियसावको अत्तनो सीलं  
अनुस्सरति। नेवस्स तस्मिं समये रागपरियुट्ठितं चित्तं होति, न दोसपरियुट्ठितं  
चिततं होति, न मोहपरियुट्ठितं चित्तं होति। उजुगतमेवेस्स तस्मिं समये चिततं होति  
निक्खन्तं मुत्तं वुट्ठितं गेधम्हा। "गेधो, ति खो आवुसो पञ्चन्नेतं कामगुणानं  
अधिवचनं। स खो सो आवुसो अरियसावको सब्बसो अकाससमेन चेतसा विहरति विपुलेन  
महग्गतेन अप्पमाणेन अवेरेन अब्यापज्झेन। इदम्पि खो आवुसो आरम्मणं करित्वा  
एवमिधेकच्चे सत्ता विसुद्धिधम्मा भवन्ति।   
    
(५) पुन च परं आवुसो अरियसावको अत्तनो चागं अनुस्सरति: " लाभा वत मे, सुलद्धं  
वत मे, योहं मच्छेरमलपरियुठिताय पजाय विगत मलमच्छेरेन चेतसा विहरामि  
मुत्तचागो पयतपाणी वोस्सग्गरतो याचयोगो दानसंविभागरतो"ति। यस्मिं आवुसो समये  
अरियसावको अत्तनो चागं अनुस्सरति, नेवस्स तस्मिं समये रागपरियुट्ठितं चित्तं होति,  
न दोसपरियुट्ठितं चित्तं होति। न मोहपरियुट्ठितं चित्तं होति। उजुगतमेवस्स तस्मिं  
समये चित्तं होति। निक्खन्तं मुत्तं वुट्ठितं गेधम्हा। "गेधोति" खो आवुसो  
पञ्चन्नेतं कामगुणानं अधिवचनं। स खो सो आवुसो अरियसावको सब्बसो आकाससमेन  
चेतसा विहरति विपुलेन महग्गतेन अप्पमानेन अवेरेन अब्यापज्झेन। इदम्पि खो आवुसो  
आरम्मणं करित्वा एवमिधेकच्चे सत्ता विसुद्धिधम्मा भवन्ति।   
    
(६) पुन च परं आवुसो अरियसावको देवता अनुस्सरति: " सन्ति देवा चातुम्महाराजिका, सन्ति  
देवा तावतिंसा, सन्ति देवा यामा, सन्ति देवा तुसिता, सन्ति देवा निम्माणरतिनो, सन्ति देवा  
परनिम्मितवसवत्तिनो, सन्ति देवा ब्रह्मकायिका, सन्ति देवा ततुत्तरिं, यथा रूपाय  
सद्धाय समन्नागता ता देवता इतो चुता तत्थ उप्पन्ना, मय्हम्पि तथारूपा सद्धा  
संविज्जति। यथारूपेन सीलेन [प्त्स् पगे ३१७] [\क़् ३१७।] यथारूपेन सुतेन यथारूपेन  
चागेन यथारूपाय पञ्ञाय समन्नागता ता देवता इतो चुता तत्थ उप्पन्ना, मय्हम्पि  
तथारूपा पञ्ञा संविज्जतीति। यस्मिं आवुसो समये आरियसावको अत्तनो च तासञ्च देवतानं  
सद्धञ्च सीलञ्च सुतञ्च चागञ्च पञ्ञञ्च अनुस्सरति, नेवस्स तस्मिं समये  
रागपरियुट्ठितं चित्तं होति, न दोसपरियुट्ठितं चित्तं होति, न मोहपरियुट्ठितं चित्तं  
होति। उजुगतमेवस्स तस्मिं समये चित्तं होति। निक्खन्तं मुत्तं वुट्ठितं गेधम्हा।  
"गेधो, ति खो आवुसो पञ्चन्नेतं कामगुणानं अधिवचनं। स खो सो आवुसो अरियसावको  
सब्बसो आकाससमेन चेतसा विहरति विपुलेन महग्गतेन अप्पमाणेन अवेरेन  
अब्यापज्झेन। इदम्पि खो आवुसो आरम्मणं करित्वा एवमिधेकच्चे सत्ता विसुद्धिधम्मा  
भवन्ति  
    
[ब्ज्त् पगे ०६२] [\x ६२।]       
    
अच्छरियं आवुसो अब्भूतं आवुसो यावञ्चिदं तेन भगवता जानता पस्सता अरहता  
सम्मासम्बुद्धेन सम्बाधे ओकासाधिगमो अनुबुद्धो सत्तानं विसुद्धिया  
सोकपरिद्दवानं समतिक्कमाय दुक्खदोमनस्सानं अत्थगमाय ञायस्स अधिगमाय  
निब्बानस्स सच्छिकिरियाय यदिदं इमानि छ अनुस्सति ठानानीति।   
    
६। १। ३। ७।   
(पठमसमय सुत्तं)  
(सावत्थिनिदानं)  
    
२७। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
कति नु खो भन्ते समया मनोभावनीयस्स भिक्खुनो दस्सनाय उपसङ्कमितुं।   
    
छयिमे भिक्खु समया मनोभावनीयस्स भिक्खुनो दस्सनाय उपसङ्कमितुं।  
कतमे छ:  
    
(१) इध भिक्खु यस्मिं समये भिक्खु कामरागपरियुट्ठितेन चेतसा विहरति,  
कामरागपरेतेन, उप्पन्नस्स च [प्त्स् पगे ३१८] [\क़् ३१८।] कामरागस्स निस्सरणं  
यथाभूतं नप्पजानाति, तस्मिं समये मनोभावनीयो भिक्खू उपसङ्कमित्वा एवमस्स  
वचनीयो: " अहं पखा आवुसो कामरागपरियुट्ठितेन चेतसा विहरामि कामरागपरेतेन।  
उप्पन्नस्स च कामरागस्स निस्सरणं यथाभूतं नप्पजानामि। साधु वत मे आयस्मा  
कामरागस्स पहानाय धम्मं देसेतू"ति। तस्स मनोभावनीयो भिक्खु कामरागस्स  
पहानाय धम्मं देसेति। अयं भिक्खु पठमो समयो मनोभावनीयस्स भिक्खुनो  
दस्सनाय उपसङ्कमितुं।   
(२) पुन च परं भिक्खू, यस्मिं समये भिक्खु व्यापादपरियुट्ठितेन चेतसा विहरति  
व्यापादपरेतेन, उप्पन्नस्स च व्यापादस्स निस्सरणं यथाभूतं नप्पजानाति, तस्मिं  
समये मनोभावनीयो भिक्खु उपसङ्कमित्वा एवमस्स वचनीयो: " अहं खो आवुसो  
व्यापादपरियुट्ठितेन चेतसा विहरामि व्यापादपरेतेन। उप्पन्नस्स च व्यापादस्स  
निस्सरणं यथाभूतं नप्पजानामि। साधु वत मे आयस्मा व्यापादस्स पहानाय  
धम्मं देसेतू"ती। तस्स मनोभावनीयो भिक्खू व्यापादस्स पहानाय धम्मं देसेति।  
अयं भिक्खु दुतियो समयो मनोभावनीयस्स भिक्खुनो दस्सनाय उपसकमितुं।   
[ब्ज्त् पगे ०६४] [\x ६४।]        
(३) पुन च परं भिक्खु, यस्मिं समये भिक्खु थिनमिद्धपरियुट्ठितेन चेतसा  
विहरति थिनमिद्धपरेतेन, उप्पन्नस्स च थीनमिद्धस्स निस्सरणं यथाभूतं  
नप्पजानाति, तस्मिं समये मनोभावनीयो भिक्खु उपसङ्कमित्वा एवमस्स वचनीयो:  
" अहं खो आवुसो थीनमिद्धपरियुट्ठितेन चेतसा विहरामि थीनमिद्धपरेतेन।  
उप्पनस्स च थीनमिद्धस्स निस्सरणं यथाभूतं नप्पजानामि। साधु वत मे आयस्मा  
थीनमिद्धस्स पहानाय धम्मं देसेतु"ति। तस्स मनोभावनीयो भिक्खु  
थीनमिद्धस्स पहानाय धम्मं देसेति। अयं भिक्खू ततियो समयो  
मनोभावनीयस्स भिक्खुनो दस्सनाय उपसङ्कमितुं।   
    
(४) पुन च परं भिक्खु, यस्मिं समये भिक्खु उद्धच्चकुक्कुच्च परियुट्ठितेन  
चेतसा विहरति उद्धच्चकुक्कुच्चपरेतेन, उप्पन्नस्स च उद्धच्चकुक्कुचस्स निस्सरणं  
यथाभूतं नप्पजानाति, तस्मिं  
समये मनोभावनीयो भिक्खु उपसङ्कमित्वा एवमस्स वचनीयो: " अहं खो आवुसो  
उद्धच्चकुक्कुच्चपरियुट्ठितेन चेतसा विहरामि उद्धच्चकुक्कुच्च परेतेन। उप्पनस्स  
च [प्त्स् पगे ३१९] [\क़् ३१९।] उद्धच्चकुक्कुच्चस्स निस्सरणं यथाभूतं नप्पजानामि।  
साधु वत मे आयस्मा उद्धच्चकुक्कुच्चस्स पहानाय धम्मं देसेतु"ति। तस्स  
मनोभावनीयो भिक्खु उद्धच्चकुक्कुच्चस्स पहानाय धम्मं देसेति। अयं भिक्खू  
चतुत्थो समयो मनोभावनीयस्स भिक्खुनो दस्सनाय उपसङ्कमितुं।   
    
(५) पुन च परं भिक्खु, यस्मिं समये भिक्खु विचिकिच्छापरियुट्ठितेन चेतसा विहरति,  
विचिकिच्छापरेतेन, उप्पन्नाय, विचिकिच्छाय निस्सरणं यथाभूतं नप्पजानाति, तस्मिं  
समये मनोभावनीयो भिक्खु उपसङ्कमित्वा एवमस्स वचनीयो:"अहं खो आवुसो  
विचिकिच्छापरियुट्ठितेन चेतसा विहरामि, विचिकिच्छापरेतेन। उप्पन्नाय च विचिकिच्छाय  
निस्सरणं यथाभूतं नप्पजानामि। साधु वत मे आयस्मा विचिकिच्छाय पहानाय  
धम्मं देसेतू "ति। तस्स मनोभावनीयो भिक्खू विचिकिच्छाय पहानाय धम्मं  
देसेति। अयं भिक्खु पञ्चमो समयो मनोभावनीयस्स भिक्खुनो दस्सनाय  
उपसङ्कमितुं।   
(६) पुन च परं भिक्खु, यस्मिं समये भिक्खु यन्निमित्तं आगम्म यं निमित्तं  
मनसिकरोतो अनन्तरा१ आसवानं खयो होति, तं निमित्तं न जानाति, न पस्सति, तस्मिं  
समये मनोभावनीयो भिक्खु उपसङ्कमित्वा एवमस्स वचनीयो: "अहं खो आवुसो यं  
निमित्तं आगम्म यं निमित्तं मनसिकरोतो अनन्तरा आसवानं खयो होति, तं निमित्तं न  
जानामि, न पस्सामि। साधु वत मे आयस्मा आसवानं खयाय धम्मं देसेतु"ति। तस्स  
मनोभावनीयो भिक्खु आसवानं खयाय धम्मं देसेति। अयं भिक्खु छट्ठो  
समयो मनोभावनीयस्स भिक्खुनो दस्सनाय उपसङ्कमितुं। इमे खो भिक्खु छ  
समया मनोभावनीयस्स भिक्खुनो दस्सनाय उपसङ्कमितुन्ति।   
    
१अन्तरा सीमु  
    
[ब्ज्त् पगे ०६६] [\x ६६।]        
६। १। ३। ८।   
(दुतियसमय सुत्तं)  
२८। [प्त्स् पगे ३२०] [\क़् ३२०।] एकं समयं सम्बुला थेरा भिक्खु बाराणसियं  
विहरन्ति इसिपतने मिगदाये। अथ खो तेसं थेरानं भिक्खूनं पच्छाभत्तं  
पिण्डपातपटिक्कन्तानं मण्डलमाले सन्निपतितानं सन्निसिन्नानं अयमन्तरा कथा  
उदपादि: " को नु खो आवुसो समयो मनोभावनीयस्स भिक्खुनो दस्सनाय  
उपसङ्कमितुन्ति"  
    
एवं वुत्ते अञ्ञतरो भिक्खु ते भिक्खु एतदवोच: यस्मिं आवुसो समये मनोभावनीयो  
भिक्खू पच्छाभत्तं पिण्डपातपटिक्कन्तो पादे पक्खालेत्वा निसिन्नो होति। पल्लङ्कं  
आभुजित्वा उजुं कायं पणिधाय परिमुखं सतिं उपट्ठपेत्वा, सो समयो  
मनोभावनीयस्स भिक्खूनो दस्सनाय उपसङ्कमितुन्ति।   
    
एवं वुत्ते अञ्ञतरो भिक्खू तं भिक्खुं एतदवोच: न खो आवुसो सो समयो  
मनोभावनीयस्स भिक्खुनो दस्सनाय उपसङ्कमितुं। यस्मिं आवुसो समये  
मनोभावनीयो भिक्खु पच्छाभत्तं पिण्डपातपटिक्कन्तो पादे पक्खालेत्वा निसिन्नो  
होति पल्लङ्कं आभूजित्वा उजुं कायं पणीधाय परिमुखं सतिं उपट्ठपेत्वा,  
चारित्तकिलमथोपिस्स तस्मिं समये अप्पटिप्पस्सद्धो होति, भत्तकिलमथोपिस्स तस्मिं  
समये अप्पटिप्पस्सद्धो होति। तस्मा न खो सो असमयो मनोभावनीयस्स भिक्खुनो  
दस्सनाय उपसङ्कमितुं। यस्मिं आवुसो समये [प्त्स् पगे ३२१] [\क़् ३२१।]       
मनोभावनीयो भिक्खू सायन्हसमयं पतिसल्लाना वुट्ठितो विहारपच्छायायं निसिन्नो  
होति पल्लङ्कं आभूजित्वा उजुं कायं पणिधाय परिमुखं सतिं उपट्ठपेत्वा, सो समयो  
मनोभावनीयस्स भिक्खुनो दस्सनाय उपसङ्कमितुन्ति।   
    
एवं वुत्ते अञ्ञतरो भिक्खु तं भिक्खुं एतदवोच: न खो आवुसो सो समयो  
मनोभावनीयस्स भिक्खुनो दस्सनाय उपसङ्कमितुं। यस्मिं आवुसो समये  
मनोभावनीयो भिक्खु सायनहसमयं पतिसल्लाना वुट्ठितो विहारपच्छायायं निसिन्नो  
होति पल्लङ्कं आभूजित्वा उजुं कायं पणिधाय परिमुखं सतिं उपट्ठपेत्वा, यदेवस्स  
दिवा समाधि निमित्तं मनसिकतं होति, तदेवस्स तस्मिं समये समुदाचरति। तस्मा न  
खो सो समयो मनोभावनीयस्स भिक्खुनो दस्सनाय उपसङ्कमितुं। यस्मिं आवुसो  
समये मनोभावनीयो भिक्खु रत्तिया पच्चुससमयं पच्चुट्ठाय निसिन्नो होति  
पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा, सो समयो  
मनोभावनीयस्स भिक्खुनो दस्सनाय उपसङ्कमितुन्ति।   
    
एवं वुत्ते अञ्ञतरो भिक्खु तं भिक्खुं एतदवोच: न खो आवुसो सो समयो  
मनोभावनीयस्स भिक्खुनो दस्सनाय उपसङ्कमितुं। यस्मिं आवुसो समये  
मनोभावनीयो भिक्खु रत्तिया पच्चुससमयं पच्चुट्ठाय निसिन्नो होति पल्लङ्कं  
आभुजित्वा उजुं कायं पणिधाय परिमुखं सतिं उपट्ठपेत्वा, ओजट्ठायिस्स तस्मिं  
समये कायें होति। फासुस्स होति बुद्धानं सासनं मनसिकातुं। तस्मा सो समयो  
मनोभावनीयस्स भिक्खुनो दस्सनाय उपसङ्कमितुन्ति।   
[ब्ज्त् पगे ०६८] [\x ६८।]        
एवं वुत्ते आयस्मा महाकच्चानो थेरे भिक्खू एतदवोच: "सम्मुखा मेतं आवुसो  
भगवतो सुतं, सम्मुखा पटिग्गहीतं"  
"छयिमे भिक्खू, समया मनोभावनीयस्स भिक्खुनो दस्सनाय उपसङ्कमितुं।  
कतमे छ:   
(१) इध भिक्खु, यस्मिं समये भिक्खु सामरागपरियुट्ठितेन चेतसा विहरति  
कामरागपरेतेन, उप्पन्नस्स च कामरागस्स निस्सरणं यथाभूतं नप्पजानाति। तस्मिं  
समये मनोभावनीयो भिक्खु उपसङ्कमित्वा एवमस्स वचनियो: अहं खो आवुसो  
कामरागपरियुट्ठितेन चेतसा विहरामि कामरागपरेतेन, उप्पन्नस्स च कामरागस्स  
निस्सरणं यथाभूतं नप्पजानामि। साधु [प्त्स् पगे ३२२] [\क़् ३२२।] वत मे आयस्मा  
कामरागस्स पहानाय धम्मं देसेतूति। तस्स मनोभावनीयो भिक्खु कामरागस्स  
पहानाय धम्मं देसेति। अयं भिक्खू, पठमो समयो मनोभावनीयस्स भिक्खुनो  
दस्सनाय उपसङ्कमितुं।   
    
(२) पुन च परं भिक्खु, यस्मिं समये भिक्खु व्यापादपरियुट्ठितेन चेतसा विहरति  
व्यापादपरेतेन, पुन च परं भिक्खु, यस्मिं समये भिक्खु  
थीनमिद्धपरियुट्ठितेन चेतसा विहरति थीनमिद्धपरेतेन, पुन च परं भिक्खु,  
यस्मिं समये भिक्खु उद्धच्चकुक्कुच्च परियुट्ठितेन चेतसा विहरति पुन च परं  
भिक्खु, यस्मिं समये भिक्खु विचिकिच्छापरियुट्ठितेन चेतसा विहरति विचिकिच्छा  
परेतेन, यं निमित्तं आगम्म यं निमित्तं मनसिकरोतो अनन्तरा आसवानं खयो होति,  
तं निमित्तं न जानाति, न पस्सति। तस्मिं समये मनोभावनीयो भिक्खु उपसङ्कमित्वा  
एवमस्स वचनीयो: अहं को आवुसो यं निमित्तं आगम्म यं निमित्तं मनसिकरोतो  
अनन्तरा आसवानं खयो होति, तं निमित्तं न जानामि, न पस्सामि। साधु वत मे आयस्मा  
आसवानं खयाय धम्मं देसेतूति। कस्स मनोभावनीयो भिक्खु आसवानं खयाय  
धम्मं देसेति। अयं भिक्खु छट्ठो समयो मनोभावनीयस्स भिक्खुनो दस्सनाय  
उपसङ्कमितुं।   
    
सम्मुखा मेतं आवुसो भगवतो सुतं, सम्मुखा पटिग्गहीतं: इमे खो भिक्खु, छ  
समया मनोभावनीयस्स भिक्खुनो दस्सनाय उपसङ्कमितुन्ति।   
    
६। १। ३। ९  
(उदायि सुत्तं)  
(सावत्थिनिदानं)  
२९। अथ खो भगवा आयस्मन्तं उदायिं आमन्तेसि:  
" कति नु खो उदायि, अनुस्सतिट्ठानानी?" ति एवं वुत्ते आयस्मा उदायि तुण्ही अहोसि।  
दुतियम्पि खो भगवा आयस्मन्तं उदायिं आमन्तेसि। " कति नु खो उदायि,  
अनुस्सतिट्ठानानी?"ति। दुतियम्पि खो आयस्मा उदायि तुण्ही अहोसि। ततियम्पि खो भगवा  
आयस्मन्तं उदायिं आमन्तेसि। " कति नु खो उदायि, अनुस्सतिट्ठानानी?"ति। ततियम्पि खो  
आयस्मा उदायि तुण्ही अहोसि।   
    
[ब्ज्त् पगे ०७०] [\x ७०।]        
अथ खो आयस्मा आनन्दो आयस्मन्तं उदायिं एतदवोच: "सत्था तं आवुसो उदायि,  
आमन्तेती"ति। सुणोमहं१ आवुसो आनन्द, भगवतो।   
    
[प्त्स् पगे ३२३] [\क़् ३२३।] "इध भन्ते भिक्खु अनेकविहितं पुब्बेनिवासं अनुस्सरति,  
सेय्यथीदं: एकम्पि जातिं, द्वेऽपि जातियो तिस्सोऽपि जातियो वतस्सोऽपि जातियो पञ्चऽपि जातियो दसऽपि  
जातियो वीसम्पि जातियो तिंसम्पि जातियो चत्तालीसम्पि जातियो पञ्ञासम्पि जातियो, जातिसतम्पि  
जातिसहस्सम्पि जातिसतसहस्सम्पि, अनेकेपि संवट्टकप्पे, अनेकेपि विवट्टकप्पे, अनेकेपि  
संवट्टविवट्टकप्पे: "अमुत्रासिं एवन्नामो, एवङ्गोत्तो एवंवण्णो एवमाहारो  
एवंसुखदुक्खपटिसंवेदी एवमायुपरियन्तो। सो ततो चुतो अमुत्र उपपादिं। तत्रापासिं  
एवन्नामो एवङ्गोत्तो एवंवण्णो एवमाहारो एवंसुखदुक्खपटिसंवेदी  
एवमायुपरियन्तो। सो ततो वुतो इधूपपन्नोऽति। इति साकारं सौद्देसं अनेकविहितं  
पुब्बेनिवासं अनुस्सरति। इदं भन्ते अनुस्सतिट्ठानन्ति। "  
    
अथ खो भगवा आयस्मन्तं आनन्दं आमन्तेसि: "अञ्ञासिं खो अहं आनन्द, नेवायं  
उदायि मोघपुरिसो अधिचित्तमनुयुत्तो विहरती"ति।   
    
कति नु खो आनन्द, अनुस्सतिट्ठानानीऽति।   
    
पञ्च भन्ते अनुस्सतिट्ठानानिऽति। कतमानि पञ्च:  
    
(१) इध भन्ते, भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं  
विवेकजं पीतिसुखं पठमं झानं उपसम्पज्ज विहरति। चितक्क विचारानं वुपसमा  
अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं  
दुतियं झानं उपसम्पज्ज विहरति, पीतिया च विरागा उपेक्खको च विहरति सतो च  
सम्पजानो, सुखञ्च कायेन पटिसंवेदेति, यं तं अरिया आचिक्खन्ति उपेक्खको सतिमा  
सुखविहारिऽति, ततियं झानं उपसम्पज्ज विहरति।   
इदं भन्ते अनुस्सतिट्ठानं एवं भावितं एवं बहूलीकतं दिट्ठ  
धम्मसुखविहाराय संवत्तति।   
(२) पुन च परं भन्ते, भिक्खु आलोकसञ्ञं मनसिकरोति, दिवासञ्ञं अधिट्ठाति। यथा  
दिवा तथा रत्तिं, यथा रत्तिं तथा दिवा, इति विवटेन चेतसा अपरियोनद्धेन सप्पभासं  
चिततं भावेति।   
    
इदं भन्ते अनुस्सतिट्ठानं एवं भावितं एवं बहुलीकतं ञाणदस्सनपटिलाभाय  
संवत्तति।   
    
(३) पुन च परं भन्ते, भिक्खु इममेव कायं उद्धं पादतला अधोकेसमत्थका  
तचपरियन्तं पूरं नानप्पकारस्स असुचिनो पच्चवेक्खति: अत्थि इमस्मिं काये केसा लोमा  
नखा दन्ता तचो मंसं नहारु अट्ठी अट्ठिमिञ्जं२ वक्कं हदयं यकनं किलोमकं  
पिहकं पप्फासं अन्तं अन्तगुणं उदरियं करीसं पित्तं सेम्हं पुब्बो लोहितं सेदो  
मेदो अस्सु वसा खेऌओ सिङ्घानिका लसिका मुत्तन्ति।   
    
इदं भन्ते अनुस्सतिट्ठानं एवं भावितं एवं बहूलिकतं कामरागस्स पहानाय  
संवत्तति।   
    
(४) पुन च परं भन्ते भिक्खु सेय्यथापि पस्सेय्य सरीरं सीवथिकाय छड्डितं  
एकाहमतं वा द्वीहमतं वा [प्त्स् पगे ३२४] [\क़् ३२४।] तीहमतं वा उद्धुमातकं  
विनीलकं विपुब्बकजातं। सो इममेव कायं एवं उपसंहरति: " अयम्पि खो कायो एवं  
धम्मो एवम्भावि एतं अनतीतो"ती। ३  
    
१ सुणामहंसीमु। २ अट्ठिमिञ्जा मछसं, स्या ३ एवं अनतीतो मछसं  
    
[ब्ज्त् पगे ०७२] [\x ७२।]        
सेय्यथापि वा पन पस्सेय्य सरीरं सिवथिकाय छड्डितं काकेहि वा खज्जमानं कुललेहि  
वा खज्जमानं गिज्झेहि वा खज्जमानं सुवानेहि१ वा खज्जमानं सिगालेहि वा खज्जमानं२  
विविधेहि वा पाणकजातेहि खज्जमानं, सो इममेव कायं एवं उपसंहरति: " अयम्पि खो  
कायो एवं धम्मो एवं भावी एतं अनतीतो"ती।   
    
सेय्यथापि वा पन पस्सेय्य सरीरं सीवथिकाय छड्डितं अट्ठिसङ्खलिकं  
समंसलोहितं नहारुसम्बन्धं सेय्यथापि वा पन पस्सेय्य सरीरं सीवथिकाय  
छड्डितं अट्ठिकसङ्खलिकं निम्मंसलोहित मक्खित्तं ३ नहारुसम्बन्धं सेय्यथापि  
वा पन पस्सेय्य सरीरं सीवथिकाय छड्डितं अट्ठिकसङ्खलिकं अपगतमंसलोहितं  
नहारुसम्बन्धं। सेय्यथापि वा पन पस्सेय्य सरीरं सीवथिकाय छड्डितं अट्ठिकानि  
अपगतसम्बन्धानि दिसाविदिसासु विक्खित्तानि:४ अञ्ञेन हत्थट्ठिकं अञ्ञेन पादट्ठिकं  
अञ्ञेन जङ्घट्ठिकं अञ्ञेन ऊरट्ठिकं अञ्ञेन कटट्ठिकं पिट्ठिकण्टकं६ अञ्ञेन  
सीसकटाहं। ७ सो इममेव कायं एवं उपसंहरति: " अयम्पि खो कायो एवं धम्मो  
एवं भावी एतं अनतीतो"ति।   
    
सेय्यथापि वा पन पस्सेय्य सरीरं सीवथिकाय छड्डितं, अट्ठिकानि सेतानि  
सङ्खवण्णुपनिहानि८ सेय्यथापि वा पन पस्सेय्य सरीरं सीवथिकाय छड्ढितं  
अट्ठिकानि पुञ्जकितानि। सेय्यथापि वा पन पस्सेय्य सरीरं सीवथिकाय छड्डितं,   
तेरोवस्सिकानि९ सेय्यथापि वा पन पस्सेय्य सरीरं सीवथिकाय छड्डितं, अट्ठिकानि  
पूतीनि१० चुण्णकजातानि। सो इममेव कायं एवं उपसंहरति: [प्त्स् पगे ३२५] [\क़् ३२५।]     
  "अयम्पि खो कायो एवन्धम्मो एवम्भावि एतं अनतीतो"ति।   
    
इदम्भन्ते अनुस्सतिट्ठानं एवं भावितं एवं बहुलीकतं अस्मिमानसमुग्घाताय  
संवत्तति।   
(५) पुन च परं भन्ते भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति।   
इदं भन्ते अनुस्सतिट्ठानं एवं भावितं एवं बहुलीकतं। अनेकधातु पटिवेधाय  
संवत्तती।   
इमानि खो भन्ते पञ्च अनुस्सतिट्ठानानीति।   
साधु साधु आनन्द, तेन हि त्वं आनन्द इदम्पि छट्ठं अनुस्सतिट्ठानं धारेहि:  
(६) इधानन्द भिक्खु सतोव अभिक्कमति, सतोव पटिक्कमति, सतोव तिट्ठति, सतोव  
निसीदति, सतोव सेय्यं कप्पेति, सतोव कम्मं अधिट्ठाति। इदं आनन्द अनुस्सतिट्ठानं  
एवम्भावितं एवं बहुलीकतं सतिसम्पजञ्ञाय संवत्ततीति।   
६। १। ३। १०  
(अनुत्तरिय सुत्तं)  
(सावत्थिनिदानं)  
३०। छ इमानि भिक्खवे अनुत्तरियानि। कतमानि छ:  
दस्सनानुत्तरियं सवणानुत्तरीयं लाभानुत्तरियं  
सिक्यं सिक्खानुत्तरियं पारिचरियानुत्तरियं अनुस्सतानुत्तरियं  
१। सुपानेसीमु। २। गिज्झेहि वा खज्जमानं कङ्केहि वा खज्जमानं सुनखेहि वा  
खज्जमानं ब्यग्घेहि वा खज्जमानं दीपीहि वा खज्जमानं सिगालेहि वा खज्जमानं  
मछसं ३। निम्मंसलोहितमक्खितं मछसं। [प्त्स् ४।] दिसाविदिसा विक्खित्तानि मछसं।  
५। कटिट्ठिकम्मछसं। ६। पिटठिट्ठिकम्मछसं ७। अञ्ञेन पादट्ठिकं अञ्ञेन  
गोपएकट्ठिकं अञ्ञेन जङ्घट्ठिकं अञ्ञेन ऊरुट्ठिकं अञ्ञेन कटिट्ठिकं अञ्ञेन  
फासुकट्ठिकं अञ्ञेन खन्धट्ठिकं अञ्ञेन गिवट्ठितं अञ्ञेन हनुकट्ठिकं अञ्ञेन  
दन्तट्ठिकं अञ्ञेन सीसकटाहं मछसं। ८। सङ्खवण्ण पटिभागानि मछसं ९।  
थेरेवस्सिकानि [प्त्स्] अट्ठिकानि पुञ्जनिकानि तेरोवस्सिकानि सीमु। १०। पुतिकानि [प्त्स्।]   
    
[ब्ज्त् पगे ०७४] [\x ७४।]       
(१) कतमञ्च भिक्खवे दस्सनानुत्तरीयं: इध भिक्खवे एकच्चो हत्थिरतनम्पि  
दस्सनाय गच्छति, अस्सरतनम्पि दस्सनाय गच्छति। मणिरतनम्पि दस्सनाय गच्छति।  
उच्चावचं वा पन दस्सनाय गच्छति। समणं वा ब्राह्मणं वा मिच्छादिट्ठिकं  
मिच्छापटिपन्नं दस्सनाय गच्छति। अत्थेतं भिक्खवे दस्सनं, नेतं नत्थीती  
वदामि। तञ्च खो एतं भिक्खवे दस्सनं हीनं गम्मं पोथुज्जनिकं अनरियं  
अनत्थसंहितं, न निब्बिदाय न विरागाय न निरोधाय न उपसमाय न अभिञ्ञाय न  
सम्बोधाय न [प्त्स् पगे ३२६] [\क़् ३२६।] निब्बानाय संवत्तती। यो च खो भिक्खवे  
तथागतं वा तथागतसावकं वा दस्सनाय गच्छति निविट्ठसद्धो निविट्ठपेमो  
एकन्तगतो अभिप्पसन्नो। एतदानुत्तरियं भिक्खवे दस्सनानं सत्तानं विसुद्धिया सोक  
परिद्दवानं समतिक्कमाय दुक्खदोमनस्सानं अत्थगमाय ञायस्स अधिगमाय  
निब्बानस्स सच्छिकिरियाय, यदिदं तथागतं वा तथागतसावकं वा दस्सनाय गच्छति  
निविट्टसद्धो निविट्ठपेमो एकन्तगतो अभिप्पसन्नो। इदं वुच्चति भिक्खवे  
दस्सनानुत्तरियं। इति दस्सनानुत्तरियं।   
(२) सवणानुततरियञ्च कथं होति: इध भिक्खवे एकच्चो भेरि सद्दम्पि सवणाय  
गच्छति, वीणाद्दम्पि वणाय गच्छति, गीतद्दम्पि वणाय गच्छति, उच्चावचं वा पन  
सवणाय गच्छति। समणस्स वा ब्राह्मणस्स वा मिच्छादिट्ठिकस्स मिच्छापटिपन्नस्स  
धम्मसवणाय गच्छति। अत्थेतं भिक्खवे सवणं। नेतं नत्थिति वदामि। तञ्च खो  
एतं भिक्खवे सवणं हीनं गम्मं पोथुज्जनिकं अनरियं अनत्थसंहितं, न  
निब्बिदाय न चिरागाय न निरोधाय न उपसमाय न अभिञ्ञाय न सम्बोधाय न  
निब्बानाय संवत्तति। यो च खो भिक्खवे तथागतस्स वा तथागतसावकस्स वा  
धम्मवणाय सवणाय गच्छति निविट्ठसद्धो निविट्ठपेमो एकन्तगतो अभिप्पसन्नो।  
एतदानुत्तरियं भिक्खवे सवणानं सत्तानं विसुद्धिया सोकपरिद्दवानं  
समतिक्कमाय दुक्खदोमनस्सानं अत्थगमाय१ ञायस्स अधिगमाय निब्बानस्स  
सच्छिकिरियाय, यदिदं तथागतस्स वा तथागतसावकस्स वा धम्मसवणाय गच्छति  
निविट्ठसद्धो निविट्ठपेमो एकन्तगतो अभिप्पसन्नो। इदं वुच्चति भिक्खवे  
सवणानुत्तरियं।   
    
इति दस्सनानुत्तरियं, इति सवणानुत्तरियं२  
    
१ अत्थङ्गमाय मछसं २ सवणानुत्तरियं मछसं।   
    
[ब्ज्त् पगे ०७६] [\x ७६।]        
(३) लाभानुत्तरियञ्च कथं होति: इध भिक्खवे एकच्चो पुत्तलाभम्पि लभति,  
दारलाभम्पगि लभति, धनलाभम्पि लभति। उच्चावचं वा [प्त्स् पगे ३२७] [\क़् ३२७।]      
 पन लाभं लभति। समणे वा पन ब्राह्मणे वा मिच्छदिट्ठिके मिच्छापटिपन्ने  
सद्धं पटिलभति। अत्थेसो भिक्खवे लाभो। न सो१ नत्थीति वदामि। सो च खो  
भिक्खवे२ लाभो हीनो गम्मो पोथुज्जनिको अनरियो अनत्थसंहितो, न निब्बिदाय न  
विरागाय न निरोधाय न उपसमाय न अभिञ्ञाय न सम्बोधाय न निब्बानाय संवत्तति।  
यो च खो भिक्खवे तथागते वा तथागतसावके वा सद्धं पटिलभति निविट्टसद्धो  
निविट्ठपेमो एकन्तगतो अभिप्पसन्नो। एतदानुत्तरियं भिक्खवे लाभानं सत्तानं  
विसुद्धिया सोकपरिद्दवानं समतिक्कमाय दुक्खदोमनस्सानं अत्थगमाय ञायस्स  
अधिगमाय निब्बानस्स सच्छिकिरियाय, यदिदं तथागते वा तथागतसावके वा सद्धं  
पटिलभति निविट्ठसद्धो निविट्ठपेमो एकन्तगतो अभिप्पसन्नो। इदं वुच्चति भिक्खवे  
लाभानुत्तरियं।   
    
इति दस्सनानुत्तरियं, सवणानुत्तरियं, लाभानुत्तरियं  
    
(४) सिक्खानुत्तरियं च कथं होति: इध भिक्खवे एकच्चो हत्थिस्मिम्पि सिक्खति,  
अस्सस्मिम्पि सिक्खति, रथस्मिम्पि सिक्खति, धनुस्मिम्पि सिक्खति, थरुस्मिम्पि सिक्खति,  
उच्चावचं वा पन सिक्खति। समणस्स वा पन ब्राह्मणस्स वा मिच्छादिट्ठिकस्स  
मिच्छापटिपन्नस्स सिक्खति। अत्थेसा भिक्खवे सिक्खा, नेसा नत्थीति वदामि। सा च खो एसा  
भिक्खवे सिक्खा हीना गम्मा पोथुज्जनिका अनरिया अनत्थसंहिता, न निब्बिदाय न  
विरागाय न निरोधाय न उपसमाय न अभिञ्ञाय न सम्बोधाय न निब्बानाय संवत्तति।  
यो च खो भिक्खवे तथागतप्पवेदिते धम्मविनये अधिसीलम्पि सिक्खति, अधिचित्तम्पि  
सिक्खति, अधिपञ्ञम्पि सिक्खति, निविट्ठसद्धो निविट्ठपेमो एकन्तगतो अभिप्पसन्नो।  
एतदानुत्तरियं भिक्खवे सिक्खानं सत्तानंविसुद्धिया सोकपरिद्दवानं  
समतिक्कमाय दुक्खदोमनस्सानं अत्थगमाय ञायस्स अधिगमाय निब्बानस्स [प्त्स्  
पगे ३२८] [\क़् ३२८।] सच्छिकिरियाय, यदिदं तथागतप्पवेदिते धम्मविनये  
अधिसीलम्पि सिक्खति। अधिचित्तम्पि सिक्खति, अधिपञ्ञम्पि सिक्खति, निविट्ठसद्धो  
निविट्ठपेमो एकन्तगतो अभिप्पसन्नो। इदं वुच्चति भिक्खवे सिक्खानुत्तरियं।   
    
इति दनानुत्तरियं, सवणानुत्तरियं, लाभानुत्तरियं, सिक्खानुत्तरियं  
    
१ नेसो मछसं २ एसोभिक्खवे मछसं।   
    
[ब्ज्त् पगे ०७८] [\x ७८।]        
(५) पारिचरियानुत्तरियं च कथं होति? इध भिक्खवे एकच्चो खत्तियम्पि परिचरति,  
ब्राह्मणम्पि परिचरति, गहपतिम्पि परिवरति, उच्चावचं वा पन परिचरति। समणं वा  
ब्राह्मणं वा मिच्छादिट्ठिकं मिच्छापटिपन्नं परिचरति। अत्थेसा भिक्खवे पारिचरिया।  
नेसा नत्थीति वदामि। सा च खो एसा भिक्खवे पारिचरिया हीना गम्मा पोथुज्जनिका अनरिया  
अनत्थसंहिता, न निब्बिदाय न विरागाय न निरोधाय न उपसमाय न अभिञ्ञाय न  
सम्बोधाय न निब्बानाय संवत्तति। यो च खो भिक्खवे तथागतं वा तथागतसावकं  
वा परिचरति निविट्ठसद्धो निविट्ठपेमो एकन्तगतो अभिप्पसन्नो। एतदानुत्तरियं  
भिक्खवे पारिवरियानं सत्तानं विसुद्धिया सोकपरिद्दवानं समतिक्कमाय  
दुक्खदोमनस्सानं अत्थगमाय ञायस्सअधिगमाय निब्बानस्स सच्छिकिरियाय, यदिदं  
तथागतं वा तथागतसावकं वा परिचरति निविट्ठसद्धो निविट्ठपेमो एकन्तगतो  
अभिप्पसन्नो। इदं वुच्चति भिक्खवे पारिचरियानुत्तरियं।   
    
इति दस्सनानुत्तरियं, सवणानुत्तरियं, लाभानुत्तरियं, सिक्खानुत्तरियं,  
पारिचरियानुत्तरियं।   
(६) अनुस्सतानुत्तरियं च कथं होति? इध भिक्खवे एकच्चो पुत्तलाभम्पि अनुस्सरति,  
दारलाभम्पि अनुस्सरति, धनलाभम्पि अनुस्सरति, उच्चावचं वा लाभं पन१ अनुस्सरति।  
समणा वा ब्राह्मणं वा मिच्छादिट्ठिकं वा मिच्छापटिपन्नं अनुस्सरति। अत्थेसा  
भिक्खवे अनुस्सति। नेसा नत्थिति वदामि। सा च खो एसा भिक्खवे अनुस्सति हीना गम्मा  
पोथुज्जनिका अनरिया अनत्थसंहिता, न निब्बिदाय न विरागाय न निरोधाय न उपसमाय  
न अभिञ्ञाय न सम्बोधाय न निब्बानाय संवत्तति। यो च खो भिक्खवे तथागतं वा  
[प्त्स् पगे ३२९] [\क़् ३२९।] तथागतसावकं वा अनुस्सरति निविट्ठसद्धो निविट्ठपेमो  
एकन्तगतो अभिप्पसन्नो। एतदानुत्तरियं भिक्खवे अनुस्सतीनं सततानं विसुद्धिया  
सोकपरिद्दवानं समतिक्कमाय दुक्खदोमनस्सानं अत्थगमाय ञायस्स अधिगमाय  
निब्बानस्स सच्छिकिरियाय, यदिदं तथागतं वा। तथागतसावकं वा अनुस्सरति  
निविट्ठसद्धो निविट्ठपेमो एकन्तगतो अभिप्पसन्नो। इदं वुच्चति भिक्खवे  
अनुस्सतानुत्तरियं। ( इति अनुस्सतानुत्तरियं)  
    
इमानि खो भिक्खवे छ अनुत्तरियानी, ती।   
    
१पन लाभं मछसं  
[ब्ज्त् पगे ०८०] [\x ८०।]       
९। ये दस्सनवरं लद्धा१ सवणञ्च अनुत्तरं  
लाभानुत्तरियं लद्धा सिक्खानुत्तरिये रता,   
    
१०। उपट्ठिता पारिचरिये२ भावयन्ति अनुस्सतिं  
विवेकपटिसंयुत्तं खेमं अमतगामिनिं,   
    
११। अप्पमादे पमोदिता३ निपका सीलसंवुता  
ते मे कालेन पच्चेन्ति यत्थ दुक्खं निरुज्झतीति।   
अनुत्तरियवग्गो दुतियो।   
तस्सुद्दानं:  
    
सावको अपरिहानियो भयं हिमवानुस्सति  
कच्चानो द्वे च समया उदायि अनुत्तरियेनाती। 

१ये दस्सनानुत्तरियं लद्धा मछसं २ पारिचरिया मछसं ३ पमुदिता सीमु  
    
[ब्ज्त् पगे ०८२] [\x ८२।]        
४। देवता वग्गो।   
६। ५। ४। १  
(सेख सुत्तं)  
(सावत्थिनिदानं)  
३१। छयिमे भिक्खवे धम्मा सेखस्स भिक्खुनो परिहानाय संवत्तन्ति:  
    
कतमे छ: [प्त्स् पगे ३३०] [\क़् ३३०।] कम्मारामता, भस्सारामता, निद्दारामता,  
सङ्गणिकारामता, इन्द्रियेसु अगुत्तद्वारता, भोजने अमत्तञ्ञुता। इमे खो भिक्खवे छ  
धम्मा सेखस्स भिक्खुनो परिहानाय संवत्तन्ति।   
छयिमे भिक्खवे धम्मा सेखस्स भिक्खुनो अपरिहानाय संवत्तन्ति।   
कतमे छ: न कम्मारामता, न भस्सारामता न निद्दारामता, न सङ्गणिकारामता,  
इन्द्रियेसु गुत्तद्वारता, भोजने मत्तञ्ञुता। इमे खो भिक्खवे छ धम्मा सेखस्स  
भिक्खुनो अपरिहानाय संवत्तन्तिति।   
    
६। १। ४। २  
(पठम अपरिहान सुत्तं )  
(सावत्थिनिदानं)  
३२। अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं  
जेतवनं ओभासेत्वा येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठिता खो सा देवता भगवन्तं एतदवोच:  
" छयिमे भन्ते धम्मा भिक्खुनो अपरिहानाय संवत्तन्ति।   
    
कतमे छ: सत्थुगारवता, धम्मगारवता, सङ्घगारवता, सिक्खागारवता,  
अप्पमादगारवता, पटिसन्थारगारवता। इमे खो भन्ते छ धम्मा भिक्खुनो  
अपरिहानाय संवत्तन्ति। "  
    
इदमवोच सा देवता। समनुञ्ञो सत्था अहोसि। अथ खो सा देवता, समनुञ्ञो मे सत्था,  
ति भगवन्तं अभिवादेत्वा पदक्खिणं कत्वा तत्थेवन्तरधायी।   
    
अथ खो भगवा तस्सा रत्तिया अच्चयेन भिक्खू आमन्तेसि: इमं भिक्खवे रत्तिं अञ्ञतरा  
देवता अभिक्कन्ताय रत्तिया अभिक्कन्त वण्णा केवलकप्पं जेतवनं ओभासेत्वा येनाहं  
तेनुपसङ्कमि। उपसङ्कमित्वा मं अभिवादेत्वा एकमन्तं अट्ठासि। एकमन्तं ठिता खो  
भिक्खवे सा देवता मं एतदवोच:  
    
[ब्ज्त् पगे ०८४] [\x ८४।]        
"छयिमे भन्ते धम्मा भिक्खुनो अपरिहानाय संवत्तन्ति। कतमे छ: सत्थुगारवता,  
धम्मगारवता, सङ्घगारवता, सिक्खागारवता, अप्पमादगारवता, पटिसन्थारगारवता।  
[प्त्स् पगे ३३१] [\क़् ३३१।] इमे खो भन्ते छ धम्मा भिक्खुनो अपरिहानाय  
संवत्तन्तिति। "  
    
इदमवोच भिक्खवे सा देवता, इदं वत्वा मं अभिवादेत्वा पदक्खिणं कत्वा  
तत्थेवन्तरधायीति।   
    
१२। सत्थु गरु धम्मगरु सङ्घे च तिब्बगारवो,   
अप्पमाद गरु भिक्खु पटिसन्थारगारवो,   
अभब्बो परिहानाय निब्बानस्सेव सन्तिकेति।   
६। १। ४। ३।   
(दुतिय अपरिहान सुत्तं)  
(सावत्थिनिदानं)  
३३। इमं भिक्खवे रत्तिं अञ्ञतरा देवता अभिक्कन्ताय रततिया अभिक्कन्तवण्णा  
केवलकप्पं जेतवनं ओभासेत्वा येनाहं तेनुपसङ्कमि। उपसङ्कमित्वा मं  
अभिवादेत्वा एकमन्तं अट्ठासि। एकमन्तं ठिता खो भिक्खवे सा देवता मं एतदवोच:  
    
"छयिमे भन्ते धम्मा भिक्खुनो अपरिहानाय संवत्तन्ति।   
कतमे छ: सत्थुगारवता, धम्मगारवता, सङ्घगारवता, सिक्खागारवता, हिरिगारवता,  
ओत्तप्पगारवता। इमे खो भन्ते छ धम्मा भिक्खुनो अपरिहानाय संवत्तन्तीति। "   
इदमवोच भिक्खवे सा देवता इदं वत्वा मं अभिवादेत्वा पदक्खिणं कत्वा  
तत्वेवन्तरधायीति।   
१३। सत्थुगरु धम्मगरु सङ्घे च निबबगारवो  
हिरिओत्तप्पसम्पन्नो सप्पतिस्सो सगारवो  
अभब्बो परिहानाय निब्बानस्सेव सन्तिकेति।   
६। १। ४। ४।   
(मोग्गल्लान सुत्तं)  
३४। एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
आयस्मतो महामोग्गल्लानस्स रहोगतस्स पतिसल्लिनस्स एवं चेतसो परिवितक्को उदपादि:  
कतमेसानं देवानं एवं ञाणं होति " सोतापन्नम्हा१ अविनिपातधम्मा नियता  
सम्बोधिपरायणा"ति।   
[प्त्स् पगे ३३२] [\क़् ३३२।] तेन खो पन समयेन तिस्सो नाम भिक्खु अधुना कालकतो  
अञ्ञतरं ब्रह्मलोकं उपपन्नो होति। तत्रपि नं एवं जानन्ति: " तिस्सो ब्रह्मा  
महिद्धिको महानुभावो" ति।   
    
१सोतापन्ना नाम। मछसं।   
    
[ब्ज्त् पगे ०८६] [\x ८६।]        
अथ खो आयस्मा महामोग्गल्लानो सेय्यथापि नाम बलवा पुरिसो सम्मिञ्जितं वा बाहं  
पसारेय्य, पसारितं वा बाहं सम्मिञ्जेय्य, एव मेव जेतवने अन्तरहितो तस्मिं  
ब्रह्मलोके पातुरहोसि। अद्दसा खो तिस्सो ब्रह्मा आयस्मन्तं महामोग्गल्लानं दूरतोव  
आगच्छन्तं दिस्वान आयस्मन्तं महामोग्गल्लानं एतदवोच:  
    
"एहि खो मारिस मोग्गल्लान, सागतं मारिस मोग्गल्लान, चिरस्सं खो मारिस मोग्गल्लान,  
इमं परियायमकासि यदिदं इधागमनाय। निसीद मारिस, मोग्गल्लान, इदमासनं  
पञ्ञत्तन्ति। " निसीदि खो आयस्मा महा मोग्गल्लानो पञ्ञत्ते आसने।   
तिस्सोपि खो ब्रह्मा आयस्मन्तं महा मोग्गल्लानं अभिवादेत्वा एकमन्तं निसीदि।  
एकमन्तं निसिन्नं खो तिस्सं ब्रह्मानं आयस्मा महामोग्गल्लानो एतदवोच:   
" कतमेसानं खो तिस्स, देवानं एवं ञाणं होति: सोतापन्नम्हा अविनिपातधम्मा नियता  
सम्बोधिपरायणा?"ति।   
    
चातुम्महाराछिकानं खो मारिस मोग्गल्लान, देवानं एवं ञाणं होति: " सोतापन्नम्हा  
अविनिपातधम्मा नियता सम्बोधिपरायणाति। "  
    
सब्बेसञ्ञेव नु खो तिस्स चातुम्महाराजिकानं देवानं एवं ञाणं होति: " सोतापन्नम्हा  
अविनिपातधम्मा नियता सम्बोधिपरायणा?ति।   
    
न खो मारिस मोग्गल्लान, सब्बेसं चातुम्महाराजिकानं देवानं एवं ञाणं होति:  
"सोतापन्नम्हा अविनिपातधम्मा नियता सम्बोधिपरायणा"ति। ये खो ते मारिस  
मोग्गल्लान, चातुम्महाराजिका देवा बुद्धे अवेच्चप्पसादेन असमन्नागता धम्मे  
अवेच्चप्पसादेन असमन्नागता सङ्घे अवेच्चप्पसादेन असमन्नागता अरियकन्तेहि सीलेहि  
असमन्नागता, न तेसं देवानं एवं ञाणं होति: "सोतापन्नम्हा अविनिपातधम्मा नियता  
सम्बोधिपरायणा"ति। येव खो ते मारिस मोग्गल्लान, चातुम्महाराजिका देवा बुद्धे  
अवेच्चप्पसादेन समन्नागता धम्मे अवेच्चप्पसादेन समन्नागता सङ्घे  
अवेच्चप्पसादेन समन्नागता अरियकन्तेहि सिलेहि समन्नागता, तेसं एवं [प्त्स् पगे ३३३]  
[\क़् ३३३।] ञाणं होति: " सोतापन्नम्हा अविनिपातधम्मा नियता सम्बोधिपरायणा"ति।   
    
[ब्ज्त् पगे ०८८] [\x ८८।]       
    
चातुम्महाराजिकानञ्ञेव नु खो तिस्स, देवानं एवं ञाणं होति: " सोतापन्नम्हा  
अविनिपातधम्मा नियता सम्बोधिपरायणा"ति उदाहु तावतिंसानम्पि देवानं एवं ञाणं  
होति: "सोतापन्नम्हा अविनिपातधम्मा नियता सम्बोधिपरायणा"ति उदाहु यामानम्पि  
देवानं एवं ञाणं होति: "सोतापन्नम्हा अविनिपातधम्मा नियता सम्बोधिपरायणा"ति  
उदाहु तुसितानम्पि देवानं एवं ञाणं होति: "सोतापन्नम्हा अविनिपातधम्मा नियता  
सम्बोधिपरायणा"ति उदाहु निम्माणरतीनम्पि देवानं एवं ञाणं होति: "सोतापन्नम्हा  
अविनिपातधम्मा नियता सम्बोधिपरायणा"ति परनिम्मितवसवत्तिनम्पि देवानं एवं  
ञाणं होति: "सोतापन्नम्हा अविनिपातधम्मा नियता सम्बोधिपरायणा?"ति।   
    
चातुम्महाराजिकानञ्ञेव नु खो मारिस, देवानं एवं ञाणं होति: " सोतापन्नम्भा  
अविनिपातधम्मा नियता सम्बोधिपरायणा"ति उदाहु तावतिंसानम्पि मारिस, मोग्गल्लान,  
देवानं एवं ञाणं होति: " सोतापन्नम्भा अविनिपातधम्मा नियता सम्बोधिपरायणा"ति।  
यामानम्पि खो मारिस, मोग्गल्लान, देवानं एवं ञाणं होति: " सोतापन्नम्भा  
अविनिपातधम्मा नियता सम्बोधिपरायणा"ति। तुसितानम्पि खो मारिस, मोग्गल्लान,  
देवानं एवं ञाणं होति: " सोतापन्नम्हा अविनिपातधम्मा नियता सम्बोधि परायणा"ति  
निम्माणरतीनम्पि मारिस, मोग्गल्लान, देवानं एवं ञाणां होति: " सोतापन्नम्हा  
अविनिपातधम्मा नियता सम्बोधिपरायणा?"ति। परनिम्मितवसवत्तिनम्पि खो मारिस,  
मोग्गल्लान, देवानं एवं ञाणं होति: "सोतापन्नम्हा अविनिपातधम्मा नियता  
सम्बोधिपरायणा"ति  
    
सब्बेसञ्ञेव नु खो तिस्स, परनिम्मितवसवत्तीनं देवानं एवं ञाणं होति:  
"सोतापन्नम्हा अविनिपातधम्मा नियता सम्बोधिपरायणा?"ति।   
    
न खो मारिस, मोग्गल्लान, सब्बेसञ्ञेव१ परनिम्मितवसवत्तीनं देवानं एवं ञाणं  
होति: " सोतापन्नम्हा अविनिपातधम्मा नियता सम्बोधिपरायणा"ति। ये खो ते मारिस,  
मोग्गल्लान, परनिम्मितवसवत्ति देवा बुद्धे अवेच्चप्पसादेन असमन्नागता धम्मे  
अवेच्चप्पसादेन असमन्नागता सङ्घे अवेच्चप्पसादेन असमन्नागता अरियकन्तेहि सीलेहि  
असमन्नागता, न तेसं देवानं एवं ञाणं होति:"सोतापन्नम्हा अविनिपातधम्मा नियता  
सम्बोधिपरायणा"ति। ये च खो ते मारिस मोग्गल्लान, परनिम्मितवसवत्ति देवा बुद्धे  
अवेच्चप्पसादेन समन्नागता धम्मे अवेच्चप्पसादेन समन्नागता सङ्घे  
अवेच्चप्पसादेन समन्नागता अरियकन्तेहि सीलेहि समन्नागता, तेसं एवं ञाणं होति: "  
सोतापन्नम्हा अविनिपातधम्मा नियता सम्बोधिपरायणा"ति।   
    
अथ खो आयस्मा महा मोग्गल्लानो तिस्सस्स ब्रह्मुनो भासितं अभिनन्दित्वा अनुमोदित्वा  
सेय्यथापि नाम [प्त्स् पगे ३३४] [\क़् ३३४।] बलवा पुरिसो सम्मिञ्जितं वा बाहं  
पसारेय्य, पसारितं वा बाहं सम्मिञ्जेय्य, एवमेव ब्रह्मलोके अन्तरहितो जेतवने  
पातुरहोसीति।   
    
६। १। ४। ५।   
(विज्जाभागिय सुत्तं)  
(सावत्थिनिदानं)  
३५। छयिमे भिक्खवे धम्मा विज्जाभागिया। कतमे छ:  
अनिच्चसञ्ञा, अनिच्चे दुक्खसञ्ञा, दुक्खे अनत्तसञ्ञा, पहानसञ्ञा, विरागसञ्ञा,  
निरोधसञ्ञा।   
इमे खो भिक्खवे छ धम्मा विज्जाभागियाति। १सब्बेसम्मछसं।   
[ब्ज्त् पगे ०९०] [\x ९०।]        
६। १। ४। ६  
(विवादमूल सुत्तं)  
(सावत्थिनिदानं)  
३६। छयिमानि भिक्खवे विवादमुलानि। कतमानि छ:  
(१) इध भिक्खवे भिक्खु कोधनो होति उपनाही। यो सो भिक्खवे भिक्खु कोधनो होति  
उपनाही, सो सत्थरि अगारवो विहरति अप्पतिस्सो, धम्मेपि अगारवो विहरति अप्पतिस्सो,  
सङ्घेपि अगारवो विहरति अप्पतिस्सो, सिक्खायपि न परिपूरकारी, होति। यो सो भिक्खवे  
भिक्खु सत्थरि अगारवो विहरति अप्पतिस्सो, धम्मे अगारवो विहरति अप्पतिस्सो, सङ्घे  
अगारवो विहरति अप्पतिस्सो, सिक्खाय न परिपूरकारि, सो सङ्घे विवादं जनेति, यो होति  
विवादो बहुजनाहिताय बहुजनासुखाय बहुनो जनस्स अनत्थाय अहिताय दुक्खाय  
देवमनुस्सानं। एवरूपं चे तुम्हे भिक्खवे विवादमूलं अज्झत्तं वा बहिद्धा वा  
समनुपस्सेय्याथ, तत्र तुम्हे भिक्खवे तस्सेव पापकस्स विवादमूलस्स पहानाय  
वायमेय्याथ। एवरूपं चे तुम्हे भिक्खवे विवादमूलं अज्झत्तं वा बहिद्धा वा न  
समनुपस्सेय्यथ, तत्र तुम्हे भिक्खवे तस्सेव पापकस्स विवादमूलस्स आयतिं  
अनवस्सवाय [प्त्स् पगे ३३५] [\क़् ३३५।] पटिपज्जेय्याथ। एवमेतस्स पापकस्स  
विवादमूलस्स पहानं होति। एवमेतस्स पापकस्स विवादमूलस्स आयतिं अनवस्सवो होति।  
(२) पुन च परं भिक्खवे भिक्खू मक्खी होति पलासी यो सो भिक्खवे भिक्खु मक्खी  
होति पलासी, सो सत्थरि अगारवो विहरति अप्पतिस्सो, धम्मेपि अगारवो विहरति अप्पतिस्सो,  
सङ्घेपि अगारवो विहरति अप्पतिस्सो, सिक्खायपि न परिपूरकारि होति। यो सो भिक्खवे  
भिक्खु सत्थरि अगारवो विहरति अप्पतिस्सो, धम्मे अगारवो  
विहरति अप्पतिस्सो, सङ्घे अगारवो विहरति अप्पतिस्सो, सिक्खाय न परिपूरकारी, सो सङ्घे  
विवादं जनेति, यो होति विवादो बहुजनाहिताय बहुजनासुखाय बहुनो जनस्स अनत्थाय  
अहिताय दुक्खाय देवमनुस्सानं। एवरूपं चे तुम्हे भिक्खवे विवादमूलं अज्झत्तं  
वा बहिद्धा वा समनुपस्सेय्याथ, तत्र तुम्हे भिक्खवे तस्सेव पापकस्स  
विवादमूलस्स पहानाय वायमेय्याथ। एवरूपं चे तुम्हे भिक्खवे विवादमूलं  
अज्झत्तं वा बहिद्धा वा न समनुपस्सेय्यथ, तत्र तुम्हे भिक्खवे तस्सेव पापकस्स  
विवादमूलस्स आयतिं अनवस्सवाय पटिपज्जेय्याथ। एवमेतस्स पापकस्स विवादमूलस्स  
पहानं होति। एवमेतस्स पापकस्स विवादमूलस्स आयतिं अनवस्सवो वोति। 

(३) पुन चपरं भिक्खवे भिक्खू इस्सुकी होति मच्छरी। यो सो भिक्खवे भिक्खु इस्सुकी  
होति मच्छरी, सो सत्थरि अगारवो विहरति अप्पतिस्सो, धम्मेपि अगारवो विहरति  
अप्पतिस्सो, सङ्घेपि अगारवो विहरति अप्पतिस्सो, सिक्खायपि न परिपूरकारी होति। यो सो  
भिक्खवे भिक्खु सत्थरि अगारवो विहरति अप्पतिस्सो, धम्मे अगारवो विहरति अप्पतिस्सो,  
सङ्घे अगारवो विहरति अप्पतिस्सो, सिक्खाय न परिपूरकारी, सो सङ्घे विवादं जनेति, यो  
होति विवादो बहुजनाहिताय बहुजनासुखाय बहुनो जनस्स अनत्थाय अहिताय दुक्खाय  
देवमनुस्सानं। एवरूपं चे तुम्हे भिक्खवे विवादमूलं अज्झत्तं वा बहिद्धा वा  
समनुपस्सेय्याथ, तत्र तुम्हे भिक्खवे तस्सेव पापकस्स विवादमूलस्स पहानाय  
वायमेय्याथ। एवरूपं चे तुम्हे भिक्खवे विवादमुलं अज्झत्तं वा बहिद्धा वा न  
समनुपस्सेय्याथ, तत्र तुम्हे भिक्खवे तस्सेव पापकस्स विवादमूलस्स आयतिं  
अनवस्सवाय पटिपज्जेय्याथ। एवमेतस्स पापकस्स विवादमूलस्स पहानं होति।  
एवमेतस्स पापकस्स विवादमूलस्स आयतिं अनवस्सवो होति।   
    
(४) पुन च परं भिक्खवे भिक्खू सठो होति मायावी। यो सो भिक्खवे भिक्खु सठो  
होति मायावी, सो सत्थरि अगारवो विहरति अप्पतिस्सो, धम्मेपि अगारवो विहरति  
अप्पतिस्सो, सङ्घेपि अगारवो विहरति अप्पतिस्सो, सिक्खायपि न परिपूरकारी होति। यो सो  
भिक्खवे भिक्खु सत्थरि अगारवो विहरति अप्पतिस्सो, धम्मे अगारवो विहरति अप्पतिस्सो,  
सङ्घे अगारवो विहरति अप्पतिस्सो, सिक्खाय न परिपूरकारी, सो सङ्घे विवादं जनेति, यो  
होति विवादो बहुजनाहिताय बहुजनासुखाय बहुनो जनस्स अनत्थाय अहिताय दुक्खाय  
देवमनुस्सानं। एवरूपं चे तुम्हे भिक्खवे विवादमूलं अज्झत्तं वा बहिद्धा वा  
समनुपस्सेय्याथ, तत्र तुम्हे भिक्खवे तस्सेव पापकस्स विवादमूलस्स पहानाय  
वायमेय्याथ। एवरूपं चे तुम्हे भिक्खवे विवादमुलं अज्झत्तं वा बहिद्धा वा न  
समनुपस्सेय्याथ, तत्र तुम्हे भिक्खवे तस्सेव पापकस्स विवादमूलस्स आयतिं  
अनवस्सवाय पटिपज्जेय्याथ। एवमेतस्स पापकस्स विवादमूलस्स पहानं होति।  
एवमेतस्स पापकस्स विवादमूलस्स आयतिं अनवस्सवो होति।   
    
(५) पुन च परं भिक्खवे भिक्खू पापिच्छो होति मिच्छादिट्ठी। यो सो भिक्खवे भिक्खु  
पापिच्छो होति मिच्छादिट्ठी, सो सत्थरि अगारवो विहरति अप्पतिस्सो, धम्मेपि अगारवो  
विहरति  
अप्पतिस्सो, सङ्घेपि अगारवो विहरति अप्पतिस्सो, सिक्खायपि न परिपूरकारी होति। यो सो  
भिक्खवे भिक्खु सत्थरि अगारवो विहरति अप्पतिस्सो, धम्मे अगारवो विहरति अप्पतिस्सो,  
सङ्घे अगारवो विहरति अप्पतिस्सो, सिक्खाय न परिपूरकारी, सो सङ्घे विवादं जनेति, यो  
होति विवादो बहुजनाहिताय बहुजनासुखाय बहुनो जनस्स अनत्थाय अहिताय दुक्खाय  
देवमनुस्सानं। एवरूपं चे तुम्हे भिक्खवे विवादमूलं अज्झत्तं वा बहिद्धा वा  
समनुपस्सेय्याथ, तत्र तुम्हे भिक्खवे तस्सेव पापकस्स विवादमूलस्स पहानाय  
वायमेय्याथ। एवरूपं चे तुम्हे भिक्खवे विवादमुलं अज्झत्तं वा बहिद्धा वा न  
समनुपस्सेय्याथ, तत्र तुम्हे भिक्खवे तस्सेव पापकस्स विवादमूलस्स आयतिं  
अनवस्सवाय पटिपज्जेय्याथ। एवमेतस्स पापकस्स विवादमूलस्स पहानं होति।  
एवमेतस्स पापकस्स विवादमूलस्स आयतिं अनवस्सवो होति।   
    
(६) पुन च परं भिक्खवे भिक्खू सन्दिट्ठीपरामासी होति आधानगाही दुप्पटिनिस्सग्गी।  
यो सो भिक्खवे भिक्खु सन्दिट्ठीपरामासी होति आधानगाही दुप्पटिनिस्सग्गी, सो सत्थरि  
अगारवो विहरति अप्पतिस्सो, धम्मेपि अगारवो विहरति  
अप्पतिस्सो, सङ्घेपि अगारवो विहरति अप्पतिस्सो, सिक्खायपि न परिपूरकारी होति। यो सो  
भिक्खवे भिक्खु सत्थरि अगारवो विहरति अप्पतिस्सो, धम्मे अगारवो विहरति अप्पतिस्सो,  
सङ्घे अगारवो विहरति अप्पतिस्सो, सिक्खाय न परिपूरकारी, सो सङ्घे विवादं जनेति, यो  
होति विवादो बहुजनाहिताय बहुजनासुखाय बहुनो जनस्स अनत्थाय अहिताय दुक्खाय  
देवमनुस्सानं। एवरूपं चे तुम्हे भिक्खवे विवादमूलं अज्झत्तं वा बहिद्धा वा  
समनुपस्सेय्याथ, तत्र तुम्हे भिक्खवे तस्सेव पापकस्स विवादमूलस्स पहानाय  
वायमेय्याथ। एवरूपं चे तुम्हे भिक्खवे विवादमुलं अज्झत्तं वा बहिद्धा वा न  
समनुपस्सेय्याथ, तत्र तुम्हे भिक्खवे तस्सेव पापकस्स विवादमूलस्स आयतिं  
अनवस्सवाय पटिपज्जेय्याथ। एवमेतस्स पापकस्स विवादमूलस्स पहानं होति।  
एवमेतस्स पापकस्स विवादमूलस्स आयतिं अनवस्सवो होति।   
    
इमानि खो भिक्खवे छ विवादमूलानीऽति।   
[ब्ज्त् पगे ०९२] [\x ९२।]        
(जऌअङ्गदान सुत्तं)  
३७। [प्त्स् पगे ३३६] [\क़् ३३६।] एकं समयं भगवा सावत्थियं विहरति जेतवने  
अनाथपिण्डिकस्स आरामे। तेन खो पन समयेन वेऌउकण्टकी नन्दमाता उपासिका  
सारिपुत्तमोग्गल्लान पमुखे भिक्खुसङ्घे छऌअङ्गसमन्नागतं दक्खिणं  
पतिट्ठपेति।   
    
अद्दसा खो भगवा दिब्बेन चक्खुना विसुद्धेन अतिक्कन्तमानुसकेन वेऌउकण्टकिं  
नन्दमातरं उपासिकं सारिपुत्तमोग्गल्लान पमुखे भिक्खुसङ्घे  
छऌअङ्गसमन्नागतं दक्खिणं पतिट्ठापेन्तिं। दिस्वा भिक्खू आमन्तेसि:  
    
"एसा भिक्खवे वेऌउकण्टकी नन्दमाता उपासिका सारिपुत्तमोग्गल्लानपमुखे  
भिक्खुसङ्घे जऌअङ्गसमन्नागतं दक्खिणं पतिट्ठापेति। "  
कथञ्च भिक्खवे छऌअङ्गसमन्नागता दक्खिणा होति:  
इध भिक्खवे दायकस्स तीणङ्गानि होन्ति। पटिग्गाहकानं तीणङ्गानि।   
कतमानि दायकस्स तीणङ्गानि?  
इध भिक्खवे दायको पुब्बेव दाना सुमनो होति, ददं चित्तं पसादेति, दत्वा अत्तमनो  
होति। इमानि दायकस्स तीणङ्गानि।   
    
कतमानि पटिग्गाहकानं तीणङ्गानि?  
    
इध भिक्खवे पटिग्गाहका वीतरागा वा होन्ति रागविनयाय वा पटिपन्ना। वीतदोसा वा  
होन्ति दोसविनयाय वा पटिपन्ना। वीतमोहा वा होन्ति मोहविनयाय वा पटिपन्ना। इमानि  
पटिग्गाहकानं तीणङ्गानि।   
    
इति दायकस्स तीणङ्गानि, पटिग्गाकानं तीणङ्गानि। एवं खो भिक्खवे  
छऌअङ्गसमन्नागता दक्खिणा होति।   
    
एवं छऌअङ्गसमन्नागताय भिक्खवे दक्खिणाय न सुकरं पुञ्ञस्स पमाणं  
गहेतुं " एत्तको पुञ्ञाभिसन्दो कुसलाभिसन्दो सुखस्साहारो सोवग्गिको सुखविपाको  
सग्गसंवत्तनिको इट्ठाय कन्ताय मनापाय हिताय सुखाय संवत्तती"ति। अथ खो  
असङ्खेय्यो अप्पमेय्यो महा पुञ्ञक्खन्धोत्वेव सङ्खं गच्छति।   
    
सेय्यथापि भिक्खवे महासमुद्दे न सुकरं उदकस्स पमाणं [प्त्स् पगे ३३७] [\क़्  
३३७।] गहेतुं। "एत्तकानि उदकाऌहकानी, ति वा, एत्तकानि उदकाऌहकसतानी, ति वा, एत्तकानि  
उदकाऌहकसहस्सानी, ति वा एत्तकानि उदकाऌहकसतसहस्सानी"ति वा। अथ खो असङ्खेय्यो  
अप्पमेय्यो महाउदकक्खन्धोत्वेव सङ्खं गच्छति।   
    
[ब्ज्त् पगे ०९४] [\x ९४।]        
एवमेव खो भिक्खवे एवं छऌअङ्गसमन्नागताय दक्खिणाय न सुकरं पुञ्ञस्स  
पमाणं गहेतुं: "एत्तको पुञ्ञाभिसन्दो कुसलाभिसन्दो सुखस्साहारो सोवग्गिको  
सुखविपाको सग्गसंवत्तनिको इट्ठाय कन्ताय मनापाय हिताय सुखाय संवत्तती"ति।  
अथ खो असङ्खेय्यो अप्पमेय्यो महापुञ्ञक्खन्धोत्वेव सङ्खं गच्छतीति।   
    
१४। पुब्बेव दाना सुमनो ददं चित्तं पसादये,   
दत्वा अत्तमनो होति एसा यञ्ञस्स सम्पदा  
    
१५। वीतरागा वीतदोसा वीतमोहा अनासवा,   
खेत्तं यञ्ञस्स सम्पन्नं सञ्ञता ब्रह्मचारिनो। १  
    
१६। सयं आचमयित्वान दत्वा सकेहि पाणीहि,   
अत्ततो परतो चेसो यञ्ञो होति महप्फलो।   
    
१७। एवं यजित्वा मेधावी सद्धो मुत्तेन चेतसा,   
अब्यापज्झं सुखं लोकं पण्डितो उपपज्जतीऽ ति। ।   
    
६। १। ४। ८  
(अत्तकार सुत्तं)  
(सावत्थिनिदानं)  
३८। अथ खो अञ्ञतरो ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि।  
एकमन्तं निसिन्नो खो सो ब्राह्मणो भगवन्तं एतदचोच:  
    
" अहं हि भो गोतम एवंवादि एवन्दिट्ठि: " नत्थि अत्तकारो, नत्थि परकारोति" माहं  
ब्राह्मण, एवंवादिं एवन्दिट्ठिं अद्दसं वा अस्सोसिं वा। कथं हि [प्त्स् पगे ३३८] [\क़्  
३३८।] नाम सयं अभिक्कमन्तो सयं पटिक्कमन्तो एवं वक्खति: " नत्थि अत्तकारो,  
नत्ति परकारो"ति।   
    
तं किं मञ्ञसि ब्राह्मण, अत्थि आरम्भधातूति?  
एवम्भो  
आरम्भधातुया सति आरम्भवन्तो सत्ता पञ्ञायन्ती?ति।   
एवं भो।   
यं खो ब्राह्मण आरम्भधातुया सति आरम्भवन्तो सत्ता पञ्ञायन्ती, ति अयं सत्तानं  
अत्तकारो, अयं परकारोति।   
    
ब्रह्मचारयो मछसं।   
[ब्ज्त् पगे ०९६] [\x ९६।]       
    
तं किं मञ्ञसि ब्राह्मण अत्थि निक्खमधातू? ति।   
एवं भो,   
    
निक्खमधातुया सति निक्खमवन्तो सत्ता पञ्ञायन्ती? ति।   
    
एवं भो,   
    
यं खो ब्राह्मण निक्खमधातुया सति निक्खमवन्तो सत्ता पञ्ञायन्तीऽति अयं सत्तानं  
अत्तकारो, अयं परकारोऽति। 

तं किं मञ्ञसि ब्राह्मण अत्थि परक्कमधातू?ति।   
    
एवं भो,   
परक्कमधातुया सति परक्कमवन्तो सत्ता पञ्ञायन्ती?ति।   
एवं भो,   
यं खो ब्राह्मण, परक्कमधातुया सति परक्कमवन्तो सत्ता पञ्ञायन्तीऽति अयं  
सत्तानं अत्तकारो, अयं परकारोऽति।   
    
तं किं मञ्ञसि ब्राह्मण अत्थि थमधातू?ति।   
एवं भो,   
    
थामधातुया सति थमवन्तो सत्ता पञ्ञायन्ती?ति।   
एवं भो,   
यं खो ब्राह्मण, थामधातुया सति थामवन्तो सत्ता पञ्ञायन्तीऽति अयं सत्तानं  
अत्तकारो, अयं परकारोऽति।   
    
तं किं मञ्ञसि ब्राह्मण अत्थि ठितिधातू?ति।   
एवं भो,   
    
 हितिधातुया सति तिट्ठन्तो सत्ति पञ्ञायन्ती?ति।   
एवं भो   
यं खो ब्राह्मण, ठितिधातुया सति तिट्ठन्तो सत्ता पञ्ञायन्तीऽति अयं सत्तानं अत्तकारो,  
अयं परकारोऽति।   
    
तं किं मञ्ञसि ब्राह्मण अत्थि उपक्कमधातू?ति।   
    
एवं भो  
    
उपक्कमधातुया सति उपक्कमवन्तो सत्ता पञ्ञायन्ती?ति।   
    
एवं भो,  
यं खो ब्राह्मण, उपक्कमधातुया सति उपक्कमवन्तो सत्ता पञ्ञायन्तीऽति अयं  
सत्तानं अत्तकारो, अयं परकारोऽति।   
माहं ब्राह्मण, एवंवादिं एवन्दिट्ठिं अद्दसं वा अस्सोसिं वा। कथं हि नाम सयं  
अभिक्कमन्तो पटिक्कमन्तो एवं वक्खति "नत्थि अत्तकारो, नत्थि परकारो"ति।  
    
अभिक्कन्तं भो गोतम, अभिक्कन्तं भो गोतम, सेय्यथापि भो गोतम, निक्कुज्जितं वा  
उक्कुज्जेय्य पटिच्छन्तं वा विवरेय्य मूऌहस्स वा मग्गं आचिक्खेय्य अन्धकारे वा  
तेलपज्जोतं धारेय्य चक्खूमन्तो रूपानि दक्खिन्तीति। एवमेवं भोता गोतमेन  
अनेकपरियायेन धम्मो पकासितो। एसाहं भगवन्तं गोतमं सरणं गच्छामि,  
धम्मञ्च भिक्खुसङ्घञ्च। उपासकं मं भवं गोतमो धारेतु अज्जतग्गे  
पाणुपेतं सरणं गतन्ति।   
    
६। १। ४। ९  
(कम्मनिदानसुत्तं)  
(सावत्थिनिदानं)  
३९। तीणिमानि भिक्खवे निदानानि कम्मानं समुदयाय।   
कतमानि तीणि:  
लोभो निदानं कम्मानं समुदयाय। दोसो निदानं कम्मानं समुदयाय। मोहो  
निदानं कम्मानं समुदयाय।   
    
न भिक्खवे लोभा अलोभो समुदेति। अथ खो भिक्खवे लोभा लोभोव समुदेति। न  
भिक्खवे दोसा अदोसो समुदेति। अथ खो भिक्खवे दोसा दोसोव समुदेति। न भिक्खवे  
मोहा अमोहो समुदेति। अथ खो भिक्खवे मोहा मोहोव समुदेति।   
    
न भिक्खवे लोभजेन [प्त्स् पगे ३३९] [\क़् ३३९।] कम्मेन दोसजेन कम्मेन  
मोहजेन कम्मेन देवा पञ्ञायन्ति, न मनुस्सा पञ्ञयन्ति, या वा पनञ्ञापि काचि  
सुगतियो।   
    
अथ खो भिक्खवे लोभजेन कम्मेन दोसजेन कम्मेन मोहजेन कम्मेन निरयो  
पञ्ञायति, तिरच्छानयोनि पञ्ञायति, पेत्तिविसयो पञ्ञायति, या वा पनञ्ञापि काचि दुग्गतियो।   
इमानि खो भिक्खवे तीणी निदानानि कम्मानं समुदयायाति।   
[ब्ज्त् पगे ०९८] [\x ९८।]        
तीणिमानि भिक्खवे निदानानि कम्मानं समुदयाय। कतमानि तीणि:  
अलोभो निदानं कम्मानं समुदयाय। अदोसो निदानं कम्मानं समुदयाय। अमोहो  
निदानं कम्मानं समुदयाय।   
    
न भिक्खवे अलोभा लोभो समुदेति, अथ खो भिक्खवे अलोभा अलोभोव समुदेति। न  
भिक्खवे अदोसा दोसो समुदेति, अथ खो भिक्खवे अदोसा अदोसोव समुदेति। न  
भिक्खवे अमोहा मोहो समुदेति, अथ खो भिक्खवे अमोहा अमोहोव समुदेति।   
    
न भिक्खवे अलोभजेन कम्मेन अदोसजेन कम्मेन अमोह जेन कम्मेन  
निरयोपञ्ञायति। तिरच्छानयोनि पञ्ञायति। पेत्तिविसयो पञ्ञायति या वा पनञ्ञापि काचि  
दुग्गतियो। अथ खो भिक्खवे अलोभजेन कम्मेन अदोसजेन कम्मेन अमोहजेन  
कम्मेन देवा पञ्ञायन्ति, मनुस्सा पञ्ञायन्ति, या वा पनञ्ञापि काचि सुगतियो।   
    
इमानि खो भिक्खवे तीणि निदानानि कम्मानं समुदयायाति।   
    
६। १। ४। १०  
(किम्बिल सुत्तं)  
४०। एवम्मेसुतं एकं समयं भगवा किम्बिलायं विहरति निचुलवते१ अथ खो आयस्मा  
किम्बिलो येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं  
निसीदि। एकमन्तं निसिन्नो खो आयस्मा किम्बिलो भगवन्तं एतदवोच:  
    
" [प्त्स् पगे ३४०] [\क़् ३४०।] को नु खो भन्ते हेतु, को पच्चयो, येन तथागते  
परिनिब्बुते सद्धम्मो न चिरट्ठितिको होती"ति?  
    
इध किम्बिल, तथागते परिनिब्बुते भिक्खु भिक्खुणियो उपासका उपासिकायो सत्थरि  
अगारवा विहरन्ति अप्पतिस्सा। धम्मे अगारवा विहरन्ति अप्पतिस्सा। सङ्घे अगारवा विहरन्ति  
अप्पतिस्सा। सिक्खाय आगारवा विहरन्ति अप्पतिस्सा। अप्पमादे अगारवा विहरन्ति अप्पतिस्सा।  
पटिसान्थारे अगारवा विहरन्ति अप्पतिस्सा।   
    
अयं खो किम्बिल हेतु, अयं पच्चयो येन तथागते परिनिब्बुते सद्धम्मो न  
चिरट्ठितिको होति।   
को पन भन्ते हेतु, को पच्चयो, येन तथागते परिनिब्बुते सद्धम्मो चिरट्ठितिको  
होतीति?।   
१वेऌउवने मछसं   
    
[ब्ज्त् पगे १००] [\x १००।]       
इध किम्बिल तथागते परिनिब्बुते भिक्खू भिक्खुणियो उपासका उपासिकायो सत्थरि  
सगारवा विहरन्ति सप्पतिस्सा, धम्मे सगारवा विहरन्ति सप्पतिस्सा, सङ्घे सगारवा  
विहरन्ति सप्पतिस्सा, सिक्खाय सगारवा विहरन्ति सप्पतिस्सा, अप्पमादे सगारवा विहरन्ति  
सप्पतिस्सा, पटिसन्थारे सगारवा विहरन्ति सप्पतिस्सा।   
अयं खो किम्बिल, हेतु अयं पच्चयो, येन तथागते परिनिब्बुते सद्धम्मो चिरट्ठितिको  
होतीति।   
    
६। १। ४। ११  
(दारुक्खन्ध सुत्तं)  
४१। एवम्मेसुतं एकं समयं आयस्मा सारिपुत्तो राजगहे विहरति गिज्झकूटे पब्बते।   
अथ खो आयस्मा सारिपुत्तो पुब्बन्हसमयं निवासेत्वा पत्तचीवरमादाय सम्बहुलेहि  
भिक्खूहि सद्धिं गिज्झकूटा पब्बता ओरोहन्तो अद्दस अञ्ञतरस्मिं पदेसे महन्तं  
दारुक्खन्धं। दिस्वा भिक्खू आमन्तेसि: " पस्सथ नो तुम्हे आवुसो अमुं महन्तं  
दारुक्खन्धन्ति"  
एव मावुसोति।   
आकङ्खमानो आवुसो भिक्खु इद्धिमा चेतोवसिप्पत्तो अमुं दारुक्खन्धं पठवीत्वेव  
अधिमुच्चेय्य। तं [प्त्स् पगे ३४१] [\क़् ३४१।] किस्स हेतु: अत्थि आवुसो अमुम्हि  
दारुक्खन्धे पठवीधातु, यं निस्साय भिक्खु इद्धिमा चेतोवसिप्पत्तो अमुं  
दारुक्खन्धं पठवीत्वेव अधिमुच्चेय्य।   
    
आकङ्खमानो आवुसो भिक्खु इद्धिमा चेतोवसिप्पत्तो अमुं दारुक्खन्धं आपोत्वेव  
अधिमुच्चेय्य आकङ्खमानो आवुसो भिक्खु इद्धिमाचेतोवसिप्पत्तो अमुं दारुक्खन्धं  
तेजोत्वेव अधिमुच्चेय्य आकङ्खमानो आवुसो भिक्खु इद्धिमा चेतोवसिप्पत्तो अमुं  
दारुक्खन्धं वायोत्वेव अधिमुच्चेय्य आकङ्खमानो आवुसो भिक्खु इद्धिमा  
चेतोवसिप्पत्तो अमुं दारुक्खन्धं सुभन्त्वेव अधिमुच्चेय्य आकङ्खमानो आवुसो  
भिक्खु इद्धिमा चेतोवसिप्पत्तो अमुं दारुक्खन्धं असुभन्त्वेव अधिमुच्चेय्य। तं  
किस्स हेतु। अत्थि आवुसो अमुम्हि दारुक्खन्धे असुभधातु, यं निस्साय भिक्खु इद्धिमा  
चेतोवसिप्पत्तो अमुं दारुक्खन्धं असुभन्त्वेव अधिमुच्चेय्याति।   
    
९। १। ४। १२  
(नागित सुत्तं)  
४२। एवं मे सुतं एकं समयं भगवा कोसलेसु चारिकं चरमानो महता  
भिक्खुसङ्घेन सद्धिं येन इच्छानङ्गलं नाम कोसलानं ब्राह्मणगामो, तदवसरि।  
तत्र सुदं भगवा इच्छानङ्गले विहरति इच्छानङ्गलवनसण्डे।   
    
[ब्ज्त् पगे १०२] [\x १०२।]       
अस्सोसुं खो इच्छानङ्गलिका ब्राह्मणगहपतिका " समणो खलु भो गोतमो सक्यपुत्तो  
सक्यकुला पब्बजितो इच्छानङ्गलं अनुप्पत्तो इच्छानङ्गले विहरति इच्छानङ्गलवनसण्डे।  
तं खो पन भवन्तं गोतमं एवं कल्याणो कित्तिसद्दो अब्भुग्गतो" इतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदु अनुत्तरो  
पुरिसदम्मसारथी सत्था देवमनुस्सानं बुद्धो भगवा"ति। सो इमं लोकं सदेवकं  
समारकं सब्रह्मकं सस्समणब्राह्मणीं पजं सदेवमनुस्सं सयं अभिञ्ञा  
सच्छिकत्वा पवेदेति। सो धम्मं देसेति आदिकल्याणं मज्झेकल्याणं परियोसानकल्याणं  
सात्थं सव्यञ्जनं केवलपरिपुण्णं परिसुद्धं, ब्रह्मचरियं पकासेति। ( साधु खो  
पन तथारूपानं) अरहतं दस्सनं होती"ति।   
    
अथ खो इच्छानङ्गलिका ब्राह्मणगहपतिका तस्सा रत्तिया अच्चयेन पहूतं खादनीयं  
भोजनीयं आदाय येन इच्छानङ्गलवनसण्डं तेनुपसङ्कमिंसु। उपसङ्कमित्वा  
बहिद्वारकोट्ठके अट्ठंसु उच्चासद्दा महासद्दा।   
    
तेन खो पन समयेन आयस्मा नागितो भगवतो उपट्ठाको होति। अथ खो भगवा  
आयस्मन्तं नागितं [प्त्स् पगे ३४२] [\क़् ३४२।] आमन्तेसि: के पन ते नागित उच्चासद्दा  
महासद्दा केवट्टा मञ्ञे मच्छविलोपेति।   
एते भन्ते इच्छानङ्गलिका ब्राह्मणगहपतिका पहुतं खादनीयं होजनीयं आदाय  
बहिद्वारकोट्ठके ठिता भगवन्तंयेव उद्दिस्स भिक्खुसङ्घं चाति।   
    
माहं नागित, यसेन समागमं। मा च मया यसो। यो खो नागित, नयिमस्स  
नेक्खम्मसुखस्स  
पविवेकसुखस्स उपसमसुखस्स सम्बोधसुखस्स निकामलाभी अस्स अकिच्छलाभी  
अकसिरलाभी, यस्साहं नेक्खम्मसुखस्स पविवेकसुखस्स उपसमसुखस्स  
सम्बोधसुखस्स निकामलाभी  
अकिच्छलाभी अकसिरलाभी, सो तं मीऌहसुखं मिद्धसुखं लाभसक्कारसिलोकसुखं  
सादियेय्याति।   
अधिवासेतुदानि भन्ते भगवा, अधिवासेतु सुगतो। अधिवासन कालोदानि भन्ते भगवतो।  
येन येनेवदानि भन्ते भगवा गमिस्सति, तन्निन्नाव भविस्सन्ति ब्राह्मणगहपतिका,  
ने गमा चे व जानपदा च। सेय्यथापि भन्ते थुल्लफुसितके देवे वस्सन्ते यथानिन्नं  
उदकानि पवत्तन्ति, एव मेव खो भन्ते येन येनेवदानि भगवा गमिस्सति, तन्निन्नाव  
भविस्सन्ति ब्राह्मणगहपतिका नेगमा चेव जानपदा च। तं किस्स हेतु: तथा हि भन्ते  
भगवतो सिलपञ्ञणन्ति।   
माहं नागित, यसेन समागमं। मा च मया ससो। यो खो नागित, नयिमस्स  
नेक्खम्मसुखस्स पविवेकसुखस्स उपसमसुखस्स सम्बोधसुखस्स निकामलाभी  
अस्स अकिच्छलाभी अकसिरलाभी, यस्साहं नेक्खम्मसुखस्स पविवेकसुखस्स  
उपसमसुखस्स सम्बोधसुखस्स निकामलाभी अकिच्छलाभी अकसिरलाभी, सो तं  
मीऌहसुखं मिद्धसुखं लाभसक्कार सिलोकसुखं सादियेय्य।  
    
[ब्ज्त् पगे १०४] [\x १०४।]       
    
(१) इदाहं नागित, भिक्खुं पस्सामि गामन्तविहारिं [प्त्स् पगे ३४३] [\क़् ३४३।]       
समाहितं निसिन्नं। तस्स मय्हं नागित, एवं होति: " इदानिमं आयस्मन्तं आरामिको वा  
समणुद्देसो वा सहधम्मिको वा तम्हा समाधिम्हा चावेस्सती"ति। तेनाहं नागित, तस्स  
भिक्खुनो न अत्तमनो होमि गामन्तविहारेन।   
    
(२) इध पनाहं नागित, भिक्खुं पस्सामि आरञ्ञकं अरञ्ञे पचलायमानं निसिन्नं।  
तस्स मय्हं नागित, एवं होति: "इदानि अयमायस्मा इमं निद्दाकिलमथं पटिविनोदेत्वा  
अरञ्ञसञ्ञं येव मनसि करिस्सति एकत्तन्ति। तेनाहं नागित, तस्स भिक्खुनो अत्तमनो  
होमि अरञ्ञविहारेन।   
    
(३) इध पनाहं नागित, भिक्खुं पस्सामि अरञ्ञकं अरञ्ञे असमाहितं निसिन्नं। तस्स  
मय्हं नागित, एवं होति: "इदानि अयमायस्मा असमाहितं वा चित्तं समादहिस्सति समाहितं  
वा चित्तं अनुरक्खिस्सति"ति। तेनाहं नागित, तस्स भिक्खुनो अत्तमनो होमि अरञ्ञविहारेन   
(४) इध पनाहं नागित, भिक्खुं पस्सामि आरञ्ञकं अरञ्ञे समाहितं निसिन्नं। तस्स  
मय्हं नागित, एवं होति: इदानि अयमायस्मा अविमुत्तं वा चित्तं विमोचेस्सति, विमुत्तं वा  
चित्तं अनुरक्खिस्सती"ति। तेनाहं नागित, तस्स भिक्खुनो अत्तमनो होमि अरञ्ञविहारेन   
(५) इध पनाहं नागित, भिक्खुं पस्सामि गामन्तविहारिं लाभिं  
चीवरपिण्डपातसेनासनगिलानपच्चयभेसज्जपरिक्खारानं। सो तं लाभसक्कारसिलोकं  
निकामयमानो रिञ्चति पटिसल्लानं, रिञ्चति अरञ्ञे वनपत्थानि पन्तानि [प्त्स् पगे ३४४] [\क़्  
३४४।] सेनासनानि, गामिनिगमराजधानिं ओसरित्वा वासं कप्पेति। तेनाहं नागित, तस्स  
भिक्खुनो न अत्तमनो होमि गामन्तविहारेन।   
(६) इध पनाहं नागित, भिक्खुं पस्सामि आरञ्ञकं लाभिं  
चीवरपिण्डपातसेनासनगिलानपच्चयभेसज्जपरिक्खारानं। सो तं लाभसक्कारसिलोकं  
पटिपणामेत्वा न रिञ्चति पटिसल्लानं, न रिञ्चति अरञ्ञेवनपत्थानि पन्तानि सेनासनानि।  
तेनाहं नागित, तस्स भिक्खुनो अत्तमनो होमि अरञ्ञविहारेन।   
    
यस्माहं नागित, समये अद्धानमग्गपटिपन्नो न कञ्चि पस्सामि पुरतो वा पच्छतो  
वा, फासु मे नागित, तस्मिं समये होति अन्तमसो उच्चारपस्सावकम्मायाति।   
    
देवता वग्गो चतुत्थो।   
    
तस्सुद्दानं:  
सेक्खा द्वे अपरिहानि मोग्गल्लान विज्जाभागिया विवाद दानत्तकारि निदानं  
किम्बिलदारुक्खन्धेन नागितोति।   
    
[ब्ज्त् पगे १०६] [\x १०६।]        
५। धम्मिक वग्गो  
६। १। ५। १।   
(नाग सुत्तं)  
४३। एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
भगवा पुब्बन्हसमयं निवासेत्वा पत्त चीवरमादाय सावत्थियं पिण्डाय पाविसि।  
सावत्थियं पिण्डाय चरित्वा पच्छाभत्तं पिण्डपातपटिक्कन्तो आयस्मन्तं आनन्दं  
आमन्तेसि: " आयामानन्द, येन पुब्बारामो मिगारमातुपासादो [प्त्स् पगे ३४५] [\क़् ३४५।]       
तेनुपसङ्कमिस्साम दिवाविहाराया"ति। "एवं भन्ते"ति खो आयस्मा आनन्दो भगवतो  
पच्चस्सोसि।   
अथ खो भगवा आयस्मता आनन्देन सद्धिं येन पुब्बारामो मिगारमातुपासादो  
तेनुपसङ्कमि।   
    
अथ खो भगवा सायन्हसमयं पतिसल्लाना वुट्ठितो आयस्मन्तं आनन्दं आमन्तेसि:   
"आयामानन्द, येन पुब्बकोट्ठको तेनुपसङ्कमिस्साम गत्तानि परिसिञ्चितुं"ति।   
    
"एवं भन्ते", ति खो आयस्मा आनन्दो भगवतो पच्चस्सोसि"।   
    
अथ खो भगवा आयस्मता आनन्देन सद्धिं येन पुब्बकोट्ठको तेनुपसङ्कमि गत्तानि  
परिसिञ्चितुं। पुब्बकोट्ठके गत्तानि परिसिञ्चित्वा पच्चुत्तरित्वा एकचीवरो अट्ठासि गत्ततानि  
पुब्बापयमानो।   
    
तेन खो पन समयेन रञ्ञो पसेनदिस्स कोसलस्स "सेतो" नाम नागो  
महातुरियतालितवादितेन पुब्बकोट्ठका पच्चुत्तरति। अपिस्सु तं जनो दिस्वा एवमाह:  
    
" अभिरूपो वत भो१ रञ्ञो नागो, दस्सनीयो वत भो रञ्ञो नागो, पासादिको वत भो रञ्ञो  
नागो, कायूपपन्नो वत भो रञ्ञो नागो"ति।   
    
एवं वुत्ते आयस्मा उदायि भगवन्तं एतदवोच: "हत्थिमेव नु खो भन्ते महन्तं  
ब्रूहन्तं कायूपपन्नं जनो दिस्वा एवमाह: नागो वत भो नागोति: उदाहु अञ्ञम्पि कञ्चि  
महन्तं ब्रूहन्तं कायूपपन्नं जनो दिस्वा एवमाह: नागो वत भो नागोति?"   
    
१ अभिरूपो वतायं सीमु।   
    
[ब्ज्त् पगे १०८] [\x १०८।]       
हत्थिम्पि खो उदायि, महन्तं ब्रूहन्तं कायूपपन्नं जनो दिस्वा एवमाह:" नागो वत  
भो नागो"ति। अस्सम्पि खो उदायि, महन्तं ब्रूहन्तं कायुपपन्नं जनो दिस्वा एवमाह:  
"नागो वत भो नागो"ति। गोणम्पि खो उदायि, महन्तं ब्रूहन्तं कायुपपन्नं जनो दिस्वा  
एवमाह: "नागो वत भो नागो"ति। उरगम्पि खो उदायि, महन्तं ब्रूहन्तं कायुपपन्नं  
जनो दिस्वा एवमाह: " नागो वत हो नागो"ति। रुक्खम्पि [प्त्स् पगे ३४६] [\क़् ३४६।] खो  
उदायि, महन्तं ब्रूहन्तं कायुपपन्नं जनो दिस्वा एवमाह: "नागो वत भो नागो"ति।  
मनुस्सम्पि खो उदायि, महन्तं ब्रूहन्तं१ कायुपपन्नं जनो दिस्वा एवमाह:"नागो  
वत भो नागो"ति। अपि च उदायि, यो सदेवके लोके समारके सब्रह्मके,  
सस्समणब्राह्मणिया पजाय सदेव मनुस्साय" आगुं न करोति कायेन वाचाय मनसा,  
तमहं नागो"ति ब्रूमिति।   
    
अच्छरियं भन्ते, अब्भूतं भन्ते, याव सुभासितमिदं भन्ते, भगवता२ "अपि च उदायि,  
यो सदेवके लोके समारके सब्रह्मके, सस्समणब्राह्मणिया पजाय सदेवमनुस्साय,  
आगुं न करोति कायेन वाचाय मनसा, तमहं नागोति ब्रूमि"ति।   
    
इदञ्च पनाहं भन्ते, भगवतो सुभासितं इमाहि गाथाहि अनुमोदामि:  
    
१८। मनुस्सभूतं सम्बुद्धं अत्तदन्तं समाहितं  
इरीयमानं ब्रह्मपथे चित्तस्सुपसमे रतं।   
    
१९। यं मनुस्सा नमस्सन्ति सब्बधम्मान पारगुं,   
देवापि नं३ नमस्सन्ति इति मे अरहतो सुतं।   
    
२०। सब्बसञ्ञोजनातीतं वना निब्बानमागतं  
कामेहि नेक्खम्मरतं मुत्तं सेलाव कञ्चनं।   
    
२१। सब्बे अच्चरुची नागो हिमवा वञ्ञे४ सिलुच्चये  
सब्बेसं नागनामानं सच्चनामो अनुत्तरो।   
    
२२। नागं वो कित्तयिस्सामि नही आगुं करोति सो  
सोरच्चं अविहिंसा च पादा नागस्स ते दुवे।   
    
२३। तपो च ब्रह्मचरियं चरणा नागस्स त्यापरे  
सद्धाहत्थो महानागो उपेक्खासेतदन्तवा।   
    
२४। सति गीवा सिरो पञ्ञा वीमंसा धम्मचित्तना  
धम्मकूच्छिसमावापो५ विवेको तस्स वालधि।   
    
२५। सो झायी अस्सासरतो अज्झत्तं सुसमाहितो  
गच्छं समाहितो नागो ठितो नागो समाहितो।   
    
१। ब्रहन्तं मछसं २। भगवताती सीमु ३। तं मछसं  
४। हिमवाञ्ञे मछसं। ५। तपो मछसं  
    
[ब्ज्त् पगे ११०] [\x ११०।]        
२६। सेय्यं समाहितो नागो निसिन्नोपि समाहितो   
[प्त्स् पगे ३४७] [\क़् ३४७।]        
सब्बत्थ संवुतो नागो एसा नागस्स सम्पदा  
    
२७। भूञ्जति अनवज्जानि सावज्जानि न भूञ्जति  
घासं अच्छादनं१ लद्धा सन्निधिं परिवज्जये२।   
    
२८। सञ्ञोजनं अणुं थूलं सब्बं छेत्वान बन्धनं  
येन येनेव गच्छति अनपेक्खोऽव गच्छति।   
    
२९। यथापि उदके जातं पुण्डरीकं पवड्ढति  
नूपलिप्पति३ तोयेन सुचिगन्धं मनोरमं।   
    
३०। तथेव लोके सुजातो बुद्धो लोके विरज्जति४  
नूपलिप्पति३ लोकेन तोयेन पदुमं यथा।   
    
३१। महग्गिनी पज्जलितो५अनाहारूपसम्मति  
सङ्खारेसूपसन्तेसु निब्बुतोति पवुच्चति।   
    
३२। अत्थस्सायं विञ्ञापनी उपमा विञ्ञुहि देसिता  
विञ्ञस्सन्ति महानागा नागं नागेन देसितं।   
    
३३। वीतरागो वीतदोसो वितमोहो अनासवो  
सरीरं विजहं नागो परिनिब्बिस्सति अनासवोति।   
६। १। ५। २।   
(मिगसालासुत्तं)  
(सावत्थिनिदानं)  
४४। अथ खो आयस्मा आनन्दो पुब्बन्हसमयं निवासेत्वा पत्तचीवरमादाय येन  
मिगसालाय उपासिकाय निवेसनं तेनुपसङ्कमि। उपसङ्कमित्वा पञ्ञत्ते आसने निसीदि। अथ  
खो मिगसाला उपासिका येनायस्मा आनन्दो, तेनुपसङ्कमि। उपसङ्कमित्वा आयस्मन्तं  
आनन्दं अभिवादेत्वा एकमन्तं निसीदी। एकमन्तं निसिन्ना खो मिगसाला उपासिका  
आयस्मन्तं आनन्दं एतदवोच:  
    
कथं कथं नामायं भन्ते आनन्द, भगवता धम्मो देसितो अञ्ञेय्यो, यत्र हि नाम  
ब्रह्मचारी च ६ अब्रह्मचारी च उभो समसमगतिका भविस्सन्ति अभिसम्परायं?  
[प्त्स् पगे ३४८] [\क़् ३४८।]       
    
पिता मे भन्ते पुराणो ब्रह्मचारी अहोसि आराचारी विरतो मेथुना गामधम्मा। सो  
कालकतो। ७ भगवता व्याकतो। " सकदागामि सत्तो८ तुसितं कायं उपपन्नोति। " पेत्तेय्योपि  
९ मे भन्ते इसिदत्तो अब्रह्मचारी अहोसि सदारसन्तुट्ठो। सोपि कालकतो। ७ भगवता  
व्याकतो: " सकदागामि सत्तो ८ तुसितं कायं उपपन्नो"ति।   
    
१। घासमच्छादनं मछसं २। परिवज्जयं मछसं ३। नवुपलिप्पति सीमु।   
४। विहरति मछसं ५ महागिनीवजलितो मछसं महग्गिनि पज्जलितो स्या  
६। ब्रह्मचारी सीमु ७। कालङ्कतो मछसं ८। सकदागामि पत्तो मछसं। ९। पेत्त्येयोपियो  
सिमू, [प्त्स्।] पितुपियो स्या, कं  
    
[ब्ज्त् पगे ११२] [\x ११२।]        
    
कथं कथं नामायं भन्ते आनन्द, भगवता धम्मो देसितो अञ्ञेय्यो, यत्र हि नाम  
ब्रह्मचारी च अब्रह्मचारि च उभो समसमगतिका भविस्सन्ति अभिसम्परायन्ति?  
    
एवं खो पनेतं भगिनि भगवता व्याकतन्ति।   
अथ खो आयस्मा आनन्दो मिगसालाय उपासिकाय निवेसने पिण्डपातं गहेत्वा उट्ठायासना  
पक्कामि। अथ खो आयस्मा आनन्दो पच्छाभत्तं पिण्डपातपटिक्कन्तो येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो आयस्मा आनन्दो भगवन्तं एतदवोच:  
    
इधाहं भन्ते पुब्बन्हसमयं निवासेत्वा पत्तचीवरमादाय येन मिगसालाय उपासिकाय  
निवेसनं, तेनुपसङ्कमिं। उपसङ्कमित्वा पञ्ञत्ते आसने निसीदिं। अथ खो भन्ते  
मिगसाला उपासिका येनाहं तेनुपसङ्कमि। उपसङ्कमित्वा मं अभिवादेत्वा एकमन्तं  
निसीदि। एकमन्तं निसिन्ना खो भन्ते मिगसाला उपासिका मं एतदवोच:  
    
कथं कथं नामाय भन्ते आनन्द, भगवता धम्मो देसितो अञ्ञेय्यो, यत्र हि नाम  
ब्रह्मचारी च अब्रह्मचारी च उभो समसमगतिका भविस्सन्ति अभिसम्परायं। पिता मे  
भन्ते पुराणो ब्रह्मचारी अहोसि आराचारी विरतो मेथुना गामधम्मा। सो कालकतो१।  
भगवता व्याकतो: सकदागामि [प्त्स् पगे ३४९] [\क़् ३४९।] सत्तो२ तुसितं कायं  
उपपन्नोति। पेत्तेय्योपि३ मे भन्ते इसिदत्तो अब्रह्मचारि अहोसि सदारसन्तुट्ठो। सोपि  
कालकतो। भगवता व्याकतो: सकदागामि सत्तो२ तुसितं कायं उपपन्नोति। कथं कथं  
नामायं भन्ते आनन्द, भगवता धम्मो देसितो अञ्ञेय्यो, यत्र हि नाम ब्रह्मचारीच  
अब्रह्मचारी च उभो समसमगतिका भविस्सन्ति अभिसम्परायन्ति?  
    
एवं वुत्ते अहं भन्ते मिगसालं उपासिकं एतदवोचं: एवं खो पनेतं भगिनि  
भगवता ब्याकतन्ति।   
    
का चानन्द मिगसाला उपासिका बाला अब्यत्ता अम्बका अम्बकपञ्ञा?४ के च  
पुरिसपुग्गलपरोपरीयञाणे?  
    
छयिमे आनन्द पुग्गला सन्तो संविज्जमाना लोकस्मिं कतमे छ?  
    
इधानन्द एकच्चो पुग्गलो सोरतो होति सुखसंवासो। अभिनन्दन्ति सब्रह्मचारी  
एकत्तवासेन। तस्स सवणेनपि अकतं होति, बाहुसच्चेनपि अकतं होति, दिट्ठियापि  
अप्पटिविद्धं होति, सामयिकम्पि५ विमुत्तिं न लभति। सो कायस्स भेदा परं मरणा  
हानाय परेति नो विसेसाय, हानगामीयेव६ होति नो विसेसगामि। (१)  
    
१। कालङ्कतो मछसं २। पत्तो मछसं ३। पेत्त्येयोपियो सीमु। ४। अम्मका, अम्मकसञ्ञा   
मछसं, अम्बका अम्बकसञ्ञा, स्या,   
५सामायिकमपि मछसं, अट्ठकथा। ६। हानगामिरेव अट्ठकथा।   
    
[ब्ज्त् पगे ११४] [\x ११४।]       
इधानन्द एकच्चो पुग्गलो सोरतो होति सुखसंवासो। अभिनन्दन्ति सब्रह्मचारी  
एकत्तवासेन। तस्स सवणेनपि कतं होति। बाहुसच्चेनपि कतं होति। दिट्ठियापी  
सुप्पटिविद्धं१। होति सामयिकम्पि विमुत्तिं लभति। सो कायस्स भेदा परं मरणा  
विसेसाय परेति नो हानाय। विसेसगामीयेव२ होति नो हानगामि। (२)  
    
तत्रानन्द पमाणका३ पमिणन्ति: इमस्सपि तेव धम्मा, अपरस्सपि तेव धम्मा।  
कस्मा तेसं एको हीनो, एको पणीतोति। तं हि तेसं आनन्द होति दीघरत्तं अहिताय  
दुक्खाय।   
    
तत्रानन्द य्वायं पुग्गलो सोरतो४। होति सुखसंवासो। अभिनन्दन्ति सब्रह्मचारि  
एकत्तवासेन। तस्स सवणेनपि कतं होति। बाहुसच्चेनपि कतं होति। दिट्ठियापि  
सुप्पटिविद्धं१ होति। सामयिकम्पि विमुत्तिं लभति। अयम्पि [प्त्स् पगे ३५०] [\क़् ३५०।]      
 आनन्द पुग्गलो अमुना पुरिमेन पुग्गलेन अभिक्कन्ततरो च पणीततरो च। तं किस्स  
हेतु? इमं हानन्द पुग्गलं धम्मसोतो निब्बहति। तदन्तरं को जानेय्य अञ्ञत्र  
तथागतेन?  
    
तस्मातिह आनन्द मा पुग्गलेसु पमाणका३ अहुवत्थ। मा पुग्गलेसु पमाणं गण्हित्थ।  
खञ्ञति हानन्द पुग्गलेसु पमाणं गण्हन्तो।   
    
अहं वा आनन्द पुग्गलेसु पमाणं गण्हेय्यं यो वा पनस्स मादिसो।   
    
इध पनानन्द एकच्चस्स पुग्गलस्स कोधमानो अधिगतो होति समयेन समयञ्चस्स  
लोभधम्मा उप्पज्जन्ति। तस्स सवणेनपि अकतं होति। बाहुसच्चेनपि अकतं होति।  
दिट्ठियापि अप्पटिविद्धं होति। सामयिकम्पि विमुत्तिं न लभति। सो कायस्स भेदा  
परम्मरणा हानाय परेति, नो विसेसाय, हानगामियेव होति, नो विसेसगामी। (३)  
    
इध पनानन्द एकच्चस्स पुग्गलस्स कोधमानो अधिगतो होति समयेन। समयञ्चस्स  
लोभधम्मा उप्पज्जन्ति। तस्स सवणेनपि कतं होति। बाहुसच्चेनपि कतं होति।  
दिट्ठियापि अप्पटिविद्धं होति। सामयिकम्पि विमुत्तिं न लभति। सो कायस्स भेदा  
परम्मरणा हानाय परेति, नो विसेसाय, हानगामीयेव होति, नो हानगामि। (४)  
    
तत्रानन्द पमाणका पमिणन्ति य्वायं पुग्गलो सोरतो४। होति सुखसंवासो।  
अभिनन्दन्ति सब्रह्मचारी एकत्तवासेन। तस्स सवणेनपि कतं होति। बाहुसच्चेनपि  
कतं होति। दिट्ठियापि सुप्पटिविद्धं१ होति। सामयिकम्पि विमुत्तीं लभति। अयम्पि  
आनन्द पुग्गलो अमुना पुरिमेन पुग्गलेन अभिक्कन्ततरो च पणीततरो च। तं किस्स  
हेतु? इमं हानन्द पुग्गलं धम्मसोतो निब्बहति। तदन्तरं को जानेय्य अञ्ञत्र  
तथागतेन?  
    
तस्मातिह आनन्द मा पुग्गलेसु पमाणका३ अहुवत्थ। मा पुग्गलेसु पमाणं  
गणहित्थ। खञ्ञति हानन्द पुग्गलेसु पमाणं गण्हन्तो।   
    
अहं वा आनन्द पुग्गलेसु पमाणं गणहेय्यं यो वा पनस्स मादिसो।   
    
इध पनानन्द एकच्चस्स पुग्गलस्स कोधमानो अधिगतो होति। समयेन समयञ्चस्स  
वचीसंसारा५ उप्पज्जन्ति। तस्स सवणेनपि अकतं होति। बाहुसच्चेनपि अकतं होति।  
दिट्ठियापि अप्पटिविद्धं होति। सामयिकम्पि विमुत्तिं न लभति। सो कायस्सभेदा  
परम्मरणा हानाय परेति नो विसेसाय, हानगामीयेव होति नो विसेसगामि। (५)  
    
१। पटिविद्धं मछसं २ विसेसगामिरेव सीमु। ३। पमाणिका मछसं सीमु ४। सुरतो   
सीमु। ५। वचिसङ्खारा मछसं  
    
[ब्ज्त् पगे ११६] [\x ११६।]       
इध पनानन्द एकच्चस्स पुग्गलस्स कोधमानो अधिगतो होति। समयेन समयञ्चस्स  
ववीसंसारा१ उप्पज्जन्ति। तस्स सवणेनपि कतं होति बाहुसच्चेनपि कतं होति। दिट्ठियापि  
पटिविद्धं होति। सामयिकम्पि विमुत्तिं लभति। सो कायस्स भेदा परम्मरणा विसेसाय  
[प्त्स् पगे ३५१] [\क़् ३५१।] परेति नो हानाय। विसेसगामीयेव होति, नो हानगामि। (६)  
    
तत्रानन्द पमानका पमिणनन्ति: इमस्सपि तेव धम्मा, अपरस्सपि तेव धम्मा।  
कस्मा तेसं एको हीनो, एको पणीतोति? तं हि तेसं आनन्द होति दीघरत्तं अहिताय  
दुक्खाय।   
    
तत्रानन्द यस्स पुग्गलस्स कोधमानो अधिगतो होति। समयेन समयञ्चस्स  
ववीसंसारा उप्पज्जन्ती। तस्स सवणेनपि कतं होति बाहुसच्चेनपि कतं होति। दिट्ठियापि  
सुप्पटिविद्धं होति। सामयिकम्पि विमुत्तिं लभति। अयं आनन्द पुग्गलो अमुना  
पुरिमेन पुग्गलेन अभिक्कन्ततरो च पणीततरो च। तं किस्स हेतु: इमं हानन्द  
पुग्गलं धम्मसोतो निब्बहति। तदन्तरं को जानेय्य अञ्ञत्र तथागतेन?   
तस्मातिह आनन्द मा पुग्गलेसु पमाणका अहुवत्थ, मा पुग्गलेसु पमाणं गणहित्थ।  
खञ्ञति हानन्द पुग्गलेसु पमाणं गण्हन्तो।   
    
अहं वा आनन्द पुग्गलेसु पमाणं गण्हेय्यं, यो वा पनस्स मादिसो।   
    
का चानन्द मिगसाला उपासिका बाला अव्यत्ता अम्बका अम्बकपञ्ञा? के च  
पुरिसपुग्गलपरोपरियञाणे?  
    
यथारूपेन आनन्द सीलेन पुराणो समन्नागतो अहोसि, तथारूपेन सीलेन इसिदत्तो  
समन्नागतो अभविस्स, नयिध पुराणो इसिदत्तस्स गतिम्पि अञ्ञस्स। यथारूपाय च  
आनन्द पञ्ञय इसिदत्तो समन्नागतो अहोसि। तथारूपाय पञ्ञाय पुराणो समन्नागतो  
अभविस्स, नयिध इसिदत्तो पुराणस्स गतिम्पि अञ्ञस्स। इति खो आनन्द इमे पुग्गला उभो  
एकङ्गहीनाति।   
    
१वचीसङ्खारा मछसं  
    
[ब्ज्त् पगे ११८] [\x ११८।]       
६। १। ५। ३।   
(इण सुत्तं)  
(सावत्थिनिदानं)  
(१) ४५। दाऌइद्दियं भिक्खवे दुक्खं लोकस्मिं कामभोगिनोति? एवं भन्ते।   
(२) यम्पि भिक्खवे दऌइद्दो [प्त्स् पगे ३५२] [\क़् ३५२।] अस्सको अनाऌहियो१ इणं आदियति।  
इतादानम्पि भिक्खवे दुक्खं लोकस्मिं कामभोगिनोति?  
एवं भन्ते।   
(३) यम्पि भिक्खवे दऌइद्दो अस्सको अनाऌहियो इणं आदियित्वा वड्ढिं पटिसुणाति। २  
वड्ढिपि भिक्खवे दुक्खा लोकस्मिं सामभोगिनोति?  
एवं भन्ते।   
(४) यम्पि भिक्खवे दऌइद्दो अस्सको अनाऌहियो वड्ढिं पटिसुणित्वा कालाभतं वड्ढिं  
न देति। चोदेन्तिपि नं चोदनापि भिक्खवे दुक्खा लोकस्मिं कामभोगिनोति? एवं भन्ते।   
(५) यम्पि भिक्खवे दऌइद्दो अस्सको अनाऌहियो चोदियमानो न देति। अनुचरन्तिपि नं।  
अनुचरियापि भिक्खवे दुक्खा लोकस्मिं कामभोगिनोति?  
एवं भन्ते।   
(६) यम्पि भिक्खवे दऌइद्दो अस्सको अनाऌहियो अनुचरियमानो न देति। बन्धन्तिपि नं।  
बन्धनम्पि भिक्खवे दुक्खं लोकस्मिं कामभोगिनोति?  
एवं भन्ते।   
    
इति खो भिक्खवे दाऌइद्दियम्पि दुक्खं लोकस्मिं कामभोगिनो। इणादानम्पि दुक्खं  
लोकस्मिं कामभोगिनो। वड्ढीपि दुक्खा लोकस्मिं कामभोगिनो, चोदनापि दुक्खा  
लोकस्मिं कामभोगिनो। अनुचरियापि दुक्खा लोकस्मिं कामभोगिनो। बन्धनम्पि  
दुक्खं लोकस्मिं कामभोगिनो।   
    
एवमेव खो भिक्खवे यस्स कस्सचि सद्धा नत्थि कुसलेसु धम्मेसु, हिरि नत्थि  
कुसलेसु धम्मेसु, ओत्तप्पं नत्थि कुसलेसु धम्मेसु, विरियं नत्थि कुसलेसु  
धम्मेसु, पञ्ञा नत्थि कुसलेसु धम्मेसु, १ अयं वुच्चति भिक्खवे अरियस्स विनये  
दऌइद्दो अस्सको अनाऌहियो। स खो सो भिक्खवे दसिद्दो अस्सको अनाऌहियो, सद्धाय असति  
कुसलेसु धम्मेसु, हिरिया असति कुसलेसु धम्मेसु, ओत्तप्पे असति कुसलेसु धम्मेसु,  
विरिये असति कुसलेसु धम्मेसु, पञ्ञाय असति कुसलेसु धम्मेसु, कायेन दुच्चरितं  
चरति। वाचाय दुच्चरितं चरति। मनसा दुच्चरितं चरति। इदमस्स इणादानस्मिं वदामि।   
१। अनाऌहिको मछसं, अनद्धिको स्या अनाऌइको सीमु पस्सुणाति मछसं  
    
[ब्ज्त् पगे १२०] [\x १२०।]       
    
सो तस्स कायदुच्चरितस्स पटिच्छादनहेतु पापिकं इच्छं पणिदहति: मा मं जञ्ञाति  
इच्छति, मा मं जञ्ञाति [प्त्स् पगे ३५३] [\क़् ३५३।] सङ्कप्पेति, मा मं जञ्ञाति वाचं  
भासति, मा मं जञ्ञाति कायेन परक्कमति। सो तस्स वचीदुच्चरितस्स पटिच्छादनहेतु  
पापिकं इच्छं पणिदहति: मा मं छञ्ञाति इच्छति, मा मं जञ्ञाति सङ्कप्पेति, मा मं  
जञ्ञाति वाचं भासति, मा मं जञ्ञाति कायेन परक्कमति। सो तस्स मनोदुच्चरितस्स  
पटिच्छादनहेतु पापिकं इच्छं पणिदहति: मा मं जञ्ञाति इच्छति, मा मं जञ्ञाति  
सङ्कप्पेति, मा मं जञ्ञाति वाचं भासति। मा मं जञ्ञाति कायेन परक्कमति। इदमस्स  
वड्ढिया वदामि।   
    
तमेनं पेसला सब्रह्मवारी एवमाहंसु: " अयञ्च सो आयस्मा एवङ्कारी एवं समाचारो"ति।  
इदमस्स चोदनाय वदामि।   
    
तमेनं अरञ्ञगतं वा रुक्खमूलगतं वा सूञ्ञागारगतं वा विप्पटिसारसहगता  
पापका अकुसलवितक्का समुदाचरन्ति। इदमस्स अनुचरियाय वदामि।   
    
स खो सो भिक्खवे दऌइद्दो अस्सको अनाऌहियो कायेन दुच्चरितं चरित्वा वाचाय दुच्चरितं  
चरित्वा मनसा दुच्चरितं चरित्वा कायस्स भेदा परम्मरणा निरयबन्धने वा बज्झति,  
तिरच्छानयोनिबन्धने वा। *  
    
नाहं भिक्खवे अञ्ञं एकधम्मम्पि समनुपस्सामि एवन्दारुणं एमं कटुकं एवं  
अन्तरायकरं अनुत्तरस्स योगक्खेमस्स अधिगमाय यथयिदं भिक्खवे  
निरयबन्धनं वा तिरच्छानयोनिबन्धनं वा, ति।   
    
३४। दाऌइद्दियं दुक्खं लोके इणादानं च वुच्चति,   
दऌइद्दो इणमादाय भुञ्जमानो विहञ्ञति।   
    
३५। ततो अनुचरन्ती नं बन्धनम्पि निगच्छति।   
एतं हि बन्धनं दुक्खं कामलाभाभिजप्पिनं।   
    
३६। तथेव अरियविनये सद्धा यस्स न विज्जति, [प्त्स् पगे ३५४] [\क़् ३५४।]        
अहिरिको अनोत्तप्पि पापकम्माविनिच्छयो१  
    
३७। कायदुच्चरितं कत्वा वचीदुच्चरितानि च,   
मनोदुच्चतं कत्वा मा मं जञ्ञाति२ इच्छति।   
    
३८। सो संसप्पति कायेन वाचाय उदचेतसा,   
पापकम्मा पवड्ढेन्तो तत्थ तत्थ पुनप्पुनं  
    
३९। सो पापकम्मो दुम्मेधो जानं दुक्कटमत्तनो,   
दऌइद्दो इणमादाय भुञ्जमानो विहञ्ञति,   
    
४०। ततो अनुचरन्ती नं सङ्कप्पा मानसा दुखा,   
गामे वा यदि वा रञ्ञे यस्स विप्पटिसारजा।   
    
१। पापकम्मविनिब्बयो मछसं, पापकम्मविनिच्छयो सीमु, पापकम्मं विनिब्बयो   
स्या। २। छञ्ञुती मछसं  
*एत्थ"इदमस्स बन्धनसमिं वदामि" इति भवितब्बन्ति खायति तथापि तं पोत्थकेसु  
नदिस्सते।   
    
[ब्ज्त् पगे १२२] [\x १२२।]       
४१। सो पापकम्मो दुम्मेधो जानं दुक्कटमत्तनो,   
योनिमञ्ञतरं गन्त्वा निरये चापि बज्झति।   
एतं हि बन्धनं दुक्खं यम्हा धीरो पमुच्चति।   
    
४२। धम्मलद्धेहि भोगेहि ददं चित्तं पसादयं  
उभयत्थ कटग्गाहो सद्धस्स घरमेसिनो।   
    
४३। दिट्ठधम्महितत्थाय सम्पराय सुखाय च  
एवमेतं गहट्ठानं चागो पुञ्ञं पवड्ढति।   
    
४४। तथेव अरियविनये सद्धा यस्स पतिट्ठिता  
हिरिमनो च ओत्तप्पी पञ्ञवा सीलसंवुतो।   
    
४५। एसो खो अरियविनये सुखञ्जीवीति१ वुच्चति  
निरामिसं सुखं लद्धा उपेखं अधितिट्ठति।   
    
४६। पञ्चनीवरणे हित्वा निच्चं आरद्धवीरियो  
झानानि उपसम्पज्ज एकोदिनिपको सतो।   
    
४७। एवं ञत्वा यथाभूतं सब्बसञ्ञोजनक्खये  
सब्बसो अनुपादाय सम्माचित्तं विमुच्चति।   
    
४८। तस्स सम्मा विमुत्तस्स ञाणं च होति तादिनो  
अकुप्पा मे विमुत्तीति भवसञ्ञोजनक्खये।   
    
४९। एतं खो परमं ञाणं एतं सुखमनुत्तरं  
असोकं विरजं खेमं एतमानण्यमुत्तमन्ति। [प्त्स् पगे ३५५] [\क़् ३५५।]        
६। १। ५। ४।   
(महाचुन्द सुत्तं)  
४६। एवं मे सुतं एकं समयं आयस्मा महाचुन्दो चेतीसु विहरति सहजातियं। २ तत्र  
खो आयस्मा महाचुन्दो भिक्खू आमन्तेसि: "आवुसो भिक्खवो"ति। ३ "आवुसो"ति खो ते भिक्खू  
आयस्मतो महा चुन्दस्स पच्चस्सोसुं। आयस्मा महाचुन्दो एतदवोच:  
    
(१) इधावुसो धम्मयोगा भिक्खू झायीभिक्खू अपसादेन्ति: इमे पन"झायिनोम्हा  
झायिनोम्भा, ति झायन्ति, पज्झायन्ति, ४ किं हिमे झायन्ति, ५ किन्तिमे झायन्ति, कथं हिमे६  
झायन्ती"ति। तत्थ धम्मयोगा च भिक्खू नप्पसीदन्ति, झायी च भिक्खू नप्पसीदन्ति,  
न च बहुजनहिताय पटिपन्ना होन्ति बहुजनसुखाय, बहुनो जनस्स अत्थाय हिताय  
सुखाय देवमनुस्सानं।   
    
१। सुखजीविति मछसं २। सयञ्जातियं मछसं, सञ्जातियं स्या ३। भिक्खवेति   
मछसं ४। निज्झायन्ति अवज्झायन्ति मछसं ५। किमिमेझायन्ति मछसं। ६। कथं इमे   
मछसं।   
    
[ब्ज्त् पगे १२४] [\x १२४।]       
(२) इध पनावुसो झायी भिक्खु धम्मयोगे भिक्खु अपसादेन्ति: इमे पन "  
धम्मयोगम्हा धम्मयोगम्हा"ति उद्धता उन्नला चपला मुखरा विकिण्णवाचा  
मुट्ठस्सती असम्पजाना असमाहिता विब्भन्तचित्ता पाकतिन्द्रिया। किं हिमे धम्मयोगा,  
किन्तिमे धम्मेयोगा, कथं हिमे१ धम्मयोगाति? तत्थ झायी च भिक्खू नप्पसीदन्ति,  
धम्मयोगा च भिक्खू नप्पसीदन्ति, न च बहुजनहिताय पटिपन्ना होन्ति  
बहुजनसुखाय, बहुनो जनस्स अत्थाय हिताय सुखाय देवमनुस्सानं।   
    
(३) इध पनावुसो धम्मयोगा भिक्खू धम्मयोगानंयेव भिक्खूनं वण्णं  
भासन्ति, नो झायीनं भिक्खूनं वण्णं भासन्ति। तत्थ धम्मयोगा च [प्त्स् पगे ३५६]  
[\क़् ३५६।] भिक्खू नप्पसीदन्ति, झायि च भिक्खू नप्पसीदन्ति, न च बहुजनहिताय  
पटिपन्ना होन्ति बहुजनसुखाय, बहुनो जनस्स अत्थाय हिताय सुखाय देवमनुस्सानं।   
    
(४) इध पनावुसो झायी भिक्खू झायीनं येव भिक्खूनं वण्णं भासन्ति नो  
धम्मयोगानं भिक्खूनं वण्णं भासन्ति। तत्थ झायी च भिक्खू नप्पसीदन्ति,  
धम्मयोगा च भिक्खू नप्पसीदन्ति, न च बहुजनहिताय पटिपटिपन्ना होन्ति  
बहुजनसुखाय, सुखाय, बहुनो जनस्स अत्थाय हिताय सुखाय देवमनुस्सानं।   
    
(५) तस्मातिहावुसो एवं सिक्खितब्बं: धम्मयोगा समाना झायीनं भिक्खूनं वण्णं  
भासिस्सामाति। एवं हि वो आवुसो सिक्खितब्बं। तं किस्स हेतु। अच्छरिया हेते आवुसो पुग्गला  
दुल्लभा लोकस्मिं, ये अमतं धातुं कायेन फूसित्वा२ विहरन्ति।   
    
(६) तस्मातिहावुसो एवं सिक्खितब्बं: झायी समाना धम्मयोगानं भिक्खूनं वण्णं  
भासिस्सामाति। एवं हि वो आवुसो सिक्खितब्बं। तं किस्स हेतु: अच्छरिया हेते आवुसो पुग्गला  
दुल्लभा लोकस्मिं, ये गम्भीरं अत्थपदं पञ्ञाय अतिविज्झ पस्सन्तीति।   
६। १। ५। ५  
(पठमसन्दिट्ठिक सुत्तं)  
(सावत्थिनिदानं)  
४७। अथ खो मोलियसीवको परिब्बाजको येन भगवा तेनुपसङ्कमि। उपसङ्कमित्वा  
भगवता सद्धिं सम्मोदि। सम्मोदनीयं कथं साराणीयं वितीसारेत्वा एकमन्तं  
निसीदि। एकमन्तं निसिन्नो खो मोलियसीवको परिब्बाजको भगवन्तं एतदवोच:  
    
"सन्दिट्ठिको धम्मो, सन्दिट्ठिको धम्मो, ति भन्ते वुच्चति। कित्तावता नु खो भन्ते  
सन्दिट्ठिको धम्मो होति, अकालिको एहिपस्सिको ओपनयिको पच्चत्तं वेदितब्बो विञुहिती?। [प्त्स्  
पगे ३५७] [\क़् ३५७।]        
    
१। कथंइमे मछसं  
२। पस्सित्वा कत्थमि।   
    
[ब्ज्त् पगे। १२६ [\x १२६।] ]  
तेन हि सिवक तञ्ञेवेत्थ पटिपुच्छिस्सामि। १ यथा ते खमेय्य तथा नं व्याकरेय्यासि।  
तं किं मञ्ञसि सीवक सन्तं वा अज्झत्तं लोभं " अत्थि मे अज्झत्तं लोभोति" पजानासि,  
असन्तं वा अज्झत्तं लोभं " नत्थि मे अज्झत्तं लोभोति" पजानासीति।   
    
एवं भन्ते।   
यं खो त्वं सीवक सन्तं वा अज्झत्तं लोभं " अत्थि मे अज्झत्तं लोभोति" पजानासि।   
असन्तं वा अज्झत्तं लोभं "नत्थि मे अज्झत्तं लोभोति"पजानासि। एवं खो२ सीवक  
सन्दिट्ठिको धम्मो होति अकालिको एहिपस्सिको ओपनयिको पच्चत्तं वेदितब्बो विञ्ञूहीति।   
तं किं मञ्ञसि सीवक सन्तं वा अज्झत्तं दोसं अज्झत्तं मोहधम्मं "अत्थि मे  
अज्झत्तं दोसोति" पजानासि, असन्तं वा अज्झत्तं मोहधम्मं, "नत्थि मे अज्झत्तं  
मोहदोसोति" पजानासिति। तं किं मञ्ञसि सीवक सन्तं वा अज्झत्तं मोहं सत्तं वा  
अज्झत्तं मोहधम्मं "अत्थि मे अज्झत्तं मोहधम्मोति" पजानासि, असन्तं वा अज्झत्तं  
मोहधम्मं, "नत्थि मे अज्झत्तं मोहधम्मोति" पजानासिति। तङ्किं मञ्ञसि सीवक  
सन्तं वा अज्झत्तं लोभदम्मं सन्तं वा अज्झत्तं मोहधम्मं "अत्थि मे अज्झत्तं  
मोहधम्मोति" पजानासि, असन्तं वा अज्झत्तं मोहधम्मं, " नत्थि मे अज्झत्तं  
मोहधम्मोति" पजानासिति। तं किं मञ्ञसि सीवक सन्तं वा अज्झत्तं लोभधमें सत्तं  
वा अज्झत्तं लोभधम्मं "अत्थि मे अज्झत्तं मोहधम्मोति" पजानासि, असन्तं वा  
अज्झत्तं मोहधम्मं, " नत्थि मे अज्झत्तं लोभधम्मोति " पजानासिति।   
    
तं किं मञ्ञसि सीवक सन्तं वा अज्झत्तं दोसधम्मं सत्तं वा अज्झत्तं  
दोसधम्मं सन्तं वा अज्झत्तं दोसधम्मं "अत्थि मे अज्झत्तं दोसधम्मोति"  
पजानासि, असन्तं वा अज्झत्तं मोहधम्मं, " नत्थि मे अज्झत्तं मोहधम्मोऽति  
धम्मोति" पजानासिति।   
    
एवं भन्ते।   
यं खो त्वं सिवक सन्तं वा अज्झत्तं मोहधम्मं " अत्थि मे अज्झत्तं मोहधम्मोति  
पजानासि, असन्तं वा अज्झत्तं मोहधम्मं "नत्थि मे अज्झत्तं मोहधम्मोति" पजानासि।   
    
एवं खो सिवक सन्दिट्ठिको धम्मो होति अकालिको एहिपस्सिको ओपनयिको पच्चत्तं  
वेदितब्बो विञ्ञुहीति।   
    
अभिक्कन्तं होगोतम अभिक्कन्तं भो गोतम, सेय्यथापि भो गोतम निक्कुज्जितं वा  
उक्कज्जेय्य, पटिच्छन्नं वा विवरेय्य, मूऌहस्स वा मग्गं आचिक्खेय्य, अन्धकारे वा  
तेलपज्जोतं धारेय्य, " चक्खुमन्तो रूपानि दक्खिन्ति, २ति, एवमेवहोता गोतमेन  
अनेकपरियायेन धम्मो पकासितो। एसाहं भवन्तं गोतमंसरणं गच्छामि  
धम्मञ्च भिक्खु सङ्घञ्च। उपासकं मं भन्ते भगवा धारेतु अज्जतग्गे  
पाणुपेतं सरणं गतन्ति।   
६। १। ५। ६।   
(दुतियसन्दिट्टिक सुत्तं)  
(सावत्थिनिदानं)  
४८। अथ खो अञ्ञतरो ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणियं वीतिसारेत्वा एकमन्तं निसीदि।  
एकमन्तं निसिन्नो खो सो ब्राह्मणो भगवन्तं एतदवोच:  
    
ऽसन्दिट्ठिको धम्मो सन्दिट्ठिको धम्मोऽति भो गोतम वुच्चति। कित्तावता नु खो भो  
गोतम [प्त्स् पगे ३५८] [\क़् ३५८।] सन्दिट्ठिको धम्मो होति, अकालिको एहिपस्सिको  
ओपनयिको पच्चत्तं वेतितब्बो विञ्ञुहीति?  
    
तेन हि ब्राह्मण तञ्ञेवेत्थ पटिपुच्छिस्सामि। यथा ते खमेय्य तथा नं व्याकरोसि३।  
तं किं मञ्ञसि ब्राह्मण, सन्तं वा अज्झत्तं रागं "अत्थि मे अज्झत्तं रागोति" पजानासि,  
असन्तं वा अज्झत्तं रागं "नन्थि मे अज्झत्तं रागोति" पजानासिति।   
एवं भो।   
    
१पटिपुच्छामि मछसं, २एवम्पि खो मछसं ३। ब्याकरेय्यासि मछसं  
    
[ब्ज्त् पगे १२८] [\x १२८।]       
    
यं खो त्वं ब्राह्मण सन्तं वा अज्झत्तं रागं "अत्थि मे अज्झत्तं रागोति" पजानासि,  
असन्तं वा अज्झत्तं रागं "नत्थि मे अज्झत्तं रागोति" पजानासि।   
एवं पि खो ब्राह्मण सन्दिट्ठिको धम्मो होति आकालिको एहि पस्सिको ओपनयिको पच्चत्तं  
वेदितब्बो विञ्ञुहीति।   
    
तं किं मञ्ञसि ब्राह्मण सन्तं वा अज्झत्तं दोसं "अत्थि मे अज्झत्तं दोसोति" पजानासि,  
असन्तं वा अज्झत्तं दोसं "नत्थि मे अज्झत्तं दोसोति पजानासि। तं किं मञ्ञसि ब्राह्मण  
सन्तं वा अज्झत्तं मोहं "अत्थि मे अज्झत्तं मोहोति पजानासि, असन्तं वा अज्झत्तं मोहं  
" नत्थि मे अज्झत्तं मोहोति" पजानासि।   
तं किं मञ्ञसि ब्राह्मण सन्तं वा अज्झत्तं कायसन्दोसं "अत्थि मे अज्झत्तं  
कायसन्दोसोति" पजानासि, असन्तं वा अज्झत्तं कायसन्दोसं " नत्थि मे अज्झत्तं  
कायसन्दोसोति" पजानासिति।   
    
तं किं मञ्ञसि ब्राह्मण सन्तं वा अज्झत्तं वचीसन्दोसं "अत्थि मे अज्झत्तं  
वचीसन्दोसोति" पजानासि, असन्तं वा अज्झत्तं वचीसन्दोसं "नत्थि मे अज्झत्तं  
वचीसन्दोसोति" पजानासीति।   
    
तं किं मञ्ञसि ब्राह्मण सन्तं वा अज्झत्तं मनोसन्दोसं "अत्थि मे अज्झत्तं  
मनोसन्दोसोति" पजानासि, असन्तं वा अज्झत्तं मनोसन्दोसं " नत्थि मे अज्झत्तं  
मनोसन्दोसोति" पजानासिति।   
एवं भो।   
    
यं खो त्वं ब्राह्मण सन्तं वा अज्झत्तं मनोसन्दोसं " अत्थि मे अज्झत्तं  
मनोसन्दोसोति" पजानासि, असन्तं वा अज्झत्तं मनोसन्दोसं " नत्थि मे अज्झत्तं  
मनोसन्दोसोति" पजानासि।   
    
एवं खो ब्राह्मण सन्दिट्ठिको धम्मो होति अकालिको एहिपस्सिको ओपनयिको पच्चत्तं  
वेदितब्बो विञ्ञुहीति।   
    
अभिक्कन्तं भो गोतम, अभिक्कन्तं भो गोतम, सेय्यथापि भो गोतम निक्कुज्जितं वा  
उक्कुज्जेय्य, पटिच्छन्तं वा विवरेय्य, मूऌहस्स वा मग्गं आचिक्खेय्य" अन्धकारे वा  
तेलपज्जोतं धारेय्य, " चक्खुमन्तो रूपानिदक्खिन्ती"ति, एवमेव भोता गोतमेन  
अनेकपरियायेन धम्मो पकासितो। एसाहं भन्तं गोतमं सरणं गच्छामि  
धम्मञ्च भिक्खुसङ्घञ्च। उपासकं मं भवं गोतमो धारेतु अज्जतग्गे  
पाणुपेतं सरणं गतन्ति।   
    
(६। १। ५। ७)  
खेम सुत्तं  
४९। एकं समयं भगवा सावत्थियं विहरति जेतवने अनाथपिण्डिकस्स आरामे। तेन खो  
पन समयेन आयस्मा च खेमो आयस्मा च सुमनो सावत्तियं विहरन्ति [प्त्स् पगे ३५९]  
[\क़् ३५९।] अन्धवनस्मिं। अथ खो आयस्मा च खेमो आयस्मा च सुमनो येन भगवा  
तेनुपसङ्कमिंसु। उपसङ्कमित्वा भगवन्तं अभिवादेत्वा एकमन्तं निसीदिंसु।  
एकमन्तं निसिन्नो खो आयस्मा खेमो भगवन्तं एतदवोच:  
    
यो सो भन्ते भिक्खु अरहं खीणासवो वुसितवा कतकरणीयो ओहितभारो  
अनुप्पत्तसदत्थो परिक्खीणभवसञ्ञोजनो सम्मदञ्ञा विमुत्तो, तस्स न एवं होति "  
अत्थि मे सेय्योति वा अत्थि मे सदिसोति वा अत्थि मे हीनोति वा"ति।   
    
इदमवोचायस्मा१ खेमो समनुञ्ञो सत्था अहोसि। अथ खो आयस्मा खेमो समनुञ्ञो मे  
सत्थाति उट्ठायासना भगवन्तं अभिवादेत्वा पदक्खिणं कत्वा पक्कामि।   
१इधमवोच आयसमा सीमु।   
    
[ब्ज्त् पगे १३०] [\x १३०।]       
अथ खो आयस्मा सुमनो अचिरपक्कन्ते आयस्मन्ते खेमे भगवन्तं एतदवोच:   
"यो सो भन्ते भिक्खु अरहं खीणासवो वुसितवा कतकरणीयो ओहितभारो  
अनुप्पत्तसदत्थो परिक्खीणभवसञ्ञोजनो सम्मदञ्ञा विमुत्तो, तस्स न एवं होति  
"नत्थि मे सेय्योति वा, नत्थि मे सदिसोति वा, नत्थि मे हीनोति वा"ति।   
    
इदमवोचायस्मा सुमनो समनुञ्ञो सत्था अहोसि। अथ खो आयस्मा सुमनो समनुञ्ञो  
मे सत्थाति उट्ठायासना भगवन्तं अभिवादेत्वा पदक्खिणं कत्वा पक्कामि।   
अथ खो भगवा अचिरपक्कन्ते आयस्मन्ते च खेमे आयस्मन्ते च सुमने भिक्खू  
आमेन्तसि: एवं खो भिक्खवे कुलपुत्ता अञ्ञं व्याकरोन्ति, अत्थो च वुत्तो, अत्ता च  
अनुपनीतो। अथ च पन इधेकच्चे मोघपुरिसा हसमानका मञ्ञे अञ्ञं व्याकरोन्ति। ते  
पच्छा विघातं आपज्जन्तीति।   
    
४९। न उस्सेसु न ओमेसु समत्ते नोपनीयरे  
खीणा सञ्जाति वुसितं ब्रह्मचरियं चरन्ति सञ्ञोजनविप्पमुत्ताति। [प्त्स् पगे ३६०] [\क़्  
३६०।]        
    
६। १। ५। ८।   
(इन्द्रियसंवरसुत्तं)  
(सावत्थि निदानं)  
५०। इन्द्रियसंवरे भिक्खवे असति इन्द्रियसंवरविपन्नस्स हतूपनिसं होति सीलं। सीले  
असति सीलविपन्नस्स हतूपनिसो होति सम्मासमाधि। सम्मासमाधिम्हि असति  
सम्मासमाधिविपन्नस्स हतूपनिसं होति यथाभूतञाणदस्सनं।  
यथाभूतञाणदस्सने असति यथाभूतञाणदस्सनविपन्नस्स हतूपनिसो होति  
निब्बिदाविरागो। निब्बिदाविरागे असति निब्बिदाविरागविपन्नस्स हतूपनिसं होति  
विमुत्तिञाणदस्सनं।   
    
सेय्यथापि भिक्खवे रुक्खो साखापलासविपन्नो, तस्स पपटिकापि न पारिपूरिं गच्छति,  
तचोपि न पारिपूरिं गच्छति, फेग्गुपी न पारिपूरिं गच्छति, सारोपि न पारिपूरिं गच्छति,  
एवमेव खो भिक्खवे इन्द्रियसंवरे असति इन्द्रियसंवरविपन्नस्स हतूपनिसं होति  
सीलं, सीले असति सीलविपन्नस्स हतूपनिसो होति सम्मासमाधि। सम्मासमाधिम्हि असति  
सम्मासमाधिविपन्नस्स हतूपनिसं होति यथाभूतञाणदस्सनं।  
यथाभूतञाणदस्सने असति यथाभूतञाणदस्सनविपन्नस्स हतूपनिसो होति  
निब्बिदाविरागो। निब्बिदाविरागे असति निब्बिदाविरागविपन्नस्स हतूपनिसं होति  
विमुत्तिञाणदस्सनं।   
    
[ब्ज्त् पगे १३२] [\x १३२।]       
इन्द्रियसंवरे भिक्खवे सति इन्द्रियसंवरसम्पन्नस्स उपनिससम्पन्नं होति सीलं।  
सीले सति सीलसम्पन्नस्स उपनिससम्पन्नो होति सम्मासमाधि। सम्मासमाधिम्हि सति  
सम्मासमाधिसम्पन्नस्स उपनिससम्पन्नं होति यथाभूतञाणदस्सनं।  
यथाभूतञाणदस्सने सति यथाभूतञाणदस्सनसम्पन्नस्स उपनिससम्पन्नो होति  
निब्बिदाविरागो। निब्बिदाविरागे सति निब्बिदाविरागसम्पन्नस्स उपनिससम्पन्नं होति  
विमुत्तिञाणदस्सनं।   
सेय्यथापि भिक्खवे रुक्खो साखापलाससम्पन्नो, तस्स पपटिकापि पारिपुरिं गच्छति,  
तचोपि पारिपूरिं गच्छति, फेग्गुपि पारिपूरिं गच्छति, सारोपि पारिपूरिं गच्छति, एवमेव  
खो भिक्खवे इन्द्रियसंवरे सति इन्द्रियसंवरसम्पन्नस्स उपनिससम्पन्नं होति  
सीलं  
    
सीले सति सीलसम्पन्नस्स उपनिससम्पन्नो होति सम्मासमाधि। सम्मासमाधिम्हि सति  
सम्मासमाधिसम्पन्नस्स उपनिससम्पन्नं होति यथाभूतञाणदस्सनं।  
यथाभूतञाणदस्सने सति यथाभूतञाणदस्सनसम्पन्नस्स उपनिससम्पन्नो होति  
निब्बिदाविरागो। निब्बिदाविरागे सति निब्बिदाविरागसम्पन्नस्स उपनिससम्पन्नं होति  
विमुत्तिञाणदस्सनन्ति। [प्त्स् पगे ३६१] [\क़् ३६१।]        
६। १। ५। ९। (आनन्द सुत्तं)  
(सावत्थि निदानं)  
५१। अथ खो आयस्मा आनन्दो येनायस्मा सारिपुत्तो तेनुपसङ्कमि। उपसङ्कमित्वा आयस्मता  
सारिपुत्तेन सद्धिं सम्मोदि। सम्मोदनीयं कथं साराणीयं वितिसारेत्वा एकमन्तं  
निसीदि। एकमन्तं निसिन्नो खो आयस्मा आनन्दो आयस्मन्तं सारिपुत्तं एतदवोच।   
    
कित्तावतानु खो आवुसो सारिपुत्त भिक्खु अस्सुतञ्चेव धम्मं सुणाति, सुता चस्स धम्मा  
न सम्मोसं गच्छन्ति, ये चस्स धम्मा पुब्बे चेतसा सम्फुट्ठपुब्बा, ते च  
समुदाचरन्ति, अविञ्ञातञ्च विजानातीति।   
    
आयस्मा खो आनन्दो बहूस्सुतो, पटिभातु आयस्मन्तञ्ञेव आनन्दन्ति।   
    
इधावुसो सारिपुत्त भिक्खु धम्मं परियापुणाति: सुत्तं गेय्यं वेय्याकरणं गाथं  
उदानं इतिवुत्तकं जातकं अब्भुतधम्मं वेदल्लं। यथासुतं१ यथापरियत्तं  
धम्मं वित्थारेन परेसं देसेति। यथासुतं यथापरियत्तं धम्मं वित्थारेन  
परेसं वाचेति। यथासुतं यथापरियत्तं धम्मं वित्थारेन सज्झायं करोति।  
यथासुतं यथापरियत्तं धम्मं चेतसा अनुवितक्कोति, अनुविचारेति, मनसानुपेक्खति।  
यस्मिं आवासे थेरा भिक्खु विहरन्ति बहुस्सुता आगतागमा धम्मधरा विनयधरा  
मातिकाधरा, तस्मिं आवासे वस्सं उपेति। ते कालेन कालं उपसङ्कमित्वा परिपूच्छति  
परिपञ्हति: इदं भन्ते कथं? इमस्स क्वत्थो, ति? तस्स ते आयस्मन्तो अविवटञ्चेव  
विवरन्ति, अनुत्तानीकतञ्च उत्तानीकरेन्ति। अनेकविहितेसु च कङ्खाठानीयेसु२ धम्मेसु  
कङ्खं पटिविनोदेन्ति।   
    
एत्तावता नु खो [प्त्स् पगे ३६२] [\क़् ३६२।] आवुसो सारिपुत्त भिक्खु अस्सुतञ्चेव  
धम्मं सुणाति। सुता चस्स धम्मा न सम्मोसं गच्छन्ति। ये चस्स धम्मा पुब्बे  
चेतसा सम्फुट्ठपुब्बा ते च समुदाचरन्ति, अविञ्ञातञ्च विजानातीति।   
    
१। सो यथा सुतं मछसं: २। कङ्खट्ठानीयेसु कत्थचि  
    
[ब्ज्त् पगे १३४] [\x १३४।]       
अच्छरियं आवुसो, अब्भुतं आवुसो, याव सुभासितमिदं आयस्मता आनन्देन। इमेहि च  
मयं छहि धम्मेहि समन्नागतं आयस्मन्तं आनन्दं धारेम। (१) आयस्मा हि  
आनन्दो धम्मं परियापुणाति: सुत्तं गेय्यं वेय्याकरणं गाथं उदानं इतिवुत्तकं  
जातकं अब्भुतधम्मं वेदल्लं। (२) आयस्मा आनन्दो यथासुतं यथापरियत्तं  
धम्मं वित्थारेन परेसं देसेति। (३) आयस्मा आनन्दो यथासुतं यथापरियत्तं  
धम्मं वित्थारेन परेसं वाचेति। (४) आयस्मा आनन्दो यथासुतं यथापरियत्तं  
धम्मं वित्थारेन सज्झायं करोति। (५) आयस्मा आनन्दो यथासुतं यथापरियत्तं  
धम्मं चेतसा अनुवितक्केति, अनुविचारेति, मनसानुपेक्खति। (६) आयस्मा आनन्दो यस्मिं  
आवासे थेरा भिक्खू विहरन्ति बहूस्सुता आगतागमा धम्मधरा विनयधरा  
मातिकाधरा, तस्मिं आवासे वस्सं उपेति। ते आयस्मा आनन्दो, कालेन कालं उपसङ्कमित्वा  
परिपूच्छति। परिपञ्हति " इदं भन्ते कथं, इमस्स क्वत्थो"ति। ते आयस्मतो आनन्दस्स  
अविवटञ्चेव विवरन्ति, अनुत्तानीकतञ्च उत्तानीकरोन्ति, अनेकविहितेसु च कङ्खाठानीयेसु  
धम्मेसु कङ्खं पटिविनोदेन्तीऽति।   
६। १। ५। १०  
(खत्तियसुत्तं)  
(सावत्थिनिदानं)  
५२। अथ खो जाणुस्सोणी ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणियं वीतिसारेत्वा एकमन्तं निसीदि।  
एकमन्तं निसिन्नो खो जाणुस्सोणी ब्राह्मणो भगवन्तं एतदवोच:  
[प्त्स् पगे ३६३] [\क़् ३६३।] (१) खत्तिया भो गोतम किमदिप्पाया, १ किं उपविचारा, किं  
अधिट्ठाना, किं अभिनिवेसा, किं परियोसानाति?  
खत्तिया खो ब्राह्मण भोगाधिप्पाया, पञ्ञूपविचारा, बलाधिट्ठाना, पठविभिनिवेसा,  
इस्सरियपरियोसानाति।   
    
(२) ब्राह्मणा पन भो गोतम किमधिप्पाया, १ किं उपविचारा, किं अधिट्ठाना, किं  
अभिनिवेसा, किं परियोसानाति?  
ब्राह्मणा खो ब्राह्मण भोगाधिप्पाया, पञ्ञूपविचारा, मन्ताधिट्ठाना, यञ्ञाभिनिवेसा,  
ब्रह्मलोकपरियोसानाति।   
(३) गहपतिका पन भो गोतम किमधिप्पाया१ किं उपविचारा, किं अधिट्ठाना, किं  
अभिनिवेसा, किं परियोसानाति?  
    
१ किं अधिप्पाया मछसं  
    
[ब्ज्त् पगे १३६] [\x १३६।]       
गहपतिका खो ब्राह्मन भोगाधिप्पाया, पञ्ञूपविचारा, सिप्पाधिट्ठाना,  
कम्मन्ताभिनिवेसा, निट्ठितकम्मन्तपरियोसानाति।   
(४) इत्थि पन भो गोतम किमधिप्पाया१ किं उपविचारा, किं अधिट्ठाना किं अभिनिवेसा, किं  
परियोसानाति।   
इत्थि खो ब्राह्मण पुरिसाधिप्पाया, अलङ्कारूपविचारा, पुत्ताधिट्ठाना, असपत्तीभिनिवेसा, २  
इस्सरियपरियोसानाति।   
    
(५) चोरा पन भो गोतम किमधिप्पाया१ किं उपविचारा, किं अधिट्ठाना किं अभिनिवेसा किं  
परियोसानाति?  
चोरा खो ब्राह्मण आदानाधिप्पाया, गहनूपविचारा, सठाधिट्ठाना३ अन्धकाराभिनिवेसा,  
४ अदस्सनपरियोसानाति।   
(६) समणा पन हो गोतम किमधिप्पाया, किं उपविचारा, किं अधिट्ठाना, किं अभिनिवेसा  
किं परियोसानाति।   
समणा खो ब्राह्मण खन्तिसोरच्चाधिप्पाया, पञ्ञूपविचारा, सीलाधिट्ठाना,  
आकिञ्चञ्ञाभिनिवेसा, ५ निब्बानपरियोसानाति।   
अच्छरियं भो गोतम, अब्भूतं भो गोतम। खत्तियानम्पि भवं गोतमो जानाति  
अधिप्पायञ्च, उपविचारञ्च, अधिट्ठानञ्च, अभिनिवेसञ्च, परियोसानञ्च।   
    
अच्छरियं भो गोतम, अब्भूतं हो गोतम ब्राह्मणानम्पि भवं गोतमो जानानि  
अधिप्पायञ्च, उपविचारञ्च, अधिट्ठानञ्च, अभिनिवेसञ्च, परियोसानञ्च।   
    
अच्छरियं भो गोतम, अब्भूतं हो गोतम। गहपतिकानम्पि भवं गोतमो जानाति  
अधिप्पायञ्च, उपविचारञ्च, अधिट्ठानञ्च, अभिनिवेसञ्च, परियोसानञ्च।   
    
अच्छरियं भो गोतम, अब्भूतं भो गोतम। इत्थीनम्पि भवं गोतमो जानाति  
अधिप्पायञ्च, उपविचारञ्च, अधिट्ठानञ्च, अभिनिवेसञ्च, परियोसानञ्च।   
    
अच्छरियं भो गोतम, अब्भूतं भो गोतम। चोरानम्पि भवं गोतमो [प्त्स् पगे ३६४]  
[\क़् ३६४।] जानाति अधिप्पायञ्च, उपविचारञ्च, अधिट्ठानञ्च, अभिनिवेसञ्च,  
परियोसानञ्च।   
    
अच्छरियं भो गोतम, अब्भूतं भो गोतम। समणानम्पि भवं गोतमो जानाति  
अधिप्पायञ्च, उपविचारञ्च, अधिट्ठानञ्च, अभिनिवेसञ्च, परियोसानञ्च।   
    
अभिक्कन्तं भो गोतम अभिक्कन्तं भो गोतम, सेय्यथापि भो गोतम निक्कुज्जितं वा  
उक्कुज्जेय्य, पटिच्छन्नं वा विवरेय्य, मूऌहस्स वा मग्गं आचिक्खेय्य, अन्धकारे वा  
तेलपज्जोतं धारेय्य, "चक्खुमन्तो रूपानिदक्खिन्ति"ति, एवमेव भोता गोतमेन  
अनेकपरियायेन धम्मो पकासितो। एसाहं भवन्तं गोतमं सरणं गच्छामि  
धम्मञ्च भिक्खु सङ्घञ्च। उपासकं मं भवं गोतमो धारेतु अज्जतग्गे  
पाणुपेतं सरणं गतन्ति।   
    
६। १। ५। ११  
(अप्पमाद सुत्तं)  
(सावत्थिनिदानं)  
५३। अथ खो अञ्ञतरो ब्रह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणियं वीतिसारेत्वा एकमन्तं निसीदि।  
एकमन्तं निसिन्नो खो सो ब्राह्मणो भगवन्तं एतदवोच:  
    
१। किं अधिप्पाया मछसं २। असपततीविनिवेसा अट्ठकथा, पतीअभिनिवेसा स्या। ३।  
सत्थाधिट्ठाना मछसं ४। अन्धकारविनिवेसा अट्ठकथा। ५। आकिञ्चञ्ञविनिवेसा   
अट्ठकथा, अकिञ्चनाभिनिवेसा स्या।   
    
[ब्ज्त् पगे १३८] [\x १३८।]       
    
अत्थि नु खो भो गोतम एको धम्मो भावितो बहुलिकतो यो उभो अत्थे समधिगय्ह१  
तिट्ठति दिट्ठधम्मिकञ्चेव अत्थं, यो च अत्थो सम्परायिकोति।   
अत्थि खो ब्राह्मण, एको धम्मो भावितो बहुलीकतो यो उभो अत्थे समधिगय्ह तिट्ठति  
दिट्ठधम्मकञ्चेव अत्थं। यो च अत्थो सम्परायिकोति।   
    
कतमो पन भो गोतम एको धम्मो भावितो बहूलीकतो यो उभो अत्थे समधिगय्ह  
तिट्ठति दिट्ठधम्मिकञ्चेव अत्थं, यो च अत्थो सम्परायिकोति।   
    
अप्पमादो खो ब्राह्मण, एको धम्मो भावितो बहुलीकतो उभो अत्थे समधिगय्ह  
दिट्ठति दिट्ठधम्मिकञ्चेव अत्थं, यो च अत्थो सम्परायिको।   
(१) सेय्यथापि ब्राह्मण, यानि कानिचि जङ्गमानं२ पाणानं पदजातानि, सब्बानि तानि  
हत्थिपदे समोधानं गच्छन्ति। हत्थिपदं तेसं अग्गमक्खायति यदिदं महत्तेन।  
३ एवमेव खो ब्राह्मण अप्पमादो एको धम्मो भावितो बहुलीकतो उभो अत्थे  
समधिगय्ह तिट्ठति दिट्ठधम्मिकञ्चेव अत्थं, यो च अत्थो सम्परायिको।   
    
(२) सेय्यथापि ब्राह्मण, कूटागारस्स या काचि गोपानसियो सब्बा ता कूटङ्गमा कूटनिन्ना  
कूटसमोसरणा, कूटं तासं अग्गमक्खायति। एवमेव खो [प्त्स् पगे ३६५] [\क़् ३६५।]       
ब्राह्मण, अप्पमादो एको धम्मो भावितो बहुलीकतो उभो अत्थे समधिगय्ह तिट्ठति  
दिट्ठधम्मिकञ्चेव अत्थं, यो च अत्थो सम्परायिको।   
(३) सेय्यथापि ब्राह्मण, बब्बजलायको४बब्बजं लायित्वा अग्गे गहेत्वा ओधुनाति,  
निदधुनाति, ५निच्छादेति। एवमेव खो ब्राह्मण अप्पमादो एको धम्मो भावितो  
बहुलीकतो उभो अत्थे समधिगय्ह तिट्ठति दिट्ठधम्मकञ्चेव अत्थं, यो च अत्थो  
सम्परायिको।   
(४) सेय्यथापि ब्राह्मण, अम्बपिण्डिया वण्टच्छिन्नाय यानि कानिचि अम्बानि  
वण्टूपनिबन्धनानि, सब्बानि तानि तदन्वयानि भवन्ति। एवमेव खो ब्राह्मण  
अप्पमादो एको धम्मो भावितो बहुलीकतो उभो अत्थे समधिगय्ह तिट्ठति  
दिट्ठधम्मिकञ्चेव अत्थं, यो च अत्थो सम्परायिको।   
    
(५) सेय्यथापि ब्राह्मण, ये केचि कुड्डराजानो६ सब्बे ते रञ्ञो चक्कवत्तिस्स अनुयुत्ता७  
भवन्ति, राजा तेसं चक्कवत्ति अग्गमक्खायति। एवमेव खो ब्राह्मण अप्पमादो एको  
धम्मो भावितो बहुलीकतो उभो अत्थे समधिगय्ह तिट्ठति दिट्ठधम्मिकञ्चेव  
अत्थं, यो च अत्थो सम्परायिको।   
    
(६) सेय्यथापि ब्राह्मण, या काचि तारकरूपानं पभा, सब्बा ता चन्दप्पभाय कलं  
नाग्घन्ति सोऌअसिं, चन्दप्पभा तासं अग्गमक्खायति। एवमेव खो ब्राह्मण, अप्पमादो  
एको धम्मो भावितो बहुलीकतो उभो अत्थे समधिगय्ह दिट्ठधम्मिकञ्चेव अत्थं,  
यो चत्थो सम्परायिको।   
    
अयं खो ब्राहमण, एको धम्मो भावितो बहुलीकतो उभो अत्थे समधिगय्ह तिट्ठति  
दिट्ठधम्मिकञ्चेव अत्थं, यो चत्थो सम्परायिकोति  
    
अभिक्कन्तं भो गोतम, अभिक्कन्तं भो गोतम, सेय्यथापि भो गोतम निक्कज्जितं वा  
उक्कुज्जेय्य, पटिच्छन्नं वा विवरेय्य, मूऌहस्स वा मग्गं आचिक्खेय्य, अन्धकारे वा  
तेलपज्जोतं धारेय्य, "चक्खूमन्तो रूपानिदक्खीन्ति"ति एवमेव भोता गोतमेन  
अनेकपरियायेन धम्मो पकासितो। एसाहं भवन्तं गोतमं सरणं गच्छामि  
धम्मञ्च भिक्खुसङ्घञ्च। उपासकं मं भवं गोतमो धारेतु अज्जतग्गे  
पाणुपेतं सरणं गतन्ति। [प्त्स् पगे ३६६] [\क़् ३६६।]        
    
१ समधिग्गयह मछसं २। जङ्गलानं कत्थचि ३। यदिदं महन्तत्तेन मछसं ४।  
पब्बजलायको मछसं: ५। निधुनातिमछसं: ६। कुद्दराजानोमछसं  
७। अनुयन्ता मछसं  
    
[ब्ज्त् पगे १४०] [\x १४०।]       
६। १। ५। १२  
(धम्मिक सुत्तं)  
५४। एकं समयं भगवा राजगहे विहरति गिज्झकूटे पब्बते। तेन खो पन समयेन  
आयस्मा धम्मिको जातिभूमियं आवासिको होति सब्बसो जातिभूमियं सत्तसु आवासेसु।   
तत्र सुदं आयस्मा धम्मिको आगन्तुके भिक्खू अक्कोसति, परिभासति, विहिंसति, वितुदति,  
रोसेति वाचाय। ते च आगन्तुका भिक्खु आयस्मता धम्मिकेन अक्कोसियमाना  
परिभासियमाना विहेसियमाना वितुदियमाना रोसियमाना वाचाय, पक्कमन्ति, न  
सण्ठहन्ति१ रिञ्चन्ति आवासं।   
    
अथ खो जातिभुमकानं२ उपासकानं एतदहोसि: मयं खो भिक्खु सङ्घं  
पच्चुपट्ठिता चीवरपिण्डपातसेनासनगिलानपच्चयभेसज्जपरिक्खारेन। अथ च पन  
आगन्तुका भिक्खु पक्कमन्ति न सण्ठहन्ति, रिञ्चन्ति आवासं। कोनु खो हेतु, को पच्चयो  
येन आगन्तुका भिक्खू पक्कमन्ति, न सण्ठहन्ति, रिञ्चन्ति आवासन्ति?  
    
अथ खो जातिभूमकानं उपासकानं एतदहोसि: "अयं खो आयस्मा धम्मिको आगन्तुके  
भिक्खु अक्कोसति, परिभासति, विहिंसति, वितुदति, रोसेति वाचाय। ते च आगन्तुका भिक्खू  
आयस्मता धम्मिकेन अक्कोसियमाना परिभासियमाना विहेसियमाना वितुदियमाना  
रोसियमाना वाचाय, पक्कमन्ति, न सण्ठहन्ति, रिञ्चन्ति आवासं। यन्नून मयं  
आयस्मन्तं धम्मिकं पब्बाजेय्यामा"ति।   
    
अथ खो जातिभूमका उपासका येनायस्मा धम्मिको तेनुपसङ्कमिंसु। उपसङ्कमित्वा  
आयस्मन्तं धम्मिकं एतदवोचुं: "पक्कमतु भन्ते आयस्मा धम्मिको इमम्हा आवासा,  
अलं ते इध वासेना"ति।   
    
अथ खो आयस्मा धम्मिको तम्हा आवासं अञ्ञं अवासं अगमासि। तत्रपि सुदं आयस्मा  
धम्मिको आगन्तुके भिक्खु अक्कोसति, परिभासति, विहिंसति, वितुदति, रोसेति वाचाय। ते च  
आगन्तुका भिक्खू आयस्मता धम्मिकेन अक्कोसियमाना परिहासियमाना विहेसियमाना  
वितुदियमाना रोसियमाना वाचाय, पक्कमन्ति, न सण्ठहन्ति, रिञ्चन्ति आवासं।   
    
अथ खो जातिभूमकानं उपासकानं एतदहोसि। "मयं खो भिक्खूसङ्घं  
पच्चुपट्ठिता चीवरपिण्डपातसेनासनगिलानपच्चयभेसज्जपरिक्खारेन, अथ च पन  
आगन्तुका भिक्खू पक्कमन्ति, न सण्ठहन्ति, रिञ्चन्ति आवासं, को नु खो हेतु, को पच्चयो  
येन आगनतुका भिक्खू पक्कमन्ति न सण्ठहन्ति, [प्त्स् पगे ३६७] [\क़् ३६७।] रिञ्चन्ति  
आवासन्ति। "  
    
१। घण्ठन्ति मछसं २। छन्तभूमिकनं स्या  
    
[ब्ज्त् पगे १४२] [\x १४२।]       
अथ खो जातिभूमकानं उपासकानं एतदहोसि: अयं खो आयस्मा धम्मिको आगन्तुके  
भिक्खु अक्कोसति, परिभासति, विहिंसति, वितुदति, रोसेति वाचाय। ते व आगन्तुका भिक्खू  
आयस्मता धम्मिकेन अक्कोसियमाना, परिभासियमाना, विहेसियमाना, वितुदियमाना,  
रोसियमाना वाचाय, पक्कमन्ति, न सण्ठहन्ति, रिञ्चन्ति आवासं। यन्नून मयं  
आयस्मन्तं धम्मिकं पब्बाजेय्यामाति।   
    
अथ खो जातिभूमका उपासका येनायस्मा धम्मिको तेनुपसङ्कमिंसु। उपसङ्कमित्वा  
आयस्मन्तं धम्मिकं एतदवोचुं: "पक्कमतु भन्ते आयस्मा धम्मिको इमम्हापि  
आवासा, अलन्ते इध वासेनाति। "  
    
अथ खो आयस्मा धम्मिको तम्हापि आवासा अञ्ञं आवासं अगमासि। तत्रपि सुदं आयस्मा  
धम्मिको आगन्तुके भिक्खू अक्कोसति परिभासति, विहिंसति, वितुदति, रोसेति वाचाय। ते च  
आगन्तुका भिक्खू आयस्मता धम्मिकेन अक्कोसियमाना परिभासियमाना विहेसियमाना  
वितुदियमाना रोसियमाना वाचाय, पक्कमन्ति, न सण्ठहन्ति, रिञ्चन्ति आवासं।   
    
अथ खो जातिभूमकानं उपासकानं एतदवोसि: मयं खो भिक्खु सङ्घं  
पच्चुपट्ठिता चीवरपिणडपातसेनासनगिलानपच्चयभेसज्जपरिक्खारेन। अथ खो पन  
आगन्तुका भिक्खु पक्कमन्ति न सण्ठहन्ति रिञ्चन्ति आवासं। को नु खो हेतु, को पच्चयो  
येन आगन्तुका भिक्खू पक्कमन्ति न सण्ठहन्ति रिञ्चन्ति आवासन्ति?  
अथ खो जातिभूमकानं उपासकानं एतदहोसि: अयं खो आयस्मा धम्मिको आगन्तुके  
भिक्खु अक्कोसति, परिभासति, विहंसति, वितुदति, रोसेति वाचाय। रोसेति वाचाय। ते च  
आगन्तुका भिक्खू आयस्मता धम्मिकेन अक्कोसियमाना परिभासियमाना विहेसियमाना  
वितुदियमाना रोसियमाना वाचाय, पक्कमन्ति न सण्ठहन्ति [प्त्स् पगे ३६८] [\क़् ३६८।]      
 रिञ्चन्ति आवासं। यन्नून मयं आयस्मन्तं धम्मिकं पब्बाजेय्याम सब्बसो  
जातिभूमियं सत्तहि आवासेही"ति।   
    
अथ खो जातिभूमका उपासका येनायस्मा धम्मिको तेनुपसङ्कमिंसु। उपसङ्कमित्वा  
आयस्मन्तं धम्मिकं एतदवोचुं: "पक्कमतु भन्ते आयस्मा धम्मिको सब्बसो  
जातिभूमियं सत्तहि आवासेही"ति।   
    
अथ खो आयस्मतो धम्मिकस्स एतदहोसि: "पब्बाजितो खोम्हि। जातिभूमकेहि उपासकेहि  
सब्बसो जातिभूमियं सत्तहि आवासेहि, कहन्नूखोदानि गच्छामीती। " अथ खो आयस्मतो  
धम्मिकस्स एतदहोसि: यन्नूनाहं येन भगवा तेनुपसङ्कमेय्यन्ति।   
[ब्ज्त् पगे। १४४ [\x १४४।] ]  
अथ खो आयस्मा धम्मिको पत्तचीवरमादाय येन राजगहं तेन पक्कामि। अनुपुब्बेन  
येन राजगहं येन गिज्झकूटो पब्बतो येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नं खो आयस्मन्तं  
धम्मिकं भगवा एतदवोच:" हन्द कुतो नु त्वं ब्राह्मण धम्मिक, आगच्छसीति।  
पब्बाजितो अहं हन्ते जातिभूमकेहि उपासकेहि सब्बसो जातिभूमियं सत्तहि आवासेहीति। " अलं  
ब्राह्मण धम्मिक, किं ते इमिना, यं त्वं ततो ततो पब्बाजेन्ति, सो त्वं ततो ततो पब्बाजितो  
ममेव सन्तिकं१ आगच्छसि।   
    
भूतपुब्बं, ब्राह्मण धम्मिक, सामुद्दिका वाणिजा तीरदस्सिं सकुणं गहेत्वा नावाय  
समुद्दं अज्झोगाहन्ति। ते अतीरदक्खिणिया नावाय तीरदस्सिं सकुणं मुञ्चन्ति। सो  
गच्छतेव पुरत्थिमं दिसं, गच्छति पच्छिमं दिसं, गच्छति उत्तरं दिसं, गच्छति  
दक्खिणं दिसं, गच्छति उद्धं गच्छति अनुदिसं। सचे सो समन्ता तीरं पस्सति, तथा  
गतकोव होति। सचे पन सो समन्ता तीरं न पस्सति, तमेव नावं पच्चागच्छति। एवमेव  
खो ब्राह्मण धम्मिक, यं त्वं ततो ततो पब्बाजेन्ति, सो त्वं ततो ततो पब्बाजितो ममेव  
सन्तिकं१ आगच्छसि। [प्त्स् पगे ३६९] [\क़् ३६९।]        
    
भूतपुब्बं, ब्राह्मण धम्मिक, रञ्ञो कोरब्यस्स सुप्पतिट्ठो नाम नीग्रोधराजा  
अहोसि पञ्चसाखो सीतच्छायो मनोरमो। सुप्पतिट्ठो खो पन ब्राह्मण धम्मिक,  
निग्रोधराजस्स द्वादसयोजनानि अभिनिवेसो अहोसि, पञ्चयोजनानि मुलकसन्तानकानं।  
सुप्पतिट्ठस्स खो पन ब्राह्मण धम्मिक, निगोधराजस्स ताव महन्तानि फलानि  
अहेसुं सेय्यथापि नाम आऌहकथालिका, एवमस्स सादुनि फलानि अहेसुं सेय्यथापि नाम  
खुद्दमधुं अनेलकं। २ सुप्पतिट्ठस्स खो पन ब्राह्मण धम्मिक,  
निग्रोधराजस्स एकं खन्धं राजा परिभुञ्जति सद्धिं इत्थागारेन। एकं खन्धं  
बलकायो परिभुञ्जति। एकं खन्धं नेगमजानपदा परिभुञ्जन्ति। एकं खन्धं  
समणब्राह्मणा परिभुञ्जन्ति। एकं खन्धं मिगपक्किनो३ परिभुञ्जन्ति।  
सुप्पतिट्ठस्स खो पन ब्राह्मण धम्मिक निग्रोधराजस्स न कोचि फलानि रक्खति। न  
च सुदं अञ्ञमञ्ञस्स फलानि हिंसन्ति।   
    
अथ खो ब्राह्मण धम्मिक, अञ्ञतरो पूरिसो सुप्पतिट्ठस्स निग्रोधराजस्स  
यावदत्थं फलानि भक्खित्वा साखं भञ्जित्वा पक्कामि। अथ खो ब्राह्मण धम्मिक,  
सुप्पतिट्ठे निग्रोधराजे अधिवत्थाय देवताय एतदहोसि: " अच्छरियं वत भो, अब्भूतं  
वत भो, याव पापो मनुस्सो यत्र हि नाम सुप्पतिट्ठस्स निग्रोधराजस्स यावदत्थं  
फलानि भक्खित्वा साखं भञ्जित्वा पक्कमिस्सति, यन्नून सुप्पतिट्ठो निग्रोधराजा आयतिं  
फलं न ददेय्या"ति। अथ खो ब्राह्मण धम्मिक, सुप्पतिट्ठो नीग्रोधराजा आयतिं  
फलं नादासि।   
    
१। सन्तिके मछसं २। सीलकं सीमु, ३। मिगा पक्खिणो मछसं,   
    
[ब्ज्त् पगे १४६] [\x १४६।]       
अथ खो ब्राह्मन धम्मिक, [प्त्स् पगे ३७०] [\क़् ३७०।] राजा कोरब्यो येन सक्को  
द्वोनमिन्दो तेनुपसङ्कमि। उपसकमित्वा सक्कं देवानमिन्दं एतदवोच: "यग्घे  
मारिस, जानेय्यासि, सुप्पतिट्ठो निग्रोधराजा फलं न देती"ति।   
अथ खो ब्राह्मण धम्मिक, सक्को देवानमिन्दो तथारूपं इद्धाभिसङ्खारं  
अभिसङ्खासि यथाभुसा वातवुट्ठि आगन्त्वा सुप्पतिट्ठं निग्रोधराजं पवत्तेसि१  
उम्मूलमकासि।   
    
अथ खो ब्राह्मण धम्मिक, सुप्पतिट्ठे निग्रोधराजे अधिवत्था देवता दुक्खी  
दुम्मना अस्सुमुखी रुदमाना एकमन्तं अट्ठासि।   
    
अथ खो ब्राह्मण धम्मिक, सक्को देवानमिन्दो येन सुप्पतिट्ठे निग्रोधराजे  
अधिवत्था देवता तेनुपसङ्कमि। उपसङ्कमित्वा सुप्पतिट्ठे निग्रोधराजे अधिवत्थं  
देवतं एतदवोच: "किन्नु त्वं देवते दुक्खी दुम्मना अस्सुमुखी रुदमाना एकमन्तं  
ठिता"ति।   
    
तथा हि पन मे मारिस, भूसा वातवुट्ठि आगन्त्वा भवनं पवत्तेसि१ उम्मुलमकासीति।   
अपि नु त्वं देवते, रुक्खधम्मे ठिताय भूसा वातवुट्ठि आगन्त्वा भवनं पवत्तेसि१  
उम्मूलमकासीति। कथं पन मारिस रुक्खो रुक्खधम्मे ठितो होतीति।   
    
इध देवते, रुक्खस्स मूलं मूलत्थिका हरन्ति, तचं तचत्थिका हरन्ति, पत्तं पत्तत्थिका  
हरन्ति, पुप्फं पुप्फत्थिका हरन्ति, फलं फलत्थिका हरन्ति। न च तेन देवताय  
अनत्तमनता वा अनभिरद्धि वा२ करणीया। एवं खो देवते रुक्खो रुक्खधम्मे ठितो  
होतीति।   
    
अट्ठितायेव खो मे मारिस रुक्खधम्मे भूसा वातवुट्ठि आगन्त्वा भवनं पवत्तेसि३  
उम्मुलमकासिति। सचे खो त्वं देवते रुक्खधम्मे तिट्ठेय्यासि, सिया ते भवनं  
यथापुरेति। हस्सामहं [प्त्स् पगे ३७१] [\क़् ३७१।] मारिस रुक्खधम्मे, होतु मे  
भवनं यथापूरेति।   
    
अथ खो ब्राह्मण धम्मिक, सक्को देवानमन्दो तथारूपं इद्धाभिसङ्खारं  
अभिसङ्खासि, यथा भूसा वातवुट्ठि आगन्त्वा सुप्पतिट्ठं निग्रोधराजं उस्सापेसि।  
सच्छवीनि मूलानि अहेसुं।   
    
एवमेव खो ब्राह्मण धम्मिक, अपि नू तं समणधम्मे ठितं जातभूमका  
उपासका पब्बाजेसुं सब्बसो जातभूमियं सत्तहि आवासेहीति। कथं पन भन्ते समणो  
समणधम्मे ठितो होतिती। इध ब्राह्मण धम्मिक, समणो अक्कोसन्तं न  
पच्चक्कोसति। रोसेन्तं४ न पटिरोसेति। भण्डन्तं न पटिभण्डति। एवं खो ब्राह्मण  
धम्मिक, समणो समणधम्मे ठितो होतीति।   
    
अट्ठितञञेव खो मं भन्ते समणधम्मे जातिभूमका उपासका पब्बाजेसुं सब्बसो  
जातिभूमियं सत्तही आवासेहीति।   
    
१पातेसि सिमु। २। अनभिनन्दि मछसं ३। पातेसि सीमु। ४। रोसत्तम्मछसं  
    
[ब्ज्त् पगे। १४८ [\x १४८।] ]  
(१) भूतपुब्बं ब्राह्मण धम्मिक, सुनेत्तो नाम सत्था अहोसि तित्थकरो कामेसु  
वीतरागो। सुनेत्तस्स खो पन ब्राह्मण धम्मिक, सत्थुनो अनेकानि सावकसतानि अहेसुं।  
सुनेत्तो सत्था सावकानं ब्रह्मलोकसहव्यताय धम्मं देसेति। ये खो पन ब्राह्मण  
धम्मिक, सुनेत्तस्स सत्थुनो ब्रह्मलोकसहव्यताय धम्मं देसेन्तस्स चित्तानि न  
पसादेसुं, ते कायस्स भेदा परम्मरणा अपायं दुग्गतिं विनिपातं निरयं उपपज्जिंसु।  
यो खो पन ब्राह्मण धम्मिक, सुनेत्तस्स सत्थुनो ब्रह्मलोकसहव्यताय धम्मं  
देसेन्तस्स चित्तानि पसादेसुं, ते कायस्स भेदा परम्मरणा सुगतिं सग्गं लोकं  
उपपज्जिंसु।   
    
(२) भूतपुब्बं ब्राह्मण धम्मिक, मूगपक्खो नाम सत्था अहोसि तित्थकरो कामेसु  
वीतरागो। मूगपक्खस्स खो पन ब्राह्मण धम्मिक, सत्थुनो अनेकानि सावकसतानि  
अहेसुं। मूगपक्खो सत्था सावकानं ब्रह्मलोकसहव्यताय धम्मं देसेति। ये खो  
पन ब्राह्मण धम्मिक, मूगपक्खस्स सत्थुनो ब्रह्मलोकसहव्यताय धम्मं  
देसेन्तस्स चित्तानि न पसादेसुं, ते कायस्स भेदा परम्मरणा अपायं दुग्गतिं विनिपातं  
निरयं उपपज्जिंसु। ये खो पन ब्राह्मण धम्मिक, मूगपक्खस्स सत्थुनो  
ब्रह्मलोकसहव्यताय धम्मं देसेन्तस्स चित्तानि पसादेसुं, ते कायस्स भेदा  
परम्मरणा सुगतिं सग्गं लोकं उपपज्जिंसु।   
    
(३) भूतपुब्बं ब्राह्मण धम्मिक, अरणेमि नाम सत्था अहोसि तित्थकरो कामेसु  
वीतरागो। अरणेमिनो खो पन ब्राह्मण धम्मिक, सत्थुनो अनेकानि सावकसतानि  
अहेसुं। अरणेमि सत्था सावकानं ब्रह्मलोकसहव्यताय धम्मं देसेति। ये खो पन  
ब्राह्मण धम्मिक, अरणेमिस्स सत्थुनो ब्रह्मलोकसहव्यताय धम्मा देन्तेस्स  
चित्तानि न पसादेसुं, ते कायस्स भेदा परम्मरणा अपायं दुग्गतिं विनिपातं निरयं  
उपपज्जिंसु। ये खो पन ब्राह्मण धम्मिक, अरणेमिस्स सत्थुनो  
ब्रह्मलोकसहव्यताय धम्मं देसेन्तस्स चित्तानि पसादेसुं, ते कायस्स भेदा  
परम्मरणा सुगतिं सग्गं लोकं उपपज्जिंसु।   
    
(४) भूतपुब्बं ब्राह्मण धम्मिक, कुद्दालको नाम सत्था अहोसि तित्थकरो कामेसु  
वीतरागो। कुद्दालकस्स खो पन ब्राह्मण धम्मिक, सत्थुनो अनेकानि सावकसतानि  
अहेसुं। कुद्दालको सत्था सावकानं ब्रह्मलोकसहव्यताय धम्मं देसेति। ये खो पन  
ब्राह्मण धम्मिक, कुद्दालकस्स सत्थुनो ब्रह्मलोकसहव्यताय धम्मं देन्तेस्स  
चित्तानि न पसादेसुं, ते कायस्स भेदा परम्मरणा अपायं दुग्गतिं विनिपातं निरयं  
उपपज्जिंसु। ये खो पन ब्राह्मण धम्मिक, कुद्दालकस्स सत्थुनो  
ब्रह्मलोकसहव्यता धम्मं देसेन्तस्स चित्तानि पसादेसुं, ते कायस्स भेदा  
परम्मरणा सुगतिं सग्गं लोकं उपपज्जिंसु।   
    
(५) भूतपुब्बं ब्राह्मण धम्मिक, हत्थिपालो नाम सत्था अहोसि [प्त्स् पगे ३७२] [\क़्  
३७२।] तित्थकरो कामेसु वीतरागो। हत्थिपालस्स खो पन ब्राह्मण धम्मिक,  
सत्थुनो अनेकानि सावकसतानि अहेसुं। हत्थिपालो सत्था सावकानं ब्रह्मलोकसहव्यताय  
धम्मं देसेति। ये खो पन ब्राह्मण धम्मिक, हत्थिपालस्स सत्थुनो  
ब्रह्मलोकसहव्यताय धम्मं देन्तेस्स चित्तानि न पसादेसुं, ते कायस्स हेदा  
परम्मरणा अपायं दुग्गतिं विनिपातं निरयं उपपज्जिंसु। ये खो पन ब्राह्मण  
धम्मिक, हत्थिपालस्स सत्थुनो ब्रह्मलोकसहव्यताय धम्मं देसेन्तस्स चित्तानि  
पसादेसुं, ते कायस्स भेदा परम्मरणा सुगतिं सग्गं लोकं उपपज्जिंसु।   
    
(६) भूतपुब्बं ब्राह्मण धम्मिक, जोतिपालो नाम सत्था अहोसि तित्थकरो कामेसु  
वीतरागो। जोतिपालस्स खो पन ब्राह्मण धम्मिक, सत्थुनो अनेकानि सावकसतानि अहेसुं।  
जोतिपालो सत्था सावकानं ब्रह्मलोकसहव्यताय धम्मं देसेति। ये खो पन ब्राह्मण  
धम्मिक, जोतिपालस्स सत्थुनो ब्रह्मलोकसहव्यताय धम्मं देन्तेस्स चित्तानि न  
पसादेसुं, ते कायस्स भेदा परम्मरणा अपायं दुग्गतिं विनिपातं निरयं उपपज्जिंसु।  
ये खो पन ब्राह्मण धम्मिक, जोतिपालस्स सत्थुनो ब्रह्मलोकसहव्यताय धम्मं  
देसेन्तस्स चित्तानि पसादेसुं, ते कायस्स भेदा परम्मरणा सुगतिं सग्गं लोकं  
उपपज्जिंसु।   
    
तं किं मञ्ञसि ब्राह्मण धम्मिक, यो इमे पि सत्थारे तित्थकरे कामेसू वीतरागे  
अनेकसतपरिवारे ससावकसङ्घे पदुट्ठचित्तो अक्कासेय्य, परिभासेय्य, बहुं सो  
अपुञ्ञं पसवेय्याति। एवं भन्ते, यो खो ब्राह्मण धम्मिक, इमे छ सत्थारे  
तित्थकरे कामेसु वीतरागे अनेकसतपरिवारे ससावकसङ्घे दुट्ठचित्तो अक्कोसेय्य,  
परिभासेय्य, बहुं सो अपुञ्ञं पसवेय्य, यो एकं१ दिट्ठिसम्पन्न पुग्गलं  
पदुट्ठचित्तो अक्कोसति परिभासति, अयं ततो बहुतरं अपुञ्ञं पसवति। तं किस्स हेतु?  
    
नाहं ब्राह्मण धम्मिक, इतो बहिद्धा एवरूपिं खन्तिं वदामि यथा मं  
सब्रह्मचारीसु। तस्मातिह ब्राह्मण धम्मिक, एवं सिक्खितब्बं " न नो  
आमसब्रह्मचारिसु२ चित्तानि पदुट्ठानि भविस्सन्तीति। एवं हि ते ब्राह्मण धम्मिक,  
सिक्खितब्बन्ति। [प्त्स् पगे ३७३] [\क़् ३७३।]        
    
५०। सुनेत्तो मूगपक्खो च अरणेमि च ब्राह्मणो  
कुद्दालको अहु सत्था हत्थिपालो च माणवो।   
    
५१। जोतिपालो च गोविन्दो अहु सत्त पुरोहितो  
अहिंसेते३ अतीतंसे छ सत्थारो यसस्सिनो,   
    
५२। निरामगन्धा करुणे विमुत्ता कामसञ्ञोजनातिगा  
कामरागं विराजेत्वा ब्रह्मलोकूपगा अहु। ४  
    
१ एकं सिमु। २। समसब्रहमचारीसु मछसं। नतो सब्रह्मचारीसु सीमु, [प्त्स्]  
३। अहिंसका मछसं, सीमु, अहिंसेका स्या ४। अहुं मछसं  
    
[ब्ज्त् पगे। १५० [\x १५०।] ]  
५३। अहेसुं सावका तेसं अनेकानि सतानिपि  
निरामगन्धा करुणे विमुत्ता कामसञ्ञोजनातिगा  
कामरागं विराजेत्वा ब्रह्मलोकुपगा अहु। १  
    
५४। ये ते इसी बाहिरके वीतरागे समाहिते  
पदुट्ठमनसङ्कप्पो यो नरो परिभासति,   
    
५५। बहुञ्च सो पसवति अपुञ्ञं तादिसो नरो  
यो चेकं दिट्ठिसम्पन्नं भिक्खुं बुद्धस्स सावकं,   
    
५६। पदुट्ठमनसङ्कप्पो यो नरो परिभासति।   
अयं ततो बहुतरं अपुञ्ञं पसवे नरो।   
    
५७। न साधुरूपं आसीदे दिट्ठिट्ठानप्पहायिनं  
सत्तमो पुग्गलो एसो अरियसङ्घस्स वुच्चति।   
    
५८। अवीतरागो कामेसु यस्स पञ्चिन्द्रिया मुदु  
सद्धा सती च विरियं समथो च विपस्सना।   
    
५९। तादिसं भिक्खुमासज्ज२ पुब्बेच उपहञ्ञति।   
अत्तानं उपहन्त्वान पच्छा अञ्ञं विहिंसति।   
    
६०। यो च रक्खति अत्तानं रक्खितो तस्स बाहिरो  
तस्मा रक्खेय्य अत्तानं अक्खतो पण्डितो सदाति। [प्त्स् पगे ३७४] [\क़् ३७४।]        
    
धम्मिकवग्गो पञ्चमो।   
    
तस्सुद्दानं:  
    
नाग मिगसाला इणं चुन्दं द्वेव सन्दिट्ठिकं३  
खेम इन्द्रिया आनन्द खत्तिया अप्पमादेन धम्मिकोति।   
    
पठमो पण्णासको।   
    
१। अहुं मछसं ४। भिक्खुं आसज्ज सीमु ३। चुन्दन्द्वे सन्दिठिटठिका दुवे   
मछसं।   
    
[ब्ज्त् पगे। १५२ [\x १५२।] ]  
    
२। दूतियो पण्णासको।   
महावग्गो।   
६। २। १। १।   
(सोण सुत्तं)  
१। एवम्मे सुतं एकं समयं भगवा राजगहे विहरति गिज्झकूटे पब्बते। तेन खो  
पन समयेन आयस्मा सोणो राजगहे विहरति सीतवनस्मिं।   
    
अथ खो आयस्मतो सोणस्स रहोगतस्स पतिसल्लीनस्स एवं चेतसो परिवितक्को उदपादि: "  
ये खो केचि भगवतो सावका आरद्धविरिया विहरन्ति, अहं तेसं अञ्ञतरो। अथ च पन  
मे न अनुपादाय आसवेहि चित्तं विमुच्चति। संविज्जन्ति खो पन मे कुले भोगा। सक्का  
भोगे च भुञ्जितुं पुञ्ञानि च कातुं। यन्नूनाहं सिक्खं पच्चक्खाय हीनायावत्तित्वा  
भोगे च भुञ्जेय्यं, पुञ्ञानि च करेय्यन्ति।   
    
अथ खो भगवा आयस्मतो सोणस्स चेतसा चेतो परिचितक्कमञ्ञाय सेय्यथापि नाम  
बलवा पुरिसो सम्मिञ्जितं वा बाहं पसारेय्य पसारितं वा बाहं सम्मिञ्जेय्य, एव  
मेवं१ गिज्झकूटे पब्बते अन्तरहितो सीतवने आयस्मतो सोणस्स पमुखे पातुरहोसि।  
निसीदि भगवा पञ्ञत्ते आसने। आयस्मापि खो सोणो भगवन्तं अभिवादेत्वा एकमन्तं  
निसीदि। एकमन्तं निसिन्नं खो आयस्मन्तं सोणं भगवा एतदवोच:  
[प्त्स् पगे ३७५] [\क़् ३७५।]        
ननू ते सोण, रहोगतस्स पतिसल्लीनस्स एवं चेतसो परिवितक्को उदपादि: "ये खो केचि  
भगवतो सावका आरद्धविरिया विहरन्ति, अहं तेसं अञ्ञतरो, अथ च पन मे न  
अनुपादाय आसवेहि चित्तं विमुच्चति। संविज्जन्ति खो पन मे कुले भोगा। सक्का भोगे च  
भुञ्जितुं पुञ्ञानि च कातुं। यन्नूनाहं सिक्खं पच्चक्खाय हीनायावत्तित्वा भोगे च  
भुञ्जेय्यं, पुञ्ञानि च करेय्यन्ति। "  
    
एवं भन्ते।   
तं किं मञ्ञसि, सोण कुसलो त्वं पुब्बे अगारिकभूतो वीणाय तन्तिस्सरेति।   
एवं भन्ते।   
तं किं मञ्ञेसि सोण यदा ते वीणाय तन्तियो अच्चायता होन्ति, अपि नु ते वीणा तस्मिं समये  
सरवती वा होति, कम्मञ्ञा वाति।   
    
नो हेतं भन्ते।   
    
तं किं मञ्ञसि सोण यदा ते वीणाय तन्तियो अतिसिथिला होन्ति, अपि नु ते वीणा तस्मिं समये  
सरवति वा होति कम्मञ्ञावाति नो हेतं भन्ते,   
    
१। एवमेव खो मछसं,   
    
[ब्ज्त् पगे। १५४ [\x १५४।] ]  
यदा पन ते सोण वीणाय तन्तियो न अच्चायता होन्ति न अतिसिथिला, समे गुणे पतिट्ठिता, अपि  
नु ते वीणा तस्मिं समये सरवती वा होति कम्मञ्ञा वाति।   
एवम्भन्ते।   
    
एवमेव खो सोण अच्चारद्धं विरियं उद्धच्चाय संवत्तति। अतिलीनं विरियं१ कोसज्जाय  
संवत्तति। तस्मातिह त्वं सोण, विरियसमतं अधिट्ठह, इन्द्रियानं च समतं  
पटिविज्झ, तत्थ च निमित्तं गण्हाहीति।   
    
"एवम्भन्तेती खो आयस्मा सोणो भगवतो पच्चस्सोसि।   
अथ खो भगवा आयस्मन्तं सोणं इमिना ओवादेन ओवदित्वा सोय्यथापि नाम बलवा  
पुरिसो सम्मिञ्जितं वा बाहं पसारेय्य। पसारितं वा बाहं सम्मिञ्जेय्य, एवमेव खो  
सीतवने अन्तरहितो गिज्झकूटे पब्बते पातुरहोसि। [प्त्स् पगे ३७६] [\क़् ३७६।]        
    
अथ खो आयस्मा सोणो अपरेन समयेन विरियसमतं अधिट्ठासि इन्द्रियानञ्च समतं  
पटिविज्झि। तत्थ च निमित्तं अग्गहेसि। अथ खो आयस्मा सोणो एको वूपकट्ठो अप्पमत्तो  
आतापि पहितत्तो विहरन्तो न चिरस्सेव यस्सत्थाय कुलपुत्ता सम्मदेव अगारस्मा  
अनगारियं पब्बजन्ति, तदनुत्तरं ब्रह्मचरियपरियोसानं दिट्ठेव धम्मे सयं  
अभिञ्ञा सच्छिकत्वा उपसम्पज्ज विहासि " खीणा जाति, वुसितं ब्रह्मचरियं, कतं  
करणीयं, नापरं इत्थत्ताया"ति अब्भञ्ञासि। अञ्ञतरो च पनायस्मा सोणो अरहतं अहोसि।   
    
अथ खो आयस्मतो सोणस्स अरहत्तप्पत्तस्स एतदहोसि: "यन्नूनाहं येन भगवा  
तेनुपसङ्कमेय्यं, उपसङ्कमित्वा भगवतो सन्तिके अञ्ञं व्याकरेय्यन्ति"। अथ खो  
आयस्मा सोणो येन भगवा तेनुपसङ्कमि। उपसङ्गमित्वा भगवन्तं अभिवादेवा  
एकमन्तं निसीदि। एकमन्तं निसिन्नो खो आयस्मा सोणो भगवन्तं एतदवोच:  
    
यो सो भन्ते भिक्खू अरहं खीणासवो वुसितवा कतकरणीयो ओहितभारो  
अनुप्पत्तसदत्थो परिक्खीणभवसंयोजनो सम्मदञ्ञाविमुत्तो, सो छ ठानानि  
अधिमुत्तो होति: नेक्खम्माधिमुत्तो होति। पविवेकाधिमुत्तो होति। अब्यापज्झाधिमुत्तो होति।  
तण्हक्खयाधिमुत्तो होति। उपादानक्खयाधिमुत्तो होति। असम्मोहाधिमुत्तो होति।   
(१) सिया खो पन भन्ते, इधेकच्चस्स आयस्मतो एवमस्स: "केवलं सद्धामत्तकं नून  
अयमायस्मा निस्साय नेक्खम्माधिमुत्तो"ति। न खो पनेतं भन्ते एवं दट्ठब्बं।  
खीणासवो भन्ते भिक्खू वुसितवा। कतकरणीयो, करणीयं अत्तनो असमनुपस्सन्तो  
कतस्सवा पतिवयं, खया रागस्स वितरागत्ता नेक्खम्माधिमुत्तो होति। खया दोसस्स  
वीतदोसत्ता नेक्खम्माधिमुत्तो होति, खया मोहस्स वीतमोहत्ता नेक्खम्माधिमुत्तो  
होति। [प्त्स् पगे ३७७] [\क़् ३७७।]        
    
१। अतिसिथिलं विरिय, मछसं,   
    
[ब्ज्त् पगे १५६] [\x १५६।]       
(२) सिया खो पन भन्ते, इधेकच्चस्स आयस्मतो एवमस्स: "लाभसक्कारसिलोकं नून  
अयमायस्मा निकामयमानो पविवेकाधि मुत्तो"ति। न खो पनेतं भन्ते। एवं  
दट्ठब्बं। खीणासवो भन्ते, भिक्खु वुसितवा कतकरणीयो, करणीयं अत्तनो  
असमनुपस्सन्तो कतस्स वा पतिचयं, खया रागस्स वीतरागत्ता पविवेकाधिमुत्तो होति,  
खया दोसस्स वीतदोसत्ता पविवेकाधिमुत्तो होति, खया मोहस्स वीतमोहत्ता  
पविवेकाधिमुत्तो होति।   
    
(३) सिया खो पन भन्ते, इधेकच्चस्स आयस्मतो एवमस्स: सीलब्बतपरामासं नून  
अयमायस्मा सारतो पच्चागच्छन्तो अब्यापज्झाधिमुत्तो होति। न खो पनेतं भन्ते, एवं  
दट्ठब्बं। खीणासवो भन्ते, भिक्खू वुसितवा कतकरणीयो, करणीयं अत्तनो  
असमनुपस्सन्तो कतस्स वा पतिचयं, खया रागस्स वीतरागत्ता अब्यापज्झाधिमुत्तो होति,  
खया दोसस्स वीतदोसत्ता, अब्यापज्झाधिमुत्तो होति, खया मोहस्स वीतमोहत्ता  
अब्यापज्झाधिमुत्तो होति।   
    
(४) न खो पनेतं भन्ते, एवं दट्ठब्बं। भीणासवो भन्ते, भिक्खू वुसितवा  
कतकरणीयो, करणीयं अत्तनो असमनुपस्सन्तो कतस्स वा पतिचयं, खया रागस्स  
वितरागत्ता तण्हक्खयाधिमुत्तो होति, खया दोसस्स वीतदोसत्ता तण्हक्खयाधिमुत्तो  
होति, खया मोहस्स वीतमोहत्ता तण्हक्खयाधिमुत्तो होति।   
    
(५) न खो पनेतं भन्ते, एवं दट्ठब्बं। खीणासवो भन्ते, भिक्खू वुसितवा  
कतकरणीयो, करणीयं अत्तनो असमनुपस्सन्तो कतस्स वा पतिचयं, खया रागस्स  
वितरागत्ता उपादानक्खयाधिमुत्तो होति, खया दोसस्स वीतदोसत्ता  
उपादानक्खयाधिमुत्तो होति, खया मोहस्स वीतमोहत्ता उपादानक्खयाधिमुत्तो होति।   
    
(६) न खो पनेतं भन्ते, एवं दट्ठब्बं। खीणासवो भन्ते, भिक्खु वुसितवा  
कतकरणीयो, करणीयं अत्तनो असमनुपस्सन्तो कतस्स वा पतिचयं, खया रागस्स  
वीतरागत्ता असम्मोहाधिमुत्तो होति, खया दोसस्स वीतदोसत्ता असम्मोहाधिमुत्तो होति,  
खया मोहस्स वीतमोहत्ता असम्मोहाधिमुत्तो होति।   
    
एवं सम्माविमुत्तचित्तस्स, भन्ते, भिक्खुनो भूसा चेपि चक्खुविञ्ञेय्या रूपा चक्खुस्स  
आपाथमागच्छन्ति, नेवस्स चित्तं परियादियन्ति, अमिस्सीकतमेवस्स चित्तं होति, ठितं  
आनेञ्जप्पत्तं। वयञ्चस्सानुपस्सति। [प्त्स् पगे ३७८] [\क़् ३७८।] भूसा चेपि सोतविञ्ञेय्या  
सद्दा सोतस्स आपाथमागच्छन्ति, नेवस्स चित्तं परियादियन्ति, अमिस्सीकतमेवस्स चित्तं  
होति, ठितं आनेञ्जप्पत्तं, वयञ्चस्सानुपस्सति।   
    
एवं सम्माविमुत्तचित्तस्स, भन्ते, भिक्खनो भूसा चेपि छक्खूविञ्ञेय्या रूपा चक्खुस्स  
आपाथमागच्छन्तति, नेवस्स चित्तं परियादियन्ति, अमिस्सीकतमेवस्स चितन्तं होति, ठितं  
आनेञ्जप्पत्तं। वयञ्चस्सानुपस्सति। घानविञ्ञेय्या गन्धा घानस्स आपाथमागच्छन्ति,  
नेवस्स चित्तं परियादियन्ति, अमिस्सीकतमेवस्स चित्तं होति, ठितं आनेञ्जप्पत्तं,  
वयञ्चस्सानुपस्सति।   
    
एवं सम्माविमुत्तचित्तस्स, भन्ते, भिक्खुनो भूसा चेपि चक्खुविञ्ञेय्या रूपा चक्खुस्स  
आपाथमागच्छन्ति, नेवस्स चित्तं परियादियन्ति, अमिस्सीकतमेवस्स चित्तं होति, ठितं  
आनेञ्जप्पत्तं। वयञ्चस्सानुपस्सति। जिव्हाविञ्ञेय्या रसा जीव्हाय आपाथमागच्छन्ति, नेवस्स  
चित्तं परियादियन्ति, अमिस्सीकतमेवस्स चित्तं होति, ठितं आनेञ्जप्पत्तं,  
वयञ्चस्सानुपस्सति।   
    
एवं सम्माविमुत्तचित्तस्स, भन्ते, भिक्खुनो भूसा चेपि चक्खुविञ्ञेय्या रूपा चक्खुस्स  
आपाथमागच्छन्ति, नेवस्स चित्तं परियादियन्ति, अमिस्सीकतमेवस्स चित्तं होति, ठितं  
आनेञ्जप्पत्तं। वयञ्चस्सानुपस्सति। कायविञ्ञेय्या फोट्ठब्बा कायस्स आपाथमागच्छन्ति,  
नेवस्स चित्तं परियादियन्ति, अमिस्सीकतमेवस्स चित्तं होति, ठितं आनेञ्जप्पत्तं,  
वयञ्चस्सानुपस्सति।   
    
एवं सम्माविमुत्तचित्तस्स, भन्ते, भिक्खुनो भूसा चेपि चक्खुविञ्ञेय्य रूपा चक्खुस्स  
आपाथमागच्छन्ति, नेवस्स चित्तं परियादियन्ति, अमिस्सीकतमेवस्स चित्तं होति, ठितं  
आनेञ्जप्पत्तं। वयञ्चस्सानुपस्सति। मनोविञ्ञेय्या धम्मा मनस्स आपाथमागच्छन्ति,  
नेवस्स चित्तं परियादियन्ति, अमिस्सीकतमेवस्स चित्तं होति, ठितं आनेञ्जप्पत्तं,  
वयञ्चस्सानुपस्सति।   
    
सेय्यथापि भन्ते सेलो पब्बतो अच्छिद्दो असुसिरो एकघनो। अथ पुरत्थिमाय चेपि दिसाय  
आगच्छेय्य भूसा वातवुट्ठि नेव तं सङ्कम्पेय्य, न सम्पकम्पेय्य, न  
सम्पवेधेय्य, अथ पच्छिमाय चेपि दिसाय आगच्छेय्य भूसा वातवुट्ठि नेव तं  
सङ्कम्पेय्य, न सम्पकम्पेय्य, न सम्पवेधेय्य। अथ उत्तराय चेपि दिसाय  
आगच्छेय्य भूसा वातवुट्ठ नेव तं सङ्कम्पेय्य न सम्पकम्पेय्य, न  
सम्पवेधेय्य, अथ दक्खिणाय चेपि दिसाय आगच्छय्य भूसा वातवुट्ठि नेव तं  
सङ्कम्पेय्य, न सम्पकम्पेय्य, न सम्पवेधेय्य।   
    
[ब्ज्त् पगे। १५८ [\x १५८।] ]  
एवमेव खो भन्ते, एवं सम्माविमुत्तचित्तस्स भिक्खुनो भूसा चेपि चक्खुविञ्ञेय्या  
रूपा चक्खुस्स आपाथमागच्छन्ति, नेवस्स चित्तं परियादियन्ति। अमिस्सीकतमेवस्स चित्तं  
होति ठितं आनेञ्जप्पत्तं, वयं वयञ्चस्सानुपस्सति। भूसा चेपि सोतविञ्ञेय्या सद्दा  
सोतस्स अपाथमागच्छन्ति, नेवस्स चिततं परियादियन्ति। अमिस्सीकतमेवस्स चित्तं होति  
ठितं आनेञ्जप्पत्तं, वयञ्चस्सानुपस्सति।   
भुसा चेपि घान विञ्ञेय्या गन्धा घानस्स अपाथमागच्छन्ति, नेवस्स चित्तं  
परियादियन्ति। अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति।   
    
भूसा चेपि जिव्हाविञ्ञेय्या रसा जिव्हस्स अपाथमागच्छन्ति, नेवस्स चित्तं परियादियन्ति।  
अमिस्सीकतमेवस्स चित्तं होति ठितं अनेञ्जप्पत्तं, वयञ्चस्सानुपस्सति।   
    
भूसा चेपि कायविञ्ञेय्या पोट्ठब्बा कायस्स अपाथमागच्छन्ति, नेवस्स चित्तं  
परियादियन्ति। अमिस्सीकतमेवस्स चित्तं होति ठितं आनेञ्जप्पत्तं, वयञ्चस्सानुपस्सति।   
    
भूसा चेपि मनोविञ्ञेय्या धम्मा मनस्स आपाथमागच्छन्ति, नेवस्स चित्तं  
परियादियन्ति, अमिस्सीकतमेवस्स चित्तं होति ठितं आनेञजप्पत्तं, वयं चस्सानुपस्सती,  
ति।   
    
६१। नेक्खम्मं अधिमुत्तस्स पविवेकञ्च चेतसो  
अब्यापज्झाधिमुत्तस्स उपादानक्खयस्स च।   
    
६२। तण्हक्खयाधिमुत्तस्स असम्मोहञ्च चेतसो  
दिस्वा आयतनुप्पादं सम्माचित्तं विमुच्चति।   
    
६३। तस्स सम्माविमुत्तस्स सन्तचित्तस्स भिक्खुनो  
कतस्स पतिचयो नत्थि करणीयं न विज्जति। [प्त्स् पगे ३७९] [\क़् ३७९।]        
    
६४। सेलो यथा एकघनो वातेन न समीरति  
एवं रूपा रसा सद्दा गन्धा फस्सा च केवला।   
    
६५। इट्ठा धम्मा अनिट्ठा च नप्पवेधेन्ति तादिनो।   
 हितं चित्तं विप्पमुत्तं वयञ्चस्सानुपस्सती, ति।   
६। २। १। २।   
(फगगुणसुत्तं)  
(सावत्थिनिदानं)  
२। तेन खो पन समयेन आयस्मा एगगणो आबाधिको होति दुक्खितो बाऌहगिलानो। अथ खो  
आयस्मा आनन्दो येन भगवा तेनुपसङ्कमि, उपसङ्कमित्वा भवन्तं अभिवादेत्वा  
एकमन्तं निसीदि। एकमन्तं निसिन्नो खो आयस्मा  
आनन्दो भगवन्तं एतदवोच:  
"आयस्मा भन्ते फग्गुणो आबाधिको दुक्खितो बाऌहगिलानो, साधू भन्ते भगवा  
येनायस्मा फग्गुणो तेनुपसङ्कमतु अनुकम्पं उपादाया"ति। अधिवासेसि भगवा  
तुण्हीभावेन।   
अथ खो भगवा सायन्हसमयं पतिसल्लाना वुट्ठितो येनायस्मा फग्गुणो  
तेनुपसङ्कमि। अद्दसा खो आयस्मा फग्गुणो भगन्तं दूरतोव आगच्छन्तं। दिस्वान  
मञ्चके समञ्चोसि१ अथ खो भगवा आयस्मनं फग्गुणं एतदवोच: अलं फग्गुण,  
मा त्वं मञ्चके समञ्चोसि। सन्तिमानि आसनानि पुरे २ पञ्ञत्तानि, तत्थाहं निसीदिस्सामिति।  
निसीदि भगवा पञ्ञत्ते आसने। निसज्ज खो भगवा आयस्मन्तं फग्गुणं एतदवोच:  
    
"कच्चि ते फग्गुण खमनीयं, कच्चि यापनीयं कच्चि दुक्खा३ वेदना पटिक्कमन्ति नो  
अभिक्कमन्ति, पटिक्कमोसानं पञ्ञायति नो अभिक्कमोति।   
    
१। समधोसि मछसं: समञ्चोपि। सीमु स्या २। परेहि मछसं। ३। कच्चि ते दुक्खा   
मछसं।   
[ब्ज्त् पगे। १६० [\x १६०।] ]  
न मे भन्ते खमनीयं, न यापनीयं, बाऌहा मे दुक्खा वेदना अभिक्कमन्ति नो  
पटिक्कमन्ती, अभिक्कमोसानं पञ्ञायति नो पटिक्कमोति।   
सेय्यथापि भन्ते, बलवा पुरिसो तिण्हेन सिखरेन मुद्धानं१ अभिमन्थेय्य२ एवमेव  
खो मे भन्ते अधिमत्ता वाता [प्त्स् पगे ३८०] [\क़् ३८०।] मुद्धानं हनन्ति। न मे  
भन्ते खमनीयं, न यापनीयं, बाऌहा मे दुक्खा वेदना अभिक्कमन्ति, नो  
पटिक्कमन्ति, अभिक्कमोसानं पञ्ञायति नो पटिक्कमोति।   
    
सेय्यथापि भन्ते बलवा पुरिसो दऌहेन वरत्तबन्धेन३ सीसे सीसवेठनं ददेय्य,  
एवमेव खो मे भन्ते, अधिमत्ता सीसे सीस वेदना, न मे भन्ते खमणीयं, न  
यापनीयं, बाऌहा मे दुक्खा वेदना अभिक्कमन्ति, नो पटिक्कमन्ति, अभिक्कमोसानं  
पञ्ञायति नो पटिक्कमोति।   
    
सेय्यथापि भन्ते, दक्खो गोघातको वा गोघातकन्तेवासि वा तिण्हेन गोविकन्तनेन  
कुच्छिं परिकन्तेय्य, एवमेव खो मे भन्ते, अधिमत्ता वाता कुच्छिं परिकन्तन्ति। न मे  
भन्ते खमनीयं, न यापनीयं, बाऌहा मे दुक्खा वेदना अभिक्कमन्ति, नो  
पटिक्कमन्ति, अभिक्कमोसानं पञ्ञायति, नो पटिक्कमोति।   
    
सेय्यथापि भन्ते, बलवन्तो पुरिसा दुब्बलतरं पुरिसं नाना बाहासु गहेत्वा  
अङ्गारकासुया सन्तापेय्युं परितापेय्युं। ४ एवमेव खो मे भन्ते अधिमत्तो कायस्मिं  
डाहो। न मे भन्ते, खमनीयं, न यापनीयं, बाऌहा मे दुक्खा वेदना अभिक्कमन्ति,  
नो पटिक्कमन्ति, अभिक्कमोसानं पञ्ञायति, नो पटिक्कमोति।   
    
अथ खो भगवा आयस्मन्तं फग्गुणं धम्मिया कथाय सन्दस्सेत्वा समादपेत्वा  
समुत्तेजेत्वा सम्पहंसेत्वा उट्ठायासना पक्कामि।   
    
अथ खो आयस्मा फग्गुणो अचिरपक्कन्तस्स भगवतो कालमकासि। तम्हि चस्स समये  
मरणकाले इन्द्रियानि विप्पसीदिंसु।   
    
अथ खो आयस्मा आनन्दो येन [प्त्स् पगे ३८१] [\क़् ३८१।] भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा  
आनन्दो भगवन्तं एतदवोच: " आयस्मा भन्ते फग्गुणो अचिरपक्कन्तस्स भगवतो  
कालमकासि। तम्हि चस्स समये मरणकाले इन्द्रियानि विप्पसिदिंसूति।   
    
किं हानन्द फग्गुणस्स भिक्खुनो इन्द्रियानि नप्पसीदिस्सन्ति, फग्गुणस्स आनन्द  
भिक्खुनो पञ्चहि ओरम्हागियेहि सञ्ञोजनेहि चित्तं अविमुत्तं अहोसि। तस्स तं  
धम्मदेसनं सुत्वा पञ्चहि ओरम्हागियेहि सञ्ञोजनेहि चित्तं विमुत्तं।   
    
१। मुद्धनी मछसं: २। अभिमत्तेय्य मछसं, सीमु। ३। वरन्तक्खणडेन  
मछसं ४। सम्परितापेय्युं मछसं।   
    
[ब्ज्त् पगे। १६२ [\x १६२।] ]  
    
छयिमे आनन्द आनिसंसा कालेन धम्मसवणे, कालेन अत्थूपपरिक्खाय। कतमे छ:  
(१) इधानन्द भिक्खुनो पञ्चहि ओरम्हागियेहि सञ्ञोजनेहि चित्तं अविमुत्तं होति। सो तम्हि  
समये मरणकाले लभति तथागतं दस्सनाय। तस्स तथागतो धम्मं देसेति:  
आदिकल्याणं मज्झेकल्याणं परियोसानकल्याणं सात्थं सव्यञ्जनं केवलपरिपुण्णं  
परिसुद्धं, ब्रह्मचरियं पकासेति। तस्स तं धम्मदेसनं सुत्वा पञ्चहि  
ओरम्हागियेहि सञ्ञाजनेहि चित्तं विमुच्चति। अयं आनन्द पठमो आनिसंसो कालेन  
धम्मसवणे।   
(२) पुन च परं आनन्द भिक्खुनो पञ्चहि ओरम्हागियेहि सञ्ञोजनेहि चित्तं अविमुत्तं  
होति। सो तम्हि सये मरणकालेन हेव खो लभति तथागतं दस्सनाय, अपि च खो  
तथागतसावकं लभति दस्सनाय। तस्स तथागतसावको धम्मं देसेति: आदिकल्याणं  
मज्झेकल्याणम्परियोसानकल्याणं सात्थं सव्यञ्जनं केवलपरिपुण्णं परिसुद्धं,  
ब्रह्मचरियं पकासेति। तस्स तं धम्मदेनं सुत्वा पञ्चहि ओरम्हागियेहि संयोजनेहि  
चित्तं विमुच्चति। अयं आनन्द दुतियो आनिसंसो कालेन धम्मसवणे। (३) पुन च परं  
आनन्द भिक्खुनो पञ्चहि [प्त्स् पगे ३८२] [\क़् ३८२।] ओरम्हागियेहि संयोजनेहि चित्तं  
अविमुत्तं होति। सो तम्हि समये मरणकाले न हेव खो लभति तथागतं दस्सनाय,  
नपि तथागतसावकं लभति दस्सनाय। अपि च खो यथासुतं यथापरियत्तं धम्मं  
चेतसा अनुवितक्केति, अनुविचारेति, मनसानुपेक्खति। तस्स यथासुतं यथापरियत्तं  
धम्मं चेतसा अनुवितक्कयतो अनुविचारयतो मनसानुपेक्खतो पञ्चहि ओरम्हागियेहि  
संयोजनेहि चित्तं विमुच्चति। अयं आनन्द ततियो आनिसंसो कालेन धम्मसवणे कालेन  
अत्थूपपरिक्खाय।   
(४) इधानन्द भिक्खुनो पञ्चहि ओरम्हागियेहि संयोजनेहि चित्तं विमुत्तं होति, अनुत्तरे  
च खो उपधिसङ्कये चित्तं अविमुत्तं होति। सो तम्हि समये मरणकाले लभति  
तथागतं दस्सनाय, तस्स तथागतो धम्म१ देसेति: आदिकल्याणं मज्झेकल्याणं  
परियोसानकल्याणं सात्थं सव्यञ्जनं केवलपरिपुण्णं परिसुद्धं, ब्रह्मचरियं  
पकासेति। तस्स तं धम्मदेसनं सुत्वा अनुत्तरे खो उपधिसङ्कये चित्तं विमुच्चति।  
अयं आनन्द चतुत्थो आनिसंसो कालेन धम्मसवणे।   
    
(५) पुन च परं आनन्द भिक्खुनो पञ्चहि ओरम्हागियेहि संयोजनेहि चित्तं विमुत्तं  
होति। अनुत्तरे च खो उपधिसङ्कये चित्तं अविमुत्तं होति सो तम्हि समयेहि मरणकाले  
न हेव खो लभति तथागतं दस्सनाय, अपि च खो तथागतसावकं लभति दस्सनाय।  
तस्स तथागत सावको धम्मं देसेति: आदिकल्याणं मज्झेकल्याणं परियोसानकल्याणं  
सात्थं सव्यञ्जनं केवलपरिपुण्णं परिसुद्धं ब्रह्मचरियं पकासेति तस्स तं  
धम्मदेसनं सुत्वा अनुत्तरे उपधिसङ्कये चित्तं विमुच्चति। अयं आनन्द पञ्चमो  
आनिसंसो कालेन धम्मसवणे।   
    
[ब्ज्त् पगे १६४] [\x १६४।]       
(६) पुन च परं आनन्द भिक्खुनो पञ्चहि ओरम्हागियेहि सयोजनेहि [प्त्स् पगे ३८३] [\क़्  
३८३।] चित्तं विमुत्तं होति। अनुत्तरे च खो उपधिसङ्कये चित्तं अविमुत्तं होति। सो  
तम्हि समये मरणकाले न हेव खो लभति तथागतं दस्सनाय, नपि तथागतसावकं  
लभति दस्सनाय। अपि च खो यथासुतं यथापरियत्तं धम्मं चेतसा अनुवितक्केति  
अनुविचारेति मनसानुपेक्खति। तस्स यथासुतं यथापरियत्तं धम्मं चेतसा  
अनुवितक्कयतो अनुविचारयतो मनसानुपेक्खतो अनुत्तरे उपधिसङ्खये चित्तं  
विमुच्चती। अयं आनन्द छट्टो आनिसंसो कालेन धम्मसवणे कालेन अत्थूपपरिक्खाय।   
इमे खो आनन्द छ आनिसंसा कालेन धम्मसवणे कालेन अत्थूपपरिक्खायाति।   
६। २। १। ३।   
(छऌआभिजाति सुत्तं)  
३। एकं समयं भगवा रजगहे विहरति गिज्झकूटे पब्बते। अथ खो आयस्मा आनन्दो  
येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्नो खो आयस्मा आनन्दो भगवन्तं एतदवोच:  
    
पूरणेन भन्ते कस्सपेन छऌआभिजातियो१ पञ्ञत्ता:कण्हाभिजाति पञ्ञत्ता, नीलाभिजाति  
पञ्ञत्ता, लोहिताभिजाति पञ्ञत्ता, हलिद्दाहिजाति पञ्ञतता, सुक्काभिजाति पञ्ञत्ता,  
परमसुक्काभिजाति पञ्ञत्ता।   
    
(१) ततिरदं भन्ते पुरणेन कस्सपेन कण्हाभिजाति पञ्ञत्ता:ओरभिका सूकरिका साकुणिका  
मागविका लुद्दा मच्छघातका चोरा चोरघातका बन्धनागारिका, ये वा पनञ्ञेपि केचि  
कुरूरकम्मन्ता।   
(२) ततिरदं भन्ते पूरणेन कस्सपेन नीलाभिजाति पञ्ञत्ता: भिक्खू कण्टकवुत्तिका, ये  
वा पनञ्ञेपि केचि चम्मवादा किरियवादा।   
(३) ततिरदं भन्ते पूरणेन कस्सपेन लोहिताभिजाति पञ्ञत्ता: निगण्ठा ३८४ एकसाटका। (४)  
ततिरदं भन्ते पूरणेन कस्सपेन हऌइद्दाभिजाति पञ्ञत्ता: गिही ओदातवसना  
अचेलकसावका।   
(५) ततिरदं भन्ते पूरणेन कस्सपेन सूक्काभिजाति पञ्ञत्ता: आजिवका आजिविकिनियो। २  
(६) ततिरदं भन्ते पूरणेन कस्सपेन परमसुक्काभिजाति पञ्ञत्ता: नन्दो वच्छो किसो  
सङ्किच्चो मक्खलिगोसालो।   
पूरणेन भन्ते कस्सपेन इमा छऌआभिजातियो पञ्ञत्ताती।   
किम्पन आनन्द पूरणस्स कस्सपस्स सब्बो लोको एतदभनुजानाति इमा छऌआभिजातियो  
पञ्ञापेतुन्ती?  
नो हेतं भन्ते।   
    
१। छलभिजातियो मछसं, २। आजिवकिनियो मछसं,   
    
[ब्ज्त् पगे। १६६ [\x १६६।] ]  
सेय्यथापि आनन्द पुरिसो दऌइद्दो अस्सको अनाऌहियो, १ तस्स अकामकस्स बिलं ओलग्गेय्युं  
" इदं ते अम्भो पुरिस मंसं च खादितब्बं मुलञ्च अनुप्पदातब्बन्ति"।   
एवमेव खो आनन्द पूरणेन कस्सपेन अप्पटिञ्ञाय एतेसं समणब्राह्मणानं इमा  
छऌआभिजातियो पञ्ञत्ता यथा तं बालेन अव्यत्तेन अखेत्तञ्ञुना अकुसलेन।   
    
अहं खो पनानन्द छऌआभिजातियो पञ्ञापेमि। तं सुणाहि साधुकं मनसिकरोहि,  
भासिस्सामिति।   
"एवं भन्ते, ति खो आयस्मा आनन्दो भगवतो पच्चस्सोसि। " भगवा एतदवोच: कतमा  
चानन्द छऌआभिजातियो:  
इधानन्द एकच्चो कण्हाभिजातियो सानो कण्हं धम्मा अभिजायति। इध पनानन्द एकच्चो  
कण्हाभिजातियो समानो सुक्कं धम्मं अभिजायति। इध पनानन्द एकच्चो कण्हाभिजातियो  
समानो अकण्हं असुक्कं निब्बानं अभिजायति। इध पनानन्द एकच्चो [प्त्स् पगे ३८५] [\क़्  
३८५।] सुक्काभिजातियो सामानो कण्हं धम्मं अभिजायति। इध पनानन्द एकच्चो  
सुक्काभिजातियो समानो सुक्कं धम्मं अभिजायति। इध पनानन्द एकच्चो सुक्काभिजातियो  
समानो अकण्हं असुक्कं निब्बानं अभिजायति।   
    
(१) कधं चानन्द कण्हाभिजातियो समानो कण्हं धम्मं अभिजायति: इध पनानन्द  
एकच्चो नीचे कुले पच्चाजातो होति चण्डाल कुले वा नेसादकुले वा वेणकुले वा रथकारकले  
वा पुक्कुस कुले वा, दऌइद्दे अप्पन्नपानभोजने कसिरवुत्तिके यत्थ कसिरेन  
घासच्छादो लब्भति। सो च होति दुब्बण्णो दुद्दसिको ओकोटिमको, बव्हाबाधो काणो वा  
कुणी वा खञ्जो वा पक्खहतो वा, न लाभी अन्नस्स पानस्स वत्थस्स यानस्स  
मालागन्धविलेपनस्स सेय्यावसथपदिपेय्यस्स। सो कायेन दुच्चरितं चरति। वाचाय  
दुच्चरितं चरति। मनसा दुच्चरितं चरति। सो कायेन दुच्चरितं चरित्वा वाचाय दुच्चरितं  
चरित्वा कायस्स भेदा परम्मरणा अपायं दुग्गतिं विनिपातं निरयं उपपज्जति। एवं  
खो आनन्द कण्हाभिजातियो समानो कण्हं धम्मं अभिजायति।   
    
(२) कथं चानन्द कण्हाभिजातियो समानो सुक्कं धम्मं अभिजायति। इधानन्द एकच्चो  
नीचे कुले पच्चाजातो होति। चण्डाल कुले वा नेसादकुले वा वेणकुले वा रथकारकुले वा  
पुक्कुस कुले वा दऌइद्दे अप्पन्नपानभोजने कसिरवुत्तिके यत्थ कसिरेन घासच्छादो  
लब्भति, सो च होति दुब्बण्णो दुब्बण्णो दुद्दसिको ओकोटिमको, बव्हाबाधो काणो वा  
कुणी वा खञ्जो वा पक्खहतो वा, न लाभी अन्नस्स पानस्स वत्थस्स यानस्स  
मालागन्धविलेपनस्स सेय्यावसथपदीपेय्यस्स। सो कायेन सुचरितं चरति वाचाय  
सुचरितं चरति। मनसा सुचरितं चरति। सो कायेन सुचरितं चरित्वा वाचाय सुचरितं  
चरित्वा मनसा सुचरितं चरित्वा कायस्स भेदा परम्मरणा सुगतिं सग्गं लोकं  
उपपज्जति। एवं खो आनन्द कण्हाभिजातियो समानो सुक्कं धम्मं अभिजायति।   
    
१। अनाऌहिको सीमु,   
[ब्ज्त् पगे। १६८ [\x १६८।] ]  
(३) कथं चानन्द कण्हाभिजातियो समानो अकण्हं असुक्कं निब्बानं अभिजायति।  
इधानन्द एकच्चो नीचे कुले पच्चाजातो होति चण्डालकुले वा नेसादकुले वा वेणकुले वा  
रथकारकुले वा पुक्कुस कुले वा, दऌइद्दो अप्पन्नपानभोजने कसिरवुत्तिके यत्थ  
कसिरेन घासच्छादो लब्भति। सो च होति दुब्बण्णो दुद्दसिको [प्त्स् पगे ३८६] [\क़् ३८६।]    
   ओकोटिमको बव्हाबाधो काणो वा कुणी वा खञ्जो वा पक्खभतो वा। न लाभी अन्नस्स  
पानस्स वत्थस्स यानस्स मालागन्धविलेपनस्स सेय्यावसथपदिपेय्यस्स। सो  
केसमस्सं ओहारेत्वा कासायानि वत्थानि अच्छादेत्वा अगारस्मा अनगारियं पब्बजति। सो एवं  
पब्बजितो समानो पञ्चनीवरणे पहाय चेतसो उपक्किलेसे पञ्ञाय दुब्बलीकरणे, चतुसु  
सतिपट्ठानेसु सुप्पतिट्ठितचित्तो सत्तबोज्झङ्गे यथाभूतं भावेत्वा अकण्हं असुक्कं  
निब्बानं अभिजायति। एवं खो आनन्द कण्हाभिजातियो समानो अकण्हं असुक्कं निब्बानं  
अभिजायति।   
(४) कथञ्चानन्द सुक्काभिजातियो समानो कण्हं धम्मं अभिजायति: इधानन्द एकच्चो  
उच्चे कुले पच्चाजातो होति: खत्तियमहा सारकुले वा ब्राह्मणमहासारकुले वा  
गहपतिमहासारकुले वा अड्ढे महद्धने महाभोगे पहूतजातरूपरजते  
पहूतवित्तूपकरणे पहूतधनधञ्ञे। सो च होति अभिरूपो दस्सनीयो पासादिको परमाय  
वण्णपोक्खरताय समन्नागतो, लाभी अन्नस्स पानस्स वत्थस्स यानस्स  
मालागन्धविलेपनस्स सेय्यावसथपदीपेय्यस्स। सो कायेन दुच्चरितं चरति, वाचाय  
दुच्चरितं चरति, मनसा दुच्चरितं चरति। सो कायेन दुच्चरितं चरित्वा वाचाय दुच्चरितं  
चरित्वा मनसा दुच्चरितं चरित्वा कायस्स भेदा परम्मरणा अपायं दुग्गतिं विनीपातं  
निरयं उपपज्जति। एवं खो आनन्द सुक्काभिजातियो समानो कण्हं धम्मं अभिजायति।   
(५) कथञ्चानन्द सुक्काभिजातियो समानो सुक्कं धम्मं अभिजायति: इधानन्द एकच्चो  
पुग्गलो उच्चे कुले पच्चाजातो होति। खत्तियमहासारकुले वा ब्राह्मणमहासारकुले वा  
गहपतिमहासारकुले वा अड्ढे महद्धने महाहोगे पहुतजातरूपरजते  
पहुतवित्तुपकरणे पहुतधनधञ्ञे। सो च होति अभिरूपो दस्सनीयो पासादिको  
परमाय वण्णपोक्खरताय समन्नागतो, लाभी अन्नस्स पानस्सवत्थस्स यानस्स  
मालागन्धविलेपनस्स य्योवसथपदीपेय्यस्स। सो कायेन सुचरितं चरति, वाचाय  
सुचरितं चरति, मनसा सुचरितं चरति। सो कायेन सुचरितं चरित्वा वचाय सुचरितं चरित्वा  
मनसा सुचरितं चरित्वा कायस्स भेदा परम्मरणा सुगतिं सग्गं लोकं उपपज्जति।  
एवं खो आनन्द सूक्काभिजातियो समानो सुक्कं धम्मं अभिजायति।   
    
(६) कथं चानन्द सुक्काभिजातियो समानो अकण्हं असुक्कं निब्बानं अभिजायति: [प्त्स् पगे  
३८७] [\क़् ३८७।] इधानन्द एकच्चो पुग्गलो उच्चे कुले पच्चाजातो होति: खत्तीय  
महासारकुले वा ब्राह्मणमहासार कुले वा गहपतिमहासारकुले वा अड्ढे महद्धने  
महाभोगे पहूतजातरूपरजते पहूतवित्तुपकरणे पहूतधनधञ्ञे। सो च होति  
अभिरूपो दस्सनीयो पासादिको परमाय वण्णपोक्खरताय समन्नागतो, लाभी अन्नस्स  
पानस्स वत्थस्स यानस्स मालागन्धविलेपनस्स सेय्यावसथपदीपेय्यस्स। सो  
केसमस्सुं ओहारेत्वा कासायानि वत्थानि अच्छादेत्वा आगारस्मा अनगारियं पब्बजति। सो एवं  
पब्बजितो समानो पञ्चनिवरने पहाय चेतसो उपक्किलेसे पञ्ञाय दुब्बलीकरणे, चतुसु  
सतिपट्टानेसु सुपतिट्ठितचित्तो सत्तबोज्झङ्गे यथाभूतं भावेत्वा अकण्हं असुक्कं  
निब्बानं अभिजायति। एवं खो आनन्द सुक्काभिजातियो समानो अकण्हं असुक्कं निब्बानं  
अभिजायति।   
इमा खो आनन्द छलाभिजातियोति।   
    
[ब्ज्त् पगे १७०] [\x १७०।]       
६। २। १। ४  
(आसवसुत्तं)  
(सावत्थिनिदानं)  
४। छहि भिक्खवे धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। कतमेहि छही?  
    
इध भिक्खवे भिक्खूनो ये आसवा संवरा पहातब्बा, ते आसवा संवरेन पहीना होन्ति। ये  
आसवा पटिसेवना पहातब्बा, ते आसवा पटिसेवनाय पहीना होन्ति। ये आसवा अधिवासना  
पहातब्बा, ते आसवा अधिवासनाय पहीना होन्ति। ये आसवा परिवज्जना पहातब्बा, ते आसवा  
परिवज्जनाय पहीना होन्ति। ये आसवा विनोदना पहातब्बा, ते आसवा विनोदनाय पहीना  
होन्ति। ये आसवा भावना पहातब्बा, ते आसवा भावनाय पहीना होन्ति।   
    
(१) कतमे च भिक्खवे आसवा संवरा पहातब्बा ये संवरेन पहीना होन्ति: इध  
भिक्खवे भिक्खू पटिसङ्खा योनिसो चक्खून्द्रियसंवरसंवुतो विहरति। यं हिस्स  
भिक्खवे चक्खून्द्रियसंवरं असंवुतस्स विहरतो उप्पज्जेय्युं [प्त्स् पगे ३८८] [\क़्  
३८८।] आसवा विघातपरिऌआभा, चक्खून्द्रियसंवरसंवुतस्स१ विहरतो एवंस ते आसवा  
विघातपरिऌआहा न होन्ति। पटिसङ्खा योनिसो सोतिन्द्रिय संवर संवुतो विहरति। यं हिस्स  
भिक्खवे सोतिन्द्रिय संवरं असंवुतस्स विहरतो उप्पज्जेय्युं आसवा विघातपरिऌआहा  
सोतिन्द्रिय संवर१ संवुतस्स विहरतो एवंस ते आसवा विघातपरिऌआहा न होन्ति।  
पटिसङ्खा योनिसो सोतिन्द्रिय संवर संवुतो विहरति। यं हिस्स भिक्खवे सोतिन्द्रिय  
असंवुतस्स विहरतो उप्पज्जेय्युं आसवा विघातपरिऌआहा, सोतिन्द्रिय संवर१ संवुतस्स  
विहरतो एवंस ते आसवा विघातपरिऌआहा न होन्ति। पटिसङ्का योनिसोघानिन्द्रिय संवर  
संवुतो विहरति, यं हिस्स भिक्खवे घानिन्द्रिय संवरं असंवुतस्स विहरतो  
उप्पज्जेय्युं आसवा विघातपरिऌआहा, घानिन्द्रियसंवर१ संवुतस्स विहरतो एवंस ते  
आसवा विघातपरिऌआहा न होन्ति। पटिसङ्का योनिसो जिवहिन्द्रिय संवर संवुतो विहरति। यं  
हिस्स भिक्खवे जिवहिन्द्रिय संवरं असंवुतस्स विहरतो एवंस ते आसवा विघातपरिऌआहा  
न होन्ति। पटिसङ्खा योनिसो कायिन्द्रियसंवर संवुतो विहरति। यं भिस्स भिक्खवे  
कायिन्द्रियसंवर असंवुतस्स विहरतो उप्पज्जेय्युं आसवा विघातपरिऌआहा,  
कायिन्द्रियसंवर संवुतस्स विहरतो एवंस ते आसवा विघातपरिऌआहा न होन्ति। पटिसङ्खा  
योनियोमनिनद्रियसंवर संवुतो विहरति। यं भिस्स भिक्खवे  
मनिन्द्रियसंवरअसंवुतस्स विहरतो उप्पज्जेय्युं आसवा विघातपरिऌआहा,  
मनिन्द्रियसंवर संवुतस्स विहरतो एवंस ते आसवा विघातपरिऌआहा न होन्ति। यं हिस्स  
भिक्खवे संवरं असंवुतस्स विहरतो उप्पज्जेय्युं आसवा विघातपरिऌआहा, संवरं  
संवुतस्स विहरतो एवंस ते आसवा विघातपरिऌआहा न होन्ति।   
    
इमे वुच्चन्ति भिक्खवे आसवा संवरा पहातब्बा येसंवरेन पहीना होन्ति।   
कतमे च भिक्खवे आसवा संवरा पहातब्बा ये संवरेन पहीना होन्ति: इध  
भिक्खवे भिक्खू पटिसङ्खा योनिसो चक्खून्द्रियसंवरसंवुतो विहरति। यं हिस्स  
भिक्खवे चक्खून्द्रियसंवरं असंवुतस्स विहरतो उप्पज्जेय्युं आसवा विघातपरिऌआभा,  
चक्खून्द्रियसंवरसंवुतस्स विहरतो एवंस ते आसवा विघातपरिऌआहा न होन्ति।  
पटिसङ्खा योनिसो घानिन्द्रिय संवर संवुतो विहरति। यं हिस्स भिक्खवे घानिन्द्रि  
संवरं असंवुतस्स विहरतो उप्पज्जेय्युं आसवा विघातपरिऌआहा घानिनद्रिय संवर१  
संवुतस्स विहरतो एवंस ते आसवा विघातपरिऌआहा न होन्ति।   
    
(२) कतमे च भिक्खवे आसवा संवरा पहातब्बा ये संवरेन पहीना होन्ति: इध  
भिक्खवे भिक्खू पटिसङ्खा योनिसो चक्खून्द्रियसंवरसंवुतो विहरति। यं हिस्स  
भिक्खवे चक्खून्द्रियसंवरं असंवुतस्स विहरतो उप्पज्जेय्युं आसवा विघातपरिऌआभा,  
चक्खून्द्रियसंवरसंवुतस्स विहरतो एवंस ते आसवा विघातपरिऌआहा न होन्ति।  
पटिसङ्खा योनिसो जिव्हिन्द्रिय संवर संवुतो विहरति। यं हिस्स भिक्खवे जिव्हिन्द्रिय  
संवरं असंवुतस्स विहरतो उप्पज्जेय्युं आसवा विघातपरिऌआहा जिव्हिन्द्रिय संवर१  
संवुतस्स विहरतो एवंस ते आसवा विघातपरिऌआहा न होन्ति।   
    
कतमे च भिक्खवे आसवा संवरा पहातब्बा ये संवरेन पहीना होन्ति: इध भिक्खवे  
भिक्खू पटिसङ्खा योनिसो चक्खून्द्रियसंवरसंवुतो विहरति। यं हिस्स भिक्खवे  
चक्खून्द्रियसंवरं असंवुतस्स विहरतो उप्पज्जेय्युं आसवा विघातपरिऌआभा,  
चक्खून्द्रियसंवरसंवुतस्स विहरतो एवंस ते आसवा विघातपरिऌआहा न होन्ति।  
पटिसङ्खा योनिसो कायिन्द्रियसंवर संवुतो विहरति। यं हिस्स भिक्खवे  
कायिन्द्रियसंवरं असंवुतस्स विहरतो उप्पज्जेय्युं आसवा विघातपरिऌआहा  
कायिन्द्रियसंवर१ संवुतस्स विहरतो एवंस ते आसवा विघातपरिऌआहा न होन्ति।   
    
कतमे च भिक्खवे आसवा संवरा पहातब्बा ये संवरेन पहीना होन्ति: इध भिक्खवे  
भिक्खू पटिसङ्खा योनिसो चक्खून्द्रियसंवरसंवुतो विहरति। यं हिस्स भिक्खवे  
चक्खून्द्रियसंवरं असंवुतस्स विहरतो उप्पज्जेय्युं आसवा विघातपरिऌआभा,  
चक्खून्द्रियसंवरसंवुतस्स विहरतो एवंस ते आसवा विघातपरिऌआहा न होन्ति।  
पटिसङ्खा योनिसो मनिन्द्रिय संवर संवुतो विहरति। यं हिस्स भिक्खवे मनीन्द्रिय  
संवरं असंवुतस्स विहरतो उप्पज्जेय्युं आसवा विघातपरिऌआहा मनिन्द्रिय संवर  
संवुतस्स विहरतो एवंस ते आसवा विघातपरिऌआहा न होन्ति। यं भिक्खवे संवरं  
असंवुतस्स विहरतो उप्पज्जेय्युं आसवा विघातपरिऌआहा, तंवरं संवुतस्स विहरतो  
एवंस ते आसवा विघातपरिऌआहा न होन्ति। इमे वुच्चन्ति भिक्खवे आसवा संवरा पहातब्बा  
ये संवरेन पहिना होन्ति।   
    
(२) कतमे च भिक्खवे आसवा पटिसेवना पहातब्बा ये पटिसेवनाय पहीना होन्ति: इध  
भिक्खवे भिक्खू पटिसङ्खा योनिसो चीवरं पटिसेवति: यावदेव सीतस्स पटिघाताय,  
उण्हस्स पटिघाताय, डंसमकसवातातपसिरिंसपसम्फस्सानं२ पटिघाताय, यावदेव  
हिरिकोपिन पटिच्छादनत्थं  
    
१चक्खुन्द्रिय संवरं मछसं २। सरिसपसम्फस्सानं मछसं।   
    
[ब्ज्त् पगे १७२] [\x १७२।]       
पटिसङ्खा योनिसो पिण्डपातं पटिसेवति: नेव दवाय, न मदाय, न मण्डनाय, न  
विभूसनाय, यावदेव इमस्स कायस्स ठितिया यापनाय विहिंसूपरतिया,  
ब्रह्मचरियानुग्गहाय। इति पूराणञ्च वेदनं पटिहङ्खामि, नचञ्च वेदनं न  
उप्पादेस्सामि। यात्राव मे भविस्सति अनवज्जता च फासुविहारो चाति।   
    
पटिसङ्का योनिसो सेनासनं पटिसेवति: यावदेव सीतस्स पटिघाताय, उण्हस्स पटिघाताय,  
डंसमकसवातातपसिरिंसपसम्फस्सानं पटिघाताय, यावदेव उतुपरिस्सय  
विनोदनं पटिसल्लानारामत्थं  
    
पटिसङ्खा योनिसो गिलानपच्चयभेसज्जपरिक्खारं पटिसेवति: यावदेव उप्पन्नानं  
वेय्याबाधिकानं वेदनानं पटिघाताय, अब्यापज्झपरमतायाति। [प्त्स् पगे ३८९] [\क़् ३८९।] 

यं हिस्स भिक्खवे अप्पटिसेवतो१ उप्पज्जेय्युं आसवा विघात परिऌआहा, पटिसेवतो२एवंस  
ते आसवा विघातपरिऌआहा न होन्ति।   
    
इमे वुच्चन्ति भिक्खवे आसवा पटिसेवना पहातब्बा ये पटिसेवनाय पहीना होन्ति,   
(३) कतमेच भिक्खवे आसवा अधिवासना पहातब्बा ये अधिवासना पविना होन्ति: इध  
भिक्खवे भिक्खु पटिसङ्खा योनिसो खमो होति सीतस्स उण्हस्स जिघच्छाय पिपासाय  
डंसमकसवातातपसिरिंसपसम्फस्सानं, दुरुत्तानं दुरागतानं वचनपथानं,  
उप्पन्नानं सारीरिकानं वेदना नं दुक्खानं तिप्पानं३खरानं कटुकानं असातानं  
अमनापानं, पाणहरानं अधिवासकजातिको होति। यं हिस्स भिक्खवे अनधिवासयतो।  
उप्पज्जेय्युं आसवा विघातपरिऌआहा, अधिवासयतो४ एवंस ते आसवा विघातपरिऌआहा न  
होन्ति। इमे वुच्चन्ति भिक्खवे आसवा अधिवासना पहातब्बा ये अधिवासनाय५पहीना वोन्ती।   
(४) कतमे च भिक्खवे आसवा परिवज्जना पहातब्बा ये परिवज्जनाय पहीना होन्ति: इध  
भिक्खवे भिक्खू पटिसङ्खा योनिसो चण्डं हत्थिं परिवज्जेति। चण्डं अस्सं परिवज्जेति।  
चण्डं गोणं परिवज्जेति। चण्डं कुक्कुरं परिवज्जेति अहिं खाणुं कण्टकाधानं६  
सोब्भं पपातं चन्दनिकं ओलिगल्लं। यथारूपे अनासने निसिन्नं, यथारूपे अगोचरे  
चरन्तं, यथारूपे पापके मित्ते भजन्तं, विञ्ञू सब्रह्मचारी पापकेसु ठानेसु  
ओकप्पेय्युं, सो तं चेव अनासनं तं च७ अगोचरं ते च पापके मित्ते पटिसङ्खा योनिसो  
परिवज्जेति। यं हिस्स भिक्खवे अपरिवज्जयतो उप्पज्जयतो उप्पज्जेय्युं आसवा  
विघातपरिऌआहा, परिवज्जयतो एवंस ते आसवा विघातपरिऌआहा न होन्ति। [प्त्स् पगे ३९०] [\क़्  
३९०।] इमे वुच्चन्ति भिक्खवे आसवा परिवज्जना पहातब्ब, ये परिवज्जनाय पहीना  
होन्ति।   
    
१। अप्पटिसेवयतो सीमु २। पटिसेवयतो सीमु। ३। तिब्बानम्मछसं  
४। अधिवासतो मछसं ५। अधिवासना सब्बन्थ। ६। नण्टकट्ठानं मजसं स्या  
कण्टकठानं। ७। सोतञ्च अनासनं मछसं  
    
[ब्ज्त् पगे। १७४ [\x १७४।] ]   
    
(५) कतमे च भिक्खवे आसवा विनोदना पहातब्बा ये विनोदनाय पहीणा होन्ति। इध  
भिक्खवे भिक्खू पटिसङ्खा योनिसो उप्पन्नं कामवितक्कं, नाधिवासेति, पजहति  
विनोदेति ब्यन्तिकरोति अनभावं गमेति। पटिसङ्खा योनिसो उप्पन्नं ब्यापादवितक्कं इध  
भिक्खवे भिक्खु पटिसङ्खा योनिसो उप्पन्नं विहिंसाविक्कं, नाधिवासेति, पजहति  
विनोदेति ब्यान्तिकरोति अनभावं गमेति पटिसङ्खा योनिसो उप्पन्नं ब्यापादवितक्कं इध  
भिक्खवे भिक्खु पटिसङ्खा योनिसो उप्पन्नुप्पन्ने पापके अकुसले धम्मे नाधिवासेति  
पजहति विनोदेति, ब्यन्तिकरोति, अनभावं गमेति। यं हिस्स भिक्खवे अविनोदयतो  
उप्पज्जेय्युं आसवा विघातपरिऌआहा विनोदयतो एवंस ते आसवा विघातपरिऌआहा न होन्ति।  
इमे वुच्चन्ति भिक्खवे आसवा विनोदना पहातब्बा ये विनोदनाय पहीना वोन्ति।   
    
(६) कतमे च भिक्खवे आसवा भावनाय पहातब्रबा ये बावनाय पहीणा होन्ति: इध  
भिक्खवे भिक्खू पटिसङ्खा योनिसो सतिसम्बोज्झङ्घं भावेति विवेकनिस्सितं  
विरागनिस्सितं निरोधनिस्सितं वोस्सग्गपरिनामिं। इध भिक्खवे भिक्खु पटिसङ्खा  
योनिसो सम्मविचयसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिनामि। इध भिक्खवे भिक्खु पटिसङ्खा योनिसो वीरियसम्बोज्झाङ्गं भावेति  
विवेकनिस्सितं विरागनिस्सितं निरोधनिस्सितं वोस्सग्गपरिनामि। इध भिक्खवे भिक्खु  
पटिसङ्खा योनिसो पीतिसम्बोज्झङ्गं हावेति विवेकनिस्सितं विरागनिस्सितं निरोधनिस्सितं  
वोस्सग्गपरिनामि। इध भिक्खवे भिक्खु पटिसङ्खा योनिसो पस्सद्धिसम्बोज्झङ्गं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिनामिं। इध भिक्खवे  
भिक्खु पटिसङ्खा योनिसो समाधिसम्बोज्झङ्गं भावेति विवेकनिस्सितं विरागनिस्सित१  
निरोधनिस्सितं वोस्सग्गपरिनामि। इध भिक्खवे भिक्खु पटिसङ्खा योनिसो  
उपेक्खासम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिनामिं। यं हिस्स भिक्खवे अभावयतो उप्पज्जेय्युं आसवा विघातपरिऌआहा  
भावयतो एवंस ते आसवा विघातपरिसाहा न होन्ति। इमे वुच्चन्ति भिक्खवे आसवा भावना  
पहातब्बा ये भावनाय पहीना होन्ति।   
    
इमेहि पखा भिक्खवे छहि धम्मेहि समन्नागतो भिक्खु आहुनेय्यो होति पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति। [प्त्स् पगे ३९१] [\क़् ३९१।] 

६। २। १। ५  
(दारुकम्मिक सुत्तं)  
५। एवं मे सुतं एकं समयं भगवा नादिके विहरति गिञ्जकावसथे। अथ खो  
दारुकम्मिको गवपति येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नं खो दारुकम्मिकं गहपति भगवा  
एतदवोच: अपि नु ते गहपति कुले दानं दीयतीति। दीयति मे भन्ते कुले दानं। तं च  
खो ये ते भिक्खू आरञ्ञका पिण्डपातिका पंसुकुलिका अरहन्तो वा अरहत्त मग्गं वा  
समापन्ना। तथारूपेसु मे भन्ते भिक्खूसु दानं दीयतीति  
    
[ब्ज्त् पगे। १७६ [\x १७६।] ]  
दुज्जानं को एतं गहपति तया गिहिना कामभोगिना पुत्तसम्बोधसयना अज्झावसन्तेन  
कासिकचन्दनं पच्चनुभोन्तेन मालागन्धविलेपनं धारयन्तेन जातरूपरजतं  
सादियन्तेन " इमे वा अरहन्तो, इमे वा अरहन्तमग्गं समापन्ना"ति।   
    
(१) आरञ्ञको चेपि गहपति भिक्खु होति उद्धतो उन्नलो चपलो मुखरो विकिण्णवाचो  
मुट्ठस्सति असम्पजानो असमाहितो विब्भन्तचित्तो पाकतिनद्रियो, एवं सो तेनङ्गेन  
गारय्हो। आरञ्ञको१ चेपि गहपति भिक्खु होति अनुद्धतो अनुन्नलो अचपलो अमुखरो  
अविकिण्णवाचो उपट्ठितसति सम्पजानो, समाहितो एकग्गचित्तो संवुतिन्द्रियो, एवं सो  
तेनङ्गेन पासंसो।   
    
२) गामन्तविहारी चेपि गहपति भिक्खु होति उद्धतो उन्नलो चपलो मुखरो विकिण्णवाचो  
मुट्ठस्सति असम्पजानो असमाहितो विभन्तचित्तो पाकतिन्द्रियो, एवं सो तेनङ्गेन गारय्हो।  
गामन्तविहारिको१ चेपि गहपति भिक्खु होति अनुद्धतो अनुन्नलो अचपलो अमुखरो  
अविकिण्णवाचो उपट्ठितसति सम्पजानो, समाहितो एकग्गचित्तो संवुतिन्द्रियो, एवं सो  
तेनङ्गेन पासंसो।   
    
(३) पिण्डपातिको चेपि गहपति भिक्खु होति उद्धतो उन्नलो चपलो मुखरो विकिण्णवाचो  
मुट्ठस्सति असम्पजानो असमाहितो विभन्तचित्तो पाकतिन्द्रियो, एवं सो तेनङ्गेन गारय्हो।  
पिण्डपातिको१ चेपि गहपति भिक्खु होति अनुद्धतो [प्त्स् प् ३९२] अनुन्नलो अचपलो  
अमुखरो अविकिण्णवाचो उपट्ठितसति सम्पजानो, समाहितो एकग्गचित्तो संवुतिन्द्रियो, एवं  
सो तेनङ्गेन पासंसो।   
    
(४) नेमन्तनिको चेपि गहपति भिक्खु होति उद्धतो उन्नलो चपलो मुखरो विकिण्णवाचो  
मुट्ठस्सति असम्पजानो असमाहितो विभन्तचित्तो पाकतिन्द्रियो, एवं सो तेनङ्गेन गारय्हो।  
नेमन्तनिको१ चेपि गहपति भिक्खु होति अनुद्धतो अनुन्नलो अचपलो अमुखरो  
अविकिण्णवाचो उपट्ठितसति सम्पजानो, समाहितो एकग्गचित्तो संवुतिन्द्रियो, एवं सो  
तेनङ्गेन पासंसो।   
    
(५) पंसूकूलिको चेपि गहपति भिक्खु होति उद्धतो उन्नलो चपलो मुखरो विकिण्णवाचो  
मुट्ठस्सति असम्पजानो असमाहितो विभन्तचित्तो पाकतिन्द्रियो, एवं सो तेनङ्गेन गारय्हो।  
पंसुकुलिको१ चेपि गहपति भिक्खु होति अनुद्धतो अनुन्नलो अचपलो अमुखरो  
अविकिण्णवाचो उपट्ठितसति सम्पजानो, समाहितो एकग्गचित्तो संवुतिन्द्रियो, एवं सो  
तेनङ्गेन पासंसो।   
    
(६) गहपति चीवरधरो चेपि गहपति भिक्खु होति उद्धतो उन्नलो चपलो मुखरो  
विकिण्णवाचो मुट्ठस्सति असम्पजानो असमाहितो विभन्तचित्तो पाकतिन्द्रियो, एवं सो  
तेनङ्गेन गारय्हो। गहपति चीवरधरो१ चेपि गहपति भिक्खु होति अनुद्धतो अनुन्नलो  
अचपलो अमुखरो अविकिण्णवाचो उपट्ठितसति२ सम्पजानो, समाहितो एकग्गचित्तो  
संवुतिन्द्रियो, एवं सो तेनङ्गेन पासंसो।   
    
इङ्घ त्वं गहपति सङ्घे दानं देहि। सङ्घे ते दानं ददतो चित्तं पसीदिस्सति। सो त्वं  
पसन्नचित्तो कायस्स हेदा परम्मरणासुगति। सग्गं लोकं उपपज्जिस्ससीति।   
एसाहं भन्ते अज्जतग्गे सङ्घे दानं दस्सामिति।   
    
१। आरञ्ञिको मछसं २। उपठितस्सति मछसं  
    
[ब्ज्त् पगे। १७८ [\x १७८।] ]  
६। २। १। ६  
(हत्थिसारिपुत्त सुत्तं)  
६। एवं मे सुतं एकं समयं भगवा बाराणसियं विहरति इसिपतने मिगदाये। तेन  
खो पन समयेन सम्बहुला थेरा भिक्खु पच्छाभत्तं पिण्डपातपटिक्कन्ता  
मण्डलमाले सन्निसिन्ना सन्निपतिता अभिधम्मकथं कथेन्ति।   
    
तत्रसुदं आयस्मा चित्तो हत्थिसारिपुत्तो थेरानं भिक्खूनं अभिधम्मकथं  
कथेन्तानं अन्तरन्तरा कथं ओपातेति। अथ खे आयस्मा महाकोट्ठितो आयस्मन्तं चित्तं  
हत्थिसारिपुत्तं एतदवोच: "मा आयस्मा चित्तो हत्थिसारिपुत्तो थेरानं भिक्खूनं  
अभिधम्मकथं कथेन्तानं अन्तरन्तरा [प्त्स् पगे ३९३] [\क़् ३९३।] कथं ओपातेसि।  
कथापरियोसानं१ आयस्मा चित्तो आगमेतूति।   
एवं वुत्ते आयस्मतो चित्तस्स हत्थिसारिपुत्तस्स सहायका भिक्खू आयस्मन्तं  
महाकोट्ठितं एतदवोचुं: " मा आयस्मा महाकोट्ठितो आयस्मन्तं चित्तं हत्थिसारिपुत्तं  
अपसादेसि। पण्डितो आयस्मा चित्तो हत्थिसारिपुत्तो। पहोति चायस्मा चित्तो हत्थिसारिपुत्तो  
थेरानं भिक्खूनं अभिधम्मकथं कथेतुं"ति।   
    
दुज्जानं खो एतं आवुसो परस्स चेतोपरियायं अजानन्तेहि।   
    
(१) इधावुसो एकच्चो पुग्गलो तावदेव सोरतसोरतो२ होति, निवातनिवातो, होति, उपन्तुपसन्तो  
होति याव सत्थारं उपनिस्साय विहरति अञ्ञतरं वा गरुट्ठानीयं सब्रह्मचारिं। यतो च  
खो सो चपकस्सतेव सत्थारा, वपकस्सति गरुट्ठानीयेहि सब्रह्मचारिहि। सो संसट्ठो  
विहरति भिक्खूही भिक्खूनीहि उपासकेहि उपासिकाही राजुहि३ रापमहामत्तेहि तित्थियेहि  
तित्तियसावकेहि। तस्स संसट्ठस्स विस्सट्ठस्स पाकतस्स भस्समनुयुत्तस्स विहरतो  
रागो चित्तं अनुद्धंसेति। सो रागानुदंसेन चित्तेन सिक्खं पच्चक्खाय हीनायावत्तती।   
    
सेय्यथापि आवुसो गोणो किट्ठादो दामेन वा बद्धो वजेवा ओरुद्धो, यो नु खो आवुसो एवं  
वदेय्य: " न दानाय गोणो किट्ठादो पुनदेव किट्ठं ओतरिस्सती"ति सम्मा नु खो सो  
आवुसो वदमानो वदेय्याती? नो हिदं आवुसो, ठानं हेतं आवुसो विज्जति यं सो गोणो  
किट्ठादो दामं वा छेत्वा वजं वा भिन्दित्वा पुनदेव किट्ठं ओतरेय्याति। एवमेव खो  
आवुसो इधेकच्चो [प्त्स् पगे ३९४] [\क़् ३९४।] पुग्गलो तावदेव सोरतसोरतो होनि  
तिवातनिवातो होति उपसन्तुपसन्तो होति याव सत्थारं उपनिस्साय विहरति अञ्ञतरं वा  
गरुट्ठानियं सब्रह्मचारिं। यतो च खो सो चपकस्सतेव सत्थारा, चपकस्सति  
गरुट्ठनीयेहि सब्रह्मचारीही। सो संसट्ठो विहरति भिक्खूहि भिक्खुनीहि उपासकेहि  
उपासिकाही राजूहि राजमहामत्तेहि तित्थियेहि तित्तियसावकेहि। तस्स संसट्ठस्स विस्सट्ठस्स  
पाकतस्स भस्समनुयुत्तस्स विहरतो रागो चित्तं अनुद्धंसेति। सो रागानुद्धंसेन  
चित्तेन सिक्खं पच्चक्खाय हीनायावत्तति।   
    
१। याव कथापरियोसानं मछसं २। सुरतसूरतो कत्थचि। ३। रञ्ञो मछसं  
    
[ब्ज्त् पगे। १८० [\x १८०।] ]  
(२) इध पनावुसो एकच्चा पुग्गलो विविच्चेव कामेहि विविच्चेव अकुसलेहि धम्मेहि  
सवितक्कं सविचारं पीतिसुखं पठमा झानं उपसम्पज्ज विहरति। सोलाभिम्हि  
पठमस्साति संसट्ठो विहरति भिक्खूहि भिक्खुनीहि उपासकेहि उपासिकाही राजुही  
राजमहामत्तेहि तित्थियेहि तित्थियसावकेहि। तस्स संसट्ठस्स विस्सट्ठस्स पाकतस्स  
भस्समनुयुत्तस्स विहरतो रागो चित्तं अनुद्धंसेति। सो रागानुद्धंसेन चित्तेन सिक्खं  
पच्चक्खाय हीनायावत्तति  
    
सेय्यथापि आवुसो चातुम्महापथे१ फुल्लपूसितको देवो वस्सन्तो रजं अन्तरधापेय्य,  
चिक्खल्लं पातुकरेय्य, यो नु खो आवुसो एवं वदेय्य: "नदानामुस्मिं चातुम्महापथे  
पुनदेव रजो पातु भविस्सती"ति। सम्मा नु खो सो आवुसो वदमानो वदेय्याति। नो हिदं  
आवुसो। हानं हेतं आवुसो विज्जति यं अमुस्मिं चातुम्महापथे मनुस्सा वा  
अतिक्कमेय्युं, गोपसु वा अतिक्कमेय्युं, वातातपो वा स्नेहगतं परियादियेय्य। अथ  
पुनदेव रजो पातुभवेय्याति। एवमेव खो आवुसो इधेकच्चो पुग्गलो विविच्चेव कामेहि  
विविच्च अकुसलेहि धम्मेहि सवितक्कं सविचारं विवेकजं पीतिसुखं पठमज्झानं  
उपसम्पज्ज विहरति। सो धम्मेहि सवितक्कं सविचारं पीतिसुखं पठमं झानं  
उपसमपज्ज विहरति। सो लाभीम्हि पठमस्स झानस्साति संसट्ठो विहरति भिक्खूहि  
भिक्खुनीहि उपासकेहि उपासिकाहि राजूहि राजमहामत्तेहि तित्थियेहि तित्थियसावकेहि। तस्स  
संसट्ठस्स विस्सट्ठस्स पाकतस्स भस्समनुयुत्तस्स विहरतो रागो चित्तं अनुद्धंसेति।  
सो रागानुद्धंसेन चित्तेन सिक्खं पच्चक्खाय हीनायावत्तति। पुग्गलो तावदेव  
सोरतसोरतो होति निवातनिवातो होति उपसन्तुपसन्तो होति याव सत्थारं उपनिस्साय विहरति  
अञ्ञतरं वा गरुट्ठानीयं सब्रह्मचारिं। यतो च खो सो वपकस्सतेव सत्थारा,  
वपकस्सति गरुट्ठनीयेहि सब्रह्मचारीहि। सो संसट्ठो विहरति भिक्खूहिभिक्खुनीहि  
उपासकेहि उपासिकाहि राजुही राजमहामत्तेहि तित्थियेहि तित्थियसावकेहि। तस्स संसट्ठस्स  
विस्सट्ठस्स पाकतस्स भस्समनुयुत्तस्स विहरतो रागो चित्तं अनुद्धंसेति। सो  
रागानुद्धंसेन चित्तेन सिक्खं पच्चक्खाय हीनायावत्तति। [प्त्स् पगे ३९५] [\क़् ३९५।]     

(३) इध पनावुसो एकच्चो पुग्गलो वितक्कविचारानं वूपसमा अज्झत्तं सम्पसादनं  
चेतसो एकोदिभावं अवितक्कं अविचारं विवेकजं पीतिसुखं दुतियं झानं उपसम्पज्ज  
विहरति। सो लाभीम्हि दुतियस्स झानस्साति संसट्ठो विहरति भिक्खूहि भिक्खुनीहि  
उपासकेहि उपासिकाहि राजूहि राजमहामत्तेहि तित्थियेहि तित्तियासावकेहि। तस्स संसट्ठस्स  
विस्सट्ठस्स पाकतस्स भस्समनुयुत्तस्स विहरतो रागो चित्तं अनुद्धंसेति। सो  
रागानुद्धंसेन चित्तेन सिक्खं पच्चक्खाय हीनायावत्तति।  
    
सेय्यथापि आवुसो गामस्स वा निगमस्स वा अविदूरे महन्तं तऌआकं, तत्थ  
फुल्लफुसितको देवो वस्सन्तो सिप्पिसम्बुकम्पि सक्खरकठलम्पि अन्तरधापेय्य, यो  
नु खो आवुसो एवं वदेय्य: नदानामुस्मिं तऌआके पुनदेव सिप्पिसम्बुका वा  
सक्खरकठला वा पातुभविस्सन्तीति। सम्मा नु खो सो आवुसो वदमानो वदेय्याति। नो  
हिदं आवुसो। हानं हेतं आवुसो विज्जति यं अमुस्मिं तऌआके मनुस्सा वा पिवेय्युं, गोपसु  
वा पिवेय्युं, वातातपो वा स्नेहगतं परियादियेय्य, अथ पुनदेव सिप्पिसम्बुकापि  
सक्खरकठलापि पातुभवेय्युन्ति। एवमेव खो आवुसो इदेकच्चो पुग्गलो वितक्कविचारानं  
वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं  
पीतिसुखं दुतियं झानं उपसम्पज्ज विहरति। सो लाभिम्हि दुतियस्स झानस्साति संसट्ठो  
विहरति भिक्खूहि भिक्खुनीहि उपासकेहि उपासिकाही राजूहि राजमहामत्तेहि तित्थियेहि  
तित्थियसावकेहि। तस्स संसट्ठस्स विस्सट्ठस्स पाकतस्स भस्समनुयुत्तसस विहरतो  
रागो चित्तं अनुद्धंसेति। सो रागानुद्धंसेन चित्तेन सिक्खं पच्चक्खाय हीनायावत्तति।   
    
(४) इध पनावुसो एकच्चो पुग्गलो पीतिया च विरागा उपेक्खको च विहरति सतो च सम्पजानो,  
सुखञ्च कायेन पटिसंवेदेति, यं तं अरिया आचिक्खन्ति उपेक्खको सतिमा सुखविहारीति  
ततियं झानं उपसम्पज्ज विहरति, सो लाभीम्हि ततियस्स झानस्साति संसट्ठो विहरति  
भिक्खूही भिक्खुनीहि उपासकेहि उपासिकाही राजूहि राजमहामत्तेहि तित्थियेहि  
तित्थियसावकेहि। तस्स संसट्ठस्स विस्सट्ठस्स पाकतस्स भस्समनुयुत्तसस विहरतो  
रागो चित्तं अनुद्धंसेति। सो रागानुद्धंसेन चित्तेन सिक्खं पच्चक्खाय हीनायावत्तति।  
    
सेय्यथापि आवुसो पुरिसं पणीतभोजनं भुत्ताविं [प्त्स् पगे ३९६] [\क़् ३९६।]       
आभिदोसियं३ भोजनं नच्छादेय्य, यो नु को आवुसो एवं वदेय्य "नदानामुं पुरिसं  
पुनदेव भोजनं छादेस्सति"ति। सम्मा नु खो सो आवुसो वदमानो वदेय्याति। नो हिदं  
आवुसो, "ठानं हेतं आवुसो विज्जति अमुं हावुसो पुरिसं पणीतभोजनं भुत्ताविं यावस्स  
सा ओजा काये ठस्सति ताव न अञ्ञं भोजनं छादेस्सति। यतो च ख्वस्स सा ओजा  
अन्तरधायिस्सति। अथ पुनदेव तं भोजनं छादेय्याति। एवमेव खो आवुसो इधेकच्चो  
पुग्गलो पीतिया च विरागा उपेक्खको च विहरति सतो च सम्पजानो, सुखञ्च कायेन  
पटिसंवेदेति, यं तं अरिया आचिक्खन्ति उपेक्खको सतिमा सुखविहारीति, ततियं झानं  
उपसम्पज्ज विहरति। सो " लाभीम्हि ततियस्स झानस्सा"ति संसट्ठो विहरति भिक्खूहि  
भिक्खुनीहि उपासकेहि उपासिकाहि राजूहि राजमहामत्तेहि तित्थियेहि तित्थियसावकेहि। तस्स  
संसट्ठस्स विस्सट्ठस्स पाकतस्स भस्समनुयुत्तस्स विहरतो रागो चित्तं अनुद्धंसेति।  
सो रागानुद्धंसेन चित्तेन सिक्खं पच्चक्खाय हीनायावत्तति।   
    
[ब्ज्त् पगे १८२] [\x १८२।]       
(५) इध पनावुसो एकच्चो पुग्गलो सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति। सो " लाभीम्हि चतुत्थस्स झानस्सा"ति संसट्ठो विहरति  
भिक्खूहि भिक्खुनीहि उपासकेहि उपासिकाहि राजूहि३ राजमहामत्तेहि तित्थियेहि  
तित्थियसावकेहि। तस्स संसट्ठस्स विस्सट्ठस्स पाकतस्स भस्समनुयुत्तस्स विहरतो  
रागो चित्तं अनुद्धंसेति। सो रागानुद्धंसेन चित्तेन सिक्खं पच्चक्खाय हीनायावत्तति।   
    
सेय्यतापि आवुसो पब्बतसङ्खेपे उदकरहदो निवातो विगतऊमको, यो नु खो आवुसो एवं  
वदेय्य, नदानमुस्मिं उदकरहदे पुनदेव ऊमी पातुभविस्सतीति। सम्मा नु खो सो  
आवुसो वदमानो वदेय्याति। नो हिदं आवुसो। हानं हेतं आवुसो विज्जति या पुरत्थिमाय  
दिसाय आगच्छेय्य भुसा वातवुट्ठि सा तस्मिं उदकरहदे ऊमिं जनेय्य, या पच्छिमाय  
दिसाय आगच्छेय्य भुसा वातवुट्ठि सा तस्मिं उदकरहदे ऊमिं जनेय्य, या उत्त्राय दिसाय  
आगच्छेय्य भुसा वातवुट्ठि सा तस्मिं उदकरहदे ऊमिं जनेय्य, या दक्खिणाय दिसाय  
आगच्छेय्य भुसा वातवुट्ठि सा तस्मिं उदकरहदे ऊमिं जनेय्याति। एवमेव खो आवुसो  
इधेकच्चो पुग्गलो सुखस्स च पहाना दुक्खस्स च पहाना सो पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति। सो " लाभीम्हि चतुत्थस्स झानस्सा"ति संसट्ठो विहरति  
भिक्खूहि भिक्खुनीहि उपासकेहि उपासिकाहि राजूहि३ राजमहामत्तेहि तित्थियेहि  
तित्थियसावकेहि। तस्स संसट्ठस्स विस्सट्ठस्स पाकतस्स भस्समनुयुत्तस्स विहरतो  
रागो चित्तं अनुद्धंसेति। सो रागानुद्धंसेन चित्तेन सिक्खं पच्चक्खाय हीनायावत्तति। 

(६) इध पनावुसो एकच्चो पुग्गलो सब्बनिमित्तानं अमनसिकारा अनिमित्तं चेतो समाधिं  
उपसम्पज्ज विहरति, सो " लाभीम्हि अनिमित्तस्स चेतोसमाधिस्सा"ति संसट्ठो विहरति  
भिक्खूहि भिक्खुनीहि उपासकेहि उपासिकाही राजुहि१ राजमहामत्तेहि तित्थियेहि तित्थिय  
सावकेहि, तस्स संसट्ठस्स विस्सट्ठस्स पाकतस्स भस्समनुयुत्तस्स विहरतो रागो  
चित्तं अनुद्धंसेति। सो रागानुद्धंसितेन२ चित्तेन सिक्खं पच्चक्खाय हीनायावत्तति।   
    
सेय्यथापि आवुसो राजा वा राजमहामत्तो वा चतुरङ्गिनिया सेनाय अद्धानमग्गपटिपन्नो  
अञ्ञतरस्मिं वनसण्डे एकरत्तिवासं उपगच्छेय्य, तत्थ३ हत्थिसद्देन अस्ससद्देन  
रथसद्देन पत्तिसद्देन भेरिपणवसङ्खतिणवनिन्नादसद्देन चिरिलियसद्दो  
अन्तरधायेय्य, यो नु खो आवुसो एवं वदेय्य: " नदानमुस्मिं वनसण्डे पुनदेव  
चिरिलियसद्दो४ पातुभविस्सतीति। सम्मा नु खो [प्त्स् पगे ३९८] [\क़् ३९८।] सो आवुसो  
वदमानो वदेय्याति। नो हिदं आवुसो। हानं हेतं आवुसो विज्जति यं सो रजा वा  
राजमहामत्तो वा तम्हा वनसण्डा पक्कमेय्य, अथ पुनदेव चीरिलियसद्दो४  
पातुभवेय्याति। एवमेव खो आवुसो इधेकच्चो पुग्गलो सब्बनमित्तानं अमनसिकारा  
अनिमित्तं चेतोसमाधिं उपसम्पज्ज विहरति। सो " लाभीम्हि अनिमित्तस्स चेतोसमाधिस्सा"ति  
संसट्ठो विहरति भिक्खूहि भिक्खुनीहि उपासकेहि उपासिकाहि राजूहि राजमहामत्तेहि  
तित्थियेहि तित्थियसावकेहि, तस्स संसट्ठस्स विस्सट्ठस्स पाकतस्स भस्समनुयुत्तस्स  
विहरतो रागो चित्तं अनुद्धंसेति। सो रागानुद्धंसितेन चित्तेन सिक्खं पच्चक्खाय  
हीनायावत्तति, ति।   
    
१। रञ्ञो मछसं। २ रागानुद्धंसेन सीमु। ३। तत्र मछसं। ४। चरिक सद्दो   
मछसं, चिरिलिकासद्दो सीमु।   
    
[ब्ज्त् पगे। १८४ [\x १८४।] ]  
    
अथ खो आयस्मा चित्तो हत्थिसारिपुत्तो अपरेन समयेन सिक्खं पच्चक्खाय हीनायावत्ति१।  
अथ खो चित्तस्स हत्थिसारिपुत्तस्स सहायका भिक्खू येनायस्मा कोट्ठितो  
तेनुपसङ्कमिंसु। उपसङ्कमित्वा आयस्मन्तं महाकोट्ठितं एतदवोचुं: किन्नु खो  
आयस्मता महा कोट्ठितेन चित्तो हत्थिसारिपुत्तो चेतसा चेतो परिच्च विदितो इमासं च इमासं  
च विहारसमापत्तीनं चित्तो हत्थिसारिपुत्तो लाभी, अथ च पन सिक्खं पच्चक्खाय  
हीनायावत्तिस्सतीति। उदाहु देवता एतमत्थं आरोचेसुं चित्तो भन्ते हत्थिसारिपुत्तो इमासञ्च  
इमासञ्च विहारसमासमापत्तीनं लाभी, अथ च पन सिक्खा पच्चक्खाय हीनायावत्तिस्सती,  
ति।   
चेतसा चेतो परिच्च विदितो मे आवुसो चित्तो हत्थिसारि पुत्तो इमासञ्च इमासञ्च  
विहारसमापत्तीनं लाभी, अथ च पन सिक्खं पच्चक्खाय हीनायावत्तिस्सती, ति। देवतापि  
मे एतमत्थं आरोचेसुं " चित्तो भन्ते हत्थिसारिपुत्तो इमासञ्च इमासञ्च  
विहारसमापत्तीनंलाही, अथ च पन सिक्खम्पच्चक्खाय हीनायावत्तिस्सती"ति।   
    
अथ को चित्तस्स हत्थिसारिपुत्तस्स सहायक भिक्खू येन भगवा तेनुपसङ्कमिंसु।  
उपसङ्कमित्वा भगवन्तं अभिवादेत्वा [प्त्स् पगे ३९९] [\क़् ३९९।] एकमन्तं  
निसीदिंसु। एतमन्तं निसिन्ना खो ते भिक्खु भगवन्तं एतदवोचुं: चित्तो भन्ते  
हत्थिसारिपुत्तो इमासञ्च इमासञ्च विहारसमापत्तीनं लाभी, अथ च पन सिक्खं  
पच्चक्खाय हीनायावत्तो, ति।   
    
न भिक्खवे चित्तो चिरं सरिस्सति नेक्खम्मस्सा, ति।   
    
अथ को चित्तो हत्थिसारिपुत्तो न विहरस्सेव केसमस्सुं ओहारेत्वा कासायानि वत्थानि  
अच्छादेत्वा अगारस्मा अनगारियं पब्बजि। अथ को आयस्मा चित्तो हत्थिसारिपुत्तो एको  
वुपकट्ठो अप्पमत्तो आतापि पहितत्तो विहरन्तो न चिरस्सेव यस्सत्थाय कुलपुत्ता  
सम्मदेव अगारस्मा अनगारियं पब्बजन्ति, तदनुत्तरं ब्रह्मचरियपरियोसानं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहासि। खीणा जाति, वुसितं  
ब्रह्मचरियं, कतं करणीयं, नापरं इत्थत्ताया, ति अब्भञ्ञासि। अञ्ञतरो च पनायस्मा  
चित्तो हत्थिसारिपुत्तो अरहतं अहोसी, ति।   
    
[ब्ज्त् पगे १८६। [\x १८६।] ]   
६। २। १। ७।   
(मज्झेसुत्तं)  
७। एवं मे सुतं एकं समयं भगवा बाराणसियं विहरति इसिपतने मिगदाये। तेन  
खो पन समयेन सम्बहुलानं थेरानं भिक्खूनं पच्छाहत्तं  
पिण्डपातपटिक्कन्तान मणडलमाले सन्निसिन्नानं सन्निपतितानं अयमन्तरा कथा  
उदपादि: "वुत्तमदं आवुसो भगवता पारायने मेत्तेय्यपञ्हे:  
    
"सो१ उभन्ते विदित्वान२ मज्झे मन्ता न लिप्पति३  
तं ब्रूमि मवापुरिसोति सो, ध सिब्बनिमच्चगा"  
    
कतमो नु खो आवुसो एको अन्तो कतमो दुतियो अन्तो, किं मज्झे, का सिब्बनीति।   
(१) एवं वुत्ते अञ्ञतरो बिक्कु थेरे भिक्खू एतदवोच: " फस्सो खो आवुसो एको अन्तो,  
फस्ससमुदयो दुतियो [प्त्स् पगे ४००] [\क़् ४००।] अन्तो, फस्सनिरोधो मज्झे, तण्हा  
सिब्बनी। तण्हा हि नं सिब्बति तस्स तस्सेव भवस्स अभिनिब्बत्तिया। एत्तावता खो आवुसो  
भिक्खु अभिञ्ञेय्यं अभिजानाति, परिञ्ञेय्यं परिजानाति। अभिञ्ञेय्यं अभिजानन्तो  
परिञ्ञेय्यं परिजानन्तो दिट्ठेव दम्मे दुक्खस्स अन्तकरो होती, ति।   
    
(२) एवं वुत्ते अञ्ञतरो भिक्खु थेरे भिक्खू एतदवोच: " अतीतं खो आवुसो एको अन्तो,  
अनागतं दुतियो अन्तो, पच्चुप्पन्नं मज्झे, तण्हा सिब्बनी। तण्हा हि नं सिब्बति तस्स  
तस्सेव भवस्स अभिनिब्बत्तिया। एत्तावता खो आवुसो बिक्खु अभिञ्ञेय्यं अभिजानाति  
परिञ्ञेय्यं परिजानाति, अभिञ्ञेय्यं अभिजानन्तो परिञ्ञेय्यं परिजानन्तो दिट्ठेव धम्मे  
दुक्खस्सन्तकरो वोती"ति।   
    
(३) एवं वुत्ते अञ्ञतरो भिक्खू थेरे बिक्खू एतदवोच: " सुखा खो आवुसो वेदना एको  
अन्तो, दुक्खा वेदना दुतियो अन्तो, अदुक्खमसुखा वेदना मज्झे, तण्हा सिब्बनी। तण्हा  
हि नं सिब्बति तस्स तस्सेव बवस्स अभिनिब्बत्तिया। एत्तावता को आवुसो भिक्खु अभिञ्ञेय्यं  
अभिजानाति परिञ्ञेय्यं परिजानाति, दिट्ठेव धम्मे दुक्खस्स अन्तकरो होती"ति।   
    
(४) एवं वुत्ते अञ्ञतरो भिक्खु थेरे भिक्खू एतदवोच: " नामं खो आवुसो एको अन्तो,  
रूपं दुतियो अन्तो, विञ्ञाणं मज्झे, तण्हा सिब्बनी। तस्स तस्सेव भवस्स अभिनिब्बत्तिया।  
एत्तावता खो आवुसो भिक्खु अभिञ्ञेय्यं अभिजानाति परिञ्ञेय्यं परिजानाति, अभिञ्ञेय्यं  
अभिजानन्तो परिञ्ञेय्यं परिजानन्तो दिट्ठेव धम्मे दुक्खस्स अन्तकरो होति"ति।   
१। यो सिमु। मछसं २ उभन्तमभिञ्ञाय सुत्तनिपातपाऌइ, यो उभो अन्ते विदित्वान   
मछसं [प्त्स्। ३।] लिम्पति मछसं, स्या  
    
[ब्ज्त् पगे। १८८ [\x १८८।] ]  
    
(५) एवं वुत्ते अञ्ञतरो भिक्ख) थेरे बिक्कु एतवोच: " छ खो आवुसो अज्झत्तिकानि आयतनानि  
एको अन्तो, बाहिरानि आयतनानि दुतियो अन्तो, विञ्ञाणं मज्झे, तण्हा सिब्बनी। तण्हा हि नं  
सिब्बति तस्स तस्सेव भवस्स अभिनिब्बत्तिया। एत्तावता खो आवुसो भिक्खू [प्त्स् पगे ४०१] [\क़्  
४०१।] अभिञ्ञेय्यं अभिजानाति परिञ्ञेयं परिजानाति, अभिञ्ञेय्यं अभिजानन्तो  
परिञ्ञेय्यं परिजानन्तो दिट्ठेव धम्मे दुक्खस्स अन्तकरो होति"ति।   
    
(६) एवं वुत्ते अञ्ञतरो भिक्खु थेरे भिक्खू एतदवोच:"सक्कायो खो आवुसो एको अन्तो,  
सक्कायसमुदयो दुतियो अन्तो, सक्कायनिरोधो मज्झे, तण्हा सिब्बनी। तण्हा हि नं सिब्बति  
तस्स तस्सेव भवस्स अभिनिब्बत्तिया। एत्तावता खो आवुसो भिक्खु अभिञ्ञेय्यं अभिजानाति,  
परिञ्ञेय्यं परिजानाति। अभिञ्ञेय्यं अभिजानन्तो परिञ्ञेय्यं परिजानन्तो दिट्ठेव दम्मे  
दुक्खस्स अन्तकरो होती"ति।   
एवं वुत्ते अञ्ञतरो भिक्खु थेरे भिक्खू एतदवोच: " ब्याकतं खो आवुसो अम्हेहि  
सब्बेहेव यथासकं पटिहानं। आयामावुसो, येन भगवा तेनुपसङ्कमिस्साम,  
उपसङ्कमित्वा भगवतो एतमत्थं आरोचेस्साम, यथा नो भगवा व्याकरिस्सति, तथा नं  
धारेस्सामा"ति। एवमावुसो, ति खो थेरा भिक्खू तस्स भिक्खुनो पच्चस्सोसुं।   
    
अथ खो थेरा भिक्खू येन भगवा तेनुपसङ्कमिंसु, उपसङ्कमित्वा भगवन्तं  
अभिवादेत्वा एकमन्तं निसीदिंसु, एकमन्तं निसिन्ना खो थेरा भिक्खू यावतको अहोसि  
सब्बेहेव सद्धिं कथासल्लापो, तं सब्बं भगवतो आरोचेसुं: कस्स नु खो भन्ते  
सुहासित, न्ति।   
    
सब्बेसं वो भिक्खवे सुभासितं परियायेन, अपि च यं मया सन्धाय भासितं पारायने  
मेत्तय्यपञ्हे:  
    
"सो१ उभन्ते विदित्वान२ मज्झे मन्ता न लिप्पति, ३ तं ब्रूमि महा पुरिसोति सो, ध  
सिब्बनिमच्चगा"ति तं सुणाथ साधुकं मनसिकरोथ, भासिस्सामिति।   
    
एवं भन्तेति खो ते भिक्खू भगवतो पच्चस्सोसुं, भगवा एतद वोच:  
    
फस्सो खो भिक्खवे एको [प्त्स् पगे ४०२] [\क़् ४०२।] अन्तो, फस्ससमुदयो दुतियो अन्तो।  
फस्सनिरोधो मज्झे। तण्हा सिब्बनी। तण्हा हि नं सिब्बति तस्स तस्सेव भवस्स  
अभिनिब्बत्तिया। एत्तावता खो भिक्खवे भिक्खु अभिञ्ञेय्यं अभिजानाति, परिञ्ञेय्यं  
परिजानाति। अभिञ्ञेय्यं अभिजानन्तो परिञ्ञेय्यं परिजानन्तो दिट्ठेव धम्मे दुक्खस्स  
अन्तकरो होती, ति।   
    
१। यो सिमु मछसं स्या २। उभन्त महिञ्ञाय सुत्तनिपातपाऌइ। यो उभो अन्ते विदित्वा   
मछसं, [प्त्स् ३।] लिम्पति मछस स्या  
    
[ब्ज्त् पगे १९०। [\x १९०।] ]   
६। २। १। ८।   
(पुरिसिन्द्रियञान सुत्तं)  
    
८। एवं मे सुतं एकं समयं भगवा कोसलेसु चारिकं वरमानो मवता  
बिक्खूसङ्घेन सद्धिं येन दण्डकप्पकं नाम कोसलानं निगमो तदवसरि। अथ  
खो भगवा मग्गा ओक्कम्म अञ्ञतरस्मिं रुक्खमूले पञ्ञत्ते आसने निसीदि। ते च  
भिक्खू दण्डकप्पकं पविसिंसु आवसथं परियेसितुं  
    
अथ खो आयस्मा आनन्दो सम्बहुलेहि भिक्खूहि सद्धिं येन अचिरवती। नदी  
तेनुपसङ्कमि गत्तानि परिसिञ्चितुं। अचिरवतिया नदिया गत्तानि परिसिञ्चित्वा पच्चुत्तरित्वा  
एकचीवरो अट्ठासि गत्तानि पुब्बापयमानो।   
    
अथ खो अञ्ञतरो भिक्कू यनायस्मा आनन्दो तेनुपसङ्कमि। उपङ्कमित्वा आयस्मन्तं  
आनन्दं एतदवोच:  
    
"किं नु को आवुसो आनन्द सब्बं चेतसो समन्नाहरित्वा नु खो देवदत्तो भगवता  
ब्याकतो "आपायिको देवदत्तो नेरयिको कप्पट्ठो अतेकिच्छो"ति, उदाहु केनचिदेव  
परियायेना"ति।   
    
"एवं खो पनेतं आवुसो भगवता ब्याकत, न्ति।   
अथ को आयस्मा आनन्दो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं  
एतदवोच:  
    
इधाहं भन्ते सम्बहुलेहि भिक्खूही सद्धिं येन अचिरवती नदी तेनुपसङ्कमिं  
गत्तानि परिसिञ्चितुं। अचिरवतिया नदिया गत्तानि परिसिञ्चित्वा पच्चुत्तरित्वा एकचिवरो अट्ठासिं  
गत्तानि [प्त्स् पगे ४०३] [\क़् ४०३।] पुब्बापयमानो। अथ खो भन्ते अञ्ञतरो भिक्खू  
येनाहं तेनुपसङ्कमि। उपसङ्कमित्वा मं एतदवोच:  
    
" किं नु खो आवुसो आनन्द सब्बं चेतसो समन्नाहरित्वा नु खो देवदत्तो भगवता  
ब्याकतो "अपायिको देवदत्तो नेरयिको कप्पट्ठो अतेकिच्छो, ति, उदाहु केनचिदेव  
परियायेना"ति। एवं वुत्ते अहं भन्ते तं भिक्खु एतदवोचं: "एवं को पनेतं आवुसो  
भगवता ब्याकत"न्ति।   
    
[ब्ज्त् पगे। १९२ [\x १९२।] ]   
    
सो वा खो आनन्द भिक्खु नवो भविस्सति अचिरपब्बजितो, थेरो वा पन बालो अब्यत्तो।  
कथं हि नाम यं मया एकंसेन ब्याकतं, तत्थ द्वेज्झं आपज्जिस्सति? नाहं आनन्द  
अञ्ञं एकपुग्गलम्पि समनुपस्सामि, यो एवं मया सब्बं चेतसो समन्नाहरित्वा  
ब्याकतो यथयिदं देवदत्तो। यावकीवञ्चाहं आनन्द देवदत्तस्स  
वालग्गकोटिनित्तुद्दनमत्तम्पि सुक्कं धम्मं अद्दसं, नेव तावाहं देवदत्तं  
ब्याकासिं " आपायिको देवदत्तो नेरयिको कप्पट्ठो अतेकिच्छो, ति। यतो च को अहं आनन्द  
देवदत्तस्स वालग्गकोटिनित्तुद्दनमत्तम्पि सुक्कं दम्मं न अद्दसं, अथाहं  
देवदत्तं व्याकासिं "आपायिको देवदत्तो नेरयिको कप्पट्ठो अतेकिच्छो, ति। यतो च खो अहं  
आनन्द देवदत्तस्स वालग्गकोटि नित्तुद्दनमत्तम्पि सुक्कं धम्मं न अद्दसं,  
अथाहं देवदत्तं व्याकासिं "आपायिको देवदत्तो नेरयिको कप्पट्ठो अतेकिच्छो, ति।   
सेय्यथापि आनन्द गुथकूपो साधिकपोरिसो पूरो गुथस्स समतित्तिको, तत्थ पुरिसो  
ससीसको निमुग्गो अस्स, तस्स कोविदेव पुरिसो उप्पज्जेय्य अत्थकामो हितकामो  
योगक्खेमकामो तम्हा गुथकूपा उद्धरितुकामो। सो तं गूथकूपं समन्ता  
अनुपरिगच्छ न्तो न पस्सेय्य तस्स पुरिसस्स वालग्गकोटि नित्तुद्दनमत्तम्पि गुथेन  
अमक्खितं [प्त्स् पगे ४०४] [\क़् ४०४।] यत्थेतं गहेत्वा उद्धरेय्य। एवमेव खो अहं  
आनन्द यतो देवदत्तस्स वालग्गकोटिनित्तुद्दनमत्तम्पि सुक्कं धम्मं न अद्दसं,  
अथाहं देवदत्तं ब्याकासिं " आपायिको देवदत्तो नेरयिको कप्पट्ठो अतेकिच्छो"ति।   
    
सचे तुम्हे आनन्द सुणेय्याथ तथागतस्स पुरिसिनद्रियञाणानि विभजन्तस्साति। एतस्स  
भगवा कालो, एतस्स सुगत कालो, यं भगवा पुरिसिन्द्रियञाणानि विभजेय्य। भगवतो  
सुत्वा भिक्खू धारेस्सन्ती"ति। तेनहानन्द, सुणाहि साधुकं मनसिकरोहि, भासिस्सामिति।  
एवं भन्तेति खो आयस्मा आनन्दो भगवतो पच्चस्सोसि। भगवा एतदवोच:   
    
भ (१) इधाहं आनन्द एकच्चं पुग्गलं एवं चेतसा चेतो परिच्च पजानामि" इस्से खो  
पुग्गलस्स विज्जमाना कुसलापि धम्मा अकुसलापि धम्माति। " तमेनं अपरेन समयेन  
एवं चेतसा चेतो परिच्च पजानामि: "इमस्स खो पुग्गलस्स कुसला धम्मा अन्तरहिता,  
अकुसला धम्मा सम्मुखीभूता। अत्थि च खवास्स कुसलमूलं असमुच्छिन्नं,   
तम्हा तस्स कुसलमूल१ कुसलं पातुभविस्सति। एवमयं पुग्गलो आयतिं।  
अपरिहानधम्मो भविस्सती"ति।   
सेय्यतापि आनन्द, बीजानि अखण्डानि अपूतीनि अवातातपहतानि सारदानि सुखसयितानि  
सुखेत्ते सुपरिकम्मकता यभूमिया निक्खित्तानि, जानेय्यासि त्वं आनन्द इमानि बीजानि  
वुद्धिं विरूऌहिं वेपुल्लं आपज्जिस्सन्ति, ति। एवं भन्ते।   
    
१ कुसला सीमू मछसं  
[ब्ज्त् पगे। १९४ [\x १९४।] ]   
एवमेव खो अहं आनन्द, इधेकच्चं पुग्गलं एवं चेतसा चेतो परिच्च पजानामि: "  
इमस्स खो पुग्गलस्स विज्जमाना कुसलापि [प्त्स् पगे ४०५] [\क़् ४०५।] धम्मा अकुसलापि  
धम्मा"ति। तमेनं अपरेन समने एवं चेतसा चेतो परिच्च पजानामि। "इमस्स खो  
पुग्गलस्स कुसला धम्मा अन्तरहिता, अकुसला धम्मा सम्मुखीभूता। अत्थि च ख्वस्स  
कुसलमूलं असमुच्छिन्नं, तम्भा तस्स कुसलमूला कुसलं पातुभविस्सति, एवमयं  
पुग्गलो आयतिं अपरिहानधम्मो भविस्सती"ति। एवम्पि खो आनन्द तथागतस्स  
पुरिसपुग्गलो चेतसा चेतो परिच्च विदितो होति।   
    
एवम्पि खो आनन्द तथागतस्स पुरिसिन्द्रियञाणं चेतसा चेतो परिच्च विदितं होति।  
एवमिपि खो आनन्द तथागतस्स आयतिं धम्म समुप्पादो चेतसा चेतो परिच्च विदितो होति।   
    
(२) इध पनाहं आनन्द, एकच्चं पुग्गलं एवं चेतसा चेतो परिच्च पजानामि। " इमस्स  
विज्जमाना कुसलापि धम्मा अकुसलापि धम्माति"ति। तमेनं अपरेन समयेन एवं चेतसा  
चेतो पेरिच्च पजानामि। " इमस्स खो पुग्गलस्स अकुसला धम्मा अन्तरहिता, कुसला धम्मा  
सम्मुखीभूता, अत्थि च ख्वस्स अकुसलमूलं असमुच्छिन्नं। तम्हा तस्स अकुसलमूला  
अकुसलं पातुभविस्सति। एवमयं पुग्गलो आयतिं परिहान धम्मो भविस्सती"ति।   
    
सेय्यथापि आनन्द खीजानि अखण्डानि अपूतीनि अवातातपहतानि सारदानी सुखसयितानि  
पुथुसीलाय निक्खित्तानि, जानेय्यासि त्वं आनन्द नयिमानि खीजानि वुद्धि विरुऌहिं वेपुल्लं  
आपज्जस्सन्तीति। एवं भन्ते।   
    
एवमेव खो अहं आनन्द इधेकच्चं पुग्गलं एव चेतसा वेतो परिच्च पजानामि: "इमस्स  
खो पुग्गलस्स विज्जमाना कुसलापि धम्मा अकुसलापि धम्मा"ति। तमेनं अपरेन  
समयेन एवं चेतसा चेतो परिच्च पजानामि: "इमस्स खो पुग्गलस्स अकुसला धम्मा  
अन्तरहिता, कुसला धम्मा सम्मुखीता। अत्थि च ख्वास्स अकुसलमूलं असमुच्छिन्नं।  
तम्हा तस्स अकुसलमूला अकुसलं पातुभविस्सति। एवमयं पुग्गलो [प्त्स् पगे ४०६] [\क़्  
४०६।] आयतिं परिहानधम्मो भविस्सति, ति एवम्पि को आनन्द तथागतस्स  
पुरिसपुग्गलो चेतसा चेतो परिच्च विदितो होति।   
    
एवम्पि खो आनन्द तथागतस्स पुरिसिन्द्रियञाणं चेतसा वेतो परिच्च विदितो होति। एवम्पि  
खो आनन्द तथागतस्स आयतिं धम्मसमूप्पादो चेतसा चेतो परिच्च विदितो होति।   
    
(३) इध पनाहं आनन्द एकच्चं पुग्गलं एवं चेतसा चेतो परिच्च पजानामि: " इमस्स खो  
पुग्गलस्स विज्जमाना कुसलापि धम्मा अकुसलापि धम्मा" ति। तमेनं अपरेन समयेन  
एवं चेतसा चेतो परिच्च पजानामि: " नत्थि इमस्स पुग्गलस्स वालग्गकोटिनित्तुद्दनमत्तोपि  
सुक्को धम्मो। समन्नागतोयं पुग्गलो एकन्तकाऌअकेही अकुसलेहि धम्मेहि, कायस्स  
भेदा परम्मरणा अपायं दुग्गतिं विनिपातं निरयं उपपज्जिस्सती"ति।   
    
सेय्यतापि आनन्द बीजानि खणडानि पूतीनि वातातपहतानि सुखेत्ते सुपरिकम्मकताय  
भूमिया निक्खित्तानि, जानेय्यासि त्वं आनन्द, नयिमानि बीजानि वुद्धिं विरूऌहिं वेपुल्लं  
आपज्जिसन्तीऽति। एवम्हभन्ते।   
    
[ब्ज्त् पगे १९६] [\x १९६।]       
    
एवमेव खो अहं आनन्द इधेकच्चं पुग्गलं एवं चेतसा चेतो परिच्च पजानामि: " इमस्स  
खो पुग्गलस्स विज्जमाना कुसलापि धम्मा अकुसलापि धम्मा"ति। तमेनं अपरेन  
समयेन एवं चेतसा चेतो परिच्च पजानामि: " नत्थि इमस्स पुग्गलस्स  
वालग्गकोटिनित्तुद्दनमत्तोपि सुक्को धम्मो, समन्नागतोयं पुग्गलो एकन्तकाऌअकेहि  
अकुसलेहि धम्मेहि, कायस्स हेदा परम्मरणा अपायं दुग्गतिं विनिपातं निरयं  
उपपज्जिस्सति"ति। एवम्पि खो आनन्द तथागतस्स पुरिसपुग्गलो चेतसा चेतो परिच्च विदितो  
होति।   
    
एवम्पि खो आनन्द तथागतस्स पुरिसिनद्रियञाणं चेतस चेतो परिच्च विदितं होति।  
एवमिपि खो आनन्द तथागतस्स आयतिं धम्म समूप्पादो चेतसा चेतो परिच्च विदितो होती,  
ति।   
    
एवं वुत्ते आयस्मा आनन्दो बगवन्तं एतदचे: [प्त्स् पगे ४०७] [\क़् ४०७।] सक्कानु खो  
भन्ते इमेसं तिण्णं पुग्गलानं अपरेपि तयो पुग्गला सप्पटिभागा पञ्ञापेतुन्ति। सक्का  
आनन्दाति भगवा अवोच  
    
(४) इधाहं आनन्द एकच्चं पुग्गलं एवं चेतसा चेतो परिच्च पजानामि: " इमस्स खो  
पुग्गलस्स विज्जमाना कुसलापि धम्मा अकुसलापि धम्माति। तमेनं अपरेन समयेन  
एवं चेतसा चेतो परिच्च पजानामि: " इमस्स खो पुग्गलस्स कुसला धम्मा अन्तरहिता  
अकुसला धम्मा सम्मुखीभूता, अत्थि च ख्वास्स कुसलमूलं असमुच्छिन्नं, तम्पि  
सब्बेन सब्बं समुग्घातं गच्छति। एवमय१ पुग्गलो आयतिं परिहानधम्मो  
भविस्सती, ति।   
    
सेय्याथापि आनन्द अङ्गारानि आदित्तानि सम्पज्जलितानि सजोतिभूतानि पुथुसिलाय निक्खित्तानि,  
जानेय्यासि त्वं आनन्द, नयिमानि अङ्गारानि वुद्धि विरूऌहिं वेपुल्लं आपज्जिस्सन्तीति।  
एवम्भन्ते।   
    
सेय्यथापिवा पनानन्द सायन्हसमयं सूरिये ओगच्छन्ते जानेय्यासि त्वं आनन्द आलोको  
अन्तरधायिस्सति अन्धकारो पातुभविस्सति, ति। एवम्भन्ते।   
    
सेय्यथापि वा पनानन्द अभिदो अड्ढरत्तं१ भत्तकालसमये, जानेय्यासि त्वं आनन्द  
आलोको अन्तरहितो अन्धकारो पातुभूतोति। एवम्भन्ते।   
    
एवमेव खो अहं आनन्द इधेकच्चं पुग्गलं एव चेतसा चेतो परिच्च जानामि। : " इमस्स  
को पुग्गलस्स विज्जमाना कुसलापि धम्मा अकुसला, पि धम्माति" तमेनं अपरेन  
समयेन एवं चेतसा चेतो परिच्च पजानामि: " इमस्स खो पुग्गलस्स कुसला धम्मा  
अन्तरहिता, अकुसला धम्मा सम्मुखीभूता। अत्थि च खवास्स कुसलमूलं  
असमुच्छिन्नं, तम्पि सब्बेन सब्बं समुग्घातं गच्छति। एवमयं पुग्गलो आयतिं  
परिहानधम्मो भविस्सति"ति। एवम्पि खो आनन्द तथागतस्स पुरिसपुग्गलो चेतसा चेतो  
परिच्च विदितो होति।   
    
एवम्पि खो आनन्द [प्त्स् पगे ४०८] [\क़् ४०८।] तथागतस्स पुरिसिन्द्रियञाणं चेतसा चेतो  
परिच्च विदितं होति। एवमिपि खो आनन्द तथागतस्स आयतिं धम्मसमुप्पादा चेतसा  
चेतो परिच्च विदितो होति।   
    
१। अभिदोसेड्ढरत्तं सीमु।   
    
[ब्ज्त् पगे। १९८ [\x १९८।] ]  
(५) इध पनाहं आनन्द एकच्चं पुग्गलं एवं चेतसा चेतो परिच्च पजानामि: " इमस्स खो  
पुग्गलस्स विज्जमाना कुसलापि धम्मा कुसलापि धम्मा"ति। दमेनं अपरेन समयेन  
एवं वेतसा चेतो परिच्च पजानामि: "इमस्स खो पुग्गलस्स अकुसला धम्मा अन्तरहिता  
कुसला धम्मा सम्मुखीभूता। अत्थि च ख्वास्स अकुसलमूलं असमुच्छिन्नं। तम्पि  
सब्बेन सब्बं समुग्घातं गच्छति। एवमयं पुग्गलो आयतिं अपरिहान धम्मो  
भविस्सती"ति।   
    
सेय्यथापि आनन्द अङ्गारानि आदित्तानि सम्पज्जलितानि सजोतिभूतानि सुक्खे तिणपुञ्जे वा  
निक्खित्तानि, जानेय्यासि त्वं आनन्द इमानि अङ्गारानि वुद्धिं विरूऌहिं वेपुल्लं आपज्जिस्सन्तिति।  
एवम्भन्ते।   
    
सेय्यथापि वा पनानन्द रत्तिया पच्चूससमयं सूरिये उग्गच्छन्ते जानेय्यासि त्वं आनन्द  
अन्धकारो अन्तरधायिस्सति आलोको पातुभविस्सती"ति। एवम्भन्ते।   
    
सेय्यथापि वा पनानन्दअभिदो मज्झन्तिके भत्तकालसमये, जानेय्यासि त्वं आनन्द  
अन्धकारो अन्तरहितो आलोको पातुभूतोति। एवम्भन्ते।   
    
एवमेव खो अहं आनन्द इधेकच्चं पुग्गलं एवं चेतसा चेतो परिच्च पजानामि इमस्स  
खो पुग्गलस्स विज्जामाना कुसलापि धम्मा अकुसलापि धम्मा"ति, तमेनं अपरेन  
समयेन एवं चेतसा चेतो परिच्च पजानामि: "इमस्स खो पुग्गलस्स अकुसला धम्मा  
अन्तरहिता कुसला धम्मा सम्मुखीभूता, अत्थि च ख्वास्स अकुसलमूलं असमुच्छिन्नं।  
तम्पि सब्बेन सब्बं समुग्घातं गच्छति। एवमयं पुग्गलो आयतिं अपरिहान धम्मो  
भविस्सतीति। एवम्पि खो आनन्द तथागतस्स पुरिसपुग्गलो चेतसा चेतो परिच्च विदितो होति।   
    
एवम्पि खो आनन्द तथागतस्स पुरिसिन्द्रियञाणं चेतसा चेतो [प्त्स् पगे ४०९] [\क़् ४०९।]    
   परिच्च विदितं होति। एवम्पि खो आनन्द तथागतस्स आयतिं धम्मसमुप्पादो चेतसा  
चेतो परिच्च विदितो होति।   
    
(६) इध पनाहं आनन्द एकच्चं पुग्गलं एवं चेतसा चेतो परिच्च पजानामि: "इमस्स खो  
पुग्गलस्स विज्जमाना कुसलापि धम्मा अकुसलापि धम्मा"ति तमेनं अपरेन समयेन  
एवं चेतसा चेतो परिच्च पजानामि: " नत्ति इमस्स पुग्गलस्स वालग्गकोटिनित्तुद्दन मत्तापि  
अकुसलो धम्मो। समन्नागतोयं पुग्गलो एकन्तसुक्केहि अनवज्जेहि धम्मेहि दिट्ठेव  
धम्मे परिनिब्बायिस्सती"ति।   
    
सेय्यथापि आनन्द अङ्गारानि सितानि निब्बुतानि सुक्खे तिणपुञ्जेवा कट्ठपुञ्जे वा निक्खित्तानि,  
जानेय्यासि त्वं आनन्द नयिमानि अङ्गारानि वुद्धिं विरुऌहिं वेपुल्लं आपज्जिस्सन्तीति।  
एवम्भन्ते।   
    
एवमेव खो अहं आनन्द इधेकच्चं पुग्गलं एवं चेतसा चेतो परिच्च पजानामि: इमस्स  
खो पुग्गलस्स विज्जमाना कुसलापि धम्मा अकुसलापि धम्मा"ति। तमेनं अपरेन  
समयेन एवं चेतसा चेतो परिच्च पजानामि: " नत्ति इमस्स पुग्गलस्स  
वालग्गकोटिनित्तुद्दनमत्तोपि अकुसलो धम्मो। समन्नागतोयं पुग्गलो एकन्तसुक्केहि  
अनवज्जेहि धम्मेहि दिट्ठेव धम्मे परिनिब्बायिस्सति"ति। एम्पि खो आनन्द तथागतस्स  
पुरिसपुग्गलो चेतसा चेतो परिच्च विदितो होति।   
    
[ब्ज्त् पगे २००] [\x २००।]       
एवम्पि खो आनन्द तथागतस्स पुरिन्द्रियञाणं चेतसा चेतो परिच्च विदितं होति। एवम्पि  
खो आनन्द तथागतस्स आयतिं धम्मसमुप्पादो चेतसा चेतो परिच्च विदितो होति।   
    
तत्र आनन्द ये ते पुरिमा तयो पुग्गला, तेसं तिण्णं पुग्गलानं एको अपरिहानधम्मो,  
एको परिहानधम्मो, एको अपायिको नेरयिको। तत्र आनन्द ये मे पच्छिमा तयो पुग्गला,  
इमेसं तिण्णं पुग्गलानं एको परिहानधम्मो, एको अपरिहानधम्मो, एको  
परिनिब्बानधम्मोति। [प्त्स् पगे ४१०] [\क़् ४१०।]        
६। २। १। ९  
(निब्बेधिक सुत्तं)  
(सावत्थि निदानं)  
९। निब्बेधिकपरियायं वो भिक्खवे धम्मरियायं देसिस्सामि। तं सुणाथ, साधुकं  
मनसि करोथ। भासिस्सामिति। एवम्भन्तेति खो ते भिक्खू भगवतो पच्चस्सोसुं भगवा  
एतदवोच:  
    
कतमो च सो भिक्खवे निब्बेधिकपरियायो धम्मपरियायो  
    
कामा भिक्खवे वेदितब्बा, कामानं निदानसम्भवो वेदितब्बो, कामानं वेमत्तता  
वेदितब्बा, कामानं विपाको वेदितब्बो, कामनिरोधो वेदितब्बो,  
कामनिरोधगामिनीपटिपदा वेदितब्बा।   
    
वेदना भिक्खवे वेदितब्बा, वेदनानं निदानसम्भवो वेदितब्बो, वेदनानं वेमत्तता  
वेदितब्बा, वेदनानं विपाको वेदितब्बो, वेदनानिरोधो वेदितब्बो,  
वेदनानिरोधगामिनीपटिपदा वेदितब्बा।   
सञ्ञा भिक्खवे वेदितब्बा, सञ्ञानं निदानसम्भवो वेदितब्बो, सञ्ञानं वेमत्तता  
वेदितब्बा, सञ्ञानं विपाको वेदितब्बो, सञ्ञानिरोधो वेदितब्बो,  
सञ्ञानिरोधगामिनीपटिपदा वेदितब्बा।   
    
आसवा भिक्खवे वेदितब्बा, आसवानं निदानसम्भवो वेदितब्बो, आसवानं वेमत्तता  
वेदितब्बा, आसवानं विपाको वेदितब्बो, आसवनिरोधो वेदितब्बो,  
आसवनिरोधगामिनीपटिपदा वेदितब्बा।   
    
कम्मं भिक्खवे वेदितब्बा, कम्मानं निदानसम्भवो वेदितब्बो, कम्मानं  
वेमत्तता वेदितब्बा, कम्मानं विपाको वेदितब्बो, कम्मनिरोधो वेदितब्बो,  
कम्मनिरोधगामिनीपटिपदा वेदितब्बा।   
    
[ब्ज्त् पगे। २०२ [\x २०२।] ]  
दुक्खं भिक्खवे वेदितब्बा, दुक्खस्स निदानसम्भवो वेदितब्बो, दुक्खस्स  
वेमत्तता वेदितब्बा, दुक्खस्स विपाको वेदितब्बो, दुक्खनिरोधो वेदितब्बो,  
दुक्खनिरोधगामिनीपटिपदा वेदितब्बा।   
    
(१) "कामा भिक्खवे वेदितब्बा, कामानं निदानसम्भवो वेदितब्बो, कामानं [प्त्स् पगे  
४११] [\क़् ४११।] वेमत्तता वेदितब्बा, कामानं विपाको वेदितब्बो, कामनिरोधो वेदितब्बो,  
कामनिरोधगामिणी पटिपदा वेदितब्बाति इति खो पनेतं वुत्तं। किञ्चेतं पटिच्च वुत्तन्ति।   
    
पञ्चिमे भिक्खवे कामगुणा: चक्खुविञ्ञेय्या रूपा इट्ठा कन्तामनापा पियरूपा  
कामूपसंहिता रजनिया। सोतविञ्ञेय्या सद्दाइट्ठा कन्तामनापा पिय सद्दा कामुपसंहिता  
रजनीया। घानविञ्ञेय्या गन्धा इट्ठा कन्तामनापा पिय कन्धा कामूपसंहिता रजनिया।  
जिव्हाविञ्ञेय्या रसा इट्ठा कन्ता मनापा पियरसा कामुपसंहिता रजनिया। कायविञ्ञेय्या  
फोट्ठब्बा इट्ठा कन्तामनापा पियरूपा कामुपसंहिता रजनिया। अपिच खो भिक्खवे नेते  
कामा, कामगुणा नामेते अरियस्स विनये वुच्चन्ति।   
    
६६। सङ्कप्परागो पुरिसस्स कामो  
नेते कामा यानि चित्रानि लोके,   
सङ्कप्परागो पुरिसस्स कामो  
तिट्ठन्ति चित्रानि तथेव लोके,   
अथेत्थ धीरा विनयन्ति छन्दन्ति।   
    
कतमो च भिक्खवे कामानं निदानसम्भवो: फस्सो भिक्खवे कामानं निदान  
सम्भवो।   
    
कतमा च भिक्खवे कामानं वेमत्तता: अञ्ञो भिक्खवे कामो रूपेसु, अञ्ञो कामो  
सद्देसु, अञ्ञो कामो गन्धेसु, अञ्ञो कामो रसेसु, अञ्ञो कामो फोट्ठब्बेसु। अयं वुच्चति  
भिक्खवे कामानं वेमत्तता।   
    
कतमो च भिक्खवे कामानं विपाको: यं खो भिक्खवे कामयमानो तज्जं तज्जं  
अत्तभावं अभिनिब्बत्तेति पुञ्ञभागियं वा अपुञ्ञभागियं वा, अयं वुच्चति भिक्खवे  
कामानं विपाको।   
    
कतमो च भिक्खवे कामनिरोधो: फस्सनिरोधो भिक्खवे कामनिरोधो।   
    
अयमेव अरियो आट्ठङ्गिको: मग्गो कामनिरोधगामिनी पटिपदा। सेय्यथीदं:  
सम्मादिट्ठि सम्मासङ्कप्पो सम्मावाचा [प्त्स् पगे ४१२] [\क़् ।] सम्माकम्मन्तो  
सम्मा आजीवो सम्मायामो सम्मासति सम्मासमाधि।   
    
यतो च खो भिक्खवे अरियसावको एवं कामे पजानाति, एवं कामानं निदान सम्भवं  
पजानाति, एवं कामानं वेमत्ततं पजानाति, एवं कामानं विपाक पजानाति, एवं कामानं  
निरोधं१ पाजानाति, एवं कामानं निरोधगामिनिं२ पटिपद पजानाति, सो इमं निब्बेधिकं  
ब्रह्मचरियं पजानाति कामनिरोधं।   
    
"कमा भिक्खवे वेदित्तब्बा, कामानं निदानसम्भवो वेदितब्बो, कामानं वेमत्तता  
वेदितब्बा, कामानं विपाको वेदितब्बो, काम निरोधो वेदितब्बो, कामनिरोधगामिनी  
पटिपदा वेदितब्बाति इति यत्तं वुत्तं इदमेतं पटिच्च वुत्तं।   
    
१। नाम निरोधं मछसं २। काम निरोध गामिनीं मछसं, कामानं  
निरोधगामिणि सीमु।   
    
[ब्ज्त् पगे २०४] [\x २०४।]       
(२) " वेदना भिक्खवे वेदितब्बा, वेदनानं निदानसम्भवो वेदितब्बो, वेदनानं  
वेमत्तता वेदितब्बा, वेदनानं विपाको विदितेब्बो, वेदनानिरोधो वेदितब्बो,  
वेदनानिरोधगामिनी पटिपदा वेदितब्बा, "ति इति खो पनेतं वुत्तं, किञ्चेतं पटिच्च  
वुत्तं।   
    
तिस्सो इमा भिक्खवे वेदना, सुखा वेदना दुक्खा वेदना अदुक्खमसुखा वेदना,   
कतमो च भिक्खवे वेदनानं निदानसम्भवो: फस्सो भिक्खवे वेदनानं  
निदानसम्भवो।   
    
कतमा च भिक्खवे वेदनानं वेमत्तता: अत्थि भिक्खवे सामिसा सुखा वेदना, अत्थि  
निरामिसा सुखा वेदना, अत्थि सामिसा दुक्खा वेदना अत्थि निरामिसा दुक्खा वेदना, अत्थि  
सामिसा अदुक्खमसुखा वेदना, अत्थि निरामिसा अदुक्खमसुखा वेदना, अयं वुच्चति  
भिक्खवे वेदनानं वेमत्तता।   
    
कतमो च भिक्खवे वेदनानं विपाको: यं भिक्खवे वेदियमानो तज्जं तज्जं  
अत्तभावं अभिनिब्बत्तेति पुञ्ञभागियं वा अपुञ्ञभागियं वा, अयं वुच्चति भिक्खवे  
वेदनानं विपाको।   
    
कतमो च भिक्खवे वेदनानिरोधो। फस्सनिरोधो भिक्खवे वेदनानिरोधो।   
    
अयमेव अरियो अट्ठङ्गिको मग्गो वेदना निरोधगामिनी पटिपदा। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्मा आजीवो सम्मावायामो  
सम्मासति सम्मासमाधि  
    
यतो च खो भिक्खवे अरियसावको एवं वेदनं पजानाति, एवं वेदना निदानसम्भवं  
पजानाति, एवं [प्त्स् पगे ४१३] [\क़् ४१३।] वेदनानं वेमत्ततं पजानातिं, एवं  
वेदनानं विपाकं पजानाति, एवं वेदनानं निरोधं१ पाजानाति, एवं  
वेदनानिरोधगामिनिं पटिपदं पजानाति, सो इमं निब्बेधिकं ब्रह्मचरियं पजानाति  
वेदनानिरोधं।   
    
"वेदना भिक्खवे वेदितब्बा वेदनानं निदानसम्भवो वेदितब्बो, वेदनानं वेमत्तता  
वेदितब्बा, वेदनानं विपाको वेदितब्बो वेदनानिरोधो वेदितब्बो, वेदनानिरोधगामिणी  
पटिपदा वेदितब्बाति इति यन्तं वुत्तं, इदमेतं पटिच्चि वुत्तं।   
    
(३) "सञ्ञा भिक्खवे वेदितब्बासञ्ञानं निदानसम्भवो वेदितब्बो, सञ्ञानं वेमत्तता  
वेदितब्बा, सञ्ञानं विपाको वेदितब्बो, सञ्ञानिरोधो वेदितब्बो, सञ्ञानिरोधगामिनी  
पटिपदा वेदितब्बा"ति इति खो पनेतं वुत्तं, किञ्चेतं पटिच्च वुत्तं:  
    
छयिमा भिक्खवे सञ्ञा: रूपसञ्ञा सद्दसञ्ञा गन्धसञ्ञा रससञ्ञा फोट्ठब्बसञ्ञा  
धम्मासञ्ञा।   
कतमो च भिक्खवे सञ्ञानं निदानसम्भवो, फस्सो भिक्खवे सञ्ञानं  
निदानसम्भवो।   
कतमा च भिक्खवे सञ्ञानं वेमत्तता: अञ्ञा भिक्खवे सञ्ञा रूपेसु, अञ्ञा सञ्ञा  
सद्देसु, अञ्ञा सञ्ञा गन्धेसु, अञ्ञा सञ्ञा रसेसु, अञ्ञा सञ्ञा फोट्ठब्बेसु, अञ्ञा सञ्ञा  
धम्मेसु। अयं वुच्चति भिक्खवे सञ्ञानं वेमत्तता।   
१ वेदनानिरोधं मछसं  
    
[ब्ज्त् पगे। २०६ [\x २०६।] ]  
कतमो च भिक्खवे सञ्ञानं विपाको: वोहार चेपक्काहं भिक्खवे सञ्ञं वदामि।  
यथा यथा नं सञ्जानाति, तथा तथा वोहरति एवं सञ्ञि अहोसिन्ति। अयं वुच्चति भिक्खवे  
सञ्ञानं विपाको।   
    
कतमो च भिक्खवे सञ्ञानिरोधो: फस्सनिरोधो भिक्खवे सञ्ञानिरोधो।   
    
अयमेव रियो अट्ठङ्गिको मग्गो सञ्ञानिरोधगामिनी पटिपदा सेय्यथीदं: सम्मा दिट्ठि  
सम्मादिट्ठि सम्मासङ्कप्पो सम्मावाचा सम्माकम्मन्तो सम्मा आजीवो सम्मावायामो  
सम्मासति सम्मासमाधि।   
    
यतो च को भिक्खवे अरियसावको एवं सञ्ञं पजाकाति, एवं सञ्ञानं निदानसम्भवं  
पजानाति, एवं सञ्ञानं [प्त्स् पगे ४१४] [\क़् ४१४।] वेमत्ततं पजानाति, एवं सञञोनं  
विपाकं पजानाति, एवं सञ्ञानीरोधं पजानाति, एवं सञ्ञानिरोधगामिनिं पटिपदं  
पजानाति, सो इमं निब्बोधिकं ब्रह्मचरियं पजानाति सञ्ञानिरोधं।   
    
"सञ्ञा भिक्खवे वेदितब्बा, सञ्ञानं निदानसम्भवो वेदितब्बो, सञ्ञानं वेमत्तता  
वेदितब्बा, सञ्ञानं विपाको वेदितब्बो, सञ्ञानिरोधो वेदितब्बो, सञ्ञानिरोधगामिनी  
पटिपदा वेदितब्बा"ति। इति यन्तं वुत्तं, इदमेतं पटिच्च वुत्तं।   
    
(४) " आसवा भिक्खवे वेदितब्बा आसवानं निदानसम्भवो वेदितब्बो, आसवानं वेमत्तता  
वेदितब्बा, आसवानं विपाको वेदितब्बो, आसवनिरोधो वेदितब्बो, आसवनिरोधगामिनी  
पटिपदा वेदितब्बा"ति इति खो पनेतं वुत्तं, किञ्चेतं पटिच्च वुत्तं:  
    
तयो मे भिक्खवे आसवा: कामासवो भवासवो अविज्जासवो।   
    
कतमो च भिक्खवे आसवानं निदानसम्भवो: अविज्जा भिक्खवे आसवानं  
निदानसम्भवो।   
कतमा च भिक्खवे आसवानं वेमत्तता: अत्थि भिक्खवे आसवा निरयगामिनिया, अत्थि  
भिक्खवे आसवा तिरच्छानयोनिगामिनिया, अत्थि भिक्खवे१ आसवा पेत्तिविसयगामिनिया, अत्थि  
भिक्खवे१ आसवा मनुस्सलोकगामिनिया, अत्थि भिक्खवे१ आसवा देवलोकगामिनिया, अयं  
वुच्चति भिक्खवे आसवानं वेमत्तता।   
    
कतमो च भिक्खवे आसवानं विपाको: यं खो भिक्खवे अविज्जागतो तज्जं तज्जं  
अत्तभावं अभिनिब्बत्तेति पुञ्ञभागियं वा अपुञ्ञभागियं वा, अयं वुच्चति भिक्खवे  
आसवानं विपाको।   
    
कतमो च भिक्खवे आसवनिरोधो। अविज्जानिरोधो भिक्खवे आसवनिरोधो।   
    
अयमेव अरियो अट्ठङ्गिको मग्गो आसवनिरोधगामिनि पटिपदा। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्मा आजीवो सम्मावायामो  
सम्मासति सम्मासमाधि  
    
यतो च खो भिक्खवे अरियसावको एवं आसवे पजानाति, एवं आसवनिदानसम्भवं२  
पजानाति, एवं आसवानं वेमत्ततं पजानाति, (एवं एवं आसवानं वेमत्ततं पजानाति,)  
एवं आसवानं विपाकं पजानाति, एवं आसवनिरोधं पजानाति, एवं आसवनिरोधगामिनिं३  
पटिपदं पजानाति, सो इमं निब्बेधिकं ब्रह्मचरियं पजानाति आसवनिरोधं। [प्त्स् पगे  
४१५] [\क़् ४१५।]        
    
"आसवा भिक्खवे वेदितब्बा आसवानं निदानसम्भवो वेदितब्बो, आसवानं वेमत्तता  
वेदितब्बा, आसवानं विपाको वेदितब्बो आसवनिरोधो वेदितब्बो, आसवनिरोधगामिनी  
पटिपदा वेदितब्बाति इति यन्तं वुत्तं, इदमेतं पटिच्च वुत्तं।   
    
१। भिक्खवे मरम्मपोत्थके नत्थि २। आसवानं निदानसम्भवं मछसं   
३। आसवानं निरोधगामिनिं मछसं।   
    
[ब्ज्त् पगे। २०८ [\x २०८।] ]  
(५) " कम्मं भिक्खवे वेदितब्बं कम्मानं निदानसम्भवो वेदितब्बो, कम्मानं  
वेमत्तता वेदिब्बा, कम्मानं विपाको वेदितब्बो, कम्मनिरोधो वेदितब्बो,  
कम्मनिरोधगामिनी पटिपदा वेदितब्बा"ति इति खो पनेतं वुत्तं, किञ्चेतं पटिच्च वुत्तं:  
चेतनाहं भिक्खवे कम्मं वदामि, चेतयित्वा कम्मं करोति कायेन वाचाय मनसा,   
कतमो च भिक्खवे कम्मानं निदानसम्भवो: फस्सो भिक्खवे कम्मानं  
निदानम्भवो।   
कतमा च भिक्खवे कम्मानं वेमत्तता: अत्थि भिक्खवे कम्मं निरयवेदनीयं,  
अत्थि कम्मं तिरच्छानयोनिवेदनीया, अत्थि कम्मं पेत्तिविसयवेदनीयं, अत्थि कम्मं  
मनुस्सलोकवेदनीयं, अत्थि कम्मं देवलोकवेदनीयं। अयं वुच्चति भिक्खवे  
कम्मानं वेमत्तता।   
    
कतमो च भिक्खवे कम्मानं विपाको: तिविधाहं भिक्खवे कम्मानं विपाकं वदामि:  
दिट्ठेवा धम्मे, उपज्जे वा, अपरे वा परियाये। अयं वुच्चति भिक्खवे कम्मानं विपाको।  
    
कतमो च भिक्खवे कम्मनिरोधो: फस्सनिरोधो भिक्खवे कम्मनिरोधो।   
    
अयमेव अरियो अट्ठङ्गिको मग्गो कम्मनिरोधगामिनि पटिपदा। सेय्यथी*दं:  
सम्मादिट्ठि सम्मादिट्ठि सम्मासङ्कप्पो सम्मावाचा सम्माकम्मन्तो सम्मा आजी  
सम्मावायामो सम्मासति सम्मासमाधि।   
    
यतो च खो भिक्खवे अरियसावको एवं कम्मं पजानाति, एवं कम्मान  
निदानसम्भवं पजानाति, एवं कम्मानं वेमत्ततं पजानाति, एवं कम्मानं विपाकं  
पजानाति, एवं कम्मनिरोधं पजानाति, एवं कम्मनिरोधगामिनि पटिपदं पजानाति। सो  
इमं निब्बोधिकं ब्रह्मचरियं पजानाति कम्मनिरोधं।   
    
"कम्मं भिक्खवे वेदितब्बं [प्त्स् पगे४१६] [\क़् ४१६।] कम्मानं निदानसम्भवो  
वेदितब्बो, कम्मानं वेमत्तता वेदिब्बाव्व्व्, कम्व्व्व्रमानं विपाको वेदितब्बो,  
कम्मनिरोधो वेदितब्बो, कम्मनिरोधगामिनी पटिपदा वेदितब्बा"ति इति यन्तं वुत्तं,  
इदमेतं पटिच्च वुत्तं।   
(६) " दुक्खं भिक्खवे वेदितब्बं, दुक्व्व्व्स्स निदानसम्भवो वेदितब्बो, दुक्खस्स  
वेमत्तता वेदितब्बा, दुक्खस्स विपाको वेदितब्बो, दुक्खस्स निरोधो१ वेदितब्बो,  
दुक्खस्स निरोधगामिनी२ पटिपदा वेदितब्बा"ति इति खो पनेतं वुत्तं, किञ्चेतं पटिच्च  
वुत्तं  
    
जातिपि दुक्खा जरापि दुक्खा व्याधिपि दुक्खो मरणम्पि दुक्खं सोक  
परिदेवदुक्खदोमनस्सुपयासापि दुक्खा यम्पिच्छं न लभति तम्पि दुक्खं,  
सङ्खित्तेन पञ्चुपादानक्खन्धा दुक्खा।   
    
कतमो च भिक्खवे दुक्खस्स निदानसम्भमो: तण्हा भिक्खवे दुक्खस्स  
निदानसम्भवो:   
कतमा व भिक्खवे दुक्खस्स वेमत्तता: अत्थि भिक्खवे दुक्खं अधिमत्तं, अत्थि  
परित्तं, अत्थि दन्धविराही३ अत्थि खिप्पविरागी। अयं वुच्चति भिक्खवे दुक्खस्स  
वेमत्तता।   
    
१। दुक्खनिरोधो मछसं २। दुक्खनिरोधगामिनि मछसं ३। दन्धविरागं  
कत्थचि। ४। खिप्पविरगं कत्थचि।   
    
[ब्ज्त् पगे। २१० [\x २१०।] ]  
    
कतमो च भिक्खवे दुक्खस्स विपाको: इध भिक्खवे एकच्चो येन दुक्खेन अहिभूतो  
परियादिन्नचित्तो सोचति, किलमति, परिदेचति, उरत्ताऌइं कन्दति, सम्मोहंआपज्जति। येन वा  
पन दुक्खेन अभिभूतो परियादिन्न चित्तो बहिद्धा परियेट्ठिं आज्जति " को एकपदं  
दिपदं पजानाति इमस्स दुक्खस्स निरोधाया"ति। सम्मोहवेपक्कं वाहं भिक्वे दुक्खं  
वदामि परियेट्ठिवेपक्कं वा।   
    
कतमो च भिक्खवे दुक्खनिरोधो: तण्हानिरोधो भिक्खवे दुक्खनिरोधो।   
    
अयमेव अरियो अट्ठङ्गिको मग्गो दुक्खनिरोधगामिनी पटिपदा। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्मा आजीवो सम्मावायामो  
सम्मासति सम्मासमाधि।   
    
यतो च खो भिक्खवे अरियसावको एवं दुक्खं पजानाति, [प्त्स् पगे ४१७] [\क़् ४१७।]       
एवं दुक्खस्स निदान  
सम्भवं पजानाति, एवं दुक्खस्स वेमत्ततं पजानाति, एवं दुक्खस्स विपाकं पजानाति,  
एवं दुक्खनिरोधं पजानाति, एवं दुक्खनिरोधगामिनिं पटिपदं पजानाति, सो इमं  
निब्बेधिकं ब्रह्मचरियं पजानाति दुक्खनिरोधं।   
    
"दुक्खं भिक्खवे वेदितब्बं, दुक्खस्स निदानसम्भवो वेदितब्बो, दुक्खस्स  
वेमत्तता वेदितब्बा, दुक्खस्स विपाको वेदितब्बो, दुक्खनिरोधो वेदितब्बो,  
दुक्खनिरोधगामिनी पटिपदा वेदितब्बाति" इति यन्तं वुत्तं, इदमेतं पटिच्च वुत्तं।   
अयं सो खो भिक्खवे निब्बेधिकपरियायो धम्मपरियायोति।   
    
६। २। १। १०।   
(सीहनाद सुत्तं)  
(सावत्ति निदानं)  
१०। छयिमानि भिक्खवे तथागतस्स तथागतबलानि येहि बलेहि समन्नागतो तथागतो  
आसभं ठानं पटिपानाति, परिसासु सिहनादं नदति, ब्रह्मचक्कं पवन्तेति। कतमानि  
छ:  
(१) इध भिक्खवे तथागतो ठानञ्च ठानतो अट्ठानञ्च अट्ठानतो यथाभूतं पजानाति।  
यम्पि भिक्खवे तथागतो ठानञ्च ठानतो अट्ठानञ्च अट्ठानतो यथाभूतं पजानाति,  
इदम्पि भिक्खवे तथागतस्स तथागतबलं हे ति यं बलं आगम्म तथागतो आसभं  
ठानं पटिजानाति, परियासु सीहनादं नदति, ब्रह्मचक्कं पवत्तेति।   
(२) पुन च परं भिक्खवे तथागतो अतीतानागतपच्चुप्पन्नानं कम्मसमादानान१  
ठानसो हेतुसो विपाकं यथाभूतं पजानाति। यम्पि भिक्खवे तथागतो  
अतीतानागतपच्चुप्पन्नानं कम्मसमादानानं ठानसो हेतुसो विपाकं यथाभूतं  
पजानाति, इदिम्पि भिक्खवे तथागतस्स तथागतबल होति, यं बलं आगम्म तथागतो  
आसभं ठानं पटिजानाति, परिसासु सीहनादं नदति, ब्रह्मचक्व्व्व्तं पवत्तेति।  
    
[ब्ज्त् पगे २१२] [\x २१२।]       
(३) पुन च परं भिक्खवे तथागतो [प्त्स् पगे ४१८] [\क़् ४१८।]       
झानविमोक्खसमाधिसमापत्तिनं सङ्किलेसं वोदानं वुट्ठानं यथाभूतं पजानाति।  
यम्पि भिक्खवे तथागतो झानविमोक्खसमाधियमापत्तिनं सङ्किलेसं वोदानं  
वुट्ठान यथाभूतं पजानाति, इदम्पि भिक्खवे तथागतस्स तथागतबलं होति यं  
बलं आगम्म तथागतो आसभं ठानं पटिजानाति, परिसासु सीहनादं नदति,  
ब्रह्मचक्कं पवत्तेति।   
    
(४) पुन च परं भिक्खवे तथागतो अनेकविहितं पुब्बेनिवासं अनुस्सरति। सेय्यथीदं:  
एकम्पि जातिं, द्वेपि जातियो तिस्सोपि जातियो वतस्सोपि जातियो पञ्चपि जातियो दसपि जातियो, वीसम्पि  
जातियो तिंसम्पि जातियो चत्तारीसमि जातियो पञ्ञासमिपि जातियो जातिसतम्पि जातिसहस्सम्पि  
जातिसतसहस्सम्पि अनेकेपि संवट्टकप्पे अनेकेपि विवट्टकप्पे अनेकेपि  
संवट्टविवट्टकप्पे। अमुत्रासिं एवन्नामो, एवङ्गोत्तो एवंवण्णो एवमाहारो  
एवंसुखदुक्खपटिसंवेदी एवमायुपरियन्तो। सो ततो वुतो अमुत्र उपपादिं, १  
तत्रापासिं एवन्नामो एवङ्गोत्तो एवंवणणो एवमाहारो एवंसुखदुक्खपटिसंवेदी  
एवमायुपरियन्तो। सो ततो वुतो इधूपपन्नोति। इति साकारं सौद्देसं अनेकविहितं  
पुब्बेनिवासं अनुस्सरति। यम्पि भिक्खवे तथागतो अनेकविहितं पुब्बेनिवासं अनुस्सरति,  
सेय्यथीदं: एकम्पि जातिं, द्वेपि जातियो तिस्सोपि जातियो वतस्सोपि जातियो  
पञ्चपि जातियो दसपि जातियो, वीसम्पि जातियो तिंसम्पि जातियो चत्तारीसमि जातियो पञ्ञासमिपि  
जातियो जातिसतम्पि जातिसहस्सम्पि जातिसतसहस्सम्पि अनेकेपि संवट्टकप्पे अनेकेपि  
विवट्टकप्पे अनेकेपि संवट्टविवट्टकप्पे। अमुत्रासिं  
एवन्नामो, एवङ्गोत्तो एवंवण्णो एवमाहारो एवंसुखदुक्खपटिसंवेदी  
एवमायुपरियन्तो। सो ततो वुतो अमुत्र उपपादिं, १ तत्रापासिं एवन्नामो एवङ्गोत्तो  
एवंवणणो एवमाहारो एवंसुखदुक्खपटिसंवेदी एवमायुपरियन्तो। सो ततो वुतो  
इधूपपन्नोति। इति साकारं सौद्देसं अनेकविहितं पुब्बेनिवासं अनुस्सरति। यम्पि  
भिक्खवे तथागतो अनेकविहितं पुब्बेनिवासं अनुस्सरति, य्येथिदं: एकम्पि जातिं द्वेपि  
जातियो इति साकारं सौद्देसं अनेकविहितं पुब्बे निवासं अनुस्सरति, इदम्पि भिक्खवे  
तथागतस्स तथागतबलं होति यं बलं आगम्म तथागतो आसहं ठानं पटिजानाति,  
परिसासु सीहनादं नदति, ब्रह्मचक्कं पवत्तेति।   
    
(५) पुन च परं भिक्खवे तथागतो दिब्बेन चक्खूना विसुद्धेन अतिक्कन्तमानुसकेन  
सतते पस्सति चवमाने, उप्पज्जमाने हीने पणीते सुवण्णे दुब्बण्णे सुगते दुग्गते  
यथाकम्मुपगे सत्ते पजानाति। यम्पि भिक्खवे तथागतो दिब्बेन चक्खूना विसुद्धेन  
अतिक्कन्तमानुसकेन सतते पस्सति चवमाने, उप्पज्जमाने हीने पणीते सुवण्णे  
दुब्बण्णे सुगते दुग्गते यथाकम्मूपगे सत्ते पजानाति, इदम्पि भिक्खवे तथागतस्स  
तथागतबलं होति यं बलं आगम्म तथागतो आसभं ठानं पटिजानाति, परिसासु  
सीहनादं नदति, ब्रह्मचक्कं पवत्तेति।   
    
(६) पुड च परं भिक्खवे तथागतो आसवानं खया अनासवं वेतोविमुत्तिं  
पञ्ञाविमुत्तिं दिट्ठेव धम्मे यं अभिञ्ञा सच्छिकत्वा उपसम्पज्ज विहरति यम्पि  
भिक्खवे तथागतो आसवानं खया अनासवं वेतोविमुत्तिं पञ्ञाविमुत्तिं दिट्ठेव  
धम्मे यं अभिञ्ञा सच्छिकत्वा उपसम्पज्ज विहरति। इदम्पि भिक्खवे तथागतस्स  
तथागतबलं होति यं बलं आगम्म तथागतो आसभं ठानं पटिजानाति, परिसासु  
सिहनादं नदति, ब्रह्मचक्कं पवत्तेति। [प्त्स् पगे ४१९] [\क़् ४१९।]        
    
इमानि खो भिक्खवे छ तथागतस्स तथागतबलानि, येहि बलेहि समन्नागतो तथागतो  
आसभं ठानं पटिजानाति, परिसासु सीहनादं नदति, ब्रह्मचक्कं पवत्तेति।   
    
तत्र चे भिक्खवे परे तथागतं ठानञ्च ठानतो अट्ठानञ्च अट्ठानतो यथाभूतं  
ञाणेन उपसङ्कमित्वा पञ्हं पुच्छन्ति, यथा यथा भिक्खवे तथागतस्स ठानञ्च  
ठानतो अट्ठानञ्च अट्ठानतो यथाभूतं ञाणं विदितं, तथा तथा तेसं तथागतो  
ठानञ्च ठानतो अट्ठानञ्च अट्ठानतो यथाभूतं ञाणेन पञ्हं पुट्ठो ब्याकरोति।   
    
[ब्ज्त् पगे २१४] [\x २१४।]       
    
तत्र चे भिक्खवे परे तथागतं अतीतानागतपच्चुप्पन्नानं कम्मसमादानानं  
ठानसो हेतुसो विपाकं यथाभूतं ञाणेन उपसङ्कमित्वा पञ्हं पुच्छन्ति, यथा यथा  
भिक्खवे तथागतस्स अतीतानागतपच्चुप्पन्नानं कम्मसमादानानं ठानसो हेतुसो  
विपाकं यथाभूतं ञाणं विदितं, तथा तथा तेसं तथागतो अतीतानागतपच्चुप्पन्नानं  
कम्मसमादानानं ठानसो हेतुसो विपाकं यथाभूतं ञाणेन पञ्हं पुट्ठो  
ब्याकरोति।   
    
तत्र चे भिक्खवे परे तथागतं झानविमोक्खसमाधिसमापत्तिनं सङ्किलेसा वोदानं  
वुट्ठानं यथाभूतं ञाणेन उपसङ्कमित्वा पञ्हं पुच्छन्ति, यथा यथा भिक्खवे  
तथागतस्स झानविमोक्खसमाधिसमापत्तीनं सङ्किलेसं वोदानं वुट्ठानं  
यथाभूतं ञाणं विदितं, तथा तथा तेसं तथागतो झानविमोक्खसमाधिसमापत्तीनं  
सङ्किलेसं वोदानं वुट्ठानं यथाभूतं ञाणेन पञ्हं पुट्ठो ब्याकरोति।   
    
तत्र चे भिक्खवे परे तथागतं पुब्बेनिवासानुस्सतिं यथाभूतं ञाणेन  
उपसङ्कमित्वा पञ्हं पुच्छन्ति, यथा यथा भिक्खवे तथागतस्स पुब्बेनिवासानुस्सतिं  
यथाभूतं ञाणेन विदितं, तथा तथा [प्त्स् पगे ४२०] [\क़् ४२०।] तेसं तथागतो  
पुब्बेनिवासानुस्सतिं यथाभूतं ञाणेन पञ्हं पुट्ठो व्याकरोति।   
तत्र चे भिक्खवे परे तथागतं सत्तानं चुतुपपातं यथाभूतं ञाणेन  
उपसङ्कमित्वा पञ्हं पुच्छन्ति, यथा यथा भिक्खवे तथागतस्स सत्तानं  
चूतुपपपातं यथाभूतं ञाणं विदितं, तथा तथा तेसं तथागतो सत्तानं चुतुपपातं  
यथाभूतं ञाणेन पञ्हं पुट्ठो ब्याकरोति।   
    
तत्र चे भिक्खवे परे तथागतं आसवानं खया यथाभूतं ञाणेन उपसङ्कमित्वा  
पञ्हं पुच्छन्ति, यथा यथा भिक्खवे तथागतस्स आसवानं खया यथाभूतं ञाणं  
विदितं, तथा तथा तेसं तथागतो आसवानं खयं यथाभूतं ञाणेन पञ्हं पुट्टो  
ब्याकरोति।   
तत्र भिक्खवे यमिदं ठानञ्च ठानतो अट्ठानञ्च अट्ठानतो यथाभूतं ञाणं,  
तम्पि समाहितस्स वदामि, नो असमाहितस्स।   
    
[ब्ज्त् पगे। २१६ [\x २१६।] ]  
    
यम्पिदं अतितानागतपच्चुप्पन्नानं कम्मसमादानानं ठानसो हेतुसो विपाकं  
यथाभूतं ञाणं, तम्पि समाहितस्स वदामि। नो असमाहितस्स।   
    
यम्पिदं झानविमोक्खसमाधिसमापत्तीनं सङ्किलेसं वोदानं वुट्ठानं यथाभूतं  
ञाणं, तम्पि समाहितस्स वदामि। नो असमाहितस्स,   
    
यम्पिदं पुब्बेनिवासानुस्सतिं यथाभूतं ञाणं, तम्पि समाहितस्स वदामि। नो  
असमाहितस्स, तस्स।   
    
यम्पिदं सत्तानं चुतुपपातं यथाभूतं ञाणं, तम्पि समाहितस्स वदामि। नो  
असमाहितस्स, तस्स।   
। ३  
यम्पिदं आसवानं खया यथाभूतं ञाणं, तम्पि समाहितस्स वदामि। नो असमाहि  
तस्स।   
इति खो भिक्खवे समाधि मग्गो, असमाधि कुम्मग्गोति।   
    
महावग्गो पठमो।[प्त्स् पगे ४२१ [\क़् ४२१।] *]  
तस्सुद्दानं:  
सोणो मज्जुणं छऌआभिजातियो आसवा दारुकम्महत्थिमज्झं  
पस्स चित्तपरायनं उदकं निब्बेधिकसीहनादेन वग्गोति सीमु।   
    
सोणो फग्गुणोभिजाति आसवा दारुहत्थि च  
मजझे ञाणं निब्बेधिकं सीहनादोति ते दसाति मछसं  
    
* महावग्गो छट्ठो पाऌइयञ्ञ्च, अट्ठकथायञ्च, मछसं पोत्थके च दिस्सते।  
[ब्ज्त् पगे २१८] [\x २१८।]       
    
२। अनागामि वग्गो  
६। २। २। १  
(अनागामिफल सुत्तं)  
(सावत्थिनिदानं)  
११। छ भिक्खवे धम्मे अप्पहाय अभब्बो अनागामिफलं सच्छिकातुं। कतमे छ:  
अस्सद्धियं, अहिरिकं, अनोत्तप्पं, कोसज्जं, मुट्ठसच्चं, १दप्पञ्ञतं।   
    
इमे खो भिक्खवे छ धम्मे अप्पहाय अभब्बो अनागामिफलं सच्छिकातुं।   
    
छ भिक्खवे धम्मे पहाय भब्बो अनागामिफलं सच्छिकातुं। कतमे छ:  
    
अस्सद्धियं, अहिरिकं, अनोत्तप्पं, कोसज्जं, मुट्ठसच्चं, दुप्पञ्ञतं।   
    
इमे खो भिक्खवे छ धम्मे पहाय भब्बो अनागामिफलं सच्छिकातुन्ति।   
६। २। २। २।   
(अरहत्तफल सुत्तं)  
(सावत्थिनदानं)  
१२। छ भिक्खवे धम्मे अप्पहाय अभब्बो अरहत्तं सच्छिकातुं, कतमे छ:  
थिनं, २ मिद्धं, उद्धच्चं, कुक्कुच्चं, अस्सद्धियं, पमादं।   
इमे खो छ धम्मे अप्पहाय अभब्बो अरहत्तं सच्छिकातुं।   
छ भिक्खवे धम्मे पहाय भब्बो अरहत्तं सच्छिकातुं। कतमे छ:  
थिनं२ मिद्धं, उद्धच्चं, कुक्कुच्चं, अस्सद्धियं, पमादं।   
इमे खो भिक्खवे छ धम्मे पहाय भब्बो अरहत्तं सच्छिकातुन्ति। [प्त्स् पगे ४२२] [\क़्  
४२२।]        
    
६। २। २। ३  
(मित्त सुत्तं)  
(सावत्थिनिदानं)  
१३। सो वत भिक्खवे भिक्खू पापमित्तो पापसहायो पापसम्पवङ्को, पापमित्ते  
सेवमानो भजमानो पयिरुपासमानो, तेसञ्च दिट्ठानुगतिं आपज्जमानो, आभिसमाचारिकं  
धम्मं परिपूरेस्सतीति नेतं ठानं विज्जति। आभिसमाचारिकं धम्मं अपरिपूरेत्वा  
सेखं धम्मा परिपूरेस्सतीति नेतं ठानं विज्जति। सेखं धम्मं अपरिपूरेत्वा सीलानि  
परिपूरेस्सतीति नेतं ठानं विज्जति। सीलानि अपरिपूरेत्वा कामरागं वा रूपरागं वा  
अरूपरागं वा पजहिस्सतीति नेतं ठानं विज्जति।   
    
१। मुट्ठस्सच्छं मछसं, २ थिनं मछसं  
    
[ब्ज्त् पगे २२०] [\x २२०।]       
सो वत भिक्खवे भिक्खू कल्याणमित्तो कल्याणसहायो कल्याणसम्पवङ्को, कल्याणमित्ते  
सेवमनो भजमानो पयिरुपासमानो, तेसञ्च दिट्ठानुगतिं आपज्जमानो, आभिसमाचारिकं  
धम्मं परिपूरेस्सतीति ठानमेतं विज्जति। आभिसमाचारिकं धम्मं परिपूरेत्वा सेखं  
धम्मं परिपूरेस्सतीति ठानमेतं विज्जति। सेखं धम्मं परिपूरेत्वा सीलानि  
परिपूरेस्सतीति ठानमेतं विज्जति। सीलानि परिपूरेत्वा कामरागं वा रूपरागं वा अरूपरागं  
वा पजहिस्सतीति ठानमेतं विज्जति। *  
    
६। २। २। ४।   
(सङ्गणिकाराम सुत्तं)  
(सावत्थिनिदानं)  
१४। सो वत भिक्खवे भिक्खू सङ्गणिकारामो सङ्गणिकारतो१ सङ्गणिकारामतं अनुयुत्तो,  
गणारामो गणरतो गणारामतं अनुयुत्तो एको पविवेके अभिरमिस्सतीति नेतं ठानं  
विज्जति। एको पविवेके अनभिरमन्तो [प्त्स् पगे ४२३] [\क़् ४२३।] चित्तस्स निमित्तं  
गणहिस्सतीति२ नेतं ठानं विज्जति। चित्तस्स निमित्तं अगण्हन्तो सम्मादिट्ठिं  
परिपूरेस्सतिति नेतं ठानं विज्जति। सम्मादिट्टिं अपरिपूरेत्वा सम्मासमाधिं  
परिपूरेस्सतीति नेतं ठानं विज्जति। सम्मासमाधिं अपरिपूरेत्वा सञ्ञोजनानि३ पजहिस्सतीति  
नेतं ठानं विज्जति। सञ्ञोजनानि अप्पहाय निब्बानं सच्छिकरिस्सतिति नेतं ठानं विज्जति।   
    
सो वत भिक्खवे भिक्खू न सङ्गणिकारामो न सङ्गणिकारतो न सङ्गणिकारामतं  
अनुयुत्तो, न गणारामो न गणरतो न गणारामतं अनुयुत्तो, एको पविवेके अहिरमिस्सतीति।  
 हानमेतं विज्जति। एको पविवेके अभिरमन्तो चित्तस्स निमित्तं गणहिस्सतीति२ ठानमेतं  
विज्जति। चित्तस्स निमित्तं गण्हन्तो सम्मादिट्ठिं परिपूरेस्सतीति ठानमेतं विज्जति।  
सम्मादिट्ठिं परिपूरेत्वा सम्मासमाधिं परिपूरेस्सतीति ठानमेतं विज्जति।  
सम्मासमाधिं परिपूरेत्वा सञ्ञोजनानि३ पजहिस्सतीति ठानमेतं विज्जति। सञ्ञोजनानि  
पहाय निब्बानं सच्छिकरिस्सतीति ठानमेतं विज्जती, ति।   
    
६। २। २। ५  
(देवता सुत्तं)  
(सावत्थिनिदानं)  
१५। अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं  
जेतवनं ओभासेत्वा येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठिता खो सा देवता भगवन्तं एतदवोच:  
    
*इमस्मिं सुत्ते "ठानमेतं नविज्जति" "ठानमेतं विज्जति" वसेन चत्तारि चत्तारि कारणानि  
दिस्सन्ति।   
१। सङ्गणिकरतो मछसं, २। गहेस्सतिति मछसं, ३। संयोजनानिमछसं  
    
[ब्ज्त् पगे। २२२ [\x २२२।] ]  
छयिमे भन्ते धम्मा भिक्खुनो अपरिहानाय संवत्तन्ति। कतमे छ।   
सत्थुगारवता, धम्मगारवता, सङ्घगारवता, सिक्खागारवता, सोवचस्सता,  
कल्याणमित्तता।   
    
इमे खो भन्ते छ धम्मा भिक्खुनो अपरिहानाय संवत्तन्तिति। इदमवोच सा देवता।  
समनुञ्ञो सत्था अहोसि।   
    
अथ खो सा देवता समनुञ्ञो मे सत्था, ति भगवन्तं अभिवादेत्वा पदक्खिणं कत्वा  
तत्थेवन्तरधायि। [प्त्स् पगे ४२४] [\क़् ४२४।]        
    
अथ भगवा तस्सा रत्तिया अच्चयेन भिक्खू आमन्तेसि: इमं भिक्खवे रत्तिं अञ्ञतरा  
देवता अभिक्कन्ताय रत्तिया अभिक्कन्तवण्णा केवलकप्पं जेतवनं ओभासेत्वा येनाहं  
तेनुपसङ्कमि। उपसङ्कमित्वा मं अभिवादेत्वा एकमन्तं अट्ठासि। एकमन्तं ठिता खो  
भिक्खवे सा देवता मं एतदवोच:  
    
छयिमे भन्ते धम्मा भिक्खुनो अपरिहानाय संवत्तन्ती। कतमे छ:  
सत्थुगारवता, धम्मगारवता, सङ्घगारवता, सिक्खागारवता, सोवचस्सता,  
कल्याणमित्तता।   
    
इमे खो भन्ते छ धम्मा भिक्खुनो अपरिहानाय संवत्तन्ति, ति।   
इदमवोच भिक्खवे सा देवता। इदं वत्वा मं अभिवादेत्वा पदक्खिणं कत्वा  
तत्थेवन्तरधायीति।   
    
एवं वुत्ते आयस्मा सारिपुत्तो भगवन्तं एतदवोच:  
    
"इमस्स खो अहं भन्ते भगवता सङ्खित्तेन भासितस्स एवं वित्थारेन अत्थं आजानामि:  
इध भन्ते भिक्खू अत्तना च सत्थुगारवो होति सत्थुगारवताय च वण्णवादि, ये चञ्ञे  
भिक्खू न सत्थुगारवा ते च सत्थुगारवताय समादपेति, ये चञ्ञे भिक्खू सत्थुगारवा  
तेसञ्च वण्णं भासति१ भूतं तच्छं कालेन। अत्तना च धम्मगारवो होति  
धम्मगारवताय च वण्णवादी, ये चञ्ञे भिक्खू न धम्मगारवा ते च  
धम्मगारवताय समादपेति, ये चञ्ञे भिक्खू धम्मगारवा तेसञ्च वण्णं भासति  
भूतं तच्छं कालेन। अत्तना च सङ्घगारवो होति सङ्घगारवताय च वण्णवादी, ये  
चञ्ञे भिक्खू न सङ्घगारवा ते च सङ्घगारवताय समादपेति, ये चञ्ञे भिक्खू  
सङ्घगारवा तेसञ्च वण्णं भासति भूतं तच्छ कालेन। अत्तना च सिक्खागारवो होति  
सिक्खागारवताय च वण्णवादी, ये चञ्ञे भिक्खू न सिक्खागारवा ते च सिक्खागारवताय  
समादपेति, ये चञ्ञे भिक्खू सिक्खागारवा तेसञ्च वण्णं भासति भूतं तच्छं कालेन।  
अत्तना च सुवचो होति सोवचस्साताय च वण्णवादी, ये चञ्ञे भिक्खू न सुवचा ते च  
सोवचस्सताय समादपेति, ये चञ्ञे भिक्खू सुवचा तेसञ्च वण्णं भासति भूतं तच्छ  
कालेन। अत्तना च कल्याणमित्तो होति कल्याणमित्तताय च वण्णवादि, ये चञ्ञे भिक्खू न  
कल्याणमित्ता ते च कल्याणमित्तताय समादपेति, ये चञ्ञे भिक्खू कल्याणमित्ता तेसञ्च  
वण्णं भासति१ भूतं तच्छं कालेन।   
    
इमस्स खो अहं भन्ते भगवता सङ्खित्ते भासितस्स एवं वित्थारेन अत्थ आजानामि"ति।   
    
१ भणाति मछसं  
    
[ब्ज्त् पगे। २२४ [\x २२४।] ]  
साधु साधु सारिपुत्त, साधु खो त्वं सारिपुत्त इमस्स मया सङ्खित्तेन भासितस्स एवं  
वित्थारेन अत्थं आजानासि।   
    
इध सारिपुत्त भिक्खु अत्तना च सत्थुगारवो [प्त्स् पगे ४२५] [\क़् ४२५।] होति,  
सत्थुगारवताय च वण्णवादि, ये चञ्ञे भिक्खू न सत्थुगारवा, ते च सत्थुगारवताय  
समादपेति। ये चञ्ञे भिक्खू सत्थुगारवा, तेसञ्च वण्णं भासति भूतं तच्छं कालेन।  
अत्तना च धम्मगारवो होति धम्मगारवताय च वण्णवादी, ये चञ्ञे भिक्खू न  
धम्मगारवा ते च धम्मगारवताय समादपेति, ये चञ्ञे भिक्खू धम्मगारवा  
तेसञ्च वण्णं भासति भूत तच्छं कालेन। अत्तना च सङ्घगारवो होति  
सङ्घगारवताय च वण्णवादी, ये चञ्ञे भिक्खू न सङ्घगारवा ते च सङ्घगारवताय  
समादपेति, ये चञ्ञे भिक्खू सङ्घगारवा तेसञ्च वण्णं भासति भूतं तच्छ कालेन।  
अत्तना च सिक्खागारवो होति सिक्खागारवताय च वण्णवादी, ये चञ्ञे भिक्खू न  
सिक्खागारवा ते च सिक्खागारवताय समादपेति, ये चञ्ञे भिक्खू सिक्खागारवा तेसञ्च  
वण्णं भासति भूतं तच्छं कालेन। अत्तना च सुवचो होति सोवचस्सताय च वण्णवादी,  
ये चञ्ञे भिक्खू न सुवचा ते च सोवचस्सताय समादपेति, ये चञ्ञे भिक्खू सुवचा  
तेसञ्च वण्णं भासति भूतं तच्छ कालेन। अत्तना च कल्याणमित्तो होति कल्याणमित्तताय  
च वण्णवादी, ये चञ्ञे भिक्खू न कल्याणमित्ता, ते च कल्याणमित्तताय समादपेति, ये  
चञ्ञे भिक्खू कल्याणमित्ता तेसञ्च वण्णं भासति भूतं तच्छं कालेन।   
    
इमस्स खो सारिपुत्त मया सङ्खित्तेन भासितस्स एवं वित्थारेन अत्थो दट्ठब्बोति।   
६। २। २। ६।   
(समाधिसुत्तं)  
(सावत्थिनिदानं)  
१६। सो वत भिक्खवे भिक्खु न सन्तेन समाधिना न पणीतेन न  
पटिप्पस्सद्धिलद्धेन न एकोदीभावाधिगतेन  
    
अनेकविहितं इद्धिविधं पच्चनुभविस्सति: एकोपि हुत्वा बहुधा भविस्सति, बहुधापि  
हुत्वा एको भविस्सति आविभावं, तिरोभावं तिरोकुड्डं तिरोपाकारं तिरोपब्बतं  
असज्जमानोव गच्छिस्सति सेय्यथापि आकासे, पठवियापि उम्मुज्जनिम्मुज्जं करिस्सति  
सेय्यथापि उदके, उदकेपि अभिज्जमाने गच्छिस्सति सेय्यथापि पठवियं, आकासेपि  
पल्लङ्केन कमिस्सति सेय्यथापि पक्खी सकुणो, इमेपि चन्दिमसुरिये एवं महिद्धिके  
एवं महानुभावे पाणिना परिमसिस्सति परिमज्जिस्सति याव ब्रह्मलोकापि कायेन वसं  
वत्तेस्सतीति नेतं ठानं विज्जति।   
    
दिब्बाय सोतधातुया विसुद्धाय अतिक्कन्तमानुसकाय उभो सद्दे सुणिस्सति, दिब्बे च  
मानुसे च ये दूरे सन्तिके चाति, नेतं ठानं विज्जति।   
    
परसत्तानं परपुग्गलानं चेतसा चेतो परिच्च पजानिस्सति: सरागं वा चित्तं सरागं  
चित्तन्ति पजानिस्सति वीतरागं वा चित्तं वीतरागं चित्तन्ति पजानिस्सति, सदोसं वा चित्तं  
सदोसं चित्तन्ति पजानिस्सति। वीतदोसं वा चित्तं वीतदोसं चित्तन्ति पजानिस्सति। समोहं वा  
चित्तं समोहं चित्तन्ति पजानिस्सति। वीतमोहं वा चित्तं वीतमोहं चित्तन्ति पजानिस्सति।  
सङ्खित्तं वा चित्तं सङ्खित्तं चित्तन्ति पजानिस्सति।   
विक्खित्तं वा चित्तं विक्खित्तं चित्तन्ति पजानिस्सति। महग्गतं वा चित्तं महग्गतं चित्तन्ति  
पजानिस्सति। अमहग्गतं वा चित्तं अमहग्गतं चित्तन्ति पजानिस्सति सौत्तरं वा चित्तं  
सौत्तरं चित्तन्ति पजानिस्सति अनुत्तरं वा चित्तं अनुत्तरं चित्तन्ति पजानिस्सति समाहितं वा  
चित्तं समाहितं चित्तन्ति पजानिस्सति असमाहितं वा चित्तं असमाहितं चित्तन्ति पजानिस्सति।  
विमुत्तं वा चित्तं विमुत्तं चित्तन्ति पजानिस्सति। अविमुत्तं३ वा चित्तं अविमुत्तं चित्तन्ति  
पजानिस्सतीति नेतं ठानं विज्जति।   
    
अनेकविहितं पुब्बेनिवासं अनुस्सरिस्सति४ सेय्यथीदं: एकम्पि जातिं द्वेपि जातियो तिस्सोपि  
जातियो चतस्सोपि जातियो पञ्चपि जातियो दसपि जातियो, वीसम्पि जातियो तिंसम्पि जातियो  
चत्तारीसम्पि जातियो पञ्ञासम्पि जातियो जातिसतम्पि जातिसहस्सम्पि जातिसतसहस्सम्पि अनेकेपि  
संवट्टकप्पे अनेकेपि विवट्टकप्पे अनेकेपि संवट्टविवट्टकप्पे। अमुत्रासिं एवन्नामो,  
एवङ्गोत्तो एवंवण्णो एवमाहारो एवं सुखदुक्खपटिसंवेदी एवमायुपरियन्तो। सो ततो  
चुतो अमुत्र उपपादिं१ तत्रापासिं एवन्नामो एवङ्गोत्तो एवंवण्णो एवमाहारो एवं  
सुखदुक्खपटिसंवेदी एवमायुपरियन्तो। सो ततो चुतो इधूपपन्नोति। इति साकारं  
सौद्देसं [प्त्स् पगे ४२६] [\क़् ४२६।] अनेकविहितं पुब्बेनिवासं अनुस्सरिस्सतीति। नेतं  
ठानं विज्जति।   
    
दिब्बेन चक्खुना विसुद्धेन अतिक्कन्तमानुसकेन सत्ते पस्सिस्सति चवमाने उप्पज्जमाने  
हीने पणीते सुवण्णे दुब्बण्णे सुगते दुग्गते यथाकम्मूपगे सत्ते पजानिस्सतीति नेतं  
ठानं विज्जति।   
    
आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा  
सच्छिकत्वा उपसम्पज्ज विहरिस्सतीति नेतं ठानं विज्जतीति।   
    
१। वत्तिस्सतिति सिमु। २ विमुत्तंवा चित्तम्मछसं ३। विमुत्तं मछसं ४। अनुस्सरति  
सीमु।  
    
[ब्ज्त् पगे २२६] [\x २२६।]       
    
सो वत भिक्खवे भिक्खु सन्तेन समाधिना पणीतेन पटिप्पस्सद्धिलद्धेन  
एकोदिभावाधिगतेन    
    
अनेकविहितं इद्धिविधं पच्चनुभविस्सति, एकोपि हुत्वा बहुधा भविस्सति, बहुधापि  
हुत्वा एको भविस्सति, आविभावं तिरोभावं, तिरोकुड्डं तिरोपाकारं तिरोपब्बतं  
असज्जमानो गच्छिस्सति, सेय्यथापि आकासे, पठवियापि उम्मुज्जनिम्मुज्जं करिस्सति  
सेय्यथापि उदके, उदकेपि अभिज्जमाने गच्छिस्सति सेय्यथापि पठवियं, आकासेपि  
पल्लङ्केन कमिस्सति सेय्यथापि पक्खीसकुणो , इमेपि चन्दिमसुरिये एवं महिद्धिके  
एवं महानुभावे पाणिना परिमसिस्सति परिमज्जिस्सति, याव ब्रह्मलोकापि कायेन वसं  
वत्तेस्सतीति१ ठान मेतं विज्जति  
    
दिब्बाय सोतधातुया विसुद्धाय अतिक्कन्तमानुसकाय उभो सद्दे सुणिस्सति दिब्बे च  
मानुसे च ये दूरे सन्तिके चाति ठानमेतं विज्जति।   
    
परसत्तानं परपुग्गलानं चेतसा चेतो परिच्च पजानिस्सति सरागं वा चित्तं सरागं  
चित्तन्ति पजनिस्सति, वीतरागं वा चित्तं वीतरागं चित्तन्ति पजानिस्सति। सदोसं वा चित्तं  
सदोसं चित्तन्ति पजानिस्सति। वीतदोसं वा चित्तं चित्तन्ति पजानिस्सति। समोहं वा चित्तं  
समोहं चित्तन्ति पजानिस्सति। वीतमोहं वा चित्तं वीतमोहं चित्तन्ति पजानिस्सति। सङ्खित्तं  
वाचित्तं सङ्खित्तं चित्तन्ति पजानिस्सति। विक्खित्तं वा चित्तं विक्खित्तं चित्तन्ति पजानिस्सति।  
महग्गतं वा चित्तं महग्गतं चित्तन्ति पजानिस्सति। अमहग्गतं वा चित्तं अमहग्गतं  
चित्तन्ति पजानिस्सति। सौत्तरं वा चित्तं सौत्तरं चित्तन्ति पजानिस्सति। अनुत्तरं वा चित्तं  
अनुत्तरं चित्तन्ति पजानिस्सति। समाहितं वा चित्तं समाहितं चित्तन्ति पजानिस्सति। असमाहितं  
वा चित्तं असमाहितं चित्तन्ति पजानिस्सति। विमुत्तं वा चित्तं विमुत्तं चित्तन्ति पजानिस्सति,  
अविमुत्तं वा चित्तं अविमुत्तं चित्तन्ति पजानिस्सतीति ठानमेतं विज्जति।   
    
अनेकविहितं पुब्बेनिवासं अनुस्सरिस्सति सेय्यथीदं: एकम्पि जातिं द्वेपि जातियो तिस्सोपि  
जातियो चतस्सोपि जातियो पञ्चपि जातियो दसपि जातियो वीसम्पि जातियो तिंसम्पि जातियो चत्तारीसम्पि  
जातियो पञ्ञासम्पि जातियो जातिसतम्पि जातिसहस्सम्पि जातिसतसहस्सम्पि अनेकेपि  
संवट्टकप्पे अनेकेपि विवट्टकप्पे अनेकेपि संवट्टविवट्टकप्पे। अमुत्रासिं एवन्नामो,  
एवङ्गोत्तो एवंवण्णो एवमाहारो एवं सुखदुक्खपटिसंवेदी एवमायुपरियन्तो। सो ततो  
चुतो अमुत्र उपपादिं, १ तत्रापासिं एवन्नामो एवङ्गोत्तो एवंवण्णो एवमाहारो एवं  
सुखदुक्खपटिसंवेदी एवमायुपरियन्तो। सो ततो वुतो इधूपपन्नोति। इति साकारं  
सौद्देसं अनेकविहितं पुब्बेनिवासं अनुस्सरिस्सतीति ठानमेतं विज्जति।   
    
दिब्बेन चक्खुना विसुद्धेन अतिक्कन्तमानुसकेन सत्ते पस्सिस्सति चवमाने उप्पज्जमाने  
हीने पणीते सुवण्णे दुब्बण्णे सुगते दुग्गते। यथाकम्मूपगे सत्ते पजानिस्तीति  
ठानमेतं विज्जति  
    
आसवानं खया अनासवं चेतो विमुत्तिं पञ्ञाविमुत्तिं दिट्ठेव धम्मे सयं अभिञ्ञा  
सच्छिकत्वा उपसम्पज्ज विहरिस्सतीति ठानमेतं विज्जतीति।   
६। २। २। ७  
(सक्खिभब्ब सुत्तं)  
(सावत्थिनिदानं)  
१७। छहि भिक्खवे धम्मेहि समन्नागतो भिक्खु अभब्बो, तत्र तत्रेव  
सक्खिभब्बतं पापुणीतुं सति सति आयतने। कतमेहि छहि:  
[प्त्स् पगे ४२७] [\क़् ४२७।]        
इध भिक्खवे भिक्खु " इमे हानभागिया धम्माति यथाभूतं नप्पजानाति, इमे  
ठितिभागिया धम्माति यथाभूतं नप्पजानाति, इमे विसेसभागिया धम्माति यथाभूतं  
नप्पजानाति, इमे निब्बेधभागिया धम्माति यथाभूतं नप्पजानाति" असक्कच्चकारी च होति  
असप्पायकारी च।   
इमेहि खो भिक्खवे छहि धम्मेहि समन्नागतो भिक्खु अभब्बो तत्र तत्रेव  
सक्खीभब्बतं पापुणीतुं सति सति आयतने।   
    
छहि भिक्खवे धम्मेहि समन्नागतो भिक्खु भब्बो तत्र तत्रेव सक्खिभब्बतं  
पापुणीतुं सति सति आयतने। कतमेहि छहि:  
    
इध भिक्खवे भिक्खु इमे हानभागिया धम्माति यथाभूतं पजानाति, इमे ठितिभागिया  
धम्माति यथाभूतं पजानाति, इमे विसेसभागिया धम्माति यथाभूतं पजानाति, इमे  
निब्बेधभागिया धम्माति यथाभूतं पजानाति", सक्कच्चकारी च होति सप्पायकारी च।   
इमेहि खो भिक्खवे छभि धम्मेहि समन्नागतो भिक्खू भब्बो तत्र तत्रेव  
सक्खिभब्बतं पापुणीतुं सति सति आयतनेति।   
    
१। वत्तिस्सतीति सीमु। २। विमुत्तं मछसं  
    
[ब्ज्त् पगे २२८] [\x २२८।]       
६। २। २। ८।   
(बल सुत्तं)  
(सावत्थिनिदानं)  
१८। छहि भिक्खवे धम्मेहि समन्नागतो भिक्खू अभब्बो समाधिस्मिं बलतं  
पापूणीतुं। कतमेहि छहि:  
    
इध भिक्खवे भिक्खू न समाधिस्स समापत्तिकुसलो होति, न समाधिस्स ठितिकुसलो  
होति, न समाधिस्स वुट्ठानकुसलो होति, असक्कच्चकारी च होति, असातच्चकारी च।  
असप्पायकारी च।   
    
इमेहि खो भिक्खवे छहि धम्मेहि समन्नागतो भिक्खु अभब्बो समाधिस्मि। बलतं  
पापुणीतुं।   
    
छहि भिक्खवे धम्मेहि समन्नागतो भिक्खु भब्बो समाधिस्मिं बलतं  
पापुणीतुं, कतमेहि छहि:  
[प्त्स् पगे ४२८] [\क़् ४२८।]        
इध भिक्खवे भिक्खू समाधिस्स समापत्तिकुसलो होति, समाधिस्स ठितिकुसलो होति,  
समाधिस्स वुट्ठानकुसलो होति, सक्कच्चकारी च होति, सातच्चकारी च, सप्पायकारी च।   
    
इमेहि खो भिक्खवे छहि धम्मेहि समन्नागतो भिक्खू भब्बो समाधिस्मिं बलतं  
पापुणीतुन्ति।   
    
६। २। २। ९।   
(पठमज्झान सुत्तं)  
(सावत्थिनिदानं)  
१९। छ भिक्खवे धम्मे अप्पहाय अभब्बो पठमं झानं उपसम्पज्ज विहरितुं,  
कतमे छ:  
    
कामच्छन्द, व्यापादं, थीनमिद्धं, उद्धच्चकुक्कुच्चं, विचिकिच्छं, कामेसु खो  
पनस्स आदीनवो न यथाभूतं सम्मप्पञ्ञाय सुदिट्ठो होति, इमे खो भिक्खवे छ  
धम्मे अप्पहाय अभब्बो पठमं झानं उपसम्पज्ज विहरितुं।   
    
छ भिक्खवे धम्मे पहाय भब्बो पठमं झानं उपसम्पज्ज विहरितुं। कतमे  
छ:  
    
कामच्छन्दं, व्यापादं, थीनमिद्धं, उद्धच्चकुक्कुच्चं, विचिकिच्छं, कामेसु खो  
पनस्स आदिनवो यथाभूतं सम्मप्पञ्ञाय सुदिट्ठो होति।   
    
इमे खो भिक्खवे छ धम्मे पहाय भब्बो पठमं झानं उपसम्पज्ज विहरितुन्ति।   
    
[ब्ज्त् पगे २३०] [\x २३०।]       
६। २। ७। १०।   
(दुतिय पठमज्झान सुत्तं)  
(सावत्थिनिदानं)  
२०। छ भिक्खवे धम्मे अप्पहाय अभब्बो पठमं झानं उपसम्पज्ज विहरितुं।  
कतमे छ:  
कामवितक्कं, व्यापादवितक्कं, विहिंसावितक्कं, कामसञ्ञं व्यापादसञ्ञं,  
विहिंसासञ्ञं।   
    
इमे खो भिक्खवे छ धम्मे अप्पहाय अभब्बो पठमं झानं उपसम्पज्ज  
विहरितुं।   
छ भिक्खवे धम्मे पहाय भब्बो पठमं झानं उपसम्पज्ज विहरितुं कतमे  
छ:  
    
कामवितक्कं, व्यापादवितक्कं, विहिंसावितक्कं, कामसञ्ञं व्यापादसञ्ञं,  
विहिंसासञ्ञं। [प्त्स् पगे ४२९] [\क़् ४२९।]        
    
इमे खो भिक्खवे छ धम्मे पहाय भब्बो पठमं झानं उपसम्पज्ज विहरितुन्ति।   
    
अनागामी वग्गो दुतियो। *  
तस्सुद्दानं:  
अनागामि अरहं मित्ता सङ्गणिकारामदेवता  
समाधिसक्खिभब्बं बलं तज्झाना अपरे दुवेति। १  
    
*देवताग्गो सत्तमो मछसं, सीमु, अट्ठकथा १। अनागामी अरहं च मित्त देवता सो  
वत सक्खि बलतं झानं च अपरे दुवेपि चाति सीमु।   
    
[ब्ज्त् पगे २३२] [\x २३२।]       
    
३। अरहत्त वग्गो।   
६। २। ३। १।   
(दुक्ख सुत्तं)  
(सावत्थि निदानं)  
२१। छहि भिक्खवे धम्मेहि समन्नागतो भिक्खू दिट्ठेव धम्मे दुक्खं विहरति  
सविघातं सौपायासं सपरिऌआहं। कायस्स भेदा परम्मरणा दुग्गति पाटिकङ्खा।  
कतमेहि छहि:   
कामवितक्केन, व्यापादवितक्केन, विहिंसावितक्केन, कामसञ्ञाय, व्यापादसञ्ञाय,  
विहिंसासञ्ञाय।   
    
इमेहि खो भिक्खवे छहि धम्मेहि समन्नागतो भिक्खू दिट्ठेव धम्मे दुक्खं  
विहरति सविघातं सौपायासं सपरिऌआहं। कायस्स भेदा परम्मरणा दुग्गति  
पाटिक्खा।   
    
छहि भिक्खवे धम्मेहि समन्नागतो भिक्खू दिट्ठेव धम्मे सुखं विहरति  
अविघातं अनुपायासं अपरिऌआहं। कायस्स भेदा परम्मरणा सुगति पाटिकङ्खा,  
कतमेहि छहि:   
नेक्खम्मवितक्केन, अव्यापादवितक्केन, अविहिंसावितक्केन, नेक्खम्मसञ्ञाय,  
अव्यापादसञ्ञाय, अविहिंसासञ्ञाय।   
    
इमेहि खो भिक्खवे छहि धम्मेहि समन्नागतो भिक्खू दिट्ठेव धम्मे सुखं  
विहरति अविघातं अनुपायासं अपरिऌआहं, कायस्स भेदा परम्मरणा सुगति  
पाटिकङ्खाति। [प्त्स् पगे ४३०] [\क़् ४३०।]        
    
६। २। ३। २।   
(अरहत्त सुत्तं)  
(सावत्थिनिदानं)  
२२। छ भिक्खवे धम्मे अप्पहाय अभब्बो अरहत्तं सच्छिकातुं कतमे छ:  
मानं, ओमानं, अतिमानं, अधिमानं, थम्हं, अतिनिपातं।   
इमे खो भिक्खवे छ धम्मे अप्पहाय अभब्बो अरहत्तं सच्छिकातुं।   
छ भिक्खवे धम्मे पहाय भब्बो अरहत्तं सच्छिकातुं, कतमे छ।   
मानं, ओमानं, अतिमानं, अधिमानं, थम्हं, अतिनिपातं।   
इमे खो भिक्खवे छ धम्मे पहाय भब्बो अरहत्तं सच्छिकातुन्ति।   
    
[ब्ज्त् पगे २३४] [\x २३४।]       
६। २। ३। ३।   
(उत्तरीमनुस्सधम्म सुत्तं)  
(सावत्थिनिदानं)  
२३। छ भिक्खवे धम्मे अप्पहाय अभब्बो उत्तरीमनुस्सधम्मा१।  
अलमरियञाणदस्सनविसेसं सच्छिकातुं। कतमे छ:  
    
मूटठसच्चं, २, असम्पजञ्ञं, इन्द्रियेसु अगुत्तद्वारतं, भोजने अमत्तञ्ञुतं,  
कुहनं, लपनं  
    
इमे खो भिक्खवे छ धम्मे अप्पहाय अभब्बो उत्तरीमनुस्सधम्मा१  
अलमरियञाणदस्सनविसेसं सच्छिकातुं  
    
छ भिक्खवे धम्मे पहाय भब्बो उत्तरीमनुस्सधम्मा१ अलमरिय  
ञाणादस्सनविसेसं सच्छिकातुं। कतमे छ:  
    
मूट्ठसच्चं, २ असम्पजञ्ञं, इन्द्रियेसु अगुत्तद्वारतं, भोजने अमत्तञ्ञुतं, कुहनं,  
लपनं  
    
इमे खो भिक्खवे छ धम्मे पहाय भब्बो उत्तरीमनुस्सधम्मा१  
अलमरियञाणदस्सनविसेसं सच्छकातुन्ति। [प्त्स् पगे ४३१] [\क़् ४३१।]        
    
६, २, ३, ४।   
(सुखसोमनस्स सुत्तं)  
(सावत्थिनिदानं)  
    
२४ छहि भिक्खवे धम्मेहि समन्नागतो भिक्खु दिट्ठेव धम्मे  
सुखसोमनस्सबहुलो विहरति, योनि चस्स आरद्धा होति आसवानं खयाय। कतमेहि छहि:  
    
इध भिक्खवे भिक्खू धम्मारामो होति, भावनारामो होति, पहानारामो होति,  
पविवेकारामो होति, अव्यापज्झारामो होति, निप्पपञ्चारामो होति।   
    
इमेहि खो भिक्खवे छहि धम्मेहि समन्नागतो भिक्खू दिट्ठेव धम्मो  
सुखसोमनस्सबहुलो विहरति, योनि चस्स आरद्धा होति आसवानं खयाया, ति।   
    
६। २। ३। ५  
(अधिगम सुत्तं)  
(सावत्थिनिदानं)  
२५। छहि भिक्खवे धम्मेहि समन्नागतो भिक्खू अभब्बो अनधिगतं वा कुसलं  
धम्मं अधिगन्तुं, अधिगतं वा कुसलं धम्मं फातिकत्तुं। कतमेहि छहि:  
    
१। उत्तरी मनुस्स धम्मम्मछसं। २। मुट्ठस्सच्चं मछसं  
    
[ब्ज्त् पगे २३६] [\x २३६।]       
    
इध भिक्खवे भिक्खु न आयकुसलो होति, न अपायकुसलो होति, न उपायकुसलो होति,  
अनधिगतानं कुसलानं धम्मानं अधिगमाय न छन्दं जनेति, अधिगते कुसले  
धम्मे न सारक्खति, १ सातच्चकिरियाय न सम्पादेति।   
    
इमेहि खो भिक्खवे छहि धम्मेहि समन्नागतो भिक्खू अभब्बो अनधिगतं वा  
कुसलं धम्मं अधिगन्तुं अधिगतं वा कुसलं धम्मं फातिकत्तुं।   
    
छहि भिक्खवे धम्मेहि समन्नागतो भिक्खू भब्बो अनधिगतं वा कुसलं  
धम्मं अधिगन्तुं, अधिगतं वा कुसलं धम्मं फातिकत्तुं। कतमेहि छहि:  
    
इध भिक्खवे भिक्खू आयकुसलो च होति, अपायकुसलो च होति, उपायकुसलो च होति,  
अनधिगतानं कुसलानं [प्त्स् पगे ४३२] [\क़् ४३२।] धम्मानं अधिगमाय छन्दं  
जनेति, अधिगते कुसले धम्मे सारक्खति२, सातच्चकिरियाय सम्पादेति।   
    
इमेहि खो भिक्खवे छहि धम्मेहि समन्नागतो भिक्खू भब्बो अनधिगतं वा  
कुसलं धम्मं अधिगन्तुं, अधिगतं वा कुसलं धम्मं फातिकत्तुन्ति।   
    
६। २। ३। ६  
(महन्तत्त सुत्तं)  
(सावत्थिनिदानं)  
    
२६। छहि भिक्खवे धम्मेहि समन्नागतो भिक्खू न चिरस्सेव महन्तत्तं वेपुल्लत्तं  
पापुणाति धम्मेसु। कतमेहि छहि:  
    
इध भिक्खवे भिक्खू आलोकबहुलो च होति, योगबहुलो च होति, वेदबहुलो च होति,  
असन्तुट्ठिबहुलो च होति, अनिक्खित्तधुरो च कुसलेसु धम्मेसु, उत्तरिञ्च३ पतारेति।   
    
इमेहि खो भिक्खवे छहि धम्मेहि समन्नागतो भिक्खु न चिरस्सेव महन्तत्तं  
वेपुल्लत्तं पापुणाति धम्मेसू, ति।   
    
६। २। ३। ७  
(पठमनिरय सुत्तं)  
(सावत्थिनिदानं)  
    
२७। छहि भिक्खवे धम्मेहि समन्नागतो यथाभतं निक्खित्तो एवं निरये। कतमेहि  
छहि:  
    
पाणातिपाति होति, अदिन्नादायी होति, कामेसु मिच्छाचारी होति, मुसावादि होति, पापिच्छो च,  
मिच्छादिट्ठी च।   
    
१। न आरक्खति मछसं २ आरक्खति मछसं ३। उत्तरीच मछसं  
    
[ब्ज्त् पगे २३८] [\x २३८।]       
इमेहि खो भिक्खवे छहि धम्महि समन्नागतो यथाभतं निक्खित्तो एवं निरये।   
    
छहि भिक्खवे धम्मेहि समन्नागतो यथाभतं निक्खित्तो एवं सग्गे। कतमेहि  
छहि:   
पाणातिपाता पटिविरतो होति, अदिन्नादाना पटिविरतो होति, कामेसु मिच्छाचारा पटिविरतो होति,  
मुसावादा पटिविरतो होति, अप्पिच्छो च सम्मादिट्ठी च  
    
इमेहि खो भिक्खवे छहि धम्मेहि समन्नागतो यथाभतं निक्खित्तो एवं सग्गे। [प्त्स्  
पगे ४३३] [\क़् ४३३।]        
    
६। २। ३। ८  
(दुतियनिरय सुत्तं)  
(सावत्थि निदानं)  
२८। छहि भिक्खवे धम्मेहि समन्नागतो यथाभतं निक्खित्तो एवं निरये। कतमेहि  
छहि:  
मुसावादि होति, पिसुणावाचो होति, फरुसावाचो होति, सम्फप्पलापी होति लुद्धो च पगब्भो  
च।   
    
इमेहि खो भिक्खवे छहि धम्मेहि समन्नागतो यथाभतं निक्खित्तो एवं निरये, ति।   
छहि भिक्खवे धम्मेहि समन्नागतो यथाभतं निक्खित्तो एवं सग्गे, कतमेहि  
छहि:   
मुसावादा पटिविरतो होति पिसुणावाचा पटिविरतो होति, फरुसावाचा पटिविरतो होति,  
सम्फप्पलापा पटिविरतो होति, अलुद्धो च अप्पगब्भो च।   
    
इमेहि खो भिक्खवे छहि धम्मेहि समन्नागतो यथाभतं निक्खित्तो एवं सग्गे, ति।   
६। २। ३। ९  
(अग्गधम्म सुत्तं)  
(सावत्थि निदानं)  
    
२९। छहि भिक्खवे धम्मेहि समन्नागतो भिक्खु अभब्बो अग्गं धम्मं अरहत्तं  
सच्छिकातुं। कतमेहि छहि  
    
इध भिक्खवे भिक्खु अस्सद्धो होति, अहिरिको होति, अनोत्तापी१ होति, कुसीतो होति, दुप्पञ्ञो  
होति, काये च जीविते च सापेखो होति।   
    
इमेहि खो भिक्खवे छहि धम्मेहि समन्नागतो भिक्खु अभब्बो अग्गं धम्मं  
अरहत्तं सच्छिकातुं।   
    
१ अनोत्तप्पि मछसं  
    
[ब्ज्त् पगे २४०] [\x २४०।]       
    
छहि भिक्खवे धम्मेहि समन्नागतो भिक्खू भब्बो अग्गं धम्मं अरहत्तं  
सच्छिकातुं। कमेहि छहि:  
[प्त्स् पगे ४३४] [\क़् ४३४।]        
इध भिक्खवे भिक्खू सद्धो होति, हिरिमा होति, ओत्तापी१ होति, आरद्धविरियो होति, पञ्ञवा  
होति, काये च जीविते च अनपेखो२ होति।   
    
इमेहि खो भिक्खवे छहि धम्मेहि समन्नागतो भिक्खू भब्बो अग्गं धम्मं  
अरहत्तं१ सच्छिकातुन्ति।   
    
६। २। ३। १०  
(रततिदिवस सुत्तं)  
(सावत्थिनिदानं)  
    
३०। छहि भिक्खवे धम्मेहि समन्नागतस्स भिक्खुनो या रत्ति वा दिवसो वा आगच्छति,  
हानियेव पाटिकङ्खा कुसलेसु धम्मेसु नोवुद्धि। कतमेहि छहि:  
    
इध भिक्खवे भिक्खु महिच्छो होति विघातवा असन्तुट्ठो  
इतरीतरचीवरपिण्डपातसेनासनगिलानपच्चयभेसज्जपरिक्खारेन, अस्सद्धो होति, दुस्सीलो  
होति, कुसीतो होति, मूट्ठस्सति होति, दुप्पञ्ञो होति।   
    
इमेहि खो भिक्खवे छहि धम्मेहि समन्नागतस्स भिक्खुनो या रत्तीवा दिवसो वा  
आगच्छति, हानियेव पाटिकङ्खा, कुसलेसु धम्मेसु नो वुद्धि।   
    
छहि भिक्खवे धम्मेहि समन्नागतस्स भिक्खुनो या रत्ति वा दिवसो वा आगच्छति,  
वुद्धियेव पाटिकङ्खा कुसलेसु धम्मेसु नो परिहानि। कतमेहि छहि:  
    
इध भिक्खवे भिक्खु न महिच्छो होति न विघात वा सन्तुट्ठो  
इतरीतरचीवरपिण्डपातसेनासनगिलानपच्चयभेसज्जपरिक्खारेन, सद्धो, होति, सीलवा  
होति, आरद्धविरियो होति, सतिमा होति, पञ्ञवा होति।   
    
इमेहि खो भिक्खवे छहि धम्मेहि समन्नागतस्स भिक्खुनो या रत्ती वा दिवसो वा  
आगच्छति, वुद्धियेव पाटिकङ्खा कुसलेसु धम्मेसु नो परिहानी, ति।   
    
अरहत्तवग्गो ततियो*  
तस्सुद्दानं:  
[प्त्स् पगे ४३५] [\क़् ४३५।]        
दुक्खं अरहत्तं उत्तरिञ्च सुखं अधिगमेन च  
महन्तत्तं द्वयनीरये अग्गधम्मञ्च रत्तियो, ति१।   
    
१। ओन्तप्पीमछसं २। अनपेक्खो मछसं  
*अरहत्तवग्गो अट्ठमो पाऌइ, अट्ठकथा, मछसं  
१दुक्खं अरहत्तं उत्तरी च सुखं अधिगमेन च  
महन्तत्तं द्वयं निरये अग्गधम्मञ्च रत्तियो, ति मछसं  
    
[ब्ज्त् पगे २४२] [\x २४२।]       
    
४। सीति वग्गो  
६। २। ४। १  
(सीतिभाव सुत्तं)  
(सावत्थिनिदानं)  
    
३१। छहि भिक्खवे धम्मेहि समन्नागतो भिक्खू अभब्बो अनुत्तरं सीतिभावं  
सच्छिकातुं। कतमे छहि:  
    
इध भिक्खवे भिक्खू यस्मिं समये चित्तं निग्गहेतब्बं, तस्मिं समये चित्तं न  
निग्गण्हाति। यस्मिं समये चित्तं पग्गहेतब्बं, तस्मिं समये चित्तं न पग्गण्हाति,  
यस्मिं समये चित्तं सम्पहंसितब्बं, तस्मिं समये चित्तं न सम्पहंसति, यस्मिं  
समये चित्तं अज्झुपेक्खितब्बं, तस्मिं समये चित्तं न अज्झुपेक्खति। हीनाधिमुत्तिको च  
होति सक्कायाधिरतो च।   
    
इमेहि खो भिक्खवे छहि धम्मेहि समन्नागतो भिक्खू अभब्बो अनुत्तरं सीतिभावं  
सच्छिकातुं।   
    
छहि भिक्खवे धम्मेहि समन्नागतो भिक्खू भब्बो अनुत्तरं सीतिभावं  
सच्छिकातुं। कतमेहि छहि:  
    
इध भिक्खवे भिक्खू यस्मिं समये चित्तं निग्गहेतब्बं, तस्मिं समये चित्तं न  
निग्गण्हाति। यस्मिं समये चित्तं पग्गहेतब्बं, तस्मिं समये चित्तं न पग्गण्हाति,  
यस्मिं समये चित्तं सम्पहंसितब्बं, तस्मिं समये चित्तं न सम्पहंसति, यस्मिं  
समये चित्तं अज्झुपेक्खितब्बं, तस्मिं समये चित्तं न अज्झुपेक्खति। पणीताधिमुत्तिको  
च होति निब्बानाधिरतो च।   
    
इमेहि खो भिक्खवे छहि धम्मेहि समन्नागतो भिक्खु भब्बो अनुत्तरं सीतिभावं  
सच्छिकातुन्ति।   
    
६। २। ४। २  
(आवरण सुत्तं)  
(सावत्थिनिदानं)  
३२ छहि भिक्खवे धम्मेहि समन्नागतो सुणन्तोपि सद्धम्मं अभब्बो नियामं  
ओक्कमितुं कुसलेसु धम्मेसु सम्मत्तं। कतमेहि छहि  
[प्त्स् पगे ४३६] [\क़् ४३६।]        
कम्मावरणताय समन्नागता होति, किलेसावरणताय समन्नागतो होति, विपाकावरणताय  
समन्नागतो होति, अस्सद्धो च होति अच्छन्दिको च दुप्पञ्ञो च।   
    
[ब्ज्त् पगे २४४] [\x २४४।]       
इमेहि खो भिक्खवे छहि धम्मेहि समन्नागतो सुणन्तोपि सद्धम्मं अभब्बो  
नियामं ओक्कमितुं कुसलेसु धम्मेसु सम्मत्तं।   
    
छहि भिक्खवे धम्मेहि समन्नागतो सुणन्तोपि सद्धम्मं भब्बो नियामं  
ओक्कमितुं कुसलेसु धम्मेसु सम्मत्तं। कतमेहि छहि:  
    
न कम्मावरणताय समन्नागतो होति, न किलेसावरणताय समन्नागतो होति, न  
विपाकावरणताय समन्नागतो होति, सद्धो च होति, छन्दिको च पञ्ञवा च।   
इमेहि खो भिक्खवे छहि धम्मेहि समन्नागतो सुणन्तोपि सद्धम्मं भब्बो  
नियामं ओक्कमितुं कुसलेसु धम्मेसु सम्मत्तं।   
    
६। २। ४। ३।   
(वोरोपित सुत्तं)  
(सावत्थिनिदानं)  
३३। छहि भिक्खवे धम्मेहि समन्नागतो सुणन्तोपि सद्धम्मं अभब्बो नियामं  
ओक्कमितुं कुसलेसु धम्मेसु सम्मत्तं। कतमेहि छहि।   
    
माता जीविता वोरोपिता होति, पिता जीविता वोरोपितो होति अरहं जीविता वोरोपितो होति, तथागतस्स  
दुट्ठेन चित्तेन लोहितं उप्पादितं होति, सङ्घो भिन्नो होति, दुप्पञ्ञो होति जऌओ एलमूगो।   
    
इमेहि खो भिक्खवे छहि धम्मेहि समन्नागतो सुणन्तोपि सद्धम्मं अभब्बो  
नियामं ओक्कमितुं कुसलेसु धम्मेसु सम्मत्तं।   
    
छहि भिक्खवे धम्मेहि समन्नागतो सुणन्तोपि सद्धम्मं भब्बो नियामं  
ओक्कमितुं कुसलेसु धम्मेसु सम्मत्तं। कतमेहि छहि:  
[प्त्स् पगे ४३७] [\क़् ४३७।]        
न माता जीविता वोरोपिता होति, न पिता जीविता वोरोपितो होति न अरहं जीविता वोरोपितो होति, न  
तथागतस्स दुट्ठेन चित्तेन लोहितं उप्पादितं होति, न सङ्घो भिन्नो होति, पञ्ञवा होति  
अजऌओ अनेलमूगो।   
    
इमेहि खो भिक्खवे छहि धम्मेहि समन्नागतो सुणन्तोपि सद्धम्मं भब्बो  
नियामं ओक्कमितुं कुसलेसु धम्मेसु सम्मत्तन्ति।   
    
[ब्ज्त् पगे २४६] [\x २४६।]       
६। २। ४। ४। (सुस्सूसति सुत्तं)  
(सावत्थिनिदानं)  
३४। छहि भिक्खवे धम्मेहि समन्नागतो सुणन्तोपि सद्धम्मं अभब्बो नियामं  
ओक्कमितुं कुसलेसु धम्मेसु सम्मत्तं। कतमेहि छहि  
    
तथागतप्पवेदिते धम्मविनये देसियमाने न सूस्सूसति, न सोतं ओदहति, न अञ्ञा  
चित्तं उपट्ठपेति, १ अनत्थं गण्हाति, अत्थं रिञ्चति, अननुलोमिकाय खन्तिया समन्नागतो  
होति।   
    
इमेहि खो भिक्खवे छहि धम्मेहि समन्नागतो सुणन्तोपि सद्धम्मं अभब्बो  
नियामं ओक्कमितुं कुसलेसु धम्मेसु सम्मत्तं।   
    
छहि भिक्खवे धम्मेहि समन्नागतो सुणन्तोपि सद्धम्मं भब्बो नियामं  
ओक्कमितुं कुसलेसु धम्मेसु सम्मत्तं। कतमेहि छहि:  
    
तथागतप्पवेदिते धम्मविनये देसियमाने सूस्सूसति, सोतं ओदहति, अञ्ञा चित्तं  
उपट्ठपेति, १ अत्थं गण्हाति, अनत्थं रिञ्चति, अनुलोमिकाय खन्तिया समन्नागतो होति।   
    
इमेहि खो भिक्खवे छहि धम्मेहि समन्नागतो सुणन्तोपि सद्धम्मं भब्बो  
नियामं ओक्कमितुं कुसलेसु धम्मेसु सम्मत्तन्ति। [प्त्स् पगे ४३८] [\क़् ४३८।]        
    
६। २। ४। ५  
(अप्पहाय सुत्तं)  
(सावत्थिनिदानं)  
३५। छ भिक्खवे धम्मे अप्पहाय अभब्बो दिट्ठिसम्पदं सच्छिकातुं। कतमे छ:  
    
सक्काय दिट्ठिं, विचिकिच्छं, सीलब्बतपरामासं, अपायगमनीयं रागं,  
अपायगमनीयं दोसं, अपायगमनीय मोहं।   
    
इमे खो भिक्खवे छ धम्मे अप्पहाय अभब्बो दिट्ठिसम्पदं सच्छिकातुं।   
    
छ भिक्खवे धम्मे पहाय भब्बो दिट्ठिसम्पदं सच्छिकातुं। कतमे छ:  
    
सक्कायदिट्ठिं, विचिकिच्छं, सीलब्बतपरामासं, अपायगामनियं रागं, अपायगमनीयं  
दोसं, अपायगमनीयं मोहं।   
    
इमे खो भिक्खवे छ धम्मे पहाय भब्बो दिट्ठिसम्पदं सच्छिकातुन्ति।   
    
१। उपट्ठापेति मछसं  
    
[ब्ज्त् पगे २४८] [\x २४८।]       
६। २। ४। ६।   
(पहीण सुत्तं)  
(सावत्थिनिदानं)  
    
३६। छयिमे भिक्खवे धम्मा दिट्ठिसम्पन्नस्स पुग्गलस्स पहीणा कतमे छ:  
    
सक्कायदिट्ठि, विचिकिच्छा, सीलब्बतपरामासो, अपायगमनीयो रागो, अपायगमनीयो दोसो,  
अपायगमनीयो मोहो।   
    
इमे खो भिक्खवे छ धम्मा दिट्ठिसम्पन्नस्स पुग्गलस्स पहीणाति।   
    
६। २। ४। ७।   
(अभब्ब सुत्तं)  
(सावत्थिनिदानं)  
    
३७। छ भिक्खवे धम्मे अभब्बो दिट्ठिसम्पन्नो पुग्गलो उप्पादेतुं। कतमे छ:   
सक्कायदिट्ठिं, विचिकिच्छं, सीलब्बतपरामासं, अपायगमनीयं रागं, अपायगमनीयं  
दोसं, अपायगमनीयं मोहं।   
    
इमे खो भिक्खवे छ धम्मे अभब्बो दिट्ठिसम्पन्नो पुग्गलो उप्पादेतुन्ति।   
    
६। २। ४। ८  
(अभब्बट्ठान सुत्तं)  
(सावत्थि निदानं)  
    
३८। छयिमानी भिक्खवे अभब्बट्ठानानि, कतमानि छ: [प्त्स् पगे ४३९] [\क़् ४३९।]        
अभब्बो दिट्ठिसम्पन्नो पुग्गलो सत्थरि अगारवो विहरितुं अप्पतिस्सो, अभब्बो  
दिट्ठिसम्पन्नो पुग्गलो धम्मे अगारवो विहरितुं अप्पतिस्सो, अभब्बो दिट्ठिसम्पन्नो  
पुग्गलो सङ्घे अगारवो विहरितुं अप्पतिस्सो, अभब्बो दिट्ठिसम्पन्नो पुग्गलो सिक्खाय  
अगारवो विहरितुं अप्पतिस्सो, अभब्बो दिट्ठिसम्पन्नो पुग्गलो अनागमनीयं वत्थुं  
पच्चागन्तुं, अभब्बो दिट्ठिसम्पन्नो पुग्गलो अट्ठमं भवं निब्बत्तेतुं।   
    
इमानी खो भिक्खवे छ अभब्बट्ठानानीति।   
    
६। २। ४। ९।   
(दुतिय अभब्बट्ठान सुत्तं)  
सावत्थिनिदानं)  
    
३९। छयिमानी भिक्खवे अभब्बट्ठानानी। कतमानि छ:  
अभब्बो दिट्ठिसम्पन्नो पुग्गलो कञ्चि सङ्खारं निच्चतो उपगन्तुं, अभब्बो  
दिट्ठिसम्पन्नो पुग्गलो कञ्चि सङ्खारं सुखतो उपगन्तुं, अभब्बो दिट्ठिसम्पन्नो  
पुग्गलो कञ्चि धम्मं अत्ततो उपगन्तुं, अभब्बो दिट्ठिसम्पन्नो पुग्गलो  
आनन्तरियकम्मं कातुं, अभब्बो दिट्ठिसम्पन्नो पुग्गलो कोतूहलमङ्गलेन सुद्धिं  
पच्चागन्तुं, अभब्बो दिट्ठिसम्पन्नो पुग्गलो इतो बहिद्धा दक्खिणेय्यं गवेसितुं।   
इमानि खो भिक्खवे छ अभब्बट्ठानानीति।   
    
[ब्ज्त् पगे २५०] [\x २५०।]       
६। २। ४। १०  
(ततिय अभब्बट्ठान सुत्तं)  
(सावत्थिनिदानं)  
४०। छयिमानि भिक्खवे अभब्बट्ठानानि। कतमानी छ:  
    
अभब्बो दिट्ठिसम्पन्नो पुग्गलो मातरं जीविता वोरोपेतुं, अभब्बो दिट्ठिसम्पन्नो  
पुग्गलो पीतरं जीविता वोरोपेतुं, अभब्बो दिट्ठिसम्पन्नो पुग्गलो अरहन्तं जीविता  
वोरोपेतुं, अभब्बो दिट्ठिसम्पन्नो पुग्गलो तथागतस्स दुट्ठेन चित्तेन लोहितं  
उप्पादेतुं, अभब्बो दिट्ठिसम्पन्नो पुग्गलो सङ्घं भिन्दितुं, अभब्बो दिट्ठिसम्पन्नो  
पुग्गलो अञ्ञं सत्थारं उद्दिसितुं,   
    
इमानि खो भिक्खवे छ अभब्बट्ठानानीति। [प्त्स् पगे ४४०] [\क़् ४४०।]        
    
६। २। ४। ११  
(चतुत्थ अभब्बट्ठान सुत्तं*)  
(सावत्थि निदानं)  
    
४१। छयिमानि भिक्खवे अभब्बट्ठानानि। कतमानि छ:  
    
अभब्बो दिट्ठिसम्पन्नो पुग्गलो सयङ्कतं सुखदुक्खं पच्चागन्तुं। अभब्बो  
दिट्ठिसम्पन्नो पुग्गलो परङ्कतं सुखदुक्खं पच्चागन्तुं। अभब्बो दिट्ठिसम्पन्नो  
पुग्गलो सयङ्कतञ्च परङ्कतञ्च सुखदुक्खं पच्चागन्तु। अभब्बो दिट्ठिसम्पन्नो  
पुग्गलो असयङ्कारं अधिच्चसमुप्पन्नं सुखदुक्खं पच्चागन्तुं। अभब्बो  
दिट्ठिसम्पन्नो पुग्गलो अपरङ्कारं अधिच्चसमुप्पन्नं सुखदुक्खं पच्चागन्तु।  
अभब्बो दिट्ठिसम्पन्नो पुग्गलो असयङ्कारञ्च अपरङ्कारञ्च अधिच्चसमुप्पन्नं  
सुखदुक्खं पच्चागन्तुं। तं किस्स हेतु:  
तथा हिस्स भिक्खवे दिट्ठिसम्पन्नस्स पुग्गलस्स हेतु च सुदिट्ठो। हेतुसमुप्पन्ना  
च धम्मा।   
इमानि खो भिक्खवे छ अभब्बट्ठानानीति। अभब्बट्ठान सुत्तं*)  
(सावत्थिनिदानं)  
४१। छयिमानि भिक्खवे अभब्बट्ठानानि। कतमानी छ:  
अभब्बो दिट्ठिसम्पन्नो पुग्गलो सयङ्कतं सुखदुक्खं पच्चागन्तुं। अभब्बो  
दिट्ठिसम्पन्नो पुग्गलो परङ्कतं सुखदुक्खं पच्चागतन्तुं। अभब्बो  
दिट्ठिसम्पन्नो पुग्गलो सयङ्कतञ्च परङ्कतञ्च सुखदुक्खं पच्चागन्तु। अभब्बो  
दिट्ठिसम्पन्नो पुग्गलो असयङ्कारं अधिच्च समुप्पन्नं सुखदुक्खं पच्चागन्तुं।  
अभब्बो दिट्ठिसम्पन्नो पुग्गलो अपरङ्कारं अधिच्चसमुप्पन्नं सुखदुक्खं  
पच्चागन्तु। अभब्बो दिट्ठिसम्पन्नो पुग्गलो असयङ्कारञ्च अपरङ्कारञ्च  
अधिच्चसमुप्पन्नं सुखदुक्खं पच्चागन्तुं। तं किस्स हेतु:  
    
तथा भिस्स भिक्खवे दिट्ठिसम्पन्नस्स पुग्गलस्स हेतु च सुदिट्ठो। हेतुसमुप्पन्ना  
च धम्मा।   
इमानि खो भिक्खवे छ अभब्बट्ठानानीऽति।   
    
सीतिवग्गो चतुत्थो। १  
    
तस्सुद्दानं:  
सीतिभावं आवरणं वोरोपिता सूसूसति  
अप्पहाय पहीण, भब्बो तिठाना चतुरोपिचाति।   
    
* अट्ठकथायं पन इदं दसमसुत्तवसेन दिस्सते  
१ सितिवग्गो नवमो पाऌइ, अट्ठकथा, मछसं।   
    
१। सीतिभब्बो आवरणता सुस्सूसा पवुच्चति  
पहातब्बं पहीणा मे उप्पादेतब्बं सत्थरि  
कञ्चिसङ्खारं मातरि सयङ्कतेन वग्गोति। [प्त्स् पगे ४४१] [\क़् ४४१।] सी मु।   
    
[ब्ज्त् पगे २५२] [\x २५२।]       
५। आनिसंस वग्गो  
६। २। ५। १।   
(पातुभाव सुत्तं)  
(सावत्थि निदानं)  
    
४२। छन्नं भिक्खवे पातुभावो दुल्लभो लोकस्मिं। कतमेसं छन्नं:  
    
तथागतस्स अरहतो सम्मा सम्बुद्धस्स पातुभावो दुल्लभो लोकस्मिं,  
तथागतप्पवेदितस्स धम्मविनयस्स देसेता पुग्गलो दुल्लभो लोकस्मिं, अरियायतने  
पच्चाजाति दुल्लभा१ लोकस्मिं, इन्द्रियानं अवेकल्लता दुल्लभा लोकस्मिं, अजऌअता अनेलमूगता  
दुल्लभा लोकस्मिं, कुसलधम्मच्छन्दो२ दुल्लभो लोकस्मिं।   
    
इमेसं खो भिक्खवे छन्नं पातुभावो दुल्लभो लोकस्मिन्ति।   
    
६। २। ५। २  
(आनिसंस सुत्तं)  
(सावत्थि निदानं)  
४३। छयिमे भिक्खवे आनिसंसा सोतापत्तिफलसच्छिकिरियाय। कतमे छ:  
    
सद्धम्मनियतो होति, अपरिहानधम्मो होति, परियन्तकतस्स दुक्खं न होति, ३  
असाधारणेन ञाणेन समन्नागतो होति, हेतुचस्स सुदिट्ठो, हेतुसमुप्पन्ना च धम्मा।   
    
इमे खो भिक्खवे छ आनिसंसा सोतापत्तिफलसच्छिकिरियाया, ति।   
    
६। २। ५। ३।   
(अनिच्च सुत्तं)  
(सावत्थिनिदानं)  
    
४४। सो वत भिक्खवे भिक्खु कञ्चि सङ्खारं निच्चतो समनुपस्सन्तो अनुलोमिकाय  
खन्तिया समन्नागतो भविस्सती, ति नेतं ठानं विज्जति। अनुलोमिकाय खन्तिया  
असमन्नागतो, सम्मत्तनियामं ओक्कमिस्सती, ति नेतं ठानं विज्जति। सम्मत्तनियामं  
अनोक्कममानो सोतापत्तिफलं वा सकदागामिफलं वा अनागामिफलं वा अरहत्तं वा  
सच्छिकरिस्सतीति नेतं ठानं विज्जति। [प्त्स् पगे ४४२] [\क़् ४४२।]        
    
सो वत भिक्खवे भिक्खू सब्बसङ्खारं१ अनिच्चतो समनुपस्सन्तो अनुलोमिकाय  
खन्तिया समन्नागतो भविस्सती, ति ठानमेतं विज्जति। अनुलोमिकाय खन्तिया समन्नागतो  
सम्मत्तनियामं ओक्कमिस्सतीति ठानमेतं विज्जति। सम्मत्तनियामं ओक्कममानो  
सोतापत्ति फलं वा सकदागामिफलं वा अनागामिफलं वा अरहत्तं वा सच्छिकरिस्सतीति  
ठानमेतं विज्जतीति।   
    
१। पच्चाजातो दुल्लभो स्या २। कुसले धम्मे छन्दो मछसं  
३। परियत्तकतस्स दुक्खं होति मछसं। ४। सब्बसक्खारे मछसं  
    
[ब्ज्त् पगे २५४] [\x २५४।]       
६। २। ५। ४  
(दुक्ख सुत्तं)  
(सावत्थिनिदानं)  
४५। सो वत भिक्खवे भिक्खु कञ्चिसङ्खारं सुखतो समनुपस्सन्तो अनुलोमिकाय  
खन्तिया समन्नागतो भविस्सती, ति नेतं ठानं विज्जति। अनुलोमिकाय खन्तिया  
असमन्नागतो सम्मत्तनियामं ओक्कमिस्सती, ति नेतं ठानं विज्जति। सम्मत्तनियामं  
अनोक्कममानो सोतापत्तिफलं वा सकदागामिफलं वा अनागामिफलं वा अरहत्तं वा  
सच्छिकरिस्सतीति नेतं ठानं विज्जति।   
    
सो वत भिक्खवे भिक्खु सब्बसङ्खारं दुक्खतो समनुपस्सन्तो अनुलोमिकाय  
खन्तिया समन्नागतो भविस्सती, ति ठानमेतं विज्जति। अनुलोमिकाय खन्तिया समन्नागतो  
सम्मत्तनियामं ओक्कमिस्सतीति ठानमेतं विज्जति। सम्मत्तनियामं ओक्कममानो  
सोतापत्तिफलं वा सकदागामिफलं वा अनागामिफलं वा अरहत्तं वा सच्छिकरिस्सतीति  
ठानम्मेतं विज्जतीति।   
    
६। २। ५। ५।   
(अनत्त सुत्तं)  
(सावत्थिनिदानं)  
४६। सो वत भिक्खवे भिक्खु कञ्चिधम्मं अत्ततो समनुपस्सन्तो अनुलोमिकाय  
खन्तिया समन्नागतो भविस्सती, ति नेतं ठानं विज्जति। अनुलोमिकाय खन्तिया  
असमन्नागतो सम्मत्तनियामं ओक्कमिस्सती, ति नेतं ठानं विज्जति। सम्मत्तनियामं  
अनोक्कममानो सोतापत्तिफलं वा सकदागामिफलं वा अनागामिफलं वा अरहत्तं वा  
सच्छिकरिस्सतीति नेतं ठानं विज्जति।   
    
सो वत भिक्खवे भिक्खु सब्बधम्मं१ अनत्ततो समनुपस्सन्तो अनुलोमिकाय  
खन्तिया समन्नागतो भविस्सती, ति ठानमेतं विज्जति। अनुलोमिकाय खन्तिया समन्नागतो  
सम्मत्तनियामं ओक्कमिस्सतीति ठानमेतं विज्जति। सम्मत्तनियामं ओक्कममानो  
सोतापत्तिफलं वा सकदागामिफलं वा अनागामिफलं वा अरहत्तं वा सच्छिकरिस्सतीति  
ठानमेतं विज्जतीति।   
    
६। २। १०। ६।   
(निब्बान सुत्तं)  
(सावत्थिनिदानं)  
४७। सो वत भिक्खवे भिक्खू निब्बानं दुक्खतो समनुपस्सन्तो अनुलोमिकाय खन्तिया  
समन्नागतो भविस्सती, ति नेतं ठानं विज्जति। अनुलोमिकाय खन्तिया असमन्नागतो  
सम्मत्तनियामं ओक्कमिस्सतीति नेतं ठानं विज्जति। सम्मत्तनियामं अनोक्कममानो  
सोतापत्तिफलं वा सकदागामिफलं वा अनागामिफलं वा अरहत्तं वा सच्छिकरिस्सतीति  
नेतं ठानं विज्जति।   
    
सो वत भिक्खवे भिक्खू निब्बानं सुखतो समनुपस्सन्तो अनुलोमिकाय खन्तिया  
समन्नागतो भविस्सती, [प्त्स् पगे ४४३] [\क़् ४४३।] ति नेतं ठानं विज्जति। अनुलोमिकाय  
खन्तिया असमन्नागतो सम्मत्तनियामं ओक्कमिस्सतीति नेतं ठानं विज्जति।  
सम्मत्तनियामं अनोक्कममानो सोतापत्तिफलं वा सकदागामिफलं वा अनागामिफलं  
वा अरहत्तं वा सच्छिकरिस्सतीति नेतं ठानं विज्जति।   
    
६। २। ५। ७)  
(अनवत्थित सुत्तं)  
(सावत्थिनिदानं)  
४८। छ भिक्खवे आनिसंसे सम्पस्समानेन अलमेव भिक्खुना सब्बसङ्खारेसु अनोधिं  
करित्वा अनिच्चसञ्ञं उपट्ठापेतुं। कतमे छ:  
    
सब्बसङ्खारा च मे अनवट्ठिततो२ खायिस्सन्ति, सब्बलोके च मे मनो नाभिरमिस्सति,  
सब्बलोका च मे मनो वुट्ठहिस्सति। निब्बानपोणं च मे मानसं भविस्सति, संयोजना  
च मे पहाणं गच्छन्ति३, परमेन च सामञ्ञेन समन्नागतो भविस्सतीति। ४  
    
इमे खो भिक्खवे छ आनिसंसे सम्पस्समानेन अलमेव भिक्खुना सब्बसङ्खारेसु  
अनोधिं करित्वा अनिच्चसञ्ञं उपट्ठापेतुन्ति।   
    
१। सब्बधम्मे मछसं। २। अनवत्थिता मछसं ३। गच्छिस्सन्ति मछसं  
४। भविस्सामिति मछसं।   
    
[ब्ज्त् पगे २५६] [\x २५६।]       
(उक्खित्तासिक सुत्तं)  
(सावत्थिनिदानं)  
४९। छ भिक्खवे आनिसंसे सम्पस्समानेन अलमेव भिक्खुना सब्बसङ्खारेसु अनोधिं  
करित्वा दुक्खसञ्ञं उपट्ठापेतुं। कतमे छ।   
    
सब्बसङ्खारेसु च मे निब्बिदसञ्ञा१ पच्चुपट्ठिता भविस्सति सेय्यथापि उक्खित्तासिके  
वधके। सब्बलोका च मे मनो वुट्ठहिस्सति। निब्बाने च सन्तदस्सावी भविस्सामि।  
अनुसया च मे समुग्घातं१ गच्छन्ति। ५किच्चकारी च भविस्सामि। सत्था च मे परिचिण्णो  
भविस्सति मेत्तावतायाती। [प्त्स् पगे ४४४] [\क़् ४४४।]        
    
इमे खो भिक्खवे छ आनिसंसे सम्पस्समानेन अलमेव भिक्खुना सब्बसङ्खारेसु  
अनोधिं करित्वा दुक्खसञ्ञं उपट्ठापेतुन्ति।   
    
६। २। ५। ९  
(अतम्मय सुत्तं)  
(सावत्थिनिदानं)  
५०। छ भिक्खवे आनिसंसे सम्पस्समानेन अलमेव भिक्खुना सब्बसङ्खारेसु२  
अनोधिं करित्वा अनत्तसञ्ञं उपट्ठापेतुं कतमे छ:  
    
सब्बलोके च अतम्मयो भविस्सामि। अहङ्कारा३ च मे उपरुज्झिस्सन्ति। ममङ्कारा४च मे  
उपरुज्झिस्सन्ति। असाधारणेन च ञाणेन समन्नागतो भविस्सामि। हेतुच मे सुदिट्ठो  
भविस्सति, हेतुसमुप्पन्ना च धम्मा।   
    
इमे खो भिक्खवे छ आनिसंसे सम्पस्समानेन अलमेव भिक्खुना सब्बसङ्खारेसु  
अनोधिं करित्वा अनत्तसञ्ञं उपट्ठापेतुन्ति।   
    
६। २। ५। १०।   
(भव सुत्तं)  
(सावत्थि निदानं)  
    
५१। तयो मे भिक्खवे भवा पहातब्बा। तीसु सिक्खासु सिक्खितब्बं। कतमे तयो भवा  
पहातब्बा:  
    
कामभवो, रूपभवो, अरूपभवो, इमे तयो भवा पहातब्बा। कतमासु तीसु सिक्खासु  
सिक्खितब्बं:  
    
अधिसीलसिक्खाय, अधिचित्तसिक्खाय, अधिपञ्ञासिक्खाय, इमासु तिसु सिक्खासु सिक्खितब्बं।   
    
१। निब्बानसञ्ञा सीमु २। सब्बधम्मेसू मछसं ३। अभिङ्काराकत्थचि  
४। ममिङ्कारा कत्थचि।   
    
[ब्ज्त् पगे: २५८ [\x २५८।] ]  
यतो च खो भिक्खवे भिक्खुनो इमे तयो भवा पहीना होन्ति, इमासु च तीसु सिक्खासु  
सिक्खितसिक्खो होति, अयं वुच्चति भिक्खवे भिक्खू अच्छेच्छि तण्हं, वावत्तयी१  
संयोजनं, सम्मा मानाभिसमया अन्तमकासि दुक्खस्साति। [प्त्स् पगे ४४५] [\क़् ४४५।]     

६। २। ५। ११  
(तण्हा सुत्तं)  
(सावत्थिनिदानं)  
५२। तिस्सो इमा भिक्खवे तण्हा पहातब्बा, तयो च माना।   
कतमा तिस्सो तन्हा पहातब्बा:  
कामतण्हा, भवतण्हा, विभवतण्हा, इमा तिस्सो तण्हा पहातब्बा।   
कतमे तयो माना पहातब्बा:  
मानो, ओमानो, अतिमानो। इमे तयो माना पहातब्बा,   
    
यतो च खो भिक्खवे भिक्खुनो इमा तिस्सो तण्हा पहीना होन्ति, इमे च तयो माना, अयं  
वुच्चति भिक्खवे भिक्खू अच्छेच्छि तण्हं, वावत्तयी संयोजनं, सम्मा मानाभिसमया  
अन्तमकासि दुक्खस्साति।   
    
आनिसंस वग्गो पञ्चमो। *  
    
तस्सुद्दानं:  
पातुभावो आनिसंसो अनिच्च दुक्ख अनत्ततो  
निब्बानं अनवत्थि उक्खित्तासि अतम्मयो  
भवा तण्हायेका दसाति। (मछसं। )  
    
दुतियो पण्णासको समत्तो  
    
१। विवत्तयीमछसं, सीमु,   
* आनिसंसवग्गो दसमो पाऌइ, अट्ठकथा, मछसं,   
पण्णसकासङ्गहितो वग्गो सीमु,   
पातुभावो आनिसंसो अनिच्चं दुक्खं अनत्ततो  
निब्बानं तयो अनोधिसंवुत्ता भवतण्हाय ते दसानि सीमु।   
    
[ब्ज्त् पगे २६०] [\x २६०।]       
    
पण्णासकातिरेक वग्गा  
१। तिक वग्गो  
६। १। १।   
(राग सुत्तं)  
(सावत्थिनिदानं)  
    
१। तयो मे भिक्खवे धम्मा। कतमे तयो:  
रागो, दोसो, मोहो। इमे खो भिक्खवे तयो धम्मा।   
    
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
[प्त्स् पगे ४४६] [\क़् ४४६।]        
रागस्स पहानाय असुभा भावेतब्बा। दोसस्स पहानाय मेत्ता भावेतब्बा। मोहस्स  
पहानाय पञ्ञा भावेतब्बा।   
    
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
६। १। २।   
(दुच्चरित सुत्तं)  
(सावत्थिनिदानं)  
२। तयो मे भिक्खवे धम्मा। कतमे तयो:  
कायदुच्चरितं, वचीदुच्चरितं, मनोदुच्चरितं। इमे खो भिक्खवे तयो धम्मा।   
    
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
    
कायदुच्चरितस्स पहानाय कायसुचरितं भावेतब्बं। वचीदुच्चरितस्स पहानाय  
वचीसुचरितं भावेतब्बं। मनोदुच्चरितस्स पहानाय मनो सुचरितं भावेतब्बं।   
    
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
६। १। ३।   
(वितक्क सुत्तं)  
(सावत्थिनिदानं)  
३। तयो मे भिक्खवे धम्मा। कतमे तयो:  
कामवितक्को, व्यापादवितक्को, विहिंसावितक्को। इमे खो भिक्खवे तयो धम्मा।   
[ब्ज्त् पगे २६२] [\x २६२।]        
    
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
    
कामवितक्कस्स पहानाय नेक्खम्मवितक्को भावेतब्बो। व्यापादवितक्कस्स पहानाय  
अव्यापादवितक्को भावेतब्बो विहिंसावितक्कस्स पहानाय अविहिंसावितक्को भावेतब्बो।   
    
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
६। १। ४  
(सञ्ञा सुत्तं)  
(सावत्थि निदानं)  
    
४। तयो मे भिक्खवे धम्मा। कतमे तयो:  
    
कामसञ्ञा, व्यापादसञ्ञा, विहिंसासञ्ञा [प्त्स् पगे ४४७] [\क़् ४४७।] इमे खो भिक्खवे  
तयो धम्मा।   
    
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
    
कामसञ्ञाय पहानाय नेक्खम्मसञ्ञा भावेतब्बा व्यापादसञ्ञाय पहानाय  
अव्यापादसञ्ञा भावेतब्बा विहिंसासञ्ञाय पहानाय अविहिंसासञ्ञा भावेतब्बा।   
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
६। १। ५  
(धातु सुत्तं)  
(सावत्थिनिदानं)  
५। तयो मे भिक्खवे धम्मा। कतमे तयो:  
    
कामधातु, व्यापादधातु, विहिंसा धातु। इमे खो भिक्खवे तयो धम्मा।   
    
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
कामधातुया पहानाय नेक्खम्मधातु भावेतब्बा। व्यापादधातुया पहानाय  
अव्यापादधातु भावेतब्बा। विहिंसाधातुया पहानाय अविहिंसा धातु भावेतब्बा  
    
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
[ब्ज्त् पगे २६४] [\x २६४।]       
(अस्साद सुत्तं)  
(सावत्थिनिदानं)  
    
६। तयो मे भिक्खवे धम्मा। कतमे तयो:  
    
अस्साददिट्ठि, अत्तानुदिट्ठि, मिच्छादिट्ठि, इमे खो भिक्खवे तयो धम्मा।   
    
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
    
अस्साददिट्ठिया पहानाय अनिच्चसञ्ञा भावेतब्बा। अत्तानुदिट्ठिया पहानाय अनत्तसञ्ञा  
भावेतब्बा। मिच्छादिट्ठिया पहानाय सम्मादिट्ठि भावेतब्बा।   
    
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
६। १। ७  
(अरति सुत्तं)  
(सावत्थिनिदानं)  
    
७। तयो मे भिक्खवे धम्मा। कतमे तयो:  
    
अरति, विहिंसा, अधम्मचरिया, इमे खो भिक्खवे तयो धम्मा।   
    
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
अरतिया पहानाय मुदिता भावेतब्बा, विहिंसाय१ पहानाय अविहिंसा भावेतब्बा।  
अधम्मचरियाय पहानाय धम्मचरिया भावेतब्बा।   
    
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
६। १। ८।   
(असन्तुट्ठि सुत्तं)२  
(सावत्थिनिदानं)  
    
८। तयो मे भिक्खवे धम्मा। कतमे तयो:  
    
असन्तुट्ठिता, असम्पजञ्ञं, मभिच्छता, इमे खो भिक्खवे तयो धम्मा।   
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
असन्तुट्ठिताय पहानाय सन्तुट्ठिता भावेतब्बा। असम्पजञ्ञस्स पहानाय सम्पजञ्ञं  
भावेतब्बं। मभिच्छताय पहानाय अप्पिच्छता भावेतब्बा।   
    
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
१विहेसाय मछसं २। सन्तुट्ठिसुत्तं मछसं  
    
[ब्ज्त् पगे: २६६ [\x २६६।] ]  
६। १। ९।   
(दोवचस्सता सुत्तं)  
(सावत्थिनिदानं)  
    
९। तयो मे भिक्खवे धम्मा। कतमे तयो:  
दोवचस्सता, पापमित्तता, चेतसो विक्खेपो, इमे खो भिक्खवे तयो धम्मा।   
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
[प्त्स् पगे ४४९] [\क़् ४४९।]        
दोवचस्सताय पहानाय सोवचस्सता भावेतब्बा पापमित्तताय पहानाय कल्याणमित्तता  
भावेतब्बा। चेतसो विक्खेपस्स पहानाय आनापानसति भावेतब्बा।   
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
६। १। १०  
(उद्धच्च सुत्तं)  
(सावत्थिनिदानं)  
१०। तयो मे भिक्खवे धम्मा। कतमे तयो:  
उद्धच्चं, असंवरो, पमादो, इमे खो भिक्खवे तयो धम्मा।   
    
इमेसं खो भिक्खवे तिण्णं धम्मानं पहानाय तयो धम्मा भावेतब्बा। कतमे  
तयो:  
उद्धच्चस्स पहानाय समथो भावेतब्बो। असंवरस्स पहानाय संवरो भावेतब्बो।  
पमादस्स पहानाय अप्पमादो भावेतब्बो  
    
इमेसं खो भिक्खवे तिण्णं धम्मानं पहानाय इमे तयो धम्मा भावेतब्बाति।   
तिक वग्गो।   
तस्सुद्दानं:  
रागदुच्चरित वितक्कसञ्ञा धातूति वुच्चति,   
अस्साद अरतितुट्ठि दोव च उद्धच्चेन वग्गो, ति१  
    
१। द्रवेच उद्धच्छेन वग्गोति मछसं  
    
[ब्ज्त् पगे २६८] [\x २६८।]       
    
२ सामञ्ञवग्गो।   
६। २। १।   
(कायानुपस्सी सुत्तं)  
(सावत्थि निदानं)  
१। छ भिक्खवे धम्मे अप्पहाय अभब्बो काये कायानुपस्सी विहरितुं। कतमे छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञूतं।   
    
इमे खो भिक्खवे छ धम्मे अप्पहाय अभब्बो काये कायानुपस्सी विहरितुं। [प्त्स् पगे  
४५०] [\क़् ४५०।]        
    
छ भिक्खवे धम्मे पहाय भब्बो काये कायानुपस्सी विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो काये कायानुपस्सी विहरितुन्ति।   
    
६। २। २।   
(अज्झत्तकायानुपस्सी आदि पञ्चदस सुत्तानी)  
(सावत्तिनिदानं)  
६। २। २  
छ भिक्खवे धम्मे अप्पहाय अज्झत्तं काये कायानुपस्सी विहरितुं। कतमे छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो अज्झत्तं काये कायानुपस्सी विहरितुं।   
छ भिक्खवे धम्मे पहाय भब्बो अज्झत्तं काये कायानुपस्सि विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो काये कायानुपस्सी विहरितुन्ति।   
    
६। २। ३  
छ भिक्खवे धम्मे अप्पहाय अभब्बो बहिद्धा काये कायानुपस्सी विहरितुं। कतमे  
छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो बहिद्धा काये कायानुपस्सी विहरितुं।   
छ भिक्खवे धम्मे पहाय भब्बो बहिद्धा काये कायानुपस्सि विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो बहिद्धा काये कायानुपस्सी विहरितुन्ति।   
    
६। २। ४। छ भिक्खवे धम्मे अप्पहाय अभब्बो अज्झत्तबहिद्धा काये कायानुपस्सी  
विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।  
    
इमे खो भिक्खवे छ धम्मे अप्पहाय अभब्बो अज्झत्तबहिद्धा काये कायानुपस्सी  
विहरितुं।  
    
छ भिक्खवे धम्मे पहाय भब्बो अज्झत्तबहिद्धा काये कायानुपस्सी विहरितुं।  
कतमे छ:   
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।  
    
इमे खो भिक्खवे छ धम्मे पहाय भब्बो अज्झत्तबहिद्धा काये कायानुपस्सी  
विहरितुन्ति।  
    
६। २। ५।   
छ भिक्खवे धम्मे अप्पहाय वेदनासु वेदनानुपस्सी विहरितुं। कतमे छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो वेदनासु वेदनानुपस्सी विहरितुं।  
छ भिक्खवे धम्मे पहाय भब्बो वेदनासु वेदनानुपस्सी विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो वेदनासु वेदनानुपस्सी विहरितुन्ति।   
    
६। २। ६।   
छ भिक्खवे धम्मे अप्पहाय अज्झत्तं वेदनासु वेदनानुपस्सी विहरितुं। कतमे  
छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो अज्झत्तं वेदनासु वेदनानुपस्सी  
विहरितुं।   
छ भिक्खवे धम्मे पहाय भब्बो अज्झत्तं वेदनासु वेदनानुपस्सी विहरितुं।  
कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो अज्झत्तं वेदनासु वेदनानुपस्सी  
कायानुपस्सी विहरितुन्ति।   
    
६। २। ७।   
छ भिक्खवे धम्मे अप्पहाय बहिद्धा वेदनासु वेदनानुपस्सी विहरितुं। कतमे  
छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो बहिद्धा वेदनासु वेदनानुपस्सी  
विहरितुं।   
छ भिक्खवे धम्मे पहाय भब्बो बहिद्धा वेदनासु वेदनानुपस्सी विहरितुं।  
कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो बहिद्धा वेदनासु वेदनानुपस्सी  
विहरितुन्ति।   
    
६। २। ८। छ भिक्खवे धम्मे अप्पहाय अज्झत्तबहिद्धा वेदनासु वेदनानुपस्सी  
विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो अज्झत्तबहिद्धा वेदनासु  
वेदनानुपस्सी विहरितुं।   
छ भिक्खवे धम्मे पहाय भब्बो अज्झत्तबहिद्धा वेदनासु वेदनानुपस्सी  
विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो अज्झत्तबहिद्धा वेदनासु वेदनानुपस्सी  
कायानुपस्सी विहरितुन्ति।   
    
६। २। ९।   
छ भिक्खवे धम्मे अप्पहाय अभब्बो चित्ते चित्तानुपस्सी विहरितुं। कतमे छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो चित्ते चित्तानुपस्सी विहरितुं।  
छ भिक्खवे धम्मे पहाय भब्बो चित्ते चित्तानुपस्सी विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, होजने अमत्तञ्ञुतं।   
    
इमे खो भिक्खवे छ धम्मे पहाय भब्बो चित्ते चित्तानुपस्सी विहरितुन्ती।   
    
६। २। १०।   
छ भिक्खवे धम्मे अप्पहाय अज्झत्तं चित्ते चित्तानुपस्सी विहरितुं। कतमे छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो अज्झत्तं चित्ते चित्तानुपस्सी विहरितुं।  
छ भिक्खवे धम्मे पहाय भब्बो अज्झत्तं चित्ते चित्तानुपस्सी विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो अज्झत्तं चित्ते चित्तानुपस्सी विहरितुन्ति।   
    
६। २। ११।   
छ भिक्खवे धम्मे अप्पहाय बहिद्धा चित्ते चित्तानुपस्सी विहरितुं। कतमे छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
इमे खो भिक्खवे छ धम्मे अप्पहाय अभब्बो बहिद्धा चित्ते चित्तानुपस्सी विहरितुं।   
छ भिक्खवे धम्मे पहाय भब्बो बहिद्धा चित्ते चित्तानुपस्सी विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो बहिद्धा चित्ते चित्तानुपस्सी कायानुपस्सी  
विहरितुन्ति।   
    
६। २। १२।   
छ भिक्खवे धम्मे अप्पहाय अज्झत्तबहिद्धा चित्ते चित्तानुपस्सी विहरितुं। कतमे छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो अज्झत्तबहिद्धा चित्ते चित्तानुपस्सी  
विहरितुं।  
छ भिक्खवे धम्मे पहाय भब्बो अज्झत्तबहिद्धा चित्ते चित्तानुपस्सी विहरितुं।  
कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो अज्झत्तबहिद्धा चित्ते चित्तानुपस्सी  
विहरितुन्ति।   
    
६। २। १३।   
छ भिक्खवे धम्मे अप्पहाय अभब्बो धम्मेसु धम्मानुपस्सी विहरितुं। कतमे  
छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो धम्मेसु धम्मानुपस्सी विहरितुं।   
छ भिक्खवे धम्मे पहाय भब्बो धम्मेसु धम्मानुपस्सी विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो धम्मेसु धम्मानुपस्सी विहरितुन्ति।   
    
६। २। १४।   
छ भिक्खवे धम्मे अप्पहाय अभब्बो अज्झत्तं धम्मेसु धम्मानुपस्सी काये  
कायानुपस्सी विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो अज्झत्तं धम्मेसु धम्मानुपस्सी  
विहरितुं। छ भिक्खवे धम्मे पहाय भब्बो अज्झत्तं धम्मेसु धम्मानुपस्सी  
विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो अज्झत्तं धम्मेसु धम्मानुपस्सी  
कायानुपस्सी विहरितुन्ति।   
    
६। २। १५।   
छ भिक्खवे धम्मे अप्पहाय अभब्बो बहिद्धा धम्मेसु धम्मानुपस्सी  
विहरितुं। कतमे छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो बहिद्धा धम्मेसु धम्मानुपस्सी  
विहरितुं। छ भिक्खवे धम्मे पहाय भब्बो बहिद्धा धम्मेसु धम्मानुपस्सी  
विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
इमे खो भिक्खवे छ धम्मे पहाय भब्बो बहिद्धा धम्मेसु धम्मानुपस्सी  
कायानुपस्सी विहरितुन्ति।   
    
६। २। १६।   
छ भिक्खवे धम्मे अप्पहाय अभब्बो अज्झत्तबहिद्धा धम्मेसु धम्मानुपस्सी  
विहरितुं। कतमे छ:   
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे अप्पहाय अभब्बो अज्झत्तबहिद्धा धम्मेसु  
धम्मानुपस्सी विहरितुं। छ भिक्खवे धम्मे पहाय भब्बो अज्झत्तबहिद्धा  
धम्मेसु धम्मानुपस्सी विहरितुं। कतमे छ:  
    
कम्मारामतं, भस्सारामतं, निद्दारामतं, सङ्गणिकारामतं, इन्द्रियेसु  
अगुत्तद्वारतं, भोजने अमत्तञ्ञुतं।   
    
इमे खो भिक्खवे छ धम्मे पहाय भब्बो अज्झत्तबहिद्धा धम्मेसु  
धम्मानुपस्सी विहरितुन्ति।   
    
[ब्ज्त् पगे २७०] [\x २७०।]       
६। २। १७  
(तपुस्स सुत्तं)  
(सावत्थिनिदानं)  
छहि भिक्खवे धम्मेहि समन्नागतो तपुस्सो। १ गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि:  
[प्त्स् पगे ४५१] [\क़् ४५१।]        
बुद्धे अवेच्चप्पसादेन, धम्मे अवेच्चप्पसादेन, सङ्घेअवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो तपुस्सो गहपति तथागते निट्ठं  
गतो अमतद्दसो अमतं सच्छिकत्वा इरीयतीति।   
(भल्लिकादि विसति सुत्तानि)  
(सावत्थिनिदानं)  
६। २। १८।   
छहि भिक्खवे धम्मेहि समन्नागतो भल्लिको गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो भल्लिको गहपति तथागते निट्ठं  
गतो अमतद्दसो अमतं सच्छिकत्वा इरीयतीति।   
६। २। १९  
छहि भिक्खवे धम्मेहि समन्नागतो सुदत्तो गहपतिअनाथपिण्डिको तथागते  
निट्ठङ्गतो अमतद्दसो अमतं  
सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो सुदत्तो गहपति अनाथपिण्डिको  
तथागते निट्ठं गतो अमतद्दसो अमतं सच्छिकत्वा इरीयतीति।   
६। २। २०  
छहि भिक्खवे धम्मेहि समन्नागतो चित्तो गहपति मच्छिकासण्डिको तथागते  
निट्ठङ्गतो अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो चित्तो गहपति मच्छिकासण्डिको  
गहपति तथागते निट्ठङ्गतो अमतद्दसो अमतं सच्छिकत्वा इरीयतीति।   
    
६। २। २१।  
छहि भिक्खवे धम्मेहि समन्नागतो हत्थको आऌअवको गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो हत्थको आऌअवको  
गहपति तथागते निट्ठङ्गतो अमतद्दसो अमतं सच्छिकत्वा इरीयतीति।   
    
६। २। २२  
छहि भिक्खवे धम्मेहि समन्नागतो महानामो सक्को गहपति तथागते  
निट्ठङ्गतो अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो महानामो सक्को  
गहपति तथागते निट्ठङ्गतो अमतद्दसो अमतं सच्छिकत्वा इरीयतीति।   
    
६। २। २३  
छहि भिक्खवे धम्मेहि समन्नागतो उग्गो गहपति वेसालिको तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो उग्गो गहपति वेसालिको तथागते  
निट्ठङ्गतो अमतद्दसो अमतं सच्छिकत्वा इरीयतीति। 

६। २। २४  
छहि भिक्खवे धम्मेहि समन्नागतो उग्गतो गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो उग्गतो गहपति  
तथागते निट्ठङ्गतो अमतद्दसो अमतं सच्छिकत्वा इरीयतीति।   
    
६। २। २५  
छहि भिक्खवे धम्मेहि समन्नागतो सूरो अम्बट्ठो गहपति तथागते  
निट्ठङ्गतो अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो सूरो अम्बट्ठो गहपति तथागते  
निट्ठङ्गतो अमतद्दसो अमतं सच्छिकत्वा इरीयतीति।   
    
६। २। २६  
छहि भिक्खवे धम्मेहि समन्नागतो जीवको कोमारभच्चो गहपति तथागते  
निट्ठङ्गतो अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो जीवको कोमारभच्चो गहपति  
तथागते निट्ठङ्गतो अमतद्दसो अमतं सच्छिकत्वा इरीयतीति।   
    
६। २। २७  
छहि भिक्खवे धम्मेहि समन्नागतो नकुलपिता गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो नकुलपिता  
गहपति तथागते निट्ठङ्गतो अमतद्दसो अमतं सच्छिकत्वा इरीयतीति।   
    
६। २। २८  
छहि भिक्खवे धम्मेहि समन्नागतो तवकण्णिको गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो तवकण्णिको गहपति तथागते  
निट्ठङ्गतो अमतद्दसो अमतं सच्छिकत्वा इरीयतीति।   
    
६। २। २९  
छहि भिक्खवे धम्मेहि समन्नागतो पूरणो गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो पूरणो गहपति तथागते निट्ठङ्गतो  
अमतद्दसो अमतं सच्छिकत्वा इरीयतीति।   
    
६। २। ३०  
छहि भिक्खवे धम्मेहि समन्नागतो इसिदत्तो गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि:  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन, अरियाय विमुत्तिया।   
    
इमेहि खो भिक्खवे छहि धम्मेहि समन्नागतो इसिदत्तो गहपति तथागते निट्ठङ्गतो  
अमतद्दसो अमतं सच्छिकत्वा इरीयतीति।   
६। २। ३१।   
छहि भिक्खवे धम्मेहि समन्नागतो सन्धानो गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन। अरियाय विमुत्तिया।   
    
इमेहि खो भिक्खवे छहि धम्मेहि समन्नागतो सन्धानो गहपति तथागते निट्ठं  
गतो अमतद्दसो अमतं सच्छिकत्वा इरीयतीति।   
    
६। २। ३२। छहि भिक्खवे धम्मेहि समन्नागतो विजयो गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन। अरियाय विमुत्तिया।   
    
इमेहि खो भिक्खवे छहि धम्मेहि समन्नागतो विजयो गहपति तथागते निट्ठं गतो  
अमतद्दसो अमतं सच्छिकत्वा इरीयतीति।   
    
६। २। ३३।   
छहि भिक्खवे धम्मेहि समन्नागतो वज्जियमहितो गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन। अरियाय विमुत्तिया।   
    
इमेहि खो भिक्खवे छहि धम्मेहि समन्नागतो वज्जियमहितो गहपति तथागते  
निट्ठं गतो अमतद्दसो अमतं सच्छिकत्वा इरीयतीति।   
    
६। २। ३४।   
छहि भिक्खवे धम्मेहि समन्नागतो मेण्डको गहपति तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन। अरियाय विमुत्तिया।   
    
इमेहि खो भिक्खवे छहि धम्मेहि समन्नागतो मेण्डको गहपति तथागते निट्ठं  
गतो अमतद्दसो अमतं सच्छिकत्वा इरीयतीति।   
    
६। २। ३५।   
छहि भिक्खवे धम्मेहि समन्नागतो वासेट्ठो उपासको तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन। अरियाय विमुत्तिया।   
    
इमेहि खो भिक्खवे छहि धम्मेहि समन्नागतो वासेट्ठो उपासको तथागते निट्ठं  
गतो अमतद्दसो अमतं सच्छिकत्वा इरीयतीति।   
६। २। ३६।   
छहि भिक्खवे धम्मेहि समन्नागतो अरिट्ठो उपासको तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन। अरियाय विमुत्तिया।   
    
इमेहि खो भिक्खवे छहि धम्मेहि समन्नागतो अरिट्ठो उपासको तथागते निट्ठं गतो  
अमतद्दसो अमतं सच्छिकत्वा इरीयतीति।   
    
६। २। ३७।   
छहि भिक्खवे धम्मेहि समन्नागतो सारग्गो उपासको तथागते निट्ठङ्गतो  
अमतद्दसो अमतं सच्छिकत्वा इरीयति। कतमेहि छहि  
    
बुद्धे अवेच्चप्पसादेन, धम्मे अवेच्चप्पसादेन, सङ्घे अवेच्चप्पसादेन, अरियेन  
सीलेन, अरियेन ञाणेन। अरियाय विमुत्तिया।   
    
इमेहि खो भिक्खवे छहि धम्मेहि समन्नागतो सारग्गो४ उपासको तथागते निट्ठं  
गतो अमतद्दसो अमतं सच्छिकत्वा इरीयती। 

सामञ्ञ वग्गो। 

१तपस्सो [प्त्स्। २।] विचयो गहपति मछसं। ३। विजयमाहिको मछसं  
४। सादत्तो स्या।   
    
[ब्ज्त् पगे: २७२ [\x २७२।] ]  
छक्कनिपाते रागादिपेय्याल सूत्तानि।   
(सावत्थिनिदानं)  
१। रागस्स भिक्खवे अभिञ्ञाय छ धम्मा भावेतब्बा। कतमे छ: [प्त्स् पगे ४५२] [\क़्  
४५२।]       
दस्सनानुत्तरियं, सवनानुत्तरियं, लाभानुत्तरियं, सिक्खानुत्तरियं,  
पारिचरियानुत्तरियं, अनुस्सतानुत्तरियं।   
    
रागस्स भिक्खवे अभिञ्ञाय इमे छ धम्मा भावेतब्बाति।   
    
(सावत्थिनिदानं)  
२। रागस्स भिक्खवे अभिञ्ञाय छ धम्मा भावेतब्बा। कतमे छ:  
बुद्धानुस्सति, धम्मानुस्सति, सङ्घानुस्सति, सीलानुस्सति, चागानुस्सति। देवतानुस्सति।   
रागस्स भिक्खवे अभिञ्ञाय इमे छ धम्मा भावेतब्बाति।   
(सावत्तिनिदानं)  
    
३। रागस्स भिक्खवे अभिञ्ञाय छ धम्मा भावेतब्बा। कतमे छ:  
अनिच्चसञ्ञा, अनिच्चे दुक्खसञ्ञा, दुक्खे अनत्तसञ्ञा, पहानसञ्ञा, विरागसञ्ञा,  
निरोधसञ्ञा।   
    
रागस्स भिक्खवे अभिञ्ञाय इमे छ धम्मा भावेतब्बाति।   
    
(सावत्थिनिदानं)   
४ ३०  
रागस्स भिक्खवे परिञ्ञाय (छ धम्मा भावेतब्बा पे रागस्स भिक्खवे )  
परिक्खयाय पे पहानाय पे खयाय पे वयाय पे विरागाय पे निरोधाय पे   
चागाय पे पटिनिस्सग्गाय इमे छ धम्मा भावेतब्बा ऽ ति।   
    
३१ ६९  
दोसस्स ( भिक्खवे अभिञ्ञाय छ धम्मा भावेतब्बा पे दोसस्स भिक्खवे )परिञ्ञाय   
पे परिक्खयाय पे पहानाय पे खयाय पे वयाय पे विरागाय पे निरोधाय पे   
चागाय पे पटिनिस्सग्गाय इमे छ धम्मा भावेतब्बा ऽ ति।   
    
६१ ९०। मोहस्स भिक्खवे पे    
९१ १२०। कोधस्स भिक्खवे पे    
१२१ १५०। उपनाहस्स भिक्खवे पे    
१५१ १८०। मक्खस्स भिक्खवे पे    
१८१ २१०। पलासस्स भिक्खवे पे    
२११ २४०। इस्साय भिक्खवे पे    
२४१ २७०। मच्छरियस्स भिक्खवे पे    
२७१ ३००। मायाय भिक्खवे पे   
३०१ ३६०। थम्भस्स भिक्खवे पे   
३६१ ३९०। सारम्भस्स भिक्खवे पे   
३९१ ४२०। मानस्स भिक्खवे पे    
४२१ ४५०। अतिमानस्स भिक्खवे पे   
४५१ ४८०। मदस्स भिक्खवे पे    
४८१ ५१०। पमादस्स भिक्खवे अभिञ्ञाय पे परिञ्ञाय पे परिक्खयाय पे पहानाय   
पे खयाय पे वयाय पे विरागाय पे निरोधाय पे चागाय पे पटिनिस्सग्गाय पे   
छ धम्मा भावेतब्बा कतमे छ: दस्सनानुत्तरियं पे अनुस्सतानुससरियं पे   
कतमे छ: बुद्धानुस्सति पे कतमे छ : अनिच्चसञ्ञा पे पमादस्स भिक्खवे  
अभिञ्ञाय पे परिञ्ञाय पे परिक्खयाय पे पहानाय पे खयाय पे वयाय पे   
विरागाय पे निरोधाय पे चागाय पे पटिनिस्सग्गाय इमे छ धम्मा भावेतब्बा ऽ ति।   
    
इदमवोच भगवा। अत्तमना ते भिक्खू भगवतो भासितं अभिनन्दुन्ति।  
    
रागादिपेय्यालो निट्ठितो  
    
छक्कनिपातो समत्तो।  
    
* रागपदतो पट्ठाय पमादपरियनेतसु सत्तरससु पेय्यालेसु एकमेकं अभिञ्ञायादि  
दसहि पदेहि योजेत्वा " छ धम्मा भावेतब्बा " ति निद्दिट्ठ अनुत्तरिय अनुस्सति सञ्ञाहि  
पच्चेकं घटितानि सब्बसुत्तानि दसाधिक पञ्चसतानि होन्ति।

