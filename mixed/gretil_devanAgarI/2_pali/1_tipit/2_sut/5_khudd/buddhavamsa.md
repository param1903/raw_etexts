+++
title = "Buddhavamsa"

+++


## Intro
  
  
  
  
Buddhavamsa  
  
  
  
  
Buddhavamsa  
  
Input by the Sri Lanka Tripitaka Project  
  
[CPD Classification 2.5.14]  
[PTS Vol Bu - ] [\z Bv /] [\f I /]      
[PTS Page 001] [\q   1/]       
[BJT Vol Bu - ] [\z Bv /] [\w I /]      
[BJT Page 002] [\x   2/]       
Suttantapiṭake khuddakanikāye   
Buddhavaṃsapāḷi  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मासम्बुद्धस्स   
    
रतनचङ्कमनकण्डो  
    
१। ब्रह्मा च लोकाधिपती सहम्पति१  
कतञ्जली अनधिवरं अयावथ  
सन्तीध सत्ता अप्परजक्खजातिका२  
देसेहि धम्मं अनुकम्पिमं पजं।   
    
२। सम्पन्नविज्जाचरणस्स तादिनो  
जुतिन्धरस्सन्तिमदेहधारिनो  
तथागतस्सप्पटिपुग्गलस्स   
उप्पज्जि कारुञ्ञता सब्बसत्ते।   
    
३। न हेते जानन्ति सदेवमानुसा  
बुद्धो अयं कीदिसको नरुत्तमो  
इद्धिबलं पञ्ञाबलञ्च कीदिसं बुद्धिबलं लोकहितस्स कीदिसं।   
    
४। न हेते जानन्ति सदेवमानुसा  
बुद्धो अयं ईदिसको नरुत्तमो   
इद्धिबलं पञ्ञाबलञ्च ईदिसं३  
बुद्धबलं लोकहितस्स ईदिसं३  
    
५। हन्दाहं दस्सयिस्सामि - बुद्धबलं अनुत्तरं४  
चङ्कमं मापयिस्सामि - नहे रतनमण्डितं५  
    
१। सहम्पती, मछसं, सीमु, मवि ४। बुद्धबलमनुत्तर - मछसं, मवि।   
२। सत्ताप्परजक्खजातिका - मछसं, मवि ५। सब्बरतनमण्डितं - मवि  
३। एदिसं - मछसं, मवि   
[ब्ज्त् पगे ४] [\x ४।]       
    
६। भुम्मा महाराजिका तावतिंसा  
यामा च देवा तुसिता च निम्मिता   
परनिम्मिता येपि च ब्रह्मकायिका  
आनन्दिता विपुलमकंसु घोसं।   
[प्त्स् पगे ००२] [\क़् २।]        
७। ओभासिता च पठवी सदेवका  
पुथू च लोकन्तरिका असंवुता  
तमो च तिब्बो विहतो तदा अहू   
दिस्वान अच्छेरकं पाटिहीरं।   
    
८। सदेवगन्धब्बमनुस्सरक्खसे  
आभा उऌआरा विपुला अजायत   
इमस्मिं लोके परस्मिञ्चोहयस्मिं१  
अधोऽपि उद्धं तिरियञ्च वित्थतं।   
९। सत्तुत्तमो अनधिवरो विनायको  
सत्था अहू देवमनुस्सपूजितो  
महानुभावो सतपुञ्ञलक्खणो  
दस्सेसि अच्छेरकं पाटिहीरं  
    
१०। सो याचितो देववरेन चक्खुमा  
अत्थं समेक्खित्व तदा नरुत्तमो  
चङ्कमं तत्थ २ मापयि लोकनायको  
सुनिट्ठितं सब्बरतनानिम्मितं।   
    
११। इद्धि च आदेसन नुसासनी  
तिपाटिहीरे भगवा वसी अहू  
चङ्कमं मापयि लोकनायको  
सुनिट्ठितं सब्बरतननिम्मितं।   
    
१२। दससहस्सी लोकधातुया सिनेरुपब्बतुत्तमे  
थम्भेऽव दस्सेसि पटिपाटिया चङ्कमे रतनामये  
    
१३। दससहस्सी अतिक्कम्म चङ्कमं मापयी जिनो   
सब्बसोवण्णमया३ पस्से चङ्कमे रतनामये  
    
१। परस्मिञ्चोभये - मवि, चूहये - स्या  
२। तत्थ इति - मछसं नत्थि  
३। सब्बसोण्णमया - मछसं

[ब्ज्त् पगे ६] [\x ६।]        
    
१४। तुलासङ्घाटानुवग्गा सोवण्णफलकत्थता  
वेदिका सब्बसोवण्णा१ दुभतो पस्सेसु निम्मिता  
    
१५। मणिमुत्ता वालुकाकिण्णा२निम्मिता रतनामया  
ओभासेति दिसा सब्बा सतरंसीऽव उग्गतो।   
    
१६। तस्मिं चङ्कमने धीरो द्वत्तिंसवरलक्खणो  
विरोचमानो सम्बुद्धो चङ्कमे चङ्कमी जिनो।   
    
१७। दिब्बं मन्दारवं पुप्फं पदुमं पारिच्छत्तकं३  
चङ्कमने ओकिरन्ति सब्बे देवा समागता।   
    
१८। पस्सन्ति तं देवसङ्घा दससहस्सी पमोदिता  
नमस्समाना निपतन्ति तुट्ठहट्ठा पमोदिता।   
    
१९। तावतिंसा च यामा च तुसिता चाऽपि देवता  
निम्मानरतिनो देवा ये देवा वसवत्तिनो  
उदग्गवित्ता सुमना पस्सन्ति लोकनायकं।   
    
२०। सदेवगन्धब्बमनुस्सरक्खसा   
नागा सुपण्णा अथवाऽपि रक्खसा  
[प्त्स् पगे ००३] [\क़् ३।]        
पस्सन्ति तं लोकहितानुकम्पकं   
नभेऽव अच्चुग्गतचन्दमण्डलं।   
    
२१। आभस्सरा सुभकिण्णा  
वेहप्फला अकनिट्ठा च देवता  
सुसुद्ध सुक्कवत्थवसना४  
तिट्ठन्ति पञ्जलीकता।   
    
२२। मुञ्चन्ति पुप्फं पन ५ पञ्चवण्णिकं  
मन्दारवं चन्दनवुण्णमिस्सितं   
भमेन्ति चेलानि च अम्बरे तदा  
अहो जिनो लोकहितानुकम्पको।   
    
२३। तुवं सत्था च केतु च धजो यूपो च पाणिनं  
परायनो पतिट्ठा६ च दीपो च दिपदुत्तमो७  
    
१। सब्बा सोवण्ण-सीमु ५। सुपफानि वा-पु  
२। वालिकाकिण्णा-मछसं, मचि ६। पतिट्ठो-सीमु ३। पारिछततकं-मछसं ७।  
द्वीपदुत्तमो-मछसं, सीमु  
४। सुसुद्धसुक्कवसना-पु

[ब्ज्त् पगे ८] [\x ८।]        
    
२४। दससहस्सीलोकधातुया देवतायो महिद्धिका  
परिवारेत्वा नमस्सन्ति तुट्ठहट्ठा पमोदिता।   
    
२५। देवता देवकञ्ञा च पसन्ता तुट्ठमानसा  
पञ्चवण्णिकपुप्फेहि पूजयन्ति नरासभं।   
    
२६। पस्सन्ति तं देवसङ्घा पसन्ना तुट्ठमानसा  
पञ्चवण्णिकपुप्फेहि पूजयन्ति नरासभं।   
    
२७। अहो अच्छरियं लोके अब्भुतं लोमहंसनं  
न मेदिसं भूतपुब्बं अच्छेरं लोमहंसनं।   
    
२८। सकं सकं हि१ भवने निसीदित्वान देवता  
हसन्ति ता२ महाहसितं दिस्वानच्छेरकं नभे।   
    
२९। आकासट्ठा च भूमट्ठा तिणपन्थनिवासिनो३  
कतञ्जली नमस्सन्ति तुट्ठहट्ठापमोदिता।   
    
३०। येऽपि दीघायुका नागा पुञ्ञवन्तो महिद्धिका  
पमोदिता नमस्सन्ति पूजयन्ति नरुत्तमं।   
    
३१। सङ्गीतियो पवत्तेन्ति अम्बरे अनिलञ्जसे  
चम्मनद्धानि वादेन्ति दिस्वानच्छेरकं नभे।   
    
३२। सङ्खा च पणवा चेव अथो देण्डिमा४ बहू  
अन्तलिक्खस्मिं वज्जेन्ति ५ दिस्वानच्छेरकं नभे।   
    
३३। अब्भुतो वत नो अज्ज उप्पज्जि लोमहंसनो  
धुवं अत्थसिद्धिं ६ लभाम खणो नो पटिपादितो।   
    
३४। बुद्धोऽति तेसं सुत्वान पीति उप्पज्जि तावदे  
बुद्धो बुद्धोऽति कथयन्ता तिट्ठन्ति पञ्जली कता।   
३५। हिङ्कारं साधुकारञ्च ७ उक्कुट्ठिं सम्पसादनं ८   
पजा च विविधा गगने वत्तेन्ति ९ पञ्जलीकता।   
    
१। सकसकम्हि-मछसं सकं सकम्हि-सीमु। मवि। ६। धुवमत्थसिद्धिं-मछसं  
२। हसन्ति-सीमु ७। हिङ्कारा, साधूकारा च-मछसं  
३। तिणपिट्ठनिवासनो-सीमु ८। उक्कुट्ठिसम्पहंसनं-मछसं  
४। डिणडिमा-मछसं ९। उक्कुट्ठिसम्पहंसनं-मछसं  
५। वज्जन्ति-मछसं 

[ब्ज्त् पगे १०] [\x १०।]        
    
३६। गायन्ति सेलेन्ति च वादयन्ति च  
भुजानि पोठेन्ति१ च नच्चयन्ति च   
मुञ्चन्ति पुप्फं पन पञ्चवण्णिकं  
मन्दारवं चन्दनचुण्णमिस्सितं।   
[प्त्स् पगे ००४] [\क़् ४।]        
३७। यथा तुय्हं महावीर पादेसु चक्कलक्खणं   
धजवजिरपताका२ वड्ढमानङ्कुसाचितं  
    
३८। रूपे सीलसमाधिम्हि पञ्ञाय च असादिसो  
विमुत्तिया असमसमो धम्मचक्कप्पवत्तने  
    
३९। दसनागबलं काये तुय्हं पाकतिकं बलं  
इद्धिबलेन असमो धम्मचक्कप्पवत्तने।   
    
४०। एवं सब्बगुणोपेतं सब्बङ्गसमुपागतं  
महामुनिं कारुणिकं लोकनाथं नमस्सथ।   
    
४१। अभिवादनं थोमनञ्च वन्दनञ्च पसंसनं  
नमस्सनञ्च पूजञ्च सब्बं अरहसी तुवं।   
    
४२। ये केचि लोके वन्दनेय्या  
वन्दनं अरहन्ति ये  
सब्बसेट्ठो महावीर  
सदिसो ते न विज्जति।   
    
४३। सारिपुत्तो महापञ्ञो समाधिज्झानकोविदो  
गिज्झकूटे ठितोयेव पस्सति लोकनायकं।   
    
४४। सुफुल्लं सालराजं व ३ चन्दंव गगने यथा  
मज्झन्तिकेऽव ४ सुरियं ओलोकेति नरासभं  
    
४५। जलन्तं दीपरुक्खऽंव तरुणसुरियऽंव ५ उग्गतं।   
ब्यामप्पभानुरञ्जितं धीरं पस्सति नायकं।   
    
४६। पञ्चन्नं भिक्खुसतानं कतकिच्चानतादिनं  
खीणासवानं विमलानं खणेन सन्निपातयि।   
    
१। पोथेन्ति-मछसं ४। मज्झनहिकेव-मछसं  
२। पटाका-मछसं ५। सूरियऽंव-मछसं  
३। सुफुल्लसालराजंव-मवि।   
    
[ब्ज्त् पगे १२] [\x १२।]        
    
४७। लोकप्पसादनं१ नाम पाटिभीरं निदस्सयि  
अम्हेऽपि तत्थ गमिस्साम २ वन्दिस्साम मयं जिनं।   
    
४८। एथ सब्बे समागन्त्वा पुच्छिस्साम मयं जिनं।   
कङ्खं विनोदयिस्साम पस्सित्वा लोकनायकं।   
    
४९। साधूति ते पटिस्सुत्वा निपका संवुतिन्दिया   
पत्तचीवरमादाय तरमाना उपागमुं३  
    
५०। खीणासवेहि विमलेहि दन्तेहि उत्तमे दमे  
सारिपुत्तो महापञ्ञो इद्धिया उपसङ्कमि।   
    
५१। तेहि भिक्खूहि परिवुतो सारिपुत्तो महागणी।   
जलन्तो देवो गगनेऽव ४ इद्धिया उपसङ्कमी।   
    
५२। उक्कासितञ्च खिपितं५ अज्झुपेक्खित्व ६ सुब्बता  
सगारवा सप्पतिस्सा सम्बुद्धं उपसङ्कमुं।   
    
५३। उपसङ्कमित्वा पस्सन्ति सयम्भुं लोकनायकं  
नभे अच्चुग्गतं धीरं चन्दऽञ्च गगने यथा।   
    
५४। जलन्तं दीपरुक्खऽंव विज्जुऽंव७ गगने यथा  
मज्झन्तिकेऽव सुरियं पस्सन्ति लोकनायकं।   
    
५५। पञ्चभिक्खुसता सब्बे पस्सन्ति लोकनायकं  
रहदमिव विप्पसन्नं सलिलं सुफुल्ल पदुमं यथा८  
[प्त्स् पगे ००५] [\क़् ५।]        
५६। अञ्जलिं पग्गहेत्वान तुट्ठहट्ठा९ पमोदिता  
नमस्समाना निपतन्ति सत्थुनो चक्कलक्खणे।   
    
५७। सारिपुत्तो महापञ्ञो कोरण्डसमसादिनो  
समाधिज्झानकुसलो वन्दति१० लोकनायकं।   
    
१। लोकप्पसादकं-पू २। गन्त्वान-मछसं ३। मूपागमुं-मवि। ४। लऌअनेता, देवोऽव  
गगने-मछसं ५। खिपितञ्च-स्या ६ अज्झूपेक्खिय-मछसं ७। विज्जूव-सीमु ८। सुफुल्लं  
पदुमं यथा-मछसं, सीमु, पु। ९। भट्ठतुट्ठा-मवि। १०। वन्दते-मछसं। 

[ब्ज्त् पगे १४] [\x १४।]       
    
५८। गज्जिता१ कालमेघोऽव नीलुप्पलसमसादिसो  
इद्धिबलेन २ असमो मोग्गल्लानो महिद्धिको।   
    
५९। महाकस्सपोऽपि च थेरो उत्तत्तकनकसन्तिभो  
धुतगुणे अग्गनिक्खित्तो थोमितो सत्थु वण्णितो।   
    
६०। दिब्बक्खूनं यो अग्गो अनुरुद्धो महागणी  
ञातिसेट्ठो भगवतो अविदूरेऽव तिट्ठति।   
    
६१। आपत्तिअनापत्तिया सतेकिच्छाय ३ कोविदो  
विनये अग्गनिक्खित्तो उपालि सत्थु वण्णितो।   
६२। सुखुमनिपुणत्थपटिविद्धो कथिकानं पवरो गणी  
इसि मन्तानिया पुत्तो पुण्णो नामाऽति विस्सुतो।   
    
६३। एतेसं चित्तमञ्ञाय ओपम्मकुसलो मुनि  
कङ्खच्छेदो महावीरो कथेसि अत्तनो गुणं।   
    
६४। चत्तारो ते असङ्खेय्या कोटि येसं न ञायति  
सत्तकायो च आकासो चक्कवाऌआ च नन्तका  
बुद्धञाणं अप्पमेय्यं न सक्का एते विजानितुं।   
    
६५। किं एतं अच्छरियं लोके यं मे इद्धिविकुब्बनं  
अञ्ञे बहू अच्छरिया अब्भुता लोमहंसना।   
    
६६। यदाऽहं तुसिते काये सन्तुसितो नामहं तदा  
दससहस्सी समागम्म यावन्ति पञ्जली ममं।   
    
६७। कालोऽयं ते ४ महावीर उप्पज्जमातुकुच्छियं  
सदेवकं तारयन्तो बुज्झस्सु अमतं पदं।   
    
१। गज्जितो-सीमु। २। इद्धिविसये-मवि। ३। सतिकिच्छाय-पु ४। कालो खो ते-मछसं, कालो  
देव-सीमु, कालो ते-पु। 

[ब्ज्त् पगे १६] [\x १६।]       
    
६८। तुसिता काया चवित्वान यदा ओक्कमी१ कुच्छियं   
दससहस्सीलोकधातु कम्पित्थ धरणी तदा।   
    
६९। यदाऽहं मातुकुच्छितो सम्पजानोऽव निक्खमिं  
साधुकारं पवत्तेन्ती २ दससहस्सी पकम्पथ ३।   
    
७०। ओक्कन्ति ४ मे समो नत्थि जातितो अभिनिक्खमे  
सम्बोधियं अहं सेट्ठो धम्मचक्कप्पवत्तने।   
    
७१। अहो अच्छरियं लोके बुद्धानं गुणमहन्तता  
दससहस्सीलोकधातु छप्पकारं पकम्पथ  
ओभासो च महा आसि अच्छेरं लोमहंसनं।   
    
७२। भगवा च तम्हि समये लोनजेट्ठो नरासभो  
सदेवकं दस्सयन्तो इद्धिया चङ्कमी जिनो।   
    
७३। चङ्कमे चङ्ककमन्तोऽव कथेसि लोकनायको  
अन्तरा न निवत्तेति चतुहत्थे चङ्कमे यथा५।   
[प्त्स् पगे ००६] [\क़् ६।]        
७४। सारिपुत्तो महापञ्ञो समाधिज्झानकोविदो  
पञ्ञाय पारमीप्पन्नो ६ पुच्छति लोकनायकं।   
    
७५। कीदिसो ते महावीर अभिनीहारो नरासभ  
कम्ही काले तया धिर पत्थिता बोधिमुत्तमा।   
    
७६। दानं सीलं च नेक्खम्मं पञ्ञाविरियं च कीदिसं  
खन्तिसच्चमधिट्ठानं मेत्तुपेक्खा च कीदिसा।   
    
१। ओक्कमि-सीमु। २। पवत्तेन्ति-मछसं। ३। पकमपित्थ-मवि। ४। ओक्कन्तिं-मछसं ५।  
तदा-सीमु। ६। पारप्पत्तोऽपि, सीमु। 

[ब्ज्त् पगे १८] [\x १८।]        
७७। दसपारमी तया धीर कीदिसा१ लोकनायक  
कथं उपपारमी पुण्णा परमत्थपारमी कथं।   
    
७८। तस्स पुट्ठो वियाकासि २ करवीकमधुरं गिरो३  
निब्बापयन्तो हदयं हासयन्तो सदेवकं।   
    
७९। अतीतबुद्धानं जिनानं देसितं  
निकीऌइतं४ बुद्धपरम्परागतं  
पुब्बेनिवासानुगताय बुद्धिया  
पकासयी लोकहितं सदेवके।   
    
८०। पीतिपामोज्जजननं सोकसल्लविनोदनं  
सब्बसम्पत्तिपटिलाभं चित्तिकत्वा सुणोथ ५ मे  
    
८१। मदनिम्मदनं सोकनुदं संसारपरिमोचनं६  
सब्बदुक्खक्खयं मग्गं सक्कच्चं पटिपज्जथाऽति।   
रतनचङ्कमनकण्डो निट्ठितो।   
    
१। कीदिसि-मछसं। २। व्याकायि-सीमु। ३। करविकमधुरगिरो-मछसं। ४।  
निकीलितं(मछसं)। ५। पुनाथ-मछसं, ६। संसारमोछनं-सीमु,  
संसारसमतिक्कमं-पु। 

[ब्ज्त् पगे २०] [\x २०।]        
    
सुमेध कथा   
    
१। कप्पे च सतसहस्से च चतुरो च असङ्खिये  
अमरं नाम नगरं दस्सनेय्यं मनोरमं।   
    
२। दसहि सद्देहि अविवित्तं अन्नपानसमायुतं हत्थिसद्दं अस्ससद्दं  
भेरिसङ्खरथानि च १  
खादथ पिवथ चेव अन्नपानेन घोसितं।   
३। नगरं सब्बङ्गसम्पन्नं सब्बकम्ममुपागतं  
सत्तरतनसम्पन्नं नानाजनसमाकुलं  
समिद्धं देवनगरंव आवासं पुञ्ञकम्मिनं।   
    
४। नगरे अमरवतिया सुमेधो नाम ब्राह्मणो  
अनेककोटिनिचयो पहूतधनधञ्ञवा।   
[प्त्स् पगे ००७] [\क़् ७।]        
५। अज्झायको मन्तधरो तिण्णं वेदानपारगु  
लक्खणे इतिहासे च सधम्मे पारमिं गतो।   
    
६। रहोगतो निसीदित्वा एवं चिन्तेसहं तदा  
दुक्खो पुनब्भवो नाम सरीरस्स च भेदनं  
(सम्मोहमरणं दुक्खं जराय अभिमद्दनं। )*  
    
७। जातिधम्मो जराधम्मो व्याधिधम्मो चऽहं सदा  
अजरं अमरं खेमं परियेसिस्सामि निब्बुतिं।   
    
८। यन्नूनिमं पूतिकायं नाना कुणपपूरितं  
छड्ढयित्वान गच्छेय्यं अनपेखो२ अनत्थिको।   
    
९। अत्थि हेहिति सो मग्गो न सो सक्का न हेतुये   
परियेसिस्सामि तं मग्गं भवतो परिमुत्तिया।   
    
१०। यथाऽपि दुक्खे विज्जन्ते सुखं नामऽपि विज्जती   
एवं भवे विज्जमाने विभवोऽपि इच्छितब्बको।   
    
१। भेरिसङ्करथान च-असा * गाथद्धमिदं, सम्मोहविनोदनिया, अट्ठकथाय, दिस्सते।  
२। अनेपेक्खो-मछसं। 

[ब्ज्त् पगे २२] [\x २२।]       
    
११। यथाऽपि उण्हे विज्जन्ते अपरं विज्जति सीतलं  
एवं तिविधग्गि विज्जन्ते निब्बानं इच्छितब्बकं।   
    
१२। यथाऽपि पापे विज्जन्ते कल्याणम्पि विज्जति  
एवमेव जाति विज्जन्ते अजातिपिच्छितब्बका१  
    
१३। यथा गूथगतो पुरिसो तऌआकं दिस्वान पूरितं  
न गवेसति तं तऌआकं न दोसो तऌआकस्स सो।   
    
१४। एवं किलेसमलधोवं २ विज्जन्ते अमतन्तऌए  
न गवेसति तं तऌआकं न दोसो अमतन्तऌए।   
    
१५। यथा अरीहि परिरुद्धो विज्जन्ते गमनम्पथे३।   
न पलायति सो पुरिसो न दोसो अञ्जसस्स सो।   
    
१६। एवं किलेसपरिरुद्धो विज्जमाने सिवे पथे  
न गवेसति तं मग्गं न दोसो सिवमञ्जसे।   
    
१७। यथऽपि ब्याधितो पुरिसो विज्जमाने तिकिच्छके  
न तिकिच्छापेति तं व्याधिं न सो दोसो तिकिच्छके।   
    
१८। एवं किलेसव्याधीहि दुक्खितो परिपीऌइतो४।   
न गवेसति तं आचरियं न सो दोसो५ विनायके।   
    
१९। यथाऽपि कुणपं पुरिसो कण्ठे बद्धं जिगुच्छिय  
मोवयित्वान गच्छेय्य सुखी सेरी सयं वसी।   
    
२०। तथेऽविमं पूतिकायं नाना कुणपसञ्चयं६  
छड्डयित्वान ७ गच्छेय्यं अनपेखो८ अनत्थिको।   
    
२१। यथा उच्चारठानम्हि ९ करीसं नरनारियो  
छड्डयित्वान ७ गच्छन्ति अनपेखा अनत्थिका।   
    
१। अजातिपिच्छितब्बकं-सीमु। २। किलेसमलधोवे-ध। अ। सीमु, किलेसमलधोव-मछसं।  
३। गमने पथे-सीमु, असा। ४। पतिपिऌइतो-मवि। ५। न दोसो सो-सीमु, मछसं। ६। नाना  
कुणपपूरितं-पु। ७। छड्ढयित्वा-सीमु। ८। अनपेक्खो-सीमु। मछसं, असा। ९।  
उस्सासठानम्हि - पु 

[ब्ज्त् पगे २४] [\x २४।]        
    
२२। एवमेवाऽहं इमं कायं नाना कुणपपूरितं  
छड्डयित्वान गच्छिस्सं वच्चं कत्वा यथा कुटिं।   
    
२३। यथाऽपि जज्जरं नावं पलुग्गं उदकगाहिनिं१  
सामी छड्डेत्व २ गच्छन्ति अनपेखा अनत्थिका।   
[प्त्स् पगे ००८] [\क़् ८।]        
२४। एवमेवाहं इमं कायं नवच्छिद्दं धुवस्सवं  
छड्डयित्वान गच्छिस्सं छिन्ननावऽंव सामिका।   
    
२५। यथाऽपि पुरिसो चोरेहि गच्छन्तो भण्डमादिय  
भण्डच्छेदहयं दिस्वा छड्डयित्वान गच्छति।   
    
२६। एवमेवमयं कायो महाचोरसमो विय  
पहायिमं गमिस्सामि कुसलच्छेदना भया।   
    
२७। एवाऽहं चिन्तयित्वान नेककोटिसतं धनं  
नाथानाथानं दत्वान हिमवन्तमुपागमिं।   
    
२८। हिमवन्तस्स अविदूरे ३ धम्मको नाम पब्बतो  
अस्समो सुकतो मय्हं पण्णसाला सुमापिता।   
    
२९। चङ्कमं तत्थ मापेसि पञ्चदोसविवज्जितं  
अट्ठगुणसमुपेतं अभिञ्ञाबलमाहरिं।   
    
३०। साटकं पजहिं तत्थ नवदेसमुपागतं  
वाकचीरं निवासेसिं द्वादसगुणमुपागतं४  
    
३१। अट्ठदोससमाकिण्णं पजहिं पण्णसालकं  
उपागमिं रुक्खकमूलं गुणेदसहुपागतं५।   
    
३२। वापितं रोपितं धञ्ञं पजहिं निरवसेसतो  
अनेकगुणसम्पन्नं पवत्तफलमादियिं।   
    
३३। तत्थ पधानं६ पदहिं निसज्जट्ठानचङ्कमे  
अब्भन्तरम्हि सत्ताहे अभिञ्ञाबलमपापुणिं७  
    
१। पलुग्गं उदगाहिनिं-मछसं, पलुग्गं उदकवाहिनिं-सी। २। छड्डेत्वा-मछसं,  
मवि।   
३। हिमवनतससाविदूरे-मछसं। ४। द्वादसगुणुपागतं-सीमु। ५। गुणे  
दसमुपगतं-सीमु, गुणेहि दसहुपागतं-असा। ६। तत्थपपधानं-मछसं। ७।  
अभिञ्ञा बलपापुणिं-मछसं

[ब्ज्त् पगे २६] [\x २६।]        
    
३४। एवं मे सिद्धिप्पत्तस्स वसीभूतस्स सासने  
दीपङ्करो नाम जिनो उप्पज्जि लोकनायको।   
    
३५। उप्पज्जन्ते च जायन्ते बुज्झन्ते धम्मदेसने  
चतुरो निमित्ते नाद्दसं झानरतिसमप्पितो।   
    
३६। पच्चन्तदेसविसये निमन्तेत्वा तथागतं  
तस्स आगमनं मग्गं सोधेन्ति तुट्ठमानसा।   
    
३७। अहं तेन समयेन निक्खमित्वा सकस्समा  
धुनन्तो वाकचीरानि गच्छामि अम्बरे तदा।   
    
३८। वेदजातं जनं दिस्वा तुट्ठहट्ठं पमोदितं  
ओरोहित्वान गगना मानुसे पुच्छिं तावदे।   
    
३९। तुट्ठहट्ठो पमुदितो "वेदजातो महाजनो  
कस्स सोधीयति मग्गो अञ्जसं वटुमायनं।   
४०। ते मे पुट्ठा ब्याकरिंसु१ बुद्धो लोके अनुत्तरो  
दीपङ्करो नाम जिनो उप्पज्जि लोकनायको।   
तस्स सोदीयतो मग्गो२ अञ्जसं वटुमायनं।   
    
४१। बुद्धोऽति मम सुत्वान पीति उप्पज्जि तावदे  
ऽबुद्धो बुद्धोऽति कथयन्तो सोमनस्सं पवेदयिं।   
    
४२। तत्थ ठत्वा विचिन्तेसिं तुट्ठो संविग्गमानसो  
इध बीजानि रोपिस्सं खणो चे मा उपच्चगा।   
[प्त्स् पगे ००९] [\क़् ९।]        
४३। यदि बुद्धस्स सोधेथ एकोकासं ददाथ मे   
अहम्पि सोधयिस्सामि अञ्जसं वटुमायनं।   
    
४४। अदंसु ते ममोकासं सोधेतुं अञ्जसं तदा   
ऽबुद्धो बुद्धोऽति चिन्तेन्तो मग्गं सोधेमहं तदा  
    
१। वियाकासुं-सीमु, वियाकंसुं-मछसं।   
२। सोधीयति पथो-पु, सोधीयति मग्गो-सीमु, मछसं। 

[ब्ज्त् पगे २८] [\x २८।]       
    
४५। अनिट्ठिते ममोकासे दीपङ्करो महामुनि  
चतूहि सतसहस्सेहि जऌअभिञ्ञेहि तादिहि  
खीणासवेहि विमलेहि पटिपज्जि अञ्जसं जिनो।   
    
४६। पच्चुग्गमना वत्तन्ति वज्जन्ति भेरियो बहू  
अमोदिता नरुमरू साधुकारं पवत्तयुं।   
    
४७। देवा मनुस्से पस्सन्ति मनुस्सापि च देवता  
उभोऽपि ते पञ्जलिका अनुयन्ति तथागतं।   
    
४८। देवा दिब्बेहि तुरियेहि मनुस्सा मानुसेहि१ च  
उभोऽपि ते वज्जयन्ता अनुयन्ति तथागतं।   
    
४९। दिब्बं मन्दारवं पुप्फं पदुमं पारिच्छत्तकं  
दिसो दिसं ओकिरन्ति आकासनभगता मरू।   
    
५०। चम्पकं सललं नीपं नागपुन्नागकेतकं  
दिसो दसं उक्खिपन्ति भूमितलगता नरा।   
    
५१। केसे मुञ्चित्वहं तत्थ वाकवीरञ्च चम्मकं  
कलले पत्थरित्वान अवकुज्जो निपज्जहं।   
    
५२। अक्कमित्वान मं बुद्धो सह सिस्सेहि गच्छतु  
मा नं कलले अक्कमित्थो हिताय मे भविस्सति।   
    
५३। पठवियं२ निपन्नस्स एवं मे आसि चेतसो  
इच्छमानो अहं अज्ज किलेसे झापये ममं  
    
५४। किं मे अञ्ञातवेसेन धम्मं सच्छिकतेनिध   
सब्बञ्ञूतं पापुणित्वा बुद्धो हेस्सं सदेवके।   
    
५५। किं मे एकेन तिण्णेन पुरिसेन थामदस्सिना  
सब्बञ्ञूतं पापुणित्वा सन्तारेस्सं सदेवके।   
    
५६। इमिना मे अधिकारेन कतेन पुरिसुत्तमे  
सब्बञ्ञुतं पापुणित्वा३ तारेमि जनतं बहु।   
    
१। मानुसकेहि-सीमु। २। पथवियं-मछसं, पुथुविया-पु। ३। पापुणामि-मवि। 

[ब्ज्त् पगे ३०] [\x ३०।]        
    
५७। सासारसोतं छिन्दित्वा विद्धंसेत्वा तयो भवे  
धम्मनावं समारुय्ह सन्तारेस्सं सदेवके।   
    
५८। मनुस्सत्तं लिङ्गसम्पत्ति हेतु सत्थारदस्सनं  
पब्बज्जागुणसम्पत्ति अधिकारो च छन्दता  
अट्ठधम्मसमोधाना अभिनीहारो समिज्झति।   
    
५९। दीपङ्करो लोकविदू आहुतीनं पटिग्गहो  
उस्सीसके मं ठत्वान इदं वचनमब्रूवि।   
[प्त्स् पगे ०१०] [\क़् १०।]        
६०। पस्सथ इमं तापसं जटिलं उग्गतापनं   
अपरिमेय्ये इतो कप्पे बुद्धो लोकेन भविस्सति।   
    
६१। अहु१ कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं*  
    
६२। अजपालरुक्खमूलस्मिं निसीदित्वा तथागतो*  
तत्थ पायासमग्गय्ह २ नेरञ्जरमुपेहिति  
    
६३। नेरञ्जराय तिरम्हि पायासं आदाय ३ सो जिनो  
पटियत्तवरमग्गेन बोधिमूलं हि एहिती।   
    
६४। ततो पदक्खिणं कत्वा बोधिमण्डं अनुत्तरो४  
अस्सत्थरुक्खमूलम्हि बुज्झिस्सति महायसो।   
    
६५। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
६६। अनासवा वीतरागा५ सन्तचित्ता समाहिता  
कोलितो उपतिस्सो च अग्गा हेस्सन्ति सावका।   
    
६७। आनन्दो नामुपट्ठाको उपट्ठिस्सति तं जिनं  
खेमा उप्पलवण्णा च अग्गा हेस्सन्ति साविका।   
    
६८। अनासवा वीतरागा५ सन्तचित्ता समाहिता  
बोधि तस्स भगवतो अस्सत्थोऽति पवुच्चति।   
    
१। अथ-सीमु।   
* पादद्वयमिदं सीहऌअक्खर मुद्दित पोत्थके न दिस्सते।   
२। पायसमग्गयह-सीमु, पसासं पग्गयह-स्या।   
३। पायसं अदा-सीमु, पायास-अदि-मछसं, स्या।   
४। नरुत्तरो-सीमु, अनुत्तरं-स्या।   
५। वीतमला-सीमु। 

[ब्ज्त् पगे ३२] [\x ३२।]        
    
६९। चित्तो च हत्थाऌअवको अग्गा हेस्सन्तूपट्ठका  
उत्तरा नन्दमाता च अग्गा हेस्सन्तुपट्ठिका।   
आयु वस्ससतं तस्स गोतमस्स यसस्सिनो।   
    
७०। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
७१। उक्कुट्ठिसद्दं वत्तेन्ति१ अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
७२। यदिमस्स लोनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
७३। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
७४। एवमेव मयं सब्बे यदिमुञ्चामिमं जिनं  
अनागतम्हि अद्धाने हेस्साम सम्मुखा इमं।   
    
७५। दीपङ्करो लोकविदू आहुतीनं पटिग्गहो  
मम कम्मं पकित्तेत्वा दक्खिणं पदमुद्धरि।   
    
७६। ये तत्थासुं जिनपुत्ता पदक्खीणमकंसु मं  
देवा मनुस्सा असुरा च अभिवादेत्वान पक्कमुं।   
    
७७। दस्सनं मे अतिक्कन्ते ससङ्घे लोकनायके   
सयना वुट्ठहित्वान पल्लङ्कमाभुजिं तदा।   
    
७८। सुखेन सुखितो होमि पामोज्जेन पमोदितो  
पीतिया च अभिस्सन्तो पल्लङ्कं आभुजिं तदा।   
[प्त्स् पगे ०११] [\क़् ११।]        
७९। पल्लङ्केन निसीदित्वा एवं चिन्तेसहं तदा  
वसीभूतो अहं झाने अभिञ्ञापारमिं गतो।   
    
८०। सहस्सियम्हि लोकम्हि इसयो नत्थि मे समा  
असमो इद्धिधम्मेसु अलभिं ईदिसं सुखं।   
    
८१। पल्लङ्काभूजेन मय्हं दससहस्साधिवासिनो  
महानादं पवत्तेसुं धुवं बुद्धो भविस्ससि।   
    
१। उककुटठी सददा - सीमु। 

[ब्ज्त् पगे ३४] [\x ३४।]        
    
८२। या पुब्बे बोधिसत्तानं पल्लङ्कवरमाभुं  
निमित्तोनि पदिस्सन्ति तानि अज्ज पदीस्सरे।   
    
८३। सीतं व्यपगतं होति उण्हञ्च उपसम्मति   
तानि अज्ज पदिस्सन्ति धूवं बुद्धो भविस्ससि।   
    
८४। दससहस्सी लोकधातु निस्सद्दा होति निरुकुला  
तानि अज्ज पदिस्सन्ति धुवं बुद्धो भविस्ससि।   
    
८५। महावाता न वायन्ति न सन्दन्ति सवन्तियो  
तानि अज्ज पदिस्सन्ति धुवं बुद्धो भविस्ससि।   
    
८६। थलजा दकजा पुप्फा सब्बे पुप्फन्ति तावदे  
तेपज्ज पुप्फिता सब्बे धुवं बुद्धो भविस्ससि।   
    
८७। लता वा यदि वा रुक्खा फलभारा होन्ति तावदे तेपज्ज फलिता सब्बे धुवं बुद्धो  
भविस्ससि।   
    
८८। आकासट्ठा च भुम्मट्ठा रतना जोतन्नि तावदे  
तेपज्ज रतना जोतन्ति धुवं बुद्धो भविस्ससि।   
    
८९। मानुसका च दिब्बा च तुरिया वज्जन्ति तावदे  
तेपज्जुहो अभिरवन्ति धुवं बुद्धो भविस्ससि।   
    
९०। विचित्तपुप्फा गगना अभिवस्सन्ति तावदे   
तेपि अज्ज पदिस्सन्ति धुवं बुद्धो भविस्ससि।   
    
९१। महासमुद्दो आभुजति दससहस्सी पकम्पति  
तेपज्जुभो अभिरवन्ति धुवं बुद्धो भविस्ससि। 

[ब्ज्त् पगे ३६] [\x ३६।]        
    
९२। निरयेसु दससहस्सी१ अग्गी निब्बन्ति तावदे  
तेपज्ज निब्बुता अग्गी धुवं बुद्धो भविस्ससि।   
    
९३। विमलो होति सुरियो सब्बा२ दिस्सन्ति तारका तेऽपि अज्ज पदिस्सन्ति धुवं बुद्धो भविस्ससि।   
    
९४। अनोवट्ठेन उदकं महिया उब्भिज्जि तावदे  
तम्पज्जुब्भिज्जते महिया धुवं बुद्धो भविस्ससि।   
    
९५। तारगणा विरोचन्ति नक्खत्ता गगनमण्डले  
विसाखा चन्दिमयुत्ता धुवं बुद्धो भविस्ससि।   
९६। खीलासया दरीसया निक्खमन्ति सकासया  
तेपज्ज आसया छुद्धा धुवं बुद्धो भविस्ससि।   
९७। न होति अरति सत्तानं सन्तुट्ठा होन्ति तावदे।   
तेपज्ज सब्बे सन्तुट्ठा धुवं बुद्धो भविस्ससि।   
[प्त्स् पगे ०१२] [\क़् १२।]        
९८। रोगा तदुपसम्मन्ति जिगच्छा च विनस्सति  
तानि अज्ज पदिस्सन्ति धुवं बुद्धो भविस्ससि।   
    
९९। रागो तदा तनु होति दोसो मोहो विनस्सति  
तेऽ पज्ज वीगता सब्बे धुवं बुद्धो भविस्ससि।   
    
१००। भयं तदा न भवति अज्जपेतं पदिस्सति  
तेन लिङ्गेन जानाम धुवं बुद्धो भविस्ससि।   
    
१०१। रजोनुद्धंसति उद्धं अज्जपेतं पदिस्सति  
तेन लिङ्गेन जानाम धुवं बुद्धो भविस्ससि।   
    
१०२। अनिट्ठगन्धो पक्कमति दिब्बगन्धे पवायति  
सोपज्ज वायति गन्धो धुवं बुद्धो भविस्ससी।   
    
१। निरयेपि दससहसेस-मछसं, असा।   
निरयेसु दससहस्सीसु-मचि।   
२। सब्बे-सीमु। 

[ब्ज्त् पगे ३८] [\x ३८।]        
    
१०३। सब्बे देवा पदिस्सन्ति ठपयित्वा अरूपिनो  
तेऽपज्ज सब्बे दिस्सन्ति धुवं बुद्धो भविस्ससि।   
    
१०४। यावता निरया नाम सब्बे दिस्सन्ति तावदे   
तेऽपज्ज सब्बे दिस्सन्ति धुवं बुद्धो भविस्ससि।   
    
१०५। कुड्डा कचाटा सेला च न होन्तावरणा१ तदा   
आकासभूता तेऽ पज्ज धुवं बुद्धो भविस्ससि।   
    
१०६। चुती च उपपत्ति च खणे तस्मिं न विज्जति  
तानि अज्ज पदिस्सन्ति धुवं बुद्धो भविस्ससि।   
    
१०७। दऌहं पग्गण्ह विरियं मा निवत्ति२ अभिक्कम  
महम्पेतं पजानाम धुवं बुद्धो भविस्ससीति।   
    
१०८। बुद्धस्स वचनं सुत्वा दससहस्सीन चूभयं  
तुट्ठहट्ठो३ पमुदितो एवं चिन्तेसहं तदा।   
    
१०९। अद्वेज्झावचना बुद्धा अमोघवचना जिना वितथं नत्थि बुद्धानं धुवं बुद्धो  
भवामहं  
    
११०। यथा खित्तं नभे लेड्डु धुवं पतति भूमियं  
तथेऽव बुद्धसेट्ठानं वचनं धुवसस्सतं  
वितथं नत्थि बुद्धानं धुवं बुद्धो भवामहं  
    
१११। यथाऽपि सब्बसत्तानं मरणं धुवयस्सतं  
तथेऽव बुद्धसेट्ठानं वचनं धुवसस्सतं  
वितथं नत्थि बुद्धानं धुवं बुद्धो भवामहं।   
    
११२। यथा रत्तिक्खये पत्ते सुरियस्सुग्गमनं धुवं   
तथेऽव बुद्धसेट्ठानं वचनं धुवसस्सतं  
वितथं नत्थि बुद्धानं धुवं बुद्धो भवामहं।   
    
१। भोनतावरणं-सीमु। २। मा निवत्त-मछसं। ३। भटठतुटेठा-सीमु।   
[ब्ज्त् पगे ४०] [\x ४०।]       
    
११३। यथा निक्खन्तसयनस्स सीहस्स नदनं धुवं  
तथेव बुदधसेट्ठानं वचनं धुवसस्सतं  
विततं नत्थि बुद्धानं धुवं बुद्धो भवामहं।   
[प्त्स् पगे ०१३] [\क़् १३।]        
११४। यथा आपन्नसत्तानं भारमोरोनं धुवं  
तथेव बुद्धसेट्ठानं वचनं धुवसस्सतं  
वितथं नत्थि बुद्धानं धुवं बुद्धो भवामहं  
११५। हन्द बुद्धकरे धम्मे विविनामि इतो चितो  
उद्धं अधो दसदिसा यावता धम्मधातुया,   
    
११६। विचिनन्तो तदा दक्खिं१ पठमं दानपारमिं  
पुब्बकेहि महेसीहि अनुचिण्णं महापथं।   
११७। इमं त्वं पठमं ताव दऌहं कत्वा समादिय  
दानपारमितं गच्छ यदि बोधिं पत्तुमिच्छसि।   
    
११८। यथाऽपि कुम्भो सम्पुण्णो यस्स कस्सचि अधोकतो  
वमते उदकं निस्सेसं न तत्थ परिरक्खति  
    
११९। तथेव याचके दिस्वा हीनमुक्कट्ठमज्झिमे  
ददाहि दानं निस्सेसं कुम्भो विय अधोकतो  
    
१२०। न हे ते एत्तकायेव बुद्धधम्मा भविस्सरे  
अञ्ञेऽपि विचिनिस्सामि ये धम्मा बोधिपाचना  
    
१२१। विचिनन्तो तदादक्खिं१ दुतियं सीलपारमिं  
पुब्बकेहि महेसीहि असेवितनिसेवितं।   
    
१२२। इमं त्वं दुतियं ताव दऌहं कत्वा समादिय   
सीलपारमितं गच्छ यदि बोधिं पत्तुमिच्छसि।   
    
१२३। यथापि चमरी वालं२ किस्मीचि ३ पतिलग्गितं उपेति मरणं तत्थ न विकोपेति  
वालधिं।   
    
१२४। तथेव त्वं चतुसु भूमीसु सीलानि परिपूरय  
परिरक्ख सब्बदा सीलं चमरी विय वालधिं।   
    
१। तदादक्खि-सीमु, मछसं। २। वाऌअं-सीमु। ३। किसमिञ्चि-मछसं। 

[ब्ज्त् पगे ४२] [\x ४२।]       
    
१२५। न हेते एत्तकायेव बुद्धधम्मा भविस्सरे  
अञ्ञेऽपि विचिनिस्सामि ये धम्मा बोधिपाचना   
१२६। विचिनन्तो तदा दक्खिं ततियं नेक्खम्मपारमिं। पुब्बकेहि महेसीहि  
आसेवितनिसेवितं।   
    
१२७। इमं त्वं ततियं ताव दऌहं कत्वा समादिय  
नेक्खम्मपारमि१ गच्छ यदि बोधिं पत्तुमिच्छसि।   
    
१२८। यथा अन्दुघरे पुरिसो चिरवुत्थो दुखद्दितो  
त तत्थ रागं अभिजनेति मुत्तिं येव गवेसति।   
    
१२९। तथेव त्वं सब्बभवे पस्स अन्दुघरे विय   
नेक्खम्माभिमुखो होहि भवतो परिमुत्तिया।   
    
१३०। न हेते एत्तकायेव, बुद्धधम्मा भविस्सरे  
अञ्ञेऽपि विचिनिस्सामि ये धम्मा बोधिपाचना।   
    
१३१। विचिनन्तो तदा दक्खिं चतुत्थं पञ्ञापारमिं  
पुब्बकेहि महेसीहि आसेवितनिसेवितं।   
१३२। इमं त्वं चतुत्थं ताव दऌहं कत्वा समादिय  
पञ्ञापारमितं२ गच्छ यदि बोधिं पत्तुमिच्छसि।   
    
१३३। यथाऽपि ३ भिक्खु भिक्खन्तो हीनमुक्कट्ठमज्झिमे  
कुलानि न विवज्जेन्तो एवं लभति यापनं।   
[प्त्स् पगे ०१४] [\क़् १४।]        
१३४। तथेव त्वं सब्बकालं परिपुच्छन्तो बुधं जनं   
पञ्ञापारमितं२ गन्त्वा सम्बोधिं पापुणिस्ससि।   
    
१३५। न हेते एत्तकायेव बुद्धधम्मा भविस्सरे  
अञ्ञेपि विचिनिस्सामि ये धम्मा बोधिपाचना।   
    
१३६। विचिनन्तो तदा दक्खिं पञ्चमिं विरिय पारमिं४  
पुब्बकेहि महेसीहि आसवितनिसेवितं।   
    
१। नेक्खम्मपारमितं-स्या। मछसं २। पञ्ञाय पारमिं-मचि।   
३। यथाहि-मचि। ४। विरिय पारमिं-मछसं। 

[ब्ज्त् पगे ४४] [\x ४४।]       
    
१३७। इमं त्वं पञ्चमं ताव दऌहं कत्वा समादिय  
विरिय पारमितं गच्छ यदि बोधिं पत्तुमिच्छसि।   
    
१३८। यथाऽपि सीहो मिगराजा निसज्जट्ठानचङ्कमे  
अलीनविरियो होति पग्गहितमनो तदा  
    
१३९। तथेव त्वं१ सब्बभवे पग्गण्ह विरियं दऌहं  
विरियपारमितं गन्त्वा सम्बोधिं पापुणिस्ससि।   
    
१४०। न हेते एत्तकायेव बुद्धधम्मा भविस्सरे  
अञ्ञेऽपि विचिनिस्सामि ये धम्मा बोधिपाचना।   
    
१४१। विचिनन्तो तदा दक्खिं छट्ठमं खन्तिपारमिं  
पुब्बकेहि महेसीहि आसेवितनिसेवितं।   
    
१४२। इमं त्वं छट्ठमं ताव दऌहं कत्वा समादिय  
तत्थ अद्वेज्झमनसो२ सम्बोधिं पापुणिस्ससि।   
    
१४३। यथाऽपि पठवी ३ नाम सुचिम्पि असुचिम्पि च   
सब्बं सहति निक्खेपं न करोति पटिघं दयं४   
१४४। तथेऽव त्वम्पि सब्बेसं सम्मानावमानक्खमो५  
खन्तिपारमितं गन्त्वा सम्बोधिं पापुणिस्ससि।   
    
१४५। न हेते एत्तकायेव बुद्धधम्मा भविस्सरे  
अञ्ञेपि विचिनिस्सामि ये धम्मा बोधिपाचना।   
    
१४६। विचिनन्तो तदा दक्खिं सत्तमं सच्चपारमिं  
पुब्बकेहि महेसीहि आसेवितनिसेवितं।   
१४७। इमं त्वं सत्तमं ताव दऌहं कत्वा समादिय  
तत्थ अद्वेज्झवचनो सम्बोधिं पापुणिस्ससि।   
    
१। त्वमपि-सीमु। २। अदेवज्झमानसो-मछसं। ३। पथवी-मछसं। ४। तया-पु।   
५। सम्माननावमाननक्खमो-मचि सब्बभवे सम्माननचिमान कखमो-पु। 

[ब्ज्त् पगे ४६] [\x ४६।]        
    
१४८। यथाऽपि ओसधी नाम तुलाभूता सदेवके  
समये उतुवस्से१ वा नेवोक्कमति २ वीथितो।   
    
१४९। तथेऽव त्वम्पि सच्चेसु मा ओक्कमि हि ३ वीथितो  
सच्चपारमितं गन्त्वा सम्बोधिं पापुणिस्ससि।   
    
१५०। न हेते एत्तकायेव बुद्धधम्मा भविस्सरे  
अञ्ञेऽपि विचिनिस्सामि ये धम्मा बोधिपाचना।   
[प्त्स् पगे ०१५] [\क़् १५।]        
१५१। विचिनन्तो तदा दक्खिं अट्ठमं अधिट्ठानपारमिं  
पुब्बकेहि महेसीहि आसेवितनिसेवितं।   
    
१५२। इमं त्वं अट्ठमं ताव दऌहं कत्वा समादिय  
तत्थ त्वं अचलो हुत्वा सम्बोधिं पापुणिस्ससि।   
    
१५३। यथाऽपि पब्बतो सेलो अचलो सुप्पतिट्ठितो  
न कम्पति भुसवातेहि सकट्ठानेऽव तिट्ठति।   
    
१५४। तथेऽच त्वम्पि अधिट्ठाने सब्बदा अचलो भव  
अधिट्ठानपारमिं४ गन्त्वा सम्बोधिं पापुणिस्ससि।   
    
१५५। न हेते एत्तकायेव बुद्धधम्मा भविस्सरे  
अञ्ञेऽपि विचिनिस्सामि ये धम्मा बोधिपाचना।   
    
१५६। विचिनन्तो तदा दक्खिं नवमं मेत्तापारमिं पुब्बकेहि महेसीहि आसेवितनिसेवितं।   
    
१५७। इमं त्वं नवमं दऌहं कत्वा समादिय  
मेत्ताय असमो होहि यदि बोधिं पत्तुमिच्छसि।   
    
१५८। यथाऽपि उदकं नाम कल्याणे पापके जने  
समं फरति सीतेन पवाहेति रजोमलं। ५  
१। उतुवट्टे-पु। २। न वोक्कमति-सीमु, मछसं, स्या, न ओक्कमति-असा।   
३। नातिक्कम हि-सीमु, मा वोक्कम हि-मछसं, मा वोक्कमि हि-मचि। मा वोक्कमसि-स्या  
४। अधिट्ठान पारमितं-सीमु, मछसं। ५। रजं मलं-पु। 

[ब्ज्त् पगे ४८] [\x ४८।]       
    
१५९। तथेऽव त्वम्पि हिताहिते७ समं मेत्ताय भावय  
मेत्तापारमितं गन्त्वा सम्बोधिं पापुणिस्ससि।   
    
१६०। न हेते एत्तकायेव बुद्धधम्मा भविस्सरे  
अञ्ञेऽपि विचिनिस्सामि ये धम्मा बोधिपाचना।   
    
१६१। विचिनन्तो तदा दक्खिं दसमं उपेक्खापारमिं।   
पुब्बकेहि महेसीहि आसेवितनिसेवितं।   
    
१६२। इमं त्वा असमं ताव दऌहं कत्वा समादिय  
तुलाभूतो दऌहो हुत्वा सम्बोधिं पापुणिस्ससि।   
    
१६३। यथाऽपि पठवी २ नाम निक्खित्तं असुचिं सुचिं  
उपेक्खति उभोपेते कोपानुनयवज्जिता।   
    
१६४। तथेऽव त्वम्पि सुखदुक्खे तुलाभूतो सदा भव   
उपेक्खापारमिं गन्त्वा सम्बोधिं पापुणिस्ससि।   
    
१६५। एत्तकायेऽव ते लोके ये धम्मा बोधिपाचना  
ततुद्धं नत्थि अञ्ञत्र दऌहं तत्थ पतिट्ठह।   
    
१६६। इमे धम्मे सम्मसतो सभावसरसलक्खणा। ३  
धम्मतेजेन वसुधा दससहस्सी पकम्पथ।   
    
१६७। चलति रवति पठवी ४ उच्छुयन्तं व पीऌइतं५  
तेलयन्ते यथा चक्कं एवं कम्पति मेदिनी।   
    
१६८। यावता परिसा६ आसी बुद्धस्स परिवेसने  
पवेधमाना सा तत्थ मुच्छिता सेति भूमियं।   
    
१६९। घटानेकसहस्सानि कुम्भीनञ्च सता बहू  
सञ्चुण्णा मथिता तत्थ अञ्ञमञ्ञं पघट्टिता। ७   
[प्त्स् पगे ०१६] [\क़् १६।]        
१७०। उब्बिग्गा तसिता भीता भन्ता ब्याधितमानसा  
महाजना समागम्म दीपङ्करमुपागमुं।   
    
१। त्वं हिताहिते-स्या-मछसं, त्वं अहितहिते-सीमु, मचि। २। पथविमछसं।   
३। सभाव सरसलक्खणे-स्या, मछसं, मचि। ४। चलती रवती पथवी-मछसं, चलती  
रवती पुथूवी, - मचि। ५। गुऌअयन्तंव पीऌइतं-पु, ६। सा तदा परिसा-पु ७।  
अञ्ञमञ्ञपघट्टिता-असा। 

[ब्ज्त् पगे ५०] [\x ५०।]        
    
१७१। किं भविस्सति लोकस्स कल्याणमथ पापकं  
सब्बो उपद्दुतो लोको तं विनोदेहि चक्खूम।   
१७२। तेसं तदा सञ्ञपेसि दीपङ्करो महामुनि  
विस्सत्था होथ मा भाथ१ इमस्मिं पठविकम्पने।   
    
१७३। यमहं अज्ज ब्याकासिं बुद्धो लोके भविस्सति  
एसो सम्मसति धम्मं पुब्बकं जिनसेवितं  
    
१७४। तस्स सम्मसतो धम्मं बुद्धभूमिं असेसतो  
तेनाऽयं कम्पिता पठवी २ दससहस्सी सदेवके।   
    
१७५। बुद्धस्स वचनं सुत्वा मनो निब्बायि तावदे  
सब्बे मं उपसङ्कम्म पुनापि अभिवादयुं३  
    
१७६। समादियित्वा बुद्धगुणं दऌहं कत्वान मानसं  
दीपङ्करं नमस्सित्वा आसना उट्ठहिं तदा।   
    
१७७। दिब्बं मासुसतं पुप्फं देवा मानुसका उभो  
समोकिरन्ति पुप्फेहि वुट्ठाहन्तस्स आसना।   
    
१७८। वेदयन्ति च ते सोत्थिं देवा मानुसका। उभो  
महन्तं पत्थितं तुय्हं तं लभस्सु यथिच्छितं।   
    
१७९। सब्बीतियो विवज्जन्तु सोको रोगो४ विनस्सतु  
मा ते भवत्थवन्तरायो५ फुस खिप्पं बोधिमुत्तमं।   
    
१८०। यथाऽपि समये पत्ते पुप्फन्ति पुप्फिनो दुमा  
तथेव त्वं बुद्धवीर बुद्धञाणेन पुप्फसि।   
    
१८१। यथा ये केचि सम्बुद्धा पूरयुं दसपारमी  
तथेव त्वं महावीर पूरय दसपारमी।   
    
१। हङ्गथ-मछसं। २। पथवी-मछसं, पुथुवी-सीमु। ३। पुनपि मं  
अभिवन्दिसुं-सीमु, मचि, पुनापि अभिवन्दिसुं-मछसं, स्या। ४। सब्बरोगो-सीमु। ५।  
भवनत्वन्तराया-मछसं। 

[ब्ज्त् पगे ५२] [\x ५२।]       
    
१८२। यथा ये केचि सम्बुद्धा बोधिमण्डम्हि बुज्झरे  
तथेव त्वं महावीर बुज्झस्सु जिनबोधियं।   
    
१८३। यथा ये केचि सम्बुद्धा धम्मचक्कं पवत्तयुं  
तथेव त्वं महावीर धम्मचक्कं पवत्तय।   
    
१८४। पुण्णमासे यथा चन्दो परिसुद्धो विरोचति  
तथेव त्वं पुण्णमनो विरोच दससहस्सियं।   
    
१८५। राहुमुत्तो यथा सुरियो तापेन अभिरोचति१  
तथेव लोका मुञ्चित्वा विरोच सिरिया तुवं।   
    
१८६। यथा या काचि नदियो ओसरन्ति महोदधिं  
एवं सदेवका लोका ओसरन्तु २ तवन्तिके।   
    
१८७। तेहि थुतप्पसत्थो३ सो दसधम्मे समादिय  
ते धम्मे परिपूरेन्तो पवनं पाविसी ४ तदाति।   
    
सुमेधकथा निट्ठिता   
१। अतिरोचति-मछसं। २। ओसरन्ति-सीमु। ३। थुतिप्पसत्थो-सीमु। ४। पाविसी-मछसं। 

[ब्ज्त् पगे ५४] [\x ५४।]       
    
१। दीपङ्कर बुद्धवंसो  
[प्त्स् पगे ०१७] [\क़् १७।]       
१। तदा ते भोजयित्वान ससङ्घं लोकनायकं  
उपगञ्छुं सरणं तस्स १ दीपङ्करस्स सत्थुनो।   
    
२। सरणागमने कञ्चि निवेसेति २ तथागतो  
कञ्ची पञ्चसु सीलेसु सीले दसविधे परं  
    
३। कस्सचि देति सामञ्ञं चतुरो फलमुत्तमे   
कस्सचि असमे धम्मे देति सो पटिसम्भिदा।   
    
४। कस्सचि वरसमापत्तियो अट्ठ देति नरासभो  
तिस्सो कस्सचि विज्जायो छऌअभिञ्ञा पवेच्छति।   
    
५। तेन योगेन जनकायं ओवदि सो महामुनि  
तेन वित्थारिकं आसि लोकनाथस्स सासनं  
    
६। महाहनूसहक्खन्धो३ दीपङ्करसनामको४।   
बहू जने तारयति परिमोचेति दुग्गतिं।   
    
७। बोधनेय्यं जनं दिस्वा सतसहस्सेपि योजने  
खणेन उपगन्त्वान बोधेति तं महामुनि।   
    
८। पठमाभिसमये बुद्धो कोटिसतमबोधयि  
दुतियाभिसमये नाथो नवुतिकोटिमबोधयी।   
    
९। यदा च देवभवनम्हि बुद्धो धम्ममदेसयि  
नवुतिकोटिसहस्सानं ततियाभिसमयो अहु।   
    
१०। सन्निपाता तयो आसुं दीपङ्करस्स सत्थुनो  
कोटिसतसहस्सानं पठमो आसि समागमो।   
    
१। तत्थ-पु २। निवेसेसि-मछसं, निवासेसि-सीमु। ३। महाहनु उसभक्खन्धो-मवि ४।  
दीपङ्करस्स नामको-मछसं। 

[ब्ज्त् पगे ५६] [\x ५६।]       
    
११। पुन नारदकूटम्हि पविवेकगते जिने  
खीणासवा वीतमना समिंसु सतकोटियो।   
    
१२। यम्ही काले महावीरो सुदस्सनसिलुच्चये  
नवुतिकोटिसहस्सेहि पवारेसि१ महामुनि।   
    
१३। (अहं तेन समयेन जटिलो उग्गतापनो  
अन्तलिक्खम्हि चरणे पञ्चाभिञ्ञासु पारगू। *)  
    
१४। दसवीससहस्सानं धम्माभिसमयो अहु  
एकद्विन्नं अभीसमया गणनातो असङ्खिया।   
    
१५। वित्थारिकं बाहुजञ्ञं इद्धं फीतं अहू तदा   
दीपङ्करस्स भगवतो सासनं सुविसोधितं।   
    
१६। चत्तारिसतसहस्सानि छऌअभिञ्ञा महिद्धिका  
दीपङ्करं लोकविदुं परिवारेन्ति सब्बदा।   
    
१७। ये केचि तेन समयेन जनन्ति मानुसं भवं  
अप्पत्तमानसा सेखा गरहिता व २ भवन्ति ते।   
    
१८। सुपुप्फितं पावचनं अरहन्तेहि तादिहि  
खीणासवेहि विमलेहि उपसोभति सब्बदा३  
    
१९। नगरं रम्मवती नाम सुदेवो नाम खत्तियो  
सुमेधा नाम जानिका दीपङ्करस्स सत्थुनो।   
[प्त्स् पगे ०१८] [\क़् १८।]       
२०। दसवस्ससहस्सानि अगारमज्झसो४ वसी  
हंसा कोञ्चा मयूरा च तयो पासादमुत्तमा।   
    
२१। तीणि सतसहानि नारियो समलङ्कता  
पदुमा नाम सा नारी उसभक्खन्धो नाम अत्रजो।   
    
२२। निमित्ते चतुरो दिस्वा हत्थियानेन निक्खमि  
अनूनदसमासानि पधानं पदहि जिनो।   
    
१। परिवारेसि-सीमु। २। गरहिता-मछसं। ३। उपसोभति सदेवके-पु।   
४। अगारं अज्झसो-सीमु। -मछसं, अगारं अज्झावसि जिनो-स्या  
* अयं गाथा अत्थसालिनिया धम्मसङ्गणि-अट्ठ कथा निदानवण्णनाय दीपङ्कर  
बुद्धवंसे लिखिता इमस्मिं पन बुद्धवंसे नत्थिभावो येव पनस्सा युत्ततरो।  
कस्माति चे? हेट्ठ, सुमेधकथासु कथिता हि। (अट्ठ कथा)

[ब्ज्त् पगे ५८] [\x ५८।]       
    
२३। पधानचारं चरित्वान अबुज्झि मानसं१ मुनि  
ब्रह्मुना याचितो सन्नो दीपङ्करो महामुनि।   
    
२४। वत्ति चक्कं महावीरो नन्दामे सिरीघरे ३  
निसिन्नो सिरीसमूलम्हि अका तित्थियमद्दनं।   
    
२५। सुमङ्गलो च तिस्सो च अहेसुं अग्गसावका  
सागतो नामुपट्ठाको दीपङ्करस्स सत्थुनो  
    
२६। नन्दा चेव सुनन्दा च अहेसुं अग्गसाविका  
बोधि तस्स भगवतो पिप्फलीति पवुच्चति।   
    
२७। तपुस्स भल्लिका४ नाम अहेसुं अग्गुपट्ठका  
सिरिमा सोणा उपट्ठिका दीपङ्करस्स सत्थुनो।   
    
२८। असीति हत्थमुब्बेधो दीपङ्करो महामुनि  
*सोभति दीपरुक्खोऽव सालराजाऽव फुल्लितो  
    
२९। सतवस्ससहस्सानि ५ आयु ६ तस्स महेसिनो  
तावता तिट्ठमानो सो तारेसि जनतं बहुं।   
    
३०। जोतयित्वान सद्धम्मं सन्तारेत्वा महासनं७  
जलित्वा अग्गिक्खन्धोऽव निब्बुतो सो ससावको  
    
३१। सा च इद्धि सो च यसो तानि चपादेसु चक्करत्तानि  
सब्बं समन्तरहितं ननु रित्ता सब्बसङ्खाराति।   
३२। दीपङ्करो जिनो सत्था नन्दारामम्हि निब्बुतो  
तत्थेव तस्स जिनथूपो छत्तिंसुब्बेधयोजनोति।   
    
दीपङ्करबुद्धवंसो पठमो।   
    
१। मानसा-स्या। २। वत्तचक्को-स्या। ३। सिरिधरे-सीमु, वसी जिनो-स्या। ४। तपस्सुभल्लिका-सीमु।   
*"पहानिद्धावति तस्स समन्ता दसयोजने"-स्यामा  
पोत्थके इदम्पि गाथद्धं दिस्सति।   
५। सतसहस्स वस्सनि-सीमु-मछसं, मवि। ६। आयुं-सीमु। ७। सन्तारेत्वा सदेवकं-पू

[ब्ज्त् पगे ६०] [\x ६०।]        
    
२। कोण्डञ्ञ बुद्धवंसो  
[प्त्स् पगे ०१९] [\क़् १९।]        
१। दीपङ्करस्स अपरेन कोण्डञ्ञो नाम नायको  
अनन्ततेजो अमितयसो अप्पमेय्यो दुरासदो  
    
२। धरणुपमो१ खमनेन सीलेन सागरूपमो  
समाधिना मेरूसमो२ ञाणेन गगनूपमो।   
    
३। इन्द्रियबलबोज्झङ्ग - मग्गसच्चप्पकासनं  
पकासेसि सदा बुद्धो हिताय सब्बपाणिनं  
    
४। धम्मचक्कं पवत्तेन्ते ३ कोण्डञ्ञे लोकनायके  
कोटिसतसहस्सानं पठमाभिसमयो अहु।   
    
५। ततो परम्पि देसेन्ते नरमरूनं समागमे  
नवुतिकोटिसहस्सानं दुतियाभिसमयो अहु।   
    
६। तित्थिये अभिमद्दन्तो यदा धम्ममदेसयि  
असीतिकोटिसहस्सानं धम्माभिसमयो४ अहू।   
    
७। सन्निपाता तयो आसुं कोण्डञ्ञस्स महेसिनो  
खिणासवानं विमलानं सन्तचित्तान तादिनं।   
    
८। कोटिसतसहस्सानं पठमो आसि समागमो  
दुतियो कोटिसहस्सानं ततियो नवुतिकोटिनं।   
    
९। अहं तेन समयेन विजितावी नाम खत्तियो  
समुद्दं अन्तमन्तेन ५ इस्सरियं६ वत्तयामहं।   
१०। कोटिसतसहस्सानं विमलानं महेसिनं  
सह लोकग्गानाथेन परमन्नेन तप्पयिं।   
    
१। धरणूपमो सो-सीमु, स्या। २। मेरूपमो-मछसं, स्या। ३।  
धम्मचक्कप्पवत्तने-मवि। ४। ततियाभिसमयो-मछसं, स्या। ५। समुद्द  
अन्तमन्तेन-स्या। ६। इस्सरं-सीमु। 

[ब्ज्त् पगे ६२] [\x ६२।]       
    
११। सोऽपि मं बुद्धो व्याकासि कोण्डञ्ञो लोकनायको  
अपरिमेय्ये इतो१ कप्पे बुद्धो लोके भविस्सति।   
    
१२। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१३। अजपालरुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१४। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१५। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१६। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१७। कोलितो उपतिस्सो च अग्गा हेस्सन्ति सावका  
आनन्दो नामुपट्ठाको उपट्ठिस्सति तं जिनं।   
    
१८। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
[प्त्स् पगे ०२०] [\क़् २०।]        
१९। चित्तो च हत्थाऌअवको अग्गाहेस्सन्तुपट्ठका  
उत्तरा नन्दमाता च २ अग्गा हेस्सन्तुपट्ठिका।   
आयु वस्ससतं तस्स गोतमस्स यसस्सिनो।   
    
२०। इदं सुत्वान वचनं असमस्स महेसिनो आमोदिता नरमरू बुद्धबीजङ्कुरो अयं।   
    
२१। उक्कुट्ठीसद्दा वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
२२। यदिमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
१। अपरिमेय्यतो- मछसं। २। नन्दमाता च उत्तरा-मछसं। 

[ब्ज्त् पगे ६४] [\x ६४।]       
    
२३। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
२४। एवमेव मयं सब्बे यदि मुञ्चामिमं जिनं  
अनागतम्हि अद्धाने हेस्साम सम्मुखा इमं।   
    
२५। तस्साहं वचनं सुत्वा भिय्यो चित्तं पसादयिं  
तमेव अत्थं साधेन्तो महारज्जं जिने अदं  
महारज्जं वजित्वान पब्बजिं तस्स सन्तिके।   
    
२६। सुत्तन्तं विनयञ्चाऽपि नवङ्गं सत्थुसासनं  
सब्बं परियापुणित्वान सोहयिं जिनसासनं।   
    
२७। तत्थप्पमत्तो विहरन्तो निसज्जट्ठानचङ्कमे  
अभिञ्ञापारमिं१ गन्त्वा ब्रम्हलोकमगच्छहं।   
    
२८। नगरं रम्मवती नाम सुनन्दो नाम खत्तियो  
सुजाता नाम जनिका कोण्डञ्ञस्स महेसिनो।   
    
२९। दसवस्ससहस्सानि अगारमज्झसो वसी  
सुचि सुरुचि सुभो च तयो पासादमुत्तमा२  
    
३०। तीणि सतसहस्सानि नारियो समलङ्कता  
रुचिदेवी नाम नारी विजितसेनो नाम अत्रजो।   
    
३१। निमित्ते चतुरो दिस्वा रथयानेन निक्खमि  
अनूनदसमासानि पधानं पदही जिनो।   
    
३२। ब्रह्मुना याचितो सन्तो कोण्डञ्ञे दिपदुत्तमो ३  
वत्ती चक्कं महावीरो देवानं नगरुत्तमे।   
    
३३। भद्दो चेव सुभद्दो च अहेसुं अग्गसावका  
अनुरुद्धो नामुपट्ठाको कोण्डञ्ञस्स महेसिनो।   
    
१। अभिञ्ञासु पारमी-मवि। २। पासादवरमुत्तमा-सीमु। ३। द्वीपदुत्तमो-मछसं। 

[ब्ज्त् पगे ६६] [\x ६६।]        
    
३४। तिस्सा च उपतिस्सा च अहेसुं अग्गसाविका  
सालकल्याणिको बोधि कोण्डञ्ञस्स महेसिनो।   
    
३५। सोणो च उपसोणो च अहेसुं अग्गुपट्ठका  
नन्दा चेव सिरिमा च अहेसुं अग्गुपट्ठिका।   
३६। सो अट्ठासीति हत्थानि अच्चुग्गतो महामुनी  
सोभति १ उऌउराजाव सुरियो मज्झन्तिके २ यथा।   
    
३७। वस्ससतसहस्सानि आयु विज्जति तावदे  
तावता तिट्ठमानो सो तारेसि जनतं बहुं।   
[प्त्स् पगे ०२१] [\क़् २१।]        
३८। खीणासवेहि विमलेहि विचित्ता आसि मेदिनी  
यथाहि गगनं उऌउहि एवं सो उपसोभथ।   
    
३९। तेपि नागा अप्पमेय्या असङ्खोभा दुरासदा  
विज्जुपातञ्च दस्सेत्वा निब्बुता ते महायसा।   
    
४०। सा च अतुलिया जिनस्स इद्धिञाणपरिभावितो च समाधि  
सब्बं समन्तरहितं ननु रित्ता सब्बसङ्खाराऽति।   
    
४१। कोण्डञ्ञो पवरो बुद्धो चन्दारामम्हि निब्बुतो  
तत्थेव चेतियो चित्तो सत्तयोजनमुस्सितोऽति।   
    
कोण्डञ्ञ बुद्धवंसो दुतियो।   
    
१। सोभते- मछसं। २। मज्झन्तिके-मछस।   
    
[ब्ज्त् पगे ६८] [\x ६८।]       
३। मङ्गल बुद्धवंसो  
    
१। कोण्डञ्ञस्स अपरेन मङ्गलो नाम नायको,   
तमं लोके निहन्त्वान, धम्मुक्कऽमभिधारयि। १  
    
२। अतुलाऽसि २ पहा तस्स, जिनेहऽञ्ञेहि उत्तरिं,   
चन्द सुरियप्पभं३ हन्त्वा दस सहस्सी विरोचति। ४   
    
३। सोऽपि बुद्धो पकासेसि, चतुरो सच्चवरुत्तमे ५  
ते ते सच्च रसं पीत्वा, विनोदेन्ति महातमं।   
    
४। पत्वान बोधिऽमतुलं, पठमे धम्मदेसने,   
कोटिसतसहस्सानं, पठमाऽभिसमयो६ अहु।   
    
५। सुरिन्ददेवभवने बुद्धो धम्ममदेसयि, ७   
नवकोटिसहस्सानं, ८ दुतियाऽभिसमयो अहु।   
    
६। यदा सुनन्दो चक्कवत्ति, सम्बुद्धं उपसङ्कमि,   
तदा अहनि सम्बुद्धो, धम्मभेरिं वरुत्तमं। ९  
    
७। सुनन्दस्साऽनुचरा जनता, तदाऽसुं नवुतिकोटियो,   
सब्बेऽपि ते निरवसेसा, अहेसुं एहिभिक्खुका।   
    
८। सन्निपाता तयो आसुं, मङ्गलस्स महेसिनो,   
कोटिसत सहस्सानं, पठमो आसि समागमो।   
    
९। दुतियो कोटिसहस्सानं, ततियो नवुति कोटिनं,   
खीणासवानं विमलानं, तदा आसि समागमो।   
    
१। धम्मोक्कमभिधारयी-बहूसु। २। अतुलापि-सीमु। ३। चन्दसूरियपहं-मछसं।   
धम्मोक्कं अभिधारयि-सीमु। ४। विरोचयीति-सीमु। ५। चतुसच्च वरुत्तमे-सीमु।   
चत्तारो सच्चवरुत्तमे-पु। ६। धम्माभिसमयो-मछसं। ७। धम्मे अदेसयि-मनुप,  
यदा बुद्धोपकासयि  
८। तदाकोटि सहस्सानं-मछसं मनुप, ९। वरुत्तमो मनुप। 

[ब्ज्त् पगे ७०] [\x ७०।]        
    
१०। अहं तेन समयेन सुरुची नाम ब्राह्मणो,   
अज्झायको मन्तधरो तिण्णं वेदानं पारगु।   
[प्त्स् पगे ०२२] [\क़् २२।]        
११। तमहं उपसङ्कम्म, सरणं गन्त्वान सत्थुनो,   
सम्बुद्धपमुखं सङ्घं गन्धमालेन पूजयिं  
पूजेत्वा गन्धमालेन गवपानेन तप्पयिं।   
    
१२। सोऽपि मं बुद्धो व्याकासि मङ्गलो दिपदुत्तमो  
अपरिमेय्ये इतो१ कप्पे अयं बुद्धो भविस्सति।   
    
१३। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं। २  
    
१४। अजपालरुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१५। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१६। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१७। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१८। कोलितो उपतिस्सो च अग्गा हेस्सन्ति सावका  
आनन्दो नामु पट्ठाको उपट्ठिस्सति तं जिनं।   
    
१९। खेमा उप्पलवण्णा च अग्गा हेस्सन्ति साविका  
बोधि तस्स भगवतो, अस्सत्थोऽति पवुच्चति।   
    
२०। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्द माता च अग्गा हेस्सन्तुऽपट्ठिका  
आयु वस्स सतं तस्स, गोतमस्स यसस्सिनो।   
    
२१। इदं सुत्वान वचनं असमस्स महेसिनो  
आमोदिता नरमरू बुद्ध बीजङ्कुरो अयं।   
१। अपरिमेय्यतो-मछसं। २। दुक्करकारियं-[प्त्स्]   
    
[ब्ज्त् पगे ७२] [\x ७२।]        
    
२२। उक्कुट्ठि सद्दं वत्तेन्ति अप्फोटेन्ति १ हसन्ति च   
कतञ्जली नमस्सन्ति दस्ससहस्सी सदेवका।   
    
२३। यदिऽमस्स लोकनाथस्स विरज्झिस्साम सासनं  
अनागतम्पि अद्धाने हेस्साम सम्मुखा इमं।   
    
२४। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति २ महानदिं।   
    
२५। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
२६। तस्साऽपि वचनं सुत्वा भिय्यो चित्तं पसादयिं  
उत्तरिं२ वतमधिट्ठासिं दस पारमि पूरिया।   
    
२७। तदा पीति ३ मनुब्रूहन्तो सम्बोधिवर पत्तिया   
बुद्धे दत्वान मं गेहं पब्बजिं४ तस्स सन्तिके।   
    
२८। सुत्तन्तं विनयञ्चाऽपि नवङ्गं सत्थुसासनं  
सब्बं परियापुणित्वान ५ सोहयिं६ जिनसासनं।   
    
२९। तत्थप्पमत्तो विहरन्तो ब्रह्मं भावेत्व७ भावनं  
अभिञ्ञा पारमिं गन्त्वा ब्रह्मलोकमगच्छहं। ८   
    
३०। नगरं उत्तरं नाम ९ उत्तरो नाम खत्तियो,   
उत्तरा नाम जनिका मङ्गलस्स महेसिनो।   
    
३१। नव वस्ससहस्सानि अगार मज्झ सो वसि  
यसवा सुचिमा सिरिमाऽ तयो पासादमुत्तमा।   
३२। समतिंस सहस्सानिऽ नारियो समलङ्कता  
यसवती नाम नारी सीवलो नाम अत्रजो।   
    
१। अप्पोतेन्ति-मछसं। २। उत्तरि-मनुप। ३। तदापि-मनुप। ४। पब्बजि-मनुप।   
५। परियापुणित्वा-मछसं ६। सोभति-मनुप। ७। भावेत्वा-मनुप, मछसं।   
८। ब्रह्मलोक अगच्छिहं-मनुप। ९। उत्तरं नाम नगरं मछसं, मनुप।   
१०। वततमधिठासिं-स्या। 

[ब्ज्त् पगे ७४] [\x ७४।]       
    
३३। निमित्ते चतुरो दिस्वा अस्स यानेन निक्खमि,   
अनूनकं अट्ठमासं१ पधानं पदही जिनो।   
    
३४। ब्रह्मुना याचितो सत्तो मङ्गलो लोकनायको२  
वत्ति चक्कं महावीरो वने सिरि वरुत्तमे।   
    
३५। सुदेवो धम्मसेनो च अहेसुं अग्गसावका,   
पालितो नामुपट्ठाको मङ्गलस्स महेसिनो।   
    
३६। सीवला३ च असोका च अहेसुं अग्गसाविका,   
बोधि तस्स भगवतो नागरुक्खोति वुच्चति।   
    
३७। नन्दो चेव विसाखो४ च अहेसुं अग्गुऽपट्टका,   
अनुला चेव सुतना च अहेसुं अग्गुऽपट्ठिका।   
    
३८। अट्ठासीति रतनानि अच्चुग्गतो महामुनी,   
ततो निद्धावन्ति ५ रंसी अनेकसतसहस्सियो।   
    
३९। नवुतिवस्ससहस्सानि ६ आयु विज्जति तावदे  
तावता तिट्ठमानो सो तारेसि जनतं बहुं।   
    
४०। यथाऽपि सागरे ऊमि न सक्का ता गणेतुये,   
तथेऽव सावका तस्स न सक्का ते गणेतुये।   
[प्त्स् पगे ०२३] [\क़् २३।]         
४१।याव अट्ठासि ७ सम्बुद्धो मङ्गलो लोकनायको,   
त तस्स सासने अत्थि सङ्किलेस ८ मरणं तदा।   
    
४२। धम्मुक्कं९ धारयित्वान सन्तारेत्वा महाजनं,   
जलित्वा१० धुमकेतूव निब्बुतो सो महायसो। ११  
४३। सङ्खारानं सभावन्तं दस्सयित्वा सदेवके, जलित्वा अग्गिक्खन्धोऽव सुरियो  
अत्थङ्गतो यथा।   
    
४४। उय्याने वेस्सरे१२ नाम बुद्धो निब्बायि मङ्गलो,   
तत्थेऽव तस्स जिनथूपो तिंस योजनमुग्गतोऽति।   
मङ्गल बुद्धवंसो ततियो।   
    
१। अनुनकट्ठमासानि-मनुप  
२। मङ्गलो नाम नायको-म, मछसं।   
अनुनअट्ठमासानि-मछसं, स्या। ३। सीला-मनुप। ४। विसाखा-मनुप।   
५। निधावति-मवि। ६। नवुतिवससतसहस्सानि-मनुप। ७। यावदट्ठासि-सीमु।   
८। सकिलेस-मछसं। ९। धम्मे क्कं-मछसं, स्या, सीमु। १०। जालेत्वा-सीमु।   
११। ससावको-सीमु। १२। वससतरा-म, येवतना-मनुप।   
येवतनो-मनुप। 

[ब्ज्त् पगे ७६] [\x ७६।]        
    
४। सुमन बुद्धवंसो   
१। मङ्गलस्स अपरेन सुमनो नाम नायको  
सब्बधम्मेहि असमो सब्बसत्तानऽ मुत्तमो।   
    
२। सोऽपि तदा अमतभेरिं१ अहनी २ मेखले पुरे,   
धम्मसङ्खसमायुत्तं नवङ्गं जिनसासनं।   
    
३। निज्जिनित्वा३ किलेसे सो४ पत्वा सम्बोधिऽमुत्तमं  
मापेसि नगरं सत्था५ सद्धम्मपुरवरुत्तमं। ६   
    
४। निरन्तरं अकुटिलं उजुं७ विपुल वित्थतं मापेसि सो महावीथिं  
सतिपट्ठानवरुत्तमं।   
    
५। फले चत्तारि सामञ्ञे चतस्सो पटिसम्भिदा  
छऌअभिञ्ञाट्ठ समापत्ति पसारेसि तत्थ वीथियं।   
    
६। ये अप्पमत्ता अखिला हिरि विरियेहुऽपागता  
ते ते इमे गुणवरे आदियन्ति यथा सुखं।   
    
७। एवमेतेन योगेन उद्धरन्तो महाजनं  
बोधेसि पठमं सत्था कोटिसतसहस्सियो।   
    
८। यम्हि काले महावीरो ओवदि ८ तित्थिये गणे  
कोटि सहस्साभिसमिंसु ९ दुतिये धम्मदेसने।   
    
९। यदा देवा मनुस्सा च समग्गा एकमानसा  
निरोध पञ्हं पुच्छिंसु संसयञ्चाऽपि मानसं। १०  
    
१०। तदाऽपि धम्मदेसने११ निरोध परिदीपने१२  
नवुति कोटि सहस्सानं ततियाऽभिसमयो१३ अहु।   
    
१। तदाअमतभेरिं सो-मछसं २। आहनि-मछसं आहरि मनुप, ३। निजिनित्वा-मनुप,   
विचिनित्वा-सीमु, जिनित्वान-[प्त्स्। ४।] किलेसेहि-पु। ५। तत्थ-सीमु।   
६। धम्मपुरवरुत्तमे-सीमु। ७। उच-मनुप, म, [प्त्स्। ८।] ओवदति-सीमु।   
९। कोटिसतसहस्सानं अभिसमिंसु-मनुप। १०। मानसो-मवि। ११। धम्मं देसेन्तो-मवि।  
१२। परिदीपनं-मवि। १३। धम्माभिसमयो-मवि  
    
[ब्ज्त् पगे ७८] [\x ७८।]        
    
११। सन्निपाता तयो आसुं सुमनस्स महेसिनो  
खीणासवानं विमलानं सन्त चित्तान तादिनं।   
[प्त्स् पगे ०२४] [\क़् २४।]        
१२। वस्सं वुत्थस्स भगवतो अभिघुट्ठे१ पवारणे  
कोटिसतसहस्सेहि पवारेसि तथागतो।   
    
१३। ततो परं सन्निपाते विमले कञ्चन पब्बते  
नवुतिकोटिसहस्सानं दुतियो आसि समागमो।   
    
१४। यदा सक्को देवराजा बुद्धदस्सनुऽपागमि  
असीतिकोटिसहस्सानं ततियो आसि समागमो।   
    
१५। अहं तेन समयेन नागराजा महिद्धिको  
अतुलो नाम नामेन उस्सन्नकुसलसञ्चयो। २  
    
१६। तदाऽहं नागभवना निक्खमित्वा स ञातिहि  
नागानं दिब्बतुरियेहि ससङ्घं जिनमुपट्ठहिं।   
    
१७। कोटि सत सहस्सानं अन्नपानेन तप्पयिं३  
पच्चेकं४ दुस्सयुगं दत्वा सरणं तं उपागमिं।   
    
१८। सोपि मं बुद्धो व्याकासि सुमनो लोक नायको  
अपरिमेय्ये इतो कप्पे अयं बुद्धो भविस्सति।   
    
१९। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
२०। अजपालरुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जर मुपेहिति।   
    
२१। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
२२। ततो पदक्खिणं कत्वा बोधिमण्डं अनुत्तरो  
अस्सत्थ रुक्खमूलम्हि बुज्झिस्सति महायसो।   
    
१। अभिसङ्घुट्ठे-स्य। २। उस्सन्नकुसलपच्चयो-सीमु। ३। तप्पयि-धसु, वे᳡मु।   
४। सच्चेक-मुअ, [प्त्स्।] उप्पन्नकुसल सञ्चयो स्या। 

[ब्ज्त् पगे ८०] [\x ८०।]       
    
२३। इमस्स जनिता माता माया नाम भविस्सति  
सीता सुद्धोदनो नाम अयं हेस्सति गोतमो।   
    
२४। कोलितो उपतिस्सो च अग्गाहेस्सन्ति सावका   
आनन्दो नामुऽपट्ठाको उपट्ठिस्सति तं जिनं।   
२५। खेमा उप्पलवण्णा च अग्गा हेस्सन्ति साविका   
बोधि तस्स भगवतो अस्सत्थोऽति पवुच्चति।   
    
२६। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्स सतं तस्स गोतमस्स यसस्सिनो।   
    
२७। इदं सुत्वान वचनं असमस्स महेसिनो  
आमोदिता नरमरू बुद्ध बीजङ्कुरो अयं।   
२८। उक्कुट्ठि सद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दस सहस्सी सदेवका।   
    
२९। यदिऽमस्स लोक नाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
३०। यथा मनुस्सा नदिं तरन्ता पटितित्थं विरज्झिय   
हेट्ठा तित्थे गहेत्वान उत्तरन्ति महानदिं।   
    
३१। एवऽमेव मयं सब्बे यदि मुञ्चामिऽमं जिनं अनागतम्हि अद्धाने हेस्साम  
सम्मुखा इमं।   
    
३२। तस्साऽपि वचनं सुत्वा भीय्यो चित्तं पसादयिं  
उत्तरिं वतमधिट्ठासिं दसपारमि पूरिया।   
    
३३। मेखलं नाम१ नगरं सुदत्तो नाम खत्तियो  
सिरिमा नाम जनिका सुमनस्स महेसिनो।   
    
३४। नव वस्स सहस्सानि अगारमज्झसो वसी २   
चन्दो सुचन्दो चटंसो च तयो पासादमुत्तमा।   
    
१। नगरं मेखलं नाम-मछसं। २। अगारं अज्झ सो वसी-मछसं। 

[ब्ज्त् पगे ८२] [\x ८२।]       
    
३५। ते सट्ठिसहस्सानि १ नारियो समलङ्कता,   
वटंसिका २ नाम नारी अनुपमो नाम अत्रजो।   
    
३६। निमित्ते चतुरो दिस्वा हत्थियानेन निक्खमि  
अनूनदसमासानि पधानं पदही जिनो।   
    
३७। ब्रह्मुना याचितो सन्तो सुमनो लोक नायको  
वत्ति चक्कं महावीरो मेखले पुरमुत्तमे। ३  
    
३८। सरणो भावितत्तो च अहेसुं अग्गसावका   
उदेनो नामुऽपट्ठाको सुमनस्स महेसिनो।   
    
३९। सोणा च उपसोणा च अहेसुं अग्गसाविका   
सोऽपि बुद्धो अमितयसो नागमूले अबुज्झथ।   
    
४०। वरुणो च सरणो च अहेसुं अग्गुऽपट्ठका  
चाला च उपचाला च अहेसुं अग्गुपट्ठिका।   
    
४१। उच्चवत्तनेन ४ सो बुद्धो नवुति हत्थसमुग्गतो  
कञ्चनग्घिय सङ्कासो दस सहस्सी विरोचति। ५   
    
४२। नवुति वस्स सहस्सानि आयुविज्जति तावदे   
तावता तिट्ठमानो सो तारेसि जनतं बहुं।   
[प्त्स् पगे ०२५] [\क़् २५।]        
४३। तारणीये तारयित्वा बोधनीये च बोधयी  
परिनिब्बायि सम्बुद्धो उऌउराजाऽच अत्थमी। ६   
    
४४। तेऽपि खीणासवा भिक्खु सो च बुद्धो असादिसो  
अतुलं पहं दस्सयित्वा निब्बुता ते महायसा।   
    
४५। तञ्च ञाणं अतुलियं तानि चाऽतुलियानि रतनानि  
सब्बं समन्तरहितं ननु रित्ता सब्बसङ्खारा।   
    
४६। सुमनो यसधरो बुद्धो अङ्गारमम्हि निब्बुतो  
तत्वेऽव तस्स जिनथूपो चतुयोजन मुग्गतोऽति।   
    
सुमन बुद्धवंसो चतुत्थो।   
    
१। तेसट्ठिसत सहस्सानि-मछसं। २। वटंसकी-सीमु, स्या, वटंसका-मवि, वलं  
सीकि-[प्त्स्। ३।] पुरवरुत्तमे-सीमु, मवि, स्या। ४। उच्चतरेन-सीमु। ५। विरोचथ-सीमु।   
६। अट्ठवी-सीमु। 

[ब्ज्त् पगे ८४] [\x ८४।]       
    
५। रेवत बुद्धवंसो  
    
१। सुमनस्स अपरेन रेवतो नाम नायको  
अनुपमो असदिसो अतुलो उत्तमो जिनो।   
२। सोऽपि धम्मं पकासेसि ब्रह्मुना अभियाचितो  
खन्धधातुववत्थानं अप्पवत्तं भवाऽभवे।   
३। तस्साऽभिसमया तीणि अहेसुं धम्मदेसने  
गणनाय न वत्तब्बो पठमाऽभिसमयो अहू।   
    
४। यदा अरिन्दमं राजं विनेसि रेवतो मुनि  
तदा कोटिसहस्सानं१ दुतियाऽभिसमयो अहू।   
    
५। सत्ताऽहं पटिसल्लाना वुट्ठहित्वा नरासभो  
कोटिसतं नरमरूनं२ विनेसि उत्तमे फले।   
    
६। सन्नीपाता तयो आसुं रेवतस्स महेसिनो  
खीणासवानं विमलानं सुविमुत्तानऽ तादिनं। ३  
    
७। अतिक्कत्ता गणनपथं४ पठमं ये समागता   
कोटिसतसहस्सानां दुतियो आसि समागमो।   
    
८। योऽपि ५ पञ्ञाय असमो तस्स चक्कानुवत्तको  
सो तदा व्याधितो आसि पत्तो जीवितसंसयं।   
    
९। तस्स गिलानपुच्छाय ६ ये तदा उपगता मुनि  
कोटिसतसहस्सा७ अरहन्तो ततियो आसि समागमो।   
    
१०। अहं तेन समयेन अतिदेवो नाम ब्राह्मणो  
उपगन्त्वा रेवतं बुद्धं सरणं तस्स गच्छहं।   
११। तस्स सीलं समाधिञ्च पञ्ञागुणमनुत्तमं८  
थोमयित्वा यथाथामं उत्तरीयऽमदासऽहं।   
[प्त्स् पगे ०२६] [\क़् २६।]        
१२। सोऽपि मं बुद्धो व्याकासि रेवतो लोकनायको  
अपरिमेय्ये इतो कप्पे अयं बुद्धो९ भविस्सति।   
१। कोटिसतसहस्सानं-सीमु। २। नरवरा-मछसं। ३। सुविमुत्तानं तादीनं-खसु, सीमु,   
[प्त्स्। ४।] अतिक्कन्तगणपथा-खय, वे᳡मु, [प्त्स्। ५।] योसो-मछसं, वे᳡मु, [प्त्स्।]   
६। गिलानि-मवि। ७। कोटिसहसहस्स-मछस, कोटिसतसहस्सानं-स्या। ८।  
गुणवरुत्तमं-सीमु। ९। सम्बुद्धे-सीमु। 

[ब्ज्त् पगे ८६] [\x ८६।]        
    
१३। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१४। अजपालरुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१५। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१६। ततो पदक्खीणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१७। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१८। कोलितो उपतिस्सो च अग्गा हेस्सन्ति सावका   
आनन्दो नामुऽ पट्ठाको उपट्ठिस्सति तं जिनं।   
    
१९। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
    
२०। चित्तो च हत्थालवको अग्गा हेस्सन्तुऽ पट्ठका  
उत्तरा नन्दमाता च अग्गा हेस्सन्तुऽ पट्ठिका  
आयु वस्ससतं तस्स गोतमस्स यसस्सिनो।   
    
२१। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२२। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जलि नमस्सन्ति दससहस्सी सदेवका।   
    
२३। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२४। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
    
२५। एवऽमेव मयं सब्बे यदि मुञ्चामिऽ मं जिनं  
अनागतम्हि अद्धाने हेस्साम सम्मुखा इमं।   
    
[ब्ज्त् पगे ८८] [\x ८८।]        
    
२६। तस्साऽपि वचनं सुत्वा भीय्यो चित्तं पसादयिं  
उत्तरिं वतऽमधिट्ठासिं दसपारमीपूरिया।   
२७। तदाऽपि मं१ बुद्धधम्मं सरित्वा अनुब्रूहयिं आहरिस्सा मि तं धम्मं यं  
मय्हं२ अभिपत्थितं।   
    
२८। नगरं सुधञ्ञवति ३ नाम विपुलो नाम खत्तियो  
विपुला नाम जनिका रेवतस्स महेसिनो।   
    
२९। छब्बस्ससहस्सानि ४ अगारमज्झसो वसी   
सुदस्सनो च रतनगघि ५ आचेऌओ६ च विभूसितो  
पुञ्ञकम्माभिनिब्बत्ता तयो पासाद मुत्तमा।   
    
३०। तेत्तिंस सहस्सानि ७ नारियो समलङ्कता  
सुदस्सना नाम देवी वरुणो नाम अत्रजो।   
    
३१। निमित्ते चतुरो दिस्वा रथयानेन निक्खमि  
अनूनसत्तमासानि पधानं पदही जिनो।   
    
३२। ब्रह्मुना याचितो सन्तो रेवतो लोक नायको  
वत्ती चक्कं महावीरो वरुणा रामे सिरीघरे। ८  
    
३३। वरुणो ब्रह्मदेवो च अहेसुं अग्गसावका  
सम्भवो नामुपट्ठाको रेवतस्स महेसिनो।   
    
३४। भद्दा चेव सुभद्दा च अहेसुं अग्गसाविका  
सोऽपि बुद्धो असमसमो नागमूले अबुज्झथ।   
    
३५। पदुमो कुञ्जरो चेव अहेसुं अग्गुऽपट्ठका सिरिमा वेव यसवती अहेसुं  
अग्गुऽपट्ठिका।   
    
३६। उच्चत्तनेन ९ सो बुद्धो असीति हत्थ मुग्गतो  
ओहासेति दिसा सब्बा इन्दकेतूव उग्गतो।   
    
१। तं-मछसं। २। मयं-मनुप। ३। सुधम्मकं-सीमु, सुधञ्ञकं, [प्त्स्,] स्या।   
४। छ च वस्ससहस्सानि-मछसं। ५। सुदस्सने, रतनग्घि-मछसं। ६। अचेलो-सीमु।   
७। तेत्तिंस च सहस्स नि-मछसं। ८। सिरीघने-सीमु। "वततवतेता, महावीरो, वरुणारामे  
वसि जिनो"-स्या। ९। उच्चतरेन-सीमु। 

[ब्ज्त् पगे ९०] [\x ९०।]        
    
३७। तस्स सरीरे निब्बत्ता पहा माला अनुत्तरा  
दिवा वा यदिवा रत्तिं समन्ता फरति१ योजनं। २  
    
३८। सट्ठिवस्ससहस्सानि आयु विज्जति तावदे  
तावता तिट्ठमानो सो तारेसि जनतं बहुं।   
    
३९। दस्सयित्वा बुद्धबलं अमतं लोके पकासयं  
निब्बायि अनुपादानो यथऽग्गुऽपादानसङ्खया।   
    
४०। सो च कायो रतननिभो सो च धम्मो असादिसो  
सब्बं समन्तरहितं ननु रित्ता सब्बसङ्खारा।   
४१। रेवतो यसधरो बुद्धो निब्बुतो सो महामुनि ३  
धातुवित्थारिकं आसी तेसु तेसु पदेसतोऽति।   
    
रेवत बुद्धवंसो पञ्चमो।   
    
१। एरि-सीमु।   
२। तस्स देहाभिनिब्बत्तं पहाजालमनुत्तरं  
दिवा चेव तदा रत्तिं, निच्चं फरति योजनं"  
धातुयो मम सब्बापि, विकिरन्तुति सो जिनो,   
अधिट्ठासि महा वीरो, सब्ब सत्तानु कम्पको"  
महासारे पनुय्याने, महतो नगरस्स योजने पूजितो नर सारेहि, परिनिब्बायि रेवतो"-बुअ।   
३। महापूरे-मछसं। 

[ब्ज्त् पगे ९२] [\x ९२।]       
    
६। सोभित बुद्धवंसो  
[प्त्स् पगे ०२७] [\क़् २७।]        
१। रेवतस्स अपरेन सोभितो नाम नायको  
समाहितो सन्तचित्तो असमो अप्पटिपुग्गलो।   
    
२। सो जिनो सकगेहम्हि मानसं विनीवट्टयी१  
पत्वान केवलं बोधिं धम्मचक्कं पवत्तवी २।   
    
३। याव हेट्ठा अवीचितो भवग्गाचाऽपि उद्धतो३  
एत्थन्तरे एकपरिसा अहोसि धम्मदेसने।   
    
४। ताय परिसाय सम्बुद्धो धम्मचक्कं पवत्तयी  
गणनाय न वत्तब्बो पठमाऽभिसमयो अहू।   
    
५। ततो परम्पि देसेन्ते ४ मरूनं च ५ समागमे  
नवुतिकोटिसहस्सानं दुतियाऽभिसमयो अहू।   
    
६। पुनापरं राजपुत्तो जयसेनो नाम खत्तियो  
आरामं रोपयित्वान बुद्धे नियादयि तदा।   
    
७। तस्स यागं पकित्तेन्तो धम्मं देसेसि चक्खुमा  
तदा कोटिसहस्सानं ततियाऽभिसमयो अहू।   
    
८। सन्निपाता तयो आसुं सोभितस्स महेसिनो  
खीणासवानं विमलानं सन्तचित्तानऽतादिनं।   
    
९। उग्गतो नाम सो राजा दानं देति नरुत्तमे  
तम्हि दाने समागञ्छुं अरहन्ता सतकोटियो।   
    
१०। पुनापरं पुरगणो६ देति दानं नरुत्तमे  
तदा नवुतिकोटिनं दुतियो आसि समागमो।   
    
१। विनिवत्तयि, [प्त्स्,] मछसं, स्या। २। चक्कप्पवत्तयि-सीमु   
३। याव उद्धं अवीवितो भवग्गाचापिहेट्ठतो [प्त्स्। ४।] देसेन्तो-मवि,   
५। नरमरूनं- सीमु, स्या। ६। पूगगणे-स्या। 

[ब्ज्त् पगे ११] [\x ११।]        
११। देवलोके वसित्वान यदा ओरोहती जिनो  
कदा असीतिकोटिनं ततियो आसि समागमो।   
    
१२। अहं तेन समयेन सुजातो नाम ब्राह्मनो  
तदा ससावकं बुद्धं अन्नपानेन तप्पयिं।   
    
१३। सोऽपि मं बुद्धो व्याकासि १ सोभितो लोकनायको  
अपरीमेय्ये इतो कप्पे अयं बुद्धो भविस्सति।   
    
१४। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१५। अजपारुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१६। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
१७। ततो पदक्खिणं कत्वा बोधिमण्डं अनुत्तरो   
अस्सत्थरुक्खमूलम्हि बुज्झिस्सति महायसो।   
    
१८। इमस्स जनिका माता माया नाम भविस्सति,   
पिता सुद्धोदनो नाम, अयं हेस्सति गोतमो।   
    
१९। कोलितो उपतिस्सो च, अग्गा हेस्सन्ति सावका,   
आनन्दो नामुऽ पट्ठाको, उपट्ठिस्सति तं जिनं।   
२०। खेमा उप्पलवण्णा च, अग्गा हेस्सन्ति साविका,   
बोधि तस्स भगवतो, अस्सत्थोऽति पवुच्चति।   
    
२१। चित्तो च हत्थाऌअवको, अग्गा हेस्सन्तुऽ पट्ठका,   
उत्तरा नन्दमाता च, अग्गा हेस्सन्तुऽ पट्ठिका,   
आयु वस्स सतं तस्स, गोतमस्स यसस्सिनो।   
२२। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
१। वियाकासि-मवि। 

[ब्ज्त् पगे ९६] [\x ९६।]        
    
२३। उक्कुट्ठिसद्दं वत्तेन्ति अप्फोटेन्ति हसन्ति च  
कतञ्जली नमस्सन्ति दस सहस्सी सदेवका।   
    
२४। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२५। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
    
२६। एवऽमेव मयं सब्बे यदिमुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
२७। तस्साऽपि वचनं सुत्वा हट्ठो संविग्गमानसो  
तमेवत्थमनुप्पत्तिया उग्गं धितिमकासहं।   
    
२८। सुधम्मं नाम नगरं सुधम्मो नाम खत्तियो  
सुधम्मा नाम जनिका सोभितस्स महेसिनो।   
[प्त्स् पगे ०२८] [\क़् २८।]        
२९। नववस्ससहस्सानि अगारमज्झसो वसी  
कुमुदोकलीरो१ पदुमो तयो पासादमुत्तमा।   
    
३०। सत्तति सहस्सानि २ नारियो समलङ्कता  
मखीला३ नाम सा नारी सीहो नामाऽसि अत्रजो।   
    
३१। निमित्ते चतुरो दिस्वा पासादेनाऽभि निक्खमि  
सत्ताऽहं पधानाचारं चरित्वा पुरिसुत्तमो  
बुज्झमानो च सो बुद्धो नागमूले अबुज्झथ।   
    
३२। ब्रह्मुना याचितो सन्तो सोभितो लोकनायको  
वत्ति चक्कं महावीरो सुधममुय्यानमुत्तमे।   
    
३३। असमो च सुनेन्तो च अहेसुं अग्गसावका   
अनोमो४ नामु पट्ठाको सोभितस्स महेसिनो  
नकुला च सुजाता च अहेसुं अग्गसाविका।   
    
१। नाऌइनो-मछसं। २। सत्ततिंस सहस्सानि-मछसं।   
तिचत्तारि सहस्सानि-स्या।   
छसत्तति सहस्सानि-सीमु।   
३। मणीला-मछसं, मकिला-स्या।   
* गाथद्धोऽयं, मछसं, स्याम पोत्थकेसु, न विज्जति।   
४। वत्तचक्को-स्या। ५। अनुमो-सीमु। 

[ब्ज्त् पगे ९८] [\x ९८।]       
    
३४। रम्मो चेव सुदत्तो च अहेसुं अग्गुपट्ठका  
नकुला चेव चित्ता च अहेसुं अग्गुपट्ठिका।   
    
३५। अट्ठपञ्ञाय रतनं अच्चुग्गतो महामुनि  
ओभासेति दिसा सब्बा सतरंसीऽव उग्गतो।   
    
३६। यथा सुफुल्लं पवनं नाना गन्धेहि धूपितं  
तथेव तस्स पावचनं सीलगन्धेहि धूपितं।   
    
३७। यथापि सागरो नाम दस्सनेन अतप्पियो  
तथेऽव तस्स पावचनं सवणेन अतप्पियं।   
    
३८। नवुतिवस्ससहस्सानि आयु विज्जति तावदे  
तावता तिट्ठमानो सो तारेसि जनतं बहुं।   
    
३९। ओवादं अनुसिट्ठिञ्च दत्वान सेसके जने  
हूतासनोव तापेत्वा निब्बुतो सो स सावको।   
    
४०। सो च बुद्धो असमसमो तेऽच१ सावका बलप्पत्ता  
सब्बं समन्तरहितं ननु रित्ता सब्बसङ्खारा।   
    
४१। सोभितो वरसम्बुद्धो सीहारामम्हि निब्बुतो  
धातु वित्थारिकं आसि तेसु तेसु पदेसतोऽति।   
    
सोभित बुद्धवंसो छट्ठो।   
१। तेपि च-सीमु तेपि-मछसं।   
    
[ब्ज्त् पगे १००] [\x १००।]       
    
७। अनोमदस्सि बुद्धवंसो  
[प्त्स् पगे ०२९] [\क़् २९।]        
१। सोभितस्स अपरेन सम्बुद्धो दिपदुत्तमो  
अनोमदस्सी अमितयसो तेजस्सी१ दुरतिक्कमो।   
    
२। सो छेत्वा बन्धनं सब्बं विद्धंसेत्वा तयो भवे  
अनिवत्ति गमनं मग्गं देसेसि देवमानुसे।   
    
३। सागरोऽव असङ्खोभो२ पब्बतोऽव दुरासदो  
आकासोऽव अनन्तो सो सालराजाव फुल्लितो।   
    
४। दस्सनेनऽपि तं बुद्धं तोसिता होन्ति पाणिनो  
व्याहरन्तं गिर सुत्वा अमतं पापुणन्ति ते।   
५। धम्माभिसमयो तस्स इद्धो फितो तदा अहु  
कोटिसतानि अभिसमिंसु पठमे धम्मदेसने।   
    
६। ततो परम्हि समये ३ वस्सन्ते धम्मवुट्ठियो  
असीतिकोटियो अभिसमिंसु दुतिये धम्मदेसने।   
    
७। ततो परम्पि वस्सन्ते तप्पयन्ते च पाणिनं   
अट्ठसत्ततिकोटीनं ततियाऽभिसमयो अहू   
    
८। सन्निपाता तयो आसुं तस्सापि च महेसिनो  
अभिञ्ञा बलप्पत्तानं पुप्फितानं विमुत्तिया।   
    
९। अट्ठसतसहस्सानं सन्निपातो तदा अहू  
    
पहीनमदमोहानं सन्तचित्तान ४ तादिनं।   
    
१०। सत्तसतसहस्सानं दुतियो आसि समागमो  
अनङ्गणानं विरजानं उपसन्तान तादिनं।   
१। तेछसि-सीमु, स्या। २। असङ्खोभो-मवि। ३। ततो परं, अभिसमये-मछसं, स्या  
ततो परम्पि, अभिसमये-सीमु।   
४। सन्तचित्तानं-म। 

[ब्ज्त् पगे १०२] [\x १०२।]       
    
११। छन्नं सतसहस्सानं ततियो आसि समागमो  
अभिञ्ञाबलप्पत्तानं१ निब्बुतानं तपस्सीनं।   
    
१२। अहं तेन समयेन यक्खो आसिं महिद्धिको  
नेकानं यक्खकोटीनं वसवत्तीमहिस्सरो। २  
    
१३। तदाऽपि तं बुद्धवरं उपगन्त्वा महेसिनं  
अन्नपानेन तप्पेसिं ससङ्घं लोकनायकं।   
१४। सोऽपि मं तदा व्याकासि ३ विसुद्धनयनो मुनि  
अपरिमेय्ये इतो कप्पे अयं बुद्धो४ भविस्सति।   
    
१५। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१६। अजपालरुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१७। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१८। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१९। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
२०। कोलितो उपतिस्सो च अग्गा हेस्सन्ति सावका  
आनन्दो नामुऽपट्ठाको उपट्ठिस्सति तं जिनं।   
    
२१। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
    
१। बलपत्तानं-मवि। २। वसवत्तिम्हि-सीमु, मछसं, स्या। ३। व्याकासि-सीमु।   
४। सम्बुद्धो-सीमु। 

[ब्ज्त् पगे १०४] [\x १०४।]       
    
२२। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका।   
आयु वस्ससतं तस्स गोतमस्स यसस्सिनो।   
    
२३। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२४। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली समस्सन्ति दससहस्सी सदेवका।   
    
२५। यदिऽमस्स लोकनाथस्स विरज्झिस्साम सासनं अनागतम्हि अद्धाने हेस्साम सम्मुखा  
इमं।   
२६। यथा मनुस्सा नदिं तरन्ता पटितित्थं विरज्झिय   
हेट्ठा तित्थे गहेत्वान उत्तरन्ति महानदिं।   
    
२७। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
२८। तस्साऽपि वचनं सुत्वा हट्ठो संविग्गमानसो  
उत्तरिं वत मधिट्ठासिं दस पारमिपूरिया।   
[प्त्स् पगे ०३०] [\क़् ३०।]        
२९। नगरं चन्दवती१ नाम यसवा नाम खत्तियो  
माता यसोधरा नाम अनोमदस्सिस्स सत्थुनो।   
    
३०। दस वस्ससहस्सानि अगारमज्झसो वसी  
सिरि उपसिरिसिरिवड्ढो तयो पासाद मुत्तमा।   
    
३१। तेवीसतिसहस्सानि नारियो समलङ्कता  
सिरिमा नाम नारी च उपवानो२ नाम अत्रजो।   
    
३२। निमित्ते चतुरो दिस्वा सिविकायाऽभिनिक्खमि  
अनूनदसमासानि पधानं पदही जिनो।   
    
३३। ब्रह्मुना याचितो सन्तो अनोमदस्सी महामुनि  
वत्तिवक्कं महावीरो उय्याने सो सुदस्सने।   
    
१। बन्धुमती धम्मपदअग्गसावक ५३। २। उपवारणो-मवि। 

[ब्ज्त् पगे १०६] [\x १०६।]        
    
३४। निसभो च १ अनोमो२ च अहेसुं अग्गसावका  
वरुणो नामुऽपट्ठाको अनोमदस्सिस्स सत्थुनो।   
    
३५। सुन्दरी ३ च सुमना च अहेसुं अग्गसाविका   
बोधि तस्स भगवतो अज्जुनोऽति पवुच्चति।   
    
३६। नन्दिवड्ढो सिरिवड्ढो अहेसुं अग्गुऽपट्ठका  
उप्पला चेव पदुमा च अहेसुं अग्गुऽपट्ठिका।   
३७। अट्ठपञ्ञास रतनं अच्चुग्गतो महामुनि  
पभा निद्धावति तस्स सतरंसीऽव उग्गतो।   
३८। वस्ससतसहस्सानि आयु विज्जति तावदे तावता तिट्ठमानो सो तारेसि जनतं बहुं।   
    
३९। सुपुप्फितं पावचनं अरहन्तेहि तादिहि  
वीतरागेहि विमलेहि सोभित्थ जिनसासनं।   
    
४०। सो च सत्था अमितयसो युगानि तानि ४ अतुलियानि  
सब्बं समन्तरहितं ननु रित्ता सब्बसङ्खारा।   
    
४१। अनोमदस्सी जिनो सत्था धम्मारामम्हि निब्बुतो  
तत्थेऽव तस्स जिनथूपो उब्बेधो पञ्चवीसतीऽति।   
    
अनोमदस्सी बुद्धवंसो सत्तमो।   
    
१। निपको-मनुप, २। असोको-सीमु। ३। सुन्दरा-धम्मपदट्टकथा ५३।   
४। तीणि-सीमु। 

[ब्ज्त् पगे १०८] [\x १०८।]        
    
८। पदुम बुद्धवंसो  
[प्त्स् पगे ०३१] [\क़् ३१।]        
१। अनोम दस्सिस्स अपरेन सम्बुद्धो दिपदुत्तमो  
पदुमो नाम नामेन असमो अप्पटिपुग्गलो।   
२। तस्साऽपि असमं सीलं समाधिऽपि अनन्तको  
असङ्खेय्यं ञाणवरं विमुत्ति च अनूपमा।   
३। तस्साऽपि अतुलतेजस्स धम्मचक्कप्पवत्तने  
अभिसमया तयो आसुं महातमपवाहना।   
    
४। पठमाभिसमये बुद्धो कोटिसतमबोधयी  
दुतियाभिसमये धीरो नवुतिकोटिमबोधयी।   
    
५। यदा च पदुमो बुद्धो ओवदी सकमऽत्रजं  
तदा असीतिकोटीनं ततियाऽभिसमयो अहू।   
    
६। सन्निपाता तयो आसुं पदुमस्स महेसिनो,   
कोटिसतसहस्सानं पठहो आसि समागमो।   
    
७। कठिन१त्थारसमये उप्पन्ने कठिन१चीवरे  
धम्मसेनापतऽत्थाय २ भिक्खु सिब्बिंसु चीवरं। ३   
    
८। तदा ते विमला भिक्खु छऌअभिञ्ञा महिद्धिका  
तीणि सतसहस्सानि समिंसु अपराजिता।   
९। पुनापरं सो नरासभो४ पवने वासं उपागतो५  
तदा समागमो आसा द्विन्नं सतसहस्सानं६।   
    
१०। अहं तेन समयेन सीहो आसिं मिगाधिभू७ पविवेकमनुब्रूहन्तं पवने अद्दसं  
जिनं८।   
    
११। वन्दित्वा सिरसा पादे कत्वान तं पदक्खिणं  
तिक्खत्तुं अभिनादित्वा सत्ताहं जिनमुपट्ठहिं९।   
    
१२। सत्ताहं वरसमापत्तिया उट्ठहित्वा तथागतो  
मनसा चिन्तयित्वान कोटिभिक्खु समानयी।   
    
१। कथिन-मछसं। २। धम्मसेनापतित्थाय-मछसं। ३। चीवरे-मवि।   
४। नरौसभो-स्या। ५। उपागमि-मछसं, स्या, [प्त्स्। ६।] सतसहस्सीनं-मछसं।   
७। मिगाहिभू-स्या। ८। विवेकमनुब्रूहनतं पवने वासं उपागतं-सीमु।   
९। जिनमुपट्ठहं-मछसं, मवि। 

[ब्ज्त् पगे ११०] [\x ११०।]       
    
१३। तदापि सो महावीरो तेसं मज्झे वियाकरी  
अपरिमेय्ये इतो कप्पे अयं बुद्धो भविस्सति।   
    
१४। अहु कपिलम्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१५। अजपालरुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१६। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१७। ततो पदक्खीणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१८। इमस्स जनिका माता माया नाम भविस्सति पिता सुद्धोदनो नाम अयं हेस्सति गोतमो।   
    
१९। कोलितो उपतिस्सो च अग्गा हेस्सन्ति सावका  
आनन्दो नामुपट्ठाको उपट्ठिस्सति तं जिनं।   
    
२०। खेमा उप्पलवण्णा च अग्गा हेस्सन्ति साविका   
बोधि तस्स भगवतो अस्सत्थोऽति पवुच्चति।   
    
२१। चित्तो च हत्थालवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्स सतं तस्स गोतमस्स यसस्सिनो।   
    
२२। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२३। उक्कुट्ठिसद्दं वत्तेन्ति अप्फोठेन्ति हसन्ति च   
कतञ्जली नमस्सन्ति दससहस्सी सदेवका।   
    
२४। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२५। यथा मनुस्सा नदिं तरन्ता पटितित्थं विरज्झिय   
हेट्ठा तित्थे गहेत्वान उत्तरन्ति महानदिं।   
    
२६। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
[ब्ज्त् पगे ११२] [\x ११२।]       
    
२७। तस्साऽपि वचनं सुत्वा भीय्यो चित्तं पसादयिं  
उत्तरिं वतमधिट्ठासिं दसपारमी पूरिया।   
२८। चम्पकं नाम नगरं असमो नाम खत्तियो  
असमा नाम जनिका पदुमस्स महेसिनो।   
[प्त्स् पगे ०३२] [\क़् ३२।]        
२९। दसवस्ससहस्सानि अगारमज्झसो वसि  
उत्तरवसुयसुत्तरा१ तयो पासादमुत्तमा।   
    
३०। तेत्तिंस सतसहस्सानि नारियो समलङ्कता  
उत्तरा नाम सा नारि रम्मो नामाऽसि अत्रजो।   
    
३१। निमित्ते चतुरो दिस्वा रथयानेन निक्खमी  
अनूनअट्ठमासानि २ पधानं पदही जिनो।   
    
३२। ब्रह्मुना याचितोऽसन्तो पदुमो लोकनायको  
वत्ति चक्कं महावीरो धनञ्जयुय्यानमुत्तमे।   
    
३३। सालो च उपसालो च अहेसुं अग्गसावका   
वरुणो नामुऽपट्ठाको पदुमस्स महेसिनो।   
३४। राधा चेऽव सुराधाऽच अहेसुं अग्गसाविका  
बोधि तस्स भगवतो महासोणोऽति वुच्चति।   
    
३५। भीय्यो चेव असमो च अहेसुं अग्गुऽपट्ठका  
रुची च नन्दरामा च अहेसुं अग्गुपट्ठिका।   
३६। अट्ठपञ्ञसरतनं अच्चुग्गतो महामुनी  
पभा निद्धावति तस्स असमा सब्बतो दिसा।   
    
३७। चन्दप्पभा सुरियप्पभा रतनग्गि-मणिप्पभा३  
सब्बाऽपि ता हता होन्ति पत्वा जिनपभुत्तमं।   
    
३८। वस्ससतसहस्सानि आयु विज्जति तावदे   
तावता तिट्ठमानो सो तारेसि जनतं बहुं।   
    
३९। परिपक्कमानसे सत्ते बोधयित्वा असेसतो  
सेसऽञ्ञे४ अनुसासित्वा निब्बुतो सो ससावको।   
    
४०। उरगोव तचं जिण्णं वद्धं५ पत्तऽंव पादपो  
जहित्वा सब्बसङ्खारे निब्बुतो सो यथा सिखी।   
    
४१। पदुमो जिनवरो सत्था धम्मारामम्हि निब्बुतो  
धातुवित्थारिकं आसि तेसु तेसु पदेसतो।   
    
१। नन्दा वसु यसुत्तरा-मछसं, नन्दा च सुयसा उत्तरा-सीमु।   
नन्दो वसु यसुत्तरो-स्या।   
२। अनूनकट्ठमासानि-मछसं, अनूनकंअड्ढमासं सीमु। [प्त्स्। ३।] रतनग्घि-सीमु।   
४। सेसके-सीमु, मछसं। ५। वुड्ढं सीमु, [प्त्स्।]  
[ब्ज्त् पगे ११४] [\x ११४।]       
    
९। नारद बुद्धवंसो   
[प्त्स् पगे ०३३] [\क़् ३३।]        
१। पदुमस्स अपरेन सम्बुद्धो दिपदुत्तमो  
नारदो नाम नामेन असमो अप्पटिपुग्गलो।   
    
२। सो बुद्धो चक्कवत्तिस्स जेट्ठो दयितओरसो  
आमुत्तमालाभरणो१ उय्यानं उपसङ्कमि।   
    
३। तत्थाऽसि २ रुक्खो यसविपुलो अभिरूपो ब्रहा सुवी  
तमज्झप्पत्वा उपनिसीदि महासोणस्स हेट्ठतो,   
    
४। तत्थ ञाणवरुप्पज्जि अनन्तं वजिरूपमं  
तेन विचिनि सङ्खारे उक्कुज्जमऽवकुज्जकं।   
    
५। तत्थ सब्ब किलेसानि असेसमभिवाहयी  
पापुणि केवलं बोधिं बुद्धञाणो च चुद्दस।   
६। पापुणित्वान सम्बोधिं धम्मचक्कं पवत्तयी  
कोटिसतसहस्सानं पठमाभिसमयो अहू।   
७। महादोणं नागराजं विनयन्तो महामुनि  
पाटिहेरं तदाकासि दस्सयन्तो सदेवके।   
    
८। तदा देवमनुस्सानं तम्हि धम्मप्पकासने   
नवुतिकोटिसहस्सानि तरिंसु सब्बसंसयं।   
    
९। यम्हि काले महावीरो ओवदि सकमत्रजं  
असीतिकोटि सहस्सानं ततियाऽभिसमयो अहु।   
१०। सन्निपाता तयो आसुं नारदस्स महेसिनो  
कोटिसतसस्सानं पठमो आसि समागमो।   
    
११। यदा बुद्धो बुद्धगुणं सनिदानं पकासयि  
नवुतिकोटिसहस्सानि समिंसु विमला तदा।   
    
१। आमुत्तमाल्याभरणो-सीमु। [प्त्स्। २।] तत्रासि-सीमु।   
आमुत्तमल्याभरणो-स्या। तत्थापि-मनुप।   
    
[ब्ज्त् पगे ११६] [\x ११६।]        
    
१२। यदा चेरोचनो नागो दानं ददाति सत्थुनो  
तदा समिंसु जिनपुत्ता असितिसतसहस्सियो१।   
    
१३। अहं तेन समयेन जटिलो उग्गतापनो,   
अन्तलिक्खचरो आसिं पञ्चाभिञ्ञासु पारगू।   
    
१४। तदाऽपऽहं२ असमसमं ससङ्घं सपरिज्जनं  
अन्नपानेन तप्पेत्वा चन्दनेनाऽभिपूजयिं।   
    
१५। सोऽपि मं बुद्धो३ व्याकासि, नारदो लोक नायको  
अपरिमेय्ये इतो कप्पे अयं बुद्धो भविस्सति।   
    
१६। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१७। अजपालरुक्खमूलस्मि निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१८। नेरञ्जराय तिरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१९। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
२०। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
२१। कोलितो उपतिस्सो च अग्गा हेस्सन्ति सावका   
आनन्दो नामुऽपट्ठाको उपट्ठिस्सति तं जिनं।   
    
२२। खेमा उप्पलवण्णा च अग्गा हेस्सन्ति साविका   
बोधि तस्स भगवतो अस्सत्थोऽति पवुच्चति।   
    
२३। चित्तो च हत्थाऌअवको अग्गा हेस्सन्तुऽपट्ठका  
उत्तरानन्दमाता च अग्गा हेस्सन्तुपट्ठिका  
आयु वस्ससतं तस्स गोतमस्स यसस्सिनो।   
    
१। असीतिसतसहस्सिनो-स्या। २। तदापाहं-मछसं, स्या, सीमु; मनुप।   
३। सम्बुद्धो-सीमु। 

[ब्ज्त् पगे ११८] [\x ११८।]        
    
२४। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२५। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
२६। यदिऽमस्स लोकनाथस्स विरज्झिस्साम सासनं।   
अनागतम्हि अद्धाने हेस्साम सम्मुखा इमं।   
    
२७। यथा मनुस्सा नदिं तरन्ता पटितित्थं विरज्झिय   
हेट्ठा तित्थे गहेत्वान उत्तरन्ति महानदिं।   
    
२८। एवमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
[प्त्स् पगे ०३४] [\क़् ३४।]        
२९। तस्साऽपि वचनं सुत्वा भीय्यो भावेत्व१ मानसं  
अधिट्ठहिं वतं उग्गं दसपारमीपूरिया।   
३०। नगरं धञ्ञवती नाम सुदेवो नाम खत्तियो  
अनोमा नाम जनिका नारदस्स महेसिनो।   
    
३१। नववस्ससहस्सानि अगारमज्झसो वसी   
जितो विजितो विजिताऽभिरामो२ तयो पासाद मुत्तमा।   
    
३२। तिचत्तारीससहस्सानि नारियो समलङ्कता  
विजितसेना३ नाम नारी नन्दुत्तरो नाम अत्रजो।   
    
३३। निमित्ते चतुरो दिस्वा प सा४ गमनेन निक्खमी  
सत्ताहं पधनचरियं५। अचरी लोकनायको।   
    
१। भासेत्व-सीमु, मछसं, स्या, भासेत्वा। [प्त्स्।]   
२। जिनो विजिताभिरामो-मछसं, स्या।   
जिता विजिता भूरिमा-सीमु। ३। जितसेना-सीमु। ४। पासाद-सीमु। ५। पधानचारं-मछसं, स्या। 

[ब्ज्त् पगे १२०] [\x १२०।]        
    
३४। ब्रह्मुना याचितो सन्तो नारदो लोकनायको  
वत्ति चक्कं महावीरो धनञ्जयुऽय्यान मुत्तमे।   
    
३५। भद्दसालो जितमित्तो अहेसुं अग्गसावका  
वासेट्ठो नामुऽपट्ठाको नारदस्स महेसिनो।   
    
३६। उत्तरा फग्गुनी चेऽव अहेसुं अग्गसाविका   
बोधि तस्स भगवतो महासोनोऽति वुच्चति।   
    
३७। उग्गरिन्दो च वसभो च अहेसुं अग्गुपट्ठका  
इन्दीवरी च उन्दी च१ अहेसुं अग्गुऽपट्ठिका।   
    
३८। अट्ठासीतिरतनानि अच्चुग्गतो महामुनि  
कञ्चनग्घियसङ्कासो दससहस्सी विरोचति २।   
    
३९। तस्स व्यामप्पभा काया निद्धावति दिसोदिसं  
निरन्तरं दिवारत्तिं योजनं फरते तदा३।   
    
४०। न केचि तेन समयेन समन्ता योजने जना  
उक्का पदीपे उज्जालेन्ति ४ बुद्धरंसेन ओत्थटा।   
४१। नवुतिवस्ससहस्सानि अयु विज्जति तावदे   
तावता तिट्ठमानो सो तारेसि जनतं बहुं।   
    
४२। यथा उऌउहि गगनं विचित्तं उपसोभति  
तथेऽव सासनं तस्स अरहन्तेहि सोभति।   
    
४३। संसारसोतं तरणाय सेसके पटिपन्तके  
धम्मसेतुं दऌहं कत्वा निब्बुतो सो नरासभो।   
    
४४। सोऽपि बुद्धो असमसमो तेऽपि खीणासवा अतुलतेजा   
सब्बं समन्तरहितं ननु रित्ता सब्बसङ्खारा।   
    
४५। नारदो जिनवसभो निब्बुतो सुदस्सने पुरे  
तत्थेऽव जिनतूपवरो चतुयोजनऽमुग्गतोऽति।   
    
नारद बुद्धवंसो नवमो।   
    
१। इन्दावरी च चण्डी च - मछसं। इन्दवरी च गण्डी च -स्या।   
२। विरोचथ-सीमु। ३। दिसा-सीमु। सदा-स्या, मछसं। ४। उज्जलेन्ति-[प्त्स्।] 

[ब्ज्त् पगे १२२] [\x १२२।]       
    
१०। पदुमुत्तर बुद्धवंसो  
[प्त्स् पगे ०३५] [\क़् ३५।]        
१। नारदस्स अपरेन सम्बुद्धो दिपदुत्तमो१ पदुमुत्तरो नाम जिनो अक्खोभो२  
सागरूपमो।   
२। मण्डकप्पोऽव सो आसि यम्हि बुद्धो३ अजायथ  
उस्सन्नकुसला जनता तम्हि कप्पे ४ अजायथ।   
    
३। पदुमुत्तरस्स भगवतो पठमे धम्मदेसने  
कोटिसतसहस्सानं धम्माभिसमयो अहू।   
    
४। ततो परम्पि वस्सन्ते तप्पयन्ते च पाणिनो  
सत्ततिंसतसहस्सानं दुतियाऽभिसमयो अहू।   
    
५। यम्हि काले महावीरो आनन्दं उपसङ्कमि  
पितुसन्तिकमुपागन्त्वा अहनि ५ अमतदुन्दुभिं।   
    
६। आहते ६ अमतभेरिम्हि ७ वस्सन्ते धम्मवुट्ठिया८  
पञ्ञाससतसहस्सानं ततियाऽभिसमयो अहू।   
    
७। ओवादको विञ्ञापको तारको सब्बपाणिनं  
देसनाकुसलो बुद्धो तारेसि जनतं बहुं।   
    
८। सन्निपाता तयो आसुं पदुमुत्तरस्स सत्थुनो  
कोटिसतसहस्सानं पठमो आसि समागमो।   
    
९। यदा बुद्धो असमसमो वसी वेहारपब्बते  
नवुतिकोटिसहस्सानं दुतियो आसि समागमो।   
    
१०। पुन चारिकं पक्कन्ते गामनिगमरट्ठतो असीतिकोटिसहस्सानं ततियो आसि समागमो।   
    
११। अहं तेन समयेन जटिलो नाम रट्ठिको  
सम्बुद्धपमुखं सङ्घं सहत्तं दुस्समऽदासऽहं।   
    
१। द्वीपदुत्तमो-सीमु। २। अक्खोभो-मवि। [प्त्स्। ३।] बुद्धा-सीमु।   
४। काले - सीमु। ५। आहनि-मछसं। ६। अहते-सीमु।   
७। धम्मभेरीम्हि-सीमु अमतदुन्दुभिं [प्त्स्। ८।] वुट्ठियो-सीमु। 

[ब्ज्त् पगे १२४] [\x १२४।]       
    
१२। सोऽपि मं बुद्धो१ व्याकासि सङ्घमज्झे निसीदिय  
सतसहस्से इतो कप्पे अयं बुद्धो भविस्सति।   
    
१३। अहु कपिलव्हया रम्मा निक्खमित्वा तथागतो।   
पधानं पदहित्वान कत्वा दुक्करकारिकं।   
    
१४। अजपालरुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१५। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१६। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१७। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१८। कोलितो उपतिस्सो च अग्गा हेस्सन्ति सावका   
आनन्दो नामुऽपट्ठाको उपट्ठिस्सति तं जिनं।   
    
१९। खेमा उप्पलवण्णा च अग्गाहेस्सन्ति साविका   
बोधि तस्स भगवतो अस्सत्थोति पवुच्चति।   
    
२०। चित्तो च हत्थालवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
२१। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२२। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
१। तदा - सीमु। 

[ब्ज्त् पगे १२६] [\x १२६।]        
    
२३। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२४। यथा मनुस्सा नदिं तरन्ता पटितित्थं विरज्झिय   
हेट्ठा तित्थे गहेत्वान उत्तरन्ति महानदिं।   
    
२५। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
२६। तस्साऽपि वचनं सुत्वा उत्तरिं वतमधिट्ठहिं  
अकासिऽमुग्गं दऌहधितिं दसपारमिपूरिया।   
    
२७। व्याहता१ तित्थिया सब्बे विमना दुम्मना तदा  
न तेसं केचि परिचरन्ति रट्ठतो निच्छुभन्ति ते।   
[प्त्स् पगे ०३६] [\क़् ३६।]        
२८। सब्बे तत्थ समागन्त्वा उपगञ्जुं२ बुद्धसन्तिके  
तुवं नाथो महावीर सरणं होहि चक्खुम ३।   
    
२९। अनुकम्पको कारुणिको हितेसी सब्बपाणिनं  
सम्पत्ते तित्थिये सब्बे पञ्चसीले पतिट्ठहि।   
    
३०। एवं निराकुलं आसि सुञ्ञकं तित्थियेहि तं   
विचित्तं अरहन्तेहि वसीभूतेहि तादिहि।   
    
३१। नगरं हंसवतीनाम४ आनन्दो नाम खत्तियो   
सुजाता नाम जनिका पदुमुत्तरस्स महेसिनो।   
३२। दस ५ वस्ससहस्सानि अगारमज्झसो वसी   
नरवाहनो यसो वसवत्ति तयो पासादमुत्तमा।   
३३। तिचत्तारिससहस्सानि नारियो समलङ्कता  
वसुदत्ता नाम नारी उत्तरो नाम अत्रजो।   
    
३४। निमित्ते चतुरो दिस्वा पासादेनाऽभिनिक्खमि  
सत्ताहं पधानचारं अचरी पुरिसुत्तमो।   
    
१। ब्याहता-मछसं। २। उपगच्छुं-सीमु, [प्त्स्। ३।] चक्खुमा-सीमु।   
४। हेमवती-सीमु। ५। नवं-मनुप, 

[ब्ज्त् पगे १२८] [\x १२८।]        
    
३५। ब्रह्मुना याचितो सन्तो पदुमुत्तरो विनायको१   
वत्ति चक्कं महावीरो मीथिलुय्यानमुत्तमे।   
    
३६। देवलो च सुजातो च अहेसुं अग्गसावका  
सुमनो नामुपट्ठाको पदुमुत्तरस्स सत्थुनो२।   
    
३७। अमिता असमा वेव अहेसुं अग्गसाविका   
बोधि तस्स भगवतो सललोऽति पवुच्चति।   
    
३८। वितिण्णो चेव तिस्सो च अहेसुं अग्गुऽपट्ठका  
हत्था चेव विचित्ता च अहेसुं अग्गुऽपट्ठिका।   
    
३९। अट्ठपञ्ञासरतनं३ अच्चुग्गतो महामुनि  
कञ्चनग्घिय ४ सङ्कासो द्वत्तिंसवरलक्खणो।   
    
४०। कुड्डा कवाटा भित्ती च रुक्खा नगसिलुच्चया  
न तस्साऽवरणं अत्थि समन्ता द्वादसयोजने।   
४१। वस्ससतसहस्सानि आयु विज्जति तावदे   
तावता तिट्ठमानो सो तारेसि जनतं बहुं।   
    
४२। सन्तारेत्वा बहुजनं छिन्दित्वा सब्बसंसयं  
जलित्वा अग्गिक्खन्धोऽव निब्बुतो सो ससावको।   
    
४३। पदुमुत्तरो जिनो बुद्धो नन्दारामम्हि निब्बुतो  
तत्थेऽव तस्स ५ थूपवरो द्वादसुब्बेध योजनोऽति।   
    
पदुमुत्तरबुद्धवंसो दसमो।   
१। पदुमुत्तरनायको-मनुप। २। महेसिनो-मवि। [प्त्स्। ३।] अट्ठपण्णसं-मछसं।   
४। कञ्चनग्घिक-सीमु। ५। तत्थेवस्स-मछसं। 

[ब्ज्त् पगे १३०] [\x १३०।]       
    
११। सुमेध बुद्धवंसो  
[प्त्स् पगे ०३७] [\क़् ३७।]        
१। पदुमुत्तरस्स अपरेन सुमेधो नाम नायको  
दुरासदो उग्गतेजो सब्बलोकुत्तमो१ मुनि।   
    
२। पसन्ननेत्तो सुमुखो ब्रहा उजु पतापवा हितेसी सब्बसत्तानं बहू मोचेसि बन्धना।   
    
३। यदा बुद्धो पापुणित्वा केवलं बोधिमुत्तमं  
सुदस्सनम्हि नगरे धम्मचक्कं पवत्तयि,   
    
४। तस्साभिसमया तीणि अहेसुं धम्मदेसने  
कोटिसतसहस्सानं पठमाऽभिसमयो अहू।   
    
५। पुनापरं कुम्भकण्णं यक्खं सो दमयी जिनो नवुति कोटिसहस्सानं दुतियाभि  
समयो अहू।   
६। पुनापरं अमितयसो चतुसच्चं पकासयि  
असीति कोटिसहस्सानं ततियाभिसमयो अहु।   
    
७। सन्निपाता तयो आसुं सुमेधस्स महेसिनो  
खीणासवानं विमलानं सन्तचित्तानऽतादिनं२।   
    
८। सुदस्सनं नगरवरं उपगञ्छि जिनो यदा   
तदा खीणासवा भिक्खू समिंसु सतकोटियो।   
    
९। पुनापरं देवकूटे भिक्खूनं कठिनत्थते  
तदा नवुति कोटीनं दुतियो आसि समागमो।   
    
१०। पुनापरं दसबलो यदा चरति चारिकं  
तदा असीतिकोटीनं ततियो आसि समागमो।   
    
११। अहं तेन समयेन उत्तरो नाम माणवो  
असीतिकोटियो मय्हं घरे सन्निवितं धनं।   
    
१। लोकुत्तरो-सीमु। २। चित्तानतादिनं-मनुप, 

[ब्ज्त् पगे १३२] [\x १३२।]       
    
१२। केवलं सब्बं दत्वान ससङ्घे लोकनायके१  
सरणं तस्सुऽपागञ्जिं पब्बज्जञ्चाऽभिरोचयि २।   
    
१३। सोऽपि मं बुद्धो३ व्याकासि करोन्तो अनुमोदनं  
तिंसकप्पसहस्सम्हि अयं बुद्धो भविस्सति।   
    
१४। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१५। अजपालरुक्खमूलस्मिं निसीदित्वा तथागतो  
तत्थपायासमग्गय्ह नेरञ्जरमुपेहिति।   
    
१६। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१७। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१८। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१९। कोलितो उपतिस्सो च अग्गा हेस्सन्ति सावका   
आनन्दो नामुपट्ठाको उपट्ठिस्सति तं जिनं।   
    
२०। खेमा उप्पलवण्णा च अग्गा हेस्सन्ति सावका  
बोधि तस्स भगवतो अस्सत्थोऽति पवुच्चति।   
    
२१। चित्तो च हत्थालवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
२२। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२३। उक्कुट्ठिसद्दं वत्तेन्ति अप्फोटेन्ति हसन्ती च  
कतञ्जली नमस्सन्ति दससहस्सी सदेवका।   
    
१। ससङ्घं लोकनायकं - [प्त्स्। २।] अभिरोचयि - [प्त्स्। ३।] तदा - मवि। 

[ब्ज्त् पगे १३४] [\x १३४।]        
    
२४। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२५। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
    
२६। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
२७। तस्साऽपि वचनं सुत्वा भिय्यो चित्तं पसादयिं  
उत्तरिं वतमधिट्ठासिं दसपारमी पूरिया।   
    
२८। सुत्तन्तं विनयञ्चापि नवङ्गं सत्थुसासनं   
सब्बं परियापुणित्वान सोभहिं जिनसासनं।   
[प्त्स् पगे ०३८] [\क़् ३८।]        
२९। तत्थऽप्पमत्तो विहरन्तो निसज्जट्ठानचङ्कमे  
अभिञ्ञासु पारमिं गन्त्वा ब्रह्मलोकमगञ्छऽहं। १  
    
३०। सुदस्सनं नाम नगरं सुदत्तो नाम खत्तियो  
सुदत्ता नाम जनिका सुमेधस्स महेसिनो।   
    
३१। नववस्ससहस्सानि अगारमज्झसो वसी  
सुचन्दनक कोञ्च सिरिवड्ढा२ तयो पासाद मुत्तमा।   
    
३२। ति सोऌअससहस्सानि नारियो समलङ्कता  
सुमना नाम सा नारीपुनब्ब सुमित्ते ३ नाम अत्रजो।   
    
३३। निमित्ते चतुरो दिस्वा हत्थियानेन निक्खमि  
अनूनकं अट्ठमासं४ पधानं पदही जिनो।   
    
३४। ब्रह्मुना याचितो सन्तो सुमेधो लोकनायको  
वत्ति चक्कं महावीरो सुदस्सनुय्यानमुत्तमे।   
    
३५। सरणो सब्बकामो च अहेसुं अग्गसावका  
सागरो नामुपट्ठाको सुमेधस्स महेसिनो।   
    
१। ब्रह्मलोकमगच्छहं-सीमु।   
२। सुचन्द कञ्चन सिरिवड्ढा-मछसं।   
सुगन्धो कञ्चनो सिरिवड्ढो-स्या।   
३। पुनब्बसु-मछसं।   
पुनब्बो-स्या।   
४। अड्ढमासं-मछसं, मनुप। 

[ब्ज्त् पगे १३६] [\x १३६।]        
    
३६। रामा चेव सुरामा च अहेसुं अग्गसाविका  
बोधि तस्स भगवतो महानीपोति१ वुच्चती।   
    
३७। उरुवेलो च यसवो च अहेसुं अग्गुऽपट्ठका  
यसोधरा सिरिमा च अहेसुं अग्गुपट्ठिका।   
    
३८। अट्ठासीति रतनानि अच्चुग्गतो महामुनि  
ओभासेसि २ दिसा सब्बा चन्दो तारागणे ३ यथा।   
    
३९। चक्कवत्तिमणि नाम यथा तपति योजनं  
तथेऽव तस्स रतनं समन्ता फरति योजनं।   
    
४०। नवुतिवस्ससहस्सानि आयु विज्जति तावदे  
तावता तिट्ठमानो सो तारेसि जनतं बहुं।   
    
४१। तेविज्जछऌअभिञ्ञेहि बलप्पत्तेहि तादिहि  
समाकुलमिदं आसि अरहन्तेहि साधुहि ४।   
    
४२। तेऽपि सब्बे अमितयसा विप्पमुत्ता निरूपधी  
ञाणालोकं दस्सयित्वा निब्बुता ते महायसा।   
    
४३। सुमेधो जिनवरो बुद्धो मेधारामम्हि निब्बुतो  
धातुवित्थारिकं आसि तेसु तेसु पदेसतोऽति।   
    
सुमेध बुद्धवंसो।   
    
१। निम्बोति-सीमु, निम्बरुक्खोति-स्या। २। पहासेति-मवि, ओभासेति-स्या।   
३। तारगणे-मवि। ४। तादिहि [प्त्स्।] सासनं-स्या। 

[ब्ज्त् पगे १३८] [\x १३८।]        
    
१२। सुजात बुद्धवंसो  
[प्त्स् पगे ०३९] [\क़् ३९।]        
१। तत्थेऽव मण्डकप्पम्हि सुजातो नाम नायको  
सीहहनुऽसभक्खन्धो अप्पमेय्या दुरासदो।   
    
२। चन्दोऽच विमलो सुद्धो सतरंसीऽच पतापवा१  
एवं सोभति सम्बुद्धो जलन्तो सिरिया सदा२।   
    
३। पापुणित्वान सम्बुद्धो केवलं बोधिमुत्तमं  
सुमङ्गलम्हि नगरे धम्मक्कं पवत्तयी।   
    
४। देसेन्ते पवरं धम्मं सुजाते लोकनायके  
असीतिकोटि अभिसमिंसु पठमे धम्मदेसने।   
५। यदा सुजातो अमितयसो देवे वस्सं उपागमी  
सत्ततिंससहस्सानं दुतियाभिसमयो अहू।   
    
६। यदा सुजातो असमसमो उपगञ्छि ३ पितुसन्तिकं  
सट्ठिसतसहस्सानं ततियाभिसमयो अहू।   
    
७। सन्निपाता तयो आसुं सुजातस्स महेसिनो  
खीणासवानं विमलानं सन्तचित्तानतादिनं।   
    
८। अभिञ्ञाबलत्तानं अप्पत्तानं४ भवाभवे  
सट्ठिसतसहस्सानि ५ पठमं सन्निपतिंसु ते।   
    
९। पुनापरं सन्निपाते तिदीवोरोहने जिने  
पञ्ञाससतसहस्सानं दुतियो आसि समागमो।   
    
१०। उपसङ्कमन्तो नरवसभं६ तस्स यो अग्गसावको  
चतूहि सत सहस्सेहि सम्बुद्धं उपसङ्कमि।   
    
१। तापवा- सीमु। २। पहा-सीमु। ३। उपगच्छि-सीमु, मनुप।   
४। अप्पमत्तानं-सीमु।   
अप्पवत्ता, -पु।   
५। सट्ठिसत सहस्सानं-सीमु। ६। नरासभं-मछसं, नरमुसभं-स्या। 

[ब्ज्त् पगे १४०] [\x १४०।]        
    
११। अहं तेन समयेन चतुदीपम्हि इस्सरो  
अन्तलिक्खचरो आसिं चक्कवत्ति महब्बलो   
    
१२। लोके अच्छरियं दिस्वा अब्भुतं लोमहंसनं  
उपगन्त्वान चन्दिं सो सुजातं लोकनायकं।   
    
१३। चतुदीपे महारज्जं रतने सत्त उत्तमे  
बुद्धे निय्यादयित्वान पब्बजिं तस्स सन्तिके।   
    
१४। अरामिका जानपदा१ उट्ठानं पटिपिण्डिय २ उपनेन्ति भिक्खुसङ्घस्स पच्चयं  
सयनासनं।   
    
१५। सोऽपि मं बुद्धो३ व्याकासि दससहस्सिम्हि इस्सरो ति सकप्पसहस्सम्हि अयं बुद्धो  
भविस्सति।   
    
१६। अहू कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१७। अजपालरुक्खमूलस्मिं निसीदित्वा तथागतो।   
तत्थ पायासमग्गय्ह नेरञ्जमुपेहिति।   
    
१८। नेरञ्जराय तीरम्हि पायासं आदाय सो जिनो।   
पटियत्तवरमग्गेन बोधिमूलम्हि एहिति।   
    
१९। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
२०। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
२१। कोलितो उपतिस्सो च, अग्गा हेस्सन्ति सावका   
आनन्दो नामुपट्ठाको उपट्ठिस्सति तं जिनं।   
    
२२। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
    
२३। चित्तो च हत्थालवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तु पट्ठिका  
आयु वस्ससतं तस्स गोतमस्स यसस्सिनो।   
    
१। जनपदे-सीमु, स्या। २। पटिपिण्डियं-[प्त्स्। ३।] तदा -मवि। 

[ब्ज्त् पगे १४२] [\x १४२।]       
    
२४। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२५। उक्कुट्ठि सद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
२६। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२७। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
    
२८। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
[प्त्स् पगे ०४०] [\क़् ४०।]        
२९। तस्साऽपि वचनं सुत्वा भीय्यो भासं जनेसऽहं  
अधिट्ठाहिं वतं उग्गं दसपारमीपूरिया।   
    
३०। सुत्तन्तं विनयञ्चाऽपि नवङ्गं सत्थुसासनं  
सब्बं परियापुणित्वान सोभयिं जिनसासनं।   
    
३१। तत्थऽप्पमत्तो विहरन्तो ब्रह्मं भावेत्व भावनं  
अभिञ्ञापारमिं गन्त्वा ब्रह्मलोकमगच्छहं।   
    
३२। सुमङ्गलं नाम नगरं उग्गतो नाम खत्तियो  
माता पभावती नाम सुजातस्स महेसिनो।   
    
३३। नववस्ससहस्सानि अगारमज्झसो वसी  
सिरी उपसिरी नन्दा तयो पासादमुत्तमा।   
३४। तेविसतिसहस्सानि नारियो समलङ्कता  
सिरिनन्दा नाम नारी उपसेनो नाम अत्रजो।   
    
३५। निमित्ते चतुरो दिस्वा अस्सयानेन निक्खमि  
अनूननवमासानि पधानं पदही जिनो।   
    
* भीय्योभावेत्व मानसं  
९ बुद्धवंसो २६ गा। 

[ब्ज्त् पगे १४४] [\x १४४।]       
    
३६। ब्रह्मुना याचितो नन्तो सुजातो लोक नायको  
वत्ति चक्कं महावीरो सुमङ्गलूऽय्यानमुत्तमे।   
    
३७। सुदस्सनो च देवो१ च अहेसुं अग्गसावका  
नारदो नामुपट्ठाको सुजातस्स महेसिनो।   
३८। नागा च नागसमाला च अहेसुं अग्गसाविका   
बोधि तस्स भगवतो महावेलूऽति वुच्चति।   
    
३९। सो च रुक्खो जातरुचिरो२ अच्छिद्दो होति पत्तको३  
उजुवंसो ब्रहा होति दस्सनीयो मनोरमो।   
    
४०। एकक्खन्धो पवट्ठित्वा४ ततो साखा पभिज्जथ ५   
यथा सुबद्धो मोरहत्थो एवं सोभति सो दुमो।   
    
४१। न तस्स कण्टका६ होन्ति नाऽपि छिद्दं महा अहु  
वित्थिण्णसाखो अविरलो सन्दच्छायो मनोरमो।   
    
४२। सुदत्तो चेव चित्तो च अहेसुं अग्गुऽपट्ठका  
सुभद्दा चेव पदुमा च अहेसुं अग्गुऽपट्ठिका।   
    
४३। पञ्ञास रतनो आसि उच्चत्तनेन ७ सो जिनो सब्बाकारवरूपेतो सब्बगुणमुपागतो।   
    
४४। तस्सप्पभा असमसमा निद्धावति समन्ततो   
अप्पमाणो अतुलियो च ओपन्तेहि अनूपमो।   
    
४५। नवुतिवस्ससहस्सानि आयु विज्जति तावदे  
तावता तिट्ठमानो सो तारेसि जनतं बहुं।   
    
४६। यथापि सागरे ऊमी गगने तारका यथा  
एवं तदा पावचनं अरहन्तेहि चित्तितं८।   
[प्त्स् पगे ०४१] [\क़् ४१।]        
४७। सो च बुद्धो असमसमो गुणानि च तानि अतुलियानि  
सब्बं समन्तरहितं ननु रित्ता सब्बसङ्खारा।   
    
४८। सुजातो जिनवरो बुद्धो सीलारामम्हि निब्बुतो  
तत्थेऽव तस्स चेतियो तीणि गावुत मुग्गतोऽति।   
    
सुजात बुद्धवंसो द्वादसमो।   
    
१। सुदेवो-सीमु। २। घनरुचिरो-सीमु।   
    
घनक्खन्धो-स्या, मछसं। ३। छद्दं होति परित्तकं-पु।   
अच्छद्दो होति पत्तिको-मछसं।   
४। पवड्ढेत्वा-सीमु, -[प्त्स्। ५।] पहिज्जति-मवि। अभिज्जति-सीमु। ६। कण्डका-सीमु। ७।  
उच्चतरेन-सीमु। ८। विचित्तिकं-[प्त्स्।] 

[ब्ज्त् पगे १४६] [\x १४६।]        
    
१३। पियदस्सी बुद्धवंसो  
    
१। सुजातस्स अपरेन सयम्भू१ लोक नायको  
दुरासदो असमस पियदस्सी महायसो।   
    
२। सोऽपि बुद्धो अमितयसो आदिच्चोऽव विरोचति  
निहन्त्वान तमं सब्बं२ धम्मचक्कं पवत्तयी।   
    
३। तस्साऽपि अतुलतेजस्स अहेसुं अभिसमया तयो  
कोटिसतसहस्सानं पठमाऽभिसमयो अहू।   
    
४। सुदस्सनो देवराजा मिच्छादिट्ठिमऽ रोचयी  
तस्स दिट्ठिं विनोदेन्तो सत्था धम्म मऽ देसयी।   
    
५। जनसन्निपातो अतुलो महासन्निपती तदा  
नवुतिकोटिसहस्सानं दुतियाभिसमयो अहू।   
    
६। यदा दोणमुखं हत्थिं विनेसि नरसारथि  
असीतिकोटिसहस्सानं ततियाऽभिसमयो अहू।   
७। सन्निपाता तयो आसुं तस्साऽपि पियदस्सिनो  
कोटिसतसहस्सानं पठमो आसि समागमो।   
    
८। ततो परं नवुतिकोटी समिंसु एकतो मुनी  
ततिये सन्निपातम्हि असीतिकोटियो अहू।   
    
९। अहं तेन समयेन कस्सपो नाम ब्राह्मणो  
अज्झायको मन्तधरो तिण्णं वेदानपारगू।   
    
१०। तस्स धम्मं सुणित्वान पसादं जनयिं अहं  
कोटिसतसहस्सेहि सङ्घारामं अमापयिं।   
    
११। तस्स दत्वान आरामं हट्ठो संविग्गमानसो  
सरेण पञ्चसीले च ३ दऌहं कत्वा समादियिं४  
    
१२। सोऽपि मं बुद्धो व्याकासि सङ्घमज्झे निसीदिय   
अट्ठारसे कप्पसते अयं बुद्धो भविस्सति।   
    
१। सम्बुद्धो-सीमु। २। सब्बं तमं निहन्त्वान-मछसं। ३। सरणं पञ्चसीलञ्च-सीमु।   
४। समादयि-मनुप। 

[ब्ज्त् पगे १४८] [\x १४८।]        
    
१३। अहू कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१४। अजपालरुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१५। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलं हि एहिति।   
    
१६। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१७। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१८। कोलितो उपतिस्सो च अग्गा हेस्सन्ति सावका  
आनन्दो नामुऽपट्ठाको उपट्ठिस्सति तं जिनं।   
    
१९। खेमं उप्पलवण्णा च अग्गा हेस्सन्ति साविका।   
बोधि तस्स भगवतो अस्सत्थोऽति पवुच्चति।   
२०। चित्तो च हत्थालवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सीनो।   
    
२१। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२२। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
२३। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
२४। यथा मनुस्सा नदिं तरन्ता पटितित्थं विरज्झिय   
हेट्ठातित्थे हहेत्वान उत्तरन्ति महानदिं।   
[प्त्स् पगे ०४२] [\क़् ४२।]        
२५। एवमेऽव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
[ब्ज्त् पगे १५०] [\x १५०।]        
    
२६। तस्साऽपि वचनं सुत्वा भिय्यो चित्तं पसादयिं  
उत्तरिं वतमधिट्ठासि दसपारमीपूरिया।   
    
२७। सुधञ्ञं नाम नगरं सुदत्तो नाम खत्तियो  
सुचन्दा नाम१ जनिका पियदस्सिस्स सत्थुनो।   
    
२८। नव वस्स सहस्सानि अगारमज्झसो वसी   
सुनिम्मलविमलगिरिब्रहा२ तयो पासादमुत्तमा।   
    
२९। तेत्तिंसतिसहस्सानि नारियो समलङ्कता  
विमला नाम नारी च कञ्चनावेलो३ नाम अत्रजो।   
    
३०। निमित्ते चतुरो दिस्वा रथयानेन निक्खमि  
छमासं पधानचारं अचरी पुरिसुत्तमो।   
    
३१। ब्रह्मुना याचितो सन्तो पियदस्सी महामुनि  
वत्ति चक्कं महावीरो उसभुय्याने मनोरमे  
    
३२। पालितो सब्बदस्सी ४ च अहेसुं अग्गसावका  
सोभितो नामुपट्ठाको पियदस्सिस्स सत्थुनो।   
    
३३। सुजाता धम्मदिन्ना च अहेसुं अग्गसाविका  
बोधि तस्स भगवतो ककुधोऽति पवुच्चति।   
    
३४। सन्धको५ धम्मको६ चेव अहेसुं अग्गुऽपट्ठका  
विसाखा७ धम्मदिन्ना च अहेसुं अग्गुऽपट्ठिका।   
    
३५। सोऽपि बुद्धो अमितयसो द्वत्तिंसवरलक्खणो  
असीतिहत्थमुब्बेधो सालराजाऽव दिस्सति।   
३६। अग्गीचन्द सुरियानं नत्थि तादिसिका पभा  
यथा अहु ८ पभा तस्स असमस्स महेसिनो।   
    
३७। तस्साऽपि देवदेवस्स आयु तावतकं अहू  
नवुतिवस्ससहस्सानि लोके अट्ठासि चक्खुमा।   
    
३८। सोऽपि बुद्धो असमसमो युगानिऽपि तानि अतुलियानि  
सब्बं समन्तरहितं ननु रित्ता सब्बसङ्खारा।   
    
३९। सो पियदस्सी मुनिवरो अस्सत्थारामम्हि निब्बुतो  
तत्थेव तस्स जिनथूपो तीणि योजन मुग्गतोऽति।   
    
पियदस्सी बुद्धवंसो तेरसमो।   
    
१। चन्दानमासि-मछसं, २। गिरिगुहा-मछसं। ३। कञ्चनचेलो-सीमु।   
४। पियदस्सी-सीमु, मनुप। ५। सन्तको-सीमु। ६। धम्मिको-सीमु।   
सन्दको-स्या। ७। विसिखो-सीमु। ८। आसुं-मवि। 

[ब्ज्त् पगे १५२] [\x १५२।]        
    
१४। अत्थदस्सी बुद्धवंसो  
[प्त्स् पगे ०४३] [\क़् ४३।]        
१। तत्थेऽव मण्डकप्पम्हि अत्थदस्सी नरासभो१  
महा तमं निहन्त्वान पत्तो सम्बोधिमुत्तमं।   
    
२। ब्रह्मुना याचितो सन्तो धम्मचक्कं पवत्तयी  
अमतेन तप्पयी लोकं दससहस्सी सदेवकं।   
    
३। तस्साऽपि लोकनाथस्स अहेसुं अभिसमया तयो  
कोटिसतसहस्सानं पठमाभिसमयो अहू।   
    
४। यदा बुद्धो अत्थदस्सी चरति देवचारिकं  
कोटिसतसहस्सानं दुतियाऽभिसमयो अहू।   
५। पुनापरं यदा बुद्धो देसेसि पितुसन्तिके  
तोटिसतसहस्सानं ततियाऽभिसमयो अहू।   
    
६। सन्निपाता तयो आसुं तस्साऽपि च महेसिनो  
खीणासवानं विमलानं सन्तचित्तानऽतादिनं।   
    
७। अट्ठनवुतिसहस्सानं पठमो आसि समागमो  
अट्ठासीतिसहस्सानं दुतियो आसि समागमो।   
    
८। अट्ठसत्ततिसहस्सानं ततियो आसि समागमो  
अनुपादाविमुत्तानं विमलानं महेसिनं।   
    
९। अहं तेन समयेन जटिलो उग्गतापनो  
सुसीमो२ नाम नामेन महिया सेट्ठसम्मतो  
    
१०। दिब्बं मन्दारवं पुप्फं पदुमं पारिच्छत्तकं  
देवलोका हरित्वान ३ सम्बुद्धं अभिपूजयिं।   
    
११। सोपि मं बुद्धो४ व्याकासि अत्थदस्सी महामुनि  
अट्ठारसो कप्पसते अयं बुद्धो भविस्सति।   
    
१। महायसो-मवि। २। सुपिनो-मनुप, सुसिमो-[प्त्स्। ३।] देवलोकतो आ हरित्वा। ४। तदा-बु। अ। 

[ब्ज्त् पगे १५४] [\x १५४।]       
१२। अहू कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१३। अजपालरुक्खमुलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१४। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१५। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि ब्रज्झिस्सति महायसो।   
    
१६। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१७। कोलितो उपतिस्सो च अग्गा हेस्सन्ति सावका  
आनन्दो नाऽमुपट्ठाको उपट्ठिस्सति तं जिनं।   
    
१८। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
    
१९। चित्तो च हत्थालवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्स सतं तस्स गोतमस्स यसस्सिनो।   
    
२०। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२१। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
२२। यदिमस्स लोकनाथस्स विरज्झिस्साम सासनं  
    
२३। यथा मनुस्सा नदिं तरन्ता पटितित्थं विरज्झिय   
हेट्ठातित्थे गहेत्वान उत्तरन्ति महानदिं।   
    
२४। एवऽमेव मयं सब्बे यदि मुञ्चमिऽमं जिनं  
अनागतम्हि अद्धाने हेस्साम सम्मुखा इमं। 

[ब्ज्त् पगे १५६] [\x १५६।]       
    
२५। तस्साऽपि वचनं सुत्वा हट्ठो संविग्गमानसो  
उत्तरिं वतमधिट्ठासिं दसपारमीपूरिया।   
    
२६। सोभनं नाम नगरं सागरो नाम खत्तियो  
सुदस्सना नाम जनिता अत्थदस्सिस्स सत्थुनो।   
    
२७। दसवस्ससहस्सानि अगारमज्झसो वसी  
अमरगिरिसुरगिरिगिरिवाहना१ तयो पासादमुत्तमा।   
    
२८। तेत्तिंसतिसहस्सानि २ नारियो समलङ्कता  
विसाखा नाम सा नारी सेलो३ नामाऽसि अत्रजो।   
[प्त्स् पगे ०४४] [\क़् ४४।]        
२९। निमित्ते चतुरो दिस्वा अस्सयानेन निक्खमी  
अनुनअट्ठमासानि पधानं पदही जिनो।   
    
३०। ब्रह्मुना याचितो सन्तो अत्थदस्सी महायसो  
वत्ति चक्कं महावीरो अनोमुय्याने नरासभो।   
    
३१। सन्तो च उपसन्तो च अहेसुं अग्गसावका  
अभयो नामुऽपट्ठाको अत्थदस्सिस्स सत्थुनो।   
३२। धम्मा चेऽव सुधम्मा च अहेसुं अग्गसाविका   
बोधि तस्स भगवतो चम्पकोऽति पवुच्चति।   
    
३३। नकुलो च निसभो च अहेसुं अग्गुऽपट्ठका  
मकिला च सुनन्दा च अहेसुं अग्गुऽपट्ठिका।   
    
३४। सोऽपि बुद्धो असमसमो असीति रतनुग्गतो४  
सोभति सालराजाऽव उऌउराजाऽव पूरितो।   
    
३५। तस्स पाकतिका रंसी ५ अनेकसतकोटियो  
उद्धं अधो दसदिसा फरन्ति योजनं तदा६।   
    
३६। सोऽपि बुद्धो नरासभो सब्बसत्तुऽत्तमो मुनि  
वस्ससतसहस्सानि लोके अट्ठासि चक्खुमा।   
    
३७। अतुलं दस्सेत्वा ओभासं विरोचेत्वा सदेवके  
सोऽपि अनिच्चतं पत्तो यथऽग्गुऽपादानसङ्खया।   
    
३८। अत्थदस्सी जिनवरो अनोमारामम्हि निब्बुतो  
धातुवित्थारिकं आसि तेसु तेसु पदेसतोऽति।   
    
अत्थदस्सी बुद्धवंसो चुद्दसमो।   
    
१। अपरगिरिसुगिरिवाहनो-मछसं। २। तेत्तिसञ्च-सीमु। ३। सोनो-सीमु। सेनो-[प्त्स्। ४।]  
बुद्धवंसे २६ गा। ६। सदा-मछसं। 

[ब्ज्त् पगे १५८] [\x १५८।]        
    
१५। धम्मदस्सी बुद्धवंसो  
[प्त्स् पगे ०४५] [\क़् ४५।]        
१। तत्थेऽव मण्डकप्पम्हि धम्मदस्सी महायसो  
तमऽन्धकारं विधमेत्वा अतिरोचति सदेवके।   
    
२। तस्साऽपि अतुलतेजस्स धम्मचक्कप्पवत्तने  
कोटिसतसहस्सानं पठमाऽभि समयो अहू।   
    
३। यदा बुद्धो धम्मदस्सी विनेसि सञ्जयं इसिं  
तदा नवुतिकोटीनं दुतियाऽभिसमयो अहु।   
    
४। यदा सक्को उपगञ्जि सहपरिसो१ विनायकं  
तदा असीति कोटीनं ततियाऽभिसमयो अहू।   
    
५। तस्साऽपि देवदेवस्स सन्निपाता तयो अहू २  
खीणासवानं विमलानं सन्तचित्तानऽ तादिनं।   
    
६। यदा बुद्धो धम्मदस्सी सरणे वस्सं उपागमी  
तदा कोटिसहस्सानं३ पठमो आसि समागमो।   
    
७। पुनाऽपरं यदा बुद्धो देवतो एति मानुसं४  
तदाऽपि सतकोटीनं दुतियो आसि समागमो।   
    
८। पुनाऽपरं यदा बुद्धो पकासेसि धुते गुणे  
तदा असीति कोटीनं ततियो आसि समागमो।   
    
९। अहं तेन समयेन सक्को आसिं पुरिन्ददे  
दिब्बेन गन्धमालेन ५ तुरियेन अभिपूजयिं।   
    
१०। सोऽपि मं बुद्धो व्याकासि देवमज्झे निसीदिय   
अट्ठारसे कप्पसते अयं बुद्धो भविस्सति।   
    
११। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्ककारिकं।   
    
१२। अजपालरुक्खमूलस्मिं निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१। सपरिसो-सीमु, मछसं। २। आसुं-मवि, अहुं-मछसं।   
३। कोटिसतसहस्सानं-सीमु, मछसं। ४। मानुसे-सीमु,   
५। दिब्बगन्धेनमालेन-मनुप।   
    
[ब्ज्त् पगे १६०] [\x १६०।]        
१३। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१४। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१५। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१६। कोलितो उपतिस्सो च अग्गा हेस्सन्ति सावका  
आनन्दो नामुऽपट्ठाको उपट्ठिस्सति तं जिनं।   
    
१७। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
    
१८। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
१९। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२०। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
२१। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२२। यथा मनुस्सा नदिं तरन्ता पटितित्थं विरझिय  
हेट्ठा तित्थे गहेत्वान उत्तरन्ति महानदिं।   
    
२३। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
२४। तस्साऽपि वचनं सुत्वा भीय्यो चित्तं पसादयिं  
उत्तरिं वतमधिट्ठासिं दसपारमीपूरिया।   
२५। सरणं नाम नगरं सरणो नाम खत्तियो  
सुनन्दा नाम जनिका धम्मदस्सिस्स सत्थुनो। 

[ब्ज्त् पगे १६२] [\x १६२।]       
    
२६। अट्ठ वस्ससहस्सानि अगारमज्झसो वसी अरजो विरजो सुदस्सनो तयो पासादमुत्तमा।   
    
२७। तिचत्तारीससहस्सानि नारियो समलङ्कता  
विचतोली नाम नारी अत्रजो पुञ्ञवड्ढनो।   
[प्त्स् पगे ०४६] [\क़् ४६।]        
२८। निमित्ते चतुरो दिस्वा पासादेनाऽभिनिक्खमि  
सत्ताहं पधानचारं अचरी पुरिसुत्तमो।   
    
२९। ब्रह्मुना याचितो सन्तो धम्मदस्सी नरासभो  
वत्ति चक्कं महावीरो मिगदाये नरुत्तमे।   
    
३०। पदुमो फुस्सदेवो च अहेसुं अग्गसावका  
सुनेन्तो नामुऽपट्ठाको धम्मदस्सिस्स सत्थुनो।   
    
३१। खेमा च सच्चनामा च अहेसुं अग्गसाविका  
बोधि तस्स भगवतो बिम्बिजालो१ ति वुच्चति।   
    
३२। सुभद्दो कटिसभो चेव अहेसुं अग्गुऽपट्ठका  
सालिया च वलिया च अहेसुं अग्गुऽपट्ठिका।   
    
३३। सोऽपि बुद्धो असमसमो असीतिहत्थमुग्गतो  
अतिरोचति तेजेन दससहस्सिम्हि धातुया।   
    
३४। सुफुल्लो सालराजाव विज्जूऽव गगने यथा  
मज्झन्तिके व सुरियो एवं सो उपसोभथ २।   
    
३५। तस्साऽपि अतुलतेजस्स समकं आसि जीवितं  
वस्ससतसहस्सानि लोके अट्ठासि चक्खुमा।   
    
३६। ओभासं दस्सयित्वान विमलं कत्वान सासनं  
रविचन्दो व गगने निब्बुतो सो ससावकोऽति।   
    
३७। धम्मदस्सी महावीरो केसारामम्हि ३ निब्बुतो  
तत्थेऽवऽस्स ४ थूपवरो तियोजन समुग्गतोति।   
    
धम्मदस्सी बुद्धवंसो पण्णरसमो।   
    
१। बिम्बजालो-सीमु, २। उपसोभित्थ-[प्त्स्। ३।] सालारामम्हि-मछसं।   
४। सो-सीमु। [प्त्स्।]   
    
[ब्ज्त् पगे १६४] [\x १६४।]       
    
१६। सिद्धत्थ बुद्धवंसो  
[प्त्स् पगे ०४७] [\क़् ४७।]        
१। धम्मदस्सिस्स अपरेन सिद्धत्थो लोकनायको१  
निहनित्वा तमं सब्बं सुरियो अब्भुग्गतो यथा२  
    
२। सोऽपि पत्वान सम्बोधिं३ सन्तारेन्तो४ सदेवकं  
अभिवस्सि धम्ममेघेनन निब्बापेन्तो सदेवकं।   
    
३। तस्साऽपि अतुलतेजस्स अहेसुं अभिसमया तयो  
कोटिसतसहस्सानं पठमाऽभिसमयो अहु।   
    
४। पुनाऽपरं भीमरथे ५ यदा अहनि दुन्दुभिं६  
तदा नवुतिकोटीनं दुतियाऽभि समयो अहु।   
    
५। यदा बुद्धो धम्मं देसेसि वेहारे सो पुरुत्तमे  
तदा नवुति कोटीनं ततियाऽभिसमयो अहु।   
    
६। सन्निपाता तयो आसुं तस्मिऽम्पि दीपदुत्तमे  
खीणासवानं वमलानं सन्तचित्तानऽतादिनं।   
    
७। कोटिसतानं नवुतीनं असीतिया च कोटीनं  
एते आसुं तयो ठाना विमलानं समागमे।   
    
८। अहं तेन समयेन मङ्गलो नाम तापसो  
उग्गतेजो दुप्पसहो अभिञ्ञाबलसमाहितो।   
    
९। जम्बुतो फलमाऽनेत्वा७ सिद्धत्थस्स अदासऽहं  
पटिग्गहेत्वा सम्बुद्धो इदं वचनऽमब्रुवि।   
    
१०। पस्सथ इमं तापसं जटिलं उग्गतापनं  
चतुनवुते इतो कप्पे अयं बुद्धो भविस्सति।   
    
११। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१२। अजपालरुक्खमूलम्हि निसीदित्वा तथागतो  
तत्थ पायासमग्गय्ह नेरञ्जरमुपेहिती।   
    
१। नामनायको-सीमु। २। सुरियोवब्भुग्गतो तदा-मवि। ३। सम्बुद्धं-सीमु।   
४। सन्तारेत्वा-मवि। ५। भीमरट्ठो-सीमु, [प्त्स्] स्या।   
६। यदिआहनिदुन्दुभिं-[प्त्स्। ७।] फलमाहत्वा-सीमु। [प्त्स्।] 

[ब्ज्त् पगे १६६] [\x १६६।]        
१३। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१४। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१५। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
१६। कोलितो उपतिस्सो च अग्गा हेस्सन्ति सावका  
आनन्दो नामुऽपट्ठाको उपट्ठिस्सति तं जिनं।   
    
१७। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
    
१८। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
१९। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२०। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
२१। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२२। यथा मनुस्सा नदिं तरन्ता पटितित्थं विरझिय  
हेट्ठा तित्थे गहेत्वान उत्तरन्ति महानदिं।   
    
२३। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
२४। तस्साऽपि वचनं सुत्वा भीय्यो चित्तं पसादयिं  
उत्तरिं वतमधिट्ठासिं दसपारमीपूरिया।   
२५। वेहारं नाम नगरं उदेनो नाम खत्तियो  
सुफस्सा नाम जनिका सिद्धत्थस्स महेसिनो। 

[ब्ज्त् पगे १६८] [\x १६८।]        
    
२६। दसवस्ससहस्सानि अगारमज्झसो वसी   
कोकासुप्पलकोकनदा तयो पासादमुत्तमा।   
    
२७। तिसोऌअससहस्सानि नारियो समलङ्कता  
सुमना नाम सा नारी अनुपमो नाम अत्रजो।   
    
२८। निमित्ते चतुरो दिस्वा सिविकायानेन निक्खमि  
अनूनदसमासानि पधानं पदही जिनो।   
[प्त्स् पगे ०४८] [\क़् ४८।]        
२९। ब्रह्मुना याचितो सन्तो सिद्धत्थो लोकनायको  
वत्ति चक्कं महावीरो मिगदाये नरुत्तमो। १  
    
३०। सम्बलो च सुमित्तो च अहेसुं अग्गसावका  
रेवतो नामुऽपट्ठाको सिद्धत्थस्स महेसिनो।   
    
३१। सीवला च सुरामा च अहेसुं अग्गसाविका  
बोधि तस्स भगवतो कणिकारोति वुच्चति।   
    
३२। सुप्पियो च समुद्दो च अहेसुं अग्गुऽपट्ठका  
रम्मा चेव सुरम्मा च अहेसुं अग्गुऽपट्ठिका।   
    
३३। सो बुद्धो सट्ठी रतनं अहोसि नभमुग्गतो,   
कञ्चनग्घिय २ सङ्कासो दससहस्सी विरोचति।   
    
३४। सोऽपि बुद्धो असम समो अतुलो अप्पटिपुग्गलो  
वस्ससतसहस्सानि लोके अट्ठासि चक्खुमा।   
    
३५। विपुलं३ पभं दस्सयित्वा पुप्फापेत्वान सावके  
विलासेत्वा च समापत्या४ निब्बुतो सो सासवको।   
    
३६। सिद्धत्थो मुनिवरो बुद्धो अनोमारामम्हि निब्बुतो  
तत्थेऽवऽस्स थूपवरो चतुयोजनमुग्गतोऽति।   
    
सिद्धत्थ बुद्धवंसो सोऌअसमो।   
    
१। पुरुत्तमे-सीमु। २। कञ्चनग्सिक-सीमु। ३। विमलं-सीमु। ४। समापत्तिया-सीमु। [प्त्स्]

[ब्ज्त् पगे १७०] [\x १७०।]       
    
१७। तिस्स बुद्धवंसो  
    
१। सिद्धत्थ अपरेन अस्समो अप्पटिपुग्गलो  
अनन्ततेजो१ अमितयसो तिस्सो लोकग्गनायको।   
    
२। तमऽन्धकारं विधमेत्वा ओभासेत्वा सदेवकं२  
अनुकम्पको महा वीरो लोके उप्पज्जि चक्खुमा।   
    
३। तस्साऽपि अतुला इद्धि अतुलं सीलं समाधि च   
सब्बत्थ पारमिं गन्त्वा धम्मचक्कं पवत्तयी।   
    
४। सो बुद्धो दससहस्सिम्हि विञ्ञापेसि गिरं सुचिं  
कोटिसतानि अभिसमिंसु पठमे धम्मदेसने।   
    
५। दुतियो नवुतिकोटीनं३ ततियो सट्ठिकोटियो४  
बन्धनातो५ पमोचेसि ६ सम्पत्ते नरमरू तदा।   
    
६। सन्निपाता तयो आसुं तिस्से लोकग्गनायके  
खीणासवानं विमलानं सन्तचित्तान तादिनं।   
७। खीणासवसतसहस्सानं७ पठमो आसि समागमो  
नवुति सत सहस्सानं दुतियो आसि समागमो।   
[प्त्स् पगे ०४९] [\क़् ४९।]        
८। असीति सतसहस्सानं ततियो आसि समागमो  
खीणासवानं विमलानं पुप्फितानं विमुत्तिया।   
    
९। अहं तेन समयेन सुजातो नाम खत्तियो  
महाभोगं छड्ढयित्वा पब्बजिं इसिपब्बजं।   
    
१०। मयि पब्बजिते सन्ते उप्पज्जि लोकनायको  
बुद्धोऽति सद्दं सुत्वान पीति मे उपपज्जथ।   
    
११। दिब्बं मन्दारवं पुप्फं पदुमं पारिच्छत्तकं  
उभो हत्थेहि पग्गय्ह धुनमानो उपागमिं।   
    
१। अनन्तसीलो-मवि। [प्त्स्। २।] सदेवके-मवि। ३। दुतिये नवुतिकोटियो-सीमु।   
४। ततियो सत्त कोटियो-सीमु। ५। बन्धनासो-सीमु। ६। विमोचेसि-[प्त्स्।]   
७। खीणासव सहस्सानं-सीमु।   
    
[ब्ज्त् पगे १७२] [\x १७२।]       
    
१२। चातुवण्णपरिवुतं तिस्सं लोकग्गनायकं  
तमऽहं पुप्फं गहेत्वान मत्थके धारयिं जिनं।   
    
१३। सोऽपि बुद्धो१ व्याकासि जनमज्झे निसीदिय   
द्वेनवुते इतो कप्पे अयं बुद्धो भविस्सति।   
    
१४। अहू कपिलव्हया रम्मं निक्खमित्वा तथागतो  
पधानं पदहित्वान कत्वा दुक्करकारिकं।   
    
१५। अजपालरुक्खमूलम्हि निसीदित्वा तथागतो  
तत्थपायासमग्गय्ह नेरञ्जरमुपेहिती।   
    
१६। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१७। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१८। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
१९। कोलितो उपतिस्सो च अग्गा हेस्सन्ति सावका  
आनन्दो नामुऽपट्ठाको उपट्ठिस्सति तं जिनं।   
    
२०। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
    
२१। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
२२। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२३। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
१। तदा-सीमु।   
[ब्ज्त् पगे १७४] [\x १७४।]        
२४। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२५। यथा मनुस्सा नदिं तरन्ता पटितित्थं विरझिय  
हेट्ठा तित्थे गहेत्वान उत्तरन्ति महानदिं।   
    
२६। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
२७। तस्साऽपि वचनं सुत्वा भीय्यो चित्तं पसादयिं  
उत्तरिं वतमधिट्ठासिं दसपारमीपूरिया।   
२८। खेमकं नाम नगरं जनसन्धो नाम खत्तियो  
पदुमा नाम जनिका तिस्सस्स च महेसिनो।   
    
२९। सत्तवस्ससहस्सानि अगारमज्झसो वसी  
गुहा सेलनारि निसभा तयो पासाद मुत्तमा।   
    
३०। समतिंस सहस्सानि नारियो समलङ्कता  
सुभद्दा नाम सा नारि आनन्दो नाम अत्रजो।   
    
३१। निमित्ते चतुरो दिस्वा अस्सयानेन निक्खमि  
अनूनकं अट्ठमानं पधानं पदही जिनो।   
    
३२। ब्रह्मुना याचितो सन्तो तिस्सो लोकग्गनायको  
वत्ति चक्कं महावीरो यसवतीदायमुत्तमे।   
    
३३। ब्रह्मदेवो च उदयो च अहेसुं अग्गसावका  
समङ्गो१ नामुपट्ठाको तिस्सस्स च महेसिनो।   
    
३४। फुस्सा चेऽवा च सुदत्ता च अहेसुं अग्गसाविका  
बोधि तस्स भगवतो असनोऽति पवुच्चति।   
    
३५। सम्बलो च सिरी २ चेव अहेसुं अग्गुपट्ठका  
किसागोतमी उपसेना अहेसुं अग्गुपट्ठिका।   
    
१। समाहो-मवि, समगो-स्या, सुमङ्गलो। २। सिरिमा-मछसं। -सीमु। 

[ब्ज्त् पगे १७६] [\x १७६।]        
    
३६। सोऽपि बुद्धो सट्ठिरतनो अहु उच्चत्तने१ जिनो  
अनुपमो असदिसो हिमवा विय दिस्सति।   
    
३७। तस्साऽपि अतुलतेजस्स आयु आसि अनुत्तरो  
वस्ससतसहस्सानि लोके अट्ठासि चक्खुमा।   
    
३८। उत्तमं पवरं सेट्ठं अनुभात्वा मैहायसं  
जलित्वा अग्गिक्खन्धोऽव निब्बुतो सो ससावको।   
[प्त्स् पगे ०५०] [\क़् ५०।]        
३९। वलाहकोव अनिलेन सुरियेन विय उस्सावो  
अन्धकारोव दीपेन निब्बुतो सो ससावको।   
    
४०। तिस्सो जिनवरो बुद्धो नन्दारामम्हि निब्बुतो  
तत्थेऽव तस्स जिनथूपो तीणि योजनमुस्सितोऽति।   
    
तिस्स बुद्धवंसो सत्तरसमो।   
    
१। उच्चतरेन - सीमु। 

[ब्ज्त् पगे १७८] [\x १७८।]       
    
१८। फुस्स बुद्धवंसो  
    
१। तत्थेऽव मण्डकप्पम्हि अहु सत्था अनुत्तरो  
अनुपमो असदिसो१ फुस्सो लोकग्गनायको।   
    
२। सोऽपि सब्बं तमं हन्त्वा विजटेत्वा महाजटं  
सदेवकं तप्पयन्तो अभिवस्सी अमतम्बुना।   
    
३। धम्मचक्कं पवत्तेन्ते फुस्से नक्खत्तमङ्गले  
कोटिसतसहस्सानं पठमाऽभिसमयो अहू।   
    
४। नवुतिसतसहस्सानं दुतियाऽभिसमयो अहू  
असीतिसतसहस्सानं ततियाऽभिसमयो अहू।   
    
५। सन्निपाता तयो आसुं फुस्सस्सऽपि महेसिनो  
खीणासवानं विमलानं सन्तचित्तानऽतादिनं।   
    
६। सट्ठिसतसहस्सानं पठमो आसि समागमो  
पञ्ञाससतसहस्सानं दुतियो आसि समागमो।   
    
७। चत्तारीससतसहस्सानं ततियो आसि समागमो  
अनुपादा विमुत्तानां वोच्छिन्नपटिसन्धिनं।   
८। अहं तेन समयेन विजितावि नाम खत्तियो  
छड्डयित्वा२ महारज्जं पब्बजिं तस्स सन्तिके।   
९। सोऽपि मं बुद्धो व्याकासि फुस्सो लोकग्गनायको  
इतो द्वे नवुति ३ कप्पे अयं बुद्धो भविस्सति।   
    
१०। अहु कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
११। अजपालरुक्खमूलम्हि निसीदित्वा तथागतो  
तत्थ पायासमग्गय्ह नेरञ्जरमुपेहिति।   
    
१। असमसमो-सीमु। २। जाड्डयित्वान-सीमु। ३। द्वानव्रते-मवि, द्वेनवुते-सीमु। 

[ब्ज्त् पगे १८०] [\x १८०।]        
    
१२। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलम्हि एहिति।   
    
१३। ततो पदक्खिणं कत्वा बोधिमण्डं अनुत्तरो  
अस्सत्थरुक्खमूलम्हि बुज्झिस्सति महायसो।   
    
१४। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
१५। कोलितो उपतिस्सो च अग्गा हेस्सन्ति सावका  
आनन्दो नामुऽपट्ठाको उपट्ठिस्सति तं जिनं।   
    
१६। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
    
१७। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
१८। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
१९। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
२०। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२१। यथा मनुस्सा नदिं तरन्ता पटितित्थं विरझिय  
हेट्ठा तित्थे१ गहेत्वान उत्तरन्ति महानदिं।   
    
२२। एवऽमेव मयं सब्बे यदि मुञ्चामिऽमं जिनं  
अनागतम्हि अद्धाने हेस्साम सम्मुखा इमं।   
    
२३। तस्साऽपि वचनं सुत्वा भीय्यो चित्तं पसादयिं  
उत्तरिं वतमधिट्ठासिं दसपारमीपूरिया।   
    
२४। सुत्तन्तं विनयञ्चाऽपि नवङ्गं सत्थुसासनं  
सब्बं परियापुणित्वान सोभयिं जिनसासनं।   
    
१। तित्थं -मुअ।   
    
[ब्ज्त् पगे १८२] [\x १८२।]       
[प्त्स् पगे ०५१] [\क़् ५१।]        
२५। तत्थप्पऽमत्तो विहरन्तो ब्रह्मं भावेत्व१ भावनं  
अभिञ्ञासु पारमिं गन्त्वा ब्रह्मलोकऽ मगच्छऽहं।   
    
२६। कासिकं नाम नगरं जयसेनो नाम खत्तियो  
सिरिमा नाम जनिका फुस्सऽस्सापि महेसिनो।   
    
२७। नववस्ससहस्सानि अगारमज्झसो वसी  
गरुऌअपक्खहंससुवण्णहारा२ तयो पासादमुत्तमा।   
    
२८। तीणिदससहस्सानि ३ नारियो समलङ्कता  
किसागोतमी नाम नारि अनुपमो४ नाम अत्रजो।   
    
२९। निमित्ते चतुरो दिस्वा हत्थियानेन निक्खमि  
छमासं पधानचारं अचरी पुरिसुत्तमो।   
    
३०। ब्रह्मुना याचितो सन्तो फुस्सो लोकग्गनायको  
वत्ति चक्कं महावीरो मिगदाये नरुत्तमो।   
    
३१। सुरक्खितो५ धम्मसेनो च अहेसुं अग्गसावका  
सभियो नामुऽपट्ठाको फुस्सस्स च महेसिनो।   
    
३२। चाला च उपचाला च अहेसुं अग्गसाविका  
बोधि तस्स भगवतो आमण्डोऽति पवुच्चति।   
    
३३। धनञ्जयो विसाखो च अहेसुं अग्गुऽपट्ठका  
पदुमा चेऽव नागा च अहेसुं अग्गुपट्ठिका।   
    
३४। अट्ठपञ्ञासरतनं सोऽपि अच्चुग्गतो मुनि  
सोभति सतरंसीव उलुराजाव पूरितो६।   
    
३५। नवुतिवस्ससहस्सानि आयु विज्जति तावदे  
तावता तिट्ठमानो सो तारेसि जनतं बहुं।   
    
३६। ओवदित्वा बहू सत्ते सन्तारेत्वा महाजने  
सोऽपि सत्था अतुलयसो निब्बुतोऽसो ससावको७।   
    
३७। फुस्सो जिनवरो सत्था सेतारामम्हि ८ निब्बुतो  
धातुवित्थारिकं आसी तेसु तेसु पदेसतोऽति।   
    
फुस्स बुद्धवंसो अट्ठारसमो।   
    
१। भावेत्वा-[प्त्स्। २।] गरुऌअपक्खहंससुवण्णभारा- मछसं। गरुऌअ हंस  
सुवण्णतारा- स्या।   
३। तेवीसतिसहस्सानि-सीमु। ४। आनन्दो-सीमु। ५। सुखितो-सीमु।   
६। उऌउरजाव पूजितो-मवि। ७। निब्बुतोवससाको-मवि।   
८। सोतारामम्हि-सीमु, सेनारमम्हि-स्या-मछसं। 

[ब्ज्त् पगे १८४] [\x १८४।]       
    
१९। विपस्सी बुद्धवंसो   
[प्त्स् पगे ०५२] [\क़् ५२।]        
१। फुस्सस्स च अपरेन सम्बुद्धो दिपदुत्तमो  
विपस्सी नाम नामेन लोके उप्पज्जि चक्खुमा१।   
२। अविज्जं सब्बं पदालेत्वा पत्तो सम्बोधिमुत्तमं  
धम्मचक्कं पवत्तेतुं पक्कामि बन्धुमतिं पुरं।   
    
३। धम्मचक्कं पवत्तेत्वा उभो बोधेसि नायको  
गणनाय न वत्तब्बो पठमाऽभिसमयो अहु।   
    
४। पुनापरं अमितयसो तत्थ सच्चं पकासयि   
चतुरासीति सहस्सानं दुतियाऽभीसमयो अहू।   
    
५। चतुरासीति सहस्सानि सम्बुद्धं अनुपब्बजुं  
तेसमारामपत्तानं धम्मं देसेसि चक्खुमा।   
    
६। सब्बाकारेन भासतो सुत्वा उपनिसादिनो२  
तेऽपि धम्मं वरं गन्त्वा ततियाऽभिसमयो अहू।   
    
७। सन्निपाता तयो आसुं विपस्सिस्स महेसिनो  
खीणासवानं विमलानं सन्तचित्तानतादिनं।   
    
८। अट्ठसट्ठिसतसहस्सानं३ पठमो आसि समागमो  
भिक्खुसतसहस्सानं दुतियो आसि समागमो।   
    
९। असीतिभिक्खुसहस्सानं ततियो आसि समागमो  
तत्थ भिक्खुगणमज्झे सम्बुद्धो अतिरोचति।   
    
१०। अहं तेन समयेन नागराजा महिद्धिको  
अतुलो नाम नामेन पुञ्ञवन्तो जुतिन्धरो।   
    
११। नेकानं नागकोटीनं परिवारेत्वानऽहं तदा  
वज्जेन्तोऽ दिब्बतुरियेहि लोकजेट्ठं उपागमिं।   
    
१। नायको-सीमु। २। भासते सुत्वा उपनिस्स जिने-सीमु। ३। अट्ठसट्ठिसहस्सानं-सीमु। 

[ब्ज्त् पगे १८६] [\x १८६।]        
    
१२। उपसङ्कमित्वा सम्बुद्धं विपस्सिं लोकनायकं  
मणिमुत्तरतनखचितं सब्बाभरणभूसितं  
निमन्तेत्वा धम्मराजस्स सुवण्णपीठऽ मदासहं।   
    
१३। सोऽपि मं बुद्धो व्याकासि सङ्घमज्झे निसीदिय  
एकनवुते इतो कप्पे अयं बुद्धो भविस्सति।   
१४। अहू कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
[प्त्स् पगे ०५३] [\क़् ५३।]        
१५। अजपालरुक्खमूलम्हि निसीदित्वा तथागतो  
तत्थ पायासमग्गय्ह नेरञ्जरऽमुपेहिति।   
    
१६। नेरञ्जरानदीतीरे पायासं असति जिनो,   
पटियत्तवरमग्गेन बोधिमूलऽमुपेहिति।   
    
१७। ततो पदक्खिणं कत्वा बोधिमण्डमनुत्तरं  
अस्सत्थमूले सम्बोधिं बुज्झिस्सति महायसो।   
    
१८। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१९। अनासवा वीतरागा१ सन्तचित्ता समाहिता  
कोलितो उपतिस्सो च अग्गा हेस्सन्ति सावका  
आनन्दोनाऽमुपट्ठाको२ उपट्ठिस्सति तं जिनं।   
    
२०। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोति पवुच्चति।   
    
२१। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
२२। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
१। वीतमला-सीमु। २। आनन्दो नाम नामेन - मवि। 

[ब्ज्त् पगे १८८] [\x १८८।]        
    
२३। उक्कुट्ठि सद्दं वत्तेन्ति अप्फोठेन्ति हसन्ति च   
कतञ्जली नमस्सन्ति दससहस्सी सदेवका।   
    
२४। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
२५। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
    
२६। एवऽमेव मयं सब्बे यदि मुञ्चामिमं जिनं  
अनागतम्हि अद्धाने हेस्साम सम्मुखा इमं।   
    
२७। तस्साऽहं वचनं सुत्वा भिय्यो चित्तं पसादयिं  
उत्तरिं वतमधिट्ठासिं दस पारमी पुरिया।   
२८। नगरं बन्धुमती नाम बन्धुमा नाम खत्तियो  
माता बन्धुमती नाम विपस्सिस्स महेसिनो।   
    
२९। अट्ठवस्ससहस्सानि अगारमज्झसो वसी  
नन्दो सुनन्दो सिरिमा तयो पासादमुत्तवा।   
    
३०। तिवत्तारीस सहस्सानि नारियो समलङ्कता  
सुतना नाम सा नारि समवत्तक्खन्धो नाम अत्रजो।   
    
३१। निमत्ते चतुरो दिस्वा रथयानेन निक्खमी  
अनूनअट्ठमासानि पधानं पदही जिनो।   
    
३२। ब्रह्मुना यावितो सन्तो विपस्सी लोकनायको  
वत्ति चक्कं महावीरो मिगदायो नरुत्तमो।   
    
३३। खण्डो१ च तिस्सनामो च अहेसुं अग्गसावका  
असोको नामुऽपट्ठाको विपस्सिस्स महेसिनो।   
    
३४। चन्दा च चन्दमित्ता च अहेसुं अग्गसाविका  
बोधि तस्स भगवतो पाटलीऽति पवुच्चति।   
    
१। खन्धो - सीमु। 

[ब्ज्त् पगे १९०] [\x १९०।]        
    
३५। पुनब्बसुमित्तो नागो च अहेसुं अग्गुऽपट्ठका  
सिरिमा उत्तरा चेव अहेसुं अग्गुऽपट्ठिका।   
    
३६। असीति हत्थमुब्बेधो१ विपस्सी लोकनायको  
पभा निद्धावति तस्स समन्ता सत्त योजने।   
    
३७। असीति वस्ससहस्सानि आयु बुद्धस्स तावदे  
तावता तिट्ठमानो सो तारेसि जनतं बहुं।   
    
३८। बहू देवे मनुस्से च बन्धना परिमोचयी  
मग्गाऽ मग्गञ्च आचिक्खि अवसेसपुथुज्जने।   
[प्त्स् पगे ०५४] [\क़् ५४।]        
३९। आलोकं दस्सयित्वान देसेत्वा२ अमतं पदं  
जलित्वा अग्गिक्खन्धोऽव निब्बुतो सो ससावको।   
    
४०। इद्धिवरं पुञ्ञवरं लक्खणं च कुसुमितं  
सब्बं समन्तरहितं ननु रित्ता सब्बसङ्खारा।   
    
४१। विपस्सीजिनवरो बुद्धो३ सुमित्तारामम्हि निब्बुतो  
तत्थेऽव तस्स थूपवरो सत्तयोजन मुस्सितोऽति।   
    
विपस्सी बुद्धवंसो एकूनवीसतिमो।   
    
१। असीतिहत्थुब्बेधो-मवि। २। देसित्वा-सीमु। ३। धीरो-सीमु। 

[ब्ज्त् पगे १९२] [\x १९२।]        
    
२०। सिखी बुद्धवंसो  
    
१। विपस्सिस्स अपरेन सम्बुद्धो दिपदुत्तमो  
सिखीव्हयो१ आसि जिनो असमो अप्पटिपुग्गलो।   
    
२। मारसेनं पमद्दित्वा२ पत्तो सम्बोधिमुत्तमं  
धम्मचक्कं पवत्तेसि अनुकम्पाय पाणिनं।   
    
३। धम्मचक्कं पवत्तेन्ते सिखिम्हि मुनि पुङ्गवे ३ कोटिसतसहस्सानं  
पठमाऽभिसमयो अहू।   
    
४। अपरम्पि धम्मं देसेन्तो गणसेट्ठे नरुत्तमे  
नवुतिकोटिसहस्सानं दुतियाऽभिसमयो अहू।   
    
५। यमकं पाटिहीरञ्च दस्सयन्ते सदेवके  
असीतिकोटिसहस्सानं ततियाऽभिसमयो अहू।   
    
६। सन्निपाता तयो आसुं सिखिस्सऽपि महेसिनो  
खीणासवानं विमलानं सन्तचित्तानऽतादिनं।   
    
७। भिक्खुसतसहस्सानं पठमो आसि समागमो  
असीति भिक्खुसहस्सानं दुतियो आसि समागमो।   
    
८। सत्तति भिक्खुसहस्सानं ततियो आसि समागमो  
अनुपलित्तो पदूमऽंव तोयम्हि सम्पवड्ढितं।   
    
९। अहं तेन समयेन अरिन्दमो नाम खत्तियो  
सम्बुद्धपमुखं सङ्घं अन्नपानेन तप्पयिं।   
    
१०। बहु दुस्सवरं दत्वा दुस्सकोटिं अनप्पकं  
अलङ्कतं हत्थियानं सम्बुद्धस्स अदासऽहं।   
    
११। हत्थियानं निम्मिनित्वा कप्पियं उपनामयिं  
पूरयिं मानसं मय्हं निच्चं दऌहमुपट्ठितं।   
    
१। सिखीसव्हयो नाम-सीमु। २। पहिन्दित्वा-मवि। ३। जिनपुङ्गवे-मवि। मछसं। स्या। 

[ब्ज्त् पगे १९४] [\x १९४।]       
[प्त्स् पगे ०५५] [\क़् ५५।]        
१२। सोऽपि मं बुद्धो व्याकासि सिखीलोकग्गनायको  
एकतिंसे इतो कप्पे अयं बुद्धो भविस्सति।   
१३। अहू कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
१४। अजपालरुक्खमूलम्हि निसीदित्वा तथागतो  
तत्थ पायासमग्गय्ह नेरञ्जरऽमुपेहिति।   
    
१५। नेरञ्जरानदीतीरे पायासं असति जिनो,   
पटियत्तवरमग्गेन बोधिमूलऽमुपेहिति।   
    
१६। ततो पदक्खिणं कत्वा बोधिमण्डमनुत्तरं  
अस्सत्थमूले सम्बोधिं बुज्झिस्सति महायसो।   
    
१७। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१८। अनासवा वीतरागा१ सन्तचित्ता समाहिता  
कोलितो उपतिस्सो च अग्गा हेस्सन्ति सावका  
आनन्दोनामु ऽपट्ठाको उपट्ठिस्सति तं जिनं।   
    
१९। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोति पवुच्चति।   
    
२०। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
२१। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२२। उक्कुट्ठि सद्दं वत्तेन्ति अप्फोठेन्ति हसन्ति च   
कतञ्जली नमस्सन्ति दससहस्सी सदेवका।   
    
[ब्ज्त् पगे १९६] [\x १९६।]        
२३। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२४। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
    
२५। एवऽमेव मयं सब्बे यदि मुञ्चामिमं जिनं  
अनागतम्हि अद्धाने हेस्साम सम्मुखा इमं।   
    
२६। तस्साऽहं वचनं सुत्वा भिय्यो चित्तं पसादयिं  
उत्तरिं वत मधिट्ठासिं दस पारमी पुरिया।   
२७। नगरं अरुणवती नाम अरुणवा नाम १ खत्तियो  
पभावति नाम जनिका सिखिस्स च महेसिनो।   
    
२८। सत्तवस्ससहस्सानि अगारमज्झसो वसी   
सुचन्दो गिरिवसभो तयो पासादमुत्तमं।   
    
२९। चतुवीसति सहस्सानि नारियो समलङ्कता  
सब्बकामा नाम नारि अतुलो नाम अत्रजो।   
    
३०। निमित्ते चतुरो दिस्वा हत्थियानेन निक्खमि  
अट्ठमासं पधानवारं अचरी पुरिसुत्तमो।   
३१। ब्रह्मुना याचितो सन्तो सिखी लोकग्गनायको  
वत्ति चक्कं महावीरो मिगाचिरे नरुत्तमो२।   
    
३२। अभिभू सम्भवो नाम अहेसुं अग्गसावका  
खेमङ्करो नामुऽपट्ठाको सिखिस्सऽपि महेसिनो।   
    
३३। मखिला३ च पदुमा चेति अहेसुं अग्गसाविका  
बोधि तस्स भगवतो पुण्डरीकोति वुच्चति।   
    
३४। सिरिवड्ढो च नन्दो४ च अहेसुं अग्गुऽपट्ठका  
चित्ता चेऽव सुगुत्ता च अहेसुं अग्गुऽपट्ठिका।   
    
१। अरुणो नाम-सीमु, मछसं, स्या। २। मिगदाये - सीमु।   
३। अखिला-सीमु। ४। चन्दो - सीमु। 

[ब्ज्त् पगे १९८] [\x १९८।]        
    
३५। उच्चत्तनेन सो बुद्धो सत्तति हत्थमुग्गतो  
कञ्चनग्घिय १ सङ्कासो द्वत्तिंसवरलक्खणो।   
    
३६। तस्स २ ब्यामप्पभा काया दिवारत्तिं निरन्तरं  
दिसो दिसं निच्छरन्ति तीणियोजनसो पभा।   
    
३७। सत्ततिवस्ससहस्सानि आयु तस्स महेसिनो  
तावता तिट्ठमानो सो तारेसि जनतं बहुं।   
    
३८। धम्ममेघं पवस्सेत्वा तेमयित्वा सदेवके  
खेमन्तं३ पापयित्वान निब्बुतो सो ससावको।   
    
३९। अनुव्यञ्जनसम्पन्नं द्वत्तिंसवरलक्खणं  
सब्बं समन्तरहितं ननु रित्ता सब्बसङ्खारा।   
    
४०। सिखी मुनिवरो बुद्धो दुस्सारामम्हि निब्बुतो  
तत्थेऽव तस्स थूपवरो तीणियोजनमुग्गतो।   
    
सिखी बुद्धवासो वीसतिमो।   
    
१। कञ्चनग्घिक-सीमु। २। तस्सापि-मछसं, सीमु, स्या। ३। खेमत्तं-सीमु। 

[ब्ज्त् पगे २००] [\x २००।]       
    
२१। वेस्सभू बुद्धवंसो  
[प्त्स् पगे ०५६] [\क़् ५६।]        
१। तत्थेव मण्डकप्पम्हि असमो अप्पटिपुग्गलो  
वेस्सभू नाम नामेन लोके उप्पज्जि नायको।   
२। आदित्तन्ति च १ रागग्गि तण्हानं विजितं तदा  
नागोऽव बन्धनं छेत्वा पत्तो सम्बोधिमुत्तमं।   
    
३। धम्मचक्कं पवत्तेन्ते २ वेस्सभूलोकनायके  
असीतिकोटिसहस्सानं पठमाऽभिसमयो अहू।   
    
४। पक्कन्ते चारिकं रट्ठे लोकजेट्ठे ३ नरासभे  
सत्तति कोटिसहस्सानं दुतियाऽभिसमयो अहू।   
५। महादिट्ठिं विनोदेन्तो पाटिहीरं करोति सो  
समागता नरमरू दससहस्सी सदेवके।   
६। महा अच्छरियं दिस्वा अब्भुतं लोमहंसनं  
देवा चेऽव मनुस्सा च बुज्झरे सट्ठिकोटियो।   
    
७। सन्निपाता तयो आसुं वेस्सभुस्स महेसिनो  
खीणासवानं विमलानं सन्तचित्तान तादिनं।   
    
८। असीतिभिक्खुसहस्सानं पठमो आसि समागमो  
सत्ततिभिक्खुसहस्सानं दुतियो आसि समागमो।   
    
९। सट्ठि भिक्खुसहस्सानं ततियो आसि समागमो  
जरादि भयाऽतीतानं४ ओरसानं महेसिनो।   
    
१०। अहं तेन समयेन सुदस्सनो नाम खत्तियो  
निमन्तेत्वा महावीरं दानं दत्वा महारहं  
अन्नपानेन वत्थेन ससङ्घं जिनमपूजयिं।   
१। आदित्तं वत-मछसं, असित्तम्व-सीमु। २। धम्मचक्कप्पवत्तने - सीमु।   
आदित्तं इद - स्या। ३। लोकसेट्ठे - मवि। ४। जरादिभयभीतानं - सीमु। मछसं। 

[ब्ज्त् पगे २०२] [\x २०२।]        
    
११। तस्स बुदधस्स असमस्स चक्कं वत्तितऽमुत्तमं  
सुत्वान पणीतं धम्मं पब्बज्जऽमहिरोचयिं।   
    
१२। महादानं पवत्तेत्वा रत्तिं दिवमतन्दितो  
पब्बज्जं गुणसम्पन्नं पब्बजिं जिनसन्तिके।   
१३। आचारगुणसम्पन्नो वत्तसीलसमाहितो  
सब्बञ्ञुतं गवेसन्तो रमामी जिनसासने  
    
१४। सद्धापीतिमुऽपागन्त्वा पादे वन्दामि सत्थरि१  
पीति उप्पज्जती मय्हं बोधियायेऽव कारणा।   
    
१५। अनिवत्तिमानसं२ ञत्वा सम्बुद्धो एतदऽब्रवि  
एकतिंसे इतो कप्पे अयं बुद्धो भविस्सति।   
    
१६। अहू कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१७। अजपालरुक्खमूलम्हि निसीदित्वा तथागतो  
तत्थ पायासं पग्गय्ह नेरञ्जरमुपेहिति।   
    
१८। नेरञ्जराय तीरम्हि पायासं आदाय सो जिनो  
पटियत्तवरमग्गेन बोधिमूलमुपेहिति।   
    
१९। ततो पदक्खिणं कत्वा बोधिमण्डं अनुत्तरो   
अस्सत्थरुक्खमूलम्हि बुज्झिस्सति महायसो।   
    
२०। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
२१। अनासवा वीतरागा सन्तचित्ता समाहिता  
कोलितो उपतिस्सो च अग्गा हेस्सन्ति सावका  
आनन्दो नामुऽपट्ठाको उपट्ठिस्सति तं जिनं  
    
१। सद्धापीतिं उपगन्त्वा बुद्धं वन्दामि सत्थरं - मछसं।   
स्द्धापीतिं उपागन्त्वा बुद्धं वन्दामि सत्थारं - सीमु।   
सद्धापीतिं उप्पादेत्वा बुद्धं वन्दामि सत्थरं - स्या।   
२। अनिवत्तमानसं - सीमु, मछसं। 

[ब्ज्त् पगे २०४] [\x २०४।]        
[ब्ज्त् पगे २०४] [\x २०४।]        
    
२२। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोऽति पवुच्चति।   
    
२३। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तु पट्ठिका  
आयु वस्ससतं तस्स गोतमस्स यसस्सिनो।   
    
२४। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२५। उक्कुट्ठिसद्दं वत्तेन्ति अप्फोटेन्ति हसन्ति च   
कतञ्जली नमस्सन्ति दससहस्सी सदेवका।   
    
२६। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२७। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
    
२८। एवऽमेव मयं सब्बे यदि मुञ्चामि मं जिनं  
अनागतम्हि अद्धाने हेस्साम सम्मुखा इमं।   
[प्त्स् पगे ०५७] [\क़् ५७।]        
२९। तस्साऽहं वचनं सुत्वा भीय्यो चित्तं पसादयिं  
उत्तरिं वतमधिट्ठासिं दसपारमीपूरिया।   
    
३०। अनूपमं१ नाम नगरं सुप्पतितो नाम खत्तियो  
माता यसवती नाम वेस्सभुस्स महेसिनो।   
    
३१। छब्बस्ससहस्सानि अगारमज्झसो वसी  
रुचिसुरुचिरतिवड्ढनो२ तयो पासादमुत्तमा।   
    
३२। अनूनतिंससहस्सानि नारियो समलङ्कता  
सुचित्ता नाम सा नारी सुप्पबुद्धो नाम अत्रजो।   
    
१। अनोमं-सीमु, मछसं। २। रुचिसुरुचिवड्ढमाना-सीमु, रुचिसुरुचिवड्ढका-स्या। 

[ब्ज्त् पगे २०६] [\x २०६।]        
    
३३। निमित्ते चतुरो दिस्वा सिविकायाऽभिनिक्खमी  
छ मासं पधानचारं अचरी पुरिसुत्तमो।   
    
३४। ब्रह्मुना याचितो सन्तो वेस्सभुलोकनायको  
वत्ति चक्कं महावीरो अरुणारामे नरुत्तमो।   
    
३५। सोणो च उत्तरो चेव अहेसुं अग्गसावका  
उपसन्तो नामुऽपट्ठाको वेस्सभुस्स महेसिनो।   
    
३६। दामा१ देव समाला च अहेसुं अग्गसाविका   
बोधि तस्स भगवतो सालो इति पवुच्चति २।   
    
३७। सोत्थिको चेव रम्मो च अहेसुं अग्गुऽपट्ठका  
गोतमी च सिरिमा च ३ अहेसुं अग्गुऽपट्ठिका।   
    
३८। सट्ठिरतनमुब्बेधो हेमयूपसमूपमो  
काया निच्छरती रंसि ४ रत्तिं सिखी व पब्बते।   
    
३९। सट्ठिवस्ससहस्सानि आयु विज्जति तावदे५  
तावता तिट्ठमानो सो तारेसि जनतं बहुं।   
    
४०। धम्मं वित्थारिकं कत्वा विभजित्वा महाजनं  
धम्मनावं ठपेत्वान निब्बुतो सो ससावको।   
    
४१। दस्सनीयं सब्बजनं विहारञ्चिरियापथं  
सब्बं समन्तरहितं ननु रित्ता सब्बसङ्खारा  
    
४२। वेस्सभू जिनवरो सत्था खेमारामम्हि ६ निब्बुतो   
धातु वित्थारिकं आसी तेसु तेसु पदेसतोति।   
    
वेस्सभू बुद्धवंसो एकवीसतिमो।   
    
१। रामा-मछसं। २। महा सालोति वुच्चति-सीमु, मछसं।   
३। कालिगोतमी-मवि, गोतमि सिरिमाचेव-मछसं। ४। रस्मिमछसं।   
५। आयु तस्स, महेसिनो-मवि। ६। खेमे मिगदाये-मवि। 

[ब्ज्त् पगे २०८] [\x २०८।]       
    
२२। ककुसन्ध बुद्धवंसो  
[प्त्स् पगे ०५८] [\क़् ५८।]        
१। वेस्सभुस्स अपरेन सम्बुद्धो दिपदुत्तमो  
ककुसन्धो१ नाम नामेन अप्पमेय्या दुरासदो   
२। उग्घाटेत्वा सब्बभवं चरियापारमिं गतो  
सीहोऽच पञ्जरं भेत्वा पत्तो सम्बोधिमुत्तमं।   
    
३। धम्मचक्कं पवत्तन्ते ककुसन्धे लोकनायके  
चत्ताऌईस २ कोटिसहस्सानं पठमाऽभिसमयो अहू।   
    
४। अन्तलिक्खम्हि आकासे यमकं कत्वा विकुब्बनं  
तिंसकोटिसहस्सानं बोधेसि देवमानुसे।   
    
५। नरदेवस्स यक्खस्स चतुसच्चप्पकासने  
धम्माऽभिसमयो तस्स गणनातो असङ्खीयो।   
६। ककुसन्धस्स ३ भगवतो एको आसिसमागमो  
खीणासवानं विमलानं सन्तचित्तान तादिनं।   
    
७। चत्ताऌईससहस्सानं तदा४ आसि समागमो  
दन्त भूमिमनुप्पत्तानं आसवारिगणक्खया५  
    
८। अहं तेन समयेन खेमो नामासिं खत्तियो६  
तथागते जिनपुत्ते च दानं दत्वा अनप्पकं।   
    
९। पत्तञ्च चीवरं दत्वा अञ्जनं मधुलट्ठिकं  
इमेतं पत्थितं सब्बं पटियादेमि ७ वरं वरं।   
    
१०। सोऽपि मं मुनि व्याकासि ककुसन्धो लोकनायको८  
इमम्हि भद्दके कप्पे ९ अयं बुद्धो भविस्सति।   
१। कुक्कुसन्धो-स्या। २। चत्तारिसं-सीमु। ३। कुक्कुसन्धस्स-स्या।   
४। दुतियो-सीमु। ५। आसवादिगणक्खया-सीमु। [प्त्स्। ६।] खेमो नाम खत्तिया-मवि।   
७। पटियादेत्वा-सीमु। ८। विनायको-सीमु। ९। इमम्हि भद्दकप्पम्हि-मवि। 

[ब्ज्त् पगे २१० [\x २१०।] ११।] अहू कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१२। अजपालरुक्खमूलम्हि निसीदित्वा तथागतो  
तत्थ पायासमग्गय्ह नेरञ्जरऽमुपेहिति।   
    
१३। नेरञ्जरानदीतीरे पायासं असति जिनो,   
पटियत्तवरमग्गेन बोधिमूलऽमुपेहिति।   
    
१४। ततो पदक्खिणं कत्वा बोधिमण्डमनुत्तरं  
अस्सत्थमूले सम्बोधिं बुज्झिस्सति महायसो।   
    
१५। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१६। अनासवा वीतरागा१ सन्तचित्ता समाहिता  
कोलितो उपतिस्सो च अग्गा हेस्सन्ति सावका  
आनन्दोनामु ऽपट्ठाको उपट्ठिस्सति तं जिनं।   
    
१७। खेमा उप्पलवण्णा च अग्गा हेस्सन्ति साविका  
बोधि तस्स भगवतो अस्सत्थोति पवुच्चति।   
    
१८। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
१९। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२०। उक्कुट्ठि सद्दं वत्तेन्ति अप्फोठेन्ति हसन्ति च   
कतञ्जली नमस्सन्ति दससहस्सी सदेवका।   
    
२१। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
२२। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं। 

[ब्ज्त् पगे २१२] [\x २१२।]        
२३। एवऽमेव मयं सब्बे यदि मुञ्चामिमं जिनं  
अनागतम्हि अद्धाने हेस्साम सम्मुखा इमं।   
    
२४। तस्साऽहं वचनं सुत्वा भिय्यो चित्तं पसादयिं  
उत्तरिं वत मधिट्ठासिं दस पारमी पुरिया।   
२५। नगरं खेमवती नाम खेमो नामासऽहं तदा  
सब्बञ्ञुतं गवेसन्तो पब्बजिं तस्स सन्तिके।   
    
२६। ब्राह्मणो अग्गिदत्तो च आसि बुद्धस्स सो पिता  
विसाखा नाम जनिका कुकुसन्धस्स महेसिनो।   
    
२७। वसति१ तत्थ खेमपुरे सम्बुद्धस्स महाकुलं  
नरानं पवरं सेट्ठं जातिमन्तं महायसं।   
    
२८। चतुवस्ससहस्सानि अगारमज्झसो वसी  
रुचि सुरुचि रतिवद्धनो तयो पासाद मुत्तमा।   
[प्त्स् पगे ०५९] [\क़् ५९।]        
२९। समतिंससहस्सानि नारियो समलङ्कता  
विरोचमाना नाम नारी उत्तरो नाम अत्रजो  
    
३०। निमित्ते चतुरो दिस्वा रथयानेन निक्खमी  
अनूनकं अट्ठमासं पधानं पदही जिनो।   
    
३१। ब्रह्मुना याचितो सन्तो ककुसन्धो लोकनायको  
वत्ति चक्कं महावीरो मिगदाये नरुत्तमो।   
    
३२। विधुरो सञ्जीवनामो च अहेसुं अग्गसावका  
बुद्धिजो२ नामुऽपट्ठाको ककुसन्धस्स सत्थुनो।   
    
३३। सामा च चम्पा नामा च ३ अहेसुं अग्गसाविका  
बोधि तस्स भगवतो सिरीसोऽति पवुच्चति।   
३४। अच्चुतो च सुमनो च अहेसुं अग्गुऽपट्ठका  
नन्दा चेव सुनन्दा च अहेसुं अग्गुऽपट्ठका  
    
१। वसी-सीमु। २। भद्दिजो-सीमु। ३। सामा च चम्पनामाच - सीमु। 

[ब्ज्त् पगे २१४] [\x २१४।]        
    
३५। चत्ताऌईस रतनानि अच्चुग्गतो महामुनि  
कनकप्पभानिच्छरति१ समन्ता दस योजनं। २  
    
३६। चत्तालीसवस्ससहस्सानि आयु तस्स महेसिनो  
तावता तिट्ठमानो सो तारेसि जनतं बहुं।   
    
३७। धम्माऽपणं पसारेत्वा३ नरनारीनं सदेवके  
नदित्वा सीहनादंव ४ निब्बुतो सो ससावको।   
    
३८। अट्ठङ्गवचनसम्पन्नो अच्छिद्दानि निरन्तरं  
सब्बं समत्तरहितं ननु रित्ता सब्बसङ्खारा।   
    
३९। ककुसन्धो जिनवरो खेमारामम्हि निब्बुतो  
तत्थेऽव तस्स थूपवरो गावुतनभमुग्गतो।   
    
ककुसनन्ध बुद्धवंसो द्वावीसतिमो।   
    
१। निच्छरन्ति-सी। २। द्वादसयोजनं-सीमु। ३। पसारित्वा-मवि। ४। सीहनादञ्च-सीमु

[ब्ज्त् पगे २१६] [\x २१६।]        
    
२३। कोणागमन बुद्धवंसो  
[प्त्स् पगे ०६०] [\क़् ६०।]        
१। ककुसन्धस्स अपरेन सम्बुद्धो दिपदुत्तमो  
कोणागमनो नाम जिनो लोकजेट्ठो नरासभो   
२। दसधम्मे पूरयित्वान१ कन्तारं समतिक्कमि  
पवाहिय मलं सब्बं पत्तो सम्बोधिमुत्तमं।   
    
३। धम्मचक्कं पवत्तेन्ते कोणागमननायके २   
तिंसकोटिसहस्सानं पठमाऽभिसमयो अहू।   
    
४। पाटिहीरं करोन्ते च परवादप्पमद्दने  
वीसतिकोटिसहस्सानं दुतियाऽभिसमयो अहू।   
    
५। ततो विकुब्बनं कत्वा जिनो देवपुरं गतो  
वसति तत्थ सम्बुद्धो सीलायं पण्डुकम्बले  
    
६। पकरणे सत्त देसेन्तो वस्सं वसति सो मुनि  
दसकोटिसहस्सानं ततियाऽभिसमयो अहू।   
    
७। तस्साऽपि देवदेवस्स एको आसि समागमो  
खीणासवानं विमलानं सन्तचित्तानऽतादिनं।   
    
८। तिंसभिक्खुसहस्सानं तदा आसि समागमो   
ओघानमऽतिक्कन्तानं३ भिज्जितानञ्च ४ मच्चुनं।   
    
९। अहं तेन समयेन पब्बतो नाम खत्तियो  
मित्तामच्चेहि सम्पन्नो बलवाहनमनप्पकं५।   
    
१०। सम्बुद्धदस्सनं गन्त्वा सुत्वा धम्ममनुत्तरं  
निमन्तेत्वा सजिनं सङ्घं दानं दत्वा यदिच्छकं६।   
    
११। पत्तुण्णं चीनपट्टञ्च कोसेय्यं कम्बलऽम्पि च   
सोवण्णपादुकञ्चेऽव अदासिं सत्थुसावके।   
    
१। पूरयित्वा-मवि। २। कोणागमनेनाम नायके-सीमु। ३। अतिक्कन्तचतुरोघनं-[प्त्स्। ४।]  
भञ्जितानं-मछसं। ५। अनन्तबलवाहनो-सीमु।   
६। यतिच्छकं-सीमु। 

[ब्ज्त् पगे २१८] [\x २१८।]        
१२। सोऽपि मं मुनि व्याकासि सङ्घमज्झे निसीदिय   
इमम्हि भद्दके कप्पे अयं बुद्धो भविस्सति।   
१३। अहू कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१४। अजपालरुक्खमूलम्हि निसीदित्वा तथागतो  
तत्थ पायासमग्गय्ह नेरञ्जरऽमुपेहिति।   
    
१५। नेरञ्जराय तीरम्हि पायासं२ आदाय सो जिनो,   
पटियत्तवरमग्गेन बोधिमूलऽमुपेहिति।   
    
१६। ततो पदक्खिणं कत्वा बोधिमण्डं अनुत्तरो  
अस्सत्थमूले सम्बोधिं बुज्झिस्सति महायसो।   
    
१७। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
१८। अनासवा वीतरागा सन्तचित्ता समाहिता  
कोलितो उपतिस्सो च अग्गा हेस्सन्ति सावका  
आनन्दोनामु ऽपट्ठाको उपट्ठिस्सति तं जिनं।   
    
१९। खेमा उप्पलवण्णा च अग्गा हेस्सन्ति साविका  
अनासवा वीतरागा४ सन्तचित्ता समाहिता बोधि तस्स भगवतो अस्सत्थोऽति पवुच्चति।   
२०। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
२१। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२२। उक्कुट्ठि सद्दं वत्तेन्ति अप्फोठेन्ति हसन्ति च   
कतञ्जली नमस्सन्ति दससहस्सी सदेवका।   
    
१। कारियं-सीमु। २। पायासं-सीमु। ३। अनुत्तरं-सीमु। ४। वीतमला-सीमु।   
    
[ब्ज्त् पगे २२०] [\x २२०।]        
२३। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२४। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
    
२५। एवऽमेव मयं सब्बे यदि मुञ्चामिमं जिनं  
अनागतम्हि अद्धाने हेस्साम सम्मुखा इमं।   
    
२६। तस्साऽहं वचनं सुत्वा भिय्यो चित्तं पसादयिं  
उत्तरिं वत मधिट्ठासिं दस पारमी पुरिया।   
२७। सब्बञ्ञुतं गवेसन्तो दानं दत्वा नरुत्तमे  
ओहायाहं१ महारज्जं पब्बजिं तस्स सन्तिके  
    
२८। नगरं सोभवती नाम सोभो नामाऽसि खत्तियो  
वसति तत्थ नगरे सम्बुद्धस्स महाकुलं  
[प्त्स् पगे ०६१] [\क़् ६१।]        
२९। ब्राह्मणो यञ्ञदत्तो च आसि बुद्धस्स सो पिता  
उत्तरा नाम जनिका कोणागमनस्स सत्थुनो  
    
३०। तीणि वस्ससहस्सानि अगारमज्झसो वसी   
तुसितसन्तुसित सन्तुट्ठा तयो पासादमुत्तमा।   
३१। अनूनसोऌअससहस्सानि नारियो समलङ्कता  
रुचिगत्ता नाम नारि सत्थवाहो२ नाम अत्रजो  
    
३२। निमित्ते चतुरो दिस्वा हत्थियानेन निक्खमि  
छमासं पधानवारं अचरी पुरिसुत्तमो।   
    
३३। ब्रह्मुना याचितो सन्तो कोणागमनो नाम नायको  
वत्ति चक्कं महावीरो मिगदाये नरुत्तमो  
    
३४। भिय्यसो३ उत्तरो नाम अहेसुं अग्गसावका  
सोत्थिजो४ नामुपट्ठाको कोणागमनस्स सत्थुनो  
    
३५। समुद्दा च उत्तराचेति ५ अहेसुं अग्गसाविका  
बोधि तस्स भगवतो उदुम्बरोऽति पवुच्चति।   
    
१। ओहायिमं-सीमु। २। सन्तधावो-मनुप। ३। भिय्योसो-मनुप।   
४। सोट्ठजो-सीमु। [प्त्स्। ५।] उत्तराचेव - सीमु। 

[ब्ज्त् पगे २२२] [\x २२२।]       
    
३६। उग्गो च सोमदेवो च अहेसुं अग्गुपट्ठका  
सीवला चेव सामा च अहेसुं अग्गुपट्ठिका।   
    
३७। उच्चत्तनेन सो बुद्धो तिंसहत्थसमुग्गतो  
उक्कामुखे यथा कम्बु एवं रंसीहि मण्डितो।   
    
३८। तिंसवस्ससहस्सानि आयु विज्जति१ तावदे  
तावता तिट्ठमानो सो तारेसि जनतं बहुं।   
    
३९। धम्मचेतिं समुस्सित्वा२ धम्मदुस्सविभूसितं  
धम्मपुप्फगुलं कत्वा निब्बुतो सो ससावको।   
    
४०। महाविलासो तस्स जनो सिरिधम्मप्पकासनो  
सब्बं समन्तरहितं ननु रित्ता सब्बसङ्खारा।   
    
४१। कोणागमनो सम्बुद्धो पब्बताराम्हि निब्बुतो  
धातुवित्थारिकं आसि तेसु तेसु पदेसतोऽति।   
    
कोणागमन बुद्धवंसो तेवीसति मो।   
    
१। बुद्धस्स-सीमु। २। समुस्सेत्वा-मवि। 

[ब्ज्त् पगे २२४] [\x २२४।]        
    
२४। कस्सप बुद्धवंसो  
[प्त्स् पगे ०६२] [\क़् ६२।]        
१। कोणागमनस्स अपरेन सम्बुद्धो दिपदुत्तमो  
कस्सपो नाम नामेन धम्मराजा पभङ्करो।   
२। सञ्जिड्ढितं, कुलमूलं बहुं च पानभोजनं१  
दत्वान याचके दानं पूरयित्वान मानसं  
उसभोऽव आलकं हेत्वा पत्तो सम्बोधिमुत्तमं।   
    
३। धम्मचक्कं पवत्तेन्ते कस्सपे लोकनायके  
वीसतिकोटिसहस्सानं पठमाऽभिसमयो अहू।   
    
४। चतुमासं यदा बुद्धो लोके चरति चारिकं  
दसकोटिसहस्सानं दुतियाऽभिसमयो अहू।   
    
५। यमकं विकुब्बनं कत्वा ञाणधातुं पकित्तयि ३   
पञ्चकोटिसहस्सानं, ततियाऽभि समयो अहू।   
    
६। सुधम्मदेवपुरे रम्मे तत्थ धम्मं पकासयि  
तीणि कोटिसहस्सानि ४ देवानं बोधयी जिनो।   
    
७। नरदेवस्स यक्खस्स अपरे धम्मदेसने  
एतेसानं अभिसमयो५ गणनातो असङ्खियो६।   
    
८। तस्साऽपि देवदेवस्स एको आसि समागमो  
खीणासवानं विमलानं सन्तचित्तानतादिनं।   
    
९। वीसति भिक्खुसहस्सानं तदा आसि समागमो  
अतिक्कन्तरागवन्तानं७ हिरिसीलेन तादिनं।   
    
१०। अहं तदा माणवको८ जोतिपाले ति विस्सुतो  
अज्झायको मन्तधरो तिण्णं वेदानऽपारगू।   
    
१। सञ्जिन्दितं-मनुप। २। बहुन्नपान भोजनं-मछसं, बव्हन्न।   
पान भोजनं-मवि। बहुनम्पानं भोजनं-[प्त्स्।]   
३। पकासयी-मवि। ४। सहस्सानं-सीमु, मछसं। ५। अभिसमया-सीमु, मवि।   
६। असङ्खिया-सीमु, मवि। ७। इतिक्कन्त भवन्तानं-स्या, मछसं।   
अतिक्कन्त भवकन्तानं-सीमु, अतिक्कन्त भगवन्तानं-[प्त्स्। ८।] अहं तेन समयेन -  
मवि। 

[ब्ज्त् पगे २२६] [\x २२६।]        
    
११। लक्खणे इतिहासे च सधम्मे पारमिं गतो  
भूमन्तऌइक्खे१ कुसलो कतविज्जो अनावयो२।   
    
१२। कस्सपस्स भगवतो घटिकारो नामुऽपट्ठाको  
सगारवो सप्पतिस्सो निब्बुतो ततियो फले।   
    
१३। आदाय मं घटीकारो उपगञ्जि कस्सपं जिनं  
तस्स धम्मं सुणित्वान पब्बजिं तस्स सन्तिके।   
    
१४। आरद्धविरियो हुत्वा वत्ताऽवत्तेसु कोविदो  
न क्वाऽपि ३ परिहायामि पूरेमि जिनसासनं।   
    
१५। यावता बुद्धभणितं नवङ्गं जिनसासनं  
सब्बं परियापुणित्वान सोभयिं जिनसासनं।   
    
१६। मम अच्छरियं दिस्वा सोऽपि बुद्धो वियाकरि  
इमम्हि भद्दके कप्पे अयं बुद्धो भविस्सति।   
[प्त्स् पगे ०६३] [\क़् ६३।]        
१७। अहू कपिलव्हया रम्मा निक्खमित्वा तथागतो  
पधानं पदहित्वान कत्वा दुक्करकारिकं।   
    
१८। अजपालरुक्खमूलम्हि निसीदित्वा तथागतो  
तत्थ पायासमग्गय्ह नेरञ्जरऽमुपेहिति।   
    
१९। नेरञ्जराय तीरम्हि पायासं परिभुञ्जिय पटियत्तवरमग्गेन बोधिमण्डमुपेहिति।   
२०। ततो पदक्खिणं कत्वा बोधिमण्डं नरुत्तरो४ अपराजितठानम्हि  
बोधिपल्लङ्कमुत्तमे  
पल्लङ्केन निसीदित्वा बुज्झिस्सति महायसो।   
२१। इमस्स जनिका माता माया नाम भविस्सति  
पिता सुद्धोदनो नाम अयं हेस्सति गोतमो।   
    
२२। अनासवा वीतरागा५ सन्तचित्ता समाहिता  
कोलितो उपतिस्सो च अग्गा हेस्सन्ति सावका  
आनन्दोनामु ऽपट्ठाको उपट्ठिस्सति तं जिनं।   
    
१। भुम्मन्तलिक्खे-स्या, मवि। २। अनामयो-मवि। ३। क्वचि-स्या, मवि, मछसं। ४।  
नरुत्तमो-सीमु। ५। वीतमला-सीमु।   
[ब्ज्त् पगे २२८] [\x २२८।]        
२३। खेमा उप्पलवण्णा च अग्गा हेस्सन्ति साविका  
अनासवा वीतरागा सन्तचित्ता समाहिता बोधि तस्स भगवतो अस्सत्थोऽति पवुच्चति।   
    
२४। चित्तो च हत्थाऌअवको अग्गा हेस्सन्तुऽपट्ठका  
उत्तरा नन्दमाता च अग्गा हेस्सन्तुऽपट्ठिका  
आयु वस्ससतं तस्स गोतमस्स यसस्सिनो।   
    
२५। इदं सुत्वान वचनं असमस्स महेसिनो  
आमोदिता नरमरू बुद्धबीजङ्कुरो अयं।   
    
२६। उक्कुट्ठि सद्दं वत्तेन्ति अप्फोठेन्ति हसन्ति च   
कतञ्जली नमस्सन्ति दससहस्सी सदेवका।   
    
२७। यदिऽमस्स लोकनाथस्स विरज्झिस्साम सासनं  
अनागतम्हि अद्धाने हेस्साम सम्मुखा इमं।   
    
२८। यथा मनुस्सा नदिं तरन्ता पटितित्थं विरज्झिय  
हेट्ठा तित्थे गहेत्वान उत्तरन्ति महानदिं।   
    
२९। एवऽमेव मयं सब्बे यदि मुञ्चामिमं जिनं  
अनागतम्हि अद्धाने हेस्साम सम्मुखा इमं।   
    
३०। तस्साऽहं वचनं सुत्वा भिय्यो१ चित्तं पसादयिं  
उत्तरिं२ वत मधिट्ठासिं दस पारमी पुरिया। ३१। एवं अहं संसरित्वा परिवज्जेन्तो  
अनाचारं३ दुक्करञ्च कतं मय्हं बोधियाऽयेव कारणा।   
    
३२। नगरं बाराणसी नाम किकीनामाऽसि खत्तियो  
वसति तत्थ नगरे सम्बुद्धस्स महाकुलं।   
३३। ब्राह्मणो ब्रह्मदत्तो च आसि बुद्धस्स सो पिता  
धनवती नाम जनिका४ कस्सपस्स महेसिनो।   
[प्त्स् पगे ०६४] [\क़् ६४।]        
३४। दुवे वस्ससहस्सानि अगारमज्झसो वसी  
हंसो यसो सिरिनन्दो तयो पासादमुत्तमा।   
    
१। भीयो-मवि, मनुप। २। उत्तरि-मछसं। ३। अनावरं-मछसं।   
४। माता धनवती नाम-मवि, मनुप। 

[ब्ज्त् पगे २३०] [\x २३०।]        
    
३५। तिसोऌअससहस्सानि नारियो समलङ्कता  
सुनन्दा नाम सा नारि विजितसेनो नाम अत्रजो।   
    
३६। निमित्ते चतुरो दिस्वा पासादेनाऽभिनिक्खमि  
सत्ताऽहं पधानचारं अचरी पुरिसुत्तमो।   
३७। ब्रह्मुना याचितो सन्तो कस्सपो लोक नायको  
वत्ति चक्कं महावीरो मिगदाये नरुत्तमो।   
३८। तिस्सो च भारद्वाजो च अहेसुं अग्गसावका   
सब्बमित्तो उपट्ठाको कस्सपस्स महेसिनो।   
    
३९। अनुला च उरुवेला च अहेसुं अग्गसाविका बोधि तस्स भगवतो निग्रोधोऽति पवुच्चति।   
    
४०। सुमङ्गलो घटीकारो च अहेसुं अग्गुऽपट्ठका  
विजितसेना च भद्दा च अहेसुं अग्गुऽपट्ठिका।   
    
४१। उच्चत्तनेन सो बुद्धो वीसतिरतनमुग्गतो  
विज्जुलट्ठिव आकासे चन्दोऽव गहपूरितो।   
    
४२। वीसतिवस्ससहस्सानि आयु तस्स महेसिनो  
तावता तिट्ठमानो सो तारेसि जनतं बहुं।   
    
४३। धम्मतऌआकं मापेत्वा सीलं दत्वा विलेपनं  
धम्मदुस्सं निवासेत्वा धम्ममालं विभज्जिय १।   
    
४४। धम्मविमलमादासं ठपयित्वा महाजने  
केचि निब्बानं पत्थेन्ता पस्सन्तु मे अलङ्करं।   
    
४५। सीलकञ्चुकं दत्वान झानकवचवम्मितं२  
धम्मचम्मं पारुपित्वा दत्वा सन्ताहऽमुत्तमं।   
    
४६। सतिफलकं दत्वान तिखिणं ञाणकुन्तिमं  
धम्मखग्गवरं दत्वा सीलं३ संसग्गमद्दनं  
    
१। विराजिय-सीमु। २। झान कवच धम्मिकं-सीमु। ३। सील - सीमु। 

[ब्ज्त् पगे २३२] [\x २३२।]        
    
४७। तेविज्ज १ भूसनं दत्वा आवेलं चतुरो फले  
छऌअभिञ्ञाभरणं दत्वा धम्मपुप्फिपिलन्धनं।   
    
४८। सद्धम्मपण्डरच्छत्तं२ दत्वा पापनिवारणं  
मापयित्वाऽभयं३ पुप्फं निब्बुतो सो सावको।   
    
४९। एसो हि सम्मा सम्बुद्धो अप्पमेय्यो दुरासदो  
एसोहि धम्मरतनो स्वाक्खातो एहिपस्सिको।   
    
५०। एसो हि सङ्घरतनो सुप्पटिपन्नो अनुत्तरो  
सब्बं समन्तरहितं ननु रित्ता सब्बसङ्खारा।   
    
५१। सो कस्सपो जिनवरो सत्था सेत्यारामम्हि निब्बुतो  
तत्थेऽव तस्स जिनथूपो योजनुब्बेधमुग्गतोऽति।   
    
कस्सप बुद्धवंसो चतुवीसतिमो।   
    
१। ते विज्जा-सीमु। २। सद्धम्मपण्डरञ्जतनं-सीमु। ३। मापेत्वाअभयं-सीमु। 

[ब्ज्त् पगे २३४] [\x २३४।]       
    
गोतम बुद्धवंसो  
[प्त्स् पगे ०६५] [\क़् ६५।]        
१। अहमेऽतरहि सम्बुद्धो१ गोतमो सक्यवड्ढनो२  
पधानं पदहित्वान पत्तो सम्बोधिमुऽत्तमं।   
    
२। ब्रह्मुना याचितो सन्तो धम्मचक्कं पवत्तयिं  
अट्ठारसन्नं कोटीनं पठमाऽभि समयो अहू।   
    
३। ततो परञ्च देसेन्ते नरमरूनं३ समागमे  
गणनाय न वत्तब्बो दुतियाऽभि समयो अहू।   
    
४। इधेवाऽहं एतरहि ओवदिं मम ४ अत्रजं  
गणनाय न वत्तब्बो ततियाऽभि समयो अहू।   
    
५। एकोऽव ५ सन्निपातो मे सावकानं महेसिनं  
अड्ढतेऌअससतानं भिक्खुनासि समागमो।   
    
६। विरोचमानो विमलो भिक्खुसङ्घस्स मज्झगो  
ददामी पत्थितं सब्बं मणीऽव सब्बकामदो।   
    
७। फलमाऽकङ्खमानानं भवच्छन्दजहेसिनं  
चतुसच्चं पकासेमि ६ अनुकम्पाय पाणिनं।   
    
८। दसवीससहस्सानं धम्माभिसमयो अहू  
एकद्विन्नं अभिसमयो गणनातो असङ्खियो।   
    
९। वित्थारिकं बाहुजञ्ञं७ इद्धं फीतं सुफुल्लितं  
इध मय्हं सक्यमुनिनो सासनं सुविसोधितं।   
    
१०। अनासवा वीतरागा सन्तचित्ता समाहिता  
भिक्खूऽनेक सता सब्बे परिवारेन्ति मं सदा।   
    
११। इदानि ये एतरहि जहन्ति-मानुसं भवं  
अप्पत्तमानसा सेखा ते भिक्खु विञ्ञूगरहिता।   
१। अहं एतरहि बुद्धो-सीमु। २। सक्यवद्धनो-मवि, सक्यपुङ्गवो - पु।   
३। नरदेव - सीमु, स्य, मछसं। ४। धवदिस्सामि-मवि। ५। एकोसि-मवि।   
६। पकासेसिं-सीमु। ७। बहूजञ्ञं - सीमु। 

[ब्ज्त् पगे २३६] [\x २३६।]        
    
१२। अरियञ्जसं थोमयन्ता सदा धम्मरता जना  
बुज्झिस्सन्ति सतिमन्तो संसारसरिता नरा।   
    
१३। नगरं कपिलवत्थु मे राजा सुद्धोदनो पिता  
मय्हं जनेत्तिका माता माया देवीऽति वुच्चति।   
    
१४। एकूनतिंस वस्सानि अगामज्झहं वसिं  
रम्मो सुरम्मो सुभको१ तयो पासाद मुत्तमा।   
    
१५। चत्तारीस सहस्सानि नारियो समलङ्कता  
भद्दकच्चाना२ नाम नारी राहुलो नाम अत्रजो।   
    
१६। निमित्ते चतुरो दिस्वा अस्सयानेन निक्खकमिं  
छब्बस्सं पधानचारं अचरिं दुक्करं अहं।   
[प्त्स् पगे ०६६] [\क़् ६६।]        
१७। बाराणसियं इसिपतने जिनचक्कं पवत्तितं३  
अहं गोतम सम्बुद्धो सरणो४ सब्बपाणिनं।   
    
१८। कोलितो उपतिस्सो च द्वे भिक्खु अग्गसावका  
आनन्दो नामुऽपट्ठाको सन्तिकावचरो मम।   
    
१९। खेमा उप्पलवण्णा च भिक्खूनी अग्गसाविका  
चित्तो च हत्थाऌअवको अग्गुपट्ठाकुऽपासका।   
    
२०। उत्तरा नन्दमाता च अग्गुपट्ठीकुऽपासिका  
अहं अस्सत्थमूलम्हि पत्तो सम्बोधि मुत्तमं।   
    
२१। ब्यामप्पभा सदा मय्हं सोऌअसहत्थमुग्गता५  
अप्पं वस्ससतं आयु इदानेऽतरहि विज्जति  
तावता तिट्ठमानोऽहं तारेमि जनतं बहुं।   
    
१। सुचन्दको कोकनुदो को भुवो - स्या। २। यसोधरा-मवि। स्या।   
३। चक्कं पवत्तितं मया-सीमु। ४। सरणं-सीमु, मछसं, स्या। ५। मुग्गतो - सीमु। 

[ब्ज्त् पगे २३८] [\x २३८।]        
    
२२। हपयित्वान धम्मुक्कं१ पच्छिमं जनबोधनं  
अहऽम्पि २न चिरस्सेव सद्धिं सावकसङ्घतो  
इधेऽव परिनिब्बिस्सं अग्गीऽवाहारसङ्खया।   
    
२३। तानि च अतुलतेजानि इमानि च दसबलानि इद्धियो३  
अयं च गुणधरवरदेहो४ द्वत्तिंस लक्खणविचित्तो५।   
    
२४। दस दिसा पभासेत्वा सतरंसीऽव जप्पभा  
सब्बा समन्तरहेस्सन्ति ननु रित्ता सब्बसङ्खाराऽति।   
गोतम बुद्धवंसो पञ्चवीसतिमो।   
    
१। धम्मोक्कं-सीमु। २। अहम्पि-सीमु। ३। इमानि च दसबलानि च - सीमु, इमानि च  
यसबलानि इद्धियो-स्या, इमानि च दसबलानिबलानि-मछसं   
४। अयञ्चगुणवरदेहो-सीमु, अहङ्गुणधारणे देहो-स्या, अय भुव गुणधारणो  
देहो-मछसं। ५। द्वत्तिसंवरलक्खणविचित्तो-मछसं, स्य द्वत्तिसंवर  
लक्खणचितो-सीमु

[ब्ज्त् पगे २४०] [\x २४०।]        
    
बुद्धपकिण्णक कण्डो  
    
१। अपरिमेय्ये इतो कप्पे चतुरो आसुं विनायका  
तण्हङ्करो मेधङ्करो अथोऽपि सरणङ्करो  
दीपङ्करो च समबुद्धो एककप्पम्हि ते जिना।   
    
२। दीपङ्करस्स अपरेन कोण्डञ्ञो नाम नायको  
एकोऽव एक कप्पम्हि तारेसि जनतं बहुं।   
    
३। दीपङ्करस्स भगवतो कोण्डञ्ञस्स च सत्थुनो  
एतेसं अन्तरा तप्पा गणनातो असङ्खिया।   
    
४। कोण्डञ्ञस्स अपरेन मङ्गलो नाम नायको  
तेसम्पि अन्तरा कप्पा गणनातो असङ्खिया।   
    
५। मङ्गलो च सुमनो च रेवतो सोभितो मुनि  
तेपि बुद्धा एक कप्पे चक्खुमन्तो पभङ्करा।   
[प्त्स् पगे ०६७] [\क़् ६७।]        
६। सोभितस्स अपरेन अनोमदस्सी महायसो  
तेसम्पि अन्तरा कप्पा गणनातो असङ्खिया।   
    
७। अनोमदस्सी पदुमो नारदो चाऽपि नायको  
तेऽ पि बुद्धा एककप्पे तमन्तकारका मुनी।   
    
८। नारदस्स अपरेन पदुमुत्तरो नाम नायको  
एककप्पम्हि उप्पन्नो तारेसि जनतं बहुं।   
    
९। नारदस्स भगवतो पदुमुत्तरस्स सत्थुनो  
तेसम्पि अन्तरा कप्पा गणनातो असङ्खिया।   
    
१०। कप्पसतसहस्सम्हि एको आसि महामुनि  
पदुमुत्तरो लोकविदू आहुतीनं पटिग्गहो।   
    
११। तिंसकप्पसहस्सम्हि दुचे आसुं विनायका  
सुमेधो च सुजातो च ओरतो पदुमुत्तरा१।   
    
१। धरसो पदुमुत्तरो-सीमु। धरतो पदुमुत्तरो-स्या। 

[ब्ज्त् पगे २४२] [\x २४२।]       
    
१२। अट्ठारसे कप्पसते तयो आसुं विनायका  
पियदस्सी अत्थदस्सी धम्मदस्सी च नायका   
ओरतो१ च सुजातस्स सम्बुद्धा द्वीपदुत्तमा।   
    
१३। चतुनवुते इतो कप्पे एको आसि महामुनि  
सिद्धत्थो सो लोकविदू सल्लकत्तो अनुत्तरो।   
    
१४। द्वेनवुते इतो कप्पे दुवे आसुं विनायका  
तिस्सो फुस्सो च सम्बुद्धो असमा अप्पटि पुग्गला।   
    
१५। एकनवुते इतो कप्पे विपस्सी नाम नायको  
सोऽपि बुद्धो कारुणिको सत्ते मोचेसि बन्धना।   
    
१६। एकतिंसे इतो कप्पे दुवे आसुं विनायका  
सिखी च वेस्सभू चेऽव असमा अप्पटिपुग्गला।   
    
१७। इमम्हि भद्दके कप्पे तयो आसुं विनायका  
ककुसन्धो२ कोणागमनो कस्सपो चाऽपि नायको  
अहऽमेतरहि सम्बुद्धो मेत्तेय्यो चाऽपि हेस्सति।   
    
१८। एतेऽपि पञ्च सम्बुद्धा३ धीरा लोकानुकम्पका  
एतेसं धम्मराजूनं अञ्ञेसं नेक कोटिनं  
आचीक्खित्वान तं मग्गं निब्बुता ते ससावकाऽति।   
    
बुद्धपकिण्णककण्डो निट्ठितो।   
    
१। धरसो-सीमु। २। कुक्कुसन्धो-स्या। ३। एतेपिमे पञ्च बुद्धा-मछसं, स्या। एतेपि पञ्च  
बुद्धा-सीमु। 

[ब्ज्त् पगे २४४] [\x २४४।]       
    
धातुभाजनीय कथा  
[प्त्स् पगे ०६८] [\क़् ६८।]        
१। महागोतमो जिनवरो कुसानाराय१ निब्बुतो  
धातु वित्थारिकं आसि तेसु तेसु पदेसतो।   
    
२। एको अजातसत्तुस्स एको वेसालियापुरे  
एको कपिलवत्थुम्हि एको च अल्लकप्पके।   
    
३। एको च रामगामम्हि एको व वेठदीपके  
एको पावेय्यके मल्ले एको च कोसिनारके।   
    
४। कुम्भस्स थूपं कारेसि ब्राह्मणो दोण सव्हयो  
अङ्गारथूपं कारेसुं मोरिया तुट्ठ मानसा।   
    
५। अट्ठसारीरिका थूपा नवमो कुम्भचेतियो  
अङ्गार थूपो दसमो तदायेव पतिट्ठितो।   
    
६। एका दाठा तिदसपुरे एका नागपुरे अहू  
    
७। चत्ताऌईस समादन्ता केसा लोमा च सब्बसो  
देवा हरिंसु एकेकं चक्कवाऌअ परम्परा।   
    
८। मधुरायं भगवतो पत्तो दण्डञ्च चीवरं  
निवासनं कुसघरे पच्चत्थरणं कपिलव्हये।   
    
९। पाटलिपुत्तनगरे करकं कायबन्धनं  
चम्पायमुदकसाटिका उण्णलोमञ्च कोसले।   
    
१। कुसिनारामम्हि-सीमु, कुसिरारम्हि-मछसं  
उणहीसं तसेसा दाठा-अकखका चेव धातुयो  
असमहिनना इमा सतत-सेसा भिनना व धातुये  
महनता मुग्ग मतता च-मज्झमा हिनन तणधुला  
खुद्दका सास पमत्ता-नाना वन्ना च धातुयो

[ब्ज्त् पगे २४६] [\x २४६।]        
    
१०। कासावञ्च ब्रह्मलोके वेठनं तिदसे पुरे  
पासाणके पदं सेट्ठं यञ्चापि अच्चुतिप्पदं  
निसीदनं अवन्ति पुरे रट्ठे अत्थरणं तदा।   
[प्त्स् पगे ०६९] [\क़् ६९।]        
११। अरणी च मिथिलायं विदेहे परिस्सावनं  
वासि सुचिघरञ्चाऽपि इन्दपत्ते पुरे तदा।   
    
१२। परिक्खारं अवसेसं जनपदे अपरन्तके  
परिभुत्तञ्च मुनिना अकंसु मनुजा तदा।   
    
१३। धातु वित्थारिकं आसि गोतमस्स महेसिनो  
पाणिनं अनुकम्पाय आहु पोराणिका तदा।   
    
धातुभाजनीयकथा निट्ठिता।   
    
बुद्धवंसो निट्ठितो।   
    
महन्ता सुवण्ण वण्णा च - मुत्ता वण्णा च मज्झिमा  
खुद्दका मकुलवण्णाच - सोऌअस देण मततिका   
महन्ता पञ्च नालीयो - नालियो पञ्च मज्झिमा खुद्दका छनाली चेव - एता सब्बाऽपि  
धातुयो  
    
उणहिसं सीहऌए दीपे - ब्रह्म लोके च वामकं  
सीहऌए दक्खीणकखञ्च - सब्बा पेता पतिट्ठिताऽति १। वजिरायं-[प्त्स्। २।]  
मकुटपुरे-सीमु।   
३। कासावा, ब्रह्मलोके, च - मछसं, कासावकं ब्रह्मलोके -स्या।   
    
इमा गाथायो मरम्मपोत्थके दिस्सन्ति।   
सीहऌअ पोत्थके नत्थि। 

