+++
title = "Vimanavatthu"

+++


## Intro
  
  
  
  
Vimanavatthu  
  
  
  
  
Vimanavatthu  
  
Input by the Sri Lanka Tripitaka Project  
  
[CPD Classification 2.5.6]  
[PTS Vol Vv - ] [\z Vv /] [\f I /]      
[PTS Page 001] [\q   1/]       
[BJT Vol Vv - ] [\z Vv /] [\w I /]      
[BJT Page 002] [\x   2/]       
  
Suttantapiṭake  
  
Vimānavatthupāḷi  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मा सम्बुद्धस्स।   
    
१। पीठवग्गो  
    
१। १  
१। पीठं ते सोवण्णमयं उऌआरं  
मनोजवं गच्छति येन कामं,   
अलङ्कते माल्यधरे१ सुवत्थे  
ओभाससि विज्जुरिवब्भकूटं।   
    
२। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
३। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
    
४। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
५। अहं मनुस्सेसु मनुस्सभूता  
अब्भागतानासनकं२ अदासिं,   
अभिवादयिं अञ्जलिकं अकासिं  
यथानुभावञ्च अदासि दानं।   
    
६। तेन मे तादिसो वण्णो तेन मे इधमिज्झति  
उप्पज्जन्ति च मे भोगा ये केचि मनसो पिया।   
    
७। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बदिसा पभासतीति।   
    
पठमपीठविमानं।   
    
१। २  
[प्त्स् पगे ००२] [\क़् २।]        
८। पीठं ते वेफरियमयं उऌआरं  
मनोजवं गच्छति येन कामं,   
अलङ्कते माल्यधरे सुवत्थे  
ओभाससि विज्जुरिवब्भकूटं।   
    
१। मल्यधरे - सीमु।   
२। अब्भागतानं आसनकं - सीमु।   
    
[ब्ज्त् पगे ४] [\x ४।]       
    
९। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
१०। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
    
११। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
१२। अहं मनुस्सेसु मनुस्सभूता  
अब्भागतानासनकं अदासिं,   
अभिवादयिं अञ्जलिकं अकासिं  
यथानुभावञ्च अदासि दानं।   
    
१३। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
१४। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्भि एवं जलितानुभावा  
वण्णो च मे सब्बदिसा पभासतीति।   
    
दुतियपीठविमानं।   
    
१। ३  
    
१५। पीठं ते सोवण्णमयं उऌआरं  
मनोजवं गच्छति येन कामं,   
अलङ्कते माल्यधरे सुवत्थे  
ओभाससि विज्जुरिवब्भकूटं  
    
१६। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
१७। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
    
१८। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
[ब्ज्त् पगे ६] [\x ६।]       
[प्त्स् पगे ००३] [\क़् ३।]        
१९। अप्पस्स कम्मस्स फलं ममेदं१  
येनम्हि२ एवं जलितानुभावा,   
अहं मनुस्सेसु मनुस्सभूता  
पुरिमाय जातिया मनुस्सलोके  
    
२०। अद्दसं विरजं भिक्खुं विप्पसन्नमनाविलं,   
तस्स अदासहं पिठं पसन्ना सेहि पाणिहि  
    
२१। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
२२। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बादिसा पभासतीति।   
    
ततियपीठविमानं।   
    
१। ४  
    
२३। पीठं ते वेफरियमयं उऌआरं  
मनोजवं गच्छति येन कामं,   
अलङ्कते माल्यधरे सुवत्थे  
ओभाससि विज्जुरिवब्भकूटं।   
    
२४। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
२५। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
    
२६। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
२७। अप्पस्स कम्मस्स फलं ममेदं  
येनम्हि एवं जलितानुभावा  
अयं मनुस्सेसु मनुस्सभूता  
पुरिमाय जातिया मनुस्सलोके।   
    
२८। अद्दसं विरजं भिक्खुं विप्पसन्नमनाविलं,   
तस्स अदासहं पीठं पसन्ना सेहि पाणाहि।   
    
१। ममेतं - कत्थवि  
२। तेनम्हि - कत्थवि  
    
[ब्ज्त् पगे ८] [\x ८।]       
    
२९। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३०। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बदिसा पभासतीति।   
    
चतुत्थपीठविमानं।   
    
१। ५  
[प्त्स् पगे ००४] [\क़् ४।]        
३१। कुञ्जरो ते वरारोगो नाना रतनकप्पनो,   
रुचिरो थामवा जवसम्पन्नो१ आकासम्हि समीहति।   
    
३२। पदुमी पदुमपत्तक्खी२ पदुमुप्पलजुतिन्धरो, ३  
पदुमचुण्णाभिकिण्णङ्गो सोण्णपोक्खरमालवा४  
    
३३। पदुमानुसटं मग्गं पदुमपत्तविभूसितं,   
 हीतं वग्गुमनुग्घाति मितं गच्छति वारणो  
    
३४। तस्स पक्कममानस्स सोण्णकंसा रतिस्सरा,   
तेसं सूय्यति निग्घोसो तुरिये पञ्चङ्गिके यथा  
    
३५। तस्स नागस्स खन्धस्मिं सुचिवत्था अलङ्कता,   
महन्तं अच्छरासङ्घं वण्णेन अतिरोचसि५  
    
३६। दानस्स ते इदं फलं अथो सीलस्स वा पन,   
अथो अञ्जलिकम्मस्स तं मे अक्खाहि पुच्छिताति।   
    
३७। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलन्ति।   
    
३८। दिस्वान गुणसम्पन्नं झायिं झानरतं सतं,   
अदासिं पुप्फाभिकिण्णं आसनं दुस्ससन्थतं।   
    
३९। उपड्ढपदुममालाहं आसनस्स समन्ततो,   
अब्भोकिरिस्सं पत्तेहि पसन्ना सेहि पाणीहि।   
    
१। थामसम्पन्नो - कत्थवि  
२। पदमपत्तक्खी - मछसं।   
३। पदमुप्पलजुतिन्धरो - मछसं।   
४। सोण्णपोक्खरमालमा - मछसं।   
५। अतिरोचति - कत्थची  
    
[ब्ज्त् पगे १०] [\x १०।]       
    
४०। तस्स कम्मस्स कुसलस्स१ इदं मे ईदिसं फलं,   
सक्कारो गरुकारो च देवानं अपचिता अहं।   
    
४१। यो चे सम्माविमुत्तानं सत्तानं ब्रह्मचारिनं,   
पसन्नो आसनं दज्जा एवं नन्दो यथा अहं।   
    
४२। तस्माहि अत्थकामेन महन्तम्भिकङ्खता,   
आसनं दातब्बं होति सरीरन्ति मधारिनन्ति।   
    
कुञ्जरविमानं।   
    
१। ६  
४३। सुवण्णच्छदनं नावं नारी आरुय्ह तिट्ठसि,   
ओगाहसि पोक्खरणिं पदुमं छिन्दसि पाणिना।   
    
४४। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
४५। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति,   
    
४६। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलन्ती।   
    
४७। अहं मनुस्सेसु मनुस्सभूता  
पुरिमाय जातिया मनुस्सलोके,   
दिस्वान भिक्खू तसिते किलन्ते  
उट्ठाय पातुं उदकं अदासिं।   
    
४८। यो वे किलन्तान पिपासितानं  
उट्ठाय पातुं उदकं ददाति,   
सीतोदका तस्स भवन्ति नज्जो  
पहूतमाल्या बहुपुण्डरीका।   
    
४९। तमापगा अनुपरियन्ति सब्बदा  
सीतोदीका वालुकसन्थता नदी,   
अम्बा च साला तिलका च जम्बुयो  
उद्दालका पाटलियो च फुल्ला।   
    
१। कम्मकुसलस्स - मछसं।   
    
[ब्ज्त् पगे १२] [\x १२।]       
    
५०। तं भूमिभागेहि उपेतरूपं  
विमानसेट्ठं भूससोभमानं,   
तस्सीध१ कम्मस्स अयं विपाको  
एतादिसं कतपुञ्ञा२ लभन्ति।   
    
५१। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
५२। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बदिसा पभासतीति।   
    
पठमनावाविमानं।   
    
१। ७  
    
५३। सुवण्णच्छदनं नावं नारी आरुय्ह तिट्ठसि,   
ओगाहसि पोक्खरणिं पदुमं छिन्दसि पाणिना।   
    
५४। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
५५। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
    
५६। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
५७। अहं मनुस्सेसु मनुस्सभूता  
पुरिमाय जातिया मनुस्सलोके,   
दिस्वान भिक्खुं तसितं किलन्तं  
उट्ठाय पातुं उदकं अदासिं।   
    
५८। यो चे किलन्तस्स पिपासितस्स  
उट्ठाय पातुं उदकं ददाति,   
सीतोदका तस्स भवन्ति नज्जो  
पहूतमाल्या बहुपुण्डरीका।   
    
५९। तमापगा अनुपरियन्ति सब्बदा  
सीतोदका वालुकसन्थता नदी,   
अम्बा च साला तिलका च जम्बुयो  
उद्दालका पाटलियो च फुल्ला।   
    
१। तस्सेव - स्या।   
२। पुञ्ञकता - मछसं।   
    
[ब्ज्त् पगे १४] [\x १४।]       
    
६०। तं भूमिभागेहि उपेतरूपं  
विमानसेट्ठं भुससोभमानं,   
तस्सीध कम्मस्स अयं विपाको  
एतादिसं कतपुञ्ञा लभन्ति।   
    
६१। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
६२। अक्खामि ते भिक्खु महानुभाव  
मनुस्सभूता यमकासि पुञ्ञं, *  
तेनम्हि एवं जलितानुभावा  
वण्णो च मे सब्बदिसा पभासतीति।   
    
दुतियनावाविमानं।   
    
१। ८  
    
६३। सुवण्णच्छदनं नावं नारी आरुय्ह तिट्ठसि,   
ओगाहसि पोक्खरणिं पदुमं छिन्दसि पाणिना।   
    
६४। कूटागारा निवेसा ते विभत्ता भागसो मिता,   
दद्दल्लमाना आभन्ति समन्ता चतुरो दिसा।   
६५। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
६६। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
[प्त्स् पगे ००५] [\क़् ५।]        
६७। सा देवता अत्तमना सम्बुद्धेनेव पुच्छिता  
पञ्हं पुट्ठा वियाकासि यस्स कम्मस्सिदं फलन्ति।  
[प्त्स् पगे ००७] [\क़् ७।]         
६८। अहम्मनुस्सेसु मनुस्सभूता  
पुरिमाय जातिया मनुस्सलोके,   
दिस्वान भिक्खू तसिते किलन्ते  
उट्ठाय पातुं उदकं अदासिं।   
    
६९। यो वे किलन्तान पिपासितानं  
उट्ठाय पातुं उदकं ददाति,   
सीतोदका तस्स भवन्ति नज्जो  
पहूतमाल्या बहु पुण्डरीका।   
    
* एत्थ दिस्सते मरम्मछट्ठ सङ्गीति पोत्थके ऽऽअक्खामि ते बुद्ध महानुभाव  
मनुस्सभूता यमकासि पुञ्ञापि पादन्तिद्वयं।   
    
[ब्ज्त् पगे १६] [\x १६।]       
    
७०। तमापगा अनुपरियन्ति सब्बदा  
सीतोदका वालुकसन्थता नदी,   
अम्बा च साला तिलका च जम्बुयो  
उद्दालका पाटलियो च फुल्ला।   
    
७१। तं भूमिभागेहि उपेतरूपं  
विमानसेट्ठं भुससोभमानं,   
तस्सीध कम्मस्स अयं विपाको  
एतादिसं कतपुञ्ञा लभन्ति।   
    
७२। कूटागारा निवेसा मे विभत्ता भागसो मिता,   
दद्दल्लमाना आभन्ति समन्ता चतुरो दिसा।   
    
७३। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
७४। तेनम्हि एवं जलितानुभावा  
वण्णो च मे सब्बदिसा पभासति,   
एतस्स कम्मस्स फलं ममेदं  
अत्थाय बुद्धो उदकं अपायीति१।   
    
ततियनावा विमानं।   
    
१। ९  
    
७५। अभिक्कन्तेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका।   
७६। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
७७। केन त्वं विमलोभासा अतिरोचसि देवते२,   
केन ते सब्बगत्तेहि सब्बा ओभासरे३ दिसा।   
    
७८। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
[प्त्स् पगे ००६] [\क़् ६।]        
७९। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
१। अपासीति - सी, स्या, [प्त्स्।]   
२। देवता - मछसं।   
३। ओभासते - मछसं।   
    
[ब्ज्त् पगे १८] [\x १८।]       
    
[प्त्स् पगे ००८] [\क़् ८।]        
८०। अहं मनुस्सेसु मनुस्सभूता  
पूरिमाय जातिया मनुस्सलोके,   
तमन्धकारम्हि तिमीसिकायं  
पदीपकालम्हि अदं पदीपं१  
    
८१। यो अन्धकारम्हि तिमीसिकायं  
पदीपकालम्हि ददाति दीपं,   
उप्पज्जति जोतिरसं विमानं  
पहूतमाल्यं बहुपुण्डरीकं।   
    
८२। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
८३। तेनाहं विमलोभासा अतिरोचामि देवता,   
तेन मे सब्बगत्तेहि सब्बा ओभासरे दिसा।   
    
८४। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बदिसा पभासतीति।   
दीपविमानं।   
    
१। १०  
    
८५। अभिक्कन्नेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
८६। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
८७। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
    
८८। सा देवता अत्तमना मोग्गल्लानेन पुच्छिता।   
पञ्हं पुट्ठा वियाकासि यस्स कम्मस्सिदं फलं।   
    
८९। अहं मनुस्सेसु मनुस्सभूता  
पुरिमाय जातिया मनुस्सलोके।   
अद्दसं विरजं बुद्धं विप्पसन्नमनाविलं  
    
१। अदाय दीपं - मछसं।   
    
[ब्ज्त् पगे २०] [\x २०।]       
    
९०। आसज्ज दानं अदासिं अकामा तिलदक्खिणं  
दक्खिणेय्यस्स बुद्धस्स पसन्ना सेहि पाणिहि।   
    
९१। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
९२। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बदिसा पभासतीति।   
[प्त्स् पगे ००९] [\क़् ९।]        
तिलदक्खिणाविमानं।   
    
१। ११  
    
९३। कोञ्चा मयूरा दिविया च हंसा  
वग्गुस्सरा कोकिला सम्पतन्ति,   
पुप्फाभिकिण्णं रम्ममिदं विमानं  
अनेकचित्तं नरनारिसेवितं।   
    
९४। तत्थच्छसि देवि महानुभावे  
इद्धि१ विकुब्बन्ती अनेकरूपा,   
इमा च ते अच्छरायो समन्ततो  
नच्चन्ति गायन्ति पमोदयन्ति२।   
    
९५। देविदधिपत्तासि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
    
९६। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
९७। अहं मनुस्सेसु मनुस्सभूता  
पतिब्बता नाञ्ञमना३ अहोसिं,   
माताव पुत्तं अनुरक्खमाना  
कुद्धपहं४ नप्फरुसं अवोचं।   
    
९८। सच्चे ठिता मोसवज्जं पहाय  
दाने रता सङ्गहितत्तभावा,   
अन्नं च पानं च पसन्नचित्ता  
सक्कच्च दानं विपुलं अदासिं।   
    
१। इद्धिं - कत्थचि  
२। पमोदयन्ति च - मछसं।   
३। पतिब्बता नञ्ञमना - मछसं।   
४। कुद्धापिहं - मछसं।   
    
[ब्ज्त् पगे २२] [\x २२।]       
    
९९। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
१००। अक्खामि ते भिक्खु महानुभाव  
मनुस्सभूता यमकासि पुञ्ञं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
पतिब्बताविमानं।   
    
१। १२  
    
१०१। वेफरीयत्थम्भं रुचिरं पभस्सरं  
विमानमारुय्ह अनेकचित्तं  
तत्थच्छसि देवि महानुभावे  
उच्चावचा इद्धिविकुब्बमाना  
इमा च ते अच्छरायो समन्ततो  
नच्चन्ति गायन्ति पमोदयन्ति१  
[प्त्स् पगे ०१०] [\क़् १०।]        
१०२। देविद्धिपत्तासि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति  
    
१०३। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं  
    
१०४। अहं मनुस्सेसु मनुस्सभूता  
उपासिका चक्खुमतो अभोसिं  
पाणातिपाता विरता अहोसिं  
लोके अदिन्नं परीवज्जयिस्सं  
    
१०५। अमज्जपा नो च२ मुसा अभासिं३  
सकेन सामिनाव४ अहोसिं तुट्ठा  
अन्नञ्च पानञ्च पसन्नचित्ता  
सक्कच्च दानं विपुलं अदासिं  
    
१०६। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
१०७। अक्खामि ते भिक्खु महानुभाव  
मनुस्सभूता यमकासि पुञ्ञं  
तेनम्हि एवं जलितानुभावा  
वण्णो च मे सब्बदिसा पभासतीति  
    
दुतिय पतिब्बताविमानं।   
    
१। पमोदयन्ति च - मछसं,   
२। नापि - स्या।   
३। अभाणिं - मछसं।   
४। सामिता - मछसं।   
    
[ब्ज्त् पगे २४] [\x २४।]       
    
०१। १३  
    
१०८। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
१०९। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
११०। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
१११। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
११२। अहं मनुस्सेसु मनुस्सभूता  
सुणिसा अहोसिं ससुरस्स गेहे१  
अद्दसं विरजं भिक्खुं विप्पसन्नमनाविलं  
    
११३। तस्स अदासहं पूवं पसन्ना सेहि पाणिहि  
भागड्ढभागं दत्वान मोदामि नन्दने वने  
    
[प्त्स् पगे ०११] [\क़् ११।]        
११४। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
११५। अक्खामि ते भिक्खु महानुभाव  
मनुस्सभूता यमकासि पुञ्ञं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
सुणिसाविमानं।   
    
[ब्ज्त् पगे २४] [\x २४।]       
    
१। १४  
    
११६। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
११७। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
१। घरे, - स्या।   
    
[ब्ज्त् पगे २६] [\x २६।]       
    
११८। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
११९। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
१२०। अहं मनुस्सेसु मनुस्सभूता  
सुणिसा अहोसिं ससुरस्स गेहे  
अद्दसं विरजं भिक्खुं विप्पसन्नमनाविलं  
    
१२१। तस्स अदासहं पूवं पसन्ना सेहि पाणिहि  
भागड्ढभागं दत्वान मोदामि नन्दने वने  
    
१२२। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
१२३। अक्खामि ते भिक्खु महानुभाव  
मनुस्सभूता यमकासि पुञ्ञं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
दुतिय सुणिसाविमानं।   
    
१। १५  
    
१२४। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
१२५। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
१२६। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
१२७। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
[ब्ज्त् पगे २८] [\x २८।]       
    
[प्त्स् पगे ०१२] [\क़् १२।]        
१२८। इस्सा च मच्छेरमथो पऌआसो,   
नाहोसि मय्हं घरमावसन्तिया  
अक्कोधना भत्तुवसानुवत्तिनी  
उपोसथे निच्चहमप्पमत्ता।   
    
१२९। चातुद्दसिं पञ्चदसिं या च पक्खस्स अट्ठमी,   
पाटिहारियपक्खञ्च अट्ठङ्गसुसमागतं  
    
१३०। उपोसथं उपवसिस्सं सदा सीलेसु संवुता,   
संयमा संविभागा च विमानं आवसामहं१  
    
१३१। पाणातिपाता विरता मुसावादा च सञ्ञता,   
थेय्या च अतिचारा च मज्जपाना च आरका।   
    
१३२। पञ्च सिक्खं पदे रता अरियसच्चान कोविदा,   
उपासिका चक्खुमतो गोतमस्स यसस्सिनो।   
    
१३३। साहं सकेन सीलेन यससा च यसस्सिनी,   
अनुभोमि सकं पुञ्ञं सुखिता चम्हि अनामया।   
    
१३४। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
१३५। अक्खामि ते भिक्खु महानुभाव  
मनुस्सभूता यमकासि पुञ्ञं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
मम च भन्ते वचनेन भगवतो पादे सिरसा वन्देय्यासि, उत्तरा नाम भन्ते उपासिका  
भगवतो पादे सिरसा वन्दतीति अनच्छरियं खो पनेतं भन्ते यं मं भगवा  
अञ्ञतरस्मिं सामञ्ञफले व्याकरेय्य। तं भगवा सकदामिफले वियाकासीति।   
    
उत्तराविमानं।   
    
१। १६  
    
१३६। युत्ता च ते परम अलङ्कता हया  
अधोमुखा अघसिगमा बली जवा  
अभिनिम्मिता पञ्चरथा सता च ते  
अन्वेन्ति तं सारथिचोदिता हया।   
    
१३७। सा तिट्ठसि रथवरे अलङ्कता  
ओभासयं जलमिव जोतिपावको  
पुच्छामि तं वरतनु२ अनोमदस्सने  
कस्मा नु काया अनधिवरं उपागमीति।   
    
१। आवसामिमं - सी।   
२। वरचारु - कत्थवि।   
    
[ब्ज्त् पगे ३०] [\x ३०।]       
    
१३८। कामग्गपत्तानं यमाहुनुत्तरं१  
निम्माय निम्माय रमन्ति देवता  
तस्मा काया अच्छरा कामवण्णीनी  
इधागता अनधिवरं नमस्सितुन्ति।   
[प्त्स् पगे ०१३] [\क़् १३।]        
१३९। किं त्वं पुरे सुचरितमाचरीध  
केनच्छसि त्वं अमितयसा सुखेधिता  
इद्धी च ते अनधिवरा विहङ्गमा  
वण्णो च ते दसदिसा विरोचति।   
    
१४०। देवेहि तं परिवुता सक्कता चसि  
कुतो चुता सुगतिगतासि देवते  
कस्स वा त्वं वचनकरानुसासनिं  
आचिक्ख मे त्वं यदि बुद्धसाविकाति।   
    
१४१। नगन्तरे नगरवरे सुमापिते  
परिचारिका राजवरस्स सिरीमतो  
नच्चे गीते परमसुसिक्खिता अहुं  
सिरिमाति मं राजगहे अवेदिसुं। २  
    
१४२। बुद्धो च मे इसिनिसभो विनायको  
अदेसयी समुयददुक्खनिच्चतं  
असङ्खतं दुक्खनिरोधसस्सतं  
मग्गञ्चिमं अकुटिलमञ्जसं सिवं।   
    
१४३। सुत्वानहं अमतपदं असङ्खतं  
तथागतस्सनधिवरस्स सासनं  
सीलेसवहं परमसुसंवुता अहुं  
धम्मे ठिता नरवरबुद्धभासिते। ३  
    
१४४। ञत्वानहं विरजपदं असङ्खतं  
तथागतेन नधिवरेन देसितं  
तत्थेवहं समथसमाधिमाफुसिं  
सा येव मे परमनियामता अहु।   
    
१४५। लद्धानहं अमतवरं विसेसनं  
एकंसिका अभिसमये विसेसिय  
असंसया बहुजनपूजिता अहं  
खिड्ढारतिं४ पच्चनुभोमनप्पकं।   
    
१४६। एवं अहं अमतदस्सम्हि देवता  
तथागतस्सनधिवरस्स साविका  
धम्मद्दसा पठमफले पतिट्ठिता  
सोतापन्ना न च पन मत्थिदुग्गति।   
    
१। यमाहुनुत्तारा - स्या।   
२। अवेदिंसु - सीमु। प।   
३। नरवरबुद्धदेसिते - मछसं।   
४। खिड्डंरतिं - स्या।   
    
[ब्ज्त् पगे ३२] [\x ३२।]       
    
१४७। सा वन्दितुं अनधिवरं उपागमिं  
पासादिके कुसलरथे च भिक्खवो  
नमस्सितुं समणसमागमं सिवं  
सगारवा सिरिमतो धम्मराजिनो।   
[प्त्स् पगे ०१४] [\क़् १४।]        
१४८। दिस्वा मुनिं मुदितमनम्हि पीणिता  
तथागतं नरवरदम्मसारथिं  
तण्हच्छिदं कुसलरतं विनायकं  
वन्दामहं परहितानुकम्पकन्ति।   
    
सिरिमाविमानं।   
    
१। १७  
    
१४९। इदं विमानं रुचिरं पभस्सरं  
वेफरियत्थम्हं सततं सुनिम्मितं  
सोवण्णरुक्खेहि१ समन्तमोत्थतं ठानं ममं कम्मविपाकसम्भवं।   
    
१५०। पत्रूपपन्ना पुरिमच्छरा इमा  
सतं सहस्सानि सकेन कम्मुना  
तुवंसि अज्झपगता यसस्सिनी  
ओभासयं तिट्ठसि पुब्बदेवता।   
    
१५१। ससी अधिग्गय्ह यथा विरोचति  
नक्खत्तराजारिव तारकागणं  
तथेव त्वं अच्छरासङ्गमं२ इमं  
दद्दल्लमाना यससा विरोचसि।   
    
१५२। कुतो नु आगम्म अनोमदस्सने  
उप्पन्ना त्वं भवनं ममं इदं  
ब्रह्मंव देवा तिदसा सैन्दका  
सब्बे न तप्पामसे दस्सनेन तन्ति। ३  
    
१५३। यमेतं सक्क अनुपुच्छसे ममं  
कुतो वुता त्वं इध आगताति४  
बाराणसी नाम पुरत्थि कासिनं  
तत्थ पुरे अहोसिं केसकारिका।   
    
१५४। बुद्धे च धम्मे च पसन्नमानसा  
सङ्घेच एकन्तगता असंसया  
अखण्डसिक्खापदा आगतप्फला  
सम्बोधिधम्मे नियता अनामयाति।   
    
१। सुवण्णरुक्खेहि - मछसं  
२। अच्छरासङ्गनं - मछसं  
३। दस्सनातन्ति - सी।   
४। आगता तुवं - स्या।   
कुतो वुताय आगतिकव [प्त्स्।]   
    
[ब्ज्त् पगे ३४] [\x ३४।]       
    
१५५। तन्त्याभिनन्दमसे सागतञ्च१ ते  
धम्मेन च त्वं यस्सा विरोचसि  
बुद्धे च धम्मे च पसन्नमानसे  
सङ्घे च एकन्तगते असंसये  
अखण्ड सिक्खापदे आगतप्फले  
सम्बोधिधम्मे नियते अनामयेति।   
    
केसकारीविमानं।   
    
पीठवग्गो पठमो।   
    
तस्सुद्दानं: -  
    
पञ्चपीठा तयो नावा दीपतिलदक्खिणा दुवे  
पति द्वे सुणिसा उत्तरा सिरिमा केसकारिका  
वग्गो तेन पवुच्चतीति।   
[प्त्स् पगे ०१५] [\क़् १५।]        
१। स्वागतञ्च - मछसं।   
    
[ब्ज्त् पगे ३६] [\x ३६।]       
    
२। चित्तलतावग्गो  
    
२। १  
[प्त्स् पगे ०१६। [\क़् १६।] ]   
१५६। अपि सक्कोऽव देविन्दो रम्मे चित्तलता वने  
समन्ता अनुप्पियासि नारीगणपुरक्खता  
ओभासेन्ती दिसा सब्बा ओसधी विय तारका।   
    
१५७। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
१५८। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
१५९। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
१६०। अहं मनुस्सेसु मनुस्सभूता दासी अहोसिं परपेस्सिया कुले  
उपासिका चक्खुमतो गोतमस्स यसस्सिनो  
तस्सा मे निक्खमो आसि सासने तस्स तादिनो।   
    
१६१। कामं भिज्जतुऽयं कायो नेव अत्थेत्थ सन्थनं१  
सिक्खापदानं पञ्चन्नं मग्गो सोवत्थिको सिवो।   
    
१६२। अकण्टको अगहनो उजु सब्भि पवेदितो  
निक्खमस्स फलं पस्स यथिदं पापुणित्थिका।   
    
१६३। आमन्तनिका रञ्ञोम्हि सक्कस्स वसवत्तिनो  
सट्ठितुरियसहस्सानि पटिबोधं करोन्ति मे।   
    
१६४। आलम्बो गग्गरो२ भीमो साधुवादी च संसयो,   
पोक्खरो च सुफस्सो च वीणामोक्खा च नारियो।   
    
१६५। नन्दा चेव सुनन्दा च सोणदिन्ना सुचिम्भिता३  
अलम्बुसा मिस्सकेसी च पुण्डरीकातिदारुणी।   
    
१६६। एणिफस्सा सुफस्सा च सुभद्दा मुदुवादिनी,   
एता चञ्ञा च सेय्यसा४ अच्छरानं पबोधिका।   
    
१। सणठनं - मछसं।   
२। गग्गमो - स्या।   
३। सुचिम्भिका - स्या।   
४। सेय्यासे - सीमु। प।   
    
[ब्ज्त् पगे ३८] [\x ३८।]       
    
१६७। कामं कालेनुपागन्त्वा अभिभासन्ति देवता,   
हन्द नच्चाम गायाम हन्द तं रमयामसे।   
    
१६८। नयिदं अकतपुञ्ञानं कतपुञ्ञानमेविदं  
असोकं नन्दानं रम्मं तिदसनं महावनं।   
    
१६९। सुखं अकतपुञ्ञातं इध नत्थि परत्थ च,   
सुखञ्चे कतपुञ्ञानं इध चेव परत्थे च।   
    
१७०। तेसं सहव्यकामानं कत्तब्बं कुसलं बहुं  
कतपुञ्ञा हि मोदन्ति सग्गे भोससमङ्गिनोति।   
    
दासीविमानं।   
    
२। २  
    
१७१। अभिक्कन्तेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय ताराका।   
    
१७२। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
१७३। पुच्छामि तं महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
१७४। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
१७५। केवट्टद्वारा निक्खम्म अहु मय्हं निवेसनं,   
तत्थ सञ्चरमानानं सावकानं महेसिनं।   
    
१७६। ओदनं कुम्मासं साकं१ लोणसोवीरकञ्चहं,   
अदासिं उजुभूतेसु विप्पसन्नेन चेतसो।   
    
१७७। चातुद्दसिं पञ्चदसिं या च पक्खस्स अट्ठमी,   
पाटिहारियपक्खञ्च अट्ठङ्गसुसमागतं  
    
१७८। उपोसथं उपवसिस्सं सदा सीलेसु संवुता,   
सञ्ञमा संविभागा च विमानं आवसामहं  
    
१। डाकं - मछसं।   
    
[ब्ज्त् पगे ४०] [\x ४०।]       
    
१७९। पाणातिपाता वीरता मुसावादा च सञ्ञता,   
थेय्या च अतिचारा च मज्जपाना च आरका  
    
१८०। पञ्चसिक्खापदे रता अरियसच्चान कोविदा,   
उपासिका चक्खुमतो गोतमस्स यसस्सिनो  
    
१८१। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
१८२। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
मम च भन्ते वचनेन भगवतो पादे सिरसा वन्देय्यासि, लखुमा नाम भन्ते उपासिका  
भगवतो पादे सिरसा वन्दतीति। अनच्छरियं खो पनेकं भन्ते यं मं भगवा  
अञ्ञतरस्मिं सामञ्ञफले व्याकरेय्य तं भगवा सकदागामिफले व्याकासीति।   
    
लखुमाविमानं।   
    
२। ३  
    
१८३। पिण्डाय ते चरन्तस्स तुण्हीभूतस्स तिट्ठतो,   
दऌइद्दा कपणा नारी परागारं अवस्सिता१  
    
१८४। या ते अदासि आचामं पसन्ता सेहि पाणिहि,   
सा हित्वा मानुसं देहं कन्नु सा दिसतं गता  
    
१८५। पिण्डाय मे चरन्तस्स तुण्हीभूतस्स तिट्ठतो,   
दऌइद्दा कपणा नारी परागारं अवस्सिता  
    
१८६। या मे अदासि आचामं पसन्ता सेहि पाणिहि,   
सा हित्वा मानुसं देहं विप्पमुत्ता इतो चुता  
    
१८७। निम्माणरतिनो नाम सन्ति देवा महिद्धिका,   
तत्थ सा सुखिता नारी मोदताचामदायिकाति  
    
१८८। अभो दानं वराकिया कस्सपे सुपतिट्ठितं,   
पराभतेन दानेन इज्झित्थ वत दक्खिणा  
    
१८९। या महेसित्तं कारेय्य चक्कवत्तिस्स राजिनो  
नारी सब्बङ्गकल्याणी भत्तु चानोमदस्सिका  
एतस्साचामदानस्स कलं नाग्घति सोऌअसिं।   
    
१। अपस्सिता - मछसं  
    
[ब्ज्त् पगे ४२] [\x ४२।]       
    
१९०। सतं निक्खा सतं अस्सा सतं अस्सतरीरथा  
सतं कञ्ञा सहस्सानि आमुत्तमणीकुण्डला  
एतस्साचामदानस्स कलं नाग्घन्ति सोऌअसिं  
१९१। सतं हेमवता नागा ईसा दन्ता उरूऌहवा  
सुवण्णकच्छा मातङ्गा हेमकप्पनवाससा१  
एतस्साचामदानस्स कलं नाग्घन्ति सोऌअसिं  
    
१९२। चतुन्नम्पि२च दीपानं इस्सरं योध कारये,   
एतस्साचामदानस्स कलं नाग्घति सोऌअसिन्ति  
    
आचामदायिकाविमानं।   
    
२। ४  
    
१९३। चण्डाली वन्द पादानि गोतमस्स यसस्सिनो,   
तवेव३ अनुकम्पाय अट्ठासि इसिसत्तमो४  
    
१९४। अभिप्पसादेहि मनं अरहत्तम्हि तादिनी५,   
खिप्पं पञ्जलिका वन्द परित्तं तव जीवितन्ति  
    
१९५। चोदिता भावितत्तेन सरीरन्तिमधारिना,   
चण्डाली वन्दि पादानि गोतमस्स यसस्सिनो  
    
१९६। तमेनमवधी गावी चण्डालिं पञ्जलिं ठितं,   
नमस्समानं सम्बुद्धं अन्धकारे पभङ्करन्ति  
    
१९७। खीणासवं विगतरजं अनेजं  
एकं अरञ्ञम्हि रहो निसिन्नं  
देविद्धिपत्ता उपसङ्कमित्वा  
वन्दामि तं वीर महानुभावाति६  
    
१९८। सुवण्णवण्णा जलिता महायसा  
विमानमोरुय्ह अनेकचित्ता  
परिवारिता अच्छरानं गणेन७  
का त्वं सुभे देवते वन्दसे ममन्ति।   
    
१। हेमकप्पनिवाससा - स्या,   
२। चतुन्नम्पि - मछसं।   
३। तमेव - मछसं।   
४। इसिसुत्तमो - सीमु।   
५। तादिने, - स्या,   
६। महानुभावन्ति - मछसं, कत्थचि  
७। अच्छरासङ्गणेन - मछसं।   
    
[ब्ज्त् पगे ४४] [\x ४४।]       
    
१९९। अहं भदन्ते१ चण्डाली तया वीरेन पेसिता,   
वन्दिं अरहतो पादे गोतमस्स यसस्सिनो  
    
२००। साहं वन्दित्व२ पादानि चुता चण्डालयोनिया,   
विमानं सब्बतो भद्दं उपपन्नम्भि नन्दनं३  
    
२०१। अच्छरानं सतसहस्सं पुरक्खत्वान४ तिट्ठति,   
तासाहं पवरा सेट्ठा वण्णेन यस्स युता।   
    
२०२। पहूतकतकल्याणा सम्पजाना पतिस्सता,   
मुनिं कारुणिकं लोके तं भन्ते वन्दितुमागताति।   
    
२०३। इदं वत्वान चण्डाली कतञ्ञू कतवेदिनी,   
वन्दित्वा अरहतो पादे तत्थेवन्तरधायथाति। ५  
    
चण्डालीविमानं।   
    
२। ५  
    
२०४। नीला पीता च काऌआ च मञ्जेट्ठा६ अथ लोहिता,   
उच्चावचानं वण्णानं किञ्जक्खपरिवारिता।   
    
२०५। मन्दारवानं पुप्फानं मालं धारेसि मुद्धनि,   
नयिमे अञ्ञेसु कायेसु रुक्खा सन्ति सुमेधसे।   
    
२०६। केन कायं उपपन्ना तावतिंसं यसस्सिनी,   
देवते पुच्छिताचिक्ख किस्स कम्मस्सिदं फलऽन्ति  
    
२०७। भद्दित्थिति७ मं अञ्ञिंसु किम्बिलायं उपासिका,   
सद्धा सीलेन सम्पन्ना संविभागरता सदा।   
    
२०८। अच्छादनञ्च भत्तञ्च सेनासनं पदीपियं,   
अदासिं उजुभूतेसु विप्पसन्नेन चेतसा  
    
२०९। चातुद्दसिं पञ्चदसिं या च पक्खस्स अट्ठमी,   
पाटिहारियपक्खञ्च अट्ठङ्गसुसमागतं।   
    
२१०। उपोसथं उपवसिस्सं सदा सीलेसु संवुता,   
सञ्ञमा संविभागा च विमानं आवसामहं।   
    
१। भद्दन्ते - मछसं।   
२। वन्दित्वा - मछसं।   
३। नन्दने - मछसं  
४। पुरक्खित्वा - स्या,   
५। तत्थेवन्तरधायतीति - स्या,   
६। मञ्जिट्ठा - मछसं  
मञ्जिट्ठा - [प्त्स्]  
७। भद्दित्थिकाति मं अञ्ञसु - मछसं।   
    
[ब्ज्त् पगे ४६] [\x ४६।]       
    
२११। पाणातिपाता विरता मुसावादा च सञ्ञता,   
थेय्या च अतिचारा च मज्जपाना च आरका।   
    
२१२। पञ्च सिक्खापदे रता अरियसच्चान कोविदा,   
उपासिका चक्खुमतो अप्पमादविहारिणी।   
    
२१३। भिक्खु चहं परमहितानुकम्पके  
अभोजयं तपस्सियुगं महामुनिं  
कतावासा कतकुसला ततो चुता  
सयम्पभा अनुविचरामि नन्दनं।   
    
२१४। अट्ठङ्गिकं अपरिमितं सुखावहं  
उपोसथं सत्तमुपावसिं अहं  
कतावासा कतकुसला ततो चुता  
सयम्पभा अनुविचरामि नन्दनन्ति।   
[प्त्स् पगे ०२१] [\क़् २१।]        
भद्दित्थिविमानं। 

२। ६  
    
२१५। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
२१६। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
२१७। केन त्वं विमलोभासा अतिरोचसि देवते,   
केन ते सब्बगत्तेहि सब्बा ओभासरे दिसा।   
    
२१८। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीऽति।   
    
२१९। *सा देवता अत्तमना मोग्गल्लानेन पुच्छता,   
पञ्हं पुट्ठा वियाकासि यस्सकम्मस्सिदं फलं।   
    
* नागताप्ययं गाथा सीहलक्खरविमानवत्थुम्हि, तस्सं अट्ठकथायं आगता, तस्मा सा  
इध पक्खित्ता।   
    
[ब्ज्त् पगे ४८] [\x ४८।]       
    
२२०। सोणदिन्नाति मं अञ्ञिंसु१ नालन्दायं उपासिका,   
सद्धा सीलेन सम्पन्ना संविभागरता सदा।   
    
२२१। अच्छादनञ्च भत्तञ्च सेनासनं पदीपियं,   
अदासिं उजुभूतेसु विप्पसन्नेन चेतसा  
    
२२२। चातुद्दसिं पञ्चदुसिं या च पक्खस्स अट्ठमी,   
पाटिहारिय पक्खञ्च अट्ठङ्गसुसमागतं।   
    
२२३। उपोसथं उपवसिस्सं सदा सीलेसु संवुता,   
सञ्ञमा संविभागा च विमानं आवसामहं।   
    
२२४। पाणातिपाता विरता मुसावादा च सञ्ञता,   
थेय्या च अतिचारा च मज्जपाना च आरका।   
    
२२५। पञ्चसिक्खापदे रता अरियसच्चान कोविदा,   
उपासिका चक्खुमतो गोतमस्स यसस्सिनो।   
    
२२६। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
२२७। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीऽति।   
    
सोणदिन्ना विमानं।   
    
२। ७  
    
२२८। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
२२९। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
२३०। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीऽति।   
    
२३१। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
१। अञ्ञंसु, - मछसं।   
    
[ब्ज्त् पगे ५०] [\x ५०।]       
    
२३२। उपोसथाति मं अञ्ञिंसु साकेतायं उपासिका,   
सद्धा सीलेन सम्पन्ना संविभागरता सदा।   
    
२३३। अच्छादनं च भत्तञ्च सेनासनं पदीपियं,   
अदासिं उजुभूतेसु विप्पसन्नेन चेतसा।   
[प्त्स् पगे ०२१। [\क़् २१।] ]   
२३४। चातुद्दसिं पञ्चदसिं या च पक्खस्स   
अट्ठमि, पाटिहारियपक्खञ्च अट्ठङ्गसुसमागतं।   
    
२३५। उपोसथं उपवसिस्सं सदा सीलेसु संवुता,   
सञ्ञमा संविभागा च विमानं आवसामहं।   
    
२३६। पाणातिपाता विरता मुसावादा च सञ्ञता,   
थेय्या च अतिचारा च मज्जपाना च आरका।   
    
२३७। पञ्च सिक्खापदे रता अरियसच्चान कोविदा,   
उपासिका चक्खुमतो गोतमस्स यसस्सिनो।   
    
२३८। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
२३९। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
२४०। अभिक्खणं नन्दनं सुत्वा छन्दो मे उदपज्जथ१  
तत्थ चित्तं पणिधाय उपपन्नम्हि नन्दनं।   
    
२४१। नाकासिं सन्थुवचनं बुद्धस्सादिच्चबन्धुनो,   
हीने चित्तं पणिधाय साम्हि पच्छानुतापिनीति।   
    
२४२। कीव चिरं विमानस्मिं इध वच्छसुपोसथे,   
देवते पुच्छिताचिक्ख यदि जानासि आयुनोति।   
    
२४३। सट्ठिवस्ससहस्सानि तिस्सो च वस्सकोटियो  
इध ठत्वा महामुनि इतो चुता गमिस्सामि  
मनुस्सानं सहव्यतन्ति।   
    
२४४। मा त्वं उपोसथे भायि सम्बुद्धेनापि व्याकता  
सोतापन्ना विसेसयि पहीना तव दुग्गतीति।   
    
उपोसथा विमानं।   
    
१। उप्पज्जथ - सीमु, प। उप्पज्जति - कत्थचि  
    
[ब्ज्त् पगे ५२] [\x ५२।]       
    
२। ८  
    
२४५। अभिक्कन्तेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका।   
    
२४६। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
२४७। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
२४८। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
२४९। सद्धाति मं अञ्ञिंसु राजगहस्मिं उपासिका,   
सद्धासीलेन सम्पन्ना संविभागरता सदा।   
    
२५०। अच्छादनञ्च भत्तञ्च सेनासनं पदीपियं,   
अदासिं उजुभूतेसु विप्पसन्नेन चेतसा।   
    
२५१। चातुद्दसिं पञ्चसिं या च पक्खस्स अट्ठमि,   
पाटिहारियपक्खञ्च अट्ठङ्गसुसमागतं।   
    
२५२। उपोसथं उपवसिस्सं सदा सीलेसु संवुता,   
सञ्ञमा संविभागा च विमानं आवसामहं।   
    
२५३। पाणातिपाता विरता मुसावादा च सञ्ञता,   
थेय्या च अतिचारा च मज्जपाना च आरका।   
    
२५४। पञ्च सिक्खापदे रता अरियसच्चान कोविदा,   
उपासिका चक्खुमतो गोतमस्स यसस्सिनो।   
    
२५५। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
२५६। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीति।   
[प्त्स् पगे ०२२] [\क़् २२।]        
सद्धाविमानं। १  
    
१। निद्दाविमानं - मछसं। 

[ब्ज्त् पगे ५४] [\x ५४।]       
    
२। ९  
    
२५७। अभिक्कन्तेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका।   
    
२५८। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
२५९। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
२६०। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
२६१। सुनन्दाति मं अञ्ञिंसु१ राजगहस्मिं उपासिका,   
सद्धासीलेन सम्पन्ना संविभागरता सदा।   
    
२६२। अच्छादनञ्च भत्तञ्च सेनासनं पदीपियं,   
अदासिं उजुभूतेसु विप्पसन्नेन चेतसा।   
    
२६३। चातुद्दसिं पञ्चसिं या च पक्खस्स अट्ठमि,   
पाटिहारियपक्खञ्च अट्ठङ्गसुसमागतं।   
    
२६४। उपोसथं उपवसिस्सं सदा सीलेसु संवुता,   
सञ्ञमा संविभागा च विमानं आवसामहं।   
    
२६५। पाणातिपाता विरता मुसावादा च सञ्ञता,   
थेय्या च अतिचारा च मज्जपाना च आरका।   
    
२६६। पञ्च सिक्खापदे रता अरियसच्चान कोविदा,   
उपासिका चक्खुमतो गोतमस्स यसस्सिनो।   
    
२६७। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
२६८। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
सुनन्दा विमानं। २  
    
१। सुनिद्दाति मं अञ्ञंसु - मछसं।   
२। सुनिद्दा विमानं - मछसं।   
    
[ब्ज्त् पगे ५६] [\x ५६।]       
    
२। १०  
    
२६९। अभिक्कन्तेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका।   
    
२७०। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
२७१। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
२७२। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
२७३। अहं मनुस्सेसु मनुस्सभूता  
पुरिमाय जातिया मनुस्सलोके  
अद्दसं विरजं बुद्धं विप्पसन्नमनाविलं  
तस्स अदासहं भिक्खं पसन्ना सेहि पाणिहि  
    
२७४। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
२७५। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीति।   
[प्त्स् पगे ०२३] [\क़् २३।]        
भिक्खादायिका विमानं।   
    
२। ११  
    
२७६। अभिक्कन्तेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका।   
    
२७७। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
२७८। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
[ब्ज्त् पगे ५८] [\x ५८।]       
    
२७९। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
२८०। अहं मनुस्सेसु मनुस्सभूता  
पुरिमाय जातिया मनुस्सलोके  
अद्दसं विरजं बुद्धं विप्पसन्नमनाविलं  
तस्स अदासहं भिक्खं पसन्ना सेहि पाणिहि  
    
२८१। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
२८२। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
दुतियभिक्खादायिका विमानं।   
    
चित्तलतावग्गो दुतियो  
    
तस्सुद्दानं: -  
    
दासी चेव लखुमा च अथ आचामदायिका  
चण्डाली भद्दित्थि चेव१ सोणदिन्ना उपोसथा  
नन्दा चेव सुनन्दा च२ देव च भिक्खाय दायिका  
वग्गो तेन पवुच्चतीति।   
    
भाणवारं पठमं।   
    
१। भद्दित्थिका च - स्या  
२। निद्दाचेव सुनिद्दा च - मछसं।   
    
[ब्ज्त् पगे ६०] [\x ६०।]       
    
३। पारिच्छत्तकवग्गो  
    
३। १  
[प्त्स् पगे ०२४] [\क़् २४।]        
२८३। उऌआरो ते यसो वण्णो सब्बा ओभासते दिसा,   
नारियो नच्चन्ति गायन्ति देवपुत्ता अलङ्कता।   
    
२८४। मोदेन्ति परिवारेन्ति तव पूजाय देवते,   
सोवण्णानि विमानानि तविमानि सुदस्सने।   
    
२८५। तुवंसि इस्सरा तेसं सब्बकामसमिद्धिनी,   
अभिजाता महन्तासि देवकाये पमोदसि,   
देवते पुच्छिताचिक्ख किस्स कम्मस्सिदं फलन्ति।   
    
२८६। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया  
    
२८७। पुच्छामि तं देवि महानुभावे,   
मनुस्सलोके किमकासि पुञ्ञं  
केनासि एवं जलितानुभावा,   
वण्णो च ते सब्बदिसा पभासतीति।   
२८८। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
२८९। अयं मनुस्सेसु मसुस्सभूता  
पुरिमाय जातिया मनुस्सलोके  
दुस्सीलकुले सुणिसा अहोसिं  
अस्सद्धेसु कदरियेसु अहं।   
    
२९०। सद्धा सीलेन सम्पन्ना संविभागरता सदा,   
पिण्डाय चरमानस्स अपूवं ते अदासहं।   
    
२९१। तदाहं सस्सुयाचिक्खिं समणो आगतो इध,   
तस्स अदासहं पूवं पसन्ना सेहि पाणिहि।   
    
२९२। इति सा सस्सु परिभासि अविनीता१ तुवं वधू,   
न मं सम्पुच्छितुं इच्छि समणस्स ददामहं।   
    
२९३। ततो मे सस्सु कुपिता पहासि मुसलेन मं,   
कूटङ्गच्छि अवधि मं नासक्खिं जीवितुं चिरं  
    
१। अविनीतासि त्वं - मछसं।   
    
[ब्ज्त् पगे ६२] [\x ६२।]       
    
२९४। सा अहं कायस्स भेदा विप्पमुत्ता ततो चुता,   
देवानं तावतिंसानं उप्पन्ना सहव्यतं।   
    
२९५। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
२९६। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
उऌआर विमानं।   
३। २  
    
२९७। ओभासयित्वा पठविं सदेवकं  
अतिरोचसि चन्दिमसूरिया विय  
सिरिया च वण्णेन यसेन तेजसा  
ब्रह्मा च देवे तिदसे सैन्दके। १  
२९८। पुच्छामि तं उप्पलमालधारिणी  
आवेऌइनी कञ्चनसन्निभत्तवे  
अलङ्कते उत्तमवत्थधारिणी  
का त्वं सुहे देवते वन्दसे ममं।   
[प्त्स् पगे ०२५] [\क़् २५।]        
२९९। किं त्वं पुरे कम्ममकासि अत्तना  
मनुस्सभूता पुरिमाय जातिया  
दानं सुचिण्णं अथ सीलसञ्ञमं  
केनूपपन्ना सुगतिं यसस्सिनी।   
देवते पुच्छिताचिक्ख किस्स कम्मस्सिदं फलन्ति।   
    
३००। इदानि भन्ते इममेव गामं२  
पिण्डाय अम्हाक घरं उपागमि  
ततो ते उच्छुस्स अदासि खण्डिकं  
पसन्नचित्ता अतुलाय पीतिया।   
    
३०१। सस्सु च पच्छा अनुयुञ्जते ममं  
कहन्नु३ उच्छुं वधुके अवाकिरी४  
नच्छड्ढितं न च पन खादितं५ मया  
सन्तस्स भिक्खुस्स सयं अदासहं।   
    
१। सभिन्दके - मछसं।   
२। गामे - स्या।   
३। कहं मे - [प्त्स्]  
४। अवाकरी - स्या,   
५। नो पन खादितं - मछसं।   
    
[ब्ज्त् पगे ६४] [\x ६४।]       
    
३०२। तुय्हं नचिदं१ इस्सरियं अथो मम  
इतिस्सा सस्सू परिभासते ममं,   
पीठं गहेत्वा पहारं अदासि मे  
ततो चुता कालकताम्हि देवता।   
    
३०३। तदेव कम्मं कुसलं कतं मया  
सुखञ्च कम्मं अनुभोमि अत्तना,   
देवेहि सद्धिं परिचारयामहं  
मोदामहं कामगुणेहि पञ्चहि।   
    
३०४। तदेव कम्मं कुसलं कतं मया  
सुखञ्च कम्मं अनुभोमि अत्तना  
देविन्दगुत्ता तिदसेहि रक्खिता  
सम्पपिता कामगुणेहि पञ्चहि।   
    
३०५। एतादिसं पुञ्ञफलं अनप्पकं  
महाविपाका मम उच्छुदक्खिणा,   
देवेहि सद्धिं परिचारयामहं  
मोदामहं कामगुणेहि पञ्चहि।   
    
३०६। एतादिसं पुञ्चफलं अनप्पकं  
महाजुतीका मम उच्छुदक्खिणा,   
देविन्दगुत्ता तिदसेहि रक्खिता  
सहस्सनेत्तो इव नन्दने वने।   
३०७। तुवञ्च भन्ते अनुकम्पकं विदुं  
उपेच्च वन्दिं कुसलञ्च पुच्छिसं  
ततो ते उच्छुस्स अदासिं खण्डिकं  
पसन्नचित्ता अतुलाय पीतियाति।   
    
उच्छुदायिकाविमानं।   
    
३। ३  
[प्त्स् पगे ०२६] [\क़् २६।]        
३०८। पल्लङ्कसेट्ठे मणिसोण्णचित्ते  
पुप्फाभिकिण्णे सयने उऌआरे  
तत्थच्छसि देवि महानुभावे  
उच्चावचा इद्धि विकुब्बमाना।   
    
३०९। इमा च ते अच्छरायो समन्नतो  
नच्चन्ति गायन्ति पमोदयन्ति  
देविद्धिपत्तासि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
१। तुय्ह नु इधं - स्या,   
    
[ब्ज्त् पगे ६६] [\x ६६।]       
    
३१०। अहं मनुस्सेसु मनुस्सभूता  
अड्ढे कुले सुणिसा अहोसिं  
अक्कोधना भत्तुवसानुवत्तिनी  
अहोसिं अप्पमत्ता उपोसथे।   
    
३११। मनुस्सभूता दहरासऽ पापिका१  
पसन्नचित्ता पतिमाभिराधयिं  
दिवा च रत्तो च मनापचारिणी  
अहं पुरे सीलवती अहोसिं।   
    
३१२। पाणातिपाता विरता अचोरिका  
संसुद्धकाया सुचिब्रह्मचारिणी  
अमज्जपा नो च मुसा अभाणिं  
सिक्खापदेसु परिपूरकारिणी।   
    
३१३। चातुद्दसिं पञ्चदसिं या च पक्खस्स अट्ठमी  
पाटिहारियपक्खञ्च पसन्नमनसा अहं  
अट्ठङ्गुपेतं अनुधम्मचारिणी  
उपोसथं पीतिमना उपावसिं।   
    
३१४। इमञ्चारियट्ठङ्गवरेहुपेतं२  
समादियित्वा कुसलं सुखुद्रयं  
पतिम्हि कल्याणि वसानुवत्तिनी  
अहोसिं पुब्बे सुगतस्स साविका  
    
३१५। एतादिसं कुसलं जीवलोके  
कम्मं करित्वान विसेसभागिनी  
कायस्स भेदा अभिसम्परायं  
देविद्धिपत्ता सुगतिम्हि आगता।   
    
३१६। विमान पासादवरे मनोरमे  
परिवारिता अच्छरासङ्गणेन  
सयम्पभा देवगणा रमेन्ति मं  
दीघायुकिं देवविमानमागतन्ति।   
[प्त्स् पगे ०२७] [\क़् २७।]        
पल्लङ्कविमानं।   
    
३। ४  
    
३१७। लता च सज्जा पवरा च देवता  
अच्चिमुखी३ राजवरस्स सिरीमतो  
सुता च रञ्ञो वेस्सवणस्स धीता  
राजीमती धम्मगुणेहि सोभथ।   
    
३१८। पञ्चेत्थ नारियो अगमंसु नहायितुं  
सीतोदिकं उप्पलिनिं सिवं नदिं  
ता तत्थ नहायित्व रमेत्व देवता  
नच्चित्व४ गायित्व५ सुता लतं ब्रुवी।   
    
१। दहरा अपापिका - मछसं।   
२। इमञ्च अरियं अट्ठङ्ग वरेहुपेतं, - मछसं।   
३। अच्चिमती - मछसं।   
अच्छिमुखी - स्या।   
४। नच्चित्वा - मछसं।   
५। गायित्वा - मछसं।   
    
[ब्ज्त् पगे ६८] [\x ६८।]       
    
३१९। पुच्छामि तं उप्पलमालधारिणि  
आवेऌइनी कञ्चनसन्निभत्तचे  
तिमीरतमबक्खि नभेव सोभने  
दीघायुकी केन कतो यसो तव।   
    
३२०। केनासि भद्दे पतिनो पियतरा  
विसिट्ठकल्याणितरस्सु रूपतो  
पदक्खिणा नच्चनगीतवादिते  
आचिक्ख ने त्वं नरनारिपुच्छिता ति।   
    
३२१। अहं मनुस्सेसु मनुस्सभूता  
उऌआरभोगे कुले सुणिसा अहोसिं  
अक्कोधाना भत्तुवसानुवत्तिनी  
उपोसथे अप्पमत्ता अहोसिं।   
    
३२२। मनुस्सभूता दहरासऽपापिका  
पसन्नचित्ता पतिमाभिराधयिं  
सदेवरं सस्ससुरं सदासकं  
अभिराधयिं तम्हि कतो यसो मम।   
    
३२३। साहं तेन कुसलेन कम्मुना  
चतुब्भि ठानेहि विसेसमज्झगा  
आयुञ्च वण्णञ्च सुखं बलञ्च  
खिड्डारतिं पच्चनुभोमनप्पकं।   
    
३२४। सुतं नु तं भासति यं अयं लता  
यं नो अपुच्छिम्ह अकित्तयी नो  
पतिनो किरम्हाकं विसिट्ठनारिनं  
गती च तासं पवरा च देवता।   
    
३२५। पतीसु धम्मं पचराम सब्बा  
पतिब्बता यत्थ भवन्ति इत्थियो  
पतीसु धम्मा पचरित्थ सब्बा  
लच्छामसे भासति यं अयं लता।   
[प्त्स् पगे ०२८] [\क़् २८।]        
३२६। सीहो यथा पब्बतसानु गोचरो  
महिन्धरं पब्बतमावसित्वा  
पसय्ह हनत्वा इतरे चतुप्पदे  
खुद्दे मिगे खादति मंसभोजनो।   
    
३२७। तथेव सद्धा इध अरियसाविका  
भत्तारं निस्सायं पतिं अनुब्बता  
कोधं वधित्वा अभिभुय्ह मच्छरं  
सग्गम्हि सा मोदति धम्मचारिनीति।   
    
लताविमानं। 

[ब्ज्त् पगे ७०] [\x ७०।]       
    
३। ५  
    
३२८। सत्ततन्तिं सुमधुरं रामणेय्यं अवाचयिं,   
सो मं रङ्गम्हि अव्हेति सरणं मे होति कोसियाति।   
३२९। अहं ते सरणं होमि अहमाचरियपूजको,   
न तं जयिस्सति सिस्सो सिस्समाचरिय जेस्ससीति।   
    
३३०। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
३३१। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
३३२। पुच्छामि तं देवि महानुभावे,   
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
३३३। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
३३४। वत्थुत्तमदायिका नारी  
पवरा होति नरेसु नारीसु  
एवं पियरूपदायिका मनापं  
दिब्बं सा लभते उपेच्च ठानं।   
३३५। तस्सा मे पस्स विमानं  
अच्छरा कामवण्णिनीहमस्मि  
अच्छरा सहस्सस्साहं१  
पवरा पस्स पुञ्ञनं२ विपाकं।   
    
३३६। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३३७। अक्खमि ते भिक्खु महानुभाव  
मनुस्सभूता यमकासि पुञ्ञं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
१। अच्छरासहस्साहं पवरा - स्या।   
२। पुञ्ञस्स - कत्थचि।   
    
[ब्ज्त् पगे ७२] [\x ७२।]       
    
[प्त्स् पगे ०२९] [\क़् २९।]        
३३८। अभिक्कन्नेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
३३९। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
३४०। केन त्वं विमलोभासा अतिरोचसि देवते,   
केन ते सब्बगत्तेहि सब्बा ओभासरे दिसा।   
    
३४१। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
    
। ०३४२। पुप्फुत्तमदायिका नारी  
पवरा होति नरेसु नारीसु  
एवं पियरूपदायिका मनापं  
दिब्बं सा लभते उपेच्च ठानं  
    
३४३। तस्सा मे पस्स विमानं  
अच्छरा कामवण्णिनीहमस्मि  
अच्छरा सहस्सस्साहं  
पवरा पस्स पुञ्ञानं विपाकं।   
    
३४४। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३४५। तेनाहं विमलोभासा अतिरोचामि देवता,   
तेन मे सब्बगत्तेहि सब्बा ओभासरे दिसा।   
    
३४६। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बदिसा पभासतीति।   
३४७। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३४८। तेनाहं विमलोभासा अतिरोचामि देवता,   
तेन मे सब्बगत्तेहि सब्बा ओभासरे दिसा।   
    
३४९। अक्खामि ते भिक्खु महानुभाव  
मनुस्सभूता यमहं अकासिं,   
तेनम्हि एवं जलितानुभावा  
वण्णो च मे सब्बदिसा पभासतीति।   
। ०  
३५०। गन्धुत्तमदायिका नारी  
पवरा होति नरेसु नारीसु  
एवं पियरूपदायिका मनापं  
दिब्बं सा लभते उपेच्च ठानं  
    
३५१। तस्सा मे पस्स विमानं  
अच्छरा कामवण्णिनीहमस्मि  
अच्छरा सहस्सस्साहं  
पवरा पस्स पुञ्ञानं विपाकं।   
    
३५२। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३५३। तेनाहं विमलोभासा अतिरोचामि देवता,   
तेन मे सब्बगत्तेहि सब्बा ओभासरे दिसा।   
    
३५४। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बदिसा पभासतीति।   
    
३५५। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३५६। तेनाहं विमलोभासा अतिरोचामि देवता,   
तेन मे सब्बगत्तेहि सब्बा ओभासरे दिसा।   
    
३५७। अक्खामि ते भिक्खु महानुभाव  
मनुस्सभूता यमहं अकासिं,   
तेनम्हि एवं जलितानुभावा  
वण्णो च मे सब्बदिसा पभासतीति।   
    
३५८। फलुत्तमदायिका नारी  
पवरा होति नरेसु नारीसु  
एवं पियरूपदायिका मनापं  
दिब्बं सा लभते उपेच्च ठानं  
    
३५९। तस्सा मे पस्स विमानं  
अच्छरा कामवण्णिनीहमस्मि  
अच्छरा सहस्सस्साहं  
पवरा पस्स पुञ्ञानं विपाकं।   
    
३६०। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३६१। तेनाहं विमलोभासा अतिरोचामि देवता,   
तेन मे सब्बगत्तेहि सब्बा ओभासरे दिसा।   
    
३६२। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बदिसा पभासतीति।   
    
३६३। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३६४। तेनाहं विमलोभासा अतिरोचामि देवता,   
तेन मे सब्बगत्तेहि सब्बा ओभासरे दिसा।   
    
३६५। अक्खामि ते भिक्खु महानुभाव  
मनुस्सभूता यमहं अकासिं,   
तेनम्हि एवं जलितानुभावा  
वण्णो च मे सब्बदिसा पभासतीति।   
    
३६६। पुप्फुत्तमदायिका नारी  
पवरा होति नरेसु नारीसु  
एवं पियरूपदायिका मनापं  
दिब्बं सा लभते उपेच्च ठानं  
    
३६७। तस्सा मे पस्स विमानं  
अच्छरा कामवण्णिनीहमस्मि  
अच्छरा सहस्सस्साहं  
पवरा पस्स पुञ्ञानं विपाकं।   
    
३६८। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३६९। तेनाहं विमलोभासा अतिरोचामि देवता,   
तेन मे सब्बगत्तेहि सब्बा ओभासरे दिसा।   
    
३७०। अक्खामि ते भिक्खु महानुभाव  
मनुस्सभूता यमकासि पुञ्ञं,   
तेनम्हि एवं जलितानुभावा  
वण्णो च मे सब्बदिसा पभासतीति।   
    
३७१। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
३७२। तेनाहं विमलोभासा अतिरोचामि देवता,   
तेन मे सब्बगत्तेहि सब्बा ओभासरे दिसा।   
    
३७३। अक्खामि ते भिक्खु महानुभाव  
मनुस्सभूता यमहं अकासिं,   
तेनम्हि एवं जलितानुभावा  
वण्णो च मे सब्बदिसा पभासतीति।   
३७४-३८१। गन्धपञ्चङ्गुलिकं अहमदासिं  
कस्सपस्स भगवतो थूपस्मिं१ -पे-  
तस्सा मम पस्स विमानं -पे-  
वण्णो च मे सब्बदिसा पभासतीऽति।   
    
३८२-३८९। भिक्खू चहं भिक्खुनीयो च  
अद्दासासिं पन्थपटिपन्ने  
तेसाहं धम्मं सुत्वान   
एकूपोसथं उपवसिस्सं  
तस्सा मे पस्स विमानं -पे-  
वण्णो च मे सब्बदिसा पभासतीऽति।   
३९०-३९७। उदके ठिता उदकमदासिं   
भिक्खुनो चित्तेन विप्पसन्नेन  
तस्सा मे पस्स विमानं -पे-  
वण्णो च मे सब्बदिसा पभासतीऽति।   
    
३९८-४०५। सस्सुञ्चाऽहं ससुरञ्च   
चण्डिके कोधने च फरुसे च  
अनुस्सूयिका सूपट्ठासिं अप्पमत्ता सकेन सीलेन -पे  
४०६-४१३। परकम्मकरी२ आसिं   
अत्थेनातन्दिता दासी  
सक्कोधना अनतिमानी३  
संविभागिनी सकस्स भागस्स -पे-  
    
१। थूपम्हि - मछसं।   
२। परकम्मकारी - सीमु। परकम्मकारिनी - स्या। ३। अनतिमानिनी - मछसं।   
[ब्ज्त् पगे ७४] [\x ७४।]       
    
४१४-४२१। खीरोदनं अहमदासिं  
भिक्खुनो पिण्डाय चरन्तस्स   
एवं करित्वा कम्मं  
सुगतिं उप्पज्ज मोदामि -पे-  
[प्त्स् पगे ०३०] [\क़् ३०।]        
४२२-६०९। फाणितं अहमदासिं -पे-  
उच्छुखण्डकं अहमदासिं -पे-  
तिम्बरूसकं अहमदासिं -पे-  
कक्कारिकं अहमदासिं -पे-  
एऌआलुकं अहमदासिं -पे-  
वल्लीफलं अहमदासिं -पे-  
फारुसकं अहमदासिं -पे-  
हत्थप्पतापकं अहमदासिं -पे-  
साकमुट्ठिं अहमदासिं -पे-  
पुप्फकमुट्ठिं अहमदासिं -पे-  
मूलकं अहमदासिं -पे-  
निम्बमुट्ठिं अहमदासिं -पे-  
अम्बकञ्जिकं अहमदासिं -पे-  
दोणिनिम्मज्जनिं अहमदासिं -पे कायबन्धनं अहमदासिं -पे-  
अंसमट्टकं अहमदासिं -पे-  
आयोगपट्टं अहमदासिं -पे-  
विधूपनं अहमदासिं -पे-  
तालवण्टं अहमदासिं -पे-  
मोरहत्थं अहमदासिं -पे-  
छत्तं अहमदासिं -पे-  
उपाहनं अहमदासिं -पे-  
पूवं अहमदासिं -पे-  
मोदकं अहमदासिं -पे-  
६१०। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
६११। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
६१२। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति।   
    
६१३। सा देवता अत्तमना मोग्गल्लानेन पुच्छिता  
पञ्हं पुट्ठा वियाकासि यस्स कम्मस्सिदं फलं।   
    
६१४। सक्खलिरं अहमदासिं  
भिक्खुनो पिण्डाय चरन्तस्स  
एवं करित्वा कम्मं  
सुगतिं उपपज्ज मोदामि।   
    
[ब्ज्त् पगे ७६] [\x ७६।]       
    
६१५। तस्सा मे पस्स विमानं  
अच्छरा कामवण्णिनीयस्मि  
अच्छरा सहस्सस्साहं  
पवरा पस्स पुञ्ञानं विपाकं।   
    
। ०६१६। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
६१७। अक्खामि ते भिक्खु महानुभाव  
मनुस्सभूता यमकासि पुञ्ञं  
तेनम्हि एवं जलितानुभावा  
वण्णो च मे सब्बदिसा पभासतीति।   
[प्त्स् पगे ०३१] [\क़् ३१।]        
६१८। स्वागतं वत मे अज्ज सुप्पभातं सुवुट्ठितं१  
यं अद्दसं२ देवतासो अच्छरा कामवण्णियो  
    
६१९। इमाहं३ धम्मं सुत्वा४ काहामि कुसलं बहुं  
दानेन समचरीयायं सञ्ञमेन दमेन स्वाहं तत्थ गमिस्सामि५ यत्थ गन्त्वा न  
सोचरेति।   
    
गुत्तिल विमानं पञ्चमं।   
    
३। ६  
    
६२०। दद्दल्लमाना वण्णेन यस्सा च यस्ससिनी,   
सब्बे देवे तावतिंसे वण्णेन अतिरोचसि।   
    
६२१। दस्सनं नाभिजानामि इदं पठमदस्सनं,   
कस्मा काया नु आगम्म नामेन भाससे ममन्ति।   
६२२। अहं भद्दे सुभद्दसिं पुब्बे मानुसके भवे,   
सह भरिया च ते आसिं भगिनी च कणिट्ठिका।   
    
६२३। सा अहं कायस्स भेदा विप्पमुत्ता ततोचुता,   
निम्मानरतीनं देवानं उपपन्ना सहव्यतन्ती।   
    
६२४। पहूतकतकल्याणा ते देवे यन्ती पाणिनो,   
येसं त्वं कित्तयिस्ससि सुभद्दे जातिमत्तनो।   
    
६२५। कथं६ त्वं केन वण्णेन केन वा अनुसासिता,   
कीदिसेनेव दानेन सुब्बतेन यसस्सिनी।   
    
६२६। यसं एतादिसं पत्ता विसेसं विपुलमज्झगा,   
देवते पुच्छिताचिक्ख किस्स कम्मस्सिदं फलन्ति।   
    
१। सुहुट्ठितं - मछसं।   
२। अद्दसामि - मछसं।   
अद्दसासिं [प्त्स्]  
३। तासाहं - स्या।   
४। सुत्वान - स्या।   
५। तत्थेव गच्छामि - कत्थचि।   
६। अथ - मछसं।   
    
[ब्ज्त् पगे ७८] [\x ७८।]       
    
६२७। अट्ठेव पिण्डपातानि यं दानं अद्दं पुरे,   
दक्खिणेय्यस्स सङ्घस्स पसन्ना सेहि पाणिहि।   
    
६२८। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
६२९। अक्खामि ते देवि महानुभावे  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
६३०। अहं तया बहुतरे भिक्खू सञ्ञते ब्रह्मचारिनो१  
कप्पेसिं अन्नपानेन पसन्ना सेहि पाणिहि  
तया बहुतरं दत्वा हीनकायूपगा अहं२  
    
६३१। कथं त्वं अप्पतरं दत्वा विसेसं विपुलमज्झगा,   
देवते पुच्छिताचिक्ख यस्सकम्मस्सिदं फलन्ति।   
    
६३२। मनोभावनीयो भिक्खु सन्दिट्ठो मे पुरे अहु,   
ताहं भत्तेन निमन्तेसिं रेवतं अत्तनट्ठमं।   
    
६३३। सो मे अत्थपुरेक्खारो अनुकम्पाय रेवतो,   
सङ्घे देहीति मं अवोच३ तस्साहं वचनं करिं।   
    
६३४। सा दक्खिणा सङ्घगता अप्पमेय्ये पतिट्ठिता,   
पुग्गलेसु तया दिन्नं न तं तव पभप्फलन्ति।   
    
६३५। इदानेवाहं जानामि सङ्घे दिन्नं महप्फलं  
साहं गन्त्वा मनुस्सत्तं वदञ्ञू वीतमच्छरा  
सङ्घे दानानि दस्सामि४ अप्पमत्ता पुनप्पुनन्ति।   
[प्त्स् पगे ०३२] [\क़् ३२।]        
६३६। का एसा देवता भद्दे तया मन्तयते सह,   
सब्बे देवे तावतिंसे वण्णेन अतिरोचतीति।   
    
६३७। मनुस्सभूता देविन्द पुब्बे मानुसके भवे  
सहभरिया च मे आसि भगिनी च कनिट्ठिका  
सङ्घे दानानि दत्वान कतपुञ्ञा विरोचतीति।   
    
१। ब्रह्मचारयो - मछसं।   
ब्रह्मचारिये, - [प्त्स्।]   
२। अहुं - कत्थचि,   
३। मंवोव - मछसं।   
४। दानं दस्सामिहं - स्या,   
    
[ब्ज्त् पगे ८०] [\x ८०।]       
    
६३८। धम्मेन पुब्बे भगिनी तया भद्दे विरोचति,   
यं सङ्घस्मिं अप्पमेय्ये पतिट्ठापेसि दक्खिणं।   
    
६३९। पुच्छितो हि मया बुद्धो गिज्झकूटम्हि पब्बते,   
विपाकं संविभागस्स यत्थ दिन्नं महप्फलं।   
    
६४०। यजमानानं मनुस्सानं पुञ्ञपेक्खान पाणिनं,   
करोतं ओपधिकं पुञ्ञं यत्थ दिन्नं महप्फलं।   
    
६४१। तं मे बुद्धो वियाकासि चत्तारो च फले ठिता,   
विपाकं संविभागस्स यत्थ दिन्नं महप्फलं।   
    
६४२। चत्तारो च पटिपन्ना चत्तारो च फले ठिता,   
एस सङ्घे उजुभूतो पञ्ञसीलसमाहितो।   
    
६४३। यजमानानं मनुस्सानं पुञ्ञपेक्खान पाणिनं,   
करोतं ओपधिकं पुञ्ञं सङ्घे दिन्नं महप्फलं।   
    
६४४। एसो हि सङ्घो विपुलो महग्गतो  
एसप्पमेय्यो उद्धीव सागरो  
एतेहि सेट्ठा नरवीरसावका  
पभङ्करा धम्ममुदीरयन्ति१।   
    
६४५। तेसं सुदिन्नं सुहुतं सुयिट्ठं,   
ये सङ्घमुद्दिस्स ददन्ति दानं  
सा दक्खिणा सङ्घगता पतिट्ठिता  
महप्फला लोकविदूहि वण्णिता।   
    
६४६। एतादिसं यञ्ञमनुस्सरन्ता२  
ये वेदजाता विचरन्ति लोके  
विनेय्य मच्छेरमलं समूलं  
अनिन्दिता सग्गमुपेन्ती ठानन्ति।   
    
दद्दल्ल विमानं।   
    
३। ७  
    
६४७। फलिकरजतहेमजालच्छन्नं  
विविधविचित्रतलमद्दसं सुरम्मं  
व्यम्हं सुनिम्मितं तोरणूपपन्नं  
रुचकुपकिण्णमिदं सुभं विमानं।   
[प्त्स् पगे ०३३] [\क़् ३३।]        
६४८। भाति च दससिसा नभेव सुरियो  
सरदे तमोनुदो सहस्सरंसि  
तथा तपतिमिदं तव विमानं  
जलमिव धूमसिखो निसे नभग्गे।   
    
१। धम्मकथं उदीरयन्ति - स्या।   
२। पुञ्ञमनुस्सरन्ता - स्या।   
    
[ब्ज्त् पगे ८२] [\x ८२।]       
    
६४९। मुसतीव नयनं सतेरताव१  
आकासे ठपितमिदं मनुञ्ञं  
वीणामुरजसम्मतालघुट्ठं  
इद्धं इन्दपुरं तथा तवेदं।   
    
६५०। पदुम कुमुदुप्पल कुवलयं  
यूधिक२ बन्धुकनोजका च सन्ति  
सालकुसुमुत पुप्फिता असोका  
विविध दुमग्ग सुगन्ध सेवितमिदं।   
    
६५१। सऌअल लबुज भुजक३ सञ्ञता४  
कुसकसुफुल्लित लतावलम्बिनीहि  
मणिजाल सदिसा यसस्सिनी  
रम्मा पोक्खरणी उपट्ठिता ते।   
    
६५२। उदकरुहा च येत्थि पुप्फजाता  
थलजा ये च सन्ति रुक्खजाता  
मानुसकामानुसका च दिब्बा  
सब्बे तुय्हं निवेसनम्हि जाता।   
    
६५३। किस्स संयमदमस्सयं५ विपाको  
केनासि कम्मफलेनिधूपपन्ना  
यथा च ते अधिगतमिदं विमानं  
तदनुपदं अवचासुऽऌआरपखुमेति। ६  
    
६५४। यथा च मे अधिगतमिदं विमानं  
कोञ्चमयूरचकोर सङ्घचरितं  
दिब्बपिलवहंसराजचिण्णं  
दिविजकारण्डव कोकिलाभिनदितं।   
    
६५५। नाना सन्तानक पुप्फरुक्खविविधा  
पाटलि जम्बु असोक रुक्खवन्तं  
यथा च मे अधिगतमिदं विमानं  
तन्ते पवदिस्सामि७ सुणोहि भन्ते।   
    
६५६। मगधवरपुरत्थिमेन  
नाऌअकगामो नाम अत्थि भन्ते  
तत्थ अहोसिं पुरे सुणिसा  
सेनसवती८ तत्थ जानिंसु ममं।   
    
१। सतेरिता - स्या।   
२। योधिक - मछसं।   
योथिका भण्डिका नोजका - स्या  
३। सुजक - सि, स्या,   
४। संयुत्ता - मछसं।   
५। सिमदमस्सयं - सीमु।   
६। अवचासिऌआरपमेहाति - मछसं।   
७। पवेदयामि - मछसं।   
८। पेवसती इति - मछसं  
    
[ब्ज्त् पगे ८४] [\x ८४।]       
    
६५७। साहं अपचितत्थधम्मकुसलं  
देवमनुस्सपूजितं महन्तं  
उपतिस्सं निब्बुतं अप्पमेय्यं  
मुदीतमना कुसुमेहि अब्भोकिरिं१।   
[प्त्स् पगे ०३४] [\क़् ३४।]        
६५८। परमगतिगतञ्च पूजयित्वा  
अन्तिमदेहधरं इसिं उऌआरं,   
पहाय मानुसकं समुसस्यं  
तिदसगता इधमावसामि ठानन्ति।   
    
सेसवती विमानं।   
    
३। ८  
    
६५९। पीतवत्थे पीतधजे पीतालङ्कारभूसिते,   
पीतन्तराहि वग्गुहि अपिऌअन्धाव सोहसि।   
    
६६०। का कम्बुकेयूरधरे२ कञ्चनावेऌअभूसिते,   
हेमजालक पच्छन्ने३ नानारतनमालिनि।   
    
६६१। सोवण्णमहा लोहितङ्कमया च४  
मुत्तामया वेफरियमया च  
मसारगल्ला सह लोहितङ्का  
पारावतक्खीहि५ मणीहि चित्तिता।   
    
६६२। कोचि कोचि एत्थ मयूरसुस्सरो  
हंसस्सरञ्ञो करवीकसुस्सरो  
तेसं सरो सूयति वग्गुरूपो  
पञ्चङ्गिकं तुरियमिवप्पवादितं।   
    
६६३। रथो च ते सुहो वग्गु नानारतनचित्तितो६  
नानावण्णाभि धातूहि सुचिभत्तो च सोभति।   
    
६६४। तस्मिं रथे कञ्चनबिम्बवण्णे  
या त्वं ठिता७ भाससिमं पदेसं  
देवते पुच्छिताचिक्ख किस्स कम्मस्सिदं फलन्ति।   
    
१। अब्भूकिरिं - मछसं।   
२। काकम्बुकायूरधरे - मछसं।   
काकम्बुकायूरधरे - स्या।   
३। हेमजालकसञ्छन्ने - मछसं।   
४। लोहितग्गमयाच - मछसं।   
५। पारेकक्खीहि - मछसं।   
पारावटक्खीहि - अट्ठकथा।   
६। ना ना रतन चित्तगो - स्या।   
७। यत्थट्ठिता - सी।   
    
[ब्ज्त् पगे ८६] [\x ८६।]       
    
६६५। सोवण्णजालं मणिसोण्णचित्तितं१  
मुत्ताचितं हेमजालेन छन्नं२  
परिनिब्बुते गोतमे अप्पमेय्ये  
पसन्नचित्ता अहमाभिरोपयिं।   
    
६६६। ताहं कम्मं करित्वान कुसलं बुद्धवण्णितं,   
अपेतसोका सुखिता सम्पमोदामनामयाऽति।   
    
मल्लिका विमानं।   
    
३। ९  
    
६६७। का नाम त्वं विसालक्खि रम्मे चित्तलतावने,   
समन्ता अनुपरियासि नारीगणपुरक्खता। ३  
    
६६८। यदा देवा तावतिंसा पविसन्ति इमं वनं,   
सयोग्गा सरथा सब्बे चित्रा होन्ती इधागता।   
    
[प्त्स् पगे ०३५] [\क़् ३५।]       
६६९। तुय्हञ्च इध पत्ताय उय्याने विचरन्तिया,   
काये न दिस्सति चित्तं केनरूपं तवेदिसं  
देवते पुच्छिताचिक्ख किस्स कम्मस्सिदं फलन्ति।   
    
६७०। येन कम्मेन देविन्द रूपं मय्हं गती च मे,   
इद्धि च अनुभावो च तं सुणोहि पुरीन्दद।   
    
६७१। अहं राजगहे रम्मे सुनन्दानामुपासिका,   
सद्धा सीलेन सम्पन्ना संविभागरता सदा।   
    
६७२। अच्छादनञ्च भत्तञ्च सेनासनं पदीपियं,   
अदासिं उजुभूतेसु विप्पसन्नेन चेतसा।   
    
६७३। चातुद्दसिं पञ्चदसिं याच पक्खस्स अट्ठमी,   
पाटिहारिय पक्खञ्च अट्ठङ्गसुसमागतं।   
    
६७४। उपोसथं उपवसिस्सं सदा सीलेसु संवुता,   
सञ्ञमा संविभागा च विमानं आवसामहं  
    
६७५। पाणातिपाता विरता मुसावादा च सञ्ञता,   
थेय्या च अतिचारा च मज्जपाना च आरका।   
    
६७६। पञ्चसिक्खापदे रता अरियसच्चान कोविदा,   
उपासिका चक्खुमतो गोतमस्स यसस्सिनो।   
    
६७७। तस्सा मे ञातिकुला दासी४ सदा मालाभिहारती,   
ताहं भगवतो थूपे सब्बमेवाभिरोपयिं।   
    
१। मणिसोण्णचित्तं - सी, स्या।   
२। भेमजालकसञ्जन्नं - स्या।   
३। पुरक्खिता - स्या।   
४। ञातिकुलं आसि - स्या।   
    
[ब्ज्त् पगे ८८] [\x ८८।]       
    
६७८। उपोसथे चहं गन्त्वा मालागन्धविलेपनं,   
थूपस्मिं अभिरोपेसिं पसन्ना सेहि पाणिहि।   
    
६७९। तेन कम्मेन देविन्द रूपं मय्हं गती च मे,   
इद्धि च अनुभावो च यं मालं अभिरोपयिं।   
    
६८०। यञ्च सीलवती आसिं न तं ताव विपच्चती,   
आसा च पन मे देविन्द सकदागामिनी सियन्ति।   
    
विसालक्खी विमानं।   
    
३। १०  
    
६८१। पारिच्छत्तके कोविऌआरे रमणीये मनोरमे,   
दिब्बं मालं गन्थमाना गायन्ती सम्पमोदसी।   
    
६८२। तस्सा ते नच्चमानाय अङ्गमङ्गेहि सब्बसो,   
दिब्बा सद्दा निच्छरन्ति सवणीया मनोरमा।   
    
६८३। तस्सा ते नच्चमानाय अङ्गमङ्गेहि सब्बसो,   
दिब्बा गन्धा पवायन्ति सुचिगन्धा मनोरमा।   
    
६८४। विवत्तमाना कायेन या वेणीसु पिऌअन्धना,   
तेसं सूयति निग्घोसो तुरिये पञ्चङ्गिके यथा।   
    
६८५। वटंसका वातधूता वातेन सम्पकम्पिता,   
तेसं सूयति निग्घोसो तुरिये पञ्चङ्गिके यथा।   
    
६८६। यापि ते सिरस्मिं माला सुचिगन्धा मनोरमा,   
वाति गन्धो दिसा सब्बा रुक्खो मञ्जुस्सको१ यथा।   
[प्त्स् पगे ०३६] [\क़् ३६।]        
६८७। घायसे तं सुचिं गन्धं रूपं पस्ससि अमानुसं,   
देवते पुच्छितिचिक्ख किस्स कम्मस्सिदं फलन्ति।   
    
६८८। पभस्सरं अच्चिमन्तं वण्णगन्धेन सञ्ञुतं२,   
असोकपुप्फमालाहं बुद्धस्स उपनामयिं।   
    
६८९। ताहं कम्मं करित्वान कुसलं बुद्धवण्णितं,   
अपेतसोका सुखिता सम्पमोदामनामयाति।   
    
पारिच्छत्तक विमानं।   
    
पारिच्छत्तकवग्गो ततियो।   
    
तस्सुद्दानं: -  
    
उऌआरं३ उच्छुपल्लङ्कं४ लता च गुत्तिलेन च  
दद्दल्ल सेसवती मल्ली५ विसालक्खि पारिच्छत्तको  
वग्गो तेन पवुच्चतीति।   
    
१। मञ्जुसको - मछसं।   
२। संयुतं - मछसं।   
३। उऌआरो - मछसं।   
४। उच्छुपल्लङ्को - मछसं।   
५। सेस्मल्लिका - मछसं।   
    
[ब्ज्त् पगे ९०] [\x ९०।]       
    
४। १  
[प्त्स् पगे ०३७] [\क़् ३७।]        
६९०। मञ्जेट्ठके१ विमानस्मिं सोण्ण वालुक सन्थते,   
पञ्चङ्गिकेन तुरियेन रमसि सुप्पवादिते।   
    
६९१। तस्मा विमाना ओरुय्ह निम्मिता रतनामया,   
ओगाहसि सालवनं पुप्फितं सब्बकालिकं  
    
६९२। यस्स यस्सेव सालस्स मूले तिट्ठसि देवते,   
सो सो मुञ्चति पुप्फानि ओनमित्वा दुमुत्तमो  
    
६९३। वातेरितं सालवनं आधूतं दिजसेवितं,   
वाति गन्धो दिसा सब्बा रुक्खो मञजूसको यथा  
    
६९४। घायसे तं सुचिं गन्धं रूपं पस्ससि अमानुसं,   
देवते पुच्छिताचिक्ख किस्स कम्मस्सिदं फलन्ति  
    
६९५। अहं मनुस्सेसु मनुस्सभूता दासी अयिरकुले अहुं,   
बुद्धं निसिन्नं दिस्वान सालपुप्फेहि ओकिरिं  
    
६९६। वटंसकं च सुकतं सालपुप्फमयं अहं,   
बुद्धस्स उपनामेसि पसन्ना सेहि पाणिहि।   
    
६९७। ताहं कम्मं करित्वान कुसलं बुद्धवण्णितं,   
अपेतसोका सुखिता सम्पमोदामनामयाति।   
    
मञ्जेट्ठक विमानं।   
    
४। २  
    
६९८। सभस्सर वरवण्णनिभे  
सुरत्तवत्थ निवासने२  
महिद्धिके चन्दनरुचिरगत्ते  
का त्वं सुभे देवते वन्दसे ममं  
    
६९९। पल्लङ्को च ते महग्घो  
नानारतनचित्तितो रुचिरो  
यत्थ त्वं निसिन्ना विरोचसि  
देवराजारिव३ नन्दने वने  
    
७००। किं त्वं पुरे सुचरितमाचरि भद्दे  
किस्स कम्मस्स विपाकं अनुभोसि देवलोकस्मिं  
देवते पुच्छिताचिक्ख किस्सकम्मस्सिदं फलन्ति  
    
१। मञ्जिट्ठके - मछसं।   
२। सुरत्तवत्थवसने - मछसं।   
३। देवराजाव - सी।   
    
[ब्ज्त् पगे ९२] [\x ९२।]       
    
७०१। पिण्डाय ते चरन्तस्स  
मालं फाणितञ्च अद्दं भन्ते  
तस्स कम्मस्सिदं विपाकं  
अनुभोमि देवलोकस्मिं  
[प्त्स् पगे ०३८] [\क़् ३८।]        
७०२। होति च मे अनुतापो  
अपरद्धं१ दुक्कतञ्च मे भन्ते  
साहं धम्मं नास्सोसिं  
सुदेसितं धम्मराजेन  
    
७०३। तं तं वदामि भद्दन्ते  
यस्स मे अनुकम्पियो  
कोचि धम्मेसु तं समादपेथ२  
सुदेसितं धम्मराजेन  
    
७०४। येसं अत्थि सद्धा बुद्धे धम्मे च सङ्घरतने च,   
तं३ ते मं अतिविरोचन्ति आयुना यस्सा सिरिया  
    
७०५। पतापेन वण्णेन उत्तरीतरा  
अञ्ञे महिद्धिकतरा मया देवाति  
    
पभस्सर विमानं।   
    
४। ३  
७०६। अलङ्कता मणिकञ्चनाचितं  
सुवण्णजाल चित्तं४ महन्तं  
अभिरुय्ह गजवरं सुकप्पितं  
इधागमा वेहासयं५ अन्तऌइक्खे  
    
७०७। नागस्स दन्तेसु दुवेसु निम्मिता  
अच्छोदिका पदुमिनियो सुफुल्ला  
पदुमेसु च तुरियगणा पभिज्जरे  
इमा च नच्चन्ति मनोहरायो  
    
७०८। देविद्धिपत्तासि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीति  
    
१। अपराधं - स्या।   
२। समादपेत्थ - स्या।   
३। तं इतिपदं मरम्मछट्ठङ्गीतिपिटके न दीस्सते।   
४। सोवण्णजालचितं - मछसं।   
५। वेहायसं मछसं।   
    
[ब्ज्त् पगे ९४] [\x ९४।]       
    
७०९। बाराणसियं उपसङ्कमित्वा  
बुद्धस्सहं वत्थयुगं अदासिं  
पादानि वन्दित्व छमा निसीदिं  
चित्ता चहं अञ्जलिकं अकासिं  
    
७१०। बुद्धो च मे कञ्चनसन्निभत्तवो  
अदेसयी समुदयदुक्खनिच्चतं  
असङ्खतं दुक्खनिरोधसस्सतं  
मग्गं अदेसेसि१ यतो विजानियं  
    
७११। अप्पायुकी कालकता ततो चुता  
उपपन्ना तिदसगणं यस्ससिनी  
सक्कस्साहं२ अञ्ञतरा पजापती  
यसुत्तरा नाम दिसासु विस्सुताऽति।   
[प्त्स् पगे ०३९] [\क़् ३९।]        
नाग विमानं।   
    
४। ४  
    
७१२। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका  
    
७१३। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया  
    
७१४। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीऽति  
    
७१५। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलऽन्ति  
    
७१६। अहं च बाराणसियं बुद्धस्सादिच्चबन्धुनो,   
अदासिं सुक्खकुम्मासं पसन्ना सेहि३ पाणिहि  
    
७१७। सुक्खाय अलोणिकाय च पस्स फलं कुमामासपिण्डिया,   
अलोमं सुखितं दिस्वा को पुञ्ञं न करिस्सति  
    
१। अदेससी - मछसं।   
२। सक्कस्सहं - मछसं।   
३। सकेहि - [प्त्स्।]   
    
[ब्ज्त् पगे ९६] [\x ९६।]       
    
७१८। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
७१९। अक्खामि ते भिक्खु महानुभावे  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीति।   
    
अलोमा विमानं१।   
    
[ब्ज्त् पगे ९६] [\x ९६।]       
    
४। ५  
    
। ०७२०। अभिक्कन्नेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका  
    
७२१। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया  
    
७२२। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीऽति  
    
७२३। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं  
। ०  
७२४। अहं अन्धकविन्दस्मिं बुद्धस्सदिच्चबन्धुनो,   
अदासिं कोलसम्पाकं कञ्जिकं२ तेलधूपितं  
    
७२५। पिप्फल्या लसुनेन च मिस्सं लामञ्जकेन च,   
अदासिं उजुभूतस्मिं३ विप्पसन्नेन चेतसा  
    
७२६। या महेसित्तं कारेय्य चक्कवत्तिस्स राजिनो  
नारी सब्बङ्गकल्याणी भत्तुचानोमदस्सिका  
एतस्स कञ्जिकदानस्स कलं नाग्घति सोऌअसिं  
    
७२७। सतं निक्खा सतं अस्सा सतं अस्सतरी रथा  
सतं कञ्ञासहस्सानि आमुत्तमणिकुण्डला  
एतस्स कञ्जिकदानस्स कलं नाग्घन्ति सोऌअसिं  
    
१। अलोम विमानं - मछसं।   
२। कञ्जियं - कत्थचि  
३। उजुभूतेसु - कत्थचि  
    
[ब्ज्त् पगे ९८] [\x ९८।]       
    
७२८। सतं हेमवता नागा ईसा दन्ता उरूऌहवा  
सुवण्णकच्छा मातङ्गा हेमकप्पन वाससा१  
एतस्स कञ्जिकदानस्स कलं नाग्घन्ति सोऌअसिं  
७२९। चतुन्नम्पि२ दीपानं इस्सरं योध कारये,   
एतस्स कञ्जिकदानस्स कलं नाग्घति सोऌअसिऽन्ति।   
[प्त्स् पगे ०४०] [\क़् ४०।]        
कञ्जिकदायिका विमानं।   
    
४। ६  
    
७३०। अभिक्कन्तेन वण्णेन या त्वं तिट्ठसि देवते,   
ओभासेन्ती३ दिसा सब्बा ओसधी विय तारका  
    
७३१। तस्सा ते नच्चमानाय अङ्गमङ्गेहि सब्बसो,   
दिब्बा सद्दा निच्छरन्ति सवणीया मनोरमा  
    
७३२। तस्स ते नच्चमानाय अङ्गमङ्गेहि सब्बसो,   
दिब्बा गन्धा पवायन्ति सुचिगन्धा मनोरमा  
    
७३३। विवत्तमाना कायेन या वेणीसु पिऌअन्धना,   
तेसं सूयति निग्घोसो तुरिये पञ्चङ्गिके यथा  
    
७३४। वटंसका वातधूता वातेन सम्पकम्पिता,   
तेसं सूयति निग्घोसो तुरिये पञ्चङ्गिके यथा  
    
७३५। यापि ते सिरस्मिं माला सुचिगन्धा मनोरमा,   
वाति गन्धो दिसा सब्बा रुक्खो मञ्जुसको यथा  
    
७३६। घायसे तं सुचिं गन्धं रूपं पस्ससि अमानुसं,   
देवते पुच्छिताचिक्ख किस्स कम्मस्सिदं फलऽन्ति  
    
७३७। सावत्थियं मय्हं सखी भदन्ते  
सङ्घस्स कारेसि महाविहारं  
तत्थप्पसन्ना अहमनुमोदिं  
दिस्वा अगारञ्च पियञ्च मेतं  
    
७३८। तायेव मे सुद्धनुमोदनाय  
लद्धं विमानं अब्भुतं दस्सनेय्यं  
समन्ततो सोऌअस योजनानि  
वेहासयं गच्छति इद्धिया मम  
    
७३९। कूटागारा निवेसा मे विभत्ता भागसो मिता,   
दद्दल्लमाना आभन्ति समन्ता सतयोजनं  
    
१। हेमकप्प निवाससा - [प्त्स्]  
२। चतुन्नम्पि च - कत्थचि।   
    
[ब्ज्त् पगे १००] [\x १००।]       
    
७४०। पोक्खरञ्ञो च मे एत्थ पुथुलोमनिसेविता,   
अच्छोदिका विप्पसन्ना सोण्णवालुकसन्थता  
    
७४१। नानापदुमसञ्छन्ना पुण्डरीकसमोतता,   
सुरभी सम्पवायन्ती मनुञ्ञा माफतेरिता  
    
७४२। जम्बुयो पनसा ताला नाऌइकेरवनानि च,   
अन्तो निवेसने जाता नाना रुक्खा अरोपिमा  
    
७४३। नाना तुरियसङ्घुट्ठं अच्छरागणघोसितं,   
योऽपि मं सुपिने पस्से सोऽपि चित्तो सिया नरो  
    
७४४। एतादिसं अब्भुतं दस्सनीयं१ विमानं सब्बतो पभं,   
मम कम्मेहि निब्बत्तं अलं पुञ्ञानि कातवेति  
[प्त्स् पगे ०४१] [\क़् ४१।]        
७४५। तायेव ते सुद्धनुमोदनाय  
लद्धं विमानं अब्भुतं दस्सनीयं  
या चेव सा दानमदासि नारी  
तस्सा गतिं ब्रूहि कुहिं उपपन्ना सा ति  
    
७४६। या सा अहु मय्हं सखी भदन्ते  
सङ्घस्स कारेसि महाविहारं  
विञ्ञातधम्मा सा अदासि दानं  
उप्पन्ना२ निम्माणरतीसु देवेसु  
    
७४७। पजापती तस्स सुनिम्मितस्स  
अचिन्तियो कम्मविपाको तस्सा  
यमेतं पुच्छसि कुहिं उपपन्ना साऽति  
तं ते वियाकासिं अनञ्ञथा अहं  
    
७४८। तेनहि अञ्ञेपि३ समादपेथ  
सङ्घस्स दानानि ददाथ वित्ता  
धम्मञ्च सुणाथ पसन्नमानसा  
सुदुल्लभो लद्धो मनुस्सलाभो  
    
७४९। यं मग्गं मग्गाधिपन्त्यदेसयी४  
ब्रह्मस्सरो कञ्चन सन्निभत्तवो  
सङ्घस्स दानानि ददाथ वित्ता  
महप्फला यत्थ भवन्ति दक्खीणा  
    
१। अब्भूत दस्सनेय्यं - मछसं।   
२। उप्पन्ना - सीमु  
३। तेनहञ्ञेपि - मछसं।   
४। मग्गाधिपती अदेसयी - मछसं।   
    
[ब्ज्त् पगे १०२] [\x १०२।]       
    
७५०। ये पुग्गला अट्ठ सतं पसत्था  
चत्तारि एतानि युगानि होन्ति  
ते दक्खिणेय्या सुगतस्स सावका  
एतेसु दिन्नानि महप्फलानि  
    
७५१। चत्तरो च पटिपन्ना चत्तारो च फले ठिता,   
एस सङ्घो उजुभूतो पञ्ञासीलसमाहितो  
    
७५२। यजमानानं मनुस्सानं पुञ्ञपेक्खान पाणिनं,   
करोतं ओपधिकं पुञ्ञं सङ्घे दिन्नं महप्फलं  
    
७५३। एसो हि सङ्घो विपुलो महग्गतो  
एसप्पमेय्यो उद्धीव सागरो  
एतेहि सेट्ठा नरवीरसावका  
पहङ्करा धम्ममुदीरयन्ति  
    
७५४। तेसं सुदिन्नं सुहुतं सुयिट्ठं  
ये सङ्घमुद्दिस्स ददन्ति दानं  
सा दक्खीणा सङ्घगता पतिट्ठिता  
पहप्फला लोकविदून वण्णिता  
७५५। एतादिसं यञ्ञमनुस्सरन्ना  
ये वेदजाता विचरन्ति लोके  
विनेय्य मच्छेरमलं समूलं  
अनिन्दिता सग्गमुपेन्ति ठानन्ति  
[प्त्स् पगे ०४२] [\क़् ४२।]        
विहारविमानं।   
    
भाणवारं दुतियं।   
    
४। ७  
    
७५६। अभिक्कन्नेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका  
    
७५७। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया  
    
७५८। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीऽति  
    
[ब्ज्त् पगे १०४] [\x १०४।]       
    
७५९। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं  
    
७६०। इन्दीवरानं हत्थकं अहमदासिं  
भिक्खुनो पिण्डाय चरन्तस्स  
एसिकानं उन्नतस्मिं  
नगरवरे पण्णकते रम्मे  
    
७६१। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
७६२। अक्खामि ते भिक्खु महानुभाव  
मनुस्सभूता यमहं अकासिं,   
तेनम्हि एवं जलितानुभावा  
वण्णो च मे सब्बदिसा पभासतीति। (इन्दीवरदायिका)  
    
७६३। अभिक्कन्नेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका  
    
७६३। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया  
७६४। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीऽति  
    
७६६। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं  
    
७६७। नीलुप्पलहत्थकं अहमदासिं  
भिक्खुनो पिण्डाय चरन्तस्स  
एसिकानं उन्नतस्मिं  
नगरवरे पण्णकते रम्मे  
    
७६८। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
७६९। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीऽति। (नील्लुप्पलदायिका)  
    
७७०। अभिक्कन्नेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका  
    
[ब्ज्त् पगे १०६] [\x १०६।]       
    
७७१। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया  
    
७७२। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीऽति  
    
७७३। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं  
    
७७४। ओदातमूलकं हरितपत्तं  
उदकस्मिं सरे जातं अहमदासिं  
भिक्खुनो पिण्डाय चरन्तस्स  
एसिकानं उन्नतस्मिं  
नगरवरे पण्णकते रम्मे  
    
७७५। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
७७६। अक्खामि ते भिक्खु महानुभाव  
मनुस्सभूता यमकासि पुञ्ञं  
तेनम्हि एवं जलितानुभावा  
वण्णो च मे सब्बदिसा पभासतीऽति।   
[प्त्स् पगे ०४३] [\क़् ४३।]        
(ओदातमूलदायिका)  
    
७७७। अभिक्कन्नेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका  
    
७७८। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया  
    
७७९। पुच्छामि तं देवि महानुभावे  
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीऽति  
    
७८०। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलऽन्ति  
    
७८१। अहं सुमना सुमनस्स सुमनमकुऌआनि  
दन्तवण्णानि अहमदासिं  
भिक्खुनो पिण्डाय चरन्तस्स  
एसिकानं उन्नतस्मिं  
नगरवरे पण्णकते रम्मे  
[ब्ज्त् पगे १०८] [\x १०८।]        
७८२। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
७८३। अक्खामि ते भिकखु महानुभाव  
मनुस्सभूता यमहं अकासिं तेनम्हि एवं जलितानुभावा  
वण्णो च मे सब्बदिसा पभासतीऽति (सुवनमकुऌअदायिका)  
    
चतुरित्थिविमानं। 

४। ८  
    
७८४। दिब्बन्ते अम्बवनं रम्मं पासादेत्थ महल्लको,   
नाना तुरियसङ्घुट्ठो अच्छरागण घोसितो  
    
७८५। पदीपो चेत्थ जलति निच्चं सोवण्णमयो महा,   
दुस्सफलेहि रुक्खेहि समन्ता परिवारितो  
    
७८६। केन ते तादिसो वण्णो ते इधमिज्झति,   
उप्पज्जन्ति च ते भोगा ये केचि मनसो पिया  
    
७८७। पुच्छामि तं देवि महानुभावे   
मनुस्सभूता किमकासि पुञ्ञं   
केनासि एवं जलितानुभावा   
वण्णो च ते सब्बदिसा पभासतीऽति  
    
७८८। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलऽन्ति  
    
७८९। अहं मनुस्सेसु मनुस्सभूता   
पुरीमाय जातिया मनुस्सलोके विहारं सङ्घस्स कारेसिं अम्बेहि परिवारितं  
    
७९०। परियोसिते विहारे कारेन्ते निट्ठीते महे,   
अम्बे अच्छादयित्वान१ कत्वा दुस्समये फले   
    
७९२। तेन मे अम्बवनं रम्मं पासादेत्थ महल्लको,   
नानातुरिय सङ्घुट्ठो अच्छरागण घोसितो  
    
१। अम्बेहि छदयित्वान - मछसं।   
    
[ब्ज्त् पगे ११०] [\x ११०।]       
    
७९३। पदीपो चेत्थ जलति निच्चं सोवण्णमयो मय्हं,   
दुस्सफलेहि रुक्खेहि समन्ता परिवारितो  
    
७९४। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
७९५। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीऽति  
    
अम्बविमानं। 

४। ९  
[प्त्स् पगे ०४४] [\क़् ४४।]        
७९६। पीतवत्थे पीतधजे पीतालङ्कारभूसिते,   
पीतचन्दनलित्तङ्गे पीतौप्पलमालिनि१  
    
७९७। पीतपासादसयने पीतासने पीतभाजने,   
पीतछत्ते पीतरथे पीतस्से पीतवीजने।   
    
७९८। किं कम्ममकरी भद्दे पुब्बे मानुसके भवे,   
देवते पुच्छिताचिक्खि किस्स कम्मस्सिदं फलऽन्ति।   
    
७९९। कोसातकी नाम लतत्थि भन्ते कित्तिता अनभिज्झिता, २  
तस्सा चत्तारि पुप्फानि थूपं अभिहरिं अहं।   
    
८००। सत्थु सरीरमुद्दिस्स विप्पसन्नेन चेतसा,   
नास्स मग्गं अवेक्खिस्सं तदग्गमनसा३ सति।   
    
८०१। ततो मं अवधी गावी थूपं अप्पत्तमानसं,   
तञ्चाहं अभिसञ्चेय्यं भीयो नून इतो सिया।   
    
८०२। तेन कम्मेन देविन्द मघवा देवकुञ्जर,   
पभाय मानुसं देहं तव सहव्यतमागता, ति४  
    
८०३। इदं सुत्वा तिदसाधिपति मघवा देवकुञ्जरो,   
तावतिंसे पसादेन्तो मातलिं एतदब्रवी, ति।   
    
१। पीतुप्पलमधारिनी, - स्या,   
पीतुप्पलमालिनी - [प्त्स्।]   
२। तित्थिका अनभिवच्छिता - मछसं।   
३। ततग्गमनसा - म छ सं।   
तदङ्गमनसा - स्या,   
४। सहब्यमागतानि - मछसं।   
    
[ब्ज्त् पगे ११२] [\x ११२।]       
    
८०४। पस्स मातलि अच्छेरं चित्तं कम्मफलं इदं,   
अप्पकम्पि कतं देय्यं पुञ्ञं होति महप्फलं   
    
८०५। नत्थि चित्ते पसन्नम्हि अप्पिका१नाम दक्खिणा,   
तथागते वा सम्बुद्धे अथवा तस्स सावके।   
    
८०६। एहि मातलि अम्हेपि भिय्यो भिय्यो महेमसे,   
तथागतस्स धातुयो सुखो पुञ्ञानमुच्चयो।   
    
८०७। तिट्ठन्ते निब्बुते चापि समे चित्ते समं फलं,   
चेतोपणिधिहेतूहि सत्ता गच्छन्ति सुग्गतिं।   
    
८०८। बहुन्नं२ वत अत्थाय उप्पज्जन्ति तथागता,   
यत्थ कारं करित्वान सग्गं गच्छन्ति दायका, ति।   
    
पीत विमानं। 

४। १०  
    
८०९। ओभासयित्वा पठविं सदेवकं  
अतिरोचसि चन्दिमसुरिया विय   
सिरिया च वण्णेन यसेन तेजसा   
ब्रह्मा व देवे तिदसे वन्दसे ममं  
    
८११। किं त्वं पुरे कम्ममकासि अत्तना   
मनुस्सभूता पुरिमाय जातिया  
दानं सुचिण्णं अथ सीलसञ्ञमं   
केनूपपन्ना सुगतिं यसस्सिनी।   
देवते पुच्छिताचिक्ख किस्स कम्मसिदं फलऽन्ति।   
[प्त्स् पगे ०४५] [\क़् ४५।]        
८१२। इदानि भन्ते इममेव गामं  
पिण्डाय अम्हाक घरं उपागमि  
ततो ते उच्छुस्स अदासिं खण्डिकं  
पसन्नचित्ता अतुलाय पीतिया।   
    
१। अप्पका - मछसं।   
२। बहूनं - मछसं।   
    
[ब्ज्त् पगे ११४] [\x ११४।]       
    
८१३। सस्सु च पच्छा अनुयुञ्जते ममं  
कहं नु उच्छु वधके अवाकिरि  
नच्छड्ढितं नो पन खादितं मया  
सन्तस्स भिक्खुस्स सयं अदासहं।   
    
८१४। तुय्हन्नविदं इस्सरियं अथो मम  
इतिस्सा१ सस्सु परिहासते ममं  
लेड्ढुं गभेत्वा पहारं अदासि मे  
ततो वुता कालकताम्भि देवता।   
    
८१५। तदेव कम्मं कुसलं कतं मया  
सुखञ्च कम्मं अनुभोमि अत्तना   
देवेहि सद्धिं परिचारयामहं  
मोदामहं कामगुणेहि पञ्चहि।   
    
८१६। तदेव कम्मं कुसलं कतं मया  
सुखञ्च कम्मं अनुभोमि अत्तना   
देविन्द गुत्ता तिदसेहि रक्खिता   
सम्पपिता कामगुणेहि पञ्चहि  
    
८१७। एतादिसं पुञ्ञफलं अनप्पकं  
    
महाविपाका मम उच्छुदक्खिणा देवेहि सद्धिं परिचारयामहं  
मोदामहं कामगुणेहि पञ्चहि। ८१८। एतादिसं पुञ्ञफलं अनप्पकं   
महाजुतीका मम उच्छुदक्खिणा देविन्दगुत्ता तिदसेहि रक्खिता  
सहस्सनेत्तोरिव२ नन्दने वने।   
    
८१९। तुवञ्च भन्ते अनुकम्पकं विदुं   
उपेच्च वन्दिं कुसलञ्च पुच्छिसं   
ततो ते उच्छुस्स अदासिं खण्डिकं  
पसन्नचित्ता अतुलाय पीतियाति।   
    
उच्छु विमानं। 

४। ११  
    
८२०। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
८२१। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
[प्त्स् पगे ०४६] [\क़् ४६।]        
१। इतिस्स - [प्त्स्]  
२। सहस्सनेत्तोविय - कत्थवि  
    
[ब्ज्त् पगे ११६] [\x ११६।]       
    
८२२। पुच्छामि तं देवि महानुभावे,   
मनुस्सभूता किमकासि पुञ्ञं  
केनासि एवं जलितानुभावा  
वण्णो च ते सब्बदिसा पभासतीऽति।   
    
८२३। सा देवता अत्तमना मोग्गल्लानेन पुच्छिता,   
पञ्हं पुट्ठा वियाकासि यस्स कम्मस्सिदं फलं।   
    
८२४। अहं मनुस्सेसु मनुस्सभुता  
दिस्वान समणे सीलवन्ते   
पादानि वन्दित्व मनं पासादयिं  
चित्तामहं अञ्जलिकं अकासिं।   
८२५। तेन मे तदिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
८२६। अक्खामि ते भिक्खु महानुभाव  
मनुस्सभूता यमहं अकासिं  
तेनम्हि एवं जलितानुभावा  
वण्णो च मे सब्बदिसा पभासतीऽति।   
    
चन्दन विमानं। 

४। १२  
    
८२७। अभिक्कन्तेन वण्णेन या त्वं तिट्ठसि देवते,   
हत्थे पादे च१ विग्गय्ह नच्चसि सुप्पवादिते।   
    
८२८। तस्सा ते नच्चमानाय अङ्गमङ्गेहि सब्बसो,   
दिब्बा सद्दा निच्छरन्ती सवनीया मनोरमा।   
    
८२९। तस्सा ते नच्चमानाय अङ्गमङ्गेहि सब्बसो,   
दिब्बा गन्धा पवायन्ती पुचिगन्धा मनोरमा।   
    
८३०। विवत्तमाना कायेन या वेणीसु पिऌअन्धना,   
तेसं सूयति निग्घोसो तुरिये पञ्चङ्गिके यथा।   
    
८३१। वटंसका वातधूता वातेन सम्पकम्पिता,   
तेसं सूयति निग्घोसो तुरिये पञ्चङ्गिको यथा।   
    
८३२। यापि ते सिरस्मिं माला सुचिगन्धा मनोरमा,   
वाति गन्धो दिसा सब्बा रुक्खो मञ्जुसको यथा।   
    
८३३। घायसे तं सुचिगन्धं रूपं पस्ससि अमानुसं,   
देवते पुच्छिकाचिक्ख किस्स कम्मस्सिदं फलन्ति।   
    
१। हत्थपादे च - मछसं।   
    
[ब्ज्त् पगे ११८] [\x ११८।]       
    
८३४। दासी अहं पुरे आसिं गयायं ब्राह्मणस्सहं,   
अप्पपुञ्ञा अलक्खिका रज्जुमालाति मं विदुं१।   
    
८३५। अक्कोसानं वधानं च तज्जनाय च उक्कता, २  
कूटं गहेत्वा निक्खम्म गच्छिं३ उदकहारिया।   
    
८३६। विपथे कुटं निक्खिपित्वा वनसण्डं उपागमिं,   
इधेमाहं मरिस्सामि को अत्थो४ जीवितेन मे।   
    
८३७। दऌहं पासं करित्वान आसुम्हित्वान५ पादपे,   
ततो दिसा विलोकेसिं को नु खो वनमस्सितो।   
    
८३८। तत्थद्दसासिं सम्बुद्धं सब्बलोकहितं मुनिं,   
निसिन्नं रुक्खमूलस्मिं झायत्तमकुकोभयं।   
    
८३९। तस्सा मे अहु संवेगो अब्भुतो लोमहंसनो,   
को नु खो वनमस्सितो मनुस्सो उदाहु देवता।   
[प्त्स् पगे ०४७] [\क़् ४७।]        
८४०। पासादिकं पसादनीयं वना निब्बानमागतं,   
दिस्वा मनो मे पसीदि नायं यादिस कीदिसो।   
    
८४१। गुत्तिन्द्रियो झानरतो अब्भिग्गतमानसो,   
हितो सब्बस्स दस्सनाय पुप्फं ओदुम्बरं यथा।   
    
८४२। भयभेरवो दुरासदो सीहोव गुहमस्सितो,   
दुल्लभायं दस्सनाय पुप्फं ओदुम्बरं यथा।   
    
८४३। सो मं मुदूहि वाचाहि आलपित्वा तथागतो,   
रज्जुमालेति मं अवोच७ सरणं गच्छ तथागतं।   
    
८४४। ताहं गिरं सुणित्वान नेलं अत्थवतिं सुचिं,   
सण्हं मुदुं च मग्गुं च सब्बसोका पनूदनं।   
    
८४५। कल्लचित्तं च मं ञत्वा पसन्नं सुद्धमानसं,   
हितो सब्बस्स लोकस्स अनुसासि तथागतो।   
    
८४६। इदं दुक्खन्ति मं अवोच अयं दुक्खस्स सम्भवो,   
अयं निरोधो८ मग्गो च अञ्जसो अमतोगधो।   
    
८४७। अनुकम्पकस्स कुसलस्स ओवादम्हि अहं ठिता,   
अज्झगा अमतं सन्तिं निब्बान९ अदमच्चुतं।   
    
१। मं विदू - स्या, [प्त्स्]  
२। उग्गता - मछसं।   
३। अगच्छिं - मछसं।   
आगच्छिं - स्या।   
४। कीवत्थोपि - स्या।   
५। आलम्बित्वान - मछसं। ६। बुद्धो अयं - मछसं।   
७। मं वोच - मछसं।   
८। दुक्खनिरोधो - मछसं।   
दुक्खनिरोधो च, - स्या।   
९। निब्बानं - मछसं।   
    
[ब्ज्त् पगे १२०] [\x १२०।]       
    
८४८। साहं अवट्ठिता पेमा दस्सने अविकम्पिनी,   
मूलजाताय सद्धाय धीता बुद्धस्स ओरसा।   
    
८४९। साहं रमामि कीऌआमि मोदामि अकुकोभया,   
दिब्बं मालं धारयामि पिवामि मधुमद्दवं।   
    
८५०। सट्ठीं तुरियसहस्सानि१ पटिबोधं करोन्ति मे,   
आऌअम्बो गग्गरो हीमो साधुवादी च संसयो।   
    
८५१। पोक्खरो च सुफस्सो च वीणा मोक्खा च नारियो,   
नन्दा चेव सुनन्दा च सोणदिन्ना सुविम्हिता।   
    
८५२। अऌअम्बुसा मिस्सकेसी च पुण्डरीकातिचारुणी, २  
एणिफस्सा सुफस्सा च सुभद्दा३ मुदुवादिनी।   
    
८५३। एता च चञ्ञा च सेय्यसा अच्छरानं पबोधिका,   
ता मं कालेनुपागन्त्वा अभिभासन्ति देवता।   
    
८५४। हन्द नच्चाम गायाम हन्द तं रमयामसे   
नयिदं अकतपुञ्ञानं कतपुञ्ञानमेविदं  
असोकं नन्दनं रम्मं तिदसानं महावनं   
    
८५५। सुखं अकतपुञ्ञानं इध नत्थि परत्थ च,   
सुखं च कतपुञ्ञानं इध चेव परत्थ च।   
    
८५६। तेसं सहव्यकामानं कत्तब्बं कुसलं बहुं,   
कतपुञ्ञा हि मोदन्ति सग्गे भोगसमङ्गिनो।   
    
८५७। बहुन्नं वत अत्थाय उप्पज्जन्ति तथागता  
दक्खिणेय्या मनुस्सानं पुञ्ञक्खेत्तानमाकरा  
यत्थ कारं करित्वान सग्गे मोदन्ति दायकाति।   
    
रज्जुमाला विमानं।   
    
मञ्जेट्ठक वग्गो चतुत्थो।   
    
तस्सुद्दानं: -   
    
मञ्जेट्ठा पभस्सरा नागा अलोमा कञ्जिकदायिका  
विहारचतुरित्थम्बा पीतुच्छु वन्दनरज्जुमाला  
वग्गो तेन पवुच्चतीति।   
    
इत्थिविमानं समत्तं।   
    
१। सट्ठितुरियसहस्सानि - मछसं।   
२। पुणरीकातिदारुणी - मछसं।   
३। समसाद्दा - स्या। [प्त्स्।]   
४। सेय्यासे - सी।   
    
[ब्ज्त् पगे १२२] [\x १२२।]       
    
५। १  
[प्त्स् पगे ०४९] [\क़् ४९।]        
८५८। को मे वन्दति पादानि इद्धिया यससा जलं,   
अभिक्कन्तेन वण्णेन सब्बा ओभासयं दिसाति।   
    
८५९। मण्डुकोहं पुरे आसिं उदके वारिगोचरो,   
तव धम्मं सुणन्तस्स अवधी वच्छपालको।   
    
८६०। मुहुत्तं चित्तप्पासादस्स इद्धिं पस्स यसञ्च मे,   
अनुभावं च मे पस्स वण्णं पस्स जुतिञ्च मे।   
८६१। ये च ते दीघमद्धान धम्मं अस्सोसुं गोतम,   
पत्ता ते अचलट्ठानं यत्थ गन्त्वा न सोचरेति।   
    
मण्डुकदेवपुत्तविमानं।   
    
५। २  
    
८६२। चिरप्पवासिं पुरिसं दुरतो सोत्थिमागतं,   
ञातिमित्ता सुहज्जा च अभिनन्दन्ति आगतं।   
    
८६३। तथेव कतपुञ्ञम्पि अस्मा लोका परं गतं,   
पुञ्ञानि पतिगण्हन्ति पियं ञातिं व१ आगतन्ति।   
    
८६४। उट्ठेहि रेवते सुपापधम्मे   
अपारुतं द्वारं२ अदानसीले   
नेस्साम तं यत्थ थुनन्ति दुग्गता  
समज्जता३ नेरयिका दुखेन।   
    
८६५। इवेच्च४ वत्वान यमस्स दुता  
ते द्वे यक्खा लोहितक्खा ब्रहन्ता  
पच्चेकबाहासु गहेत्वान रेवतं  
पक्कामयुं देवगणस्स सन्तिकेति।   
    
८६६। आदिच्चवण्णं रुचिरं पभस्सरं  
व्यम्हं सुभं कञ्चनजालछन्नं   
कस्सेतमाणिकिण्णजनं विमानं  
सुरियस्स रंसीरिव जोतमानं  
    
८६७। नारीगणा चन्दनसारलित्तं५   
उभतो विमानं उपसोभयन्ति   
तं दिस्सति सुरियसमानवण्णं  
को मोदति सग्गप्पत्तो विमानेति।   
    
१। ञातीव - मछसं।   
२। अपारुक द्वारे - मछसं।   
अपारुक द्वारं - [प्त्स्]  
३। समप्पिता - सी।   
४। इच्छेवं - स्या,   
५। चन्दनसारानुलित्ता - स्या।   
    
[ब्ज्त् पगे १२४] [\x १२४।]     

८६८। बाराणसियं नन्दियो नामासि उपासको अमच्छरी दानपती वदञ्ञू   
तस्सेतमाकिण्णजनं विमानं  
सुरियस्स रंसीरिव जोतमानं।   
    
८६९। नारीगणा चन्दनसारलित्ता  
उभतो विमानं उपसोभयन्ती  
तं दिस्सति सुरियसमानवण्णं   
सो मोदति सग्गप्पत्तो विमानेति।   
    
८७०। नन्दियस्साहं भरिया  
अगारिनि सब्बकुलस्स इस्सरा  
भत्तुविमाने रमिस्सामि दानहं  
न पत्थये निरयं दस्सनायाति।   
    
८७१। एसो ते निरयो सुपापधम्मे  
पुञ्ञं तया अकतं जीवलोके न हि मच्छरी रोसको पापधम्मो  
सग्गूपगानं लभति सहव्यतन्ती।   
    
८७२। किन्नु गूथञ्च मुत्तञ्च असुचि१ पतिदिस्सति,   
दुग्गन्धं किमिदं मीऌहं किमेतं उपवायतीति।   
    
८७३। एस संसवको नाम गम्भीरो सतपोरिसो,   
यत्थ वस्ससहस्सानि तुवं पच्चसि रेवतेति।   
    
८७४। किन्नु कायेन वाचाय मनसा दुक्कतं कतं।   
केन संसवको लद्धो गम्भीरो सतपोरिसोति।   
    
८७५। समणे ब्राह्मणेचापि अञ्ञोवापि वणिब्बके,   
मुसावादेन वञचेसि तं पापं पकतं तया।   
    
८७६। तेन संसवको लद्धो गम्भीरो सतपोरिसो,   
तत्थ वस्ससहस्सानि तुवं पच्चसि रेवते।   
    
८७७। हत्थेपि छिन्दन्ति अथोपि पादे  
कण्णेपि छिन्दन्ति अथोपि नासं  
अथोपि काकोऌअगणा समेच्च   
सङ्गम्म खादन्ति विफन्दमानन्ति।   
    
८७८। साधु खो मं पटिनेथ काहामि कुसलं बहुं  
दानेन समचरियाय सञ्ञमेन दमेन च   
यं कत्वा सुखिता होन्ति न च पच्छानुतप्परेति।   
    
१। असुचिं - सीमु।   
    
[ब्ज्त् पगे १२६] [\x १२६।]       
    
८७९। पुरे तुवं पमज्जित्वा इदानि परिदेवसि,   
सयं कतानं कम्मानं विपाकं अनुभोस्ससीति।   
    
८८०। को देवलोकतो मनुस्सलोकं,   
गन्त्वान पुट्ठो मे एवं वदेय्य  
निक्खित्तदण्डेसु ददाथ दानं  
अच्छादनं सयन१मथन्नपानं  
न हि मच्छरी रोसको पापधम्मो  
सग्गुपगानं लभति सहव्यतं।   
[प्त्स् पगे ०५१] [\क़् ५१।]        
८८१। साहं नून इतो गन्त्वा योनिं लद्धान मानुसिं  
वदञ्ञु सीलसम्पन्ना काहामि कुसलं बहुं  
दानेन समचरियाय सञ्ञमेन दमेन च।   
    
८८२। आरामानि च रोपिस्सं दुग्गे सङ्कमनाति च,   
पपञ्च उदपानञ्च विप्पसन्नेन चेतसा।   
    
८८३। चातुद्दसिं पञ्चदसिं या च पक्खस्स अट्ठमी,   
पाटिभारियपक्खञ्च अट्ठङ्गसुसमागतं।   
    
८८४। उपोसथं उपवसिस्सं सदा सीलेसु संवुता,   
न च दाने पमज्जीस्सं सामं दिट्ठमिदं मयाति।   
    
८८५। इच्चेवं विप्पलपन्तिं फन्दमानं ततो ततो,   
खिपिंसु निरये घोरे उद्धपादं अवंसिरन्ति।   
    
८८६। अहं पुरे मच्छरिनी अहोसिं  
परिभासिका समणब्राह्मणानं   
वितथेन च सामिकं वञ्चयित्वा  
पच्चामहं निरये घोररूपेति।   
    
रेवतीविमानं।   
    
५। ३  
    
८८७। यो वदतं पवरो मनुजेसु  
सक्यमुनी भगवा कतकिच्चो  
पारगतो बलविरियसमङ्गी  
तं सुगतं सरणत्थमुपेहि।   
    
८८८। रागविरागमनेजमसोकं  
धम्ममसङ्खतमप्पटिकूलं  
मधुरमिमं पगुणं सुविभत्तं   
धम्ममिमं सरणत्थमुपेहि  
    
१। सेय्य - मछसं।   
    
[ब्ज्त् पगे १२८] [\x १२८।]       
    
८८९। यत्थ च दिन्नमहप्फलमाहु  
चतुसु सुचीसु पुरिसयुगेसु  
अट्ठ च पुग्गल धम्मदसा ते  
सङ्घमिमं सरणत्थमुपेहीति।   
    
८९०। न तथा नपति नभस्मिं१ सुरियो  
चन्दो च न भासति न फुस्सो  
यथा अतुलमिदं महप्पभासं  
को नु त्वं महिं उपगा।   
    
८९१। छिन्दति च२ रंसि पभङ्करस्स   
साधिकं३ वीसति योजनानि आभा  
रत्तिम्पि च यथा दिवं करोति  
परिसुद्धं विमलं सुभं विमानं।   
[प्त्स् पगे ०५२] [\क़् ५२।]        
८९२। बहु पदुम विचित्त पुण्डरीकं  
वोकिण्णं कुसुमेहि नेकचित्तं  
अरजविरजहेमजालच्छन्नं  
आकासे नपति यथापि सुरियो।   
    
८९३। रत्तम्बरपीतवाससाहि  
अगरुपियङ्गुचन्दनुस्सदाहि  
कञ्चनतनुसन्निभत्तचाहि  
परिपूरं गगनंव तारकाहि  
    
८९४। नरनारियो बहुकेत्थनेकवण्णा  
कुसुमविभूसिता भरणेत्थ सुमना  
अनिलपमुञ्चिका पवन्ति सुरभिं  
तपनीयवितता सुवण्णनच्छदना४।   
    
८९५। किस्स समदमस्स५ अयं विपाको  
केनासि कम्मफलेनिधूपपन्नो  
यथा च ते अधिगतमिदं विमानं  
तदनुपदं अवचासि इङ्घ पुट्ठोति  
    
८९६। यमिधपथे६ समेच्च माणवेन  
सत्थानुसासि अनुकम्पमानो  
तव रतनवरस्स धम्मं सुत्वा  
करिस्सामीति च ब्रवित्थ छत्तो।   
    
१। नभे - मछसं।   
२। छिन्दति - मछसं,   
३। साधिक - मछसं,   
४। सुवण्णछन्ना - मछसं।   
५। संयमस्स - मछसं।   
६। सयमिधपथे - मछसं।   
[क्-६-०८]  
    
[ब्ज्त् पगे १३०] [\x १३०।]       
    
८९७। जिनवरपवरं१ उपेहि२ सरणं  
धम्मञ्चापि तथेव भिक्खुसङ्घं  
नोति पठमं अवोचाहं३ भन्ते  
पच्छा ते वचनं तथेवकासिं।   
    
८९८। मा च पाणवधं विविधं चरस्सु असुचिं  
न हि पाणेसु असञ्ञतं अवण्णयिंसु सप्पञ्ञा  
नोति पधमं अवोचाहं भन्ते  
पच्छा ते वचनं तथेवकासिं।   
    
८९९। मा च परजनस्स रक्खितम्पि   
आदातब्बममञ्ञिदित्थ४ अदिन्नं  
नोति पठमं अवोचाहं भन्ते  
पच्छा ते वचनं तथेवकासिं।   
    
९००। मा च परजनस्स रक्खितायो  
परिभरिया अगमा अनरियमेतं  
नोति पठमं अवोचाहं भन्ते   
पच्छा ते वचनं तथेवकासिं।   
[प्त्स् पगे ०५३] [\क़् ५३।]        
९०१। मा च वितथं अञ्ञथा अभाणी  
नहि मुसावादं अवण्णयिंसु सप्पञ्ञा  
नोति पठमं अवोचाहं भन्ते   
पच्छा ते वचनं तथेवकासिं।   
    
९०२। येन च पुरियस्स अपेति सञ्ञा  
तं मज्जं परिवज्जयस्सु सब्बं  
नो च पठमं अवोचाहं भन्ते   
पच्छा ते वचनं तथेवकासिं।   
    
९०३। साहं इध पञ्चसिक्खा करित्वा  
पटिपज्जित्वा तथागतस्स धम्मे   
द्वेपथमगमासिं चोरमज्झे  
ते मं तत्थ वधिंसु भोगहेतु।   
    
९०४। एत्तकमिन्दं अनुस्सरामि कुसलं   
ततो परं न मे विज्जति अञ्ञं  
तेन सुचरितेन कम्मुनाहं  
उप्पन्नो५ तिदिवेसु कामकामी।   
    
९०५। पस्स खणमुहुत्तं सञ्ञमस्स   
अनुधम्मपटिपत्तिया विपाकं  
जलमिव यससा समेक्खमाना  
बहुका मं पिहयन्ति हीनकम्मा।   
१। जित पवरं - स्या।   
२। उपेमि - बहूसु।   
३। आदातब्बममञ्ञिको - मछसं।   
५। उप्पन्नो - बहूसु।   
    
[ब्ज्त् पगे १३२] [\x १३२।]       
    
९०६। पस्स कतिपयाय देसनाय  
सुगतिं चम्हि गतो सुखञ्च पत्तो  
ये च ते सततं सुणन्ति धम्मं  
मञ्ञे ते अमतं फुसन्ति खेमं

९०७। अप्पम्पि१ कतं किमाचरेम  
विपुलं होति कथागतस्स धम्मे  
पस्स कतपुञ्ञताय छत्तो  
ओभासेति पठविं यथापि सुरियो  
    
९०८। किमिदं कुसलं किमाचरेम  
इच्चेकेहि समेच्च मन्तयन्ति   
ते मयं पुनरेव लद्धमानुसत्तं  
पटिपन्ना विभरेमु सीलवन्तो।   
९०९। बहुकारो मनुकम्पको च सत्था  
इति मे सति अगमा दिवादिवस्स   
स्वाहं उपगतोम्हि सच्चनामं  
अनुकम्पस्सु पुनपि सुणोम२ धम्मं  
    
९१०। ये विध३ पजहन्ति कामरागं  
भवरागानुसयं पहाय मोहं  
न च ते पुन उपेन्ति४ गब्भसेय्यं  
परिनिब्बानगता हि सीतिभूताति।   
[प्त्स् पगे ०५४] [\क़् ५४।]        
छत्तमाणवकविमानं। 

५। ४  
९११। उच्चमिदं मणिथूणं विमानं  
समन्नतो द्वादस योजनानि  
कूटागारा सत्तसता उऌआरा  
वेऌउरियत्थम्हा रुचकत्थता५ सुहा।   
    
९१२। तत्थच्छसि पिवसि खादसि च   
दिब्बा च वीणा पवदन्ति वग्गुं  
दिब्बा रसा कामगुणेत्थ पञ्च   
नारियो च नच्चन्ति सुवण्णछन्ता।   
    
९१३। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
१। अप्पकम्पि - कत्थचि।   
२। सुणोमु - मछसं।   
३। येध - सु। स्या। [प्त्स्]  
४। पुनमुपेन्ति - मछसं।   
५। रुचिरत्थता - स्या, रुचिकत्थता, [प्त्स्]  
    
[ब्ज्त् पगे १३४] [\x १३४।]       
    
९१४। पुच्छामि तं देव महानुभाव  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति।   
    
९१५। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलं।   
    
९१६। सतिं समुप्पादकरो१ द्वारे कक्कटको ठितो,   
निट्ठितो जातारूपस्स सोभति दसपादको।   
    
९१७। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
९१८। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
कक्कटकरसदायकविमानं। 

५। ५  
    
९१९। उच्चमिदं मणिथूणं विमानं  
समन्नतो द्वादस योजनानि  
कूटागारा सत्तसता उऌआरा  
वेऌउरियत्थम्भा रुचकत्थता सुभा।   
    
९२०। तत्थच्छसि पिवसि खादसि च  
दिब्बा च वीणा पवदन्ति वग्गुं  
दिब्बा रसा कामगुणेत्थ पञ्च   
नारियो च नच्चन्ति सुवण्णछन्ना।   
९२१। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
९२२। पुच्छामि तं देव महानुभाव  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति।   
    
९२३। सो देवपुत्ता अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्सकम्मस्सिदं फलं।   
    
१। सति समुप्पादकरो - मछसं।   
    
[ब्ज्त् पगे १३६] [\x १३६।]       
    
९२४। दिब्बं ममं वस्ससहस्समायु  
वाचाभिगीतं मनसा पवन्तितं  
एत्तावता ठस्सति पुञ्ञकम्मो  
दिब्बेहि कामेहि समङ्गिभूतो।   
    
९२५। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
९२६। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वणेणा च मे सब्बदिसा पभासतीति।   
    
द्वारपालकविमानं। 

५। ६  
    
९२७। उच्चमिदं मणिथूणं विमानं  
समन्नतो द्वादस योजनानि  
कूटागारा सत्तसता उऌआरा  
वेऌउरियत्थम्भा रुचकत्थता सुभा।   
    
९२८। तत्थच्छसि पिवसि खादसि च   
दिब्बा च वीणा पवदन्ति वग्गुं  
दिब्बा रसा कामगुणेत्थ पञ्च   
नारियो च नच्चन्ति सुवण्णछत्ता।   
    
९२९। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
९३०। पुच्छामि तं देव महानुभाव  
मनुस्सभूतो किमकासि पुञ्ञं  
केनासि एवं जलितानुभावो वण्णो च ते सब्बदिसा पभासतीति।   
    
९३१। सो देवपुत्तो अत्तमनो मोग्गल्लानेन पुच्छितो, पञ्हं पुट्ठो वियाकासि  
यस्सकम्मस्सिदं फलं  
९३२। करिणीयानि पुञ्ञानि पण्डितेन विजानता,   
सम्मग्गतेसु बुद्धेसि यत्थ दिन्नं महप्फलं।   
    
[ब्ज्त् पगे १३८] [\x १३८।]       
    
९३३। अत्थाय वत मे बुद्धो अरञ्ञा गाममागतो,   
तत्थ चित्तं पसादेत्वा तावतिसूपगो अहं१  
    
९३४। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
९३५। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
[प्त्स् पगे ०५५] [\क़् ५५।]        
करणीयविमानं। 

५। ७  
    
९३६। उच्चमिदं मणिथूणं विमानं  
समन्नतो द्वादस योजनानि  
कूटागारा सत्तसता उऌआरा  
वेऌउरियत्थम्हा रुचकत्थता सुभा।   
    
९३७। तत्थच्छसि पिवसि खादसि च  
दिब्बा च वीणा पवदन्ति वग्गुं  
दिब्बा रसा कामगुणेत्थ पञ्च   
नारियो च नच्चन्ति सुवण्णछत्ता।   
    
९३८। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
९३९। पुच्छामि तं देव महानुभाव  
मनुस्सभूतो किमकासि पुञ्ञं  
केनासि एवं जलितानुभावो वण्णो च ते सब्बदिसा पभासतीति।   
    
९४०। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्सकम्मस्सिदं फलं।   
    
९४१। करणीयानि पुञ्ञानि पण्डितेन विजानता,   
सम्मग्गतेसु भिक्खूसू यत्थ दिन्नं महप्फलं।   
    
१। अहुं - सीमु।   
    
[ब्ज्त् पगे १४०] [\x १४०।]       
    
९४२। अत्थाय वत मे भिक्खु अरञ्ञा गाममागतो,   
त्थ चित्तं पसादेत्वा तावतिंसोपगो अहं।   
    
९४३। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
९४४। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभसतीति।   
    
दुतियकरणीयविमानं। 

५। ८  
    
९४५। उच्चमिदं मणुथूणं विमानं  
समन्नतो द्वादस योजनानि  
कूटागारा सत्तसता उऌआरा  
वेऌउरियत्थम्हा रुचकत्थता सुभा।   
    
९४६। तत्थच्छसि पिवसि खादसि च   
दिब्बा च वीणा पवदन्ति वग्गुं  
दिब्बा रसा कामगुणेत्थ पञ्च  
नारियो च नच्चन्ति सुवण्ण छत्ता।   
    
९४७। केन ते तादिसो वण्णो  
केन ते इधमिज्झति  
उप्पज्जन्ति च भोगा  
ये केचि मनसो पिया।   
    
९४८। पुच्छामि तं देव महानुभाव  
मनुस्सभूतो किमकासि पुञ्ञं   
केनासि एवं जलितानुभावो  
वण्णो च ते सब्बदिसा पभासतीति।   
    
९४९। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलं।   
    
९५०। यं ददाति न तं होति  
यञ्चेव दज्जा तञ्चेव सेय्यो  
सूचि दिन्ना सुचिमेव सेय्यो।   
    
[ब्ज्त् पगे १४२] [\x १४२।]       
    
९५१। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
९५२। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
सूचीविमानं।   
    
५। ९  
    
९५३। उच्चमिदं मणिथूणं विमानं  
समन्नतो द्वादस योजनानि  
कूटागारा सत्तसता उऌआरा  
वेऌउरियत्थम्भा रुचकत्थता सुभा।   
    
९५४। तत्थच्छसि पिवसि खादसि च   
दिब्बा च वीणा पवदन्ति वग्गुं  
दिब्बा रसा कामगुणेत्थ पञ्च   
नारियो च नच्चन्ति सुवण्ण छन्ना।   
    
९५५। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
    
९५६। पुच्छामि तं देव महानुभाव   
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति।   
    
९५७। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति।   
    
९५८। अहं मनुस्सेसु मनुस्सभूतो।   
पुरिमाय जातिया मनुस्सलोके।   
    
९५९। अद्दसं विरजं भिक्खुं विप्पसन्नमनाविलं,   
तस्स अदासहं सूचिं पसन्नो सेहि पाणिहि।   
    
[ब्ज्त् पगे १४४] [\x १४४।]       
    
९६०। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
    
९६१। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
दुतियसूचिविमानं। 

५। १०

९६२। सुसुक्कखन्धं अभिरुय्हं नागं   
अकाचितं दन्तिं बलिं महाजवं  
अभिरुय्ह गजवरं१ सुकप्पितं  
इधागमा वेहासयमन्तऌइक्खे।   
[प्त्स् पगे ०५६] [\क़् ५६।]        
९६३। नागस्स दन्तेसु दुवेसु निम्मिता   
अच्छोदिका२ पदुमिनियो सुफुल्ला  
पदुमेसु च तुरियगणा पवज्जरे  
इमा च नच्चन्ति मनोभरायो।   
    
९६४। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति।   
    
९६५। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलं।   
    
९६६। अट्ठेव मुत्तपुप्फानि कस्सपस्स महेसिनो३  
थूपस्मिं अभिरोपेसिं पसन्नो सेहि पाणिहि।   
    
९६७। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनासो पिया।   
    
९६८। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा प्यासतीति।   
    
नागविमानं।   
    
१। गजंवरं - स्या।   
२। अच्छोदका - मछसं।   
३। भगवतो - स्या। 

[ब्ज्त् पगे १४६] [\x १४६।]       
    
५। ११  
    
९६९। महन्तं नागं अभिरुय्ह सब्बसेतं गजुत्तमं   
वनावनं अनुपरियासि नारीगणपुरक्खतो  
ओभासेन्तो दिसा सब्बा ओसधी विय कारका।   
    
९७०। केन ते तादिसो वण्णो केन ते इध मिज्झति,   
उप्पज्जन्ति च ते भोगा ये केचि मनसो पिया।   
    
९७१। पुच्छामि तं देव महानुभाव  
मनुस्सभूतो किमकासि पुञ्ञं   
केनासि एवं जलितानुभावो  
वण्णो च ते सब्बदिसा पभासतीति।   
    
९७२। सो देवपुत्तो अत्तमनो वङ्गीसेनेव पुच्छितो,   
पञ्हं पुट्ठो वियाकासि यस्स कम्मस्सिदं फलं।   
    
९७३। अहं मनुस्सेसु मनुस्सभूतो।   
उपासको चक्खुमतो अहोसिं  
पाणातिपाता विरतो अहोसिं  
लोके अदिन्नं परिवज्जयिस्सं।   
    
९७४। अमज्जपो नो च मुसा अभाणिं   
सकेन दारेन च तुट्ठो अहोसिं।   
अन्नं च पानं च पसन्नचित्तो  
सक्कच्च दानं विपुलं अदासिं।   
    
९७५। तेन मे तादिसो वण्णो तेन मे इध मिज्झति,   
उप्पज्जन्ति च मे भोगा ये केचि मनसो पिया।   
    
९७६। अक्खामि ते भिक्खु मनाहुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
दुतियनागविमानं। 

५। १२  
    
९७७। कोनु दिब्बेन यानेन सब्बसेतेन हत्थिना,   
तुरियताऌइत निग्घोसो अन्तऌइक्खे महीयति।   
    
९७८। देवतानुसि गन्धब्बो आदु१ सक्को पुरिन्ददो,   
अजानन्ता तं पुच्छाम कथं जानेमु तं मयन्ति।   
[प्त्स् पगे ०५७] [\क़् ५७।]        
१। अदु - मछसं।   
    
[ब्ज्त् पगे १४८] [\x १४८।]       
    
९७९। नम्हि देवो न गन्धब्बो नापि सक्को पुरिन्ददो,   
सुधम्मा नाम ये देवा तेसं अञ्ञतरो अहन्ति।   
    
९८०। पुच्छाम देवं सुधम्मं१ पुथुं कत्वान अञ्जलिं,   
किं कत्वा मानुसे सुधम्मं उपपज्जतीति।   
    
९८१। उच्छागारं तिणागारं वत्थागारञ्च यो ददो,   
तिण्णमञ्ञतरं दत्वा सुधम्मं उपपज्जतिति।   
    
ततियनागविमानं

५। १३  
    
९८२। दऌअहधम्मा निसारस्स धनुं ओलुब्भ तिट्ठसि,   
खत्तियो नु सि राजञ्ञो आदु लुद्दो वने चरोति। २  
    
९८३। अस्सकाधिपस्साहं भन्ते पुत्तो वने चरो,   
नामं मे भिक्खु ते ब्रूमि सुजातो इति मं विदुं। ३  
    
९८४। मिगे गवेसवानोहं ओगाहन्तो ब्रहावनं,   
मिगं कञ्चेव४ नाद्दक्खिं तञ्च दिस्वा ठितो अहन्ति।   
    
९८५। स्वागतं ते महापुञ्ञ अथो ते अदुरागतं,   
एत्तो उदकमादाय पादे पक्खालयस्सु ते।   
    
९८६। इदम्पि पानीयं सीतं आभतं गिरिगब्भरा, राजपुत्त ततो पित्वा सत्थतस्मिं  
उपाविसाति।   
    
९८७। कल्याणी वत ते वाचा सवणीया महामुनि,   
नेला चत्थवती५ वग्गु मनत्वा६ अत्थञ्च भाससे७  
९८८। का ते रति वने विहरतो  
इसिनिसभ वदेहि पुट्ठो  
तव वचनपथं निसामयित्वा   
अत्थधम्मपदं समाचरेमसेति।   
    
१। देवसुधम्मं - स्या।   
२। वनाचरोति, - स्या,   
३। विदू, - मछसं।   
४। मिगङ्गन्त्वेव - स्या,   
५। नेला अत्थवती, - मछसं  
६। मन्ता, - स्या त्र, क।   
७। भाससि - मछसं।   
    
[ब्ज्त् पगे १५०] [\x १५०।]       
    
९८९। अहिंसा सब्बपाणीनं कुमारम्हाक रुच्चति।   
थेय्या च अतिचाराव मज्जपाना च आरति।   
    
९९०। आरति समचरिया च बाहुसच्चं कतञ्ञुता,   
दिट्ठेव धम्मे पासंसा धम्मा एते पसंसियाति।   
    
९९१। सन्तिके मरणं तुय्हं ओरं मासेहि पञ्चहि,   
राजपुत्त विजानाहि अत्तानं परिमोचयाति।   
    
९९२। कतमं स्वाहं जनपदं गन्त्वा किं कम्मं किञ्च पोरिसं,   
काय वा पन विज्जाय भवेय्यं अजरामरोति।   
    
९९३। न विज्जते सो पदेसो कम्मं विज्जाच पोरिसं,   
यत्थ गन्त्वा भवे मच्चो राजपुत्ताजरामरो।   
    
९९४। महद्धना महाभोगा रट्ठवन्तोपि खत्तिया,   
पहूतधनधञ्ञासे न तेपि अजरामरा। १  
    
[प्त्स् पगे ०५८] [\क़् ५८।]        
९९५] यदि ते सुता अन्धक वेण्हुपुत्ता, २  
सुरा विरा विक्कत्तप्पहारिनो।   
तेपि आयुक्खयं पत्ता  
विद्धस्ता सस्सतीसमा।   
    
९९६। खत्तिया ब्राह्मणा वेस्सा सुद्दा चण्डालपुक्कुसा,   
ये केचञ्ञे च जातिया तेपिनो अजरामरा।   
    
९९७। ये मन्तं परिवत्तेन्ति छऌअङ्गं ब्रह्मचित्तीतं,   
एते चञ्ञे च विज्जाय तेपि नो अजरामरा।   
    
९९८। इसयो चापि ये सत्ता सञ्ञतत्ता तपस्सिनो,   
सरीरं तेपि कालेन विजहन्ति तपस्सिनो।   
    
९९९। भावितत्तापि अरहत्तो कतकिच्चा अनासवा,   
निक्खिपन्ति इमं देहं पुञ्ञपापपरिक्खयाति।   
    
१०००। सुभासिता अत्थवती गाथायो ते महामुनि,   
निज्झत्तोम्हि३ सुभट्ठेन त्वञ्च मे सरणं भवाति।   
१। तेपि नो अजरामरा - मछसं।   
२। वेण्वु पुत्ता - मछसं।   
अण्णकवेण्ण पुत्ता - स्या,   
३। निज्झुत्तोम्हि - मछसं।   
    
[ब्ज्त् पगे १५२] [\x १५२।]       
    
१००१। मा मं त्वं सरणं गच्छ तमेव सरणं वज,   
सक्यपुत्तं महा वीरं यमहं सरणं गतोति।   
    
१००२। कतरस्मिं सो जनपदे सत्था तुम्हाक मारिस,   
अहम्पि दट्ठुं गच्छिस्सं जिनं अप्पटिपुग्गलन्ति।   
    
१००३। पुरत्थिमस्मिं जनपदे ओक्काककुलसम्भवो।   
तत्थासि पुरिसाजञ्ञो सो च खो परिनुब्बुतोति।   
    
१००४। सचे हि बुद्धो तिट्ठेय्य सत्वा तुम्हाक मारिस,   
योजनानि सहस्सानि गच्छेय्यं१ पयिरुपासितुं।   
    
१००५। यतो च खो२ परिनिब्बुतो सत्था तुम्हाक मारिस,   
निब्बूतम्पि३ महावीरं गच्छामि सरणं अहं।   
१००६। उपेमि सरणं बुद्धं धम्मञ्चापि अनुत्तरं,   
सङ्घञ्च नरदेवस्स गच्छामि सरणं अहं।   
    
१००७। पाणातिपाता विरमामि खिप्पं  
लोके अदिन्नं परिवज्जयामि  
अमज्जपो नोव मुसा भणामी  
सकेन दारेन च होमि तुट्ठोति  
    
१००८। सहस्सरंसीव यथा महप्पभो  
दिसं यथाभाति नभे अनुक्कमं तथप्पकारो४ तवयं५ महारथो।   
समन्ततो योजनसत्तमायतो।   
    
१००९। सुवण्णपट्टेहि समन्तमोत्तटो  
उरस्स मुत्तहि मणीहि चित्तितो  
लेखा सुवण्णस्स च रूपियस्स च   
सोभेन्ति वेऌउरियमया सुनिम्मिता।   
    
[प्त्स् पगे ०५९] [\क़् ५९।]        
१०१०। सिसञ्चिदं वेऌउरियस्स निम्मितं  
युगञ्चिदं लोहितकाय चित्तितं  
युत्ता सुवण्णस्स च रूपियस्स च   
सोभन्ति अस्सा च पिमे मनोजवा६।   
    
१। गच्छे - स्या, इ,   
गच्छेय्युं - मछसं।   
२। यतो खो - [प्त्स्]  
३। परिनिब्बुतं - स्या।   
४। तथापकारो - मछसं।   
५। त्वायं - मछसं।   
६। अस्सा च इमे मनोजवा - मछसं।   
    
[ब्ज्त् पगे १५४] [\x १५४।]       
१०११। सो तिट्ठसि हेमरथे अधिट्ठितो  
देवानमिन्दोव सहस्सवाहनो  
पुच्छामि ताहं यसवन्त कोविदं  
कथं तया लद्धो अयं उऌआरोति।   
    
१०१२। सुजातो नामहं भत्ते राजपुत्तो पुरे अहुं,   
त्वञ्च मं अनुकम्पाय सञ्ञमस्मिं निवेसयि।   
    
१०१३। खीणायुकञ्च मं ञत्वा सरीरं पादासि सत्थुनो,   
इमं सुजात पूजेहि तं ते अत्थाय हेभीति।   
    
१०१४। ताहं गन्धेहि मालेहि पूजयत्वा समुय्युतो,   
पहाय मानुसं देहं उपपन्नोम्हि नन्दनं।   
    
१०१५। नन्दनोपवने१ रम्मे नानादिजगणायुते,   
रमामि नच्चगीतेहि अच्छराहि पुरक्खतोति।   
    
चूऌअरथविमानं। 

५। १४  
    
१०१६। सहस्सयुत्तं हयवाहनं सुभं  
आरुय्हि मं सन्दनं नेकचित्तं  
उय्यानभूमिं अभितो अनुक्कमं  
पुरिन्ददो भूतपतीव वासवो १०१७। सोवण्णमया ते रथकुब्बरा उभो  
थलेहि२ अंसेहि अतीव सङ्गता३   
सुजातगुम्बा नरवीर निट्ठिता  
विरोचति पण्णरसेव चन्दो।   
    
१०१८। सुवण्णजालावततो४ रथो अयं  
बहूति ना ना रतनेहि चित्तितो  
सुननिदिघोसो च सुभस्सरो च विरोचति चामरहत्थ बाहुहि  
    
१०१९। इमा च नाभ्यो मनसाभिनिम्मिता  
रथस्स पादन्तर मज्झभूसिता  
इमा च नाभेय्या५ सतराजि चित्तिता  
सतेरता विज्जुरिवप्पभासरे  
    
१। नन्दने च वने, - मछसं।   
नन्दना पवने, - स्या।   
२। फलेहि - मछसं। [प्त्स्]  
३। सङ्गतो - सीमु।   
४। सुवण्णजाला चित्तो - कत्थचि।   
५। नह्यो - [प्त्स्]  
    
[ब्ज्त् पगे १५६] [\x १५६।]       
    
१०२०। अनेकचित्तावततो रथो अयं  
पुथू च नेमी च सहस्सरंसिको  
तेसं सरो सूयति१ वग्गुरूपो  
पञ्चङ्गिकं तुरियमिवप्पवादितं  
    
[प्त्स् पगे ०६०] [\क़् ६०।]        
१०२१। सिरस्मिं चित्तं मणिचन्दकप्पितं  
सदा विसुद्धं रुचिरं पभस्सरं  
सुवण्णराजीहि अतीव सङ्गतं   
वेऌउरियराजीव अतीव सोभति  
    
१०२२। इमे च वाऌई मणिचन्दकप्पिता   
आरोहकम्बु सुजवा बहुपमा  
ब्रहा महन्ता बलिनो महाजवा  
मनो तवञ्ञाय तथेव सिंसरे  
    
१०२३। इमे च सब्बे सहिता चतुक्कमा  
मनो तवञ्ञाय तथेव सिंसरे   
समं वहन्ति मुदुका अनुद्धता  
अमोदमाना तुरगानमुत्तमा  
१०२४। धुनन्ति वग्गन्ति पतन्ति२ चम्बरे  
अब्भुद्धुनन्ता सुकते पिऌअन्धने   
तेसं सरो सूयति वग्गुरूपो  
पञ्चङ्गिकं तुरियमिवप्पवादितं   
१०२५। रथस्स घोसो अपिऌअन्धनान च३  
खुरस्स नादो अभिहिंसनाय४ च   
घोसो सुवग्गु समितस्स सूयति  
गन्धब्बतुरियानि विचित्रसंवने५  
    
१०२६। रथे ठिता ता मिगमन्दलोचना  
आऌआरपम्हा हसिता पियंवदा  
वेऌउरियजालावतता तनुच्छवा  
सदेव गन्धब्ब सुरग्गपूजिता  
    
१०२७। ता रत्तरत्तम्बर पीतवाससा  
विसालनेत्ता अभिरत्तलोचना  
कुले सुजाता सुतनु सुचिम्हिता  
रथे ठीता पञ्जलिका उपट्ठिता  
    
१। सुय्यति - मछसं।   
२। पवततन्ति [प्त्स्।]   
३। अपिऌअन्धनानिच - सीमु  
४। अभिसंसनामच - [प्त्स्]  
अभिहेसनायव - कत्थचि।   
५। गन्धब्बतुरियान च चित्रसंवने - कत्थचि  
    
[ब्ज्त् पगे १५८] [\x १५८।]       
    
१०२८। ता कम्बुकेयूरधरा सुवाससा  
सुमज्झिमा ऊरुथनूपपन्ना  
वट्टङ्गुलियो सुमुखा सुदस्सना  
रथे ठिता पञ्जलिका उपट्ठिता   
१०२९। अञ्ञा सुवेणी सुसु मिस्सकेसियो  
समं विशत्तताहि पभस्सराहि च   
अनुब्बता ता तव मानसे रता  
रथे ठिता पञ्जलिका उपट्ठिता  
    
१०३०। आवेऌईनियो पदुमुप्पलच्छदा  
अलङ्कता चन्दनसारवासिता१  
अनुब्बता ता तव मानसे रता  
रथे ठीता पञ्जलिका उपट्ठिता  
[प्त्स् पगे ०६१] [\क़् ६१।]        
१०३१। ता मालिनियो पदुमुप्पलच्छदा  
अलङ्कता चन्दनसारवासिता  
अनुब्बता ता तव मानसे रता  
रथे ठिता पञ्जलिका उपट्ठिता  
    
१०३२। कण्ठेसु ते यानि पिऌअन्धनानि  
हत्थेसु पादेसु तथेव सीसे   
ओहासयन्ती दस सब्बसो दिसा  
अब्भुद्दयं सारदिकोव भानुमा  
    
१०३३। वातस्स वेगेन च सम्पकम्पिता  
भुजेसु माला अपिऌअन्धनानि च   
मुञ्चन्ति घोसं रुचिरं सुचिं सुभं  
सब्बेहि विञ्ञूहि सुतब्बरूपं  
    
१०३४। उय्यानभूम्या च दुवद्धतो२ ठिता  
रथा च नागा तुरियानि चस्सरो  
तमेव देविन्द पमोदयन्ति  
वीणा यथा पोक्खरपत्तबाहुहि  
    
१०३५। इमासु वीणासु बहूसि वग्गुसु  
मनुञ्ञरूपासु यदयेरीतं पति३  
पवज्जमानासु अतीव अच्छरा  
भमन्ति कञ्ञा पदुमेसु सिक्खिता  
    
१। चन्दनसारचोसिता - स्या [प्त्स्।]   
२। दुहत्थतो - [प्त्स्।]   
३। पीतिं - मछसं  
हदयेरितम्पितं - स्या  
    
[ब्ज्त् पगे १६०] [\x १६०।]       
    
१०३६। यदा च गीतानि च वादितानि च   
नच्चानि चेमानि१ समेन्ति एकतो  
अथेत्थ नच्चन्ति अथेत्थ अच्छरा  
ओभायसयन्ति उभतो वरित्थियो  
    
१०३७। सो मोदसि तुरियगणप्पबोधनो  
महीयमानो वजिरावुधोरिव२  
इमासु वीणासु बहुसू वग्गुसु  
मनुञ्ञरूपासु हदयेरितं पति  
    
१०३८। किं त्वं पुरे कम्ममकासि अत्तना  
मनुस्सभूतो पुरिमाय जातिया  
उपोसथं कं३ तुवं उपावसि  
कं धम्मचरियं वतमाभिरोचयि४  
    
१०३९। नयिदं अप्पस्स५ कतस्स कम्मुनो  
पुब्बे सुचिण्णस्स उपोसथस्स वा  
इद्धानुभावो विपुलो अयं तव  
यं देवसङ्घं अभिरोचसे भुसं  
    
[प्त्स् पगे ०६२] [\क़् ६२।]        
१०४०। दानस्स ते इदं फलं अथो सीलस्स वा पन,   
अथो अञ्जलिकम्मस्स तं मे अक्खाहि पुच्छितोति  
    
१०४१। सो देवपुत्तो अत्तमनो मोग्गल्लानेन पुच्छितो, पञ्हं पुट्ठो वियाकासि यस्स  
कम्मस्सिदं फलं   
१०४२। जितिन्दियं बुद्धमनोमनिक्कमं  
नरुत्तमं कस्सपमग्गपुग्गलं  
अवापुरं तं अमतस्स द्वारं  
देवातिदेवं सतपुञ्ञलक्खणं  
    
१०४३। तमद्दसं कुञ्जरमोघतितिण्णं   
सुवण्णसिङ्गीनदबिम्बसादिसं  
दिस्वान तं खिप्पमहुं सुचीमनो  
तमेव दिस्वान सुभासितद्धजं  
    
१०४४। तम्भन्नपानं६ अथवापि चीवरं  
सुचिं पणीतं रससा उपेतं  
पुप्फाभिकिण्णम्हि सके निवेसने  
पतिट्ठपेसिं स असङ्गमानसो  
१। नच्चानि विमानि - मछसं।   
२। वजिरावुधोव - सीमु।   
३। किंव - स्या  
४। अभिरादधयि - कत्थचि  
५। नयिदमप्पस्स - मछसं।   
६। नमन्नपानं - मछसं।   
    
[ब्ज्त् पगे १६२] [\x १६२।]       
    
१०४५। तमन्नपानेन च चीवरेन च   
खज्जेन भोज्जेन च सायनेन च   
सत्तप्पयित्वा द्विपदानमुत्तमं  
सो सग्गसो देवपुरे रमामहं  
    
१०४६। एतेनुपायेन इमं निरग्गऌअं  
यञ्ञं यजित्वा तिविधं विसुद्धं  
पहायहं मानुसकं समुस्सयं  
इन्दूपमो१ देवपुरे रमामहं  
    
१०४७। आयुञ्च वण्णञ्च सुखं बलञ्च   
पणीतरूपं अभिकङ्खता मुनि  
अन्नञ्च पानञ्च बहुं सुसङ्खता  
पतिट्ठपेतब्बमसङ्गमानसे  
    
१०४८। नयिमस्मिं लोके परस्मिं२ वा पन   
बुद्धेन सेट्ठोव समोव विज्जति आहुनेय्यतं परमाहुतिं गतो  
पुञ्ञत्थिकानं विपुलफले ठितन्ति  
    
महारथविमानं।   
महारथवग्गो पञ्चमो।   
    
तस्सुद्दानं: -   
    
मण्डुको रेवती छत्तो कक्कटो द्वारपालको  
द्वे करणीया द्वे सूचि तयो नागा च द्वे रथा  
पुरिसानं पठमो वग्गो पवुच्चती ति।   
    
भाणवारो ततियो।   
    
१। इन्दस्समो - स्या,   
२। नयिमस्मिं वा लोके परस्मिं - कत्थचि

[ब्ज्त् पगे १६४] [\x १६४।]       
    
६। पायासि वग्गो  
    
६। १  
    
[प्त्स् पगे ०६३] [\क़् ६३।]        
१०४९। यथा वनं चित्तलतं पभासति  
उय्यानसेट्ठं तिदसानमुत्तमं  
तथूपमं तुय्हमिदं विमानं  
ओभासयं तिट्ठति अन्तऌइक्खे  
    
१०५०। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
१०५१। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदम्फलन्ति  
    
१०५२। अहञ्च भरिया च मनुस्सलोके  
ओपानभूता घरमावसिम्भ  
अन्नञ्च पानञ्च पसन्नचित्ता  
सक्कच्च दानं विपुलं अदम्ह  
    
१०५३। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
१०५४। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा सभासतीति  
    
अगारियविमानं। 

६। २  
    
१०५५। यथा वनं चित्तलतं पभासति  
उय्यानसेट्ठं तिदसानमुत्तमं  
तथूपमं तुय्हमिदं विमानं  
ओभासयं तिट्ठति अन्तऌइक्खे  
    
१०५६। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
[ब्ज्त् पगे १६८] [\x १६८।]       
    
१०५७। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति  
    
१०५८। अहञ्च भरिया च मनुस्सलोके  
ओपानभूता घरमावसिम्भ  
अन्नञ्च पानञ्च पसन्नचित्ता  
सक्कच्च दानं विपुलं अदम्ह  
    
१०५९। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
१०६०। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा सभासतीति  
[प्त्स् पगे ०६४] [\क़् ६४।]        
दुतिय अगारियविमानं। 

६। ३  
    
१०६१। उच्चमिदं मणिथूणं विमानं  
समन्नतो सोऌअस योजनानि  
कूटागारा सत्तसता उऌआरा  
वेऌउरियत्थम्हा रुचकत्थता सुभा  
    
१०६२। तत्थच्छसि पिवसि खादसि च  
दिब्बा च वीणा पवदन्ति वग्गुं  
अट्ठट्ठका सिक्खसिता साधुरूपा   
दिब्बा च कञ्ञा तिदसचरा उऌआरा  
नच्चन्ति गायन्ति पमोदयन्ती  
    
१०६३। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
१०६४। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति  
    
१०६५। फलदायी फलं विपुलं लभति  
ददमुज्जुगतेसु१ पसन्नमानसो  
सो हि मोदति२ सग्गगतो तिदिवे  
अनुभोति च पुञ्ञफलं विपुलं  
तथेवाहं१ महामुनि अदासिं चतुरो फले  
    
१। ददमुजुगतेसु - मछसं।   
२। पमोदति - मछसं।   
३। तवेवाहं - मछसं।   
    
[ब्ज्त् पगे १६८] [\x १६८।]       
    
१०६६। तस्माहि फलं अलमेव दातुं  
निच्चं मनुस्सेन सुखत्थिकेन   
दिब्बानि वा पत्थयता सुखानि   
मनुस्ससोभग्गतमिच्छता वा   
    
१०६७। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
१०६८। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो   
वण्णो च मे सब्बदिसा पभासतीति।   
    
फलदायकविमानं  
    
६। ४  
    
१०६९। चन्दो यथा विगतवलाहके नभे  
ओभासयं गच्छति अन्तऌइक्खे  
तथूपमं तुय्हमिदं विमानं  
ओभासयं तिट्ठति अन्तऌइक्खे  
    
१०७०। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
[प्त्स् पगे ०६५] [\क़् ६५।]        
१०७१। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति  
    
१०७२। अहञ्च भरिया च मनुस्सलोके  
उपस्सयं अरहतो अदम्ह  
अन्नञ्च पानञ्च पसन्नचित्ता  
सक्कच्च दानं विपुलं अदम्ह  
१०७३। तेन मे तादिसो वण्णो  
तेन मे इधमिज्झति  
उप्पज्जन्ति च मे भोगा  
ये केचि मनसो पिया  
    
१०७४। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति  
पठमौपस्सयदायकविमानं।   
    
[ब्ज्त् पगे १७०] [\x १७०।]       
    
६। ५  
    
१०७५। सुरियो यथा विगतवलाहके नभे  
ओभासयं गच्छति अन्तऌइक्खे  
तथूपमं तुय्हमिदं विमानं  
ओभासयं तिट्ठति अन्तऌइक्खे  
    
१०६०। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
१०७७। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति  
    
१०७८। अहञ्च भरिया च मनुस्सलोके  
उपस्सयं अरहतो अदम्ह  
अन्नञ्च पानञ्च पसन्नचित्ता  
सक्कच्च दानं विपुलं अदम्ह  
१०७९। तेन मे तादिसो वण्णो  
तेन मे इधमिज्झति  
उप्पज्जन्ति च मे भोगा  
ये केचि मनसो पिया  
    
१०८०। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति  
    
दुतिय उपस्सयदायकविमानं।   
    
६। ६  
    
१०८१। उच्चमिदं मणिथूणं विमानं  
समन्नतो द्वादस योजनानि  
कूटागारा सत्तसता सुभा  
वेऌउरियत्थम्भा रुचकत्थता सुभा  
    
१०८२। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
१०८३। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति  
    
[ब्ज्त् पगे १७२] [\x १७२।]       
    
१०८४। अहं मनुस्सेसु मनुस्सभूतो  
दिस्वान भिक्खुं तसितं किलन्तं   
एकाहं भिक्खुं पटिपादयिस्सं  
समङ्गिभत्तेन तदा अकासिं १०८५। तेन मे तादिसो वण्णो तेन मे इधमिज्झति  
उप्पज्जन्ति च मे भोगा ये केचि मनसो पिया  
    
१०८६। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानिभावो वण्णो च मे सब्बदिसा पभासतीति  
    
भिक्खादायकविमानं।   
    
६। ७  
    
१०८७। उच्चमिदं मणिथूणं विमानं   
समन्नतो सोऌअस योजनानि  
कूटागारा सत्तसता उऌआरा  
वेऌउरियत्थम्भा रुचकत्थता सुभा  
    
१०८८। तत्थच्छसि पिवसि खादसि च  
दिब्बा च वीणा पवदन्ति वग्गुं  
अट्ठट्ठका सिक्खिता साधुरूपा   
दिब्बा च कञ्ञा तिदसवरा उऌआरा  
नच्चन्ति गायन्ति पमोदयन्ति  
    
१०८९। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
[प्त्स् पगे ०६६] [\क़् ६६।]        
१०९०। सो देवपुत्ता अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलं  
    
१०९१। अहं मनुस्सेसु मनुस्सभूतो  
अहोसिं यवपालको  
अद्दसं विरजं भिक्खुं  
विप्पसन्नमनाविलं  
    
१०९२। तस्स अदासहं भागं पसन्नो सेहि पाणिहि,   
कुम्मासपिण्डं दत्वान मोदामि नन्दने वने  
    
[ब्ज्त् पगे १७४] [\x १७४।]       
    
१०९३। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
१०९१। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति  
    
यवपालकविमानं।   
    
६। ८  
१०९५। अलङ्कतो मल्यधरो सुवत्थो  
सुकुण्डली कप्पितकेसमस्सु  
आमुत्तहत्थाभरणो यसस्सी  
दिब्बे विमानम्हि यथासि१ चन्दिमा  
    
१०९६। दिब्बा च वीणा पवदन्ति वग्गुं  
अट्ठट्ठका सिक्खिता साधुरूपा  
दिब्बा च कञ्ञा तिदसचरा उऌआरा  
नच्चन्ति गायन्ति पमोदयन्ति  
    
१०९७। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
१०९८। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति  
    
१०९९। अहं मनुस्सेसु मनुस्सभूतो  
दिस्वान समणे सीलवन्ते  
सम्पन्नविज्जाचरणे यसस्सी  
बहुस्सुते तण्हक्खयूपपन्ने   
अन्नञ्च पानञ्च पसन्नचित्तो  
सक्कच्च दानं विपुलं अदासिं  
    
११००। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
११०१। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
पठमकुण्डलिविमानं  
    
१। यथापि - मछसं,   
    
[ब्ज्त् पगे १७६] [\x १७६।]       
    
६। ९  
    
११०२। अलङ्कतो मल्यधरो सुवत्थो  
सुकुण्डली कप्पितकेसमस्सु  
आमुत्तहत्थाभरणो यसस्सी  
दिब्बे विमानम्हि यथासि चन्दिमा  
[प्त्स् पगे ०६७] [\क़् ६७।]        
११०३। दिब्बा च वीणा पवदन्ति वग्गुं  
अट्ठट्ठका सिक्खिता साधुरूपा  
दिब्बा च कञ्ञा तिदसचरा उऌआरा  
नच्चन्ति गायन्ति पमोदयन्ति  
    
११०४। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
११०५। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति  
    
११०६। अहं मनुस्सेसु मनुस्सभूतो  
दिस्वान समणे सीलवन्ते  
सम्पन्नविज्जाचरणे यसस्सी  
बहुस्सुते सीलवतूपपन्ने१   
अन्नञ्च पानञ्च पसन्नचित्तो  
सक्कच्च दानं विपुलं अदासिं  
    
११७०। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
११०८। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
दुतिय पठमकुण्डलिविमानं।   
    
१। सीलवन्ते पसन्ने - सीमु  
तण्हक्खयूपपन्ने - स्या  
    
[ब्ज्त् पगे १७८] [\x १७८।]       
    
६। १०  
    
११०९। या देवराजस्स सभा सुधम्मा  
यत्थच्छति देवसङ्घो समग्गो   
तथूपमं तुय्हमिदं विमानं  
ओभासयं तिट्ठति अन्तऌइक्खे  
    
१११०। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
११११। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति  
    
१११२। अहं मनुस्सेसु मनुस्सभूतो  
रञ्ञो पायासिस्स अहोसिं माणवो  
लद्धा धनं संविभागं अकासिं  
पिया च मे सीलवन्तो अहेसुं अन्नञ्च पानञ्च पसन्नचित्तो  
सक्कच्च दानं विपुलं अदासिं  
    
१११३। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
१११४। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
[प्त्स् पगे ०६८] [\क़् ६८।]        
उत्तरविमानं१।   
    
पायासि वग्गो छट्ठो।   
    
तस्सुद्दानं: -  
    
द्वे अगारिनो फलदायी द्वे उपस्सयदायी भिक्खादायि  
यवपालको चेव द्वे कुण्डलिनो पायासीति  
पुरिसानं दुतियो वग्गो पवुच्चतीति।   
१। पायास विमानं - मछसं।   
    
[ब्ज्त् पगे १८०] [\x १८०।]       
    
७। सुनिक्खित्तवग्गो  
    
७। १  
[प्त्स् पगे ०६९] [\क़् ६९।]        
१११५। यथा वनं चित्तलतं पभासति  
उय्यानसेट्ठं तिदसानमुत्तमं  
तदूपमं तुय्हमिदं विमानं  
ओभासयं तिट्ठति अन्तऌइक्खे  
१११६। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
१११७। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलन्ति  
    
१११८। अहं मनुस्सेसु मनुस्सभूतो  
दऌइद्दो अताणो कपणो कम्मकरो अहोसिं  
जिण्णो च मातापितरो अभरिं१  
पिया च मे सीलवन्तो अहेसुं अन्नञ्च पानञ्च पसन्नचित्तो  
सक्कच्च दानं विपुलं अदासिं  
    
१११९। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
११२०। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
चित्तलताविमानं  
    
७। २  
    
११२१। यथा वनं नन्दनं चित्तलतं२ पभासति  
उय्यानसेट्ठं तिदसानमुत्तमं  
तदूपमं तुय्हमिदं विमानं  
ओभासयं तिट्ठति अन्तऌइक्खे  
११२२। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
१। अभारिं - मछसं।   
२। नन्दनं - मछसं।   
    
[ब्ज्त् पगे १८२] [\x १८२।]       
११२३। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलं  
    
११२४। अहं मनुस्सेसु मनुस्सभूतो  
दऌइद्दो अताणो कपणो कम्मकरो अहोसिं  
जिण्णो च मातापितरो अभरिं  
पिया च मे सीलवन्तो अहेसुं अन्नञ्च पानञ्च पसन्नचित्तो  
सक्कच्च दानं विपुलं अदासिं  
    
११२५। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया  
    
११२६। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
नन्दनविमानं।   
    
७। ३   
    
११२७। उच्चमिदं मणिथूणं विमानं  
समन्नतो द्वादस योजनानि  
कूटागारा सत्तसता उऌआरा  
वेऌउरियत्थम्भा रुचकत्थता सुभा  
    
११२८। तत्थच्छसि पिवसि खादसि च   
दिब्बा च वीणा पवदन्ति वग्गुं  
दिब्बा रसा कामगुणेत्थ पञ्च   
नारियो च नच्चन्ति सुवण्ण छन्ना  
[प्त्स् पगे ०७०] [\क़् ७०।]        
११२९। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया  
    
११३०। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति  
    
११३१। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलं  
    
[ब्ज्त् पगे १८४] [\x १८४।]       
    
११३२। अहं मनुस्सेसु मनुस्सभूतो  
विवने पथे चङ्कमनं१ अकासिं  
आरामरुक्खानि च रोपयिस्सं  
पिया च मे सीलवन्तो अहेसुं  
अन्नं च पानं च पसन्नचित्तो सक्कच्च दानं विपुलं अदासिं  
    
११३३। तेन मे तादिसो वण्णो   
तेन मे इधमिज्झति,   
उप्पज्जन्ति च मे भोगा   
ये केचि मनसो पिया  
    
११३४। अक्खामि ते भिक्खु महानुभाव  
मनुस्सभूतो यमकासि पुञ्ञं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
मणिथूणविमानं  
    
७। ४  
    
११३५। सोवण्णमये पब्बतस्मिं विमानं सब्बतो पहं  
हेमजालकपच्छन्नं२ किङ्कीणिजाल३कप्पितं  
    
११३६। अट्ठंसा सुकता थम्भा सब्बे वेऌउरियामया  
एकमेकाय अंसिया रतना सत्त निम्मिता  
    
११३७। वेऌउरियसुवण्णस्स फऌइका रूपियस्स च   
मसारगल्लमुत्ताहि लोहितङ्कमणीहि च   
    
११३८। चित्रा मनोरमा भूमि न तत्थुद्धंसती रजो  
गोपाणसीगणा पीता कूटं धारेन्ति निम्मिता  
    
११३९। सोपानानि च चत्तारि निम्मिता चतुरो दिसा  
नाना रतनगब्भेहि आदिच्चोव विरोचति  
    
११४०। वेदिया४ चतस्सो तत्थ विभत्ता भागसो मिता,   
दद्दल्लमाना आभन्ति समन्ता चतुरो दिसा  
    
११४१। तस्मिं विमाने पवरे देवपुत्तो महप्पभो  
अतिरोचति वण्णेन उदयन्तोव भानुमा५  
    
१। सङ्कमनं - मछसं।   
२। हेमजाल पटिच्छन्नं - मछसं।   
३। किङ्किणिकजाल - [प्। त्। स्]  
किङ्कणिकजाल - स्या। ४। वेदिका, - [प्। त्। स्]  
५। भाणुमा - मछसं, सीमु।   
    
[ब्ज्त् पगे १८८] [\x १८८।]       
    
११५२। गिम्हानं पच्छिमे मासे पतपन्ते१ दिवाकरे२   
परेसं भतको पोसो अम्बाराममसिञ्चति३  
    
११५३। अथ तेनागमा भिक्खु सारिपुत्तोति विस्सुतो  
किलन्तरूपो कायेन अकिलन्नोव चेतसा  
    
११५४। तञ्च दिस्वान आयन्तं अवोचं अम्बसिञ्चको,   
साधु तं भन्ते नहापेय्यं यं ममस्स सुखावहं  
    
११५५। तस्स मे अनुकम्पाय निक्खिपि पत्तचीवरं  
निसीदि रुक्खमूलस्मिं छायाय एकचीवरो  
    
११५६। तञ्च अच्छेन वारिना पसन्नमानसो नरो  
नहापयी रुक्खमूलस्मिं छायाय एकचीवरं  
    
११५७। अम्बो च सित्तो समणो च नहापितो  
मया च पुञ्ञं पसुतं अनप्पकं  
इति सो पीतिया कायं सब्बं फरति अत्तनो  
    
११५८। तदेव एत्तकं कम्मं अकासिं ताय जातिया  
पहाय मानुसं देहं उपपन्नोनम्हि नन्दनं  
    
११५९। नन्दने पवने रम्मे नानादिजगणायुते  
रमामि नच्चगीतेहि अच्छराहि पुरक्खतोति।   
    
अम्बविमानं।   
    
७। ६  
[प्त्स् पगे ०७२] [\क़् ७२।]        
११६०। दिस्वान देवं पटिपुच्छि भिक्खु   
उच्चे विमानम्हि चिरट्ठितिके  
आमुत्तहत्थाभरणं यसस्सिं४  
दिब्बे विमानम्हि यथापि चन्दिमा।   
    
११६१। अलङ्कतो मालभारी५ सुवत्थो  
सुकुण्डली कप्पितकेसमस्सु  
आमुत्तहत्थाभरणो यसस्सी  
दिब्बे विमानम्हि यथापि चन्दिमा।   
    
१। पतापन्ते - स्या।   
२। दिवङ्करे - मछसं, स्या।   
३। असिञ्चथ - पु।   
४। आवुत्तहत्थोभरणे यस्ससि - स्या।   
५। मल्यधरे - मछसं।   
    
[ब्ज्त् पगे १९०] [\x १९०।]       
    
११६२। दिब्बा च वीणा पवदन्ति वग्गुं  
अट्ठट्ठका सिक्खिता साधुरूपा   
दिब्बा च कञ्ञा तिदसचरा उऌआरा  
नच्चन्ति गायन्ति पमोदयन्ति  
    
११६३। देविद्धिपत्तोसि महानुभावो  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति।   
    
११६४। सो देवपुत्तो अत्तमनो मोग्गल्लानेन पुच्छितो  
पञ्हं पुट्ठो वियाकासि यस्स कम्मस्सिदं फलं  
    
११६५। अहं मनुस्सेसु मनुस्सभूतो  
सङ्गम्म रक्खिस्सं परेसं धेनुयो  
ततो च आगा समणो ममन्तिके  
गावो च मासे अगमंसु खादितुं  
    
११६६। द्वयज्ज किच्चं उभयञ्च कारियं  
इच्चेवहं भन्ते तदा विचिन्तयिं  
ततो च सञ्ञं पटिलद्ध योनिसो  
ददामि भन्तेति खिपिं अनन्तकं  
    
११६७। सो मासखेत्तं तुरितो अवासरिं  
पुरा अयं भञ्जति१ यस्सिदं धनं   
ततो च कण्हो उरगो महाविसो  
अदंसि पादे तुरितस्स मे सतो  
    
११६८। स्वाहं अट्टोम्हि दुक्खेन पीऌइतो  
भिक्खु च तं सामं मुञ्चित्वा नन्तकं२  
अहासि कुम्मासं ममानुकम्पया३  
ततो चुतो कालकतोम्हि देवता  
    
११६९। तदेव कम्मं कुसलं कतं मया  
सुखञ्च कम्मं अनुभोमि अत्तना  
तया हि भन्ते अनुकम्पितो भुसं  
कतञ्ञुताय अभिवादयामि तं  
[प्त्स् पगे ०७३] [\क़् ७३।]        
१। भुञ्जति - सीमु।   
२। मुञ्चित्वा अननतका - स्या।   
३। ममानुकम्पिया - इक।   
मनानुकम्पाय - स्या।   
    
[ब्ज्त् पगे १९२] [\x १९२।]       
    
११७०। सदेवके लोके समारके च   
अञ्ञो मुनी नत्थि तयानुकम्पको  
तया हि भन्ते अनुकम्पितो भुसं  
कतञ्ञुताया अभिवादयामि तं  
    
११७१। इमस्मिं लोके परस्मिं वा पन   
अञ्ञो मुनी नत्थि तयानुकम्पको  
तया हि भन्ते अनुकम्पितो भुसं  
कतञ्ञुताय अभिवादयामि तन्ति।   
    
गोपाल विमानं।   
    
७। ७  
    
११७२। पुण्णमासे यथा चन्दो नक्खत्तपरिवारितो,   
समन्ता अनुपरियाति तारकाधिपति ससी।   
    
११७३। तथूपमं इदं व्यम्हं दिब्बं देवपुरम्भि च।   
अतिरोचति वण्णेन उदयन्तोव रंसिमा।   
    
११७४। वेऌउरियसुवण्णस्स फलिका रूपियस्स च।   
मसारगल्लमुत्ताहि लोहितङ्कमणीहि च।   
    
११७५। चित्रा मनोरमा भूमि वेऌउरियस्स सत्थता,   
कूटागारा सुभा रम्मा पासादो ते सुमुपितो।   
    
११७६। रम्मा च ते पोक्खरणी पुथुलोमनिसेविता,   
अच्छोदिका विप्पसन्ना सोण्णवालुकसन्थता।   
    
११७७। नानापदुम सञ्छन्ना पुण्डरीकसमोतता१   
सुरभिं सम्पवायन्ति मनुञ्ञा माऌउतेरिता।   
    
११७८। तस्सा ते उभतो पस्से वनगुम्बा सुमापिता,   
उपेता पुप्फरुक्खेहि फलरुक्खेहि चूहयं।   
    
११७९। सोवण्णपादे पल्लङ्के मुदुके चोलसन्थते, २  
निसिन्नं देवराजंव उपतिट्ठन्ति अच्छरा।   
    
११८०। सब्बाभरणसञ्छन्ना नानामाला विभूससिता, रमन्ति तं महिद्धिकं वसवत्तीव  
मोदसि।   
    
११८१। भेरिसङ्खमुदिङ्गाहि वीणाहि पणवेहि च,   
रमसि रतिसम्पन्नो नच्चगीते सुवादिते।   
    
१। पुण्डरीक समोगता - स्या,   
२। गोणकत्थते, - मछसं।   
    
[ब्ज्त् पगे १९४] [\x १९४।]       
    
११८२। दिब्बा ते विविधा रूपा दिब्बा सद्दा अथो रसा,   
गन्धा च ते अधिप्पेता फोट्ठब्बा च मनोरमा।   
    
११८३। तस्मिं विमाने पवरे देवपुत्त महप्पभो,   
अतिरोचसि वण्णेन उदयन्तोव भानुमा।   
    
११८४। दानस्स ते इदं फलं अथो सीलस्स वा पन,   
अथो अञ्जलिकम्मस्स तं मे अक्खाहि पुच्छितोति।   
[प्त्स् पगे ०७४] [\क़् ७४।]        
११८५। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलं।   
    
११८६। अहं कपिलवत्थुस्मिं साकियानं पुरुत्तमे,   
सुद्धोदनस्स पुत्तस्स कन्थको सहजो अहं।   
    
११८७। सत्थिं आकोटयित्वान वह सम्माति च ब्रवी,   
अहं लोकं तारयिस्सं पत्तो सम्बोधिमुत्तमं।   
    
११८८। सत्थिं आकोटयित्वान वह सम्माति च ब्रवी,   
अहं लोकं तारयिस्सं पत्तो सम्बोधिमुत्तमं।   
    
११८९। तं मे गिरं सुणन्तस्स हासो मे विपुलो अहु,   
उदग्गचित्तो सुमनो अभिसंसिं२ तदा अहं।   
    
११९०। अभिरूऌअहञ्च मं ञत्वा सक्यपुत्तं महायसं,   
उदग्गचित्तो मुदितो वहिस्सं पुरिसुत्तमं  
    
११९१। परेसं विजितं गन्त्वा उग्गतस्मिं दिवाकरे,   
ममं छन्नञ्च ओहाय अनपेक्खो सो अपक्कमि।   
११९२। तस्स तम्बनखे पादे जिव्हाय परिलेहिसं, गच्छन्तञ्च महावीरं रुदमानो  
उदिक्खिसं।   
११९३। अदस्सनेनहं तस्स सक्यपुत्तस्स सिरीमतो,   
अलत्थं गरुकाबाधं खिप्पं मे मरणं अहु।   
    
११९४। तस्सेव अनुभावेन विमानं आवसामिदं,   
सब्बकामगुणोपेतं दिब्बं देवपुरम्हि च  
    
११९५। यञ्च मे अहुवा हासो सद्दं सुत्वान बोधिया,   
तेनेव कुसलमूलेन फुसिस्सं आसवक्खयं।   
    
१। जालितम्बनक्खेहि - मछसं।   
२। अभिसीसिं - मछसं।   
    
[ब्ज्त् पगे १९६] [\x १९६।]       
    
११९६। सचे हि भन्ते गच्छेय्यासि सत्थु बुद्धस्स सन्तिके,   
ममा पि नं वचनेन सिरसा वज्जासि वन्दनं।   
    
११९७। अहम्पि दट्ठुं गच्छिस्सं जिनं अप्पटिपुग्गलं,   
दुल्लशं दस्सनं होति लोकनाथान तादिनन्ति।   
    
११९८। सो कतञ्ञु कतवेदी सत्थारं उपसङ्कमि,   
सुत्वा गिरं चक्खुमतो धम्मचक्खुं विसोधयि।   
    
११९९। विसोधेत्वा दिट्ठिगतं विचिकिच्छं वतानि च   
वन्दित्वा सत्थुनो पादे तत्थेवन्तरधायथाति।   
    
कन्थक विमानं।   
    
७। ८  
    
१२००। अनेकवण्णं दरसोकनासनं  
विमानमारुय्ह अनेकचित्तं  
परिवारिनो अच्छरासङ्गणेन  
सुनिम्मितो भूतपतीव मोदसि।   
    
१२०१। समस्समो नत्थि कुतोपनुत्तरो,   
यसेन पुञ्ञेन च इद्धिया च।   
[प्त्स् पगे ०७५] [\क़् ७५।]        
१२०२। सब्बे च देवा तिदसगणा समेच्च  
तं तं नमस्सन्ति ससिंव देवा  
इमा च ते अच्छरायो समन्नतो  
नच्चन्ति गायन्ति पमोदयन्ति।   
    
१२०३। देविद्धिपत्तोसि महानुभावो मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति।   
    
१२०४। सो देवपुत्तो अत्तमनो मोग्गल्लानेन पुच्चितो,   
पञ्हं पुट्ठो वियाकासि यस्स कम्मस्सिदं फलं।   
    
१२०५। अहं भदन्ते अहुवासिं१ पुब्बे   
सुमेधनामस्स जिनस्स सावको  
पुथुज्जनो अनवबोधोहमस्मिं२   
सो सत्तवस्सानि परिब्बजिस्सहं। ३  
    
१। अहुवासि, - मछसं।   
२। अनानुबोधो हमंस्मि, - मछसं।   
३। पब्बजिस्सं - स्य,   
पब्बजिस्साहं [प्त्स्]  
    
[ब्ज्त् पगे १९८] [\x १९८।]       
    
१२०६। स्वाहं सुमेधस्स जिनस्स सत्थुनो  
परिनिब्बुतस्सोघतिण्णस्स तादिनो  
रतनुच्चयं हेमजालेन छन्नं  
वन्दित्वा थूपस्मिं मनं पसादयिं।   
    
१२०७। न मासि दानं न च मत्थि दातुं  
परे च खो तत्थ समादपेसिं  
पूजेथ नं पूजनीयस्स धातुं  
एवं किर सग्गमितो गमिस्सथ।   
    
१२०८। तदेव कम्मं कुसलं कतं मया सुखञ्च दिब्बं अनुभोमि अत्तना  
मोदामहं तिदसगणस्स मज्झे  
न तस्स पुञ्ञस्स खयम्पि अज्झगन्ति। १  
    
अनेक वण्ण विमानं।   
    
७। ९  
    
१२०९। अलङ्कतो वट्टकुण्डली  
मालाधारी हरिचन्दनुस्सदो  
बाहापग्गय्ह कन्दसि  
वनमज्झे किं दुक्खितो तुवन्ति।   
    
१२१०। सोवण्णमयो पभस्सरो  
उप्पन्नो रथपञ्जरो मम  
तस्स चक्कयुगं न विन्दामि  
तेन दुक्खेन जहिस्सं२ जीवितन्ति।   
    
१२११। सोवण्णमयं मणिमयं   
लोहितङ्कमयं३ अथ रूपियामयं  
आचिक्ख मे भद्द माणव  
चक्कयुगं पटिलाभयामि४ तेति।   
[प्त्स् पगे ०७६] [\क़् ७६।]        
१२१२। सो माणवो तस्स पावदि  
चन्दसुरिया उभयेत्थ दिस्सरे  
सोवण्णमयो रथो मम  
तेन चक्कयुगेन सोभतीति।   
    
१। अज्झगुन्ति, - मछसं।   
अज्झगाति, - [प्त्स्।]   
२। जहामि - मछसं,   
जहिस्सामि - स्या - [प्त्स्।]   
३। लोहितकमयं - मछसं।   
लोहितङ्गमयं - स्या।   
लोहमयं - कत्थवि।   
४। पटिपादयामि - मछसं।   
    
[ब्ज्त् पगे २००] [\x २००।]       
    
१२१३। बालो खो त्वम्पि माणव   
यो त्वं पत्थयसे अपत्थियं मञ्ञामि तुवं मरिस्ससि  
नहि त्वं लच्छसि चन्दसुरियेति।   
    
१२१४। गमनागमनम्पि दिस्सति  
वण्णधातु उभयत्थ वीथिया  
पेतो पन कालकतो न दिस्सति  
कोनिध कन्धतं बाल्यतरोति।   
    
१२१५। सच्चं खो वदेसि माणव   
अहमेव कन्दतं बाल्यतरो  
चन्दं विय दारको रुदं   
पेतं कालकताभिपत्थयन्ति।   
    
१२१६। आदित्तं वत मं सन्तं घतसित्तंव पावकं,   
वारिना विय ओसिञ्चं सब्बं निब्बापये दरं।   
    
१२१७। अब्बही१ वत मे सल्लं सोकं हदयनिस्सितं,   
यो मे सोकपरेतस्स पुत्तसोकं अपानुदि।   
    
१२१८। स्वाहं अब्बूऌह सल्लोस्मि सीतिभूतोस्मि निब्बुतो,   
न सोचामि न रोदामि तव सुत्वान माणवाति।   
१२१९। देवतानुसि गन्धब्बो आदु सक्को पुरिन्ददो,   
को वा त्वं कस्स वा पुत्तो कथं जानेमु तं मयन्ति।   
    
१२२०। यञ्च कन्दसि यञ्च रोदसि  
पुत्तं आऌआहने सयं दहित्वा  
स्वाहं कुसलं करित्वा कम्मं  
तिदसानं सहव्यतं पत्तोति। २  
    
१२२१। अप्पं वा बहुं वा नाद्दसाम  
दानं ददन्तस्स सके अगारे  
उपोसथकम्मं वा तादिसं   
केन कम्मेन गतोसि देवलोकन्ति।   
    
१२२२। आबाधिकोहं दुक्खितो गिलानो  
आतुररूपोम्हि सके निवेसने  
बुद्धं विगतरजं वितिण्णकङ्खं  
अद्दक्खिं सुगतं अनोमपञ्ञं।   
१। अब्बूऌहं - स्या,   
२। गतोति - मछसं।   
    
[ब्ज्त् पगे २०२] [\x २०२।]       
    
[प्त्स् पगे ०७७] [\क़् ७७।]       
१२२३। स्वाहं मुदितमनो पसन्नचित्तो  
अञ्जलिं अकरिं तथागतस्स   
ताहं कुसलं करित्वान कम्मं  
तिदसानं सहव्यतं पत्तोति।   
    
१२२४। अच्छरियं वत अब्भुतं   
अञ्जलिकम्मस्स अयमीदिसो विपाको  
अहम्पि मुदितमनो पसन्नचित्तो  
अज्जेम बुद्धं सरणं वजामीति।   
    
१२२५। अज्जव बुद्धं सरणं वजाहि  
धम्मञ्च सङ्घञ्च पसन्नचित्तो   
तथेव सिक्खाय पदानि पञ्च   
अखण्डफुल्लानि समादियस्सु।   
    
१२२६। पाणातिपाता विरमस्सु खिप्पं  
लोके अदिन्नं परिवज्जयस्सु  
अमज्जपो मा च मुसा भणाहि  
सकेन दारेन च होहि तुट्ठोति।   
    
१२२७। अत्थकामोसि मे यक्ख हितकामोसि देवते,   
करोमि तुय्हं वचनं त्वंसि आचरियो ममाति।   
    
१२२८। उपेमि सरणं बुद्धं धम्मञ्चापि अनुत्तरं,   
सङ्घञ्च नरदेवस्स गच्छामि सरणं अहं।   
    
१२२९। पाणातिपाता विरमामि खिप्पं  
लोके अदिन्नं परिवज्जयामि  
अमज्जपो नो च मुसा भणामि  
सकेन दारेन च होमि तुट्ठोति।   
    
मट्टकुण्डलि विमानं।   
    
७। १०  
    
१२३०। सुणोथ यक्खस्स च वाणिजान नच   
समागमो यत्थ तदा अहोसि  
यथा कथं इतरीतरेन चापी  
सुभासितं कञ्च सुणाथ सब्बे।   
    
१२३१। यो सो अहू राजा पायासि नामो१  
भुम्मानं सहव्यगतो यसस्सी  
सो मोदमानोव सके विमाने  
अमानुसो मानुसे अज्झभासीति।   
१। पायासि नाम - मछसं।   
    
[ब्ज्त् पगे २०४] [\x २०४।]       
    
१२३२। वङ्के अरञ्ञे अमनुस्सट्ठाने  
कन्तारे अप्पोदके अप्पभक्खे  
सुदुग्गमे वण्णुपथस्स मज्झे  
वङ्कं भयं नट्ठमना मनुस्सा।   
    
[प्त्स् पगे ०७८] [\क़् ७८।]        
१२३३।] नयिध फला मूनमया च सन्ति  
उपादानं नत्थि कुतो इध भक्खो  
अञ्ञतं पंसूहि च वालुकाहि च  
तत्ताहि१ उण्हाहि च दारुणाहि च।   
    
१२३४। उज्जङ्गलं तत्तमिवं कपालं   
अनायसं परलोकेन तुल्यं  
लुद्दानमावाससमिदं पुराणं  
भुमिप्पदेसो अभिसत्तरूपो।   
१२३५। अथ तुम्हे केन२ वण्णेन   
किमासमाना इमं पदेसं हि  
अनुप्पविट्ठा सहसा समेच्च   
लोभा भया अथवा सम्पमूऌहाति।   
    
१२३६। मगधेसु अङ्गेसु च सत्थवाहा  
आरोपयित्वा३ पणियं पुथुन्नं   
ते यामसे सिन्धुसोवीरभूमिं  
धनत्थिका उद्दयं पत्थयाना।   
    
१२३७। दिवा पिपासं नधिवासयन्ता  
योग्गानुकम्पञ्च समेक्खमाना  
एतेन वेगेन आयाम सब्बे   
रत्तिं मग्गं पटिपन्ना विकाले।   
    
१२३८। ते दुप्पयाता अपरद्धमग्गा  
अन्धाकुला विप्पनट्ठा अरञ्ञे  
सुदुग्गमे वण्णुपथस्स मज्झ  
दिसं न जानाम पमूऌअहचित्ता।   
    
१२३९। इदञ्च दिस्वान अदिट्ठपुब्बं  
विमानसेट्ठञ्च तवञ्च यक्ख  
ततुत्तरिं जीवितमासमाना  
दिस्वा पतीता सुमना उदग्गाति।   
    
१। तथाहि - मछसं।   
२। केनु - स्या।   
३। आरोपयिस्सं - सीमु।   
    
[ब्ज्त् पगे २०६] [\x २०६।]       
    
१२४०। पारं समुद्दस्स इदञ्च वण्णुं१  
वेत्ताचरं२ सङ्कुपथञ्च मग्गं  
नदियो पन पब्बतानञ्च दुग्गा  
पुथुद्दिसा गच्छथ भोगहेतु।   
    
१२४१। पक्खन्दियान विजितं परेसं  
वेरज्जके मानुसे पेक्खमाना  
यं वो सुतं वा अथवापि दिट्ठं  
अच्छेरकं तं वो सुणोम ताताति।   
    
१२४२। इतोपि अच्छेरतरं कुमार  
न नो सुतं वा अथवापि दिट्ठं  
अतीतमानुस्सकमेव सब्बं  
दिस्वा न तप्पाम अनोमवण्णं   
[प्त्स् पगे ०७९] [\क़् ७९।]       
    
१२४३। वेहासयं पोक्खरञ्ञो भवन्ति  
पहूतमाल्या३ बहु पुण्डरीका  
दुमा चिमे४ निच्चथलूपपन्ना  
अतीव गन्धा सुरभिं पवायन्ति।   
    
१२४४। वेऌउरियत्थम्भा सतमुस्सितासे  
सिलापवाऌअस्स च आयतंसा  
मसारगल्ला सहलोहितङ्का  
थम्हा चिमे५ जोतिरसामयासे।   
    
१२४५। सहस्सत्थम्हं अतुलानुभावं  
तेसूपरि साधुमिदं विमानं   
रतनन्तरं कञ्चनवेदिमिस्सं  
तपनीयपट्टेहि च साधु छन्नं।   
    
१२४६। जम्बोनदुत्तत्तमिदं सुमट्ठो  
पासादसोपान फलुपपन्नो  
दऌहो च वग्गु सुमुखो सुसङ्गतो६  
अतीव निज्झानखमो मनुञ्ञो।   
    
१२४७। रतनन्तरस्मिं बहु अन्नपानं  
परिवारितो अच्छरासङ्गणेन  
मुरज्ज७ आऌअम्बर तुरियघुट्ठो   
अभिवन्दितोसि थुतिवन्दनाय।   
    
१। इमञ्चवण्णुं - मछसं, स्या।   
२। वेत्तं परं - स्या।   
३। पहुतमल्या - स्या।   
४। दुमा च ते - स्या।   
५। थम्भा इमे - मछसं।   
६। दऌहो च मग्गु च सुसङ्गपता - मछसं।   
७। मुरज - मछसं।   
    
[ब्ज्त् पगे २०८] [\x २०८।]       
    
१२४८। सो मोदसि नारिगणप्पबोधतो  
विमानपासादवरे मनोरमे  
अचिन्तियो सब्बगुणूपपन्नो  
राजा यथा वेस्सवणो नलिन्या   
१२४९। देवो नु आसि उदवासि यक्खो  
उदाहु देविन्दो मनुस्सभूतो  
पुच्छन्ति तं वाणिजा सत्थवाहा  
आचिक्ख को नाम तुवंसि यक्खाति।   
    
१२५०। सेरिस्सको१ नाम अहम्पि यक्खो  
कन्तारियो वण्णुपथम्हि गुत्तो  
इमं पदेसं अभिपालयामि  
वाचङ्करो२ वेस्सवणस्स रञ्ञोति।   
    
१२५१। अधिच्च लद्धं परिणामजं ते  
सयं कतं उदाहु देवेहि दिन्नं  
पुच्छन्ति तं वाणिजा सत्थवाहा  
कथं तया लद्धमिदं मनुञ्ञन्ति,   
[प्त्स् पगे ०८०] [\क़् ८०।]        
१२५२। नाधिच्चलद्धं न परिणामजं मे   
न सयं कतं न हि देवेहि दिन्नं  
सकेहि कम्मेहि अपापकेहि  
पुञ्ञेहि मे लद्धमिदं मनुञ्ञन्ति।   
    
१२५३। किं ते वतं किं पन ब्रह्मचरियं  
किस्स सुचिण्णस्स अयं विपाको  
पुच्छन्ति तं वाणिजा सत्थवाहा   
कथं तया लद्धमिदं विमानन्ति।   
    
१२५४। मम३ पायासीति अहु समञ्ञा  
रज्जं यदा कारयिं कोसलानं  
नत्थिकदिट्ठि कदरियो पापधम्मो  
उच्छेदवादी च तदा अहोसिं।   
    
१२५५। समणो च खो आसि कुमारकस्सपो  
बहुस्सुतो चित्तकथि उऌआरो  
सो मे तदा धम्मकथं अकासि४  
दिट्ठीविसूकाति विनोदयी मे।   
    
१। सेरीसको - मछसं।   
२। वचनकरो - मछसं।   
३। ममं - मछसं।   
४। अभासि - मछसं।   
    
[ब्ज्त् पगे २१०] [\x २१०।]       
    
१२५६। ताहं तस्स धम्मकथं सुणित्वा  
उपासकत्तं पटिवेदयिस्सं  
पाणातिपाता विरतो अहोसिं  
लोके अदिन्नं परिवज्जयिस्सु।   
अमज्जपो नो च मुसा अभाणिं  
सकेन दारेन च अहोसिं१ तुट्ठो।   
    
१२५७। तं मे वतं तं पन ब्रह्मचरियं  
तस्स सुचिण्णस्स अयं विपाको  
तेहेव कम्मेहि अपापकेहि  
पुञ्ञेहि मे लद्धमिदं विमानन्ति।   
१२५८। सच्चं किराहंसु नरा सपञ्ञा  
अनञ्ञथा वचनं पण्डितानं  
यहिं यहिं गच्छति पुञ्ञकम्मो  
तहिं तहिं मोदति कामकामि।   
    
१२५९। यहिं यहिं सोकपरिद्दवो च   
वधो च बन्धो च परिक्किलेसो  
तहिं तहिं गच्छति पापकम्मो   
न मुच्चति दुग्गतिया कदाचिति।   
१२६०। सम्मूऌहरूपोव जनो अहोसि  
अस्मिं मुहुत्ते कललिकतोव   
जनस्सिमस्स तुय्हञ्च कुमार  
अप्पच्चयो केन नु खो अहोसीति।   
    
[प्त्स् पगे ०८१] [\क़् ८१।]       
१२६१। इमे सिरीसूपवना च२ ताता  
दिब्बा३ गन्धा सुरभिं४ सम्पवन्ति  
ते सम्पवायन्ति इमं विमानं  
दिवा च रत्तो च तमं निहन्त्वा।   
१२६२। इमेसं च खो वस्ससतच्चयेन   
सिपाटिका फलति एकमेका  
मानुस्सकं वस्ससता अतीतं  
यदग्गे कायम्हि इधूपपन्तो।   
    
१२६३। दिस्वानहं वस्ससतानि पञ्च  
अस्मिं विमाने ठत्वान ताता  
आयुक्खया पुञ्ञखया चविस्सं  
तेनेव सोकेन पमुच्छितोस्मीति५।   
१। अहोसि - मछसं।   
२। इमे च सिरीयवना - मछसं।   
इमेहि सिरीसवना च - [प्त्स्]  
३। दिब्बा च - [प्त्स्]  
४। सुरभी - मछसं  
५। समुच्छितोस्मिति - [प्त्स्]  
    
[ब्ज्त् पगे २१२] [\x २१२।]       
    
१२६४। कथं नु सोचेय्य तथाविधो सो   
लद्धा विमानं अतुलं चिराय   
ये चापि खो इत्तरमुपपन्ना  
ते नून सोवेय्युं परित्तपुञ्ञाति।   
    
१२६५। अनुच्छविं ओवदियञ्च मे तं   
यं मं तुम्हे पेय्यवाचं वदेथ  
तुम्हे च खो ताता मयानुगुत्ता  
येनिच्छका तेन पलेथ सोत्थिन्ति।   
    
१२६६। गन्त्वा मयं सिन्धु सोवीरभूमिं  
धनत्थिका उद्दयं पत्थयाना   
यथा पयोगा परिपुण्णचागा  
काहाम सेरिस्समहं उऌआरन्ति।   
    
१२६७। मा चेव सेरिस्समहं अकत्थ  
सब्बञ्च वो भविस्सति यं वदेथ  
पापानि कम्मानि विवज्जयाथ  
धम्मानुयोगञ्च अधिट्ठाहाथाति।   
    
१२६८। उपासको अत्थि इमम्हि सङ्घे  
बहुस्सुतो सीलवतूपपन्नो  
सद्धो च चागी च सुपेसलो च   
विचक्खणो सन्तुसितो मुतीमा।   
    
१२६९। सञ्जानमानो न मुसा भणेय्य  
परूपघाताय न चेतयेय्य  
वेभूतिकं पेसुतं नो करेय्य  
सण्हञ्च वाचं सखिलं भणेय्य।   
    
१२७०। सगारवो सप्पतिस्सो विनीतो  
अपापको अधिसीले विसुद्धो  
सो मातरं पितरं चापि चन्तु धम्मेन पोसेति अरियवुत्ति।   
[प्त्स् पगे ०८२] [\क़् ८२।]        
१२७१। मञ्ञे सो मातापितुन्नं कारणा  
भोगानि परियेसति न अत्तहेतु  
मातापितुन्नञ्च यो अच्चयेन   
नेक्खम्मपोणो चरिस्सति ब्रह्मचरियं।   
    
१२७३। उजु अवङ्को असठो अमायो  
न लेसकप्पेन च वोहारेय्य  
सो तादिसो सुक्कतकम्मकारि१   
धम्मे ठितो किन्ति लभेथ दुक्खं।   
    
१। सुकतकम्मकारी - मछसं।   
    
पिटव: २१४  
    
१२७३। तं कारणा पातुकतोम्हि अत्तना  
तस्मा धम्मं पस्सथ वाणिजासे  
अञ्ञत्र तेनीह भस्मि१ भवेथ  
अन्धाकुला विप्पनट्ठा अरञ्ञे  
तं खिप्पमानेन लहुं परेन   
सुखो भवे सप्पुरिसेन सङ्गमोति।   
    
१२७४। किं नाम सो किञ्चि करोति कम्मं  
किं नामधेय्यं किं पन तस्स गोत्तं  
मयम्पि नं दट्ठुकामम्ह यक्ख  
यस्सानुकम्पाय इधागतोसि  
लाभा हि तस्स यस्स तुवं पिहेसीति।   
    
१२७५। यो कप्पको सम्भव नामधेय्यो  
उपासको कोच्छफलुपजीवि२  
जानाथ नं तुम्हाकं पेसियो सो  
मा खो नं हीऌइत्थ सुपेसलो सोति।   
    
१२७६। जानमसे यं त्वं वदेसि यक्ख   
न खो नं जानाम स ईदिसोति  
मयम्पि तं पूजयिस्साम यक्ख  
सुत्वा३ तुय्हं वचनं उऌआरन्ति।   
    
१२७७। ये केचिमस्मिं सत्थे मनुस्सा  
दहरा महन्ता अथवापि मज्झिमा  
सब्बेव ते आलम्बन्तु विमानं  
पस्सन्तु पुञ्ञान फलं कदरीयाति।   
    
१२७८। ते तत्थ सब्बेव अहं पुरेति  
तं कप्पकं तत्थ पुरक्खिपित्वा४  
सब्बेव ते आलम्बिंसु विमानं  
मसक्कसारं विय वासवस्स।   
    
१२७९। ते तत्थ सब्बेव अहं पुरेति  
उपासकत्तं पटिवेदयिंसु  
पाणातिपाता विरता अहेसुं  
लोके अदिन्नं परिवज्जयिंसु।   
[प्त्स् पगे ०८३] [\क़् ८३।]        
१२८०। अमज्जा नो च मुसा भणिंसु  
सकेन दारेन च अहेसुं तुट्ठा  
ते तत्थ सब्बेव अहं पुरेति  
उपासकत्तं पटिवेदयित्वा  
पक्कामि सत्थो अनुमोदमानो  
यक्खिद्धिया अनुमतो पुनप्पुनं।   
    
१। भस्मि - स्या।   
२। कोच्छभण्डुपजीवि - सि।   
३। सुत्वान - मछसं।   
४। पुरक्खत्वा - मछसं।   
    
[ब्ज्त् पगे २१६] [\x २१६।]       
    
१२८१। गन्त्वान ते सिन्धुसोवीरभूमिं  
धनत्थिका उद्दयं१ पत्थयाना  
यथा पयोगा परिपुण्णलाभा  
पच्चागमुं पाटलिपुत्तमक्खतं।   
    
१२८२। गन्त्वान ते सङ्घरं सोत्थिवन्तो  
पुत्तेहि दारेहि समङ्गिभूता  
आनन्दि चित्ता२ सुमना पतीता  
अकंसु सेरिस्समहं उऌआरं।   
    
१२८३। सेरीस्सका ते परिवेणं मापयिंसु  
एतादिसा सप्पुरिसान सेवना   
महत्थिका धम्मगुणान सेवना  
एकस्स अत्थाय उपासकस्स  
सब्बेव सत्ता सुखिता३ अहेसुन्ति।   
    
सेरिस्सकविमानं।   
    
७। ११  
    
१२८४। उच्चमिदं मणिथूणं विमानं  
समन्ततो द्वादस योजनानि  
कूटागारा सत्तसता उऌआरा  
वेऌउरियत्थम्हा रुचकत्थता सुभा  
    
१२८५। तत्थच्छसि पिवसि खादसि च  
दिब्बा च वीणा पवदन्ति वग्गुं  
दिब्बा रसा कामगुणेत्थ पञ्च   
नारियो च नच्चन्ति सुवण्णछन्ना।   
    
१२८६। केन ते तादिसो वण्णो  
केन ते इधमिज्झति  
उप्पज्जन्ति च ते भोगा  
ये केचि मनसो पिया  
१२८७। पुच्छामि तं देव महानुभाव  
मनुस्सभूतो किमकासि पुञ्ञं  
केनासि एवं जलितानुभावो  
वण्णो च ते सब्बदिसा पभासतीति।   
    
१। उदयं - [प्त्स्।]   
२। आनन्दचित्ता - स्या  
३। सुखिनो - [प्त्स्]  
    
[ब्ज्त् पगे २१८] [\x २१८।]       
[प्त्स् पगे ०८४] [\क़् ८४।]        
१२८८। सो देवपुत्तो अत्तमनो मोग्गल्लानेन पुच्छितो,   
पञ्हं पुट्ठो वियाकासि यस्स कम्मस्सिदं फलं।   
    
१२८९। दुन्निक्खित्तं मालं सुनिक्खिपित्वा  
पतिट्ठपेत्वा सुगतस्स थूपे  
महिद्धिको चम्हि महानुभावो  
दिब्बेहि कामेहि समङ्गिभूतो।   
    
१२९०। तेन मे तादिसो वण्णो तेन मे इधमिज्झति,   
उप्पज्जन्ति च मे भोगा ये केचि मनसो पिया।   
१२९१। अक्खामि ते भिक्खु महानुभाव  
मनुस्सभूतो यमहं अकासिं  
तेनम्हि एवं जलितानुभावो  
वण्णो च मे सब्बदिसा पभासतीति।   
    
सुनिक्खित्तविमानं।   
    
सुनिक्खित्तवग्गो सत्तमो।   
    
तस्सुद्दानं: -  
    
द्वे दऌइद्दा द्वे विहारा१ हतको गोपालकन्थका२  
अनेकवण्णा मट्टकुण्डली सेरिस्सको सुनिक्खित्तं  
पुरिसानं ततियो वग्गोति। ३  
    
भाणवारं चतुत्थं।   
    
विमानवत्थु निट्ठितं  
    
१। वन विहारा - मछसं।   
२। गोपालकण्डको - मछसं।   
३। ततियो वग्गो पवुच्चतीति - मछसं। 

