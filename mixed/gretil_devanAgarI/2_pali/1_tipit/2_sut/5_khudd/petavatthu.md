+++
title = "Petavatthu"

+++


## Intro
  
  
  
  
Petavatthu  
  
  
  
  
Petavatthu  
  
Input by the Sri Lanka Tripitaka Project  
  
[CPD Classification 2.5.7]  
[PTS Vol Pv - ] [\z Pv /] [\f I /]      
[PTS Page 001] [\q   1/]       
[BJT Vol Pv - ] [\z Pv /] [\w I /]      
[BJT Page 002] [\x   2/]       
  
Suttantapiṭake  
  
Petavatthupāḷi  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मा सम्बुद्धस्स।   
    
उरगवग्गो पठमो  
    
१। १  
    
[प्त्स् पगे ००३] [\क़् ३।]       
    
१। खेत्तूपमा अरहन्तो दायका कस्सकूपमा,   
बीजूपमं देय्यधम्मं एत्तो निब्बत्तते फलं  
 २। एतं बीजं कसी खेत्तं पेतानं दायकस्स च,   
तं पेता परिभूञ्जन्ति दाता पुञ्ञेन वड्ढति।   
    
३। इधेव कुसलं कत्वा पेते च पटिपूजिय  
सग्गञ्च कमतिट्ठानं कम्मं कत्वान भद्दकऽन्ति।   
    
खेत्तूपमपेतवत्थु पठमं।   
    
१। २  
    
१। कायो ते सब्बसोवण्णो सब्बा ओभासते दिसा,   
मुखं ते सूकरस्सेव किं कम्ममकरि पूरेति।   
    
५। कायेन सञ्ञतो आसिं वाचायासिमसञ्ञतो, १  
तेन मे तादिसो वण्णो यथा पस्ससि नारद।   
    
६। तं त्याहं२ नारद ब्रूमि सामं दिट्ठमिदं तया,   
माकासि मुखसा पापं मा खो सूकरमुखो अहूऽति।   
    
सूकरमुखपेतवत्थु दुतियं।   
    
१। वाचायासिं असञ्ञतो सीमु[इइ] स्या।   
२। ताहं - प। 

[ब्ज्त् पगे ४] [\x ४।]       
    
१। ३  
    
७। दिब्बं सुभं धारेसि वण्णधातुं  
वेभासयं तिट्ठसि अन्तलिक्खे,   
मुखञ्च ते किमयो पूतिगन्धं  
खादन्ति किं कम्ममकासि पुब्बेति?।   
[प्त्स् पगे ००४] [\क़् ४।]        
८। समणो अहं पापो१ दुट्ठवाचो  
तपस्सिरूपो मुखसा असञ्ञतो,   
लद्धा च मे तपसा वण्णधातु  
मुखञ्च मे पेसूनियेन पूति।   
    
९। तयिदं तया नारद सामं दिट्ठं  
अनुकम्पका ये कुसला वदेय्युं,   
मा पेसुनं मा च मुसा अभाणी  
यक्खो तुवं भोहिसि कामकामीऽति।   
    
पुतिमुखपेतवत्थु ततियं।   
    
१। ४  
    
१०। यं किञ्चारम्मणं कत्वा दज्जा दानं अमच्छरी,   
पुब्बपेते च आरब्भ अथवा वत्थु देवता।   
    
११। चत्तारो च महाराजे लोकपाले यसस्सिनो,   
कुवेरं धतरट्ठं च विरूपक्खं विरूऌहकं,   
ते चेव पूजिता होन्ति दायका च अनिप्फला।   
    
१२। न हि रुण्णं च सोको वा या चञ्ञा परिदेवना,   
न तं पेतस्स अत्थाय एवं तिट्ठन्ति ञातयो।   
    
१३। अयञ्च खो दक्खिणा दिन्ना सङ्घम्हि सुप्पतिट्ठिता,   
दीघरत्तं हितायस्स ठानसो उपकप्पतीऽति।   
    
पिट्ठधीतलिकपेतवत्थु चतुत्थं।   
    
१। पापोति - मछसं।   
    
[ब्ज्त् पगे ६] [\x ६।]       
    
१। ५  
    
१४। तिरोकुड्ढेसु तिट्ठन्ति सन्धिसिङ्घाटकेसु च,   
द्वारबाहासु तिट्ठन्ति आगन्त्वान सकं घरं।   
    
१५। पहूते अन्तपानम्हि खज्जभोज्जे उपट्ठिते,   
न तेसं कोचि सरति सन्तानं कम्मपच्चया।   
    
१६। एवं ददन्ति ञातीनं ये होन्ति अनुकम्मपका,   
सुचिं पणीतं कालेन कप्पियं पानभोजनं।   
इदं वो ञातीनं होतु सुखिता होन्तु ञातयो,   
    
१७। ते च तत्थ समागन्त्वा ञातिपेता समागता।   
पहूते अन्नपानम्हि सक्कच्चं अनुमोदरे,   
    
१८। चीरं जीवन्तु नो ञाति येसं हेतु लभामसे।   
अम्हाकञ्च कता पूजा दायका च अनिप्फला,   
    
[प्त्स् पगे ००५] [\क़् ५।]       
१९। न हि तत्थ कसी अत्थि गोरक्खेत्थ न विज्जति।   
वणिज्जा तादिसी नत्थि हिरञ्ञेन कयाक्कयं,   
इतो दिन्नेन यापेन्ति पेता कालकता तहिं।   
    
२०। उन्नमे उदकं वट्ठं१ यथा निन्नं पवत्तति,   
एवमेव इतो दिन्नं पेतानं उपकप्पति।   
    
२१। यथा वारिवहा पूरा परिपूरेन्ति सागरं,   
एवमेव इतो दिन्नं पेतानं उपकप्पति।   
    
२२। अदासि मे अकासि मे ञातिमित्ता सखा च मे,   
पेतानं दक्खिणं दज्जा पुब्बे कतमनुस्सरं।   
    
२३। न हि रुण्णं व सोको वा या चञ्ञा परिदेवना,   
न तं पेतानमत्थाय एवं तिट्ठन्ति ञातयो।   
    
२४। अयञ्च खो दक्खिणा दिन्ना सङ्घम्हि सुप्पतिट्ठिता,   
दीघरत्तं हितायस्स ठानसो उपकप्पति।   
    
२५। सो ञातिधम्मो च अयं निदस्सितो  
पेतान पूजा च कता उऌआरा,   
बलञ्च भिक्खूनमनुप्पदिन्नं  
तुम्हेहि पुञ्ञं पसुतं अनप्पकऽन्ति।   
    
तिरोकुड्डपेतवत्थु पञ्चमं।   
    
१। वुट्ठं - मछसं।   
    
१। ६  
    
२६। नग्गा दुब्बण्णरूपासि दुग्गन्धा पूति वायसि,   
मक्खिका परिकिण्णाव का नु त्वं इध तिट्ठसिऽ?ति।   
    
२७। अहं भभदन्ते पेतीम्हि दुग्गता यमलोकिका,   
पापकम्मं करित्वान पेतलोकमित्ता गता।   
    
२८। कालेन पञ्च पुत्तानि सायं पञ्चं पुनापरे,   
विजायित्वान खादामि तेपि ना होन्ति मे अलं।   
    
२९। परिडय्हति धूमायति खुदाय१ हदयं मम,   
पानीयं न लभे पातुं पस्स मं ब्यसनं गतऽन्ति।   
    
३०। किन्नु कायेन वाचाय मनसा दुक्कटं कतं,   
किस्स कम्मविपाकेन पुत्तमंसानि खादसीऽति।   
    
[प्त्स् पगे ००६] [\क़् ६।]       
    
३१। सपत्ति मे गम्भिनि आसि तस्सा पापं अचेतयिं,   
साहं पदुट्ठमनसा अकरिं गब्भपातनं।   
    
३२। तस्सा द्वेमासिको गब्भो लोहितञ्ञेव पग्घरि,   
तदस्सा माता कुपिता मय्हं ञाती समनयि।   
    
३३। सपथञ्च मं कारेसि परिभासापयी च मं,   
साहं घोरञ्च सपथं मुसावादं अभासिसं:   
पुत्तमंसानि खादामि सचे तं पकतं मया।   
    
३४। तस्स कम्मस्स विपाकेन मुसावादस्स चूभयं,   
पुत्तमंसानि खादामि पुब्बलोहितमक्खिताऽति।   
पञ्चपुत्तखादकपेतवत्थु छट्ठमं।   
    
१। ७  
    
३५। नग्गा दुब्बण्णरूपासि दुग्गन्धा पूति वायसि,   
मक्खिकापरिकिण्णाव का नु त्वं इध तिट्ठसी?ऽति।   
१। खुद्दाय - कत्थचि।   
    
[ब्ज्त् पगे १०] [\x १०।]       
    
३६। अहं भदन्ते पेतीम्हि दुग्गता यमलोकिका,   
पापकम्मं करित्वान पेतलोकमितो गता।   
    
३७। कालेन सत्त पुत्तान सायं सत्त पुनापरे,   
विजायित्वान खादामि तेपि ना होन्ति मे अलं।   
    
३८। परिडय्हति धूमायति खुदाय हदयं मम,   
निब्बुतिं नाधिगच्छामि अग्गिदड्ढेव आतपेऽति।   
    
३९। निन्नु कायेन वाचाय मनसा दुक्कटं कतं,   
किस्स कम्मविपाकेन पुत्तमंसानि खादसी?ति।   
    
४०। अहू मय्हं दुपे पुत्ता उभो सम्पन्नयोब्बना,   
साहं पुत्तब लुपेता सामिकं अतिमञ्ञिसं।   
    
४१। ततो मे सामिको कुद्धो सपत्तिं अञ्ञमानयी,   
सा च गब्भं अलभित्थ तस्सा पापं अचेतयिं।   
    
४२। साहं पदुट्ठमनसा अकरिं गब्भपातनं,   
तस्सा तेमासिको गब्भो पूतिलोहितको पति।   
    
४३। तदस्सा माता कुपिता मय्हं ञाती समानयि,   
सपथञ्च मं कारेसि परिभासापयी च मं।   
    
४४। साहं घोरञ्च सपथं मुसावादं अभासिसं,   
पुत्तमंसानि खादामि सचे तं पकतं मया।   
[प्त्स् पगे ००७] [\क़् ७।]        
४५। तस्स कम्मस्स विपाकेन मुसावादस्स चूभयं,   
पुत्तमंसानि खादामि पुब्बलोहितमक्खिताऽति।   
    
सत्तपुत्तखादकपेतवत्थु सत्तमं।   
    
१। ८  
    
४६। किन्नु उम्मत्तरूपोव लायित्वा हरितं तिणं।   
खाद खादति लपसि गतसत्तं जरग्गवं।   
    
४७। न भि अन्नेन पानेन मतो गोणो समुट्ठहे,   
त्वंसि बालो च दुम्मेधो यथा तञ्ञो च दुम्मतीऽति।   
    
[ब्ज्त् पगे १२] [\x १२।]       
    
४८। इमे पादा इदं सीसं अयं कायो सवालधी।   
नेत्ता तथेव तिट्ठन्ति अयं गोणो समुट्ठहे।   
    
४९। नाय्यकस्स हत्थपादा कायो सीसञ्च दिस्सति।   
रुदं मत्तिकथूपस्मिं न नु त्वञ्ञेव दुम्मतिऽति।   
    
५०। आदित्तं वत मं सन्तं घतसित्तंव पावकं,   
वारिना विय ओसिञ्चं सब्बं निब्बापये दरं।   
    
५१। अब्बूऌहं वत मे सल्लं सोकं हदयनिस्सितं,   
यो मे सोकपरेतस्स पितुसोकं अपानुदि।   
    
५२। स्वाहं अब्बूऌहसल्लोस्मि सीतिभूतोस्मि निब्बुतो,   
न सोचामि न रोदामि तव सुत्वान माणव।   
    
५३। एवं करोन्ति सप्पञ्ञा ये होन्ति अनुकम्मपका,   
विनिवत्तयन्ति सोकम्हा सुजातो पितरं यथाऽति।   
    
गोणपेतवत्थु अट्ठमं।   
    
१। ९  
    
५४। गूथञ्च मुत्तं रुहिरञ्च पुब्बं   
परिभूञ्जति किस्स२ अयं विपाको,   
अयन्नु किं कम्मकासि नारी  
या सब्बदा लोहितपुब्बभक्खा।   
    
५५। नवानि वत्थानि सुभानि चेव  
मुदुनि सुद्धानि च लोमसानि।   
दिन्नानि मिस्सा कितका भवन्ति  
अयन्नु किं कम्ममकासि नारीऽति।   
    
[प्त्स् पगे ००८] [\क़् ८।]       
    
५६। भरिया ममेसा अहू भदन्ते  
अदायिका मच्छरिणी कदरिया,   
सा मं ददन्तं समणब्राह्मणानं  
अक्कोसती परिभासती च।   
    
५७। गूथञ्च मुत्तं रुहिरञ्च पुब्बं   
परिभुञ्ज त्वं असुचिं सब्बकालं,   
एतञ्च ते परलोकस्मिं होतु  
वत्था च ते कितकसमा भवन्तु, एतादिसं दुच्चरितं चरित्वा  
इधागता चिररत्ताय खादतिऽति।   
    
महापेसकारपेतवत्थु नवमं।   
    
[ब्ज्त् पगे १४] [\x १४।]       
१। १०  
    
५८। का नु अन्तोविमानस्मिं तिट्ठन्ति नूपनिक्खमि,   
उपनिक्खमस्सु भद्दे त्वं पस्साम तं महिद्धिकऽन्ति।   
    
५९। अट्टियामि हरायामि नग्गा निक्खमितुं बहि, केसेहम्हि पटिच्छन्ना पुञ्ञं मे  
अप्पकं कतऽन्ति।   
    
६०। हन्दुत्तरियं ददामि ते इमं दुस्सं निवासय  
इमं दुस्सं निवासेत्वा बहि निक्खम सोभने:   
उपनिक्खमस्सु भद्दे त्वं पस्साम तं बहिट्ठितऽन्ति।   
    
६१। हत्थेन हत्थे ते दिन्नं न मय्हं उपकप्पति,   
एसेत्थुपासको सद्धो सम्मा सम्बुद्धसावको।   
    
६२। एतं अच्छादयित्वान मम दक्खिणमादिस,   
अथाहं सुखिता हेस्सं सब्बकामसमि धिनीऽति।   
    
६३। तं च ते नहापयित्वान विलिम्पित्वान१ वाणिजा,   
वत्थेभच्छादयित्वान तस्सा दक्खिणमादिसुं।   
    
६४। समन्तरा नुद्दिट्ठे विपाको उदपज्जथ,   
भोजनच्छादनपानीयं दक्खिणाय इदं फलं।   
    
६५। ततो सुद्धा सुचिवसना कासिकुत्तमधारिणी,   
हसन्ति विमाना निक्खमि दक्खिणाय इदं फलन्तिऽ।   
६६। सुचित्तरूपं रुचिरं विमानं ते पभासति,   
देवते पुच्छिताचिक्ख किस्स कम्मस्सिदं फलऽन्ति।   
    
[प्त्स् पगे ००९] [\क़् ९।]       
    
६७। भिक्खुनो चरमानस्स दोणिनिम्मज्जनं अहं,   
अदासिं उजुभूतस्स विप्पसन्तेन चेतसा  
    
६८। तस्स कम्मस्स कुसलस्स विपाकं दीघमन्तरं,   
अनुभोमि विमानस्मिं तञ्चेदानि परित्तकं।   
    
६९। उद्धं चतूहि मासेहि कालकिरिया भविस्सति,   
एकन्तं कटुकं घोरं निरयं पपतिस्सहं।   
    
१। विलिम्पेत्वान - मछसं।   
    
[ब्ज्त् पगे १६] [\x १६।]       
    
७०। चतुक्कण्णं चतुद्वारं विभत्तं भागयो मितं,   
अयोपाकारपरियन्तं अयसा पटिकुज्जितं।   
    
७१। तस्स अयोमया भूमि जलिता तेजसा युता,   
समन्ता योजनसतं फरित्वा तिट्ठति सब्बदा।   
    
७२। तत्थाहं दीघमद्धानं दुक्खं वेदिस्सं वेदनं,   
फलञ्च पापकम्मस्स तस्मा सोचामहं भुसऽन्ति।   
    
खल्लाटियपेतवत्थु दसमं।   
    
१। ११  
    
७३। पुरतोव सेतेन पलेति हत्थिना  
मज्झे पन अस्सतरीरथेन,   
पच्छाच कञ्ञा सिविकाय निय्यति  
ओभासयन्ति दस सब्बसो१ दिसा।   
    
७४। तुम्हे पन मुग्गरहत्थपाणिनो  
रुदम्मुखा भिन्नपभिन्नगत्ता,   
मनुस्सभूता किमकत्थ पापं  
येनञ्ञ मञ्ञस्स पिवाथ लोहितऽन्ति।   
    
७५। पुरतोव यो गच्छति कुञ्जरेन  
सेतेन नागेन चतुक्कमेन,   
अम्हाक पुत्तो अहु जेट्ठको सो२  
दानानि दत्वान सुखी पमोदति।   
    
[प्त्स् पगे ०१०] [\क़् १०।]       
    
७६। यो सो मज्झे अस्सतरी रथेन चतुब्भि युत्तेन सुवग्गितेन,   
अम्हाक पुत्तो अयु मज्झिमो सो  
अमच्छरी दानपती विरोचति।   
    
७७। या सा च पच्छा सिविकाय निय्यति  
नारि सपञ्ञा मिगमन्दलोचना,   
अम्हाक धीता अहु सा कनिट्ठा  
भागड्ढभागेन सुखी पमोदति।   
    
७८। एते च दानानि अदंसु पुब्बे   
पसन्नचित्ता समणब्राह्मणानं,   
मयम्पन मच्छरिनो अहुम्हा  
परिभासका समणब्राह्मणानं।   
एते पदत्वा परिचारयन्ति  
मयञ्च सुस्साम नऌओव खित्तोऽति।   
    
१। सब्बतो - मछसं।   
२। अहुजेट्ठपोसो - मछसं।   
    
[ब्ज्त् पगे १८] [\x १८।]       
    
७९। किं तुम्हाकं भोजनं किं सयनं   
कथंसु१ यापेथ सुपापधम्मिनो,   
पहूतभोगेसु अनप्पकेसु  
सुखं विराधाय२ दुखज्ज पत्ताऽति।   
    
८०। अञ्ञमञ्ञं वधित्वान पिवाम पुब्बलोहितं  
बहुं पित्वा न धाता होम नच्छादिम्भसे मयं।   
    
८१। इच्चेव वच्चा परिदेवयन्ति  
अदायका पेच्च यमस्स ठायिनो,   
ये ते विधित्वा३ अधिगम्म भोगे  
न भुञ्जरे नापि करोन्ति पुञ्ञं।   
    
८२। ते खुप्पिपासूपगता परत्थ  
पेता चिरं झायरे डय्हमाना,   
कम्मानि कत्वान दुखुद्रयानि  
अनुभोन्ति दुक्खं कटुकप्फलानि।   
[प्त्स् पगे ०११] [\क़् ११।]        
८३। इत्तरं हि धनं धञ्ञं इत्तरं इध जीवितं,   
इत्तरं इत्तरतो ञत्वा दीपं कयिराथ पण्डितो।   
    
८४। ये ते एवं पजानन्ति नरा धम्मस्स कोविदा  
ते दाने नप्पमज्जन्ति सुत्वा अरहतं वचोऽति।   
    
नागपेतवत्थु एकादसमं।   
    
१। १२  
    
८५। उरगोव वचं जिण्णं हित्वा गच्छति सन्तनुं,   
एवं सरीरे निब्भोगे पेते कालकते सति।   
    
८६। अनवहितो५ ततो आग नानुञ्ञतो इतो गतो,   
यथागतो तथागतो का तत्थ परिदेवना।   
    
१। कथञ्च - मछसं।   
२। चिरागाय - स्या।   
३। विदिच्च - मछसं।   
४। एवं न सोचामि - मछसं।   
५। अनब्भितो - मछसं।   
    
[ब्ज्त् पगे २०] [\x २०।]       
    
८८। डय्हमानो न जानाति ञातीनं परिदेवितं,   
तस्मा एतं न रोदामि गतो सो तस्स या गतीऽति।   
    
८९। सचे रोदे किसा अस्सं तत्थ मे किं फलं सिया,   
ञातिमित्तसुभज्जानं भिय्यो नो अरती सिया।   
    
९०। डय्हमानो न जानाति ञातीनं परिदेवितं   
तस्मा एतं न रोदामि गतो सो तस्स या गतीऽति।   
    
९१। यथापि दारको चन्दं गच्छन्तमनुरोदति,   
एवं सम्पदमेवेतं यो पेतमनुसोचति।   
    
९२। डय्हमानो न जानाति ञातीनं परिदेवितं,   
तस्मा एतं न रोदामि गतो सो तस्स या गतीऽति।   
    
९३। यथापि ब्रह्मे उदकुम्भो भिन्नो अप्पटिसन्धियो,   
एवं सम्पदमेवेतं यो पेतमनुसोचति।   
    
९४। डय्हमानो न जानाति ञातिनं परिदेवितं,   
तस्मा एतं न रोदामि गतो सो तस्स या गतीऽति।   
    
उरगपेतवत्थु द्वादसमं।   
उरगवग्गो पठमो निट्ठितो।   
    
तस्सुद्दानं: -  
    
खेत्तञ्च सूकरं पूति पिट्ठञ्चापि तिरोकुड्डं,   
पञ्चापि सत्तपुत्तञ्च गोणञ्च पेसकारकं,   
तथा खल्लाटियं नागं उरगञ्चेव द्वादसताति।   
[क्-७-०२]  
[ब्ज्त् पगे २२] [\x २२।]       
    
२। उम्बरी वग्गो  
    
२। १  
    
[प्त्स् पगे ०१२] [\क़् १२।]       
    
९५। नग्गा दुब्बण्णरूपासि किसा धमनिसन्थता,   
उप्फासुलिके किसिके का नु त्वं इध तिट्ठसीऽ?ति।   
    
९६। अहं भदन्ते पेतीम्हि दुग्गता यमलोकिका,   
पापकम्मं करित्वान पेतलोकमितो गताऽति।   
    
९७। किन्नु भदन्ते पेतीम्हि दुग्गता यमलोकिका,   
किस्स कम्मविपाकेन पेतलोकमितो गता?ऽति।   
    
९८। अनुकम्पका मय्हं नाहेसुं भन्ते  
पिता च माता अथवापि ञातका, ये मं नियोजेय्युं ददाहि दानं  
पसन्नचित्ता समणब्राह्मणानं।   
    
९९। इतो अहं वस्स सतानि पञ्च  
यं एवरूपा विचरामि नग्गा,   
खुदाय तण्हाय च खज्जमाना  
पापस्स कम्मस्स फलं ममेदं।   
    
१००। वन्दामि तं अय्य पसन्नचित्ता  
अनुकम्प मं धीर१ महानुभाव,   
दत्वा च मे आदिस्स यं हि किञ्चि  
मोचेहि मं दुग्गतिया भदन्तेति।   
    
१०१। साधूति सो पटिससुत्वा सारिपुत्तोनुकम्पको,   
भिक्खुनं आलोपं दत्वा पाणिमत्तञ्च चेलकं:   
थालकस्स च पानीयं तस्सा दक्खिणमादिसि।   
    
१०२। समनन्तरानुद्दिट्ठे विपाको उदपज्जथ, २  
भोजनच्छादनपानीयं दक्खिणाय इदं फलं।   
    
१०३। ततो सुद्धा सुचिवसना कासिकुत्तमधारिणि,   
विचित्तवत्थाभरणा सारिपुत्तमुपसङ्कमीऽति।   
    
१०४। अभिक्कन्तेन वण्णेन या त्वं तिट्ठसि देवते,   
ओभासेन्ती दिसा सब्बा ओसधी विय तारका।   
    
१। वीर - मछसं।   
२। उप्पज्जथ - सीमु [इइ]   
    
[ब्ज्त् पगे २४] [\x २४।]       
    
[प्त्स् पगे ०१३] [\क़् १३।]       
    
१०५। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया?।   
    
१०६। पुच्छामि तं देवि महानुभावे  
मनुस्सभाता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीऽ?ति  
    
१०७। उप्पण्डुकि किसं छातं नग्गं आपतितच्छविं१  
मुनि कारुणिको लोके तं ममद्दक्खि दुक्खितं।   
    
१०८। भिक्खूनं आलोपं दत्वा पाणिमत्तञ्च चोलकं,   
थालकस्स च पानीयं मम दक्खिणमादिसि।   
    
१०९। आपोपस्स फलं पस्स भत्तं वस्ससतं दस,   
भुञ्जामि कामकामिनी अनेकरसब्यञ्जनं  
    
११०। पाणिमत्तस्स चोलस्स विपाकं पस्स यादिसं,   
यावता नन्दराजस्स विजितस्मिं पटिच्छदा।   
    
१११। ततो बहुतरा भन्ते वत्थानच्छादनानि मे,   
कोसेय्यकम्बलीयानि खोमकप्पासिकानि च,   
    
११२। विपला च महग्घा च तेपाकासेव लम्बरे,   
साहं तं परिदहामि यं यं हि मनसो पियं,   
    
११३। थालकस्स च पानीयं विपाकं पस्स यादिसं,   
गम्भिरा चतुरस्सा च पोक्खरञ्ञो सुनिम्मिता।   
    
११४। सातोदका२ सुप्पतित्था नता अप्पटिगन्धिया,   
पदुमुप्पलसञ्छन्ना वारिकिञ्जक्खपूरिता।   
    
११५। साहं रमामि कीऌआमि मोदामि अकुतोभया,   
मुनिं कारुणिकं लोके भन्ते वन्दितुमागताऽति।   
    
संसारमोचकपेतवत्थु पठमं।   
    
१। समपतितच्छवी - मछसं।   
२। सेतोदका - सीमु।   
    
[ब्ज्त् पगे २६] [\x २६।]       
    
२। २  
    
११६। नग्गा दुब्बण्णरूपिसि किसा धमनिसन्थता,   
उप्फासुलिके किसिके का नु त्वं इध तिट्ठसीऽति।   
    
११७। अहं ते सकिया माता पुब्बे अञ्ञासु जातिसु,   
उप्पन्ना पेत्तिविसयं खुप्पिपाससम्पपिता।   
    
[प्त्स् पगे ०१४] [\क़् १४।]       
    
११८। छड्डितं खिपितं खेलं सिङ्घाणिकं सिलेसुमं,   
वसञ्च डय्हमानानं विजातानञ्च लोहितं।   
    
११९। वणितानञ्च यं घानसीसच्छिन्नान लोहितं  
खुदापरेता भुञ्जामि इत्थिपुरिसनिस्सितं।   
    
१२०। पुब्बलोहितभक्खायस्मि१ पसूनं मानुसान च,   
अलेना अनगारा च नीलमञ्च परायना।   
    
१२१। देहि पुत्तक मे दानं दत्वान उद्दिसाहि२ मे,   
अप्पेव नाम मुञ्चेय्यं पुब्बलोहितभोजना।   
    
१२२। मातुया वचनं सुत्वा उपतिस्सोनुकम्पको,   
आमन्तयी मोग्गल्लानं अनुरुद्धञ्च कप्पिनं।   
    
१२३। चतस्सो कुटियो कत्वा सङ्घे चातुद्दिसे अदा,   
कुटियो अन्नपानञ्च मातु दक्खिणमादिसि।   
    
१२४। समनन्तरानुद्दिट्ठे विपाको उदपज्जथ,   
भोजनं पानीयं वत्थं दक्खिणाय इदं फलं।   
    
१२५। ततो सुद्धा सुचिवसना कासिकुत्तमधारिणी,   
विचित्तवत्थाभरणा कोलितं उपसङ्कमि।   
    
१२६। अभिक्कन्तेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका।   
    
१२७। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
१। पुब्बलोहितं भक्खामि - मछसं।   
२। अनवादिसाहि - मछसं।   
    
[ब्ज्त् पगे २८] [\x २८।]       
    
१२८। पुच्छामि तं देवि महानुभावे  
मनुस्सभूता किमकासि पुञ्ञं:   
केनासि एवं जलितानुभावा  
वण्णो च ते सब्बदिसा पभासति।   
    
१२९। सारिपुत्तस्सहं माता पुब्बे अञ्ञासु जातिया,   
उप्पन्ना पेत्तिविसयं खुप्पिपाससमप्पिता।   
    
१३०। छड्डितं खिपितं खेलं सिङ्घाणिकं सिलेसुमं,   
वसञ्च डय्हमानानं विजातानञ्च लोहितं।   
    
१३१। वणितानञ्च यं घानसीसच्छिन्नान लोहितं,   
खुदापरेता भुञ्जामि इत्थिपुरिसनिस्सितं।   
    
१३२। पुब्बलोहितभक्खास्मि पसूनं मानुसान च,   
अलेना अनगारा च नीलमञ्च परायना।   
    
१३३। सारिपुत्तस्स दानेन मोदामि अकुतोभया,   
मुनिं कारुणिकं लोके भन्ते वन्दितुमागताऽति।   
    
सारिपुत्तत्थेरस्स मातुपेतवत्थु दुतियं।   
    
२। ३  
    
१३४। नग्गा दुब्बण्णरूपासि किसा धमनि सन्थता,   
उप्फासुलिके किसिके का नु त्वं इध तिट्ठसि?।   
    
१३५। अहं मत्ता तुवं तिस्सा सपत्ति ते पुरे अहुं,   
पापकम्मं करित्वान पेतलोकमितो गताति।   
    
१३६। किन्नु कायेन वाचाय मनसा दुक्कटं कतं,   
किस्स कम्मविपाकेन पेतलोकमितो गता?।   
    
१३७। चण्डी च फरुसा चासिं इस्सुकी मच्छरी सठा, १  
ताहं दुरुत्तं वत्वान पेतलोकमितो गता।   
    
१। सठी - सीमु [इइ]   
    
[ब्ज्त् पगे ०३०] [\x ३०।]       
[प्त्स् पगे ०१५] [\क़् १५।]       
    
१३८। सब्बं१ अहम्पि जानामि यथा त्वं चण्डिका अहु,   
अञ्ञञ्च खो तं पुच्छामि केनासि पंसुकुण्ठिता२।   
    
१३९। सीसं नहाता त्वं आसि सुचीवत्था अलङ्कता,   
अहञ्च खो तं अधिमत्तं समलङ्कततरा तया।   
    
१४०। तस्सा मे पेक्खमानाय सामिकेन समन्तयि,   
ततो मे इस्सा विपुला कोधो मे समजायथ।   
    
१४१। ततो पंसुं गहेत्वान पंसुना तं हि ओकिरिं,   
तस्स कम्मविपाकेन तेनम्हि पंसुकुण्ठिता।   
    
१४२। सब्बं अहम्पि जानामि पंसुना मं त्वमोकिरि,   
अञ्ञञ्च खो तं पुच्छामि केन खज्जसि कच्छुया।   
    
१४३। भेसज्जहारि उभयो वनन्तं अगमिम्भसे,   
त्वञ्च भेसज्जमाहरि अहञ्च कपिकच्छुनो।   
    
१४४। तस्सा त्याजानमानाय सेय्यं त्याहं समोकिरिं,   
तस्स कम्मविपाकेन तेन खज्जामि कच्छुया।   
    
१४५। सब्बं अहम्पि जानामि सेय्यं मे त्वं समोकिरि,   
अञ्ञञ्च खो तं पुच्छामि केनासि नग्गिया तुवं।   
    
१४६। सहायान समयो आसि ञातिनं समिती अहु,   
त्वञ्च आमन्तिता आसि ससामिनी नो च खो अहं।   
१४७। तस्सा त्याजानमानाय दुस्सन्त्याहं अपानुदिं,   
तस्स कम्मविपाकेन तेनम्हि नग्गिया अहं।   
    
१। सच्चं - मछसं।   
२। कुट्ठिता - सीमु [इ]   
    
[ब्ज्त् पगे ०३२] [\x ३२।]       
    
१४८। सब्बं१ अहम्पि जानामि दुस्सं मे त्वं अपानुदि,   
अञ्ञञ्च खो तं पुच्छामि केनासि गूथगन्धिनी।   
    
१४९। तव गन्धञ्च मालञ्च पच्चग्घञ्च विलेपनं।   
गूथकूपे अतारेसिं तं पापं पकतं मया:   
तस्स कम्मविपाकेन तेनम्हि गूथगन्धिनि।   
    
१५०। सब्बं अहम्पि जानामि नं पापं पकतं तया,   
अञ्ञञ्च खो तं पुच्छामि केनासि दुग्गता तुवं।   
    
१५१। उभिन्नं समकं आसि यं गेभे विज्जते धनं,   
सन्तेसु देय्यधम्मेसु दिपं नाकासिमत्तनो,   
तस्स कम्मविपाकेन तेनम्हि दुग्गता अहं।   
    
[प्त्स् पगे ०१६] [\क़् १६।]       
१५२। तदेव मं त्वं अवच पापकम्मं निसेवसि  
न हि पापेहि कम्मेहि सुलभा होति सुग्गति।   
    
१५३। वामतो त्वं मं पच्चेसि अथोपि मं उसुय्यसि  
पस्स पापानं कम्मानं विपाको होति यादिसो।   
    
१५४। ते घरदासियो आसुं तानेवाहरणानि मे,   
ते चञ्ञे परिवारेन्ती न भोगा होन्ति सस्सता।   
    
१५५। इदानि भूतस्स पिता आपणा गेहमेहीति,   
अप्पेव ते ददे किञ्चि मा सु ताव इतो अगा।   
    
१५६। नग्गा दुब्बण्णरूपाम्हि किसा धमनिसन्थता,   
कोपीनमेतं इत्थिनं मा मं भूतपिताद्दस,   
    
१५७। हन्द किं ताहं दम्मि किं वा च ते करोम्यहं,   
येन त्वं सुखिता अस्स सब्बकामसमिद्धिनी।   
    
१। सच्चं - मछसं।   
    
[ब्ज्त् पगे ३४] [\x ३४।]       
    
१५८। चत्तारो भिक्खु सङ्घतो चत्तारो पुन पुग्गला।   
अट्ठ भिक्खू भोजयित्वा मम दक्खिणमादिस,   
तदाहं सुखिता हेस्सं सब्बकामस्मिद्धिनी।   
    
१५९। साधूति सा पटिस्सुत्वा भोजयित्वाट्ठ भिक्खवो,   
वत्थेहच्छादयित्वान तस्सा दक्खिणमादिसि।   
    
१६०। समनन्तरानुद्दिट्ठे विपाको उदपज्जथ,   
भोजनच्छादनपानीयं दक्खिणाया इदं फलं  
१६१। ततो सुद्धा सुचिवसना कासिकुत्तमधारिणी,   
विचित्तवत्थाभरणा सपत्तिं उपसङ्कमि।   
    
१६२। अभिक्कन्तेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका।   
    
१६३। केन ते तादिसो वण्णो केन ते इधमिज्झति  
उप्पज्जन्ति च ते भोगा ये केचि मनसो पिया।   
    
१६४। पुच्छामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासती?ति।   
    
१६५। अहं मत्ता तुवं तिस्सा सपत्ति ते पुरे अहुं,   
पापकम्मं करित्वान पेतलोकमितो गता।   
    
१६६। तव दानेन दिन्नेन मोदामि अकुतो भया,   
चिरं जीवाहि भगिनि सह सब्बेहि ञातिभि।   
    
१६७। असोकं विरजं ठानं आवासं वसवत्तिनं,   
इध धम्मं चरित्वान दानं दत्वान सोभने।   
विनेय्य मच्छेरमलं समूलं,   
अनिन्दिता सग्गमुपेहि ठानन्ति।   
    
मत्तापेतवत्थु ततियं।   
    
[ब्ज्त् पगे ३६] [\x ३६।]       
    
२। ४  
    
[प्त्स् पगे ०१७] [\क़् १७।]       
१६८ काऌई दुब्बण्णरूपासि फरुसा भीरुदस्सना,   
पिङ्गलासि कऌआरासि न तं मञ्ञामि मानुसिन्ति।   
    
१६९। अहं नन्दा नन्दसेन१ भरिया ते पुरे अहुं,   
पापकम्मं करित्वान पेतलोकमितो गताति।   
    
१७०। किन्नु कायेन वाचाय मनसा दुक्कटं कतं,   
किस्स कम्मविपाकेन पेतलोकमितो गता।   
    
१७१। चण्डी फरुसवाचा च तयि चासिं अगारवा, २  
ताहं दुरुत्तं वत्वान पेतलोकमितो गता।   
    
१७२। हन्दुत्तरियं ददामि ते इमं दुस्सं निवासय,   
इमं दुस्सं निवासेत्वा एहि नेस्सामि तं घरं।   
    
१७३। वत्थञ्च अन्नपानञ्च लच्छसि त्वं घरं गता,   
पुत्ते च ते पससिस्ससि सुनिसायो च दक्खसि।   
    
१७४। हत्थेन हत्थे ते दिन्नं न मय्हं उपकप्पति,   
भिक्खु च सीलसम्पन्ने वितरागे बहुस्सुते।   
    
१७५। तप्पेहि अन्नपानेन मम दक्खिणमादिस,   
तदाहं सुखिता हेस्सं सब्बकामसमिद्धिनी।   
    
१७६। साधूति सो पटिस्सुत्वा दानं विपुलमाकिरि,   
अन्नं पानं खादनीयं वत्थसेनासनानि च।   
    
१७७। छत्तं गन्धञ्च मालञ्च विविधा च उपागता,   
भिक्खू च सीलसम्पन्ने वीतरागे बहुस्सुते:   
तप्पेत्वा अन्नपानेन तस्सा दक्खिणमादिसि।   
    
१७८। समनन्तरानुद्दिट्ठे विपाको उदपज्जथ,   
भोजनच्छादनपानीयं दक्खिणाय इदं फलं।   
    
१७९। ततो सुद्धा सुविवसना कासिकुत्तमधारिणी,   
विचित्तवत्थाभरणा सामिकं उपसङ्कमि।   
    
१। नन्दिसेन - मछसं।   
२। चण्डि च फरुसा चासिं तयि चापि अगारवा - मछसं।   
    
[ब्ज्त् पगे ३८] [\x ३८।]       
    
१८०। अभिक्कन्नेन वण्णेन या त्वं तिट्ठसि देवते,   
ओभासेन्ति दिसा सब्बा ओसधी विय तारका।   
    
१८१। केन ते तादिसो वण्णो केन ते इधमिज्झति,   
उप्पज्जन्ति च ते भोगा ये केचि मनसो पिया।   
१८२। पुच्चामि तं देवि महानुभावे  
मनुस्सभूता किमकासि पुञ्ञं,   
केनासि एवं जलितानुभावा  
वण्णो च ते सब्बदिसा पभासतीति।   
    
१८३। अहं नन्दा नन्दसेन१ हरिया ते पुरे अहुं,   
पापकम्मं करित्वान पेतलोकमितो गता।   
    
१८४। तव दिन्नेन दानेन मोदामि अकुतो भया,   
चिरं जीवाहि२ गहपति सह सब्बेहि ञातीभि।   
    
१८५। असोकं विरजं ठानं आवासं वसवत्तिनं,   
इध धम्मं चरित्वान दानं दत्वान गहपति।   
विनेय्य मच्छेरमलं समूलं,   
अनिन्दितो सग्गमुपेहि ठानऽन्ति  
[प्त्स् पगे ०१८] [\क़् १८।]        
नन्दापेतवत्थु चतुत्थं।   
    
२। ५  
    
१८६। अलङ्कतो मट्टकुण्डली  
मालाधारी३ हरिचन्दनुस्सदो,   
बाहा पग्गय्ह कन्दसि  
वनमज्झे किं दुक्खितो तुवन्ति?  
    
१८७। सोवण्णमयो पभस्सरो  
उप्पन्नो रथपञ्जरो मम,   
तस्स चक्कयुगं न विन्दामि  
तेन दुक्खेन जहिस्सं४ जीवितन्ति।   
    
१८८। सोवण्णमयं मणिमयं  
लोहितङ्कमयं अथ रूपियामयं,   
आचिक्ख मे भद्दमाणव  
चक्कयुगं पटिलाभयामि तेति।   
    
१। नन्दिसेन - मछसं।   
२। जीव - सीमु, मछसं।   
३। मालाभारि - मछसं।   
४। जहामि - ध, अ, मछसं।   
१८९। सो माणवो तस्स पावदि  
चन्दसुरिया उभयेत्थ दिस्सरे,   
सोवण्णमयो रथो मम  
तेन चक्कयुगेन सोभतिति।   
    
१९०। बालो खो त्वमसि माणव  
यो त्वं पत्थयसे अपत्थियं,   
मञ्ञामि तुवं मरिस्ससि  
न हि त्वं लच्छसि चन्दसुरियेति।   
    
१९१। गमनागमनम्पि दिस्सति  
वण्णधातु उभयेत्थ वीथियो,   
पेतो पन कालकतो न दिस्सति  
कोनिध कन्दतं बाल्यतरोति।   
    
१९२। सच्चं खो वदेसि माणव अहमेव कन्दतं बाल्यतरो  
चन्दं विय दारको रुदं   
पेतं कालकताभिपत्थयं।   
    
१९३। आदित्तं वत मं सन्तं घतसित्तंव पावकं,   
वारिना विय ओसिञ्चं सब्बं निब्बापये दरं।   
    
१९४। अब्बही वत मे सल्लं सोकं हदयनिस्सीतं,   
यो मे सोकपरेतस्स पुत्तसोकं अपानुदि।   
    
१९५। स्वाहं अब्बूऌहसल्लोस्मि सीतिभूतोस्मि निब्बुतो,   
न सोचामि न रोदामि तव सुत्वान माणव।   
    
१९६। देवतानुसि गन्धब्बो आदु सक्को पुरिन्ददो,   
को वा त्वं कस्स वा पुत्तो कथं जानेमु तं मयं  
    
१९७। यञ्च कन्दसि यञ्च रोदसि   
पुत्तं आऌआहने सयं दहित्वा,   
स्वाहं कुसलं करित्वा कम्मं  
तिदासानं सहव्यतं पत्तो।   
    
१९८। अप्पं वा बहुं वा नाद्दसाम१  
दानं ददन्तस्स सके अगारे,   
उपोसथकम्मं वा तादिसं  
केन कम्मेन गातोसि देवलोकन्ति।   
    
१। नाद्दसं - ध।   
    
[ब्ज्त् पगे ४२] [\x ४२।]       
    
१९९। आबाधिकोहं दुक्खितो बाऌहगिलानो१  
आतुररूपोम्हि सके निवेसने,   
बुद्धं विगतरजं वितिण्णकङ्खं  
अद्दक्खिं सुगतं अनोमपञ्ञं।   
    
२००। स्वाहं मुदितमनो पसन्नचित्तो  
अञ्जलिं अकरिं तथागतस्स,   
ताहं कुसलं करित्वा कम्मं  
तिदसानं सहव्यतं पत्तो।   
    
२०१। अच्छरियं वत अब्भूतं   
अञ्जलिकम्मस्स अयमीदिसो विपाको,   
अहम्पि मुदितमनो पसन्नचित्तो  
अज्जेव बुद्धं सरणं वजामि।   
    
२०२। अज्जेव बुद्धं सरणं वजाहि  
धम्मञ्च सङ्घञ्च पसन्नचित्तो,   
तथेव सिक्खाय पदासि पसञ्च  
अखण्डफुल्लानि समादियस्सू।   
    
२०३। पाणातिपाता विरमस्सु खिप्पं  
लोके अदिन्नं परिवज्जयस्सु,   
अमज्जपो मा च मुसा भणाहि  
सकेन दारेन च होहि तुट्ठो।   
    
२०४। अत्थकामोसि मे यक्ख हितकामोसि देवते,   
करोमि तुय्हं वचनं त्वंसि आचरियो मम।   
    
२०५। उपेमि सरणं बुद्धं धम्मञ्चापि अनुत्तरं,   
सङ्घञ्च नरदेवस्स गच्छामि सरणं अहं।   
    
२०६। पाणातिपाता विरमामि खिप्पं  
लोके अदिन्नं परिवज्जयामि  
अमज्जपो नो च मुसा भणामि  
सकेन दारेन च होमि तुट्ठोति।   
    
मट्टकुण्डलीपेतवत्थु पञ्चमं।   
    
२। ६  
    
२०७। उट्ठेहि कण्ह किं सेसि को अत्थो सुपनेन ते,   
यो च तुय्हं सको भाता भदयं चक्खुञ्च दक्खिणं,   
तस्स वाता बलीयन्ति ससं जप्पति केसव,   
    
१। गिलानो - मछसं।   
    
[ब्ज्त् पगे ४४] [\x ४४।]       
२०८। तस्स तं वचनं सुत्वा रोहिणेय्यस्स केसवो  
तरमानरूपो उट्ठासि भातुसोकेन अट्टितो।   
    
२०९। किन्नु उम्मत्तरूपोव केवलं द्वारकं इमं,   
ससो ससोति लपसि कीदिसं ससमिच्छसि।   
    
२१०। सोवण्णमयं मणिमयं लोहमयं अथ रूपियामयं, १  
सङ्खसिलापवाऌअमयं कारयिस्सामि ते ससं।   
    
२११। सन्ति अञ्ञेपि ससका अरञ्ञे वनगोचरा, २  
तेपि ते आनयिस्साम कीदिसं ससमिच्छसि।   
    
२१२। नाहमेते ससे इच्छे ये ससा पठविनिस्सिता३  
चन्दतो ससमिच्छामि तं मे आहर केसव।   
    
२१३। सो नून मधुरं ञाति जीवितं विजहिस्ससि,   
अपत्थयं पत्थयसि चन्दतो ससमिच्छसि।   
[प्त्स् पगे ०१९] [\क़् १९।]       
२१४। एवञ्चे कण्ह जानासि यथञ्ञमनुसाससि,   
कस्मा पुरे मतं पुत्तं अज्जापि अनुसोचसि।   
    
२१५। ये न लब्भा मनुस्सेन अमनुस्सेन वा पन,   
जातो मे मा मरी पुत्तो कुतो लब्भा अलब्भियं,   
२१६। न मन्ता मूलभेसज्जा ओसधेहि धनेन वा,   
सक्का आनयितुं कण्ह यं पेतमनुसोचसि।   
    
२१७। महद्धना महाभोगा रट्ठवन्तोपि खत्तिया,   
पहूतधनधञ्ञा ये तेपि नो अजरामरा।   
    
२१८। खत्तिया ब्राह्मणा वेस्सा सुद्दा चण्डालपुक्कुसा,   
एते चञ्ञे च जातिया तेपि नो अजामरा।   
    
२१९। ये मन्तं परिवत्तेन्ति छऌअङ्गं ब्रह्मचिन्तितं  
एते चञ्ञे च जातिया तेपि नो अजरामरा।   
    
१। रूपियमयं - मछसं।   
२। अरञ्ञवनगोचरा - मछसं।   
३। पठविस्सिता - सीमु।   
    
[ब्ज्त् पगे ४६] [\x ४६।]       
    
२२०। इसयो वापि ये सन्ता सञ्ञतत्ता तपस्सिनो,   
सरीरं तेपि कालेन विजहन्ति तपस्सिनो।   
    
२२१। भावितत्ता अरहन्तो कतकिच्चा अनासवा,   
निक्खिपन्ति इमं देहं पुञ्ञपापपरिक्खया।   
    
२२२। आदित्तं वत मं सन्तं घतसित्तंव पावकं,   
वारिना विय ओसिञ्चं सब्बं निब्बापये दरं।   
    
२२३। अब्बूऌहं वत मे सल्लं सोकं हदयनिस्सितं,   
यो मे सोकपरेतस्स पुत्तसोकं अपानुदि।   
२२४। स्वाहं अब्बूऌहसल्लोस्मि सीतिभूतोस्मि निब्बुतो,   
न सोचामि न रोदामि तव सुत्वान भातिक१।   
    
२२५। एवं करोन्ति सप्पञ्ञा ये होन्ति अनुकम्पका,   
विनिवत्तयन्ति सोकम्हा घतो जेट्ठंव भातरं,   
    
२२६। यस्स एतादिसा होन्ति अमच्चा परिचारका,   
सुभासितेन अन्वेन्ति घतो जेट्ठंव भातरन्ति।   
    
कण्हपेतवत्थु छट्ठं।   
    
२। ७  
    
[प्त्स् पगे ०२०] [\क़् २०।]       
२२७। नग्गो दुब्बण्णरूपोसि किसो धमनि सन्थतो,   
उप्फासुलिको किसिको को नु त्वम्पि मारिस।   
    
२२८। अहं भदन्ते पेतोम्हि दुग्गतो यमलोकिको,   
पापकम्मं करित्वान पेतलोकमितो गतो  
    
२२९। किन्नु कायेन वाचाय मनसा दुक्कटं कतं  
किस्स कम्मविपाकेन पेतलोकमितो गतो।   
    
१। भासितं - सी।   
    
[ब्ज्त् पगे ४८] [\x ४८।]       
    
२३०। नगरं अत्थि दसन्नानं एरकच्छन्तिविस्सुतं,   
तत्थ सेट्ठि पुरे आसिं धनपालोति मं विदुं।   
    
२३१। असीति सकटवाहानं हिरञ्ञस्स अहोसि मे,   
पहूतं मे जातरूपं मुत्ता वेऌउरिया बहू।   
    
२३२। ताव महद्धनस्सापि न मे दातुं पियं अहु,   
पिदहित्वा द्वारं भुञ्जामि मा मं याचनकाद्दसुं।   
    
२३३। अस्सद्धो मच्छरी चासिं कदरियो परिभासको,   
ददन्तानं करोन्तानं वारयिस्सं बहुज्जनं।   
    
२३४। विपाको नत्थि दानस्स सञ्ञमस्स कुतो फलं,   
पोक्खरञ्ञोदपाना आरामानि च रोपिते।   
    
२३५। पपायो च विनासेसिं दुग्गे सङ्कमनानि च,   
स्वाहं अकतकल्याणो कतपापो ततो चुतो।   
    
२३६। उपपन्नो पेत्तिविसयं खुप्पिपासासमप्पितो,   
पञ्च पण्णासवस्सानि कतपापो ततो चुतो।   
    
२३७। नाभिजानामि भुत्तं वा पीतं वं पन पानीयं,   
यो संयमो सो विनासो यो विनासो सो संयमो।   
    
२३८। पेता हि किर जानन्ति यो संयमो सो विनासो,   
अहं पुरे संयमिस्सं नादासिं बहुके धने।   
२३९। सन्तेसु देय्यधम्मेसु दीपं नाकासिमत्तनो,   
सोहं पच्छानुतप्पामि अत्तकम्मफलुपगो।   
    
२४०। उद्धं चतूहि मासेहि कालकिरिया भविस्सति।   
एकन्तं कटुकं घोरं निरयं पपतिस्सहं।   
[प्त्स् पगे ०२१] [\क़् २१।]        
२४१। चतुक्कण्णं चतुद्वारं विभत्तं भागसो मितं,   
अयोपाकारपरियन्तं अयसा पटिकुज्जितं।   
    
२४२। तस्स अयोमया भूमि जलिता तेजसा युता।   
समन्ता योजनसतं फरित्वा तिट्ठति सब्बदा।   
    
[ब्ज्त् पगे ५०] [\x ५०।]       
    
२४३। तत्थाहं दीघमद्धानं दुक्खं वेदिस्सं वेदनं,   
फलं पापस्स कम्मस्स तस्मा सोचामहं भूसं।   
    
२४४। तं वो वदामि भद्दं वो यावन्तेत्थ समागता,   
माकत्थ पापकं कम्मं आवि वा यदि वा रहो।   
    
२४५। सचे तं पापकं कम्मं करिस्सथ करोथ वा,   
न चो दुक्खा पमुत्त्यत्थि उप्पच्चापि पलायतं।   
    
२४६। मत्तेय्या होथ पेत्तेय्या कुले जेट्ठापचायका,   
सामञ्ञा होथ ब्रह्मञ्ञा एवं सग्गं गमिस्सथाऽति।   
    
धनपालपेतवत्थु सत्तमं।   
    
२। ८  
    
२४७। नग्गो किसो पब्बजितोसि भन्ते,   
रत्तिं कुहिं गच्छसि किस्स हेतु१,   
आचिक्ख मे तं अपि सक्कुणेमु  
सब्बेन चित्तं पटिपादये तुवं।   
    
२४८। बाराणसीनगरं दूरघुट्ठं  
तत्थाहं गहपति अड्ढको दीनो,   
अदाता गेधितमनो आमिसस्मिं  
दुस्सील्येन यमविसयम्हि पत्तो।   
    
[प्त्स् पगे ०२२] [\क़् २२।]       
    
२४९। सो सूचिकाय किलमितो तेहि   
तेनेव ञातीसु यामि आमिसहेतुं,   
अदानसीला न च सद्दहन्ति  
दानफलं होति परम्हि लोके।   
    
२५०। धीता च मय्हं लपते अभिक्खणं  
दस्सामि दानं पितुनं पितामहानं,   
उपक्खटं परिविसयन्ति ब्राह्मणे  
याम्यहं अन्धकविन्दं भोत्तुन्ति।   
२५१। तमवोच राजा अनुभवियान तम्पि   
एय्यासि खिप्पं अहम्पि करिस्सं पूजं,   
आचिक्ख मे तं यदि अत्थि हेतु  
सद्धायितं हेतुवचो सुणोमि।   
    
१। किञ्चक्ख हेतु - कत्थचि।   
    
[ब्ज्त् पगे ५२] [\x ५२।]       
    
२५२। तथाति वत्वा अगमासि तत्थ  
भुञ्जिसु भत्तं न च पन दक्खिणारहा,   
पच्चागमि राजगहं पुनापरं  
पातुरहोसि पुरतो जनाधिपस्स  
    
२५३। दिस्वान पेतं पुनरेव आगतं  
राजा अवोच अहम्पि किं ददामि,   
आचिक्ख मे तं यदि अत्थि हेतु  
येन तुवं चिरतरं पिणितो सियाति।   
    
२५४। बुद्धञ्च सङ्घं परिविसियान राज  
अन्तेन पानेनपि चीवरेन।   
तं दक्खिणं आदिस मे हिताय  
एवं अहं चिरतरं पीणितो सिया।   
    
२५५। ततो च राजा निपतित्व तावदे   
दानं सहत्था अतुलं ददित्वा सङ्घे,   
आरोचयी पकतिं तथागतस्स  
तस्स च पेतस्स दक्खिणं आदिसित्थ।   
    
२५६। सो पूजितो अतिविय सोभमानो  
पातुरहोसि पुरतो जनाधिपस्स,   
यक्खोहमस्मि परिविद्धिप्पत्तो  
न मय्हमिद्धिसमसदिसा मनुस्सा। १  
    
[प्त्स् पगे ०२३] [\क़् २३।]       
    
२५७। पस्सानुभावं अपरिमितं ममेदं  
तयानुद्दिट्ठं अतुलं ददित्वा सङ्घे, २  
सन्तप्पितो सततं सदा बहुहि  
याम्यहं सुखितो मनुस्सदेवाऽति।   
    
चुल्लसेट्ठिपेतवत्थु अट्ठमं।   
    
भाणवारं पठमं।   
    
२। ९  
    
२५८। यस्स अत्थाय गच्छाम कम्बोजं धनहाराका,   
अयं कामददो यक्खो इमं यक्खं नयामसे।   
    
२५९। इमं यक्खं गहेत्वान साधुकेन पसय्ह वा,   
यानं आरोपयित्वान खिप्पं गच्छाम द्वारकन्ति।   
    
२६०। यस्स रुक्खस्स छायाय निसीदेय्य सयेय्य वा,   
न तस्स साखं भञ्जेय्य मित्तदुब्भे हि पापको।   
    
१। न मय्हमत्थि समासदिसा मानुसा - मछसं।   
२। तयानुसिट्ठं अतुलं दत्वा सङ्घे - मछसं।   
    
[ब्ज्त् पगे ५४] [\x ५४।]       
    
२६१। यस्स रुक्खस्स छायाय नसीदेय्य सयेय्य वा,   
खन्धम्पि तस्स छिन्देय्य अत्थो चे तादिसो सियाऽति।   
    
२६२। यस्स रुक्खस्स छायाय निसीदेय्य सयेय्य वा,   
न तस्स पत्तं भिन्देय्य मित्तदुब्भो हि पापकोऽति।   
    
२६३। यस्स रुक्खस्स छायाय निसीदेय्य सयेय्य वा,   
समूलम्पि तं अब्बुहेय्य अत्थो चे तादिसो सियाऽति।   
    
२६४। यस्सेकरत्तिम्पि घरे वसेय्य  
यत्थन्नपानं पुरिसो लभेथ,   
न तस्स पापं मनसापि चिन्तये  
कतञ्ञुता सप्पुरिसेहि वण्णिता।   
    
२६५। यस्सेकरन्तिम्पि वसेय्य  
अन्तेन पानेन उपट्ठितो सिया,   
न तस्स पापं मनसापि चिन्तये१  
अदूब्भपाणी दहते मित्तदुब्भिं।   
    
२६६। यो पुब्बे कतकल्याणो पच्छा पापेन हिंसति,   
अल्लपाणिहतो पोसो न सो भद्रानि पस्सतीऽति  
    
[प्त्स् पगे ०२४] [\क़् २४।]       
    
२६७। यो अप्पदुट्ठस्स नरस्स दुस्सति  
सुद्धस्स पोसस्स अनङ्गणस्स,   
तमेव बालं पच्चेति पापं  
सुखुमो रजो पटिवातंव खित्तोऽति।   
    
२६८। नाहं देवेन वा मनुस्सेन वा  
इस्सरियेन वाहं न सुप्पसय्हो,   
यक्खोहमस्मि परमिद्धिपत्तो  
दूरङ्गमो वण्णखलूपपन्नोऽति।   
    
२६९। पाणि ते सब्बसोवण्णो पञ्चधारो मधुस्सवो, नाना रसा पग्घरन्ति मञ्ञेहं तं  
पुरिन्ददन्ति।   
    
१। चेतये - सी।   
[ब्ज्त् पगे ५६] [\x ५६।]       
    
२७०। नम्हि देवो न गन्धब्बो नपि सक्को पुरिन्ददो  
पेतं मं अङ्कुर जानाहि भेरुवम्हा इधागतन्ति।   
    
२७१। किंसीलो किंसमाचारो भेरुवस्मिं पुरे तुवं,   
केन ते ब्रह्मचरियेन पुञ्ञं पाणिम्हि इज्झतीऽति  
२७२। तुन्नवायो पुरे आसिं भेरुवस्मिं तदा अहं,   
सुकिच्छवुत्ति कपणो न मे विज्जति दातवे।   
    
२७३। आवेसनञ्च१ मे आसि असय्यस्स उपन्तिके,   
सद्धस्स दानपतिनो कतपुञ्ञस्स लज्जिनो।   
    
२७४। तत्थ याचनका यन्ति नानागोत्ता वणिब्बका,   
ते च मं तत्थ पुच्छन्ति असय्हस्स निवेसनं।   
    
२७५। कत्थ गच्छाम भद्दं वो कत्थ दानं पदीयते,   
तेसाहं पुट्ठो वक्खामि असय्हस्स निवेसनं।   
    
२७६। पग्गय्ह दक्खिणं बाहुं एत्थ गच्छथ भद्दं वो,   
एत्थ दानं पदीयते असय्हस्स निवेसने।   
    
२७७। तेन पाणि कामददो तेन पाणि मधुस्सवो,   
तेन मे ब्रह्मचरियेन पुञ्ञं पाणिम्हि इज्झतिऽति।   
    
२७८। न किर त्वं अदा दानं सकपाणिहि कस्सचि,   
परस्स दानं अनुमोदमानो पाणिं पग्गय्ह पावदि।   
    
२७९। तेन पाणि कामददो तेन पाणि मधुस्सवो,   
तेन ते ब्रह्मचरियेन पुञ्ञं पाणिम्हि इज्झति।   
    
[प्त्स् पगे ०२५] [\क़् २५।]       
    
२८०। यो सो दानमदा भन्ते पसन्तो सकपाणिहि,   
सो हित्वा मानुसं देहं किन्नु सो दिसतं गतोऽति  
    
१। निवेसनञ्च - मछसं।   
    
[ब्ज्त् पगे ५८] [\x ५८।]       
    
२८१। नाहं पजानामि असय्हसाहिनो  
अङ्गीरसस्स गतिं आगतिं वा सुतञ्च मे वेस्सवणस्स सन्तिके  
सक्कस्स सहव्यतं गतो असय्होऽति।   
    
२८२। अलमेव कातुं कल्याणं दानं दातुं यथारहं,   
पाणिं कामददं दिस्वा को पुञ्ञं न करिस्सति।   
    
२८३। सो हि नून इतो गन्त्वा अनुप्पत्वान द्वारकं,   
दानं पट्ठापयिस्सामि यं ममस्स सुखावहं।   
    
२८४। दस्सामन्नञ्च पानञ्च वत्थसेनासनानि च,   
पपञ्च उदपानञ्च दुग्गे सङ्कमनानि च।   
    
२८५। केन ते अङ्गुली कुण्ठा मुखञ्च कुण्डलीकतं,   
अक्खिनी च पग्घरन्ति किं पापं पकतं तयाऽति।   
    
२८६। अङ्गीरसस्स गहपतिनो सद्धस्स घरमेसिनो,   
तस्साहं दानविस्सग्गे दाने अधिकतो अहुं।   
    
२८७। तत्थ याचनके दिस्वा आगते भोजनत्थिके,   
एकमन्तं अपक्कम्म अकासिं कुण्डलीमुखं।   
    
२८८। तेन मे अङ्गुली कुण्ठा मुखञ्च कुण्डलीकतं,   
अक्खिनी च पग्घरन्ति तं पापं पकतं मयाऽति।   
    
२८९। धम्मेन ते कापुरिस मुखञ्च कुण्डलीकतं,   
अक्खिनि च पग्घरन्ति,   
यं त्वं परस्स दानस्स अकासि कुण्डलीमुखन्ति।   
    
२९०। कथं हि दानं ददमानो करेय्य परपत्तियं,   
अन्नं पानं खादनीयं वत्थसेनासनानि चाऽति।   
    
२९१। सो हि नून इतो गन्त्वा अनुप्पत्वान द्वारकं,   
दानं पट्ठापयिस्सामि यं ममस्स सुखावहं।   
    
२९२। दस्सामननञ्च पानञ्च वत्थसेनासनानि च,   
पपञ्च उदपानञ्च दुग्गे सङ्कमनानि चाऽति।   
    
[ब्ज्त् पगे ६०] [\x ६०।]       
    
२९३। ततो हि सो निवत्तित्वा अनुप्पत्वान द्वारकं,   
दानं पट्ठापयि अङ्कुरो यं तुमस्स सुखावहं।   
    
[प्त्स् पगे ०२६] [\क़् २६।]       
    
२९४। अदा अन्नञ्च पानञ्च वत्थसेनासनानि च,   
पपञ्च उदपानञ्च विप्पसन्तेन चेतसा।   
    
२९५। को छातो को च तसितो को वत्थं परिवस्सति,   
कस्स सन्तानि योग्गानि इतो योजेन्तु वाहनं।   
    
२९६। को छत्तिच्छति गन्धञ्च को मालं को उपाहनं,   
इतिस्सु तत्थ घोसेन्ति कप्पका सूदमागधा:   
सदा सायञ्च पतो च अङ्कुरस्स निवेसनेऽति।   
    
२९७। सुखं सुपति अङ्कुरो इति जानाति मं जनो,   
दुक्खं सुपामि सिन्धक यं न पस्सामि याचके।   
    
२९८। सुखं सुपति अङ्कुरो इति जानाति मं जनो,   
दुक्खं सुपामि निन्धके अप्पकेसु वणिब्बके।   
    
२९९। सक्को चे ते वरं दज्जा तावतिंसानमिस्सरो,   
किस्स सब्बस्स लोकस्स वरमानो वरं वरेऽति।   
    
३००। सक्को चे मे वरं दज्जा तावतिंसानमिस्सरो,   
कालुट्ठितस्स मे सतो सुरियस्सुग्गमनं पति।   
दिब्बा भक्खा पातूभवेय्युं सीलवन्तो च याचका,   
    
३०१। ददतो मे न खीयेथ दत्वा नानुतपेय्यहं,   
ददं चित्तं पसादेय्यं एवं सक्कं१ वरं वरेऽति।   
    
३०२। न सब्बवित्तानि परे पवेच्छे  
ददेय्य दानञ्च धनञ्च रक्खे,   
तस्मा हि दाना धनमेव सेय्यो  
अतिप्पदानेन कुला न होन्ति।   
    
३०३। अदानमतिदानञ्च नप्पसंसन्ति पण्डिता  
तस्मा हि दाना धनमेव सेय्यो,   
समेन वत्तेय्य सधीरधम्मोऽति।   
    
१। एतं सक्क - मछसं।   
    
[ब्ज्त् पगे ६२] [\x ६२।]       
    
३०४। अहो वतारे अहमेव दज्जं  
सन्तो हि मं सप्पुरिसा भजेय्युं,   
मेघोव निन्नानभिपूरयन्तो१  
सन्तप्पये सब्बवणिब्बकानं।   
    
३०५। यस्स याचनके दिस्वा मुखवण्णो पसीदति,   
दत्वा अत्तमनो होति तं घरं वसतो सुखं।   
    
३०६। यस्स याचनके दिस्वा मुखवण्णो पसीदति,   
दत्वा अत्तमनो होति एसा यञ्ञस्स२ सम्पदा।   
    
[प्त्स् पगे ०२७] [\क़् २७।]       
    
३०७। पुब्बेव दाना सुमनो ददं चित्तं पसादये,   
दत्वा चत्तमनो होति एसा यञ्ञस्स सम्पदाऽति।   
    
३०८। सट्ठिवाहसहस्सानि अङ्कुरस्स निवेसने,   
भोजनं दीयते निच्चं यञ्ञपेक्खस्स जन्तुनो।   
    
३०९। तिसहस्सानि सूदा हि आमुत्तमणिकुण्डला,   
अङ्कुरं उपजीवन्ति दाने यञ्ञस्स व्यावटा।   
    
३१०। सट्ठिपुरिससहस्सानि आमुत्तमणिकुण्डला,   
अङ्कुरस्स महादाने कट्ठं फालेन्ति माणवा।   
    
३११। सोऌअसित्थिसहस्सानि सब्बालङ्काररभूसिता,   
अङ्कुरस्स महादाने विधा पिण्डेन्ति नारियो।   
    
३१२। सोऌअसित्थिसहस्सानि सब्बालङ्कारभूसिता,   
अङ्कुरस्स महादाने सब्बिगाहा उपट्ठिता।   
    
३१३। बहुं बहुन्नं पादासि चिरं पादासि खत्तियो,   
सक्कच्चञ्च सहत्था च चित्तीकत्वा पुनप्पुनं।   
    
३१४। बहू मासे च पक्खे च उतुसंवच्चरानि च,   
महादानं पवत्तेसि अङ्कुरो दीघमन्तरं।   
    
३१५। एवं दत्वा यजित्वा च अङ्कुरो दीघमन्तरं,   
सो हित्वा मानुसं देहं तावतिंसूपगो अहूऽति।   
    
३१६। कटच्छुभिक्खं दत्वान अनुरुद्धस्स इन्दको,   
सो हित्वा मानुसं देहं तावतिंसूपगो अहू।   
३१७। दसहि ठानेहि अङ्कुरं इन्दको अतिरोचति,   
रूपे सद्दे रसे गन्धे फोट्ठब्बे च मनोरमे।   
    
३१८। आयुना यससा चेव वण्णेन च सुखेन च,   
आधिपच्चेन अङ्कुरं इन्दिको अतिरोचतीऽति।   
    
१। निन्नं पटिपूरियन्तो - मछसं।   
२। पुञ्ञस्स - सी। मु। प।   
    
[ब्ज्त् पगे ६४] [\x ६४।]       
    
३१९। महादानं तया दिन्नं अङ्कुरो दीघमन्तरं,   
अतिदूरे निसिन्नोसि आगच्छ मम सन्तिकेऽति।   
    
३२०। तावतिंसे यदा बुद्धो सिलायं पण्डुकम्बले,   
पारिच्छत्तकमूलम्ही विभासि पुरिसुत्तमो।   
    
३२१। दससु लोकधातूसु सन्निपतित्वान देवता,   
पयिरुपासन्ति सम्बुद्धं वसन्तं नगमुद्धनि।   
    
३२२। न कोचि देवो वण्णेन सम्बुद्धं अतिरोचति,   
सब्बे देवे अधिगय्ह सम्बुद्धोव विरोचति।   
    
[प्त्स् पगे ०२८] [\क़् २८।]       
    
३२३। योजनानि दस द्वे च अङ्कुरोयं तदा अहु,   
अविदूरेव बुद्धस्स इन्दको अतिरोचति।   
    
३२४। ओलोकेत्वान समुबुद्धो अङ्कुरञ्चापि इन्दिकं,   
दक्खिणेय्यं पभावेन्तो इदं वचनमबुवी।   
    
३२५। महादानं तया दिन्नं अङ्कुरो दिघमन्तरं,   
अतिदुरे निनिन्नोसि आगच्छ मम सन्तिके।   
    
३२६। चोदितो भावितत्तेन अङ्कुरो इदमब्रुवि,   
किं मय्हं तेन दानेन दक्खिणेय्येन सुञ्ञतं।   
    
३२७। अयं सो इन्दिको यक्खो दज्जा दानं परित्तकं,   
अतिरोचति अम्हेहि चन्दो तारागणे यथा।   
    
३२८। उज्जङ्गले यथा खेत्ते बीजं बहुकम्पि१ रोपितं,   
न विपुलं फलं होति नपि तोसेति कस्सकं।   
    
३२९। तथेव दानं बहुकं दुस्सीलेसु पतिट्ठितं,   
न विपुलं फलं होति नपि तोसेति दायकं।   
    
३३०। यथापि भद्दके खेत्ते बीजं अप्पम्पि रोपितं,   
सम्मा धारं पवेच्छन्ते फलं तोसेति कस्सकं।   
    
३३१। तथेव सीलवन्तेसु गुणवन्तेसु तादिसु,   
अप्पकम्पि कतं कारं पुञ्ञं होति महप्फलऽन्ति।   
    
३३२। विचेय्य दानं दातब्बं यत्थ दिन्नं महप्फलं,   
विचेय्य दानं दत्वान सग्गं गच्छन्ति दायका।   
    
३३३। विचेय्य दानं सुगतप्पसत्थं  
ये दक्खिणेय्या इध जीवलोके,   
एतेसु दिन्नानि महप्फलानि  
बीजानि वुत्तानि यथा सुखेत्तेऽति।   
    
अङ्कुरपेतवत्थु नवमं।   
    
१। बहुम्पि - मछसं।   
२। हिमवन्ताव मछसं,   
    
[ब्ज्त् पगे ६६] [\x ६६।]       
२। १०  
    
३३४। दिवाविहारगतं भिक्खुं गङ्गतीरे निसिन्नकं,   
तं पेती उपसङ्कम्म दुब्बण्णा भीरुदस्सना।   
३३५। केसा चस्सा अतिदीघा याव भूमावलम्बरे,   
केसेहि सा पटिच्छन्ना समणं एतदबुवी।   
    
[प्त्स् पगे ०२९] [\क़् २९।]       
    
३३६। पञ्चपण्णासवस्सानि यतो कालकता अहं,   
नाभिजानामि भुत्तं वा पीतं वा पन पानीयं:   
देहि त्वं पानीयं भन्ते तसिता पानीयाय मेऽति।   
    
३३७। अयं सीतोदिका गङ्गा हिमवन्नतो सन्दति,   
पिव एत्तो गहेत्वान किं मं याचसि जानीयं।   
    
३३८। सचाहं भन्ते गङ्गाय सयं गण्हामि पानियं,   
लोहितं मे परिवत्तति तस्मा याचामि पानीयं।   
    
३३९। किन्नु कायेन वाचाय मनसा दुक्कटं कतं,   
किस्स कम्मविपाकेन गङ्गा ते होति लोहितन्ति।   
    
३४०। पुत्तो मे उत्तरो नाम सद्धो आसि उपासको,   
सो मय्हं अकामाय समणानं पवेच्छति।   
    
३४१। चीवरं पिण्डपातञ्च पच्चयं सयनासनं,   
तम्हं परिभासामि मच्छेरेन उपद्दुता।   
    
३४२। यं त्वं मय्हं अकामाय समणानं पवेच्छसि,   
चीवरं पिण्डपातञ्च पच्चयं सयनासनं।   
    
३४३। एतं ते परलोकस्मिं लोहितं होतु उत्तरं  
तस्स कम्म विपाकेन गङ्गा मे होति लोहितऽन्ति।   
    
उत्तरमातुपेतवत्थु दसमं।   
    
२। ११  
    
३४४। अहं पुरे पब्बजितस्स भिक्खुनो   
सुत्तं अदासिं उपगम्म याचिता,   
तस्स विपाको विपुलफलुपलब्भति  
बहू च मे उपपज्जरे वत्थकोटियो।   
    
[ब्ज्त् पगे ६८] [\x ६८।]       
    
३४५। पुप्फाभिकिण्णं रमितं विमानं   
अनेकचित्तं नरनारिसेवितं,   
साहं भुञ्जामि च पारुपामि च  
पहुतचित्ता१ न च ताव खीयति।   
    
[प्त्स् पगे ०३०] [\क़् ३०।]       
    
३४६। तस्सेव कम्मस्स विपाकमन्वया   
सुखञ्च सातञ्च इधूपलब्भति,   
साहं गन्त्वा पुनरेव मानुसं  
काहामि पुञ्ञानि नयय्यपुत्त मं।   
    
३४७। सत्त तुवं वस्ससता इधागता  
जिण्णा च वुद्धा च तहिं भविस्ससि,   
सब्बेव ते कालकता च ञातका  
किं तत्थ गन्त्वान इतो करिस्ससि।   
    
३४८। सत्तेव वस्सानि इधागताय मे   
दिब्बञ्च सुखञ्च समप्पिताय,   
साहं गन्त्वा पुनरेव मानुसं  
काहामि पुञ्ञानि नयय्यपुत्त मन्ति।   
    
३४९। सो तं गहेत्वान पसय्ह बाहायं  
पच्चानयित्वान थेरिं सुदुब्बलं,   
वदेसि अञ्ञम्पि जलं इधागतं  
करोथ पुञ्ञानि सुखूपलब्भति।   
    
३५०। दिट्ठा महा अकतेन साधुना  
पेता विबञ्ञन्ति तथेव मानुसा,   
कम्मञ्च कत्वा सुखवेदनीयं  
देवा मनुस्सा च२ सुखे ठिता३ पजाति।   
    
सुत्तपेतवत्थु एकादसमं।   
    
२। १२  
    
३५१। सोवण्ण सोपानफलका सोवण्ण४ वालुकसन्थता  
तत्थ सोगन्धिया वग्गु सुचीगन्धा मनोरमा।   
    
३५२। नाना रुक्खेहि सञ्छन्ना नानागन्धसमेरिता,   
नानापदुमसञ्छन्ना पुण्डरीकसमोतता। ५  
    
३५३। सुरभी सम्पवायन्ती मनुञ्ञा मालुतेरिता,   
हंसा कोञ्चाभिरुदा चक्कवाकाभिकूजिता।   
    
३५४। नाना दिजगणाकिण्णा नानाघरगणायुता,   
नानाफलधरा रुक्खा नानापुप्फधरा वना  
१। पहूतवत्था - सी।   
२। मनुस्सा - मछसं।   
३। सुबेधिता - पु।   
४। सोण्ण - सीमु [इ]  
५। समोगता- सीमु [इइ] प।   
    
[ब्ज्त् पगे ७०] [\x ७०।]       
    
[प्त्स् पगे ०३१] [\क़् ३१।]       
    
३५५। न मनुस्सेसु ईदिसं नगरं यादिसं इदं  
पासादा बहुका तुय्हं सोवण्णरूपियामया  
    
३५६। दद्दल्लमाना आभन्ति१ समन्ता चतुरो दिसा,   
पञ्चदासिसता तुय्हं या तेमा२ परिचारिका।   
    
३५७। ता कम्बुकेयूरधरा३ कञ्चनावेऌअ४ भूसिता,   
पल्लङ्का बहुका तुय्हं सोवण्णरूपियामया।   
    
३५८। कादलिमिगसञ्छन्ना सज्जा गोनकसन्थता,   
यत्थ त्वं वासूपगता सब्बकामसमिद्धिनी   
३५९। सम्पत्तायड्ढरत्ताय ततो उट्ठाय गच्छसि,   
उय्यानभूमिं गन्त्वान पोक्खरञ्ञा समन्ततो।   
    
३६०। तस्सा तीरे तुवं ठासि हरिते सद्दले सुभे,   
ततो ते कण्णमुण्डो सुनखो अङ्गमङ्गानि खादति।   
    
३६१। यदा च खायिता आसि अट्ठिसङ्खलिका कता,   
ओगाहसि पोक्खरणिं होति कायो यथा पुरे।   
    
३६२। ततो त्वं अङ्गपच्चङ्गी सुचारुपियदस्सना,   
वत्थेन पारुपित्वान आयासि मम सन्तिकं।   
    
३६३। किन्नु कायेन वाचाय मनसा दुक्कटं कतं,   
किस्स कम्मविपाकेन कण्णमुण्डो च सुनखो।   
अङ्गकमङ्गानि खादति।   
    
३६४। किम्बिलायं गहपति सद्धोआसि उपासको,   
तस्साहं भरिया आसिं दुस्सीला अतिचारिणी।   
    
३६५। सो मं अतिचरमानाय सामिको एतदब्रवी,   
नेतं छन्नं नप्पतिरूपं यं त्वं अतिचरासि मं।   
    
३६६। साहं घोरञ्च सपथं मुसावादमभासिसं,   
नाहन्तं अतिचरामि कायेन उद चेतसा।   
    
३६७। स्वाहं तं अतिचरामि कायेन उद चेतसा,   
अयं कण्णमुण्डो५ सुनखो अङ्गमङ्गानि खादतु।   
    
१। आहेन्ति - सीमु। [इ,] प।   
२। याचेमा - सीमु [इइ]  
३। काकम्बुकेयूधरा - सीमु [इइ,] प।   
४। कञ्चनाचेल - सीमु [इइ,] प।   
५। कण्णमुण्डोच - सीमु, [इ,]   
    
[ब्ज्त् पगे ७२] [\x ७२।]       
    
३६८। तस्स कम्मस्स विपाकं मुसावादस्स चूभयं,   
सत्तवस्ससतानि च१ अनुभूतं यतो हि मे,   
कण्णमुण्डो च सुनखो अङ्गमङ्गानि खादति।   
    
[प्त्स् पगे ०३२] [\क़् ३२।]       
    
३६९। त्वञ्च देव बहूकारो अत्थाय मे इधागतो,   
सुमुत्ताहं कण्डमुण्डस्स असोका अकुतोभया।   
    
३७०। ताहं देव नमस्सामि याचामि पञ्जलीकता,   
भुञ्ज अमानुसे कामे रम देव मया सह।   
    
३७१। भुत्वा अमानुसे कामे२ रमितोम्हि तया सह,   
ताहं सुभगे याचामि खिप्पं पटिनयाहि मऽन्ति।   
    
कण्णमुण्डपेतवत्थु द्वादसमं।   
    
२। १३  
    
३७२। अहु राजा ब्रह्मदत्तो पञ्चालानं रथेसभो,   
अहोरत्तानमच्चया राजा कालङ्करी तदा। ३  
    
३७३। तस्स आऌआहनं गन्त्वा भरिया४ कन्दति उब्बरि,   
ब्रह्मदत्तं अपस्सन्ति ब्रह्मदत्तानि कन्दति।   
    
३७४। इसी५ च तत्थ आगञ्जि सम्पन्नचरणो मुनि:   
सो च तत्थ अपुच्छित्थ ये तत्थ सुसमागता।   
    
३७५। कस्स चिदं आऌआहनं नानागन्धसमेरितं,   
कस्सायं कन्दति भरिया इतो दूरगतं पतिं।   
    
३७६। ब्रह्मदत्तं अपस्सन्ति ब्रह्मदत्ताति कन्दति,   
ते च तत्थ वियाकंसु ये तत्थ सुसमागता।   
    
३७७। बुह्मदत्तस्स भद्दन्ते बुह्मदत्तस्स मारिस,   
तस्स इदं आऌआहनं नानागन्धमेरितं।   
    
३७८। तस्सायं कन्दति भरिया इतो दूरगतं पतिं,   
ब्रह्मदत्तं अपस्सन्ती बुह्मदत्ताति कन्दति।   
    
३७९। छऌआसीति सहस्सानि बुह्मदत्तसनामका, ६  
इमस्मिं आऌआहने दड्ढा तेसं कं अनुसोचसि।   
    
३८०। यो राजा चूऌअनीपुत्तो पञ्चालानं रथेसभो,   
तं भन्ते अनुसोचामि भत्तारं सब्बकामदं।   
    
३८१। सब्बेवहेसुं राजानो बुह्मदत्तसनामका,   
सब्बेव चूऌअनीपुत्ता पञ्चालानं रथेसभा।   
    
१। सत्तेव वस्ससतानि - सीमु [इ]  
२। भूतता अमानुसा कामा - सीमु। [इ]  
३। कालमकुब्बथ - मछसं।   
४। भरियं - सीमु। [इ]  
५। इसी - सीमु। [इ]  
६। ब्रह्मदत्तस्स नामका - सीमु। [इ,] सीमु। [इइ,] प।   
    
[ब्ज्त् पगे ७४] [\x ७४।]       
    
[प्त्स् पगे ०३३] [\क़् ३३।]       
    
३८२। सब्बेसं अनुपुब्बेन महेसित्तमकारयि,   
कस्मा पुरिमके हित्वा पच्छिमं अनुसोवसि।   
    
३८३। आतुमे इत्थिभूताय दीघरत्ताय मारिस,   
यस्सा मे इत्थिभूत संसारे बहू भाससि।   
    
३८४। अहू इत्थि अहू पुरिसो पसुयोनिम्पि आगमा,   
एवमेतं अतीतानं परियन्तो न दिस्सति।   
    
३८५। आदित्तं वत मं सन्तं घतसित्तंव पावकं,   
वारिना विय ओसिञ्चं सब्बं निब्बापये दरं।   
    
३८६। अब्बूऌहं वत मे सल्लं सोकं हदयनिस्सितं,   
यो मे सोकपरेताय पतिसोकं अपानुदि।   
    
३८७। साहं अब्बूऌहसल्लोस्मि सीतिभूतोस्मि निब्बुता,   
न सोचामि न रोदामि तव सुत्वा महामुनि।   
    
३८८। तस्स तं वचनं सुत्वा समणस्स सुभासितं,   
पत्तचीवरमादाय पब्बजि अनगारियं।   
    
३८९। सा च पब्बजिता सन्ता अगारस्मानगारियं,   
मेत्तं चित्तं अभावेसि ब्रह्मलोकूपपत्तिया।   
३९०। गामा गामं विचरन्ति निगमे राजधानियो,   
उरुवेला नाम सो गामो यत्थ कालमकुब्बथ।   
    
३९१। मेत्तचित्तं आभावेत्वा बुह्मलोकूपपत्तिया,   
इत्थिचित्तं विराजेत्वा बुह्मलोकूपगा अहूऽति।   
    
उब्बरीपेतवत्थु तेरसमं।   
    
उब्बरीवग्गो दुतियो।   
    
तस्सुद्दानं:   
    
पण्डुमाता च पिता च नन्दा कुण्डलीनेघटो।   
द्वे सेट्ठि तुण्णवायो च:   
विहारसुत्त सोपाण उब्बरीऽति।   
    
[ब्ज्त् पगे ७६] [\x ७६।]       
    
३। १  
    
३९२। अभिज्जमाने वारिम्हि गङ्गाय इध गच्छसि,   
नग्गो पुब्बद्धपेतोव मालाधारी१ अलङ्कतो।   
कुहिं गमिस्ससि पेत कत्थ वासो भविस्सतीऽति।   
    
३९३। चुन्दत्थिकं२ गमिस्सामि पेतो सो इति भासति  
अन्तरे वासभगामं बाराणसिया३ च सन्तिके।   
    
[प्त्स् पगे ०३४] [\क़् ३४।]       
    
३९४। तञ्च दिस्वा महामत्तो कोलियो इति विस्सुतो,   
सत्तुं भत्तञ्च पेतस्स पीतकञ्च युगं अदा।   
    
३९५। नावाय तिट्ठमानाय कप्पकस्स अदापयी,   
कप्पकस्स पदिन्नम्हि ठाने पेतस्सुदिस्सथ। ४  
    
३९६। ततो सुवत्थवसनो मालाधारी अलङ्कतो,   
 हाने ठितस्स पेतस्स दक्खिणा उपकप्पथ,   
तस्मा दज्जेथ पेतानं अनुकम्पाय पुनप्पुनं।   
    
३९७। सातुन्न वसना एके अञ्ञे केसनिवासना।   
पेता पमुच्छिता भन्ता भूमियं पटिसुम्भिता।   
    
३९८। दूरे एके पधावित्वा अलद्धा विनिवत्तरे,   
छाता पमुच्छिता भन्ता भूमियं पटिसुम्भिता।   
    
३९९। केचि तत्थ पपतित्वा भूमियं पटिसुम्भिता,   
पुब्बे अकतकल्याणा अग्गिदड्ढाव आतपे।   
    
४००। मयं पुब्बे पापधम्मा अपिस्सु अवकिरीयति,   
सम्मग्गते पब्बजिते न च किञ्चि अदम्हसे  
    
४०१। पहूतं अन्तपानम्पि अपिस्सु अवकिरीयति,   
सम्मग्गते पब्बजिते न च किञ्चि अदम्हसे   
    
४०२। अकम्मकामा अलसा सादुकामा महग्घसा,   
आलोपपिण्डदातारो पटिग्गहे परिभासिम्हसे।   
    
१। मालधारी मछसं मालाभारी - कत्वचि।   
२। चुन्दत्थियं - कत्थचि चुन्दट्ठियं - मछसं।   
३। बाराणसिं - मछसं।   
४। पेतस्स दिस्सथ - मछसं।   
५। केसनिवासिनो - स्या।   
६। के च - मछसं।   
    
[ब्ज्त् पगे ७८] [\x ७८।]       
    
४०३। ते घरा ता च दासियो तानेवाभरणानि नो,   
ते अञ्ञे परिचारेन्ति मयं दुक्खस्स भागिनो।   
४०४। वेणी वा अवञ्ञा होन्ति रथकारी च दुब्भिका,   
चण्डाली कपणा होन्ति नहापिका१ च पुनप्पुनं।   
    
४०५। यानि यानि निहीनानि कुलानि कपणानि च,   
तेसु तेसेव व जायन्ति एसा मच्छरीनो गति।   
    
४०६। पुब्बेव२ कतकल्याणा दायका वीतमच्छरा,   
सग्गं ते परिपूरेन्ति ओभासेन्ति च नन्दनं।   
    
४०७। वेजयन्ते च पासादे रमित्वा कामकामिनो।   
उच्चाकुलेसु मोरहत्थेहि कुले जाता यसस्सिनो।   
    
[प्त्स् पगे ०३५] [\क़् ३५।]       
    
४०८। कूटागारे च पासादे पल्लङ्के गोणकत्थते,   
वीजितङ्गा३ मोरहत्थेहि कुले जाता यसस्सिनो।   
    
४०९। अङ्कतो अङ्कं गच्छन्ति मालाधारी अलङ्कता,   
धातियो उपतिट्ठन्ति सायं पातं सुखेसिनो।   
    
४१०। नयिदं अकतपुञ्ञानं कतपुञ्ञानमेविदं,   
असोकं नन्दनं रम्मं तिदसानं महावनं।   
    
४११। सुखं अकतपुञ्ञानं इध नत्थि परत्थ च,   
सुखञ्च कतपुञ्ञानं इध चेव परत्थ च,   
    
४१२। तेसं सहव्यकामानं कत्तब्बं कुसलं बहुं,   
कतपुञ्ञा हि मोदन्ति सग्गे भोगसमङ्गिनोऽति।   
    
अभिज्जमानपेतवत्थु पठमं।   
    
३। २  
    
४१३। कुण्डिनगरियो४ थेरो सानुवासी निवासिनो,   
पोट्ठपादोति नामेन समणो भावितिन्द्रियो।   
    
४१४। तस्स माता पिता भाता दुग्गता यमलोकिका,   
पापकम्मं करित्वान पेतलोकं इतो गता।   
    
१। कप्पका - मछसं।   
२। पुब्बे च - मछसं।   
३। बिजितङ्गा - मछसं।   
४। कुण्डिनागरियो - सीमु। [इ]  
    
[ब्ज्त् पगे ८०] [\x ८०।]       
    
४१५। ते दुग्गता सूचिकट्टा किलन्ता नग्गिनो किसा,   
उत्तसन्ता महातासा न दस्सेन्ति कुरूरिनो।   
    
४१६। तस्स भाता वितरित्वा नग्गो एकपथेकको,   
चतुकुण्डिको भवित्वान थेरस्स दस्सयी तुमं।   
    
४१७। थेरो चामनसी कत्वा तुण्हीभूतो अपक्कमि,   
सो च विञ्ञापयी थेरं भाता पेतगतो अहं।   
    
४१८। माता पिता च ते भन्ते दुग्गता यमलोकिका,   
पापकम्मं करित्वान पेतलोकं इतो गता।   
    
४१९। ते दुग्गता सुचिकट्टा किलन्ता नग्गिनो किसा,   
उत्तसन्ता१ महातासा२ न दस्सेन्ति कुरूरिनो।   
    
[प्त्स् पगे ०३६] [\क़् ३६।]       
    
४२०। अनुकम्पस्सु कारुणीको दत्वा अन्वादिसाहि नो,   
तव दिन्नेन दानेन यापेस्सन्ति कुरूरिनो।   
    
४२१। थेरो चरित्वा पिण्डाय भिक्खु अञ्ञे व द्वादस,   
एकज्झं सन्निपतिंसु भत्तविस्सग्गकारणा।   
    
४२२। थेरो सब्बेव ते आह यथा लद्धं ददाथ मे,   
सङ्घभत्तं करिस्सामि अनुकम्पाय ञातिनं।   
    
४२३। निय्यातयिंसु थेरस्स थेरो सङ्घं निमन्तयी,   
दत्वा अन्वादिसि थेरो मातु पितु च भातुनो।   
    
४२४। इदं मे ञातिनं होतु सुखिता होन्तु ञातयो,   
समनन्तरानुददिट्ठे भोजनं उदपज्जथ।   
    
४२५। सुचिं पणितं सम्पन्नं अनेकरसब्यञ्जनं,   
ततो उद्दिसयी भाता वण्णवा बलवा सुखी।   
    
४२६। पहूतं भोजनं भन्ते पस्स नग्गाम्भसे मयं,   
तथा भन्ते परक्कम यथा वत्थं लभामसे।   
    
१। ओत्तप्पत्त - स्या।   
२। महत्तासा - मछसं।   
    
[ब्ज्त् पगे ८२] [\x ८२।]       
    
४२७। थेरो सङ्कारकूटम्हा उच्चिनित्वाननन्तके,   
पिलोतिकं पटं कत्वा सङ्घे चातुद्दिसे अदा।   
    
४२८। दत्वा अन्वादिसि थेरो मातु पितू च भातुनो,   
इदं मे ञातीनं होतु सुखिता होन्तु ञातयो।   
    
४२९। समन्तरानुद्दिट्ठे वत्थानि उदपज्जिंसु१,   
ततो सुवत्थवसनो थेरस्स दस्सयीतु मं।   
    
४३०। यावता नन्दराजस्स विजितस्मिं पटिच्छदा,   
ततो बहुतरा भन्ते वत्थानच्छादनानि नो।   
४३१। कोसेय्यकम्बलीयानि खोमकप्पासिकानि च,   
विपुला च महग्घा च तेपाकासेव लम्बरे।   
    
४३२। ते मयं परिदहाम यं यं हि मनसो पियं,   
तथा भन्ते परक्कम यथा गेहं२ लभामसे।   
    
४३३। थेरो पण्णकुटिं कत्वा सङ्घे चातुद्दिसे अदा,   
दत्वा अन्वादिसि थेरो मातु पितु च भातुनो।   
[प्त्स् पगे ०३७] [\क़् ३७।]       
    
४३४। कूटागारनिवेसना विभत्ता भागसो मिता,   
न मनुस्सेसु ईदिसा यादिसा नो घरा इध।   
    
४३५। कूटागारनिवेसना विभत्ता भागसो मिता,   
न मनुस्सेसु ईदिसा यादिसा नो घरा इध।   
    
४३६। अपि दिब्बेसु यादिसा तादिसा नो घरा इध,   
दद्दल्लमाना आभन्ता समन्ता चतुरो दिसा।   
    
४३७। तथा भन्ते परक्कम यथा पानं२ लभामसे,   
थेरो करकं पुरेत्वा सङ्घे चातुद्दिसे अदा।   
    
४३८। दत्वा अन्वादिसि थेरो मातु पितु च भातुनो,   
इदं मे ञातीनं होतु सुखिता होन्तु ञातयो।   
    
४३९। समनन्तरानुद्दिट्ठे पानीयं उदपज्जथ, ३  
गम्भीरा चतुरस्सा च पोक्खरञ्ञो सुनिम्मिता।   
    
४४०। सीतोदिका सूपतित्था सीता अप्पटिगन्धिया,   
पदुमुप्पलसञ्छन्ना वारिकिञ्जक्खपूरिता।   
    
१। उदपज्जिंसु - सीमु। [इ]  
२। पानीयं - मछसं।   
३। उप्पज्जथ - मछसं।   
    
[ब्ज्त् पगे ८४] [\x ८४।]       
    
४४१। तत्थ नहात्वा पिवित्वा च थेरस्स पटिदस्सयुं,   
पहूतं पानीयं भन्ते पादा दुक्खं फलन्ति नो।   
    
४४२। आहिण्डमाना खञ्जाम सक्खरे कुसकण्टके,   
तथा भन्ते परक्कम यथा यानं लभामसे।   
    
४४३। थोरो सिपाटिकं लद्धा सङ्घे चातुद्दिसे अदा,   
दत्वा अन्वादिसि थेरो मातु पीतु च भातुनो।   
    
४४४। इदं मे ञातीनं होतु सुखिता होन्तु ञातयो,   
समनन्तरानुद्दिट्ठे पेता रथेनमागमुं।   
    
४४५। अनुकम्पितम्ह भद्दन्ते भत्तेनच्छादनेन च,   
घरेन पानदानेन यानदानेन चूभयं:   
मुनिं कारुणिकं लोके भन्ते वन्दितुमागताऽति।   
    
सानुवासी पेतवत्थु दुतियं।   
    
३। ३  
    
[प्त्स् पगे ०३८] [\क़् ३८।]       
    
४४६। वेऌउरियत्थम्भं रुचिरं पभस्सरं  
विमानमारुय्ह अनेकचित्तं,   
तत्थच्छसि देवि महानुभावे  
पथद्धनी१ पण्णरसेव चन्दिमा२  
    
४४७। वण्णोपि ते कनकस्स सन्निहो  
उत्तत्तरूपो भुसदस्सनीयो,   
पल्लङ्कसेट्ठे अतुले निसिन्ना  
एका तुवं नत्थि च तुय्ह सामिको।   
    
४४८। इमा च ते पोक्खरञ्ञो समन्ता  
पहूतमाला बहुपुण्डरीका,   
सुवण्णचुण्णेहि समन्तमोत्ता  
न तत्थ पङ्को पणको च विज्जति।   
    
४४९। हंसा चिमे दस्सनीया मनोरमा  
उदकस्मिं अनुपरियन्ति सब्बदा,   
समय्य वग्गू पनदन्ति सब्बे  
बिन्दुस्सरा दुन्दुभिनंव घोसो।   
    
४५०। दद्दल्लमाना यससा यसस्सिनी  
नावाय च त्वं अवलम्ब तिट्ठसि,   
आऌआरपम्हे हसिते पियं वदे  
सब्बङ्गकल्याणि भुसं विरोचसि।   
    
१। समन्ततो - सीमु। [इ]  
२। चन्दो - सीमु। [इ]  
    
[ब्ज्त् पगे ८६] [\x ८६।]       
    
४५१। इदं विमानं विरजं समे ठितं  
उय्यानवन्तं रतिनन्दिवड्ढनं,   
इच्छामहं नारि अनोमदस्सने  
तया सह नन्दने इध मोदितुं।   
    
४५२। करोहि कम्मं इध वेदनीयं  
चित्तञ्च ते इध निहितं भवतु,   
कत्वान कम्मं इध वेदनीयं  
एवं लच्छसि कामकामिनिं,   
    
[प्त्स् पगे ०३९] [\क़् ३९।]       
    
४५३। साधूति सो तस्सा पटिस्सुणित्वा  
अकासि कम्मं तहिं वेदनियं,   
कत्वान कम्मं तहिं वेदनियं   
उप्पज्जि सो माणवो तस्सा सहव्यतऽन्ति।   
    
रथकारपेतवत्थु ततियं।   
    
भाणवारं दुतियं।   
    
३। ४  
    
४५४। भुसानि एको सालिं पुनापरो  
अयञ्च नारी सकमंसलोहितं,   
तुवञ्च गूथं असुचिं अकन्तिकं  
परिभूञ्जसि किस्स अयं विपाको 

४५५। अयं पुरे मातरं हिंसेसि१ अयं पन कूटवाणिजो,   
अयं मंसानि खादित्वा मुसावादेन वञ्चेसि। २  
    
४५६। अहं मनुस्सेसु मनुस्सभूता अगारिणी सब्बकुलस्स इस्सरा,   
सन्तेसु परिगुय्हामि मा च किञ्चि इतो अदं।   
    
४५७। मुसावादेन छादेमि नत्थि एतं मम गेहे   
सचे सन्तं निगुय्हामि गूथो मे होतु भोजनं।   
    
४५८। तस्स कम्मस्स विपाकेन मुसावादस्स चूभयं,   
सुगन्धसालिनो भत्तं गूथं मे परिवत्तति।   
    
४५९। अवञ्झानि च कम्मानि न हि कम्मं विनस्सति,   
दुग्गन्धं किमिजं मीऌअहं भुञ्जामि च पिवामि चाऽति।   
    
भुसपेतवत्थु चतुत्थं।   
    
१। हिंसति - सीमु। [इइ,] प।   
२। वञ्चेति - सीमु। [इइ,] प।   
    
[ब्ज्त् पगे ८८] [\x ८८।]       
    
३। ५  
    
४६०। अच्छेररूपं सुगतस्स ञाणं  
सत्था यथा पुग्गलं ब्याकासि।   
उस्सन्नपुञ्ञापि भवन्ति हेके  
परित्तपुञ्ञापि भवन्ति हेके।   
    
४६१। अयं कुमारो सीवथिकाय छड्डितो  
अङ्गुट्ठस्नेहेन यापेति रत्तिं,   
न यक्खभूता न सिरिंसपा१ वा  
विहेठयेय्युं कतपुञ्ञं कुमारं।   
[प्त्स् पगे ०४०] [\क़् ४०।]        
४६२। सुनखापिमस्स पलिहिंसु पादे  
धङ्का सिगाला परिवत्तयन्ति,   
गब्भासयं पक्खिगणा हरन्ति  
काका पन अक्खिमलं हरन्ति।   
    
४६३। न यिमस्स रक्खं विदहिंसु केचि  
न ओसधं सासपधूपनं वा,   
नक्खन्तयोगम्पि न अग्गहेसुं  
न सब्बधञ्ञानिपि आकिरिंसु।   
    
४६४। एतादिसं उत्तमकिच्छपत्तं  
रत्ताभतं सीवथिकाय छड्ढितं,   
नोनीतपिण्डं व पवेधमानं  
ससंसयं जीवितसावसेसं।   
    
४६५। तमद्दसा देवमनुस्सपूजितो  
दिस्वा च तं ब्याकरि भूरिपञ्ञो,   
अयं कुमारो नगरस्सिमस्स  
अग्गकुलीनो भविस्सति भोगतो२ च।   
    
४६६। किस्स वतं किं पन ब्रह्मचरियं  
किस्स सुचिण्णस्स अयं विपाको,   
एतादिसं व्यसनं पापुणित्वा   
तं तादिसं पच्चनुभोस्सतिद्धिं।   
    
४६७। बुद्धपमुखस्स भिक्खुसङ्घस्स३  
पूजं अकासि जनता उऌआरं,   
तत्रस्स चित्तस्सहु४ अञ्ञथत्तं  
वाचं तादिसं पच्चनुभोस्सतिद्धिं।   
    
४६८। सो तं वितक्कं पटिविनोदयित्वा। ५  
पीतिं पसादं पटिलद्धा पच्छा,   
तथागतं तेतवने वसन्तं  
यागुया उपट्ठासि सत्तरत्तं।   
    
१। सरीसपा - मछसं।   
२। भोगवा - सीमु [इ]  
३। सङ्घस्स - मछसं। ४। चित्तस्स - सीमु [इ]  
५। विनोदयित्वा - मछसं।   
पविनोदयित्वा - सीमु। [इ]  
    
[ब्ज्त् पगे ९०] [\x ९०।]       
    
[प्त्स् पगे ०४१] [\क़् ४१।]       
    
४६९। तस्स वतं तं पन बुह्मचरियं  
तस्स सुचिण्णस्स अयं विपाको,   
एतादिसं ब्यसनं पापुणित्वा  
तं तादिसं पच्चनुभोस्सतिद्धिं।   
    
४७०। हत्वान सो वस्ससतं इधेव  
सब्बेहि कामेहि समङ्गिभूतो,   
कायस्स भेदा अभिसम्परायं  
सहव्यतं गच्छति वासवस्साऽति।   
    
कुमारपेतवत्थु पञ्चमं।   
    
३। ६  
    
४७१। नग्गा दुब्बण्णरूपासि किसा धमनिसन्थता,   
उप्फासुलिके किसिके कानु त्वं इध तिट्ठसि?  
    
४७२। अहं भदन्ते पेतीम्हि दुग्गता यमलोकिका,   
पापकम्मं करित्वान पेतलोकमितो गता।   
    
४७३। किन्नु कायेन वाचाय मनसा दुक्कटं कतं,   
किस्स कम्मविपाकेन पेतलोकं इतो गता।   
    
४७४। अनावटेसु तित्थेसु विचिनिं अद्धमासकं,   
सन्तेसु देय्यधम्मेसु दीपं नाकासिमत्तनो।   
    
४७५। नदिं उपेमि तसिता रित्तका परिवत्तति,   
छायं उपेमि उण्हेसु आतपो परिवत्तति।   
    
४७६। अग्गिवण्णो च मे वातो दहन्तो उपवायति:   
एतञ्च भन्ते अरहामि अञ्ञञ्च पापकं ततो।   
    
४७७। गन्त्वान हत्थिनीपुरं चज्जेसि मय्ह मातरं,   
धीता च ते मया दिट्ठा दुग्गता यमलोकिका।   
    
४७८। पापकम्मं करित्वान पेतलोकं इतो गता,   
अत्थि च मे एत्थ निक्खित्तं अनक्खातञ्च नं मया।   
    
[ब्ज्त् पगे ९२] [\x ९२।]       
    
४७९। चत्तारि सतसहस्सानि पल्लङ्कस्स च हेट्ठतो,   
ततो मे दानं ददतु१ तस्सा च होतु जिविका।   
    
४८०। दानं दत्वा च मे माता दक्खिणं अनुदिस्सतु२  
तदाहं सुखिता हेस्सं सब्बकामसमिद्धिनी।   
    
४८१। साधूति सो पटिस्सुत्वा गन्त्वान हत्थिनिं पुरं अवोच तस्सा मातरं,   
धीता च ते मया दिट्ठा दुग्गता यमलोकिका।   
    
४८२। पापकम्मं करित्वान पेतलोकं इतो गता,   
सा मं तत्थ समादपेसि वज्जेसि मय्ह मातरं।   
    
४८३। धीता च ते मया दिट्ठा दुग्गता यमलोकिका,   
पापकम्मं करित्वान पेतलोकं इतो गता।   
    
४८४। अत्थि च मे एत्थ निक्खित्तं अनक्खातञ्च तं मया,   
चत्तारि सतसहस्सानि पल्लङ्कस्स च हेट्ठतो:   
ततो मे दानं ददतु तस्सा च होतु जीविका।   
    
४८५। दानं दत्वान मे माता दक्खिणं अनुदिस्सतु, ३  
तदाहं सुखिता हेस्सं सब्बकामसमिद्धिनी।   
[प्त्स् पगे ०४२] [\क़् ४२।]        
४८६। ततो हि सा दानमदा दत्वा च तस्सा दक्खिणनमादिसि,   
पेति च सुखिता आसि सरीरं चारुदस्सनऽन्ति।   
    
सेरिणीपेतवत्थु छट्ठं।   
    
३। ७  
    
४८७। नरनारिपुरक्खतो युवा रजनीयेहि कामगुणेहि सोभसि,   
दिवसं अनुभोसि कारणं किमकासि पुरिमाय जातिया।   
    
४८८। अहं राजगहे रम्मे रमणीये गिरिब्बजे,   
मिगलुद्दो पुरे आसिं लोहितपाणी दारुणो।   
    
४८९। अविरोधकरेसु पाणीसु पुथुसत्तेसु पदुट्ठमानसो,   
विचरिं अतिदारुणो तदा४ परहिंसाय रतो असञ्ञतो।   
    
४९०। तस्स मे सहायो सुहदो५ सद्धो आसि उपासको,   
सोपि मं अनुकम्पन्नो निवारेसि पुनप्पुनं।   
    
१। ददत्थ - सीमु [इइ]  
२। आदिस्सतु मे - सीमु [इइ]  
अनुदिस्सति - सीमु [इ]  
३। अनुदिच्छतु - मछसं, अन्वादिस्सतु - स्या  
४। सदा - मछसं।   
५। सुहदयो - मछसं।   
    
[ब्ज्त् पगे ९४] [\x ९४।]       
    
४९१। माकासि पापकं कम्मं मा तात दुग्गति अगा,   
सचे इच्छसि पेच्च सुखं विरम पाणवधा असंयमा।   
    
४९२। तस्साहं वचनं सुत्वा सुखकामिस्स हितानुकम्पिनो,   
नाकासिं सकलानुसासनिं चिरपापाभिरतो अबुद्धिमा।   
    
४९३। सो मं पुन भूरिसुमेधसो अनुकम्पाय संयमे निवेसयी,   
सचे दिवा हनसि पाणिनो अथ ते रत्तिं भवतु सञ्ञमो।   
    
४९४। स्वाहं दिवा हनित्व१ पाणिनो विरतो रत्तिमहोसिं सञ्ञतो,   
रत्ताहं परिवारेमि दिवा खज्जामि दुग्गतो।   
    
४९५। तस्स कम्मस्स कुसलस्स अनुभोमि रत्तिं अमानुसिं,   
दिवा पटिहताव कुक्कुरा उपधावन्ति समन्ता खादितुं।   
    
[प्त्स् पगे ०४३] [\क़् ४३।]       
    
४९६। ये च ते सत्तानुयोगिनो धुवं पयुत्ता सुगतस्स सासने,   
मञ्ञामि ते अमतमेव केवलं अधिगच्छन्ति पदं असङ्खतऽन्ति।   
    
मिगलुद्दकपेतवत्थु सत्तमं।   
    
३। ८  
    
४९७। कूटागारे च पासादे पल्लङ्के गोणकत्थके,   
पञ्चङ्गिकेन तुरियेन रमसि सुप्पवादिते,   
    
४९८। ततो रत्या व्यवसाने सुरियस्सुग्गमनम्पति,   
अपविद्धो सुसानस्मिं बहुदुक्खं निगच्छसि।   
    
४९९। किन्नु कायेन वाचाय मनसा दुक्कटं कतं,   
किस्स कम्मविपाकेन इदं दुक्खं निगच्छसि।   
    
५००। अहं राजगहे रम्मे रमणीये गिरिब्बजे,   
मगलुद्दो पुरे आसिं लुद्दो चासिमसञ्ञतो।   
    
५०१। तस्स मे सहायो सुहदो सद्धो आसि उपासको,   
तस्स कुलुपगो भिक्खु आसि गोतमसावको।   
    
५०२। सोपि मं अनुकम्पन्नो निवारेसि पुनप्पुनं,   
माकासि पापकं कम्मं मा तात दुग्गतिं अगा।   
    
१। हनित्वा - मछसं।   
    
[ब्ज्त् पगे ९६] [\x ९६।]       
    
५०३। सचे इच्छसि पेच्च सुखं विरम पाणवधा असंयमा।   
तस्साहं वचनं सुत्वा सुखकामस्स हितानुकम्पिनो।   
    
५०४। नाकासिं सकलानुसासनिं चिरपापाभिरतो अबुद्धिमा,   
सो मं पुन भूरिसुमेधसो अनुकम्पाय संयमे निवेसयी।   
    
५०५। सचे दिवा हनसि पाणिनो अथ ते रत्तिं भवतु संयमो।   
स्वाहं दिवा हनित्व पाणिनो विरतो रत्तिमहोसिं संयतो।   
    
५०६। रत्ताहं परिचारेमि दिवा खज्जामि दुग्गतो,   
तस्स कम्मस्स कुसलस्स अनुभोमि रत्तिं अमानुसिं:   
दिवा पटिहताव कुक्कुरा उपधावन्ति समन्ता खादितुं।   
    
५०७। ये च ते सततानुयोगिनो धुवयुत्ता सुगतस्स सासने,   
मञ्ञामि ते अमतमेव केवलं अधिगच्छन्ति पदं असङ्खतऽन्ति।   
    
दुतिय मिगलुद्दकपेतवत्थु अट्ठमं।   
    
३। ९  
    
५०८। माली किरिटी केयूरि गत्ता ते चन्दनुस्सदा,   
पसन्नमुखवण्णोसि सुरियवण्णोव सोभसि।   
    
५०९। अमानुसा पारिसज्जा ये तेमे परिचारका,   
दसकञ्ञासहस्सानि या तेमा परिचारकाक।   
    
५१०। ता कम्बुकेयूर धरा कञ्चनावेलभूसिता,   
महानुभावोसि तुवं लोमहंसनरूपवा:   
पिट्ठिमंसानि अत्तनो सामं उक्कड्ढ खादसि।   
    
५११। किन्नु कायेन वाचाय मनसा दुक्कटं कतं,   
किस्स कम्मविपाकेन पिट्ठिमंसानि अत्तनो सामं उक्कड्ढ खादसि।   
    
[प्त्स् पगे ०४४] [\क़् ४४।]       
५१२। अत्तनोहं अनत्थाय जीवलोके अचारिसं,   
पेसुञ्ञामुसावादेन निकतिवञ्चनाय च।   
    
५१३। तत्थाहं परिसं गन्त्वा सच्चकाले उपट्ठिते,   
अत्थं धम्मं निरङ्कत्वा१ अधम्ममनुवत्तिसं।   
    
१। निराकत्वा - सीमु  
    
[ब्ज्त् पगे ९८] [\x ९८।]       
    
५१४। एवं सो खादतत्तानं यो होति पिट्ठिमंसिको,   
यथाहं अज्ज खादामि पिट्ठिमंसानि अत्तनो,   
    
५१५। तयिदं तया नारद सामं दिट्ठं  
अनुकम्पका ये कुसला वदेय्युं,   
मा पेसुनं मा च मुसा अभाणि  
मा खोसि पिट्ठिमंसिको तुवऽन्ति।   
    
कूटविनिच्छयिकपेतवत्थु नवमं।   
    
३। १०  
    
५१६। अन्तऌइक्खस्मिं तिट्ठन्तो दुग्गन्धो पूति वायसि,   
मुखञ्च ते किमयो पुतिगन्धङ्खादन्ति किं कम्मं मकासि पुब्बे  
    
५१७। ततो सत्थं गहेत्वान ओक्कनतन्ति पुनप्पुनं,   
खरेन परिप्फोसित्वा ओक्कनतन्ति पुनप्पुनं।   
    
५१८। किन्नु कायेन वाचाय मनसा दुक्कटं कतं,   
किस्स कम्मविपाकेन इदं दुक्खं निगच्छसीति।   
    
५१९। अहं राजगहे रम्मे रमणीये गिरिब्बजे,   
इस्सरो धनधञ्ञस्स सुपहूतस्स मारिस।   
    
५२०। तस्सायं मे भरिया च धीता च सुणिसा च मे, ता मालं उप्पलञ्चापि पच्चग्घञ्च  
विलेपनं  
थूपं हरन्तियो वारेसिं तं पापं पकतं मया।   
    
५२१। छऌआसीतिसहस्सानि मयं पच्चत्तवेदनं,   
थूपपूजं विवण्णेत्वा पच्चाम निरये भुसं।   
    
५२२। ये च खो थूपपूजाय वत्तन्ते अरहतो महे।   
आदीनवं पकासेन्ति विवेचयथ१ ने ततो।   
    
५२३। इमा च पस्स आयन्तियो मालाधारी अलङ्कता,   
मालाविपाकं अनुभोन्ति२ समिद्धा ता यसस्सिनियो।   
[प्त्स् पगे ०४५] [\क़् ४५।]        
५२४। तञ्च दिस्वान अच्छेरं अब्भुतं लोमहंसनं,   
नमो करोन्ति सप्पञ्ञा वन्दन्ति तं महामुनिं।   
    
५२५। सो हि नून इतो गन्त्वा योनिं लद्धान मानुसि,   
थूपपूजं करिस्सामि अप्पमत्तो पुनप्पुनन्तिऽ।   
    
धातुविविणणिकपेतवत्थु दसमं।   
    
चूऌअवग्गो ततियो।   
    
तस्सुद्दानं: -  
    
अभिज्जमानो कोण्डञ्ञो रथकारी भूसेन च,   
कुमारो गणिका चेव द्वे लुद्दा पिट्ठपूजयो:   
वग्गो तेन पवुच्चतीऽति।   
    
१। विवेचयेथ - मछसं।   
२। अनुभोन्तियो - मछसं।   
    
[ब्ज्त् पगे १००] [\x १००।]       
    
४। १  
    
५२६। वेसाली नाम नगरत्थि वज्जीनं  
तत्थ अहु लिच्छवि अम्बसक्खरो,   
दिस्वान पेतं नगरस्स बाहिरं  
तत्थेव पुच्छित्थं तं कारणत्थिको।   
    
५२७। सेय्या निसज्जा नयिमस्स अत्थि  
अभिक्कमो नत्थि पटिक्कमो वा१,   
असितपीतखायितवत्थभोगा  
परिचारिका सापि२ इमस्स नत्थि  
    
५२८। ये ञातका दिट्ठसुता सुहज्जा  
अनुकम्पका यस्स पुब्बे अहेसुं३,   
दट्ठुम्पि ते दानि न तं लभन्ति  
विराधितत्तो४ हि जनेन तेन।   
    
५२९। न ओग्गतन्तस्स भवन्ति मित्ता  
जहन्ति मित्ता विकलं विदित्वा,   
अत्थञ्च दिस्वा परिवारयन्ति  
बहू च मित्ता उग्गतत्तस्स होन्ति।   
    
५३०। निहीनत्तो सब्बभोगेनहि किच्छो  
सम्मक्खितो सम्परिभिन्त गत्तो,   
उस्सावबिन्दुव पलिप्पमानो५  
अज्ज सुवे जीवितस्सूपरोधो।   
    
[प्त्स् पगे ०४६] [\क़् ४६।]       
    
५३१। एतादिसं उत्तमकिच्छपत्तं  
उत्तासितं पुचिमन्दस्स सूले,   
अत्थ त्वं केन वण्णेन वदेसि यक्ख  
जीव भो जीवितमेव सेय्योति।   
    
५३२। सालोहितो एस अहोसि मय्हं  
अहं सरामि पुरिमाय जातिया,   
दिस्वा च मे कारुञ्ञमहोसि राज  
मा पापधम्मो निरयं पतायं।   
    
५३३। इतो चुतो लिच्छवि एस पोसो  
सत्तुस्सदं निरयं घोररूपं,   
उपपज्जति दुक्कतकम्मकारी  
महाभितापं कटुकं भयानकं  
    
१। पटिक्कमो च - मछसं।   
२। परिहरणा - पु। , परिचारणा - केचि।   
३। अहेसुं पुब्बे - मछसं।   
४। विराजितत्तो - मछसं।   
५। पलिम्पमानो - मछसं।   
[ब्ज्त् पगे १०२] [\x १०२।]       
    
५३४। अनेकभागेन गुणेन सेय्यो  
अयमेव सूलो निरयेन तेन,   
एकन्तदुक्खं कटुकं भयानकं  
एकन्ततिप्पं निरयं पतायं।   
    
५३५। इदञ्च सुत्वा वचनं ममेसो  
दुक्खूपनीतो विजहेय्य पाणं,   
तस्मा अहं सन्तीके न भणामि  
मा मे कतो जीवितस्सूपरोधो।   
    
५३६। अञ्ञतो एसो पुरिसस्स अत्थो  
अञ्ञम्पि इच्छामसे पुच्छितुं तुवं,   
ओकासकम्मं सचे नो करोसि  
पुच्छामि तं न च नो कुज्झितब्बं।   
    
५३७। अद्धा पटिञ्ञा मे तदा अहु  
नाचिक्खना अप्पसन्तस्स होति,   
अकामा सद्धेय्यवचोति कत्वा  
पुच्छस्सु मं कामं यथा विसय्हं  
    
५३८। यं किञ्चाहं चक्खुना पस्सिस्सामि  
सब्बतम्पि ताहं अभिसद्दहेय्यं,   
दिस्वान तं नोपि चे सद्दहेय्यं  
करेय्यासि मे यक्ख नियस्सकम्मं।   
    
[प्त्स् पगे ०४७] [\क़् ४७।]       
    
५३९। सच्चप्पटिञ्ञा तव मेसा होतु  
सुत्वान धम्मं लभस्सुप्पसादं,   
अञ्ञत्थिको नो च पदुट्ठचित्तो  
यं ते सुतं असुतं चापि धम्मं  
सब्बं आचिक्खिस्सं यथा पजानं  
    
५४०। सेतेन अस्सेन अलङ्कतेन   
उपयासि सूलावुतकस्स सन्तिके,   
यानं इदं अब्भुतं दस्सनेय्यं  
किस्सेतं कम्मस्स अयं विपाको।   
    
५४१। वेसालिया तस्स नगरस्स मज्झे  
चिक्खल्लमग्गे नरकं अहोसि,   
गोसीसमेकाहं पसन्नचित्तो  
सेतं गहेत्वा नरकस्मिं निक्खिपिं।   
१। पटिञ्ञातमे तं - मछसं।   
    
[ब्ज्त् पगे १०४] [\x १०४।]       
    
५४२। एतस्मिं पादानि पतिट्ठपेत्वा  
मयञ्च अञ्ञे च अतिक्कमिम्ह,   
यानं इदं अब्भुतं दस्सनेय्यं  
तस्सेव कम्मस्स अयं विपाको।   
५४३। वण्णो च ते सब्बदिसा पभासति  
गन्धो च ते सब्बदिसा पवायति,   
यक्खिद्धिपत्तोसि महानुभावो  
नग्गो चासि किस्स अयं विपाको।   
    
५४४। अक्कोधनो निच्चपसन्नचित्तो  
सण्हाहि वाचाहि जनं लपेमि, १  
तस्सेव कम्मस्स अयं विपाको  
दिब्बो मे वण्णो सततं पभासति।   
    
५४५। यसञ्च कित्तिञ्च धम्मे ठितानं  
दिस्वान मन्तेमि पसन्नचित्तो,   
तस्सेव कम्मस्स अयं विपाको  
दिब्बो मे गन्धो सततं पवायति।   
    
[प्त्स् पगे ०४८] [\क़् ४८।]       
    
५४६। सहायनं तित्थस्मिं नहायन्तानं२  
थले गहेत्वा निदहिस्स दुस्सं,   
खिड्डत्थिको नो च पदुट्ठचित्तो  
तेनम्हि नग्गो कसिरा च वुत्ति  
    
५४७। यो कीऌअमानो पकरोति पापं  
तस्सिदिसं३ कम्मविपाकमाहु  
अकीऌअमानो पन यो करोति  
किं तस्स कम्मस्स विपाकमाहु।   
    
५४८। ये दुट्ठसङ्कप्पमाना मनुस्सा  
कायेन वाचाय च सङ्किलिट्ठा,   
कायस्स भेदा अभिसम्परायं  
असंसयं ते निरयं उपेन्ति।   
    
५४९। अपरे पन सुगतिं आसमाना  
दाने रता सङ्गहितत्तभावा,   
कायस्स भेदा अभिसम्परायं  
असंसयं ते सुगतिं उपेन्ति।   
    
१। उपेमि - मछसं,   
२। नहायन्तानं - मछसं।   
३। तस्सेदिसं - मछसं।   
    
[ब्ज्त् पगे १०६] [\x १०६।]       
    
५५०। तं किन्ति जानेय्यं अहं अवेच्च  
कल्याणपापस्स अयं विपाको,   
किं वाहं दिस्वा अभिसद्दभेय्यं  
को वापि मं सद्दभापेय्य एतं  
    
५५१। दिस्वा च सुत्वा वा१ अभिसद्दहस्सु  
कल्याणपापे उभये असन्ते  
कल्याणपापस्स अयं विपाको,   
सिया नु सत्ता सुगता दुग्गता वा।   
    
५५२। नो चेत्थ कम्मानि करेय्युं मच्चा  
कल्याणिपापानि मनुस्सलोके,   
नाहेसुं सत्ता सुगता दुग्गता वा  
हीनप्पणिता च मनुस्सलोके।   
    
५५३। यस्मा च कम्मानि करोन्ति मच्चा  
कल्याणपापानि मनुस्सलोके,   
तस्मा हि सत्ता सुगता दुग्गता वा  
हीनप्पणीता च मनुस्सलोके  
    
[प्त्स् पगे ०४९] [\क़् ४९।]       
    
५५४। द्वयज्ज कम्मानं विपाकमाहु  
सुखस्स दुक्खस्स च वेदनीयं,   
ता देवतायो परिचारयन्ति पच्चेन्ति२ बाला द्वयतं अपस्सिनो।   
    
५५५। नमत्थि कम्मानि सयं कतानि  
दत्वापि मे नत्थि सो आदिसेय्य, अच्छादनं सयनमथन्नपानं  
तेनम्हि नग्गो कसिरा च वुत्ति।   
    
५५६। सिया नु खो कारणं किञ्च यक्ख  
अच्छादनं येन तुवं लभेथ,   
आचिक्ख मे तं यदत्थि हेतु  
सद्धायितं हेतु वचो सुणोम।   
    
५५७। कप्पिनको३ नाम इधत्थि भिक्खु  
झायी सुसीलो अरहा विमुत्तो।   
गुत्तिन्द्रियो संवुतपातिमोक्खो  
सीतीभूतो उत्तमदिट्ठिपत्तो।   
    
५५८। सखिलो वदञ्ञू सुवचो सुमुखो  
स्वागमो सुप्पटिमुत्तको च,   
पुञ्ञस्स खेत्तं अरणविहारी  
देवमनुस्सानञ्च दक्खिणेय्यो।   
    
१। सुत्वा - सीमु [इ]  
२। पच्चन्ति - सीमु [इ]   
३। कप्पितको - मछसं।   
[ब्ज्त् पगे १०८] [\x १०८।]        
५५९। सन्तो विधूमो अनीघो निरासो  
मुत्तो विसल्लो अममो अवङ्को,   
निरूपधि सब्बपपञ्च खीणो  
तिस्सो विज्जा अनुप्पत्तो जूतीमा।   
    
५६०। अप्पञ्ञातो दिस्वापि न सुजानो  
मुनीति नं वज्जिसु वोहरन्ति,   
जानन्ति तं यक्खभूता अनेजं  
कल्याणधम्मं विचरन्ति१ लोके।   
५६१। तस्स तुवं एकं युगं दुवे वा  
ममुद्दिसित्वान सचे ददेथ,   
पटिग्गहीतानि च तानि अस्सु  
ममञ्च पस्सेथ सन्नद्धदुस्सं।   
[प्त्स् पगे ०५०] [\क़् ५०।]        
५६२। कस्मिं पदेसे समणं वसन्तं  
गन्त्वान पस्सेमु मयं इदानि,   
समज्ज२ कङ्खं विचिकिच्छितञ्च  
दिट्ठिविसूकानि च को विनोदये। ३  
    
५६३। एसो निसिन्नो कपिनच्चनायं  
परिवारितो देवताहि बहूहि।   
धम्मिं यथं भासति सच्चनामो  
सकस्मिमाचेरके अप्पमत्तो।   
    
५६४। तथाहं कस्सामि गन्त्वा इदानि  
अच्छादयिस्सं समणं युगेन,   
पटिग्गहीतानि च तानि अस्सु  
तुवञ्च पस्सेमु सन्नद्धदुस्सं।   
    
५६५। मा अक्खणे पब्बजितं उपागमि  
साधु वो लिच्छवि नेस धम्मो,   
ततो च काले उपसङ्कमित्वा  
तत्थेव पस्साहि रहो निसिन्नं।   
    
५६६। तथाति वत्था अगमासि तत्थ  
परिवारितो दासगणेन लिच्छवि,   
सो तं नगरं उपसङ्कमित्वा  
वासूपगच्छित्थ सके निवेसने।   
    
१। विचरन्तं - सीमु [इ]  
२। यो मज्ज - मछसं। ३। विनोदेय्य मे - मछसं।   
    
[ब्ज्त् पगे ११०] [\x ११०।]       
    
५६७। ततो च काले गिहिकिच्चानि कत्वा   
नहात्वा पिवित्वा च खणं लभितवा,   
विचेय्य पेऌआतो युगानि अट्ठ  
गाहापयी दासगणेन लिच्छवि।   
    
[प्त्स् पगे ०५१] [\क़् ५१।]       
    
५६८। सो तं पदेसं उपसङ्कमित्वा  
तमद्दसा समणं सन्तचित्तं,   
पटिक्कमन्तं गोचरतो निवत्तं  
सीतिभूतं रुक्खमूले निसिन्नं।   
    
५६९। तमेनं अवोच उपसङ्कमित्वा  
अप्पाबाधं फासुविहारञ्च पुच्छि।   
वेसालियं लिच्छविहं भदन्ते  
जानन्ति मं लिच्चवि अम्बसक्खरो।   
    
५७०। इमानि मे अट्ठयुगा सुभानि  
पतिगण्ह भन्ते पददामि तुय्हं।   
तेनेव अत्थेन इधागतोस्मि  
यथा अहं अत्तमनो भवेय्यं।   
    
५७१। दुरतोव समणा ब्राह्मणा च   
निवेसनं ते परिवज्जयन्ति,   
पत्तानि भिज्जन्ति च ते निवेसने  
सङ्घाटियो चापि विपाटयन्ति। १  
    
५७२। अथापरे पादकुठारिकाभि  
अवंसिरा समणा पातयन्ति,   
एतादिसं पब्बजिता विहेसं  
तया कतं समणा पापुणन्ति।   
    
५७३। तिणेन तेलम्पि न त्वं अदासि  
मूऌअहस्स मग्गम्पि न पावदासि,   
अन्धस्स दण्डं सयमादियासि  
एतादिसो कदरियो असंवुतो२  
अथ त्वं केन वण्णेन किमेव दिस्वा  
अम्हेहि सह संविभागं करोसि,   
    
५७४। पच्चेमि भन्ते यं त्वं वदेसि  
विहेसयिं समणे ब्राह्मणे च,   
खिड्ढत्तिको नो च पदुट्ठचित्तो  
एतम्पि मे दुक्कटमेव भन्ते।   
[प्त्स् पगे ०५२] [\क़् ५२।]        
१। विदाऌअयन्ति - मछसं।   
२। असंवुतो तुवं - मछसं।   
    
[ब्ज्त् पगे ११२] [\x ११२।]       
    
५७५। खिड्डाय यक्खो पसवित्व पापं  
चेदेति दुक्खं असमत्त भोगी,   
दहरो युवा नग्गनियस्स भागी  
किंसु ततो दुक्खतरस्स होति।   
    
५७६। तं दिस्वा संवेगमलत्थं भन्ते  
तप्पच्चया ताहं ददामि दानं,   
पटिगण्ह भन्ते वत्थयुगानि अट्ठ  
यक्खस्सिमा गच्छन्तु दक्खिणायो।   
    
५७७। अद्धाहि दानं बहुधा पसत्थं  
ददतो च ते अक्खयधम्ममत्थु,   
पटिगण्हामि ते वत्थयुगानि अट्ठ  
यक्खस्सिमा गच्छन्तु दक्खिणायो।   
    
५७८। ततो च सो आचमयित्व लिच्छवि  
थेरस्स दत्वान युगानि अट्ठ,   
पटिग्गहीतानि च तानि चस्सु   
यक्खञ्च पस्सेथ सन्नद्धदुस्सं।   
    
५७९। तमद्दसा चन्दनसारलित्तं  
आजञ्ञमारूऌहमुऌआरवण्णं,   
अलङ्कतं साधु निवत्थदुस्सं  
परिवारितं यक्खमहिद्धिपत्तं  
    
५८०। सो तं दिस्वा अत्तमनो उदग्गो  
पहट्ठचित्तो च सुभग्गरूपो,   
कम्मञ्च दिस्वान महाविपाकं  
सन्दिट्ठिकं चक्खुना सच्छिकत्वा।   
    
५८१। तमेनं अवोच उपसङ्कमित्वा  
दस्सामि दानं समणब्राह्मणानं,   
न चापि मे किञ्चि अदेय्यमत्थि  
तुवं च मे यक्ख बहूपकारोति।   
    
[प्त्स् ०५३]  
    
५८२। तुवं च मे लिच्छवी एकदेसं  
अदासि दानानि अमोघमेतं,   
स्वाहं करिस्सामि तया च१ सक्खिं  
अमानुसो मानुसकेन सद्धिन्ति।   
    
१। तया च - मछसं।   
    
[ब्ज्त् पगे ११४] [\x ११४।]       
    
५८३। गती च बन्धू च परायणञ्च  
मित्तो ममासि अथ देवतासि,   
याचामहं१ पञ्जलिको भवित्वा  
इच्छामि तं यक्ख पुनापि दट्ठून्ति।   
    
५८४। सचे तुवं अस्सद्धो भविस्ससि  
कदरियरूपो विप्पटिपन्नचित्तो,   
तेनेव मं न लिच्छसि दस्सनाय  
दिस्वा च तं नोपि च आलपिस्सं।   
    
५८५। सचे२ तुवं भविस्ससि धम्मगारवो  
दाने रतो सङ्गहितत्तभावो,   
ओपानभूतो समणब्राह्मणानं  
एवं ममं लच्छसि दस्सनाय।   
    
५८६। दिस्वा च तं आलपिस्सं भदन्ते  
इमञ्च सूलतो लहुं पमुञ्च,   
यतो निदानं अकरिम्भ सक्खिं  
मञ्ञाम सूलावुतकस्स कारणा।   
    
५८७। ते अञ्ञमञ्ञं अकरिम्ह सक्खिं   
अयञ्च सूलावुतो३ लहुं पमुत्तो,   
सक्कच्च धम्मानि समाचरन्तो  
मुच्चेय्य सो निरया च तम्हा।   
    
५८८। कम्मं सिया अञ्ञत्र वेदनीयं  
कपपिनकञ्च [प्त्स् पगे ०५४] [\क़् ५४।] उपसङ्कमित्वा,   
तेनेव सह संविभजित्व काले   
सयम्मुखेनुपनिसज्ज पुच्छ।   
    
५८९। सो ते अक्खिस्सति एतमत्थं  
तमेव भिक्खुं उपसङ्कमित्वा,   
पुच्छस्सु अञ्ञत्थिको नो च पदुट्ठचित्तो  
सो ते सुतं असुतं चापि धम्मं,   
सब्बम्पि अक्खिस्सति यथा पजानं।   
    
५९०। सो तत्थ रहस्सं समुल्लपित्वा   
सक्खिं करित्वान अमानुसेन,   
पक्कामि सो लिच्छवीनं सकासं  
अथ ब्रूवि परिसं सन्निसिन्नं।   
    
१। याचामि तं - मछसं।   
२। सचे पन - मछसं।   
३। सूलतो - मछसं।   
[क्-७-०३]  
    
[ब्ज्त् पगे ११६] [\x ११६।]       
    
५९१। सुणन्तु भोन्तो मम एकवाक्यं  
वरं वरिस्स लभिस्सामि अत्थं,   
सुलावुतो पुरिसो लुद्दकम्मो  
पणिहितदण्डो अनुसत्तरूपो  
    
५९२। एत्तावता वीसति रत्तिमत्ता  
यतो आवुतो नेव जीवति न मतो,   
ताहं मोचयिस्सामि दानि  
यथामति अनुजानातु सङ्घोति।   
५९३। एतञ्च अञ्ञं च लहुं पमुञ्च  
को तं वदेथ तथा करोन्तं,   
यथा पजानासि तथा करोहि  
यथामति अनुजानाति सङ्घोति।   
    
५९४। सो तं पदेसं उपसङ्कमित्वा  
सूलावुतं मोचयि खिप्पमेव,   
मा भायि सम्माति च तं अवोच  
तिकिच्छकानञ्च उपट्ठपेसि।   
    
[प्त्स् पगे ०५५] [\क़् ५५।]       
    
५९५। कप्पिनकञ्च उपसङ्कमित्वा  
तेन समं संविभजित्वा काले,   
सयम्मुखेनुपनिसज्ज लिच्छवि  
तथेव पुच्छित्थं नं कारणत्थिको।   
    
५९६। सूलावुतो पुरिसो लुद्दकम्मो  
पणिहुतदण्डो अनुसत्तरुपो,   
एत्तावता वीसतिरत्तिमत्ता  
यतो आवुतो नेव जीवति न मतो।   
    
५९७। सो मोचितो गन्त्वा मया इदानि  
एतस्स यक्खस्स वचो हि भन्ते,   
सिया नु खो कारणं किञ्चिदेव  
येन सो निरयं नो वजेय्य  
    
५९८। आचिक्ख यदि अत्थि हेतु  
सद्धायितं हेतु वचो सुणोम,   
न तेसं कम्मानं विनासमत्थि  
अवेदयित्वा इध ब्यन्तिभावो।   
    
[ब्ज्त् पगे ११८] [\x ११८।]       
    
५९९। सचे स धम्मानि१ समाचरेय्य  
सक्कच्च रत्तिन्दिवमप्पमत्तो  
मुच्चेय्य सो निरया च तम्हा  
कम्मं सिया अञ्ञत्र वेदनीयन्ति।   
    
६००। अञ्ञतो एसो पुरिसस्स अत्थो  
ममम्पिदानि अनुकम्मप भन्ते,   
अनुसास मं ओवद भूरिपञ्ञ  
यथा अहं नो निरयं वजेय्यन्ति।   
    
६०१। अज्जेव बुद्धं सरणं उपेहि  
धम्मञ्च सङ्घञ्च पसन्नचित्तो,   
तथेव सिक्खाय पदानि पञ्च  
अखण्ड फुल्लानि समादियस्सु।   
    
६०२। पाणातिपाता विरमस्सु खिप्पं  
लोके अदिन्नं परिवज्जयस्सु  
अमज्जपो मा च मुसा अभाणी   
सकेन दारेन च होहि तुट्ठो,   
इमञ्च अरियं अट्ठङ्गवरेनुपेता  
समादियाहि कुसलं सुखुद्रयं  
    
[प्त्स् पगे ०५६] [\क़् ५६।]       
    
६०३। चीवरं पिण्डपातञ्च पच्चयं सयनासनं  
अन्तं पानं खादनीयं वत्थसेनासनानि च,   
ददाहि उजुभूतेसु विप्पसन्नेन चेतसा।   
    
६०४। भिक्खू पि सीलसम्पन्ने वीतरागे बहुस्सुते  
तप्पेहि अन्नपानेन सदा पुञ्ञं पवड्ढति।   
    
६०५। एवञ्च धम्मानि समाचरन्तो  
सक्कच्च रत्तिन्दिवमप्पमत्तो,   
मुच्चेय्य सो त्वं निरया च तम्हा  
कम्मं सिया अञ्ञत्र वेदनीयन्ति।   
    
६०६। अज्जे व बुद्धं सरणं उपेमि  
धम्मञ्च सङ्घञ्च पसन्नचित्तो,   
तथेव सिक्खाय पदानि पञ्च  
अखणुडफुल्लानि समादियामि।   
    
६०७। पाणातिपाता विरमामि खिप्पं  
लोके अदिन्नं परिवज्जयामि,   
अमज्जपो नो च मुसा भणामि  
सकेन दारेन व भोमि तुट्ठो,   
इमञ्च अरियं अट्ठङ्ग वरेनुपेतं,   
समादियामि कुसलं सुखुद्रयं  
    
१। कम्मानि - प, सीमु [इइ]  
[ब्ज्त् पगे १२०] [\x १२०।]       
    
६०८। चीवरं पिण्डपातञ्च पच्चयं सयनासनं,   
अन्नं पानं खादनीयं वत्थसेनासनानि च।   
    
६०९। भिक्खु पि सीलसम्पन्ने वीतरागे बहुस्सुते,   
ददामि न विकम्पामि बुद्धानं सासने रतो।   
    
६१०। एतादिसो लिच्छवि अम्बसक्खरो  
वेसालियं अञ्ञतरो उपासको,   
सद्धो मुदुकारकरो च भिक्खु  
सङ्घञ्च सक्कच्च तदा उपट्ठहि।   
    
६११। सूलावुतो च अरोगो हुत्वा  
सेरी सुखी पब्बज्जं उपागमि,   
भिक्खुञ्च आगम्म कप्पिनकुत्तमं  
उभोपि सामञ्ञफलानि अज्झगुं।   
    
[प्त्स् पगे ०५७] [\क़् ५७।]       
    
६१२। एतादिसा सप्पुरिसान सेवना  
महप्फला होति सतं विजानतं,   
सूलावुतो अग्गफलं अफस्सयि  
फलं कनिट्ठं पन अम्बसक्खरोऽति।   
    
अम्बसक्खरपेतवत्थु पठमं।   
    
४। २  
    
६१३। सुणाथ१ यक्खस्स च वाणिजान च  
समागमो यत्थ तदा अहोसि,   
यथा कथं इतरीतरेन चापि  
सुभासितं तञ्च सुणाथ१ सब्बे।   
    
६२४। यो सो अहु राजा पायासि नामो  
भुम्मानं सहव्यगतो२ यसस्सी,   
सो मोदमानोव सके विमाने  
अमानुसो मानुसे अज्झहासीति।   
    
६२५। वङ्के अरञ्ञे अमुनस्सट्ठाने  
कन्तारे अप्पोदके अप्पभक्खे,   
सुदुग्गमे वण्णुपथस्स मज्झे,   
वङ्कं भया नट्ठमना मनुस्सा।   
    
१। सुणोथ - सीमु [इइ] मछसं।   
२। सहब्य - मछसं।   
    
[ब्ज्त् पगे १२२] [\x १२२।]       
    
६१६। नयिध फला मूलमया च सन्ति  
उपादानं नत्थि कुतो इध भक्खो,   
अञ्ञत्र पंसूहि च वालुकाहि च  
तत्ताहि उण्हाहि च दारुणाहि च।   
६१७। उज्जङ्गलं तत्तमिवं कपालं  
अनायसं परलोकेन तुल्यं,   
लुद्दानमावासमिदं पुराणं  
भूमिप्पदेसो अभिसत्तरूपो।   
    
६१८। अथ तुम्हे केन वण्णेन   
किमासमाना इमं पदेसं हि।   
अनुप्पविट्ठा सहसा समेच्च  
लोभा भया अथवा सम्पमूऌहा।   
    
६१९। मगधेसु अङ्गेसु च सत्थवाहा  
आरोपयित्वा पणियं पुथुत्तं,   
ते यामसे सिन्धुसोवीरभूमिं  
धनत्थिका उद्दयं पत्थयाना  
    
६२०। दिवा पिपासऽन्नधि वासयन्ता१  
योग्गानुकम्पञ्च समेक्खमाना,   
एतेन वेगेन आयाम सब्बे  
रत्तिं मग्गं पटिपन्ना विकाले।   
    
६२१। ते दुप्पयाता अपरद्धमग्गा  
अन्धाकुला विप्पनट्ठा अरञ्ञे,   
सुदुग्गमे वण्णुपथस्स मज्झे  
दिसं न जानाम पमूऌहचित्ता।   
    
६२२। इदञ्च दिस्वान अदिट्ठपुब्बं  
विमानसेट्ठञ्च तुवञ्च यक्ख,   
तदुत्तरिं जीवितमासमाना  
दिस्वा पतीना सुमना उदग्गाति।   
    
६२३। पारं समुद्दस्स इदञ्च वण्णुं  
वेत्ताचरं सङ्कुपथञ्च मग्गं,   
नदियो पन पब्बतानञ्च दुग्गा  
पुथुद्दिसा गच्छथ भोगहेतु।   
    
६२४। पक्खन्दियान विजितं परेसं  
वेरज्जके मानुसे पेक्खमाना,   
यं वो सुतं वा अथवापि दिट्ठं  
अच्छेरकं तं वो सुणोम ताता।   
    
१। पिपासं अनधिवासयन्ता - सीमु। [इइ]  
    
[ब्ज्त् पगे १२४] [\x १२४।]       
    
६२५। इतोपि अच्छेरतरं कुमार  
न नो सुतं वा अथवापि दिट्ठं,   
अतीतमानुसक्कमेव सब्बं  
दिस्वान तप्पाम अनोमवण्णं।   
    
६२६। वेहासयं पोक्खरञ्ञो सवन्ति  
पहूतमल्या बहुपुण्डरीका,   
दुमाचिमे निच्चफलूपपन्ना  
अतीव गन्धा सुरभिं पवायन्ति।   
६२७। वेऌउरियत्थम्हा सतमुस्सितासे  
सिलाप्पवाऌअस्स च आयतंसा,   
मसारगल्ला सह लोहितङ्का  
थम्हा इमे जोतिरसामयासे।   
    
६२८। सहस्सत्थम्भं अतुलानुभावं  
तेसूपरि साधुमिदं विमानं,   
रतनन्तरं कञ्चनवेदिमिस्सं  
तपनीयपट्टेहि च साधु छन्नं।   
    
६२९। जम्बोनदुत्तत्तमिदं सुमट्ठो  
पासादसोपानफलुपपन्नो,   
दऌहो च वग्गु सुमुखो सुसङ्गतो१  
अतीव निज्झानखमो मनुञ्ञो।   
    
६३०। रतनन्तरस्मिं बहुअन्नपानं  
परिवारितो अच्छरासङ्गणेन,   
मुरज्ज२ आऌअम्बरतुरियघुट्ठो  
अभिवन्दितोसि थुतिवन्दनाय।   
    
६३१। सो मोदयि नारिगणप्पबोधनो  
विमानपासादवरे मनोरमे,   
अचिन्तियो सब्बगुणूपपन्नो  
राजा यथा वेस्सवणो नऌइन्या।   
    
६३२। देवो नु आसि उद वासि यक्खो  
उदुहु देविन्दो मनुस्सभूतो,   
पुच्छन्ति तं वाणिजा सत्थवाहा  
आचिक्ख को नाम तुवंसि यक्खाति।   
    
६३३। सेरिस्सको नाम अहम्पि यक्खो  
कन्तारियो वण्णुपथम्हि गुत्तो,   
इमं पदेसं अभिपालयामि  
वाचङ्करो वेस्सवणस्स रञ्ञो।   
    
१। वग्गु च सुसङ्गतो च - मछसं।   
२। मरज - म। छ। स।   
    
[ब्ज्त् पगे १२६] [\x १२६।]       
    
६३४। अधिच्च लद्धं परिणामजं ते   
सयं कतं उदाहु देवेहि दिन्नं,   
पुच्छन्ति तं वाणिजा सत्थवाहा  
कथं तया लद्धमिदं मनुञ्ञन्ति।   
    
६३५। नाधिच्च लद्धं न परिणामजं मे  
न सयं कतं नपि देवेहि दिन्नं,   
सकेहि कम्मेहि अपापकेहि  
पुञ्ञेहि मे लद्धमिदं मनुञ्ञन्ति।   
    
६३६। किन्ते वतं किं पन ब्रह्मचरियं  
किस्स सुचिण्णस्स अयं विपाको,   
पुच्छन्ति तं वाणिजा सत्थवाहा  
कथं तया लद्धमिदं विमानन्ति।   
    
६३७। ममं१ पायासीति अहू समञ्ञा  
रज्जं यदा कारियिं कोसलानं, नत्थिकदिट्ठि कदरियो पापधम्मो  
उच्छेदवादी च तदा अहोसिं।   
    
६३८। समणो च खो आसि कुमारकस्सपो  
बहुस्सतो चित्तकथि उऌआरो,   
सो मे तदा धम्मकथं अकासि२  
दिट्ठिविसूकानि विनोदयी मे।   
    
६३९। ताहं तस्स धम्मकथं सुणित्वा  
उपासकत्तं पटिवेदयिस्सं,   
पाणातिपाता विरतो अहोसिं  
लोके अदिन्नं परिवज्जयिस्सं।   
अमज्जपो नो च मुसा अभाणिं  
सकेन दारेन च अहोसिं३ तुट्ठो।   
    
६४०। तं मे वतं तं पन ब्रह्मचरियं  
तस्स सुचिण्णस्स अयं विपाको,   
तेहेव कम्मेहि अपापकेहि  
पुञ्ञेहि मे लद्धमिदं विमानन्ति।   
    
६४१। सच्चं किराहंसु नरा सपञ्ञा  
अनञ्ञथा वचनं पण्डितानं,   
यहिं यहिं गच्छति पुञ्ञकम्मो  
तहिं तहिं मोदति कामकामी।   
    
१। मम - सीमु [इइ]  
२। अभासि - मछसं।   
३। अहोसि - मछसं।   
    
[ब्ज्त् पगे १२८] [\x १२८।]       
    
६४२। यहिं यहिं सोकपरिद्दवो च  
वधो च बन्धो च परिक्किलेसो,   
तहिं तहिं गच्छति पापकम्मो  
न मुच्चति दुग्गतिया कदाचीति।   
    
६४३। सम्मूऌहरूपो च जनो अहोसि  
अस्मिं मुहुत्ते कललीकतोव,   
जनस्सिमस्स तुय्हञ्च कुमार  
अप्पच्चयो केन नु खो अहोसि।   
    
६४४। इमे सिरिसूपवना च ताता  
दिब्बा गन्धा सुरभिं१ सम्पवन्ति,   
ते सम्पवायन्ति इमं विमानं  
दिवा च रत्तो च तमं निहन्त्वा२  
    
६४५। इमेसं च खो वस्ससतच्चयेन   
सिपाटिका फलति एकमेका,   
मानुस्सकं वस्ससतं अतीतं  
यदन्ते कायम्हि इधूपपन्नो।   
६४६। दिस्वानहं वस्ससतानि पञ्च   
अस्मिं विमाने कत्वान ताता,   
आयुक्खया पुञ्ञक्खया चविस्सं  
तेनेव सोकेन पमुच्छितोस्मि,   
    
६४७। कथं नु सोचेय्य तथाविधो सो  
लद्धं विमानं अतुलं चिराय,   
ये चापि खो इत्तरमुपपन्ना  
ते नून सोचेय्युं परित्तपुञ्ञा  
    
६४८। अनुच्छविं ओवदियञ्च मे तं  
यं मं तुम्हे पेय्यवाचं वदेथ  
तुम्हे च खो ताता मयानुगुत्ता  
येनिच्छकं तेन पलेथ सोत्थि,   
    
६४९। गन्त्वा मयं सिन्धुसोवीरभूमिं  
धनत्थिका उद्दियं पत्थयाना,   
यता पयोगा परिपुण्णचागा  
काहाम सेरिस्समयं उऌआरं।   
    
१। सुरहि - मछसं।   
२। निहन्तं - प  
३। दिब्बानि तं - मछसं।   
    
[ब्ज्त् पगे १३०] [\x १३०।]       
    
६५०। मा चेव सेरिस्समहं अकत्थ  
सब्बञ्च वो भविस्सति यं वदेथ,   
पापानि कम्मानि विवज्जयाथ  
धम्मानुयोगञ्च अधिट्ठहाथ।   
    
६५१। उपासको अत्थि इमम्हि सङ्घे  
बहुस्सुतो सीलवतूपपन्नो,   
सद्धो च चागी च सुपेसलो च  
विचक्खणो सन्तुसितो मतिमा।   
    
६५२। सञ्जानमानो न मुसा भणेय्य  
परूपघाताय न चेतयेय्य,   
वेभूतिकं पिसुनं नो करेय्य  
सणहञ्च वाचं सखिलं भणेय्य।   
    
६५३। सगारवो सप्पतिस्सो विनीतो  
अपापको अधिसीले विसुद्धो,   
सो मातरं पितरञ्चापि जत्तू  
धम्मेन पोसेति अरियवुत्ति।   
    
६५४। मञ्ञे सो मातापितुन्नं कारणा   
भोगानि परियेसति न अत्तहेतु।   
मातापितुन्नञ्च यो अच्चयेन  
नेक्खम्मपोनो चरिस्सति ब्रह्मचरियं।   
    
६५५। उजू अवङ्को असठो अमायो  
न लेसकप्पेन च वोहरेय्य,   
सो तादिसो सुक्कतकम्मकारी  
धम्मे ठितो किन्ति लभेथ दुक्खं।   
    
६५६। तं कारणा पातुकतोम्हि अत्तना। १  
तस्मं धम्मं२ पस्सथ वाणिजासे,   
अञ्ञत्र तेनीह भस्मिभवेथ  
अन्धाकुला विप्पनट्ठा अरञ्ञे।   
तं खिप्पमानेन लहुं परेन   
सुखो भवे सप्पुरिसेन सङ्गमो।   
    
६५७। किं नाम सो किञ्च करोति कम्मं  
किं नामधेय्यं किं पन तस्स गोत्तं,   
मयम्पि नं दट्ठूकाम्भ यक्ख  
यस्सानुकम्पाय इधागतोसि  
लाभा हि तस्स यस्स तुवं पिहेसि।   
    
६५८। यो कप्पको सम्भवनामधेय्यो  
उपासको कोच्छफलूपजीवी,   
जानाथ नं तुम्हाकं पेसियो सो  
मा खो नं भीऌइत्थ३ सुपेसलो सो।   
    
१। अत्तनो - मछसं।   
२। तस्मा - मछसं।   
३। मा च खो हिलित्थ - मछसं।   
    
[ब्ज्त् पगे १३२] [\x १३२।]       
    
६५९। जानामसे यं त्वं वदेसि यक्ख  
न खो नं जानाम स ईदिसोति।   
मयम्पि नं पूजयिस्साम यक्ख  
सुत्वान तुय्हं वचनं उऌआरं।   
    
६६०। ये केचिमस्मिं सत्थे मनुस्सा  
दहरा महन्ता अथवापि मज्झिमा  
सब्बेव ते आलम्बन्तु१ विमानं  
पस्सन्तु पुञ्ञान फलं कदरिया।   
    
६६१। ते तत्थ सब्बेव अहं पुरेति  
तं कप्पकं तत्थ पुरक्खिपित्वा,   
सब्बेव ते आलम्बिंसु विमानं  
मसक्कसारं विय वासवस्स।   
    
६६२। ते तत्थ सब्बेव अहं पुरेति  
उपासकत्तं पटिवेदयिंसु,   
पाणातिपाता विरता अहेसुं  
लोके अदिन्नं परिवज्जयिंसु।   
अमज्जपा नो च मुसा भणिंसु  
सकेन दारेन च अहेसुं तुट्ठा।   
    
६६३। ते तत्थ सब्बेव अहं पुरेति  
उपासकत्तं पटिवेदयित्वा,   
पक्कामि सत्थो अनुमोदमानो  
यक्खिद्धिया अनुमतो पुनप्पुनं।   
६६४। गन्त्वान ते सिन्धुसोवीरभूमिं२  
धत्थिका उद्रयं पत्थयाना,   
यथापयोगा परिपुण्णलाभा  
पच्चागमुं पाटलिपुत्तमक्खतं।   
    
६६५। गन्त्वान ते सङ्घरं सोत्थिमन्तो  
पुत्तेहि दारेहि समङ्गिभूता,   
आनन्द चित्ता सुमना पतीता  
अकंसु सेरिस्समहं उऌआरं।   
    
६६६। सेरिस्सकं ते परिवेणं मापयिंसु  
एतादिसा सप्पुरिसान सेवना,   
महत्थिका धम्मगुणान सेवना,   
एकस्स अत्थाय उपासकस्स  
सब्बेव सत्ता सुखिता अहेसुऽन्ति।   
    
सेरिस्सकपेतवत्थु दुतियं।   
    
भाणवारं ततियं।   
    
१। आरुहन्तु - मछसं।   
२। सुवीरभूमिं - मछसं।   
    
[ब्ज्त् पगे १३४] [\x १३४।]       
    
४। ३  
    
[प्त्स् पगे ०५७] [\क़् ५७।]       
    
 ६६७। राजा पिङ्गलको नाम सुरट्ठानं अधिपति अहु,   
मोरियानमुपट्ठानं गन्त्वा सुरट्ठं पुनरागमा।   
    
६६८। उण्हे मज्झन्तिके काले राजा पङ्कं उपागमि,   
अद्दस मग्गं रमणीयं पेतानं वण्णनापथं, १  
    
६६९। सारत्थिं आमन्तयी राजा अयं मग्गो रमणीयो,   
खेमो सोवत्थिको सिवो इमिना सारथि याहि२  
सुरट्ठानं सन्तिके इतो।   
    
६७०। तेन पायासी सोरट्ठो सेनाय चतुरङ्गनिया।   
उब्बीग्गरूपो पुरिसो सोरट्ठं एतदब्रवी।   
 ६७१। कुम्मग्गं पटिपन्नम्हा भिंसनं लोम्हंसनं  
पुरतो पदिस्सति मग्गो पच्छतो च न दिस्सति।   
    
६७२। कुम्मग्गं पटिपन्नम्हा यमपुरिसान सन्तिके,   
अमानुसो वायति गन्धो घोसो सूयति दारुणो।   
[प्त्स् पगे ०५८] [\क़् ५८।]        
६७३। संविग्गो राजा सोरट्ठो सारथिं एतदब्रवि,   
कुम्मग्गं पटिपन्नम्हा भिंसनं लोमहंसनं,   
पुरतो च दिस्सति मग्गो पच्छतो च न दिस्सति।   
    
६७४। कुम्मग्गं पटिपन्नम्हा यमपुरिसान सन्तिके,   
अमानुसो वायति गन्धो घोसो सूयति दारुणो।   
६७५। हत्थिक्खन्धञ्च आरुय्ह ओलोकेन्तो चतुद्दिसं, ३  
अद्दस निग्रोधं रमणीयं४ पादपं छायासम्पन्नं  
नीलब्भवण्णसदिसं मेघवण्णसिरीनिभं।   
    
६७६। सारथिं आमन्तयी राजा किं एसो दिस्सति ब्रहा,   
नीलब्भवण्णसदिसो मेघवण्ण सिरीनिभो।   
    
६७७। निग्रोधो सो महाराज पादपो छायासम्पन्नो,   
नीलब्भवण्णसदिसो मेघवण्णसिरीनिभो,   
    
६७८। तेन पायासि सोरट्ठो येन सो दिस्सति ब्रहा,   
निलब्भवण्णसदिसो मेघवण्णसिरीनिभो।   
    
६७९। हत्थिक्खन्धेतो ओरुय्ह राजा रुक्खं उपागमि,   
निसीदि रुक्खमूलंस्मि सामच्चो सपरिज्जनो।   
    
१। बण्णना पथं - मछसं।   
२। याम - मछसं।   
३। चतुद्दिसा - मछसं।   
४। अद्दस रुक्खं नीग्रोध - मछसं।   
    
[ब्ज्त् पगे १३६] [\x १३६।]       
    
६८०। पूरं पानीयकरकं पुवे चित्ते च अद्दस,   
पुरिसो च देववण्णि सब्बाभरणभूसितो  
उपसङ्कमित्वा राजानं सोरट्ठं एतदब्रुवि:   
    
६८१। स्वागतं ते महाराज अथो ते अदुरागतं,   
पिवतु देवो पानीयं पूवे खाद अरिन्दम।   
    
६८२। पिवित्वा राजा पानीयं सामच्चो सपरिज्जनो,   
पूवे खादित्वा च पीत्वा च सोरट्ठो एतदब्रवी:   
    
६८३। देवता नुसि गन्धब्बो आदु१ सक्को पुरिन्ददो,   
अजानन्ता तं पुच्छाम कथं जानेमु तं मयं।   
    
६८४। नम्हि देवो न गन्धब्बो नपि२ सक्को पुरिन्ददो,   
पेतो अहं महाराज सुरट्ठा इधमागतो।   
    
[प्त्स् पगे ०५९] [\क़् ५९।]       
    
६८५। किं सीलो किं समाचारो सुरट्ठस्मिं पुरे तुवं,   
केन ते बुरुह्मचरियेन अनुभावो३ अयं तव?  
    
६८६। तं सुणोहि महाराज अरिन्दम रट्ठवड्ढन।   
अमच्चा पारिसज्जा च ब्राह्मणो च पुरोहितो।   
    
६८७। सुरट्ठस्मा अहं देव पुरिसो पापचेतसो   
मिच्छादिट्ठि च दुस्सीलो कदरियो परिभासको  
    
६८८। ददन्तानं करोन्तानं वारयिस्सं बयुज्जनं,   
अञ्ञेसं ददमानानं अन्तरायकरो अहं।   
    
६८९। विपाको नत्थि दानस्स संयमस्स कुतो फलं,   
नत्थि आचरियो नाम अदन्तं को दमेस्सति।   
    
६९०। समतुल्यानि भूतानि कुतो जेट्ठापचायिको,   
नत्थि बलं विरियं वा कुतो उट्ठानपोरिसं।   
    
६९१। नत्थि दान फलं नाम न विसोधेति वेरिनं,   
लद्धेय्यं लभेत मच्चो नियतिपरिणामजा।   
    
१। अदु - मछसं।   
२। नम्हि - मछसं।   
३। आनुभावो - सी। मु [इ,] सी, मु [इइ]  
    
[ब्ज्त् पगे १३८] [\x १३८।]       
    
६९२। नत्थि माता पिता भाता लोको नत्थि इतो परं,   
नत्थि दिन्नं नत्थि हुतं सुनिहितम्पि न विज्जति।   
    
६९३। योपि भनेय्य पुरिसं परस्स छिन्दते सिरं,   
न कोचि किञ्चि भनति सत्तन्नं विवरमन्तरे  
    
६९४। अच्छेज्जभेज्जो जीवो अट्ठंसो गुऌअपरिमण्डलो,   
योजनानं सतं पञ्च को जीवं छेत्तुमरहति।   
    
६९५। यथा सुत्तगुऌए खित्ते निब्बेठेन्तं पलायति,   
एवमेवम्पि सो जीवो निब्बेठेन्तो पलायति।   
    
६९६। यथा गामतो निक्खम्म अञ्ञं गामं पविसति,   
एवमेवम्पि सो जीवो अञ्ञं कायं पविसति।   
    
६९७। यथा गेहतो निक्खम्म अञ्ञं गेहं पविसति,   
एवमेवम्पि सो जीवो अञ्ञं बोन्दिं१ पविसति।   
    
६९८। चूऌआसीतिमहाकप्पुनो सतसहस्सानिपि हि ये बाला ये च पण्डिता,   
संसारं खेपयित्वान दुक्खस्सन्तं करिस्सरे।   
    
६९९। मितानि सुखदुक्खानि दोणेहि पिटकेहि च,   
जिनो सब्बं पजानाति सम्मूऌहा इतरा पजा।   
    
७००। एवं दिट्ठि पुरे आसिं सम्मूऌहो मोहपारुतो,   
मिच्छादिट्ठि च दुस्सीलो कदरियो परिभासको।   
    
७०१। ओरं मे छहि२ मासेहि कालकिरिया भविस्सति,   
[प्त्स् पगे ०६०] [\क़् ६०।] एकन्तं कटुकं घोरं निरयं पपतिस्सहं।   
    
७०२। चतुक्कण्णं चतुद्वारं विभत्तं भागसो मितं,   
अयोपाकार परियन्तं अयसा पटिकुज्जितं।   
    
७०३। तस्स अयोमया भूमि जलिता तेजसा युता,   
समन्ता योजनसतं फरित्वा तिट्ठति सब्बदा।   
    
१। बुन्दिं - मछसं।   
२। ओरेहि छहि - सी।   
[ब्ज्त् पगे १४०] [\x १४०।]       
    
७०४। वस्ससतसहस्सानि१ घोसो सूयति तावदे  
लक्खे एसो महाराज सतभागवस्स२ कोटियो  
    
७०५। कोटिसतसहस्सानि निरये पच्चरे जना,   
मिच्छादिट्ठि च दूस्सीला ये च अरियूपवादिनो।   
    
७०६। तत्थाहं दीघमद्धानं दुक्खं वेदिस्सं वेदनं  
फलं पापस्स कम्मस्स तस्मा सोचामहं भूसं  
    
७०७। तं सुणोहि महाराज अरिन्दम रट्ठवड्ढन,   
धीता मय्हं महाराज उत्तरा भद्दमत्थु ते।   
    
७०८। करोति भद्दकं कम्मं सीलेसूपोसथे३ रथा  
सञ्ञता संविभागी च वदञ्ञू वीतमच्छरा।   
    
७०९। अखण्डकारी सिक्खाय सण्हा परकुलेसु च,   
उपासिका सक्यमुनिनो सम्बुद्धस्स सिरीमतो,   
    
७१०। भिक्खु च सीलसम्पन्नो गामं पिण्डाय पाविसि।   
ओक्खित्तचक्खु सतिमा गुत्तद्वारो सुसंवुतो।   
    
७११। सपदानं चरमानो अगमा तं निवेसनं,   
तमद्दस महाराज उत्तरा भद्दमत्थु ते।   
    
७१२। पूरं पानीयस्स करकं पूवे चित्ते च सा अदा,   
पिता मे कालकतो भन्ते तस्सेतं उपकप्पतु,   
    
७१३। समनन्तरानुद्दिट्ठे विपाको उपपज्जथ,   
भुञ्जामि कामकामीहं राजा वेस्सवणो यथा।   
    
७१४। तं सुणोहि महाराज अरिन्दम रट्ठवड्ढन,   
सदेवकस्स लोकस्स बुद्धो अग्गो पवुच्चति,   
तं बुद्धं सरणं गच्छ सपुत्तदारो अरिन्दम।   
    
[प्त्स् पगे ०६१] [\क़् ६१।]       
    
७१५। अट्ठङ्गिकेन मग्गेन फुसन्ति अमतं पदं,   
तं धम्मं सरणं गच्छ सपुत्तदारो अरिन्दम।   
    
७१६। चत्तारो मग्गपटिपन्ना४ चत्तारो च फले ठिता।   
एस सङ्घो उजुभूतो पञ्ञासीलसमाहितो,   
तं सङ्घं सरणं गच्छ सपुत्तदारो अरिन्दम।   
    
१। वस्सानि सतसहस्सानि - सि। मु।   
२। भागस्स - मछसं।   
३। उपोसथे सीले - मछसं।   
४। चत्तारो च पटिपन्ना - मछसं।   
    
[ब्ज्त् पगे १४२] [\x १४२।]       
    
७१७। पाणातिपाता विरमस्सु खिप्पं  
लोके अदिन्नं परिवज्जयस्सु,   
अमज्जपो मा च मुसा अभाणि  
सकेन दारेन च होहि तुट्ठो।   
    
७१८। अत्थकामोसि मे यक्ख हितकामोसि देवते,   
करोमि तुय्हं वचनं त्वंसि आचरियो मम।   
    
७१९। उपेमि बुद्धं सरणं धम्मञ्चापि अनुत्तरं,   
सङ्घञ्च नरदेवस्स गच्छामि सरणं अहं।   
    
७२०। पाणातिपाता विरमामि खिप्पं  
लोके अदिन्नं परिवज्जयामि,   
अमज्जपो नो च मुसा भणामि  
सकेन दारेन च भोमि तुट्ठो।   
    
७२१। ओपुणामि महावाते नदिया वा सीघगामिया,   
वमामि पापिकं दिट्ठिं बुद्धानं सासने रतो।   
    
७२२। इदं वत्वान सोरट्ठो विरमित्वा पापदस्सना,   
नमो भगवतो कत्वा पामोक्खा१ रथमारुहीऽति।   
    
नन्दक पेतवत्थु ततियं।   
    
४। ४  
    
७२३। उट्ठेहि रेवते सुपापधम्मे  
अपारुतं द्वारं२ अदानसीले,   
नेस्साम तं यत्थ थुनन्ति दुग्गता।   
    
७२४। इच्चेव वत्वान यमस्स दुता२  
ते द्वे यक्खा लोहितक्खा ब्रहन्ता,   
पच्चेकबाहासु गहेत्वान रेवतिं  
पक्कामयुं देवगणस्स सन्तिके।   
    
७२५। आदिच्चवण्णं रुचिरं पभस्सरं  
ब्यम्हं सुभं कञ्चवनजालछन्नं,   
कस्सेतमाकिण्णजनं विमानं  
सुरियस्स रंसीरिव जोतमानं।   
    
७२६। नारिगणा चन्दनसारलित्ता  
उभतो विमानं उपसोभयन्ति,   
तं दिस्सति सुरियसमानवण्णं  
को मोदति सग्गप्पत्तो विमाने।   
    
१। पामुखो - मछसं।   
२। अपारुतदवारे - मछसं।   
३। यक्खा दुवे लोहितभक्खा - मछसं।   
    
[ब्ज्त् पगे १४४] [\x १४४।]       
    
७२७। बाराणसियं नन्दियो नामुपासको१  
अमच्छरी दानपती वदञ्ञू,   
तस्सेतमाकिण्णजनं विमानं   
सुरियस्स रंसीरिव जोतमानं।   
    
७२८। नारीगणा चन्दनसारलित्ता  
उभतो विमानं उपसोभयन्ति,   
तं दिस्सति सुरियसमानवण्णं  
सो मोदति सग्गप्पत्तो विमाने।   
    
७२९। नन्दियस्साहं भरिया  
अगारिनी सब्बकुलस्स इस्सरा,   
भत्तुविधाने रमिस्सामि दानहं२  
न पत्थये निरयं दस्सनाय।   
    
७३०। एसो३ ते निरयो सुपापधम्मे  
पुञ्ञं तया अकतं जीवलोके,   
न हि मच्छरी रोसको पापधम्मो  
सग्गूपगानं४ लभती सहव्यतं।   
    
७३१। किन्नु गूथञ्च मुत्तञ्च असुचि पतिदिस्सति,   
दुग्गन्धं किमिदं मीऌअहं किमेतं उपवायति,   
    
७३२। एस संसवको नाम गम्भीरो सतपोरिसो,   
यत्थ वस्ससहस्सानि तुवं पच्चसि रेवते।   
    
७३३। किन्नु कायेन वाचाय मनसा दुक्कटं कतं,   
केन संसवको लद्धो गम्भीरो सतपोरिसो।   
    
७३४। समणे ब्राह्मणे चापि अञ्ञे चापि वणिब्बकेख,   
मुसावादेन वञ्चेपि तं पापं पकतं तया।   
    
७३५। तेन संसवको लद्धो गम्भीरो सतपोरिसो,   
तत्थ वस्ससहस्सानि तुवं पच्चसि रेवते।   
    
७३६। हत्थेपि छिन्दन्ति अथोपि पादे  
कण्णेपि छिन्दन्ति अथोपि नासं,   
अथोपि काकोऌअगणा समेच्च  
सङ्गम्म खादन्ति विफन्दमानं।   
    
७३७। साधु खो मं पटिनेथ काहामि कुसलं बहुं,   
दानेन समचरियाय सञ्ञमेन दमेन च,   
यं कत्वा सुखिता होन्ति न च पच्छानुतप्परे।   
    
१। नामासी उपासको - सीमु [इ]   
२। दानिहं - मछसं।   
३। एसो हि - मछसं।   
४। सग्गमग्गानं - मछसं।   
    
[ब्ज्त् पगे १४६] [\x १४६।]       
    
७३८। पुरे तुवं पमज्जित्वा इदानि परिदेवसि,   
सयं कतानं कम्मानं विपाकं अनुभोस्ससि।   
    
७३९। को देवलोकतो मनुस्सलोकं  
गन्त्वान पुट्ठो मे एवं वदेय्य,   
निक्खित्तदण्डेसु ददाथ दानं  
अच्छादनं सयन१ मथन्नपानं  
न हि मच्छरी रोसको पापधम्मो  
सग्गुपगानं लभति सहव्यतं।   
    
७४०। साहं नून इतो गन्त्वा योनि लद्धान मानुसिं,   
वदञ्ञु सीलसम्पन्ना काहामि कुसलं बहुं:   
दानेन समचरियाय सञ्ञमेन दमेन च।   
    
७४१। आरामानि च रोपिस्सं दुग्गे सङ्कमनानि च,   
पपञ्च उदपानञ्च विप्पसन्नेन चेतसा   
    
७४२। चातुद्दसि पञ्चदसिं या च पक्खस्स अट्ठमिं,   
पाटिहारियपक्खञ्च अट्ठङ्गसुसमागतं।   
    
७४३। उपोसथं उपवसिस्सं सदा सीलेसु संवुता,   
न च दाने पमज्जिस्सं सामं दिट्ठमिदं मयं।   
    
७४४। इच्चेवं विप्पलपन्तिं एन्दमानं ततो ततो,   
खिपिंसु निरये घोरे उद्धपादं अवंसिरं।   
    
७४५। अहं पुरे मच्छरिनी अहोसिं  
परिभासिका समणब्राह्मणानं,   
वितथेन च सामिकं वञ्चयित्वा  
पच्चामहं निरये घोररूपेऽति।   
    
रेवतीपेतीवत्थु चतुत्थं।   
    
४। ५  
    
७४६। इदं ममं उच्छुवनं महन्तं  
निब्बत्तति पुञ्ञफलं अनप्पकं,   
तं दानि वे परिभोगं न उपेति३  
आचिक्ख भन्ते किस्स अयं विपाको।   
    
[प्त्स् पगे ०६२] [\क़् ६२।]       
    
७४७। हञ्ञामि खज्जामि च वायमामि  
परिसक्कामि परिभुञ्ञजितुं किञ्चि।   
स्वाहं छिन्नथामो कपणो लालपामि   
किस्स कम्मस्स अयं विपाको।   
    
१। सेय्य - सीमु [इइ]  
२। उद्धं पादं - मछसं।   
३। नदानि मे तं परिभोग मेति - सीमु [इ] 

[ब्ज्त् पगे १४८] [\x १४८।]       
    
७४८। विघातो चाहं परिपतामि छमायं  
परिवत्तामि वारिचरोव घम्मे,   
रुदतो च मे अस्सुका निग्गलन्ति  
आचिक्ख भन्ते किस्स अयं विपाको।   
७४९। छातो किलन्तो च पिपासितो च   
सन्तसितो सातसुखं न विन्दे,   
पुच्छामि तं एतमत्थं भदन्त  
कथन्नु उच्छुपरिभोगं लभेय्यं।   
    
७५०। पुरे तुवं कम्ममकासि अत्तना  
मनुस्सभूतो पुरिमाय जातिया,   
अहं च तं एतमत्थं वदामि  
सुत्वान त्वं एतमत्थं विजान।   
    
७५१। उच्छुं तुवं खादमानो पयातो  
पुरिसो च ते पिट्ठितो अन्वगच्छि, १  
सो च तं पच्चासंसन्नो कथेसि  
तस्स तुवं न किञ्चि आलपित्थ।   
    
७५२। सो च तं अभणन्तं अयाचि   
देहय्य उच्छुन्ति च तं अवोच,   
तस्स तुवं पिट्ठितो उच्छु अदासि  
तस्सेतं कम्मस्स अयं विपाको।   
    
७५३। इङ्घ तुवं पिट्ठितो गण्ह उच्छुं  
गहेत्वान खादस्सु यावदत्थं,   
तेनेव त्वं अत्तमनो भविस्ससि  
भट्ठो चुदग्गो च पमोदितो च।   
    
[प्त्स् पगे ०६३] [\क़् ६३।]       
    
७५४। गन्त्वान सो पिट्ठितो अग्गहेसि  
गहेत्वान तं खादि यावदत्थं,   
तेनेव सो अत्तमनो अहोसि  
हट्ठो चुदग्गो च पमोदितो चाऽति।   
    
उच्छुपेतवत्थु पञ्चमं।   
    
४। ६  
    
७५५। सावत्थि नाम नगरं हिमवन्तस्स पस्सतो,   
तत्थ आसुं द्वे कुमारा राजपुत्ताति मे सुतं।   
    
७५६। पमत्ता२ रजनीयेसु कामस्सादाभिनन्दिनो,   
पच्चुप्पन्ने सुखे गिद्धा न ते पस्सिंसु नागतं।   
    
१। अनुगञ्छिम - मछसं।   
२। सम्मत्ता - सीमु [इ]   
    
[ब्ज्त् पगे १५०] [\x १५०।]       
    
७५७। ते चुता च मनुस्सत्ता परलोकं इतो गता।   
तेध घोसेन्त्यदिस्सन्ता पुब्बे दुक्कटमत्तनो।   
    
७५८। बहूसु वत सन्तेसु देय्यधम्मे उपट्ठिते,   
नासक्खिम्हा च अत्तानं परित्तं कातुं सुखावहं।   
    
७५९। किं ततो पापकं अस्स यं नो राजकुला चुता।   
उप्पन्ना१ पेत्तिविसयं खुप्पिपासासम्पपिता।   
    
७६०। सामिनो इध हुत्वान होन्ति अस्सामिनो तहिं,   
चरन्ति२ खुप्पिपासाय मनुस्सा उन्नतोनता।   
    
७६१। एतमादीनवं ञत्वा इस्सरमदसम्भवं  
पहाय इस्सरमदं भवे सग्गगतो नरो:   
कायस्स भेदा सप्पञ्ञो सग्गं सो उपपज्जतिऽति।   
    
कुमारपेतवत्थु छट्ठं।   
    
४। ७  
    
७६२। पुब्बे कतानं कम्मानं विपाको मथये मनं,   
रूपे सद्दे रसे गन्धे पोट्ठब्बे च मनोरमे।   
    
७६३। नच्चं गीतं रति खिड्डं अनुभुत्वा अनप्पकं,   
उय्याने परिचरित्वान३ पविसन्तो गिरिब्बजं।   
    
[प्त्स् पगे ०६४] [\क़् ६४।]       
    
७६४। इसिं सुनेत्त४ मद्दक्खि अत्तदन्तं समाहितं  
अप्पिच्छं हिरिसम्पन्नं उञ्छे पत्तगते रतं।   
    
७६५। हत्थिक्खन्धतो ओरुय्ह लद्धा५ भन्तेति च ब्रुवि,   
तस्स पत्तं गहेत्वान उच्चं पग्गय्ह खत्तियो।   
    
७६६। थण्डिले पत्तं भिन्दित्वा हसमानो अपक्कमि,   
रञ्ञो कितवस्सहं पुत्तो किं मं भिक्खु करिस्ससि।   
    
७६७। तस्स कम्मस्स फरुसस्स विपाको कटुको अहु,   
यं राजपुत्तो वेदेसि निरयम्हि समप्पितो।   
    
७६८। छऌएव चतुरासीति वस्सानि नहुतानि च,   
भुसं दुक्खं निगच्छित्थो निरये कतकिब्बिसो।   
    
१। उप्पन्ना - प।   
२। हमन्ति - मछसं।   
३। परिचरित्वा - मछसं।   
४। सुनीतं - मछसं।   
५। लद्धं - मछसं।   
    
[ब्ज्त् पगे १५२] [\x १५२।]       
    
७६९। उत्तानोपि च पच्चित्थ निकुज्जो वामदक्खिणो,   
उद्धम्पादो ठितो चेव चिरं बालो अपच्चथ  
    
७७०। बहूनि वस्ससहस्सानि पूगानि नहुतानि च,   
भुसं दुक्खं निगच्छित्थो निरये कतकिब्बिसो।   
    
७७१। एतादिसं खो कटुकं अप्पदुट्ठप्पदोसिनं।   
पच्चनिति पापकम्मन्ता इसिमासज्ज सुब्बतं।   
७७२। सो तत्थ बहुवस्सानि वेदयित्वा बहुं दुखं,   
खुप्पिपासाहतो नाम पेतो आसि ततो चुतो।   
    
७७३। एतमादीनवं दिस्वा१ इस्सरमदसम्भवं,   
पहाय इस्सरमदं निवातमनुवत्तये।   
    
७७४। दिट्ठेव धम्मे पासंसो यो बुद्धेसु सगारवो,   
कायस्स भेदा सप्पञ्ञो सग्गं सो उपपज्जतिऽति।   
    
राजपुत्तपेतवत्थु सत्तमं।   
    
४। ८  
    
७७५। गूथकूपतो उग्गन्त्वा को नु दीनो हि तिट्ठसि, २  
निस्संसयं पापकम्मन्तो किन्नु सद्दहसे तुवं,   
, ७७६। अहं भद्दन्त पेतोम्हि दुग्गतो यमलोकिको,   
पापकम्मं करित्वान पेतलोकमितो गतो।   
    
[प्त्स् पगे ०६५] [\क़् ६५।]       
    
७७७। किन्नु कायेन वाचाय मनसा दुक्कटं कतं,   
किस्स कम्मविपाकेन इदं दुक्खं निगच्छसि।   
    
७७८। अहु आवासिको मय्हं इस्सुकी कुलमच्छरी,   
अज्झासितो३ मय्हं घरे कदरियो परिभासको।   
    
७७९। तस्साहं वचनं सुत्वा भिक्खवो परिभासिसं,   
तस्स कम्मविपाकेन पेतलोकमितो गतो।   
    
७८०। अमित्तो मित्तवण्णेन यो ते आसि कुलुपको,   
कायस्स भेदा दुप्पञ्ञो किन्नु पेच्च गतिं गतो।   
    
७८१। तस्सेवाहं पापकम्मस्स सीसे तिट्ठामि मत्थके,   
सो च परविसयं पत्तो ममेव परिचारको।   
    
७८२। यं भद्दन्त४ हदन्तञ्ञे एतं मे होति भोजनं,   
अहं च खो यं हदामि एतं सो उपजीवतिऽति।   
    
गूथखादकपेतवत्थु अट्ठमं।   
    
१। ञत्वा - मछसं।   
२। दीनो पतिट्ठसि - मछसं।   
३। अज्झो सितो - सीमु [इ,] सीमु [इइ]   
४। भदन्ते - मछसं।   
    
[ब्ज्त् पगे १५४] [\x १५४।]       
    
४। ९  
    
७८३। गूथकूपतो उग्गन्त्वा का नु दीना हि तिट्ठसि,   
निस्संसयं पापकम्मन्ता१ किन्नु सद्दहसे तुवं।   
    
७८४। अहं भद्दन्त पेतीम्हि दुग्गता यमलोकिका,   
पापकम्मं करित्वान पेतलोकमितो गता।   
    
७८५। किन्नु कायेन वाचाय मनसा दुक्कटं कतं,   
किस्स कम्म विपाकेन इदं दुक्खं निगच्छसि।   
    
७८६। अहु आवासिको मय्हं इस्सुकी कुलमच्छरी,   
अज्झासितो मय्हं घरे कदरियो परिभासको।   
    
७८७। तस्साहं वचनं सुत्वा भिक्खवो परिभासिसं,   
तस्स कम्मविपाकेन पेतलोकमितो गता।   
    
७८८। अमित्तो मित्तवण्णेन यो ते आसि कुलूपको,   
कायस्स भेदा दुप्पञ्ञो किन्नु पेच्च गतिं गतो।   
    
७८९। तस्सेवाहं पापकम्मस्स सीसे तिट्ठामि मत्थके,   
सो च परविसयं पत्तो ममेव परिचारको।   
    
७९०। यं भद्दन्त हदन्तञ्ञे एतं मे होति भोजनं,   
अहं च खो यं हदामि एतं सो उपजीवतीऽति।   
    
गूथखादकपेतिवत्थु नवमं।   
    
४। १०  
    
७९१। नग्गा दुब्बण्णरूपात्थ किसा धमनिसन्थता२,   
उप्फासुलिका किसिका के नु तुम्भेत्थ मारिसा।   
    
७९२। मयं भद्दन्त३ पेताम्हा दुग्गता यमलोकिका,   
पापकम्मं करित्वान पेतलोकमितो गता।   
    
७९३। किन्नु कायेन वाचाय मनासा दुक्कटं कतं,   
किस्स कम्मविपाकेन पेतलोकमितो गता।   
    
१। कम्मन्ति - मछसं।   
२। सणठिता - मछसं।   
३। भदन्ते - मछसं।   
    
[ब्ज्त् पगे १५६] [\x १५६।]       
    
७९४। आनवटेसु तित्थेसु विचिनिम्भद्धमासकं,   
सन्तेसु देय्यधम्मेसु दीपं नाकम्भ अत्तनो।   
    
७९५। नदिं उपेम तसिता रित्तका परिवत्तति,   
छायं उपेम उण्हेसु आतपो परिवत्तति।   
    
[प्त्स् पगे ०६६] [\क़् ६६।]       
    
७९६। अग्गिवण्णो च नो वातो दहन्तो उपवायति,   
एतञ्च भन्ते१ अरहाम अञ्ञञ्च पापकं ततो।   
    
७९७। अधि योजनानि गच्छाम छाता आहारगेधिनो,   
अलद्धाव निवत्तेम अहो नो अप्पपुञ्ञता।   
    
७९८। ते च तत्थेव पतीता२ भूमियं पटिसुम्भिता,   
उत्ताना पतिकिराम अवकुज्जा पतामसे।   
    
७९९। ते च तत्थेव पतीता२ भूमियं पटिसुम्भिता,   
उरं सीसञ्च घट्टेम अहो नो अप्पपुञ्ञता।   
    
८००। एतञ्च भन्ते अरहाम अञ्ञं च पापकं ततो,   
सन्तेसु देय्यधम्मेसु दीपं नाकम्भ अत्तनो।   
    
८०१। ते हि नून इतो गन्त्वा योनिं लद्धान मानुसिं,   
वदञ्ञू सीलसम्पन्ना काहाम कुसलं बहुऽन्ति।   
    
गणपेतवत्थु दसमं।   
    
४। ११  
    
८०२। दिट्ठा तया निरया तिरच्छानयोनि   
पेता असुरा अथवापि मनुस्सा देवा३  
सयमद्दस४ कम्मविपाकमत्तनो  
नेस्सामि तं पाटलिपुत्तमक्खतं  
तत्थ गन्त्वा कुसलं करोहि धम्मं।   
    
८०३। अत्थकामोसि मे यक्ख हितकामोसि देवते,   
करोमि तुय्हं वचनं त्वंसि आचरियो मम।   
    
८०४। दिट्ठा मया निरया तिरच्छानयोनि  
पेता असुरा अथवापि मनुस्सा देवा  
सयमद्दस कम्मविपाकमत्तनो  
काहामि पुञ्ञानि अनप्पकानीऽति।   
    
पाटलीपुत्तपेतवत्थु एकादसमं।   
    
१। भदन्ते - मछसं।   
२। तत्थप्पतीका - मछसं।   
३। अथ मानुसा देवा - मछसं।   
४ अद्दसं - मछसं।   
    
[ब्ज्त् पगे १५८] [\x १५८।]       
    
४। १२  
    
८०५। अयञ्च ते पोक्खरणि सुरम्मा  
समा सुप्पतित्था महोदिका च, १  
सुपुप्फिता भमरगणानुकिण्णा  
कथं तया लद्धा अयं मनुञ्ञा।   
    
[प्त्स् पगे ०६७] [\क़् ६७।]       
    
८०६। इदञ्च ते अम्बवनं सुरम्मं  
सब्बोतुकं धारयते फलानि,   
सुपुप्फीतं भमरगणानुकिण्णं  
कथं तया लद्धमिदं विमानं।   
    
८०७। अम्बपक्कोदका यागु सीतच्छाया मनोरमा,   
धीतरा दिन्नदानेन तेन मे इध लब्भति।   
    
८०८। सन्दिट्ठिकं कम्मं एवं पस्सथ  
दानस्स दमस्स संयमस्स विपाकं,   
दासी अहं अय्यकुलेसु हुत्वा  
सुणिसा होमि अगारस्स च इस्सराऽति।   
    
पोक्खरणीपेतवत्थु द्वादसमं।   
    
४। १३  
    
८०९। यं ददाति न तं होति देथेव दानं दत्वा उभयं तरति,   
उभयं तेन दानेन गच्छति जागरथ मा पमज्जथाऽति।   
    
अम्बरुक्खपेतवत्थु तेरसमं।   
    
४। १४  
    
८१०। मयं भोगे सम्भरिम्हा समेन विसमेन च,   
ते अञ्ञे परिभुञ्जन्ति मयं दुक्खस्स भागिनीऽति।   
    
भोगसंहरणपेतवत्थु चुद्दसमं।   
    
४। १५  
    
८११। सट्ठिवस्ससहस्सानि परिपुण्णानि सब्बसो,   
निरये पच्चमानानं कदा अन्तो भविस्सति।   
    
८१२। नत्थि अन्तो कुतो अन्तो न अन्तो पतिदिस्सति,   
तथा हि पकतं पापं मम तुय्हं२ च मारिस।   
    
१। महोदका च - मछसं।   
२। तुय्हं मय्हं च - मछसं।   
    
[ब्ज्त् पगे १६०] [\x १६०।]       
    
[प्त्स् पगे ०६८] [\क़् ६८।]       
    
८१३। दुज्जीवितं अजीविम्ह ये सन्ते न ददम्भसे,   
सन्तेसु देय्यधम्मेसु दीपं नाकम्ह अत्तनो।   
    
८१४। सो हि१ नून इतो गन्त्वा योनिं लद्धान मानुसिं,   
वदञ्ञू सीलसम्पन्नो काहामि कुसलं बहुऽन्ति।   
    
सेट्ठिपुत्तपेतवत्थु पण्णरसमं।   
    
४। १६  
    
८१५। किन्नु उम्मत्तरूपो च मिगो भन्तो व धावसि,   
निस्संसयं पापकम्मन्तो किन्नु सद्दायसे तुवं।   
    
८१६। अहं भद्दन्त पेतोम्हि दुग्गतो यमलोकिको,   
पापकम्मं करित्वान पेतलोकं इतो गतो।   
    
८१७। सट्ठिकूटसहस्सानि परिपुण्णानि सब्बसो,   
सीसे मय्हं निपतन्ति ते भिन्दन्ति च२ मत्थकं।   
    
८१८। किन्नु कायेन वाचाय मनसा दुक्कटं कतं,   
किस्स कम्मविपाकेन इदं दुक्खं निगच्छसि।   
    
८१९। सट्ठीकूटसहस्सानि परिपुण्णानि सब्बसो,   
सीसे तुय्हं निपतन्ति ते भिन्दन्ति च मत्थकं।   
    
८२०। अथद्दसासिं सम्बुद्धं सुनेत्तं भावितिन्द्रियं,   
निसिन्नं रुक्खमूलस्मिं झायन्तमकुतोभयं।   
    
८२१। सालित्तकप्पहारेन भिन्दिस्सं तस्स मत्थकं,   
तस्स कम्मविपाकेन इदं दुक्खं निगच्छिसं।   
    
८२२। सट्ठिकूटसहस्सानि परिपुण्णानि सब्बसो,   
सीसे मय्हं निपतन्ति ते भिन्दन्ति च मत्थकं।   
    
८२३। धम्मेन ते कापुरिसा-  
सट्ठिकूटसहस्सानि परिपुण्णानि सब्बसो,   
सीसे तुय्हं निपतन्ति ते भिन्दन्ति च मत्थकऽन्ति।   
    
सट्ठिकूटसहस्सपेतवत्थु सोऌअसमं।   
    
महावग्गो चतुत्थो।   
    
तस्सुद्दाना: -  
    
अम्बसक्खरो सेरिस्सको पिङ्गलो रेवती उच्छुखादका  
द्वे कुमारा द्वे गूथखादका गणपाटलि पोक्खरञ्च अम्बरुक्खभोगसंहारा  
सेट्ठिपुत्त सट्ठिकूटा इति सोऌअसवत्थूनि तेन पवुच्चतिऽति।   
    
पेतवत्थु पाऌइ समत्ता।   
    
१। सोहं - मछसं।   
२। वोभिन्दन्तेव - धम्मपदट्ठकथा। 

