+++
title = "Cariyapitaka, plain text without notes"

+++


## Intro
  
  
  
  
 Cariyapitaka, plain text without notes   
  
  
  
  
Cariyapitaka  
Based on the new ed. by N. A. Jayawickrama: Buddhavaṃsa and Cariyāpiṭaka,  
London : Pali Text Society 1974 (PTS Text Series, 166).  
  
  
  
  
Input by the Dhammakaya Foundation, Thailand, 1989-1996  
[GRETIL-Version vom 20.2.2015]  
  
  
NOTICE  
This file is (C) Copyright the Pali Text Society and the Dhammakaya Foundation, 2015.  
This work is licensed under a Creative Commons Attribution-ShareAlike 4.0 International License.  
  
These files are provided by courtesy of the Pali Text Society for  
scholarly purposes only.  
In principle they represent a digital edition (without revision or  
correction) of the printed editions of the complete set of Pali  
canonical texts published by the PTS. While they have been subject to a  
process of checking, it should not be assumed that there is no  
divergence from the printed editions and it is strongly recommended that  
they are checked against the printed editions before quoting.  
  
  
  
  
PLAIN TEXT VERSION  
(In order to fascilitate word search, all annotations have been removed,   
and the line breaks of the printed edition have been converted into floating text.)  
  
  
  
STRUCTURE OF REFERENCES (added):  
Cp_n,nn.nn = Cariyapitaka_Vagga(I-VII),Suttanta.Verse  
|| nnn || = continuous verse-numbering  
  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


    
चरियापिटक  
    
[पगे ००१]  
                                    १  
                नमो तस्स भगवतो अरहतो सम्मासम्बुद्धस्स।  
                          इ -- पठमो अकित्तिवग्गो  
च्प्_इ,१।१ कप्पे च सतसहस्से चतुरो च असङ्खेय्ये  
     एत्थन्तरे यं चरितं सब्बं तं बोधिपाचनं। ॥ १ ॥  
च्प्_इ,१।२ अतीतकप्पे चरितं ठपयित्वा भवाभवे  
     इमम्हि कप्पे चरितं पवक्खिस्सं सुणोहि मे। ॥ २ ॥  
                                 दानपारमिता  
१ अकित्तिचरियं  
च्प्_इ,१।३ यदा अहं ब्रहारञ्ञे सुञ्ञे विपिनकानने  
     अज्झोगहेत्वा विहरामि अकित्ति नाम तापसो ॥ ३ ॥  
च्प्_इ,१।४ तदा मं तपतेजेन सन्तत्तो तिदिवाभिभू  
     धारेन्तो ब्राह्मणवण्णं भिक्खाय मं उपागमि। ॥ ४ ॥  
च्प्_इ,१।५ पवना आभतं पण्णं अतेलञ्च अलोणिकं  
     मम द्वारे ठितं दिस्वा सकटाहेन आकिरिं। ॥ ५ ॥  
च्प्_इ,१।६ तस्स दत्वानऽ; हं पण्णं निक्कुज्जित्वान भाजनं  
     पुन्ऽ; एसनं जहित्वान पाविसिं पण्णसालकं। ॥ ६ ॥  
च्प्_इ,१।७ दुतियम्-पि ततियम्-पि उपगञ्छि ममऽ; न्तिकं  
     अकम्पितो अनोलग्गो एवम्-एवम्-अदास्ऽ; अहं। ॥ ७ ॥  
च्प्_इ,१।८ न मे तप्पच्चया अत्थि सरीरस्मिं विवण्णियं  
     पीतिसुखेन रतिया वीतिनामेमि तं दिवं। ॥ ८ ॥  
च्प्_इ,१।९ यदि मासम्-पि द्वेमासं दक्खिणेय्यं वरं लभे  
     अकम्पितो अनोलीनो ददेय्यं दानम्-उत्तमं। ॥ ९ ॥  
च्प्_इ,१।१० न तस्स दानं ददमानो यसं लाभञ्च पत्थयिं  
     सब्बञ्ञुतं पत्थयानो तानि कम्मानि आचरिन्-ति। ॥ १० ॥  
                            अकित्तिचरियं पठमं

[पगे ००२]  
२ चरियापिटकṂ  
२ सङ्खचरियं  
च्प्_इ,२।१ पुनापरं यदा होमि ब्राह्मणो सङ्खसऽ; व्हयो  
     महासमुद्दं तरितुकामो उपगच्छामि पट्टनं। ॥ ११ ॥  
च्प्_इ,२।२ तत्थऽ; द्दसामि पटिपथे सयम्भुं अपराजितं  
     कन्तारऽ; द्धानपटिपन्नं तत्ताय कठिनभूमिया। ॥ १२ ॥  
च्प्_इ,२।३ तम्-अहं पटिपथे दिस्वा इमम्-अत्थं विचिन्तयिं:  
     इदं खेत्तं अनुप्पत्तं पुञ्ञकामस्स जन्तुनो। ॥ १३ ॥  
च्प्_इ,२।४ यथा पि कस्सको पुरिसो खेत्तं दिस्वा महागमं  
     तत्थ बीजं न रोपेति न सो धञ्ञेन अत्थिको, ॥ १४ ॥  
च्प्_इ,२।५ एवम्-एवाहं पुञ्ञकामो दिस्वा खेत्तवर्ऽ; उत्तमं  
     यदि तत्थ कारं न करोमि नाहं पुञ्ञेन अत्थिको। ॥ १५ ॥  
च्प्_इ,२।६ यथा अमच्चो मुद्दिकामो रञ्ञो अन्तेपुरे जने  
     न देति तेसं धनधञ्ञं मुद्दितो परिहायति, ॥ १६ ॥  
च्प्_इ,२।७ एवम्-एवाहं पुञ्ञकामो विपुलं दिस्वान दक्खिणं  
     यदि तस्स दानं न ददामि परिहायिस्सामि पुञ्ञतो ॥ १७ ॥  
च्प्_इ,२।८ एवाहं चिन्तयित्वान ओरोहित्वा उपाहना  
     तस्स पादानि वन्दित्वा अदासिं छत्त्ऽ; उपाहनं। ॥ १८ ॥  
च्प्_इ,२।९ तेन्ऽ; एवाहं सतगुणतो सुखुमालो सुखेधितो  
     अपि च दानं परिपूरेन्तो एवं तस्स अदास्ऽ; अहन्-ति। ॥ १९ ॥  
                                   सङ्खचरियं दुतियं  
    
३ कुरुधम्मचरियं  
च्प्_इ,३।१ पुनापरं यदा होमि इन्दपत्ते पुर्ऽ; उत्तमे  
     राजा धनञ्जयो नाम कुसले दसह्ऽ; उपागतो, ॥ २० ॥  
च्प्_इ,३।२ कालिङ्गरट्ठविसया ब्राह्मणा उपगञ्छु मं  
     आयाचुं मं हत्थिनागं धञ्ञं मङ्गलसम्मतं: ॥ २१ ॥

[पगे ००३]  
                                    अकित्तिवग्गो ३  
च्प्_इ,३।३ अवुट्ठिको जनपदो दुब्भिक्खो छातको महा,  
     ददाहि पवरं नागं नीलं अञ्जनसऽ; व्हयं। ॥ २२ ॥  
च्प्_इ,३।४ न मे याचक-म्-अनुप्पत्ते पटिक्खेपो अनुच्छवो  
     मा मे भिज्जि समादानं दस्सामि विपुलं गजं। ॥ २३ ॥  
च्प्_इ,३।५ नागं गहेत्वा सोण्डाय भिङ्कारे रतनामये  
     जलं हत्थे आकिरित्वा ब्राह्मणानं अदं गजं। ॥ २४ ॥  
च्प्_इ,३।६ तस्स नागे पदिन्नम्हि अमच्चा एतद्-अब्रवुं:  
     किन्-नु तुय्हं वरं नागं याचकानं पदस्ससि, ॥ २५ ॥  
च्प्_इ,३।७ धञ्ञं मङ्गलसम्पन्नं सङ्गामविजय्ऽ; उत्तमं।  
     तस्मिं नागे पदिन्नम्हि किन्-ते रज्जं करिस्सतीति। ॥ २६ ॥  
च्प्_इ,३।८ रज्जम्-पि मे ददे सब्बं सरीरं दज्जम्-अत्तनो  
     सब्बञ्ञुतं पियं मय्हं तस्मा नागं अदास्ऽ; अहन्-ति। ॥ २७ ॥  
                           कुरुधम्मचरियं ततियं  
    
४ महासुदस्सनचरियं  
च्प्_इ,४।१ कुसावतिम्हि नगरे यदा आसिं महीपति  
     महासुदस्सनो नाम चक्कवत्ती महब्बलो, ॥ २८ ॥  
च्प्_इ,४।२ तत्थाहं दिवसे तिक्खत्तुं घोसापेमि तहिं तहिं:  
     को किं इच्छति पत्थेति कस्स किं दीयतू धनं। ॥ २९ ॥  
च्प्_इ,४।३ को छातको को तसितो को मालं को विलेपनं  
     नानारत्तानि वत्थानि को नग्गो परिदहिस्सति। ॥ ३० ॥  
च्प्_इ,४।४ को पथे छत्तम्-आदेति कोऽ; पाहना मुदू सुभा।  
     इति सायञ्च पातो च घोसापेमि {तहिं} तहिं। ॥ ३१ ॥  
च्प्_इ,४।५ न तं दससु ठानेसु न पि ठानसतेसु वा  
     अनेकसतठानेसु पटियत्तं याचके धनं। ॥ ३२ ॥  
च्प्_इ,४।६ दिवा वा यदि वा रत्तिं यदि एति वणिब्बको  
     लद्धा यद्-इच्छिकं भोगं पूरहत्थो व गच्छति। ॥ ३३ ॥

[पगे ००४]  
४ चरियापिटकṂ  
च्प्_इ,४।७ एवरूपं महादानं अदासिं यावजीविकं  
     न प्ऽ; आहं देस्सं धनं दम्मि न पि नत्थि निचयो मयि। ॥ ३४ ॥  
च्प्_इ,४।८ यथा पि आतुरो नाम रोगतो परिमुत्तिया  
     धनेन वेज्जं तप्पेत्वा रोगतो परिमुच्चति, ॥ ३५ ॥  
च्प्_इ,४।९ तथ्ऽ; एवाहं जानमानो परिपूरेतुम्-असेसतो  
     ऊनमनम् पूरयितुं देमि दानं वणिब्बके  
     निरालयो अपच्चासो सम्बोधिम्-अनुपत्तिया ति। ॥ ३६ ॥  
                             महासुदस्सनचरियं चतुत्थं  
    
५ महागोविन्दचरियं  
च्प्_इ,५।१ पुनापरं यदा होमि सत्तराजपुरोहितो  
     पूजितो नरदेवेहि महागोविन्दब्राह्मणो, ॥ ३७ ॥  
च्प्_इ,५।२ तदाऽ; हं सत्तरज्जेसु यं मे आसि उपायनं  
     तेन देमि महादानं अक्खोभं सागर्ऽ; ऊपमं। ॥ ३८ ॥  
च्प्_इ,५।३ न मे देस्सं धनं धञ्ञं न पि नत्थि निचयो मयि  
     सब्बञ्ञुतं पियं मय्हं तस्मा देमि वरं धनन्-ति। ॥ ३९ ॥  
                             महागोविन्दचरियं पञ्चमं  
    
६ निमिराजचरियं  
च्प्_इ,६।१ पुनापरं यदा होमि मिथिलायं पुर्ऽ; उत्तमे  
     निमि नाम महाराजा पण्डितो कुसल ऽत्थिको, ॥ ४० ॥  
च्प्_इ,६।२ तदाऽ; हं मापयित्वान चतुसालं चतुम्मुखं  
     तत्थ दानं पवत्तेसिं मिगपक्खिनरादिनं। ॥ ४१ ॥

[पगे ००५]  
                                   अकित्तिवग्गो ५  
च्प्_इ,६।३ अच्छादनञ्च सयनञ्च अन्नं पानञ्च भोजनं  
     अब्बोच्छिन्नं करित्वान महादानं पवत्तयिं। ॥ ४२ ॥  
च्प्_इ,६।४ यथा पि सेवको सामिं धनहेतु-म्-उपागतो  
     कायेन वाचा मनसा आराधनियम्- एसति, ॥ ४३ ॥  
च्प्_इ,६।५ तथ्ऽ; एवाहं सब्बभवे परियेसिस्सामि बोधिजं  
     दानेन सत्ते तप्पेत्वा इच्छामि बोधिम्-उत्तमन्-ति। ॥ ४४ ॥  
                        निमिराजचरियं छट्ठमं  
    
७ चन्दकुमारचरियं  
च्प्_इ,७।१ पुनापरं यदा होमि एकराजस्स अत्रजो  
     नगरे पुप्फवतिया कुमारो चन्दसऽ; व्हयो, ॥ ४५ ॥  
च्प्_इ,७।२ तदाऽ; हं यजना मुत्तो निक्खन्तो यञ्ञवाटतो  
     संवेगं जनयित्वान महादानं पवत्तयिं। ॥ ४६ ॥  
च्प्_इ,७।३ नाहं पिवामि खादामि न पि भुञ्जामि भोजनं  
     दक्खिणेय्ये अदत्वान अपि छप्पञ्च रत्तियो। ॥ ४७ ॥  
च्प्_इ,७।४ यथा पि वाणिजो नाम कत्वान भण्डसञ्चयं  
     यत्थ लाभो महा होति तत्थ नं हरति भण्डकं, ॥ ४८ ॥  
च्प्_इ,७।५ तथ्ऽ; एव सकभुत्ता पि परे दिन्नं महप्फलं;  
     तस्मा परस्स दातब्बं, सतभागो भविस्सति। ॥ ४९ ॥  
च्प्_इ,७।६ एतं-अत्थवसं ञत्वा देमि दानं भवाभवे  
     न पटिक्कमामि दानतो सम्बोधिम्-अनुपत्तिया ऽति। ॥ ५० ॥  
                            चन्दकुमारचरियं सत्तमं  
    
८ सिविराजचरियं  
च्प्_इ,८।१ अरिट्ठसऽ; व्हये नगरे सिवि नाम्ऽ; आसिं खत्तियो  
     निसज्ज पासादवरे एवं चिन्तेस्ऽ; अहं तदा: ॥ ५१ ॥

[पगे ००६]  
६ चरियापिटकṂ  
च्प्_इ,८।२ यं किञ्चि मानुसं दानं अदिन्नं मे न विज्जति  
     यो पि याचेय्य मं चक्खुं ददेय्यं अविकम्पितो। ॥ ५२ ॥  
च्प्_इ,८।३ मम सङ्कप्पम्-अञ्ञाय सक्को देवानम्-इस्सरो  
     निसिन्नो देवपरिसाय इदं वचनम्-अब्रवि: ॥ ५३ ॥  
च्प्_इ,८।४ निसज्ज पासादवरे सिविराजा मह्ऽ; इद्धिको  
     चिन्तेन्तो विविधं दानं अदेय्यं सो न पस्सति। ॥ ५४ ॥  
च्प्_इ,८।५ तथं नु वितथन्नेतं हन्द वीमंसयामि तं  
     मुहुत्तं आगमेय्याथ याव जानामि तं मनं। ॥ ५५ ॥  
च्प्_इ,८।६ पवेधमानो पलितसिरो वलितगत्तो जरातुरो  
     अन्धवण्णो व हुत्वान राजानं उपसङ्कमि। ॥ ५६ ॥  
च्प्_इ,८।७ सो तदा पग्गहेत्वान वामं दक्खिणबाहु च  
     सिरस्मिं अञ्जलिं कत्वा इदं वचनम्-अब्रवि: ॥ ५७ ॥  
च्प्_इ,८।८ याचामि तं महाराज धम्मिक रट्ठवड्ढन  
     तव दानरता कित्ति उग्गता देवमानुसे। ॥ ५८ ॥  
च्प्_इ,८।९ उभो पि नेत्ता नयना अन्धा उपहता मम  
     एकं मे नयनं देहि त्वम्-पि एकेन यापय। ॥ ५९ ॥  
च्प्_इ,८।१० तस्साहं वचनं सुत्वा हट्ठो संविग्गमानसो  
     कतऽ; ञ्जली वेदजातो इदं वचनम्-अब्रविं: ॥ ६० ॥  
च्प्_इ,८।११ इदान्ऽ; आहं चिन्तयित्वान पासादतो इधागतो  
     त्वं मम चित्तम्-अञ्ञाय नेत्तं याचितुम्-आगतो। ॥ ६१ ॥  
च्प्_इ,८।१२ अहो मे मानसं सिद्धं सङ्कप्पो परिपूरितो  
     अदिन्नपुब्बं दानवरं अज्ज दस्सामि याचके। ॥ ६२ ॥  
च्प्_इ,८।१३ एहि सीवक उट्ठेहि मा दन्धयि मा पवेधयि  
     उभो पि नयने देहि उप्पाटेत्वा वणिब्बके। ॥ ६३ ॥  
च्प्_इ,८।१४ ततो सो चोदितो मय्हं सीवको वचनङ्करो  
     उद्धरित्वान पादासि तालमिञ्जं व याचके। ॥ ६४ ॥  
च्प्_इ,८।१५ ददमानस्स देन्तस्स दिन्नदानस्स मे सतो  
     चित्तस्स अञ्ञथा नत्थि बोधिया-येव कारणा। ॥ ६५ ॥  
च्प्_इ,८।१६ न मे देस्सा उभो चक्खू अत्ता न मे न देस्सियो  
     सब्बञ्ञुतं पियं मय्हं तस्मा चक्खुं अदास्ऽ; अहन्-ति। ॥ ६६ ॥  
                               सिविराजचरियं अट्ठमं

[पगे ००७]  
                                    अकित्तिवग्गो ७  
९ वेस्सन्तरचरियं  
च्प्_इ,९।१ या मे अहोसि जनिका फुसती नाम खत्तिया  
     सा अतीतासु जातिसु सक्कस्स च महेसिया। ॥ ६७ ॥  
च्प्_इ,९।२ तस्सा आयुक्खयं दिस्वा देव्ऽ; इन्दो एतद्-अब्रवि:  
     ददामि ते दस वरे वर भद्दे यद्-इच्छसि। ॥ ६८ ॥  
च्प्_इ,९।३ एवं वुत्ता च सा देवी सक्कं पुन्ऽ; इदम्-अब्रवि:  
     किन्नु मे अपराध्ऽ; अत्थि किन्नु नु देस्सा अहं तव,  
     रम्मा चावेसि मं ठाना वातो व धरणीरुहं। ॥ ६९ ॥  
च्प्_इ,९।४ एवं वुत्तो च सो सक्को पुन तस्स्ऽ; ईदम्-अब्रवि:  
     न च्ऽ; एव ते कतं पापं न च मे त्वम्-असि अप्पिया। ॥ ७० ॥  
च्प्_इ,९।५ एत्तकं-येव ते आयु चवनकालो भविस्सति  
     पटिग्गण्ह मया दिन्ने वरे दस वर्ऽ; उत्तमे। ॥ ७१ ॥  
च्प्_इ,९।६ सक्केन सा दिन्नवरा तुट्ठहट्ठा पमोदिता  
     ममं अब्भन्तरं कत्वा फुसती दस वरे वरी। ॥ ७२ ॥  
च्प्_इ,९।७ ततो चुता सा फुसती खत्तिये उपपज्जथ  
     जेतुत्तरम्हि नगरे सञ्जयेन समागमि। ॥ ७३ ॥  
च्प्_इ,९।८ यदाहं फुसतिया कुच्छिं ओक्कन्तो पियमातुया  
     मम तेजेन मे माता सदा दानरता अहु। ॥ ७४ ॥  
च्प्_इ,९।९ अधने आतुरे जिण्णे याचके अद्धिके जने  
     समणे ब्राह्मणे खीणे देति दानं अकिञ्चने। ॥ ७५ ॥  
च्प्_इ,९।१० दस मासे धारयित्वान करोन्ते पुरपदक्खिणं  
     वेस्सानं वीथिया मज्झे जनेसि फुसती ममं। ॥ ७६ ॥  
च्प्_इ,९।११ न मय्हं मत्तिकं नामं न पि पेत्तिकसम्भवं  
     जात्ऽ; एत्थ वेस्सवीथिया तस्मा वेस्सन्तरो अहु। ॥ ७७ ॥  
च्प्_इ,९।१२ यदाऽ; हं दारको होमि जातिया अट्ठवस्सिको  
     तदा निसज्ज पासादे दानं दातुं विचिन्तयिं। ॥ ७८ ॥

[पगे ००८]  
८ चरियापिटकṂ  
च्प्_इ,९।१३ हदयं ददेय्यं चक्खुं मंसम्-पि रुहिरम्- पि च  
     ददेय्यं कायं सावेत्वा यदि कोचि याचये ममं। ॥ ७९ ॥  
च्प्_इ,९।१४ सभावं चिन्तयन्तस्स अकम्पितम्-असण्ठितं  
     अकम्पि तत्थ पठवी सिनेरुवनवटंसका। ॥ ८० ॥  
च्प्_इ,९।१५ अन्वद्धमासे पण्णरसे पुण्णमासे उपोसथे  
     पच्चयं नागम्-आरुय्ह दानं दातुं उपागमिं। ॥ ८१ ॥  
च्प्_इ,९।१६ कालिङ्गरट्ठविसया ब्राह्मणा उपगञ्छु मं  
     आयाचुं मं हत्थिनागं धञ्ञं मङ्गलसम्मतं: ॥ ८२ ॥  
च्प्_इ,९।१७ अवुट्ठिको जनपदो {दुब्भिक्खो} छातको महा  
     ददाहि पवरं नागं सब्बसेतं गज्ऽ; उत्तमं। ॥ ८३ ॥  
च्प्_इ,९।१८ ददामि न विकम्पामि यं मं याचन्ति ब्राह्मणा  
     सन्तं नप्पतिगूहामि दाने मे रमती मनो। ॥ ८४ ॥  
च्प्_इ,९।१९ न मे याचक-म्-अनुप्पत्ते पटिक्खेपो अनुच्छवो  
     मा मे भिज्जि समादानं दस्सामि विपुलं गजं। ॥ ८५ ॥  
च्प्_इ,९।२० नागं गहेत्वा सोण्डाय भिङ्कारे रतनामये  
     जलं हत्थे आकिरित्वा ब्राह्मणानं अदं गजं। ॥ ८६ ॥  
च्प्_इ,९।२१ पुनापरं ददन्तस्स सब्बसेतं गज्ऽ; उत्तमं  
     तदा पि पठवी कम्पि सिनेरुवनवटंसका। ॥ ८७ ॥  
च्प्_इ,९।२२ तस्स नागस्स दानेन सिवयो कुद्धा समागता  
     पब्बाजेसुं सका रट्ठा: वङ्कं गच्छतु पब्बतं। ॥ ८८ ॥  
च्प्_इ,९।२३ तेसं निच्छुभमानानं अकम्पितम्-असण्ठितं  
     महादानं पवत्तेतुं एकं वरम्-अयाचिस्सं। ॥ ८९ ॥  
च्प्_इ,९।२४ याचिता सिवयो सब्बे एकं वरम्-अदंसु मे  
     आसावयित्वा कण्णभेरिं महादानं ददाम्ऽ; अहं। ॥ ९० ॥  
च्प्_इ,९।२५ अथ्ऽ; एत्थ वत्तती सद्दो तुमुलो भेरवो महा  
     दानेन मं नीहरन्ति पुन दानम् ददाम्ऽ; अहं। ॥ ९१ ॥  
च्प्_इ,९।२६ हत्थी अस्से रथे दत्वा दासिदासं गवं धनं  
     महादानं ददित्वान नगरा निक्खमिं तदा। ॥ ९२ ॥  
च्प्_इ,९।२७ निक्खमित्वान नगरा निवत्तित्वा विलोकिते  
     तदा पि पठवी कम्पि सिनेरुवनवटंसका। ॥ ९३ ॥  
च्प्_इ,९।२८ चतुवाहिं रथं दत्वा ठत्वा चातुम्महापथे  
     एकाकियो अदुतियो मद्दिदेविं इदम्-अब्रविं: ॥ ९४ ॥

[पगे ००९]  
                                    अकित्तिवग्गो ९  
च्प्_इ,९।२९ त्वं मद्दि कण्हं गण्हाहि लहुका एसा कनिट्ठका  
     अहं जालिं गहेस्सामि गरुको भातिको हि सो। ॥ ९५ ॥  
च्प्_इ,९।३० पदुमं पुण्डरीकं व मद्दि कण्हाजिन्ऽ; अग्गही  
     अहं सुवण्णबिम्बं व जालिं खत्तियम्-अग्गहिं। ॥ ९६ ॥  
च्प्_इ,९।३१ अभिजाता सुखुमाला खत्तिया चतुरो जना  
     विसमसमं अक्कमन्ता वङ्कं गच्छाम पब्बतं। ॥ ९७ ॥  
च्प्_इ,९।३२ ये केचि मनुजा एन्ति अनुमग्गे पटिप्पथे  
     मग्गन्-ते पटिपुच्छाम: कुहिं वङ्कतपब्बतो। ॥ ९८ ॥  
च्प्_इ,९।३३ ते तत्थ अम्हे पस्सित्वा करुणं गिरम्-उदीरयुं  
     दुक्खन्-ते पटिवेदेन्ति दूरे वङ्कतपब्बतो। ॥ ९९ ॥  
च्प्_इ,९।३४ यदि पस्सन्ति पवने दारका फलिते दुमे  
     तेसं फलानं हेतुम्हि उपरोदन्ति दारक। ॥ १०० ॥  
च्प्_इ,९।३५ रोदन्ते दारके दिस्वा उब्बिद्धा विपुला दुमा  
     सयम्-एव्ऽ; ओनमित्वान उपगच्छन्ति दारके। ॥ १०१ ॥  
च्प्_इ,९।३६ इदं अच्छरियं दिस्वा अब्भुतं लोमहंसनं  
     साधुकारं पवत्तेसि मद्दी सब्बङ्गसोभना। ॥ १०२ ॥  
च्प्_इ,९।३७ अच्छेरं वत लोकस्मिम् अब्भुतं लोमहंसनं  
     वेस्सन्तरस्स तेजेन सयम्-एव्ऽ; ओनता दुमा। ॥ १०३ ॥  
च्प्_इ,९।३८ सङ्खिपिंसु पथं यक्खा अनुकम्पाय दारके  
     निक्खन्तदिवसे- येव चेतरट्ठम्-उपागमुं। ॥ १०४ ॥  
च्प्_इ,९।३९ सट्ठिराजसहस्सानि तदा वसन्ति मातुले  
     सब्बे पञ्जलिका हुत्वा रोदमाना उपागमुं। ॥ १०५ ॥  
च्प्_इ,९।४० तत्थ वत्तेत्वा सल्लापं चेतेहि चेतपुत्तेहि  
     ते ततो निक्खमित्वान वङ्कम्-अगमुं पब्बतं। ॥ १०६ ॥  
च्प्_इ,९।४१ आमन्तयित्वा देव्ऽ; इन्दो विस्सकम्मं मह्ऽ; इद्धिकं:  
     अस्समं सुकतं रम्मं पण्णसालं सुमापय। ॥ १०७ ॥  
च्प्_इ,९।४२ सक्कस्स वचनं सुत्वा विस्सकम्मो मह्ऽ; इद्धिको  
     अस्समं सुकतं रम्मं पण्णसालं सुमापयि। ॥ १०८ ॥  
च्प्_इ,९।४३ अज्झोगाहेत्वा पवनं अप्पसद्दं निराकुलं  
     चतुरो जना मयं तत्थ वसाम पब्बत्ऽ; अन्तरे। ॥ १०९ ॥  
च्प्_इ,९।४४ अहञ्च मद्दिदेवी च जालि-कण्हाजिना च्ऽ; उभो  
     अञ्ञमञ्ञं सोकनुदा वसाम अस्समे तदा। ॥ ११० ॥

[पगे ०१०]  
१० चरियापिटकṂ  
च्प्_इ,९।४५ दारके अनुरक्खन्तो असुञ्ञो होमि अस्समे  
     मद्दी फलं आहरति, पोसेति सा तयो जने। ॥ १११ ॥  
च्प्_इ,९।४६ पवने वसमानस्स अद्धिको मं उपागमि  
     आयाचि पुत्तके मय्हं जालि-कण्हाजिना च्ऽ; उभो। ॥ ११२ ॥  
च्प्_इ,९।४७ याचकं उपगतं दिस्वा हासो मे उपपज्जथ  
     उभो पुत्ते गहेत्वान अदासिं ब्राह्मणे तदा। ॥ ११३ ॥  
च्प्_इ,९।४८ सके पुत्ते चजन्तस्स जूजके ब्राह्मणे यदा  
     तदा पि पठवी कम्पि सिनेरुवनवटंसका। ॥ ११४ ॥  
च्प्_इ,९।४९ पुनद्-एव सक्को ओरुय्ह हुत्वा ब्राह्मणसन्निभो  
     आयाचि मं मद्दिदेविं सीलवन्तिं पतिब्बतं। ॥ ११५ ॥  
च्प्_इ,९।५० मद्दिं हत्थे गहेत्वान उदकञ्जलि पूरिय  
     पसन्नमनसङ्कप्पो तस्स मद्दिम्-अदास्ऽ; अहं। ॥ ११६ ॥  
च्प्_इ,९।५१ मद्दिया दीयमानाया गगने देवा पमोदिता;  
     तदा पि पठवी कम्पि सिनेरुवनवटंसका। ॥ ११७ ॥  
च्प्_इ,९।५२ जालिं कण्हाजिनं धीतं मद्दिदेविं पतिब्बतं  
     चजमानो न चिन्तेसिं बोधिया-येव कारणा। ॥ ११८ ॥  
च्प्_इ,९।५३ न मे देस्सा उभो पुत्ता मद्दिदेवी न देस्सिया  
     सब्बञ्ञुतं पियं मय्हं तस्मा पिये अदास्ऽ; अहं। ॥ ११९ ॥  
च्प्_इ,९।५४ पुनापरं ब्रहाऽ; रञ्ञे मातापितु समागमे  
     करुणं परिदेवन्ते सल्लपन्ते सुखं दुखं, ॥ १२० ॥  
च्प्_इ,९।५५ हिर्ऽ; ओत्तप्पेन गरुना उभिन्नं उपसङ्कमिं,  
     तदा पि पठवी कम्पि सिनेरुवनवटंसका। ॥ १२१ ॥  
च्प्_इ,९।५६ पुनापरं ब्रहाऽ; रञ्ञा निक्खमित्वा सञातिभि  
     पविस्सामि पुरं रम्मं जेतुत्तरपुर्ऽ; उत्तमं। ॥ १२२ ॥  
च्प्_इ,९।५७ रतनानि सत्त वस्सिंसु महामेघो पवस्सथ  
     तदा पि पठवी कम्पि सिनेरुवनवटंसका। ॥ १२३ ॥  
च्प्_इ,९।५८ अचेतन्ऽ; आयं पठवी अविञ्ञाय सुखं दुखं  
     सा पि दानबला मय्हं सत्तक्खत्तुं पकम्पथा ऽति। ॥ १२४ ॥  
                                वेस्सन्तरचरियं नवमं

[पगे ०११]  
     ब्लन्क् पगे।[११] ११

[पगे ०१२]  
१२ चरियापिटकṂ  
१० ससपण्डितचरियं  
च्प्_इ,१०।१ पुनापरं यदा होमि ससको पवनचारिको  
     तिणपण्णसाकफलभक्खो परहेठनविवज्जितो, ॥ १२५ ॥  
च्प्_इ,१०।२ मक्कटो च सिगालो च उद्दपोतो च्ऽ; अहं तदा  
     वसाम एकसामन्ता सायं पातो पदिस्सरे। ॥ १२६ ॥  
च्प्_इ,१०।३ अहं ते अनुसासामि किरिये कल्याणपापके:  
     पापानि परिवज्जेथ कल्याणे अभिनिविस्सथ। ॥ १२७ ॥  
च्प्_इ,१०।४ उपोसथम्हि दिवसे चन्दं दिस्वान पूरितं  
     एतेसं तत्थ आचिक्खिं: दिवसो अज्ज्ऽ; उपोसथो। ॥ १२८ ॥  
च्प्_इ,१०।५ दानानि पटियादेथ दक्खिणेय्यस्स दातवे  
     दत्वा दानं दक्खिणेय्ये उपवस्सथ्ऽ; उपोसथं। ॥ १२९ ॥  
च्प्_इ,१०।६ ते मे साधू ऽति वत्वान यथासत्ति यथाबलं  
     दानानि पटियादेत्वा दक्खिणेय्यं गवेसिसुं। ॥ १३० ॥  
च्प्_इ,१०।७ अहं निसज्ज चिन्तेसिं दानं दक्खिण्ऽ; अनुच्छवं  
     यदिऽ; हं लभे दक्खिणेय्यं किम्-मे दानं भविस्सति। ॥ १३१ ॥  
च्प्_इ,१०।८ न मे अत्थि तिला मुग्गा मासा वा तण्डुला घतं  
     अहं तिणेन यापेमि न सक्का तिण दातवे। ॥ १३२ ॥  
च्प्_इ,१०।९ यदि एति दक्खिणेय्यो भिक्खाय मम सन्तिके  
     दज्जाऽ; हं सकम्-अत्तानं न सो तुच्छो गमिस्सति। ॥ १३३ ॥  
च्प्_इ,१०।१० मम सङ्कप्पम्-अञ्ञाय सक्को ब्राह्मणवण्णिना  
     आसयम्-मे उपागञ्छि दानं वीमंसनाय मे। ॥ १३४ ॥  
च्प्_इ,१०।११ तम्-अहं दिस्वान सन्तुट्ठो इदं वचनम्-अब्रविं  
     साधु खो ऽसि अनुप्पत्तो घासहेतु मम्ऽ; अन्तिके। ॥ १३५ ॥  
च्प्_इ,१०।१२ अदिन्नपुब्बं दानवरं अज्ज दस्सामि ते अहं  
     तुवं सीलगुण्ऽ; ऊपेतो अयुत्तन्-ते परहेठनं। ॥ १३६ ॥  
च्प्_इ,१०।१३ एहि अग्गिं पदीपेहि नानाकट्ठे समानिय  
     अहं पचिस्सम्-अत्तानं पक्कं त्वं भक्खयिस्ससि। ॥ १३७ ॥  
च्प्_इ,१०।१४ साधू ऽति सो हट्ठमनो नानाकट्ठे समानयि  
     महन्तं अकासि चितकं कत्वानऽ; ङ्गारगब्भकं। ॥ १३८ ॥  
च्प्_इ,१०।१५ अग्गिं तत्थ पदीपेसि यथा सो खिप्पं महा भवे  
     फोटेत्वा रजगते गत्ते एकम्-अन्तं उपाविसिं। ॥ १३९ ॥  
च्प्_इ,१०।१६ यदा महाकट्ठपुञ्जो आदित्तो धमधमायति  
     तद्-उप्पतित्वा पपतिं मज्झे जालसिख्ऽ; अन्तरे। ॥ १४० ॥

[पगे ०१३]  
                                    अकित्तिवग्गो १३  
च्प्_इ,१०।१७ यथा सीतोदकं नाम पविट्ठं यस्स कस्सचि  
     समेति दरथपरिऌआहं अस्सादं देति पीति च, ॥ १४१ ॥  
च्प्_इ,१०।१८ तथ्ऽ; एव जलितं अग्गिं पविट्ठस्स ममं तदा  
     सब्बं समेति दरथं यथा सीतोदकं विय। ॥ १४२ ॥  
च्प्_इ,१०।१९ छविचम्मं मंसं नहारुं अट्ठिं हदयबन्धनं  
     केवलं सकलं कायं ब्राह्मणस्स अदास्ऽ; अहन्-ति। ॥ १४३ ॥  
                             ससपण्डितचरियं दसमं  
                             दानपारमिनिद्देसो निट्ठितो।  
    
                                   निगमनगाथा  
च्प्_इ,१०*।१ अकित्ति-ब्राह्मणो सङ्खो कुरुराजा धनञ्जयो  
     महासुदस्सनो राजा महागोविन्दब्राह्मणो। ॥ १४४ ॥  
च्प्_इ,१०*।२ निमि चन्दकुमारो च सिवि वेस्सन्तरो ससो  
     अहम्-एव तदा आसिं यो ते दानवरे अदा। ॥ १४५ ॥  
च्प्_इ,१०*।३ एते दानपरिक्खारा एते दानस्स पारमी  
     जीवितं याचके दत्वा इमं पारमि पूरयिं। ॥ १४६ ॥  
च्प्_इ,१०*।४ भिक्खाय उपगतं दिस्वा सक ऽत्तानं परिच्चजिं;  
     दानेन मे समो नत्थि एसा मे दानपारमीति। ॥ १४७ ॥  
                                   अकित्तिवग्गो पठमो

[पगे ०१४]  
                                         १४  
                               इइ-दुतियो हत्थिनागवग्गो  
                                     सीलपारमिता  
१ मातुपोसकचरियं  
च्प्_इइ,१।१ यदा अहोसिं पवने कुञ्जरो मातुपोसको  
     न तदा अत्थि महिया गुणेन मम सादिसो। ॥ १४८ ॥  
च्प्_इइ,१।२ पवने दिस्वा वनचरो रञ्ञो मं पटिवेदयि:  
     तवानुच्छवो महाराज गजो वसति कानने। ॥ १४९ ॥  
च्प्_इइ,१।३ न तस्स परिखाय्ऽ; अत्थो न पि आऌअककासुया  
     समागहिते सोण्डाय सयम्-एव इध्ऽ; एहिति। ॥ १५० ॥  
च्प्_इइ,१।४ तस्स तं वचनं सुत्वा राजा पि तुट्ठमानसो  
     पेसेसि हत्थिदमकं छेकाचरियं सुसिक्खितं। ॥ १५१ ॥  
च्प्_इइ,१।५ गन्त्वा सो हत्थिदमको अद्दस पदुमस्सरे  
     भिसमुऌआलं उद्धरन्तं यापनत्थाय मातुया। ॥ १५२ ॥  
च्प्_इइ,१।६ विञ्ञाय मे सीलगुणं लक्खणं उपधारयि,  
     एहि पुत्ता ऽति वत्वान मम सोण्डाय अग्गहि। ॥ १५३ ॥  
च्प्_इइ,१।७ यं मे तदा पाकतिकं सरीरानुगतं बलं  
     अज्ज नागसहस्सानं बलेन समसादिसं। ॥ १५४ ॥  
च्प्_इइ,१।८ यदिऽ; हं तेसं पकुप्पेय्यं उपेतं गहणाय मं  
     पटिबलो भवे तेसं याव रज्जम्-पि मानुसं। ॥ १५५ ॥  
च्प्_इइ,१।९ अपि चाहं सीलरक्खाय सीलपारमिपूरिया  
     न करोमि चित्ते अञ्ञथत्तं पक्खिपन्ते मम्-आऌअके। ॥ १५६ ॥  
च्प्_इइ,१।१० यदि ते मं तत्थ कोट्टेय्युं फरसूहि तोमरेहि च  
     न्ऽ; एव तेसं पकुप्पेय्यं सीलखण्डभया ममा ऽति। ॥ १५७ ॥  
                            मातुपोसकचरियं पठमं

[पगे ०१५]  
                                    हत्थिनागवग्गो १५  
२ भूरिदत्तचरियं  
च्प्_इइ,२।१ पुनापरं यदा होमि भूरिदत्तो मह्ऽ; इद्धिको  
     विरूपक्खेन महारञ्ञा देवलोकम्-अगञ्छ्ऽ; अहं। ॥ १५८ ॥  
च्प्_इइ,२।२ तत्थ पस्सित्वऽ; हं देवे एकन्तं सुखसमप्पिते  
     तं सग्गं गमन ऽत्थाय सीलब्बतं समादियिं। ॥ १५९ ॥  
च्प्_इइ,२।३ सरीरकिच्चं कत्वान भुत्वा यापनमत्तकं  
     चतुरो अङ्गे अधिट्ठाय सेमि वम्मिकमुद्धनि। ॥ १६० ॥  
च्प्_इइ,२।४ छविया चम्मेन मंसेन नहारु- अट्ठिकेहि वा  
     यस्स एतेन करणीयं दिन्नं-येव हरातु सो। ॥ १६१ ॥  
च्प्_इइ,२।५ संसितो अकतञ्ञुना आलम्बानो मम्-अग्गहि  
     पेऌआय पक्खिपित्वान कीऌएति मं तहिं तहिं। ॥ १६२ ॥  
च्प्_इइ,२।६ पेऌआय पक्खिपन्ते पि सम्मद्दन्ते पि पाणिना  
     आलम्बाने न कुप्पामि सीलखण्डभया मम। ॥ १६३ ॥  
च्प्_इइ,२।७ सकजीवितपरिच्चागो तिणतो लहुको मम  
     सीलवीतिक्कमो मय्हं पठवि- उप्पतना विय। ॥ १६४ ॥  
च्प्_इइ,२।८ निरन्तरं जातिसतं चजेय्यं मम जीवितम्  
     न्ऽ; एव सीलम्-पभिन्देय्यं चतुदीपान हेतु पि। ॥ १६५ ॥  
च्प्_इइ,२।९ अपि चाहं सीलरक्खाय सीलपारमिपूरिया  
     न करोमि चित्ते अञ्ञथत्तं पक्खिपन्तम्-पि पेऌअके ऽति। ॥ १६६ ॥  
                                 भूरिदत्तचरियं दुतियं

[पगे ०१६]  
१६ चरियापिटकṂ  
३ चम्पेय्यनागचरियं  
च्प्_इइ,३।१ पुनापरं यदा होमि चम्पेय्यको मह्ऽ; इद्धिको  
     तदा पि धम्मिको आसिं सीलब्बतसमप्पितो। ॥ १६७ ॥  
च्प्_इइ,३।२ तदा पि मं धम्मचारिं उपवुत्थं उपोसथं  
     अहिगुण्ठिको गहेत्वान राजद्वारम्हि कीऌअति। ॥ १६८ ॥  
च्प्_इइ,३।३ यं सो वण्णं चिन्तयति नीलञ्च पीतलोहितं  
     तस्स चित्तानुवत्तेन्तो होमि चिन्तितसन्निभो। ॥ १६९ ॥  
च्प्_इइ,३।४ थलं करेय्यम्-उदकं उदकम्-पि थलं करे  
     यदिऽ; हं तस्स पकुप्पेय्यं खणेन छारिकं करे। ॥ १७० ॥  
च्प्_इइ,३।५ यदि चित्तवसी हेस्सं परिहायिस्सामि सीलतो  
     सीलेन परिहीनस्स उत्तम ऽत्थो न सिज्झति। ॥ १७१ ॥  
च्प्_इइ,३।६ कामं भिज्जतु ऽयं कायो इध्ऽ; एव विकिरीयतु  
     न्ऽ; एव सीलम्-पभिन्देय्यं विकिरन्ते भुसं विया ऽति। ॥ १७२ ॥  
                               चम्पेय्यनागचरियं ततियं  
    
४ चूऌअबोधिचरियं  
च्प्_इइ,४।१ पुनापरं यदा होमि चूऌअबोधि सुसीलवा  
     भवं दिस्वान भयतो नेक्खम्मं अभिनिक्खमिं। ॥ १७३ ॥  
च्प्_इइ,४।२ या मे दुतियिका आसि ब्राह्मणी कनकसन्निभा  
     सा पि वट्टे अनपेक्खा नेक्खम्मं अभिनिक्खमि। ॥ १७४ ॥  
च्प्_इइ,४।३ निरालया छिन्नबन्धू अनपेक्खा कुले गणे  
     चरन्ता गामनिगमं बाराणसिम्-उपागमुं। ॥ १७५ ॥  
च्प्_इइ,४।४ तत्थ वसाम निपका असंसट्ठा कुले गणे  
     निराकुले अप्पसद्दे राज्ऽ; उय्याने वसाम्ऽ; उभो। ॥ १७६ ॥  
च्प्_इइ,४।५ उय्यानदस्सनं गन्त्वा राजा अद्दस ब्राह्मणिं  
     उपगम्म ममं पुच्छि: तुय्ह्ऽ; एसा, कस्स भारिया। ॥ १७७ ॥

[पगे ०१७]  
                                    हत्थिनागवग्गो १७  
च्प्_इइ,४।६ एवं वुत्ते अहं तस्स इदं वचनम्-अब्रविं:  
     न मय्हं भरिया एसा सहधम्मा एकसासनी। ॥ १७८ ॥  
च्प्_इइ,४।७ तस्सा सारत्तगधितो गाहापेत्वान चेटके  
     निप्पीऌअयन्तो बलसा अन्तेपुरम्-पवेसयि। ॥ १७९ ॥  
च्प्_इइ,४।८ ओदपत्तकिया मय्हं सहजा एकसासनी  
     आकड्ढित्वा नयन्तिया कोपो मे उपपज्जथ। ॥ १८० ॥  
च्प्_इइ,४।९ सह कोपे समुप्पन्ने सीलब्बतम्-अनुस्सरिं  
     तत्थ्ऽ; एव कोपं निग्गण्हिं नादासिं वड्ढित्ऽ; ऊपरि। ॥ १८१ ॥  
च्प्_इइ,४।१० यदि नं ब्राह्मणिं कोचि कोट्टेय्य तिण्हसत्तिया  
     न्ऽ; एव सीलं पभिन्देय्यं बोधिया-येव कारणा। ॥ १८२ ॥  
च्प्_इइ,४।११ न मे सा ब्राह्मणी देस्सा न पि मे बलं न विज्जति,  
     सब्बञ्ञुतं पियं मय्हं तस्मा सीलानुरक्खिस्सन्-ति। ॥ १८३ ॥  
                              चूऌअबोधिचरियं चतुत्थं  
    
५ महिसराजचरियं  
च्प्_इइ,५।१ पुनापरं यदा होमि महिसो पवनचारको  
     पवड्ढकायो बलवा महन्तो भीमदस्सनो। ॥ १८४ ॥  
च्प्_इइ,५।२ पब्भारे गिरिदुग्गे च रुक्खमूले दकासये  
     होत्ऽ; एत्थ ठानं महिसानम् कोचि कोचि तहिं तहिं। ॥ १८५ ॥  
च्प्_इइ,५।३ विचरन्तो ब्रहारञ्ञे ठानं अद्दस भद्दकं  
     तं ठानं उपगन्त्वान तिट्ठामि च सयामि च। ॥ १८६ ॥  
च्प्_इइ,५।४ अथ्ऽ; एत्थ कपि-म्-आगन्त्वा पापो अनरियो लहु  
     खन्धे नलाटे भमुके मुत्तेति ओहनेति तं। ॥ १८७ ॥  
च्प्_इइ,५।५ सकिम्-पि दिवसं दुतियं ततियं चतुत्थम्-पि च  
     दूसेति मं सब्बकालं तेन होमि उपद्दुतो। ॥ १८८ ॥

[पगे ०१८]  
१८ चरियापिटकṂ  
च्प्_इइ,५।६ ममं उपद्दुतं दिस्वा यक्खो मं इदम्-अब्रवि:  
     नासेह्ऽ; एतं छवं पापं सिङ्गेहि च खुरेहि च। ॥ १८९ ॥  
च्प्_इइ,५।७ एवं वुत्ते तदा यक्खे अहं तं इदम्-अब्रविं:  
     किन्-त्वं मक्खेसि कुणपेन पापेन अनरियेन मं। ॥ १९० ॥  
च्प्_इइ,५।८ यदिऽ; हं तस्स पकुप्पेय्यं ततो हीनतरो भवे  
     सीलञ्च मे पभिज्जेय्य विञ्ञू च गरहेय्यु मं। ॥ १९१ ॥  
च्प्_इइ,५।९ हीऌइता जीविता वा पि परिसुद्धेन मतं वरं  
     क्याहं जीवितहेतू पि काहामि परहेठनं। ॥ १९२ ॥  
च्प्_इइ,५।१० मम्-एवायं मञ्ञमानो अञ्ञे प्ऽ; एवं करिस्सति  
     तेऽ; व तत्थ वधिस्सन्ति सा मे मुत्ति भविस्सति। ॥ १९३ ॥  
च्प्_इइ,५।११ हीनमज्झिम-उक्कट्ठे सहन्तो अवमानितं  
     एवं लभति सप्पञ्ञो मनसा यथा पत्थितन्-ति। ॥ १९४ ॥  
                           महिसराजचरियं पञ्चमं  
    
६ रुरुराजचरियं  
च्प्_इइ,६।१ पुनापरं यदा होमि सुतत्तकनकसन्निभो  
     मिगराजा रुरु नाम परमसीलसमाहितो, ॥ १९५ ॥  
च्प्_इइ,६।२ रम्मे पदेसे रमणीये विवित्ते अमनुस्सके  
     तत्थ वासं उपगञ्छिं गङ्गाकूले मनोरमे। ॥ १९६ ॥  
च्प्_इइ,६।३ अथ उपरि-गङ्गाया धनिकेहि परिपीऌइतो  
     पुरिसो गङ्गाय पपति: जीवामि वा मरामि वा। ॥ १९७ ॥  
च्प्_इइ,६।४ रत्तिन्दिवं सो गङ्गाय वुय्हमानो महोदके।  
     रवन्तो करुणं रावं मज्झे गङ्गाया गच्छति। ॥ १९८ ॥  
च्प्_इइ,६।५ तस्साहं सद्दं सुत्वान करुणं परिदेवतो  
     गङ्गाया तीरे ठत्वान अपुच्छिं: को ऽसि त्वं नरो। ॥ १९९ ॥

[पगे ०१९]  
                                    हत्थिनागवग्गो १९  
च्प्_इइ,६।६ सो मे पुट्ठो च व्याकासि अत्तनो कारणं तदा  
     धनिकेहि भीतो तसितो पक्खन्तोऽ; हं महानदिं। ॥ २०० ॥  
च्प्_इइ,६।७ तस्स कत्वान कारुञ्ञं चजित्वा मम जीवितं  
     पविसित्वा नीहरिं तस्स* अन्धकारम्हि रत्तिया। ॥ २०१ ॥  
च्प्_इइ,६।८ अस्सत्थकालम्-अञ्ञाय तस्साहं ओदम्-अब्रविं:  
     एकं तं वरं याचामि मा मं कस्सचि पावद। ॥ २०२ ॥  
च्प्_इइ,६।९ नगरं गन्त्वान आचिक्खि पुच्छितो धनहेतुको  
     राजानं सो गहेत्वान उपगञ्छि ममऽ; न्तिकं। ॥ २०३ ॥  
च्प्_इइ,६।१० यावता करणं सब्बं रञ्ञो आरोचितं मया  
     राजा सुत्वान वचनं उसुं तस्स पकप्पयि:  
     इध्ऽ; एव घातयिस्सामि मित्तदुब्भिम्- अनारियं। ॥ २०४ ॥  
च्प्_इइ,६।११ तम्-अहं अनुरक्खन्तो निम्मिनिं मम अत्तना:  
     तिट्ठत्ऽ; एसो महाराज कामकारो भवामि ते। ॥ २०५ ॥  
च्प्_इइ,६।१२ अनुरक्खिं मम सीलं नारक्खिं मम जीवितं  
     सीलवा हि तदा आसिं बोधिया-येव कारणा ऽति। ॥ २०६ ॥  
                              रुरुराजचरियं छट्ठमं  
    
७ मातङ्गचरियं  
च्प्_इइ,७।१ पुनापरं यदा होमि जटिलो उग्गतापनो  
     मातङ्गो नाम नामेन सीलवा सुसमाहितो, ॥ २०७ ॥  
च्प्_इइ,७।२ अहञ्च ब्राह्मणो एको गङ्गाकूले वसाम्ऽ; उभो;  
     अहं वसामि उपरि हेट्ठा वसति ब्राह्मणो। ॥ २०८ ॥  
च्प्_इइ,७।३ विचरन्तो अनुकूलम्हि उद्धं मे अस्समऽ; द्दस  
     तत्थ मं परिभासित्वा अभिसपि मुद्धफालनं। ॥ २०९ ॥

[पगे ०२०]  
२० चरियापिटकṂ  
च्प्_इइ,७।४ यदिऽ; हं तस्स पकुप्पेय्यं यदि सीलं न गोपये  
     ओलोकेत्वानऽ; हं तस्स करेय्यं छारिकं विय। ॥ २१० ॥  
च्प्_इइ,७।५ यं सो तदा मं अभिसपि कुपितो दुट्ठमानसो  
     तस्स्ऽ; एव मत्थके निपति; योगेन तं पमोचयिं। ॥ २११ ॥  
च्प्_इइ,७।६ अनुरक्खिं मम सीलं नारक्खिं मम जीवितं  
     सीलवा हि तदा आसिं बोधिया-येव कारणा ऽति। ॥ २१२ ॥  
                                 मातङ्गचरियं सत्तमं  
    
८ धम्मदेवपुत्तचरियं  
च्प्_इइ,८।१ पुनापरं यदा होमि महेसक्खो मह्ऽ; इद्धिको  
     धम्मो नाम महायक्खो सब्बलोकानुकम्पको, ॥ २१३ ॥  
च्प्_इइ,८।२ दसकुसलकम्मपथे समादपेन्तो महाजनं  
     चरामि गामनिगमं समित्तो सपरिज्जनो। ॥ २१४ ॥  
च्प्_इइ,८।३ पपो कदरियो यक्खो दीपेन्तो दसपापके  
     सो प्ऽ; एत्थ महिया चरति समित्तो सपरिज्जनो। ॥ २१५ ॥  
च्प्_इइ,८।४ धम्मवादी अधम्मो च उभो पच्चनिका मयं  
     धुरे धुरं घट्टयन्ता समिम्हा पटिपथे उभो ॥ २१६ ॥  
च्प्_इइ,८।५ कलहो वत्तती भेस्मा कल्याणपापकस्स च  
     मग्गा ओक्कमनत्थाय महायुद्धो उपट्ठितो। ॥ २१७ ॥  
च्प्_इइ,८।६ यदिऽ; हं तस्स पकुप्पेय्यं यदि भिन्दे तपोगुणं  
     सह परिजनं तस्स रजभूतं करेय्यऽ; हं। ॥ २१८ ॥  
च्प्_इइ,८।७ अपि चाहं सीलरक्खाय निब्बापेत्वान मानसं  
     सह जनेन्ऽ; ओक्कमित्वा पथं पापस्सऽ; दास्ऽ; अहं। ॥ २१९ ॥  
च्प्_इइ,८।८ सह पथतो ओक्कन्ते कत्वा चित्तस्स निब्बुतिं  
     विवरं अदासि पठवी पापयक्खस्स तावदे ऽति। ॥ २२० ॥  
                         धम्मदेवपुत्तचरियं अट्ठमं

[पगे ०२१]  
                                    हत्थिनागवग्गो २१  
९ अलीनसत्तचरियं  
च्प्_इइ,९।१ पञ्चालरट्ठे नगरवरे कपिलायं पुर्ऽ; उत्तमे  
     राजा जयद्दिसो नाम सीलगुण-म्-उपागतो। ॥ २२१ ॥  
च्प्_इइ,९।२ तस्स रञ्ञो अहं पुत्तो सुतधम्मो सुसीलवा  
     अलीनसत्तो गुणवा अनुरत्तपरिजनो सदा। ॥ २२२ ॥  
च्प्_इइ,९।३ पिता मे मिगवं गन्त्वा पोरिसादं उपागमि  
     सो मे पितुम्-अग्गहेसि: भक्खो ऽसि मम मा चलि। ॥ २२३ ॥  
च्प्_इइ,९।४ तस्स तं वचनं सुत्वा भीतो तसितवेधितो  
     ऊरुक्खम्भो अहु तस्स दिस्वान पोरिसादकं। ॥ २२४ ॥  
च्प्_इइ,९।५ मिगवं गहेत्वा मुञ्चस्सु कत्वा आगमनं पुन  
     ब्राह्मणस्स धनं दत्वा पिता आमन्तयी ममं: ॥ २२५ ॥  
च्प्_इइ,९।६ रज्जं पुत्त पटिपज्ज मा पमज्जि पुरं इदं  
     कतं मे पोरिसादेन मम आगमनं पुन। ॥ २२६ ॥  
च्प्_इइ,९।७ माता पितु च वन्दित्वा निम्मिनित्वान अत्तानं  
     निक्खिपित्वा धनुं खग्गं पोरिसादं उपागमिं। ॥ २२७ ॥  
च्प्_इइ,९।८ ससत्थहत्थ्ऽ; ऊपगतं कदाचि सो तसिस्सति  
     तेन भिज्जिस्सति सीलं परितासं कते मयि। ॥ २२८ ॥  
च्प्_इइ,९।९ सीलक्खण्डभया मय्हं तस्स देस्सं न व्याहरिं  
     मेत्तचित्तो हितवादी इदं वचनम्-अब्रविं: ॥ २२९ ॥  
च्प्_इइ,९।१० उज्जालेहि महा-अग्गिं पपतिस्सामि रुक्खतो  
     त्वं पक्ककालम्-अञ्ञाय भक्खय मं  
        पितामह। ॥ २३० ॥  
च्प्_इइ,९।११ इति सीलवतं हेतु नारक्खिं मम जीवितं  
     पब्बाजेसिं च्ऽ; अहं तस्स सदा पाणातिपातिकन्-ति। ॥ २३१ ॥  
                          अलीनसत्तचरियं नवमं

[पगे ०२२]  
२२ चरियापिटकṂ  
१० सङ्खपालचरियं  
च्प्_इइ,१०।१ पुनापरं यदा होमि सङ्खपालो मह्ऽ; इद्धिको  
     दठावुधो घोरविसो द्विजिव्हो उरगाधिभू, ॥ २३२ ॥  
च्प्_इइ,१०।२ चतुप्पथे महामग्गे ननाजनसमाकुले  
     चतुरो अङ्गे अधिट्ठाय तत्थ वासम्-अकप्पयिं। ॥ २३३ ॥  
च्प्_इइ,१०।३ छविया चम्मेन मंसेन नहारु-अट्ठिकेहि वा  
     यस्स एतेन करणीयं दिन्नं-येव हरातु सो। ॥ २३४ ॥  
च्प्_इइ,१०।४ अद्दसंसु भोजपुत्ता खरा लुद्दा अकारुणा  
     उपगञ्छुं ममं तत्थ दण्डमुग्गरपाणिनो। ॥ २३५ ॥  
च्प्_इइ,१०।५ नासाय विनिविज्झित्वा नङ्गुट्ठे पिट्ठिकण्टके  
     काजे आरोपयित्वान भोजपुत्ता हरिंसु मं। ॥ २३६ ॥  
च्प्_इइ,१०।६ ससागरऽ; न्तं पठविं सकाननं सपब्बतं  
     इच्छमानो च्ऽ; अहं तत्थ नासावातेन झापये। ॥ २३७ ॥  
च्प्_इइ,१०।७ सूलेहि विज्झयन्ते पि कोट्टयन्ते पि सत्तिभि  
     भोजपुत्ते न कुप्पामि एसा मे सीलपारमी ऽति। ॥ २३८ ॥  
                           सङ्खपालचरियं दसमं  
                           सीलपारमिनिद्देसो निट्ठितो।

[पगे ०२३]  
                                    हत्थिनागवग्गो २३  
                                     निगमनगाथा  
च्प्_इइ,१०*।१ हत्थिनागो भूरिदत्तो चम्पेय्यो बोधि-माहिसो  
     रुरु मातङ्गो धम्मो च अत्रजो चजयद्दिसो। ॥ २३९ ॥  
च्प्_इइ,१०*।२ एते सब्बे सीलबला परिक्खारा पदेसिका  
     जीवितं परिरक्खित्वा सीलानि अनुरक्खिस्सं। ॥ २४० ॥  
च्प्_इइ,१०*।३ सङ्खपालस्स मे सतो सब्बकालम्-पि जीवितं  
     यस्स कस्सचि नीयन्तं तस्मा सा सीलपारमी ऽति। ॥ २४१ ॥  
                                 हत्थिनागवग्गो दुतियो

[पगे ०२४]  
                                        २४  
                              इइइ -- ततियो युधञ्जयवग्गो  
                                    नेक्खम्मपारमिता  
१ युधञ्जयचरियं  
च्प्_इइइ,१।१ यदा अहं अमितयसो राजपुत्तो युधञ्जयो  
     उस्सावबिन्दुं सुरियातपे पतितं दिस्वान संविजिं। ॥ २४२ ॥  
च्प्_इइइ,१।२ तञ्-ञेवाधिपतिं कत्वा संवेगम्- अनुब्रूहयिं  
     मातापितु च वन्दित्वा पब्बज्जम्-अनुयाच्ऽ; अहं। ॥ २४३ ॥  
च्प्_इइइ,१।३ याचन्ति मं पञ्जलिका सनेगमा सरट्ठका:  
     अज्ज्ऽ; एव पुत्त पटिपज्ज इद्धं फीतं महामहिं। ॥ २४४ ॥  
च्प्_इइइ,१।४ सराजके सह्ऽ; ओरोधे सनेगमे सरट्ठके  
     करुणं परिदेवन्ते अनपेक्खो परिच्चजिं। ॥ २४५ ॥  
च्प्_इइइ,१।५ केवलं पठवीरज्जं ञातिपरिजनं यसं  
     चजमानो न चिन्तेसिं बोधिया-येव कारणा। ॥ २४६ ॥  
च्प्_इइइ,१।६ माता पिता न मे देस्सा न पि मे देस्सं महायसं  
     सब्बञ्ञुतं पियं मय्हं तस्मा रज्जं परिच्चजिन्-ति। ॥ २४७ ॥  
                                युधञ्जयचरियं पठमं  
    
२ सोमनस्सचरियं  
च्प्_इइइ,२।१ पुनापरं यदा होमि इन्दपत्ते पुर्ऽ; उत्तमे  
     कामितो दयितो पुत्तो सोमनस्सो ति विस्सुतो, ॥ २४८ ॥  
च्प्_इइइ,२।२ सीलवा गुणसम्पन्नो कल्याणपटिभानवा  
     वुद्धापचायी हिरिमा सङ्गहेसु च कोविदो। ॥ २४९ ॥

[पगे ०२५]  
                                    युधञ्जयवग्गो २५  
च्प्_इइइ,२।३ तस्स रञ्ञो पतिकरो अहोसि कुहकतापसो  
     आरामं मालावच्छञ्च रोपयित्वान जीवति। ॥ २५० ॥  
च्प्_इइइ,२।४ तम्-अहं दिस्वान कुहकं थुसरासिं व अतण्डुलं  
     दुमं अन्तो व सुसिरं कदलिं व असारकं, ॥ २५१ ॥  
च्प्_इइइ,२।५ नत्थिऽ; मस्स सतं धम्मो सामञ्ञापगतो अयं  
     हिरिसुक्कधम्मजहितो जीवितवुत्तिकारणा। ॥ २५२ ॥  
च्प्_इइइ,२।६ कुपितो अहोसि पच्चन्तो अटवीहि परन्तिहि  
     तं निसेधेतुं गच्छन्तो अनुसासि पिता ममं: ॥ २५३ ॥  
च्प्_इइइ,२।७ मा पमज्जि तुवं तात जटिलं उग्गतापनं  
     यद्-इच्छकं पवत्तेहि सब्बकामददो हि सो। ॥ २५४ ॥  
च्प्_इइइ,२।८ तम्-अहं गन्त्वान्ऽ; उपट्ठानं इदं वचनम्-अब्रविं:  
     कच्चि ते गहपति कुसलं किं वा ते आहरीयतु। ॥ २५५ ॥  
च्प्_इइइ,२।९ तेन सो कुपितो आसि कुहको माननिस्सितो:  
     घातापेमि तुवं अज्ज रट्ठा पब्बाजयामि वा। ॥ २५६ ॥  
च्प्_इइइ,२।१० निसेधयित्वा पच्चन्तं राजा कुहकम्-अब्रवी:  
     कच्चि ते भन्ते खमनीयं सम्मानो ते पवत्तितो।  
     तस्स आचिक्खती पापो कुमारो यथा नासियो। ॥ २५७ ॥  
च्प्_इइइ,२।११ तस्स तं वचनं सुत्वा आणापेसि महीपति:  
     सीसं तत्थ्ऽ; एव छिन्दित्वा कत्वान चतुखण्डिकं  
     रथिया रथियं दस्सेथ, सा गति जटिलहीऌइता। ॥ २५८ ॥  
च्प्_इइइ,२।१२ तत्थ कारणिका गन्त्वा चण्डा लुद्दा अकारुणा  
     मातु अङ्के निसिन्नस्स आकड्ढित्वा नयन्ति मं। ॥ २५९ ॥  
च्प्_इइइ,२।१३ तेस्ऽ; आहं एवम्-अवचं: बन्धतं गाऌहबन्धनं  
     रञ्ञो दस्सेथ मं खिप्पं राजकिरियानि अत्थि मे। ॥ २६० ॥  
च्प्_इइइ,२।१४ ते मं रञ्ञो दस्सयिंसु पापस्स पापसेविनो  
     दिस्वान तं सञ्ञापेसिं ममञ्च वसम्-आनयिं। ॥ २६१ ॥  
च्प्_इइइ,२।१५ सो मं तत्थ खमापेसि महारज्जम्-अदासि मे  
     सोऽ; हं तमं दालयित्वा पब्बजिं अनगारियं। ॥ २६२ ॥  
च्प्_इइइ,२।१६ न मे देस्सं महारज्जं कामभोगो न देस्सियो  
     सब्बञ्ञुतं पियं मय्हं तस्मा रज्जं परिच्चजिन्-ति। ॥ २६३ ॥  
                              सोमनस्सचरियं दुतियं

[पगे ०२६]  
२६ चरियापिटकṂ  
३ अयोघरचरियं  
च्प्_इइइ,३।१ पुनापरं यदा होमि कासिराजस्स अत्रजो  
     अयोघरम्हि संवड्ढो नामेन्ऽ; आसि अयोघरो। ॥ २६४ ॥  
च्प्_इइइ,३।२ दुक्खेन जीवितो लद्धो सम्पीऌए पतिपोसितो  
     अज्ज्ऽ; एव पुत्त पटिपज्ज केवलं वसुधं इमं। ॥ २६५ ॥  
च्प्_इइइ,३।३ सरट्ठकं सनिगमं सजनं वन्दित्वा खत्तियं  
     अञ्जलिं पग्गहेत्वान इदं वचनम्-अब्रविं: ॥ २६६ ॥  
च्प्_इइइ,३।४ ये केचि महिया सत्ता हीन-म्-उक्कट्ठमज्झिमा  
     निरारक्खा सके गेहे वड्ढन्ति सकञातिभि। ॥ २६७ ॥  
च्प्_इइइ,३।५ इदं लोके उत्तरियं सम्पीऌए मम पोसनं  
     अयोघरम्हि संवड्ढो अप्पभे चन्दसूरिये। ॥ २६८ ॥  
च्प्_इइइ,३।६ पूतिकुणपसम्पुण्णा मुच्चित्वा मातु कुच्छितो  
     ततो घोरतरे दुक्खे पुन पक्खित्त्ऽ; अयोघरे। ॥ २६९ ॥  
च्प्_इइइ,३।७ यदिऽ; हं तादिसं पत्वा दुक्खं परमदारुणं  
     रज्जेसु यदि रज्जामि पापानं उत्तमो सियं। ॥ २७० ॥  
च्प्_इइइ,३।८ उक्कण्ठितोऽ; म्हि कायेन रज्जेनऽ; म्हि अनत्थिको  
     निब्बुतिं परियेसिस्सं यत्थ मं मच्चु न मद्दिये। ॥ २७१ ॥  
च्प्_इइइ,३।९ एव्ऽ; आहं चिन्तयित्वान विरवन्तं महाजनं  
     नागो व बन्धनं छेत्वा पाविसिं काननं वनं। ॥ २७२ ॥  
च्प्_इइइ,३।१० माता पिता न मे देस्सा न पि मे देस्सं महायसं  
     सब्बञ्ञुतं पियं मय्हं तस्मा रज्जं परिच्चजिन्-ति। ॥ २७३ ॥  
                         अयोघरचरियं ततियं

[पगे ०२७]  
                                    युधञ्जयवग्गो २७  
४ भिसचरियं  
च्प्_इइइ,४।१ पुनापरं यदा होमि कासीनं पुरवर्ऽ; उत्तमे  
     भगिनी भातरो सत्त निब्बत्ता सोत्थिये कुले। ॥ २७४ ॥  
च्प्_इइइ,४।२ एतेसं पुब्बजो आसिं हिरिसुक्क-म्-उपागतो  
     भवं दिस्वान भयतो नेक्खम्माभिरतो अहं। ॥ २७५ ॥  
च्प्_इइइ,४।३ मातापितूहि पहिता सहाया एकमानसा  
     कामेहि मं निमन्तेन्ति: कुलवंसं धरेहि ति। ॥ २७६ ॥  
च्प्_इइइ,४।४ यं तेसं वचनं वुत्तं गिहीधम्मे सुखावहं  
     तम्-मे अहोसि कठिनं तत्तफालसमं विय। ॥ २७७ ॥  
च्प्_इइइ,४।५ ते मं तदा उक्खिपन्तं पुच्छिंसु पत्थितं मम:  
     किं त्वं पत्थयसि सम्म यदि कामे न भुञ्जसि। ॥ २७८ ॥  
च्प्_इइइ,४।६ तेस्ऽ; आहं एवम्-अवचं अत्तकामो हितेसिनं:  
     नाहं पत्थेमि गिहीभावं नेक्खम्माभिरतो अहं। ॥ २७९ ॥  
च्प्_इइइ,४।७ ते मय्हं वचनं सुत्वा पितु मातु च सावयुं  
     माता पिता एवम्-आहु: सब्बे व पब्बजाम भो। ॥ २८० ॥  
च्प्_इइइ,४।८ उभो माता पिता मय्हं भगिनू च सत्त भातरो  
     अमितधनं छड्डयित्वा पविसिम्हा महावनन्-ति। ॥ २८१ ॥  
                                  भिसचरियं चतुत्थं

[पगे ०२८]  
२८ चरियापिटकṂ  
५ सोणपण्डितचरियं  
च्प्_इइइ,५।१ पुनापरं यदा होमि नगरे ब्रह्मवड्ढने  
     तत्थ कुलवरे सेट्ठे महासाले अजाय्ऽ; अहं। ॥ २८२ ॥  
च्प्_इइइ,५।२ तदा पि लोकं दिस्वान अन्धभुतं तम्ऽ; ओत्थटं  
     चित्तं भवतो पतिकुटति तुत्तवेगहतं विय। ॥ २८३ ॥  
च्प्_इइइ,५।३ दिस्वान विविधं पापं एवं चिन्तेस्ऽ; अहं तदा:  
     कदाऽ; हं गेहा निक्खम्म पविसिस्सामि काननं। ॥ २८४ ॥  
च्प्_इइइ,५।४ तदा पि मं निमन्तिंसु कामभोगेहि ञातयो  
     तेसम्-पि छन्दम्-आचिक्खिं: मा निमन्तेथ तेहि मं। ॥ २८५ ॥  
च्प्_इइइ,५।५ यो मे कनिट्ठको भाता नन्दो नमासि पण्डितो  
     सो पि मं अनुसिक्खन्तो पब्बज्जं समरोचयि। ॥ २८६ ॥  
च्प्_इइइ,५।६ अहं सोणो च नन्दो च उभो माता पिता मम  
     तदा पि भोगे छड्डेत्वा पाविसिम्ह महावनन्-ति। ॥ २८७ ॥  
                             सोणपण्डितचरियं पञ्चमं  
                            नेक्खम्मपारमिनिद्देसो निट्ठितो।  
    
                                  अधिट्ठानपारमिता  
६ तेमियपण्डितचरियं  
च्प्_इइइ,६।१ पुनापरं यदा होमि कासिराजस्स अत्रजो  
     मूगपक्खो ति नामेन तेमियो ति वदन्ति मं। ॥ २८८ ॥  
च्प्_इइइ,६।२ सोऌअस्ऽ; इत्थिसहस्सानं न विज्जति पुमो तदा  
     अहोरत्तानं अच्चयेन निब्बत्तो अहम्-एकको। ॥ २८९ ॥  
च्प्_इइइ,६।३ किच्छा लद्धं पियं पुत्तं अभिजातं जुतिन्धरं  
     सेतच्छत्तं धारयित्वान सयने पोसेति मं पिता। ॥ २९० ॥  
च्प्_इइइ,६।४ निद्दायमानो सयनवरे पबुज्झित्वानऽ; हं तदा  
     अद्दसं पण्डरं छत्तं येनाहं निरयं गतो। ॥ २९१ ॥

[पगे ०२९]  
                                    युधञ्जयवग्गो २९  
च्प्_इइइ,६।५ सहदिट्ठस्स मे छत्तं तासो उप्पज्जि भेरवो  
     विनिच्छयं समापन्नो: कथ्ऽ; आहं इमं मुञ्चिस्सं। ॥ २९२ ॥  
च्प्_इइइ,६।६ पुब्बसालोहिता मय्हं देवता अत्थकामिनी  
     सा मं दिस्वान दुक्खितं तीसु ठानेसु योजयि। ॥ २९३ ॥  
च्प्_इइइ,६।७ मा पण्डिच्चयं विभावय बालमतो सब्बपाणिनं  
     सब्बो जनो ओचिनायतु एवं तव अत्थो भविस्सति। ॥ २९४ ॥  
च्प्_इइइ,६।८ एवं वुत्तायऽ; हं तस्सा इदं वचनम्-अब्रविं  
     करोमि ते तं वचनं यं त्वं भणसि देवते,  
     अत्थकामा ऽसि मे अम्म हितकामा ऽसि देवते। ॥ २९५ ॥  
च्प्_इइइ,६।९ तस्साऽ; हं वचनं सुत्वा सागरे व थलं लभिं  
     हट्ठो संविग्गमानसो तयो अङ्गे अधिट्ठहिं। ॥ २९६ ॥  
च्प्_इइइ,६।१० मूगो अहोसिं बधिरो पक्खो गतिविवज्जितो,  
     एते अङ्गे अधिट्ठाय वस्सानि सोऌअसं वसिं। ॥ २९७ ॥  
च्प्_इइइ,६।११ ततो मे हत्थपादे च जिव्हं सोतञ्च मद्दिय  
     अनूनतं मे पस्सित्वा कालकण्णीति निन्दिंसु। ॥ २९८ ॥  
च्प्_इइइ,६।१२ ततो जानपदा सब्बे सेनापतिपुरोहिता  
     सब्बे एकमना हुत्वा छड्डनं अनुमोदिसुं। ॥ २९९ ॥  
च्प्_इइइ,६।१३ सोऽ; हं तेसं मतिं सुत्वा हट्ठो संविग्गमानसो  
     यस्स ऽत्थाय तपो चिण्णो सो मे अत्थो समिज्झथ। ॥ ३०० ॥  
च्प्_इइइ,६।१४ न्हापेत्वा अनुलिम्पित्वा वेठेत्वा राजवेठनं  
     छत्तेन अभिसिञ्चित्वा कारेसुं पुरपदक्खिनं ॥ ३०१ ॥  
च्प्_इइइ,६।१५ सत्ताहं धारयित्वान उग्गते रविमण्डले  
     रथेन मं नीहरित्वा सरथी वनम्-उपागमि। ॥ ३०२ ॥  
च्प्_इइइ,६।१६ एक्ऽ; ओकासे रथं कत्वा सज्ज्ऽ; अस्सं हत्थमुञ्चितो  
     सारथि खणती कासुं निखातुं पठविया ममं। ॥ ३०३ ॥  
च्प्_इइइ,६।१७ अधिट्ठितम्-अधिट्ठानं तज्जेन्तो विविधकारणा  
     न भिन्दिं वत-म्- अधिट्ठानं बोधिया-येव कारणा। ॥ ३०४ ॥  
च्प्_इइइ,६।१८ माता पिता न मे देस्सा अत्ता मे न च देस्सियो  
     सब्बञ्ञुतं पियं मय्हं तस्मा वतम्-अधिट्ठहिं। ॥ ३०५ ॥  
च्प्_इइइ,६।१९ एते अङ्गे अधिट्ठाय वस्सानि सोऌअसं वसिं  
     अधिट्ठानेन समो नत्थि एसा मे अधिट्ठानपारमीति। ॥ ३०६ ॥  
                          तेमियपण्डितचरियं छट्ठमं  
                           अधिट्ठानपारमिनिद्देसो निट्ठितो।

[पगे ०३०]  
३० चरियापिटकṂ  
                                   सच्चपारमिता  
७ कपिराजचरियं  
च्प्_इइइ,७।१ यदा अहं कपि आसिं नदीकूले दरीसये  
     पीऌइतो सुंसुमारेन गमनं न लभाम्ऽ; अहं। ॥ ३०७ ॥  
च्प्_इइइ,७।२ यम्ह्ऽ; ओकासे अहं ठत्वा ओरपारं पताम्ऽ; अहं  
     तत्थऽ; च्छि सत्तु वधको कुम्भीलो लुद्ददस्सनो। ॥ ३०८ ॥  
च्प्_इइइ,७।३ सो मं असंसि: एहीति, अहम्-एमीति तं वदिम्  
     तस्स मत्थकम्-अक्कम्म परकूले पतिट्ठहिं। ॥ ३०९ ॥  
च्प्_इइइ,७।४ न तस्स अलिकं भणितं यथा वाचं {अकास्ऽ; अहं;}  
     सच्चेन मे समो नत्थि एसा मे सच्चपारमीति। ॥ ३१० ॥  
                            कपिराजचरियं सत्तमं  
    
८ सच्चसऽ; व्हयपण्डितचरियं  
च्प्_इइइ,८।१ पुनापरं यदा होमि तापसो सच्चसऽ; व्हयो  
     सच्चेन लोकं पालेसिं समग्गं जनम्-अकास्ऽ; अहन्-ति। ॥ ३११ ॥  
     सच्चसऽ; व्हयपण्डितचरियं अट्ठमं

[पगे ०३१]  
                                    युधञ्जयवग्गो ३१  
९ वट्टपोतकचरियं  
च्प्_इइइ,९।१ पुनापरं यदा होमि मगधे वट्टपोतको  
     अजातपक्खो तरुणो मंसपेसि कुलावके, ॥ ३१२ ॥  
च्प्_इइइ,९।२ मुखतुण्डकेनाहरित्वा माता पोसयती ममं  
     तस्सा फस्सेन जीवामि नत्थि मे कायिकं बलं। ॥ ३१३ ॥  
च्प्_इइइ,९।३ संवच्छरे गिम्हसमये दवडाहो पदिप्पति  
     उपगच्छति अम्हाकं पावको कण्हवत्तनि। ॥ ३१४ ॥  
च्प्_इइइ,९।४ धामधामञ् जनित्व्ऽ; एवं सद्दायन्तो महासिखी  
     अनुपुब्बेन झापेन्तो अग्गि ममम्-उपागमि। ॥ ३१५ ॥  
च्प्_इइइ,९।५ आग्गिवेगभया भीता तसिता माता पिता मम  
     कुलावके मं छड्डेत्वा अत्तानं परिमोचयुं। ॥ ३१६ ॥  
च्प्_इइइ,९।६ पादे पक्खे पजहामि नत्थि मे कायिकं बलं  
     सोऽ; हं अगतिको तत्थ एवं चिन्तेस्ऽ; अहं तदा। ॥ ३१७ ॥  
च्प्_इइइ,९।७ येस्ऽ; आहं उपधावेय्यं भीतो तसितवेधितो  
     ते मं ओहाय पक्कन्ता कथं मे अज्ज कातवे। ॥ ३१८ ॥  
च्प्_इइइ,९।८ अत्थि लोके सीलगुणो सच्चं सोचेय्यऽ; नुद्दया  
     तेन सच्चेन काहामि सच्चकिरियम्-उत्तमं। ॥ ३१९ ॥  
च्प्_इइइ,९।९ आवज्जेत्वा धम्मबलं सरित्वा पुब्बके जिने  
     सच्चबलम्-अवस्साय सच्चकिरियम्-अकास्ऽ; अहं। ॥ ३२० ॥  
च्प्_इइइ,९।१० सन्ति पक्खा पतना सन्ति पादा अवञ्चना  
     माता पिता च निक्खन्ता जातवेद पटिक्कम। ॥ ३२१ ॥  
च्प्_इइइ,९।११ सह सच्चे कते मय्हं महापज्जलितो सिखी  
     वज्जेसि सोऌअसकरीसानि उदकं पत्वा यथा सिखी;  
     सच्चेन मे समो नत्थि एसा मे सच्चपारमीति। ॥ ३२२ ॥  
                    वट्टपोतकचरियं नवमं

[पगे ०३२]  
३२ चरियापिटकṂ  
१० मच्छराजचरियं  
च्प्_इइइ,१०।१ पुनापरं यदा होमि मच्छराजा महासरे  
     उण्हे सुरियसन्तापे सरे उदकं खीयथ। ॥ ३२३ ॥  
च्प्_इइइ,१०।२ ततो काका च गिज्झा च बका कुललसेनका  
     भक्खयन्ति दिवारत्तिं मच्छे उपनिसीदिय। ॥ ३२४ ॥  
च्प्_इइइ,१०।३ एवं चिन्तेस्ऽ; अहं तत्थ सह ञातीहि पीऌइतो:  
     केन नु खो उपायेन ञाती दुक्खा पमोचये। ॥ ३२५ ॥  
च्प्_इइइ,१०।४ विचिन्तयित्वा धम्मत्थं सच्चं अद्दसऽ; पस्सयं  
     सच्चे ठत्वा पमोचेसिं ञातीनं तं अतिक्खयं। ॥ ३२६ ॥  
च्प्_इइइ,१०।५ अनुस्सरित्वा सद्धम्मं परमत्थं विचिन्तयं  
     अकासिं सच्चकिरियं यं लोके धुवसस्सतं: ॥ ३२७ ॥  
च्प्_इइइ,१०।६ यतो सरामि अत्तानं यतो पत्तो ऽस्मि विञ्ञुतं  
     नाभिजानामि सञ्चिच्च एकपाणम्-पि हिंसितं  
     एतेन सच्चवज्जेन पज्जुन्नो अभिवस्सतु। ॥ ३२८ ॥  
च्प्_इइइ,१०।७ अभित्थनय पज्जुन्न निधिं काकस्स नासय  
     काकं सोकाय रुन्धेहि मच्छे सोका पमोचय। ॥ ३२९ ॥  
च्प्_इइइ,१०।८ सह कते सच्चवरे पज्जुन्नो अभिगज्जिय  
     थलं निन्नञ्च पूरेन्तो खणेन अभिवस्सथ। ॥ ३३० ॥  
च्प्_इइइ,१०।९ एवरूपं सच्चवरं कत्वा विरियम्-उत्तमं  
     वस्सापेसिं महामेघं सच्चतेजबल ऽस्सितो;  
     सच्चेन मे समो नत्थि एसा मे सच्चपारमीति। ॥ ३३१ ॥  
                            मच्छराजचरियं दसमं  
    
११ कण्हदीपायनचरियं  
च्प्_इइइ,११।१ पुनापरं यदा होमि कण्हदीपायनो इसि  
     परो पञ्ञासवस्सानि अनभिरतो चरिं अहं। ॥ ३३२ ॥  
च्प्_इइइ,११।२ न कोचि एतं जानाति अनभिरतिमनं ममं  
     अहम्-पि कस्सचि नाचिक्खिं अरति मे चरति मानसे। ॥ ३३३ ॥

[पगे ०३३]  
                                    युधञ्जयवग्गो ३३  
च्प्_इइइ,११।३ सब्रह्मचारी मण्डब्यो सहायो मे महा इसि  
     पुब्बकम्मसमायुत्तो सूलम्-आरोपनं लभी। ॥ ३३४ ॥  
च्प्_इइइ,११।४ तम्-अहं उपट्ठहित्वान आरोग्यम्-अनुपापयिं  
     आपुच्छित्वान आगञ्छिं यं मय्हं सकम्-अस्समं। ॥ ३३५ ॥  
च्प्_इइइ,११।५ सहायो ब्राह्मणो मय्हं भरियम्-आदय पुत्तकं  
     तयो जना समागन्त्वा आगञ्छुं पाहुनागतं। ॥ ३३६ ॥  
च्प्_इइइ,११।६ सम्मोदमानो तेहि सह निसिन्नो सक-म्-अस्समे  
     दारको वट्टम्-अनुक्खिपं आसीविसम्-अकोपयि। ॥ ३३७ ॥  
च्प्_इइइ,११।७ ततो सो वट्टगतं मग्गं अन्वेसन्तो कुमारको  
     आसीविसस्स हत्थेन उत्तमङ्गं परामसि। ॥ ३३८ ॥  
च्प्_इइइ,११।८ तस्स आमसने कुद्धो सप्पो विसबल ऽस्सितो  
     कुपितो परमकोपेन अडंसि दारकं खणे। ॥ ३३९ ॥  
च्प्_इइइ,११।९ सह दट्ठो आसीविसेन दारको पपति भूमियं  
     तेनाहं दुक्खितो आसिं मम वाहसि तं दुक्खं। ॥ ३४० ॥  
च्प्_इइइ,११।१० त्य्ऽ; आहं अस्सासयित्वान दुक्खिते सोकसल्लिते  
     पठमं अकासिं किरियं अग्गं सच्चं वर्ऽ; उत्तमं: ॥ ३४१ ॥  
च्प्_इइइ,११।११ सत्ताहम्-एवाहं पसन्नचित्तो  
     पुञ्ञ ऽत्थिको अचरिं ब्रह्मचरियं  
     अथापरं यं चरितं मम-यिदं  
     वस्सानि पञ्ञाससमाधिकानि, ॥ ३४२ ॥  
च्प्_इइइ,११।१२ अकामो वा हि अहं चरामि  
     एतेन सच्चेन सुवत्थि होतु  
     हतं विसं जीवतु यञ्ञदत्तो। ॥ ३४३ ॥  
च्प्_इइइ,११।१३ सह सच्चे कते मय्हं विसवेगेन वेधितो  
     अबुज्झित्वान वुट्ठासि अरोगो च्ऽ; आसि माणवो;  
     सच्चेन मे समो नत्थि एसा मे सच्चपारमीति। ॥ ३४४ ॥  
                            कण्हदीपायनचरियं एकादसमं

[पगे ०३४]  
३४ चरियापिटकṂ  
१२ सुतसोमचरियं  
च्प्_इइइ,१२।१ पुनापरं यदा होमि सुतसोमो महीपति  
     गहितो पोरिसादेन ब्राह्मणे सङ्गरं सरिं। ॥ ३४५ ॥  
च्प्_इइइ,१२।२ खत्तियानं एकसतं आवुनित्वा करतले  
     एते सम्पमिलपेत्वा यञ्ञ ऽत्थे उपनयि ममं। ॥ ३४६ ॥  
च्प्_इइइ,१२।३ अपुच्छि मं पोरिसादो: किं त्वं इच्छसि निस्सजं  
     यथामति ते काहामि यदि मे त्वं पुन्ऽ; एहिसि। ॥ ३४७ ॥  
च्प्_इइइ,१२।४ तस्स पटिसुणित्वान पण्हे आगमनं मम  
     उपगन्त्वा पुरं रम्मं रज्जं निय्यादयिं तदा। ॥ ३४८ ॥  
च्प्_इइइ,१२।५ अनुस्सरित्वा सतं धम्मं पुब्बकं जिनसेवितं  
     ब्राह्मणस्स धनं दत्वा पोरिसादं उपागमिं। ॥ ३४९ ॥  
च्प्_इइइ,१२।६ नत्थि मे संसयो तत्थ घातयिस्सति वा न वा  
     सच्चवाचानुरक्खन्तो जीवितं चजितुम्-उपागमी;  
     सच्चेन मे समो नत्थि एसा मे सच्चपारमीति। ॥ ३५० ॥  
                            सुतसोमचरियं द्वादसमं  
                            सच्चपारमिनिद्देसो निट्ठितो।  
    
                                    मेत्तापारमिता  
१३ सुवण्णसामचरियं  
च्प्_इइइ,१३।१ सामो यदा वने आसिं सक्केन अभिनिम्मितो  
     पवने सीहव्यग्घे च मेत्ताय-म्-उपनामयिं। ॥ ३५१ ॥  
च्प्_इइइ,१३।२ सीहव्यग्घेहि दीपीहि अच्छेहि महिसेहि च  
     पसदमिगवराहेहि परिवारेत्वा वने वसिं। ॥ ३५२ ॥  
च्प्_इइइ,१३।३ न मं कोचि उत्तसति न पिऽ; हं भायामि कस्सचि  
     मेत्ताबलेन्ऽ; उपत्थद्धो रमामि पवने तदा ऽति। ॥ ३५३ ॥  
                             सुवण्णसामचरियं तेरसमं

[पगे ०३५]  
                                    युधञ्जयवग्गो ३५  
१४ एकराजचरियं  
च्प्_इइइ,१४।१ पुनापरं यदा होमि एकराजा ति विस्सुतो  
     परमं सीलं अधिट्ठाय पसासामि महामहिं। ॥ ३५४ ॥  
च्प्_इइइ,१४।२ दसकुसलकम्मपथे वत्तामि अनवसेसतो  
     चतूहि सङ्गहवत्थूहि सङ्गण्हामि महाजनं। ॥ ३५५ ॥  
च्प्_इइइ,१४।३ एवं मे अप्पमत्तस्स इध लोके परत्थ च  
     दब्बसेनो उपागन्त्वा अच्छिन्दन्तो पुरं मम, ॥ ३५६ ॥  
च्प्_इइइ,१४।४ राज्ऽ; ऊपजीवे निगमे सबलट्ठे सरट्ठके  
     सब्बं हत्थगतं कत्वा कासुया निखणी ममं। ॥ ३५७ ॥  
च्प्_इइइ,१४।५ अमच्चमण्डलं रज्जं फीतं अन्तेपुरं मम  
     अच्छिन्दित्वान गहितं पियं पुत्तं व पस्स्ऽ; अहं;  
     मेत्ताय मे समो नत्थि एसा मे मेत्तापारमीति। ॥ ३५८ ॥  
                                  एकराजचरियम् चुद्दसमं  
                                मेत्तापारमिनिद्देसो निट्ठितो।  
    
                                        उपेक्खापारमिता  
१५ महालोमहंसचरियं  
च्प्_इइइ,१५।१ सुसाने सेय्यं कप्पेमि छवट्ठिं उपधायऽ; हं  
     गोमण्डला उपागन्त्वा रूपं दस्सेन्तिऽ; नप्पकं। ॥ ३५९ ॥  
च्प्_इइइ,१५।२ अपरे गन्धञ्च मालञ्च भोजनं विविधं बहुं  
     उपायनान्युपनेन्ति हट्ठा संविग्गमानसा। ॥ ३६० ॥  
च्प्_इइइ,१५।३ ये मे दुक्खं उपदहन्ति ये च देन्ति सुखं मम  
     सब्बेसं समको होमि दया कोपो न विज्जति। ॥ ३६१ ॥

[पगे ०३६]  
३६ चरियापिटकṂ  
च्प्_इइइ,१५।४ सुखदुक्खे तुलाभूतो यसेसु अयसेसु च  
     सब्बत्थ समको होमि एसा मे उपेक्खापारमीति। ॥ ३६२ ॥  
                         महालोमहंसचरियं पण्णरसमं  
                           उपेक्खापारमिनिद्देसो निट्ठितो।  
    
                                    निगमनगाथा  
च्प्_इइइ,१५*।१ युधञ्जयो सोमनस्सो अयोघर-भिसेन च  
     सोणनन्दो मूगपक्खो कपिराजा सच्चसऽ; व्हयो, ॥ ३६३ ॥  
च्प्_इइइ,१५*।२ वट्टको मच्छराजा च कण्हदीपायनो इसि  
     सुतसोमो पुन आसिं सामो च एकराजऽ; हु,  
     उपेक्खापारमी आसि इति वुत्थं महेसिना। ॥ ३६४ ॥  
च्प्_इइइ,१५*।३ एवं बहुविधं दुक्खं सम्पत्ती च बहू विधा  
     भवाभवे अनुभवित्वा पत्तो सम्बोधिम्-उत्तमं। ॥ ३६५ ॥  
च्प्_इइइ,१५*।४ दत्वा दातब्बकं दानं सीलं पूरेत्वा असेसतो  
     नेक्खम्मे पारमिं गन्त्वा पत्तो सम्बोधिम्-उत्तमं ॥ ३६६ ॥  
च्प्_इइइ,१५*।५ पण्डिते परिपुच्छित्वा विरियं कत्वान उत्तमं  
     खन्तिया पारमिं गन्त्वा पत्तो सम्बोधिम्-उत्तमं ॥ ३६७ ॥  
च्प्_इइइ,१५*।६ कत्वा दऌहम्-अधिट्ठानं सच्चवचाऽ; नुरक्खिय  
     मेत्ताय पारमिं गन्त्वा पत्तो सम्बोधिम्-उत्तमं। ॥ ३६८ ॥  
च्प्_इइइ,१५*।७ लाभालाभे यसायसे सम्माननावमानने  
     सब्बत्थ समको हुत्वा पत्तो सम्बोधिम्-उत्तमं। ॥ ३६९ ॥  
च्प्_इइइ,१५*।८ कोसज्जं भयतो दिस्वा विरियारम्भञ्च खेमतो  
     आरद्धविरिया होथ एसा बुद्धानुसासनी। ॥ ३७० ॥  
च्प्_इइइ,१५*।९ विवादं भयतो दिस्वा अविवादञ्च खेमतो  
     समग्गा सखिला होथ एसा बुद्धानुसासनी। ॥ ३७१ ॥  
च्प्_इइइ,१५*।१० पमादं भयतो दिस्वा अप्पमादञ्च खेनतो  
     भावेथऽ; ट्ठङ्गिकं मग्गं एसा बुद्धानुसासनी। ॥ ३७२ ॥  
                             युद्धञ्जयवग्गो ततियो

[पगे ०३७]  
                                    युधञ्जयवग्गो ३७  
     इत्थं सुदं भगवा अत्तनो पुब्बचरियं सम्भावयमानो  
             बुद्धापदानियं नाम धम्मपरियायं अभासित्था ऽति।  
                               चरियापिटकपाऌइ समत्ता।

