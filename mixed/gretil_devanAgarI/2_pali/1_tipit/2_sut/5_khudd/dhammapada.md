+++
title = "Dhammapada"

+++


## Intro
  
  
  
  
Dhammapada  
  
  
  
  
Dhammapada  
  
Input by the Sri Lanka Tripitaka Project  
  
[CPD Classification 2.5.2]  
[PTS Vol Dh - ] [\z Dhp /] [\f I /]      
[PTS Page 001] [\q   1/]       
[BJT Vol Dh - ] [\z Dhp /] [\w I /]      
[BJT Page 026] [\x  26/]       
Suttantapiṭake  
Khuddakanikāyo  
(Dutiyo gantho)  
Dhammapadapāḷi  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मासम्बुद्धस्स।   
    
१। यमकवग्गो।   
    
१। मनोपुब्बङ्गमा धम्मा मनोसेट्ठा मनोमया १  
मनसा चे पदुट्ठेन भासति वा करोति वा  
ततो नं दुक्खमन्वेति चक्कऽंव वहतो पदं।   
    
२। मनोपुब्बङ्गमा धम्मा मनोसेट्ठा मनोमया २  
मनसा चे पसन्नेन भासति वा करोति वा  
ततो नं सुखमन्वेति छायाऽव अनपायिनी।   
    
३। अक्कोच्छि मं अवधि मं अजिनि मं अहासि मे ३  
ये तं उपनय्हन्ति वेरं तेसं न सम्मति।   
    
४। अक्कोच्छि मं अवधि मं अजिनि मं अहासि मे ४  
ये तं न उपनय्हन्ति वेरं तेसूपसम्मति।   
    
[प्त्स् पगे ००२] [\क़् २।]       
५। न हि वेरेन वेरानि सम्मन्तीध कुदाचनं ५  
अवेरेन च सम्मन्ति एस धम्मो सनन्तनो।   
    
६। परे च न विजानन्ति मयमेत्थ यमामसे ६  
ये च तत्थ विजानन्ति ततो सम्मन्ति मेधगा।   
    
७। सुभानुपस्सिं विहरन्तं इन्द्रियेसु असंवुतं ७  
भोजनम्भि अमत्तञ्ञुं कुसीतं हीनवीरियं  
तं वे पसहति मारो वातो रुक्खऽंव दुब्बलं।   
    
३ आक्रोशन्मामवोचन्माम जयन्मामहापयत्  
अत्र ये उपनह्यन्ते वैरं तेषां न शाम्यति।   
४ आक्रोशन्मामवोचनमामजयन्मामहापयत्  
अत्र ये नोपनह्यन्ते वैरं तेषां प्रशाम्यति।   
(मूलसर्वास्तिवादिविनय। कोशाम्बकवस्तु)  
५ न हि वैरेण वैराणि शाम्यन्तीह कदाचन  
क्षान्त्या वैराणि शाम्यन्ति एष धर्म: सनातन: ।   
६ परेऽत्र न विजानन्ति वयमत्रोद्यमामहे  
अत्र ये तु विजानन्ति तेषां शाम्यन्ति मेधका: ।   
(मूलसर्वास्तिवादिविनय। कोशाम्बकवस्तु)  
    
[ब्ज्त् पगे २८] [\x २८।]       
८। असुभानुपस्सिं विहरन्तं इन्द्रियेसु सुसंवुतं ८  
भोजनम्भि च मत्तञ्ञुं सद्धं आरद्धवीरियं  
तं वे नप्पसहति मारो वातो सेलऽंव पब्बतं।   
    
९। अनिक्कसावो कासावं यो वत्थं परिदहेस्सति ९  
अपेतो दमसच्चेन न सो कासावमरहति।   
    
१०। यो च वन्तकसावस्स सीलेसु सुसमाहितो १०  
उपेतो दमसच्चेन स वे कासावमरहति।   
    
११। असारे सारमतिनो सारे चासारदस्सिनो ११  
ते सारं नाधिगच्छन्ति मिच्छासङ्कप्पगोचरा।   
    
१२। सारञ्च सारतो ञत्वा असारञ्च असारतो १२  
ते सारं अधिगच्छन्ति सम्मासङ्कप्पगोचरा।   
    
१३। यथागारं दुच्छन्नं वुट्ठि समतिविज्झति १३  
एवं अभावितं चित्तं रागो समतिविज्झति।   
    
[प्त्स् पगे ००३ [\क़् ३।] १४।] यथागारं सुच्छन्नं वुट्ठि न समतिविज्झति १४  
एवं सुभावितं चित्तं रागो न समतिविज्झति।   
    
१५। इध सोचति पेच्च सोचति पापकारी उभयत्थ सोचति १५  
सो सोचति सो विहञ्ञति दिस्वा कम्म किलिट्ठमत्तनो।   
    
१६। इध मोदति पेच्च मोदति कतपुञ्ञो उभयत्थ मोदति १६  
सो मोदति सो पमोदति दिस्वा कम्म विसुद्धिमत्तनो।   
    
१७। इध तप्पति पेच्च तप्पति पापकारी उभयत्थ तप्पति १७  
पापं मे कतन्ति तप्पति भिय्यो तप्पति दुग्गतिं गतो।   
    
१८। इध नन्दति पेच्च नन्दति पापकारी उभयत्थ नन्दति १८  
पापं मे कतन्ति नन्दति भिय्यो नन्दति सुग्गतिं गतो।   
    
[ब्ज्त् पगे ३०] [\x ३०।]       
१९। बहुम्पि चे सहितं भासमानो १९  
न तक्करो होति नरो पमत्तो  
गोपोऽव गावो गणयं परेसं  
न भागवा सामञ्ञस्स होति।   
    
२०। अप्पम्पि चे सहितं भासमानो २०  
धम्मस्स होति अनुधम्मचारी  
रागञ्च दोसञ्च पहाय मोहं  
सम्मप्पजानो सुविमुत्तचित्तो  
अनुपादियानो इध वा हुरं वा  
स भागवा सामञ्ञस्स होति।   
    
यमकवग्गो पठमो।   
    
[प्त्स् पगे ००४] [\क़् ४।]       
२। अप्पमादवग्गो।   
    
१। अप्पमादो अमतपदं पमादो मच्चुनो पदं २१  
अप्पमत्ता न मीयन्ति ये पमत्ता यथा मता।   
    
२। एतं विसेसतो ञत्वा अप्पमादम्हि पण्डिता २२  
अप्पमादे पमोदन्ति अरियानं गोचरे रता।   
    
३। ते झायिनो साततिका निच्चं दऌहपरक्कमा २३  
फुसन्ति धीरा निब्बाणं योगक्खेमं अनुत्तरं।   
    
४। उट्ठानवतो सतिमतो सुचिकम्मस्स निसम्मकारिनो २४  
सञ्ञतस्स च धम्मजीविनो अप्पमत्तस्स यसोऽभिवड्ढति।   
    
५। उट्ठानेनप्पमादेन सञ्ञमेन दमेन च २५  
दीपं कयिराथ मेधावी यं ओघो नाभिकीरति।   
    
१ अप्रमादो ह्यमृतपदं प्रमादो मृत्युन: पदम्  
अप्रमत्ता न बीरयन्ते ये प्रमत्ता: सदा मृता: ।   
(उदानवर्ग-अप्रमादवर्ग। [व्। ६]  
अप्रमदु अमतपद प्रमदु मचुनो पद  
अप्रमत न मियति ये प्रमत यध मुतु। (प्रा। ध। )  
२ एतद् विशेषतो ग्ञत्वा ह्यप्रमादस्य पणडित:   
अप्रमादे प्रमोदत नित्यमार्य: स्वगोचरम्।   
(उदानवर्ग-अप्रमादवर्ग। [व्। १०]  
एत विशेषध ञत्व अप्रमदस पनितो  
अप्रमदि प्रमोदिअ अरिअन गोयरि रतो। (प्रा। ध। )  
४ उत्थानवत: स्मृतात्मन: शुचिचित्तस्य निशम्यचारिण:   
संयतस्य हि धर्मजीविनो ह्यप्रमत्तस्य यशोऽभिवर्धति।   
(उदानवर्ग-अप्रमादवर्ग। [व्। ६]  
उठनमतो सम्तिमतो सुयिकमस निश्मचरिनो  
सञत हि धमजीविनो अप्रमतस यशिधवढति। (प्रा। ध। [अ। ३](८)  
५ उत्थानेनाप्रमादेन संयमेन दमेन च  
द्वीपं करोति मेधावि तमोघोनाभिमर्दति।   
(उदान-अप्रमाद। [व्। ५]  
उठनेन अप्रमदेन सञमेन दमेन च  
दिवु करोति मेधवि य जर नभिमर्दति। (प्रा। ध। [अ। ३](७)  
    
[ब्ज्त् पगे ३२] [\x ३२।]       
६। पमादमनुयुञ्जन्ति बाला दुम्मेधिनो जना २६  
अप्पमादञ्च मेधावि धनं सेट्ठऽंव रक्खति।   
    
७। मा पमादमनुयुञ्जेथ मा कामरति सन्थवं २७  
अप्पमत्तो हि झायन्तो पप्पोति विपुलं सुखं।   
    
८। पमादं अप्पमादेन यदा नुदति पण्डितो २८  
पञ्ञापासादमारुय्ह असोको सोकिनिं पजं  
पब्बतट्ठोऽव भुम्मट्ठे धीरो बाले अवेक्खति।   
    
[प्त्स् पगे ००५] [\क़् ५।]       
९। अप्पमत्तो पमत्तेसु सुत्तेसु बहुजागरो २९  
अबलस्सऽंव सीघस्सो हित्वा याति सुमेधसो।   
    
१०। अप्पमादेन मघवा देवानं सेट्ठतं गतो ३०  
अप्पमादं पसंसन्ति पमादो गरहितो सदा।   
    
११। अप्पमादरतो भिक्खु पमादे भय दस्सिवा ३१  
संयोजनं अणुं थूलं डहं अग्गीव गच्छति।   
१२। अप्पमादरतो भिक्खु पमादे भय दस्सिवा ३२  
अभब्बो परिहाणाय निब्बाणस्सेव सन्तिके।   
    
अप्पमादवग्गो दुतियो।   
    
६ प्रमद अनुयुजति बल द्रुमेधिनो जन  
अप्रमद तु मेधवि धन शेठि व रछति। (प्रा। ध। [अ। ४](१४)  
प्रमादमनुवर्तन्ते बालादुर्मेधसो जना:   
अप्रमादं तु मेधावी धनं श्रेष्ठी व रक्षते।   
(उदानवर्ग-अप्रमादवर्ग। [व्। १०]  
७ प्रमादं नानुयुज्येत न कामरतिसंस्तवम्  
अप्रमत्त: सदाध्यायी प्रापनुते परमं सुखं।   
(उदानवर्ग। [इव्। व्। ११]  
न इ प्रमद समयु अप्रति असव छयि  
अप्रमतो हि झयतु प्रनोति परमु सुखु। (प्रा। ध। )  
अप्रमदि प्रमोदिय म गामरति सम्भमु  
अप्रमतो हि झयतु विशेष अधिगछति। (प्रा। ध। )  
८ प्रमादमप्रमादेन यदा नुदति पण्डित:   
प्रग्ञाप्रसादमारुह्य त्वशोक: शोकिनीं प्रजाम्  
पर्वतस्थ इव भूमिष्ठान् धीरो बालानवेक्षते।   
(उदान-अप्रमाद। [व्। ४]  
प्रग्ञाप्रसादमारुह्याशोच्य: शोचतो जनान्  
भूमिष्ठानिव श्लैअस्थ: सर्वान् प्राग्ञोऽनुपश्यति।   
(योगभाष्य। [त्](४०)  
प्रमद अप्रमदेन यद नुदति पनितु  
प्रञ प्रसद अरुयु अशोक शोइनो जन  
प्रवतठोव भुमठ धीरु बल अवेछति। (प्रा। ध। [अ ३](१५)  
९ अप्रमतु प्रमतेषु सुतेषु बहो जगरु  
अबलश व भद्रशु हत्व यति सुमेधसु।   
१० अप्रमदं प्रशंसन्ति प्रमादो गर्हित: सदा  
अप्रमादेन मघवान् देवानां श्रेष्ठतां गत: ।   
(उदानवर्ग। [इव्। व्। २४]  
अप्रमदेन मकह देवन समिधि गतु  
अप्रमद प्रग्झति प्रमदु गरहितु सद। (प्रा। ध। [अ ३](१७)  
११ अप्रमादरतो भिक्षु: प्रमादे भयदर्शक:   
दुर्गादुदधरत आत्मानं पङ्कसन्न इव कुञ्जर: ।   
(उदानवर्ग अप्रमाद। १३)  
१२ अप्रमद रतु यो भिखु प्रमदि भयदर्शि वा अभवु परिहनए निवनसेव सतिइ।   
(प्रा। ध। [ब्। ३२]  
    
[ब्ज्त् पगे ३४] [\x ३४।]       
३। चित्तवग्गो।   
    
१। फन्दनं चपलं चित्तं दुरक्खं दुन्निवारयं ३३  
उजुं करोति मेधावी उसुकारोऽव तेजनं।   
    
२। वारिजोऽव थले खित्तो ओकमोकत उब्भतो ३४  
परिफन्दतिदं चित्तं मारधेय्यं पहातवे।   
    
३। दुन्निग्गहस्स लहुनो१ यत्थकामनिपातिनो ३५  
चित्तस्स दमथो साधु चित्तं दन्तं सुखावहं।   
    
[प्त्स् पगे ००६] [\क़् ६।]       
४। सुदुद्दसं सुनिपुनं यत्थकामनिपातिनं ३६  
चित्तं रक्खेथ मेधावी चित्तं गुत्तं सुखावहं।   
    
५। दूरङ्गमं एकचरं असरीरं कुहासयं ३७  
ये चित्तं सञ्ञमेस्सन्ति मोक्खन्ति मारबन्धना।   
    
६। अनवट्ठितचित्तस्स सद्धम्मं अविजानतो ३८  
परिपलवपसादस्स पञ्ञा न परिपूरति।   
    
७। अनवस्सुतचित्तस्स अननवाहतचेतसो ३९  
पुञ्ञपापपहीणस्स नत्थि जागरतो भयं।   
    
८। कुम्भूपमं कायमिमं विदित्वा नगरूपमं चित्तमिदं ठपेत्वा ४०  
योधेथ मारं पञ्ञायुधेन जितञ्च रक्खे अनिवेसनो सिया।   
    
९। अचिरं वतयं कायो पठविं अधिसेस्सति ४१  
छुद्धो अपेतविञ्ञाणो निरत्थऽंव कलिङ्गरं।   
    
१०। दिसो दिसं यन्तं कयिरा वेरी वा पन वेरिनं ४२  
मिच्छापणिहितं चित्तं पापियो नं ततो करे।   
    
१ स्पन्दनं चपलं चित्तं दूरक्षं दुर्निवारणम्  
सृजुं करोति मेधावी इषुकार इव तेजनम्।   
(उदानवर्ग-चित्त। ८)  
द्रुरज द्रुनिवरण। (प्रा। ध। [अ। ८]  
२ वारिज इव स्थले क्षिपतमोकादोघात् समुद्धृत:   
परिष्पन्दति वै चित्तं मारधेयं प्रहातवै।   
(उदानवर्ग। [व्। २]  
५ दुरगम एकचर अशरिर गुहशय  
ये चित सञमेशति मोचति मरभतन। (प्रा। ध। )  
६ अनवस्थीत चित्तस्य सद्धर्म मविजानत:   
परिप्लवल्रसादस्य प्रग्ञा न परिपूर्यते। (उदानवर्ग। ३१। [व्। २८]  
अनवट्ठित चितस (प्रा। ध। [अ। १]  
७ अनवशुत चितस (प्रा। ध। [अ। ४]  
९ अयिरेन वत इ कयु पधवि। । । । सिति  
रुछु। । । । चिञन निरथ ब कडीगरु (प्रा। ध। [च् वो](१४)  
अविरं वत कायोऽयं पृथिवीमधिशेष्यति  
शुन्यव्यपेतविग्ञानो निरस्तं वा कडङ्गरम्। (उदान वर्ग। [व्। ३५]  
    
[ब्ज्त् पगे ३६] [\x ३६।]       
११। न तं माता पिता कयिरा अञ्ञे वा पि च ञातका ४३  
सम्मापणिहितं चित्तं सेय्यसो नं ततो करे।   
    
चित्तवग्गो ततियो।   
    
[प्त्स् पगे ००७] [\क़् ७।]       
पुप्फवग्गो।   
    
१। को इमं पठविं विचेस्सति[अ ४४]  
*यमलोकञ्च इमं सदेवकं  
को धम्मपदं सुदेसितं  
कुसलो पुप्फमिव पचेस्सति।   
    
२। सेखो पठविं विचेस्सति ४५  
यमलोकञ्च इमं सदेवकं  
सेखो धम्मपदं सुदेसितं  
कुसलो पुप्फमिव पचेस्सति।   
    
३। फेणूपमं कायमिमं विदित्वा  
मरीचिधम्मं अभिसम्बुधानो  
छेत्वान मारस्स पपुप्फकानि[ब्]  
अदस्सनं मच्चुराजस्स गच्छे।   
    
४। पुप्फानि हेव पचिनन्तं ब्यासत्तमनसं नरं ४७  
सुत्तं गामं महोघोऽव मच्चु आदाय गच्छति।   
    
५। पुप्फानि हेव पचिनन्तं ब्यासत्तमनसं नरं ४८  
अतित्तं येव कामेसु अन्तको कुरुते वसं।   
    
६। यथापि भमरो पुप्फं वण्णगन्धं अहेठयं ४९  
पऌएति रसमादाय एवं गामे मुनी चरे।   
    
७। न परेसं विलोमानि न परेसं कताकतं ५०  
अत्तनोऽव अवेक्खेय्य कतानि अकतानि च।   
    
[प्त्स् पगे ००८] [\क़् ८।]       
८। यथापि रुचिरं पुप्फं वण्णवन्तं अगन्धकं ५१  
एवं सुभासिता वाचा अफला होति अकुब्बतो।   
    
९। यथापि रुचिरं पुप्फं वण्णवन्तं सगन्धकं ५२  
एवं सुभासिता वाचा सफला होति पकुब्बतो।   
    
१ *(यमलोक जि) इत सदेवक  
को धमपद सुदेशित कुशल पुषविव पयेषिति (प्रा। ध। [च्। १]  
२ बुधु प्रध। । । । षिति यमलोक जि एत सदेवक।   
बुधु धमपद सुदेसित कुशल पुषचिव पयेषिति (प्रा। ध। [च्। २]  
[अ] विजेस्सति इति बहूसु।   
[ब्] सपुप्फकाकानीति केसुचि।   
४ सुप्तं व्याघ्रं महोघो वा मृत्युरादाय गच्छति। सञ्चिन्वानकमेवैनं  
कामानमवितृप्तनम्।   
(शान्तिपर्व। ९९३९। महाभारत। )  
५ पुष्पाणीव विचिन्वन्तमन्यत्रगतमानसम्। अनवाप्तेषु कामेषु  
मृत्युरभ्येति मानवम्। (शान्तिपर्व। ६५४०। महाभारत। )  
    
[ब्ज्त् पगे ३८] [\x ३८।]       
१०। यथापि प्पुफरासिम्हा कयिरा मालाकुणे बहू ५३  
एवं जातेन मच्चेन कत्तब्बं कुसलं बहुं।   
    
११। न पुप्फगन्धो पटिवातमेति न चन्दनं तगरमल्लिका वा ५४  
सतञ्च गन्धो पटिवातमेति सब्बा दिसा सप्पुरिसो पवाति।   
    
१२। चन्दनं तगरं वापि उप्पलं अथ वस्सिकी ५५  
एतेसं गन्धजातानं सीलगन्धो अनुत्तरो।   
    
१३। अप्पमत्तो अयं गन्धो यायं तगरचन्दनी ५६  
यो च सीलवतं गन्धो वाति देवेसु उत्तमो।   
१४। तेसं सम्पन्नसीलानं अप्पमादविहारिनं ५७  
सम्मदञ्ञा विमुत्तानं मारो मग्गं न विन्दति।   
    
१५। यथा सङ्कारधानस्मिं उज्झितस्मिं महापथे ५८ पदुमं तत्थ जायेथ सुचिगन्धं  
मनोरमं।   
[प्त्स् पगे ००९] [\क़् ९।]       
१६। एवं सङ्कारभूतेसु अन्धभूते पुथुज्जने ५९  
अतिरोचति पञ्ञाय सम्मासम्बुद्धसावको।   
    
पुप्फवग्गो चतुत्थो।   
    
४। बालवग्गो।   
    
१। दीघा जागरतो रत्ति दीघं सन्तस्स योजनं ६०  
दीघो बालानं संसारो सद्धम्म अविजानतं।   
    
२। चरञ्चे नाधिगच्छेय्य सेय्यं सदिसमत्तनो ६१  
एकचरियं दऌहं कयिरा नत्थि बाले सहायता।   
    
३। पुत्ता मत्थि धनम्मत्थि इति बालो विहञ्ञति ६२  
अत्ता हि अत्तनो नत्थि कुतो पुत्ता कुतो धनं।   
    
४। यो बालो मञ्ञति बाल्यं पणडितो वाऽपि तेन सो ६३  
बालो च पण्डितमानी स वे बालोऽति वुच्चति।   
    
५। यावजीवम्पि चे बालो वण्डितं पयिरुपासति ६४  
न सो धम्मं विजानाति दब्बी सूपरसं यथा।   
    
[प्त्स् पगे ०१०] [\क़् १०।]       
६। मुहुत्तम्पि चे विञ्ग्ञु पण्डितं पयिरुपासति ६५  
खिप्पं धम्मं विजानाति जिव्हा सूपरसं यथा।   
    
१५ यध सगर उडस उझितस मह पथि  
पदुमु तत्र जएअ सुयि गन्ध मनोरमु। (प्रा। ध। [च्। ३]  
१६ यध सघ धमा आ अन्धभूते प्रुधिजने  
अभिओति प्रञै समेसबुध शवक। (प्रा। ध। [च्। ४]  
    
[ब्ज्त् पगे ४०] [\x ४०।]       
७। चरन्ति बाला दुम्मेधा अमित्तेनेव अत्तना ६६  
करोन्ता पापकं कम्मं यं होति कटुकप्फलं।   
    
८। न तं कम्मं कतं साधु यं कत्वा नानुतप्पति ६७  
यस्स अस्सुमुखो रोदं विपाकं पटिसेवति।   
    
९। तञ्च कम्मं कतं साधु यं कत्वा नानुतप्पति ६८  
यस्स पतीतो सुमनो विपाकं पटिसेवति।   
    
१०। मधुवा मञ्ञति बालो याव पापं न पच्चति ६९  
यदा च पच्चति पापं अथ बालो दुक्खं निगच्छति।   
    
११। मासे मासे कुसग्गेन बालो भुञ्जेथ भोजनं ७०  
न सो सङ्खतधम्मानं कलं अग्घति सोऌअसिं।   
१२। न हि पापं कतं कम्म सज्जु खीरऽंव मुच्चति ७१  
डहन्तं बालमन्वेति भस्मच्छन्नोऽव पावको।   
    
१३। यावदेव अनत्थाय ञत्तं बालस्स जायति ७२  
हन्ति बालस्स सुक्कंसं मुद्धमस्स विपातयं।   
    
[प्त्स् पगे ०११] [\क़् ११।]       
१४। असतं भावनमिच्छेय्य पुरेक्खारञ्च भिक्खुसु ७३  
आवासेसु च इस्सरियं पूजा परकुलेसु च।   
    
१५। ममेव कतं मञ्ञन्तू गिही पब्बजिता उभो ७४  
ममेव अतिवसा अस्सु किच्चाकिच्चेसु किस्मिचि  
इति बालस्स सङ्कप्पो इच्छा मानो च वड्ढति।   
    
१६। अञ्ञा हि लाभूपनिसा अञ्ञा निब्बानगामिनी ७५  
एवमेतं अभिञ्ञाय भिक्खु बुद्धस्स सावको  
सक्कारं नाभिनन्देय्य विवेकमनुब्रूहये।   
    
बालवग्गो पञ्चमो।   
    
६। पण्डितवग्गो।   
    
१। निधिनऽंव पवत्तारं यं पस्से वज्जदस्सिनं ७६  
निग्गय्हवादिं मेधाविं तादिसं पण्डितं भजे  
तादिसं भजमानस्स सेय्यो होति न पापियो।   
    
११ मासे मासे कुशाग्रेण बालो भुञ्जेत भोजनम्  
न सो खुद्धे प्रसादन्य कलामर्घति षोडशीम्।   
(महावस्तु। [इइइ। ४३६] पिट)  
मसि मसि सहसेन यएअ शतेन च  
नेव सघस धमेसु कल अवेति षोडशि। (प्रा। ध। [च्। १४]  
    
[ब्ज्त् पगे ४२] [\x ४२।]       
२। ओवदेय्यनुसासेय्य असब्भा च निवारये ७७  
सतं हि सो पियो होति असतं होति अप्पियो।   
    
३। न भजे पापके मित्ते न भजे पुरिसाधमे ७८  
भजेथ मित्ते कल्याणे भजेथ पुरिसुत्तमे।   
    
[प्त्स् पगे ०१२] [\क़् १२।]       
४। धम्मपीति सुखं सेति विप्पसन्नेन तेजसा ७९  
अरियप्पवेदिते धम्मे सदा रमति पण्डितो।   
    
५। उदकं हि नयन्ति नेत्तिका उसुकारा नमयन्ति तेजनं ८०  
दारुं नमयन्ति तच्छका अत्तानं दमयन्ति पण्डिता।   
    
६। सेलो यथा एकघनो वातेन न समीरति ८१  
एवं निन्दापसंसासु न समिञ्जन्ति पण्डिता।   
    
७। यथापि रहदो गम्भीरो विप्पसन्नो अनाविलो ८२  
एवं धम्मानि सुत्वान विप्पसीदन्ति पण्डिता।   
    
८। सब्बत्थ वे सप्पुरिसा चजन्ति न कामकामा लपयन्ति सन्तो ८३  
सुखेन फुट्ठा अथ वा दुखेन नोच्चावचं पण्डिता दस्सयन्ति।   
    
९। न अत्तहेतु न परस्स हेतु ८४  
न पुत्तमिच्छे न धनं न रट्ठं  
न इच्छेय्य अधम्मेन समिद्धिमत्तनो  
स सीलवा पञ्ञवा धम्मिको सिया।   
    
१०। अप्पका ते मनुस्सेसु ये जना पारगामिनो ८५  
अथायं इतरा पजा तीरमेवानुधावति।   
    
[प्त्स् पगे ०१३] [\क़् १३।]       
११। ये च खो सम्मदक्खाते धम्मे धम्मानुवत्तिनो ८६  
ते जना पारमेस्सन्ति मच्चुधेय्यं सुदुत्तरं।   
    
१२। कण्हं धम्मं विप्पहाय सुक्कं भावेथ पण्डितो ८७  
ओका अनोकं आगम्म विवेके यत्थ दूरमं।   
    
९ यो अत्म हेतु न परस हेतु। पवनि कमनि समयरे अ।   
न इछिअ अधमेन समिधि अत्मनो।   
स शिलव पनितु धम्मिहो सिद। (प्रा। ध। [च्। २६]   
    
[ब्ज्त् पगे ४४] [\x ४४।]       
१३। तत्राभिरतिमिच्छेय्य हित्वा कामे अकिञ्चनो ८८  
परियोदपेय्य अत्तानं चित्तक्लेसेहि पण्डितो।   
    
१४। येसं सम्बोधिअङ्गेसु सम्मा चित्तं सुभावितं ८९  
आदानपटिनिस्सग्गे अनुपादाय ये रता  
खीणासवा जुतिमन्तो ते लोके परिनिब्बुता।   
    
पण्डितवग्गो छट्ठो।   
    
७। अरहन्तवग्गो।   
    
१। गतद्धिनो विसोकस्स विप्पमुत्तस्स सब्बधि ९०  
सब्बगन्थप्पहीणस्स परिऌआहो न विज्जति।   
    
२। उय्युञ्जन्ति सतिमन्तो न निकेते रमन्ति ते ९१  
हंसाऽव पल्ललं हित्वा ओकमोक जहन्ति ते।   
    
[प्त्स् पगे ०१४] [\क़् १४।]       
३। येसं सन्निचयो नत्थि ये परिञ्ञातभोजना ९२  
सुञ्ञतो अनिमित्तो च विमोक्खो येस गोचरा  
आकासेऽव सकुन्तानं गति तेसं दुरन्नया  
    
४। यस्सासवा परिक्खीणा आहारे च अनिस्सितो ९३  
सुञ्ञतो अनिमित्तो च विमोक्खो यस्स गोचरो  
आकासेऽव सकुन्तानं पदं तस्स दुरन्नयं  
    
५। यस्सिन्द्रियानि समथं गतानि ९४ अस्सा यथा सारथिना सुदन्ता  
पहीणमानस्स अनासवस्स  
देवाऽपि तस्स पिहयन्ति तादिनो।   
    
६। पठविसमो नो विरुज्झति इन्दखीलूपमो तादि सुब्बतो ९५  
रहदोऽव अपेतकद्दमो संसारा न भवन्ति तादिनो।   
    
[ब्ज्त् पगे ४६] [\x ४६।]       
७। सन्तं तस्स मनं होति सन्ता वाचा च कम्म च ९६  
सम्मदञ्ञा विमुत्तस्स उपसन्तस्स तादिनो।   
    
८। अस्सद्धो अकतञ्ञू च सन्धिच्छेदो च यो नरो ९७  
हतावकासो वन्तासो स वे उत्तमपोरिसो।   
    
९। गामे वा यदि वा रञ्ञे निन्ने वा यदि वा थले ९८  
यत्थारहन्तो विहरन्ति तं भूविं रामणेय्यकं।   
    
[प्त्स् पगे ०१५] [\क़् १५।]       
१०। रमणीयानि अरञ्ञानि यत्थ न रमती जनो ९९   
वीतरागा रमिस्सन्ति न ते कामगवेसिनो।   
    
अरहन्तवग्गो सत्तमो।   
    
८। सहस्सवग्गो।   
    
१। सहस्सम्पि चे वाचा अनत्थपदसंहिता १००  
एकं अत्थपदं सेय्यो यं सुत्वा उपसम्मति।   
    
२। सहस्सम्पि चे गाथा अन्त्थपदसंहिता १०१  
एकं गाथापदं सेय्या यं सुत्वा उपसम्मति।   
    
३। यो चे गाथासतं भासे अनत्थपदसंहितं १०२  
एकं धम्मपदं सेय्या यं सुत्वा उपसम्मति।   
    
१ सहस्रमपि वाचानामनर्थपदसम्भिता  
एका अर्थवती श्रेया यं श्रुत्वा उपशाम्यति।   
(महावस्तु। ३। ४३६ पिट)  
सहस बि य वशन अनथ पद सहित  
एक गध पद षेभ य षुत्व उवशमति। (प्रा। ध। [च्। ७२]  
२ सहस्रमपि गाथानामनर्थपदसंहिता  
एका अर्थवती श्रेया यं श्रुत्वा उपशाम्यति।   
(महावस्तु। ३। ४३६ पिट)  
३ ज गध शत भषे अनत पद सहित  
एक गध पद षेहो य षूत्व उवशमति। (प्रा। ध। [च्। १०]  
    
[ब्ज्त् पगे ४८] [\x ४८।]       
४। यो सहस्सं सहस्सेन सङ्गामे मानुसे जिने १०३  
एकञ्च जेय्य अत्तानं स वे सङ्गामजुत्तमो।   
    
५। अत्ता हवे जितं सेय्यो या चायं इतरा पजा १०४  
अत्तदन्तस्स पोसस्स निच्चं सञ्ञतचारिनो।   
    
६। नेव देवो न गन्धब्बो न मारो सह ब्रह्मुना १०५  
जितं अपजितं कयिरा तथारूपस्स जन्तुनो।   
    
[प्त्स् पगे ०१६] [\क़् १६।]       
७। मासे मासे सहस्सेन यो यजेथ सतं समं १०६  
एकञ्च भावितत्तानं मुहुत्तम्पि पूजये  
सा येव पूजना सेय्या यञ्चे वस्ससतं हुतं।   
    
८। यो च वस्ससतं जन्तु अग्गिं परिचरे वने १०७  
एकञ्च भावितत्तानं मुहुत्तम्पि पूजये  
सा येव पूजना सेय्या यञ्चे वस्ससतं हुतं।   
    
९। यं किञ्चि यिट्ठं व हुतं व लोके १०८  
संवच्छरं यजेथ पुञ्ञपेक्खो  
सब्बम्पि तं न चतुभागमेति  
अभिवादना उज्जुगतेसु सेय्या।   
    
१०। अभिवादनसीलिस्स निच्चं वद्धापचायिनो १०९  
चत्तारा धम्मा वड्ढन्ति आयु वण्णो सुखं बलं।   
    
४ यो शतानि सहस्राणां सङ्ग्रामे मनुजान् जयेत्  
यो चैकं जयेदात्मानं स वै सङ्ग्रामजिद्वर: । (महावस्तु। ३। ४३६ पिट)  
यो सहस सहसनि सगमि मनुष जिनि  
एक जि। । । । अत्मन सो हो सगमु उतमु। (प्रा। ध। [च्। ६]  
७ वर्षे वर्षेश्वमेधेन यो यजेत शतं समा:   
मंसानि च न खादेद्यस्तयो: पुण्यफलं समम्। (मनु। [व्। ५३]  
यो यजेत सहस्राणां मासे मासे शताशतम्  
न सो बुद्धे प्रसादस्य कलामर्घति षोडशीम्।   
(महावस्तु। ३। ४३६ पिट)  
मसि मसि सहसिन यो यएव शतेन च  
नेवि बुधि प्रसदस कल अवेति षोडश। (प्रा। ध। )  
८ यो च वर्षशतं जीवेदगनिं परिचरन्शचरेत्  
पत्राहारो छमावासी करोन्तो चिविधं तपम्  
यश्चैकं भावितात्मानं मुहूर्तम्पि पूजयेत्  
सा एका पूजना श्रेयो न च वर्षशतं हुतम्।   
(महावस्तु। ३। ४३६ पिट)  
य ज वष शत जतु अगि परियर वने  
। । । । स पि तेलेन दिव रत्र अतद्रित  
एक जि भवितत्मन मुहूतविव पुअए  
सयेव पुयन षेभ यजि वष शत होतु। (प्रा। ध। [च्। २०, २१]  
९ यत् किञ्चिदिष्टं च हुतं च लोके  
संवत्सरं यजति पुण्यप्रेक्षो  
सर्वं हि तं न चतुर्भागमेति  
अभिवादनं उज्जुगतेषु श्रेयम्। (महावस्तु। ३। ४३६ पिट)  
य किजि यिठ व होत व लोके  
। । । । । । । । । । । । । । । । । । ।   
। । । । । । । । । । । । । । । । । । ।   
अभिवदन उजुकतेषु षिहो। (प्रा। ध। [च्। २२]  
१० अभिवादनशीलस्य नित्यं वृद्धोपसेविन:   
चत्वारि सम्प्रवर्धन्ते आयुर्विद्या यशो बलम्।   
(मसुस्मृति। २। १२१)  
अधिवदनशिलिस निच वृढवसयिनो  
चत्वरि तस वर्धति अयो किर्ति सुभ बल। (प्रा। ध। [च्वो। ३४]  
    
[ब्ज्त् पगे ५०] [\x ५०।]       
११। यो च वस्ससतं जीवे दुस्सीलो असमाहितो ११०  
एकाहं जीवितं सेय्यो सीलवन्तस्स झायिनो।   
    
१२। यो च वस्ससतं जीवे दुप्पञ्ञो असमाहितो १११  
एकाहं जीवितं सेय्यो पञ्ञवन्तस्स झायिनो।   
    
१३। यो च वस्ससतं जीवे कुसीतो हीनवीरियो ११२  
एकाहं जीवितं सेय्यो विरियमारभतो दऌहं।   
    
१४। यो च वस्ससतं जीवे अपस्सं उदयव्ययं ११३  
एकाहं जीवितं सेय्यो पस्सतो उदयव्ययं।   
    
[प्त्स् पगे ०१७] [\क़् १७।]       
१५। यो च वस्ससतं जीवे अपस्सं अमतं पदं ११४  
एकाहं जीवितं सेय्यो पस्सतो अमतं पदं।   
    
१६। यो च वस्ससतं जीवे अपस्सं धम्ममुत्तमं ११५  
एकाहं जीवितं सेय्यो पस्सतो धम्ममुत्तमं।   
    
सहस्सवग्गो अट्ठमो।   
    
९। पापवग्गो।   
    
१। अभित्वरेथ* कल्याणे पापा चित्तं निवारये ११६  
दन्धं हि करोतो पुञ्ञं पापस्मिं रमती मनो।   
    
११ यो च वर्षशतं जीवेददु: शीलो असमाहित:   
एकाहं जीवितं श्रेय: शीजवन्तस्य ध्यायतो।   
(महावस्तु। ३। ४३६ पिट)  
१३ यो च वर्षशतं जीवेत् कुशीदो हीनवीर्य्यवान्  
एकाहं जीवितं श्रेय: शीलवन्तस्य ध्यायतो।   
(महावस्तु। ३। ४३६ पिट)  
य जि वष शत जिवि कुसिधु हिनविरियव  
मुहुतु जीवित षेभ विरिय अरहतो दाढ। (प्रा। ध। [च्। १७]  
१४ यो च। । । । । । अपश्यं उदयव्ययम्  
। । । । । । । पश्यतो उदयव्ययम्। (महावस्तु। ३। ४३६ पिट)  
य जि वष शत जिवि अपशु उद  
मुहुत जीवित षेहु पशतो उदकवय। (प्रा। ध। [च्। १८]  
१५ यो च। । । । । । अपश्यं अमृतं पदम्  
। । । । । । पश्यतो अमृतं पदम्। (महावस्तु। ३। ४३६ पिट)  
१६ यो च। । । । । । अपश्यं धर्ममुत्तमम्  
। । । । । । पश्यतो धर्ममुत्तमम्। (महावस्तु। ३। ४३६ पिट)  
य ज वष शत जिवि अपशु धमु उतमु  
मुहुत जीवित सेहु पशतु धमु उतमु। (प्रा। ध। [ग्। १९]  
* अभित्थरेथ-बहूसु।   
    
[ब्ज्त् पगे ५२] [\x ५२।]       
२। पापं चे पुरिसो कयिरा न तं कयिरा पुनप्पुनं ११७  
न तम्हि छन्दं कयिराथ दुक्खो पापस्स उच्चयो।   
    
३। पुञ्ञं चे पुरिसो कयिरा कयिराथेतं पुनप्पुनं ११८  
तम्हि छन्दं कयिराथ सुखो पुञ्ञस्स उच्चयो।   
    
४। पापोऽपि पस्सति भद्रं याव पापं न पच्चति ११९  
यदा च पच्चति पापं अथ पापो पापानि पस्सति  
    
[प्त्स् पगे ०१८] [\क़् १८।]       
५। भद्रोऽपि पस्सति पापं याव भद्रं न पच्चति १२०  
यदा च पच्चति भद्रं अथ भद्रो भद्रानि पस्सति।   
    
६। माऽपमञ्ञेथ पापस्स न मन्तं आगमिस्सति १२१  
उदबिन्दुनिपातेन उदकुम्भोऽपि पूरति  
पूरति बालो पापस्स थोकथोकम्पि आचिनं।   
    
७। माऽपमञ्ञेथ पुञ्ञस्स न मं तं आगमिस्सति १२२  
उदबिन्दुनिपातेन उदकुम्भोऽपि पूरति  
पूरति धीरो पुञ्ञस्स थोकथोकम्पि आचिनं।   
    
[ब्ज्त् पगे ५४] [\x ५४।]       
८। वाणिजोऽव भयं मग्गं अप्पसत्थो महद्धनो १२३  
विसं जीवितुकामोऽव पापानि परिवज्जये।   
    
९। पाणिम्हि चे वणो नास्स हरेय्य पाणिना विसं १२४  
नाब्बणं विसमन्वेति नत्थि पापं अकुब्बतो।   
    
१०। यो अप्पदुट्ठस्स नरस्स दुस्सति १२५  
सुद्धस्स पोसस्स अनङ्गणस्स  
तमेव बालं पच्चेति पापं  
सुखुमो रजो पटिवातऽंव खित्तो।   
    
११। गब्भमेकेऽपपज्जन्ति निरयं पापकम्मिनो १२६  
सग्गं सुगतिनो यन्ति परिनिब्बन्ति अनासवा।   
    
[प्त्स् पगे ०१९] [\क़् १९।]       
१२। न अन्तलिक्खे न समुद्दमजझे १२७  
न पब्बतानं विवरं पविस्स  
न विज्जती सो जगतिप्पदेसो  
यत्थट्थितो मुच्चेय्य पापकम्मा।   
    
१३। न अन्तलिक्खे न समुद्दमजझे १२८  
न पब्बतानं विवरं पविस्स  
न विज्जति सो जगतिप्पदेसो  
यत्थट्थितं नप्पसहेथ मच्चु।   
    
पापवग्गो नवमो।   
    
११ नरकं पापकर्माण: कृतपुण्यस्तु स्वर्गतिम्।   
(उदानवर्ग। [व्। २४]  
१२ न चान्तरीक्षे न समुद्रमध्ये  
प पर्वतानां विविधप्रदेशे  
न मातृमूर्धनि प्रधृतस्तथाङ्के  
त्यक्तुं क्षम: कर्म कृतं नरो हि। (गरुडपुराण  
अध्याय। ११३-२०)  
    
[ब्ज्त् पगे ५६] [\x ५६।]       
१०। दणडवग्गो।   
    
१। सब्बे तसन्ति दणडस्स सब्बे भायन्ति मच्चुनो १२९  
अत्तानं उपमं कत्वा न हनेय्य न घातये।   
    
२। सब्बे तसन्ति दणडस्स सब्बेसं जीवितं पियं १३०  
अत्तानं उपमं कत्वा न हनेय्य न घातये।   
३। सुखकामानि भूतानि योदण्डेन विहिंसति १३१  
अत्तनो सुखमेसानो पेच्च सो न लभते सुखं।   
    
[प्त्स् पगे ०२०] [\क़् २०।]       
४। सुखकामानि भूतानि योदण्डेन न हिंसति १३२  
अत्तनो सुखमेसानो पेच्च सो लभते सुखं।   
    
५। माऽवोच फरुसं कञ्चि वुत्ता पटिवदेय्यु तं १३३  
दुक्खा हि सारम्भकथा पटिदण्डा फुसेय्यु तं।   
    
६। स चे नेरेसि अत्तानं कंसो उपहतो यथा १३४  
एस पत्तोऽसि निब्बाणं सारम्भो ते न विज्जति।   
    
७। यथा दण्डेन गोपालो गा पाचेति गोचरं १३५  
एवं जरा च मच्चु च आयुं पाचेन्ति पाणिनं।   
    
८। अथ पापानि कम्मानि करं बालो न बुज्झति १३६  
सेहि कम्मेहि दुम्मेधो अग्गिदड्ढोऽव तप्पति।   
    
१ प्राणा यथात्मनोऽभीष्टा भूतानाम्पि ते तथा  
आत्मौपम्येन भूतेषू दयां कुर्वन्ति साधव: ।   
(हितोपदेश। १। २)  
३ अहिंसकानि भूतानि दण्डेन विनिहन्ति य:   
आत्मन: सुखमिच्छन् स प्रेत्य नैव सुखी भवेत्।   
(महाभारत। १३। ५५६५)  
योऽहिंसकानि भूतानि हिनस्त्यात्मसुखेच्छया  
स जीवंश्व मृतश्चैव न क्वचित् सुखमेधते।   
(मनुस्मृति। ५। ४५। )  
    
[ब्ज्त् पगे ५८] [\x ५८।]       
९। यो दण्डेन अदण्डेसु अप्पदुट्ठेसु दुस्सति १३७  
दसन्नमञ्ञतरं ठानं खिप्पमेव निगच्छति।   
    
१०। वेदनं फरुसं जानिं सरीरस्स च भेदनं १३८  
गरुकं वापि आबाधं चित्तक्खेपं व पापुणे।   
    
११। राजतो वा उपस्सग्गं अब्भक्खानं व दारुणं १३९  
परिक्खयं व ञातीनं भोगानं व पभङ्गुरं  
    
१२। अथ वास्स अगारानि अग्गि डहति पावको १४०  
कायस्स भेदा दुप्पञ्ञो निरयं सो उपपज्जति।   
    
[प्त्स् पगे ०२१] [\क़् २१।]       
१३। न नग्गचरिया न जटा न पङ्का १४१  
नानासका थण्डिलसायिका वा  
राजो च जल्लं उक्कुटिकप्पधानं  
सोधेन्ति मच्चं अवितिण्णकङ्खं।   
१४। अलङ्कतो चेऽपि समं चरेय्य १४२  
सन्तो दन्तो नियतो ब्रह्मचारी  
सब्बेसु भूतेसु निधाय दण्डं  
सो ब्राह्मणो सो समणो स भिक्खु।   
    
१३ न नग्नचर्य्या न जटा न पङ्को  
नानाशनं स्थण्डिलशायिका वा  
न रजोमलं नोतकुटुकप्रधानं  
विशोधयेन्मोहविशीर्णकाङ्क्षम्। (दिव्यावदान)  
१४ अलगितो य वि चरे अ धमु  
दतु शतु सञतु ब्रम्मयरि  
सविसु भुतेसु निहै दन  
सो ब्रमणो सो समणो सो भिखु। (प्रा। ध। [ब्। ३९]  
। अलकृतश्चापि चरेत धर्मं  
दान्तेन्द्रिय: शान्त: संयतो ब्रह्मचारी  
सर्वेषू भूतेषू निधाय दण्डं  
स ब्राह्मण: स श्रमण: स भिक्षु: । (दिव्यादान)  
    
[ब्ज्त् पगे ६०] [\x ६०।]       
१५। हिरीनिसेधो पुरिसो कोचि लोकस्मिं विज्जति १४३  
यो निन्दं अपबोधति अस्सो भद्रो कसामिव।   
    
१६। अस्सो यथा भद्रो कसानिविटिठो १४४  
आतापिनो संवेगिनो भवाथ  
सद्धाय सीलेन च वीरियेन च  
समाधिना धम्मविनिच्छयेन च  
सम्पन्नविज्जाचरणा पतिस्सता  
पहस्सथ दुक्खमिदं अनप्पकं।   
    
१७। उदकं हि नयन्ति नेत्तिका उसुकारा नमयन्ति तेजनं १४५  
दारुं नमयन्ति तच्छका अत्तानं दमयन्ति सुब्बता।   
    
दण्डवग्गो दसमो।   
    
[प्त्स् पगे ०२२] [\क़् २२।]       
जरावग्गो।   
    
१। को नु हासो किमानन्दो निच्चं पज्जलिते सति १४६  
अन्धकारेन ओनद्धा पदीपं न गवेस्सथ।   
    
२। पस्स चित्तकतं बिम्बं अरुकायं समुस्सितं १४७  
आतुरं बहुसङ्कप्पं यस्स नत्थि धुवं ठिति।   
    
१ का नु कीरडा का नु रति एवं प्रज्वलिते सदा अन्धकारेऽस्मिन् प्रक्षिप्ता प्रदीपं न  
गवेषत।   
को नु हर्षो कोनु आनन्दो एवं प्रज्वलिते सदा  
अन्धकारे, स्मिन् प्रक्षिप्ता आलोकं न प्रकाशये।   
(महावस्तु। ३। ३७६ पिट)  
    
[ब्ज्त् पगे ६२] [\x ६२।]       
३। परिजिण्णमिदं रूपं रोगनिड्ढं पभङ्गुरं १४८  
भिज्जति पूतिसन्देहो मरणन्तं हि जीवितं।   
    
४। यानिमानि अपत्थानि अलापूनेव सारदे १४९  
कापोतकानि अट्ठीनि तानि दिस्वान का रति।   
    
५। अट्ठीनं नगरं कतं मंसलोहितलेपनं १५०  
यत्थ जरा च मच्चु च मानो मक्खो च ओहितो।   
    
६। जीरन्ति वे राज रथा सुचित्ता १५१  
अथो सरीरम्पि जरं उपेति।   
सतञ्च धम्मो न जरं उपेति  
सन्तो हवे सब्भि पवेदयन्ति।   
    
७। अप्पस्सुतायं पुरिसो बलिवद्दोऽव जीरति १५२  
मंसानि तस्स वड्ढन्ति पञ्ञा तस्स न वड्ढति।   
    
[प्त्स् पगे ०२३] [\क़् २३।]       
८। अनेकजाति संसारं सन्धाविस्सं अनिब्बिसं १५३  
गहकारकं गवेसन्तो दुक्खा जाति पुनप्पुनं।   
    
३ परिजीणीपिदं रूपं रोगनीडं प्रभङ्गुरम्  
भिद्यते पूति सन्देहं मरणान्तं हि जीवितम्। (उदानवर्ग। [व्](३४)  
परिजिनमिद रु रोवु अ निड प्रभगुनो  
भेंसिति। । । । । । । । । । । । । (प्रा। ध। [च्][वो। १६]  
५ अस्थीस्थूनं स्यायुयुतं मांसशोणितलेपनम्  
चर्मावनद्धं दुर्गन्धि पूर्णं मूत्र पुरीषयो:   
जराशोकसमाविष्टं रोगायतनमातुरम्  
रजस्वलमनित्यं च भूतावास्मिदं त्यजेत्। (मनुस्मृति। [वि](७७)  
६ चीर्यन्ति वै राजरथा: सुचित्रा  
ह्यतो शरीरम्पि जरामुपेति  
सतान्तु धर्मो न जरामुपेति  
सन्तो हि तं सत्सु निवेदयन्ति। (उदानवर्ग। [व्। २८]  
जियरति हि रयरध सुचित्र  
अध शरिर बि जर उवेति  
सत तु धर्म न जर उवेति  
सतो हिव सहि प्रवेदयिति। (प्रा। ध। [च्][ओव्। २१]  
    
[ब्ज्त् पगे ६४] [\x ६४।]       
९। गहकारक दिट्ठोऽसि पुन गेहं न काहसि १५४  
सब्बा ते फासुका भग्गा गहकौटं विसङ्खितं  
विसङ्खारगतं चित्तं तण्हानं खयमज्झगा।   
    
१०। अचरित्वा ब्रह्मचरियं अलद्धा योब्बने धनं १५५  
जिण्णकोञ्चा, व झायन्ति खीणमच्छेव पल्लले।   
    
११। अचरित्वा ब्रह्मचरियं अलद्धा योब्बने धनं १५६  
सेन्ति चापाऽतिखित्ताऽव पुराणानि अनुत्थुनं।   
    
जरावग्गो एकादसमो।   
    
१२। अत्तवग्गो।   
    
१। अत्तानं चे पियं जञ्ञा रक्खेय्य नं सुरक्खितं १५७  
तिण्णमञ्ञतरं यामं पटिजग्गेय्य पण्डितो।   
    
२। अत्तानमेव पठमं पतिरूपे निवेसये १५८  
अथञ्ञमनुसासेय्य न किलिस्सेय्य पण्डितो।   
    
[प्त्स् पगे ०२४] [\क़् २४।]       
३। अत्तानञ्चे तथा कयिरा यथञ्ञमनुसासति १५९  
सुदन्तो वत दम्मेथ अत्ता हि किर दुद्दमो।   
    
४। अत्ता हि अत्तनो नाथो कोहि नाथो परो सिया १६०  
अत्तनाऽव सुदन्तेन नाथं लभति दुल्लभं।   
    
४ आत्माभि आत्मनो नाथ: को नु नाथ: परो भवेत्  
आत्मना ति सुदान्तेन स्वर्गं प्राप्नोति पण्डित: ।   
(बोधिचर्यावतार। ४८०)  
    
[ब्ज्त् पगे ६६] [\x ६६।]       
५। अत्तनाऽव कतं पापं अत्तजं अत्तसम्भवं १६१  
अभिमत्थति दुम्मेधं वजिरऽंवस्ममयं मणिं।   
    
६। यस्स अच्चन्तदुस्सील्यं मालुवा सालमिवोततं १६२  
करोति सो तथत्तानं यथा नं इच्छती दिसो।   
    
७। सुकरानि असाधूनि अत्तनो अहितानि च १६३  
यं वे हितञ्च साधुं च तं वे परमदुक्करं।   
    
८। यो सासनं अरहतं अरियानं धम्मजीविनं १६४  
पटिक्कोसति दुम्मेधो दिट्ठिं निस्साय पापिकं  
फलानि कट्ठकस्सेव अत्तघञ्ञाय फल्लति।   
    
९। अत्तनाऽव कतं पापं अत्तना सङ्किलिस्सति १६५  
अत्तना अकतं पापं अत्तनाऽव विसुज्झति  
सुद्धि असुद्धि पच्चत्तं नाञ्ञमञ्ञो विसोधये।   
    
[प्त्स् पगे ०२५] [\क़् २५।]       
१०। अत्तदत्थं परत्थेन बहुनाऽपि न हापये १६६  
अत्तदत्थम्भिञ्ञाय सदत्थपसुतो सिया।   
    
अत्तवग्गो द्वादसमो।   
    
१३। लोकवग्गो।   
    
१। हीनं धम्मं न सेवेय्य पमादेन न संवसे १६७  
मिच्छादिट्ठिं न सेवेय्य न सिया लोकवद्धनो।   
    
२। उत्तिट्ठे नप्पमज्जेय्य धम्मं सुचरितं चरे १६८  
धम्मचारि सुखं सेति अस्मिं लोके परम्हि च।   
    
५ आत्मना विहितं दु: खमात्मना चिहितं सुखम्  
गर्भशय्यामुपादाय भुङ्ङ्केत वै पौर्वदेहिकम्।   
(गरुड पुराण। ११९ अध्याय। १९)  
६ यस अचत द्रुशिलिअ मलु अ ववि लत वनि।   
कुय सु तधत्मन यध न विषमु इजति। (प्रा। ध। [च्। ३२]  
१ हीनं धर्मं न सेवेत प्रमादेन न संवसेत्  
मिथ्यादृष्टिं न सेवेत न भवेल्लाकवर्धन: ।   
(उदानवर्ग। ४। ५। ८)  
हिन धम न सेवेअ प्रमदेन न सवसि  
मिछा दिठी न रोयेअ न सिअ लोकवढनो। (प्रा। ध। [अ। ३](६)  
२ उत्तिषठेन्न प्रमद्येन धर्मं सुचरितं चरेत्  
धर्मचारी सुखं शेते ह्यस्मिन् लोके परत्र च।   
(उदानवर्ग। ४। ५। ३५)  
उतिट्ठे न प्रमजेअ धमु सुचरित वरि  
धमवरि सुहु शेति असमि लोकि परस यि। (प्रा। ध। [अ। ३](६)  
    
[ब्ज्त् पगे ६८] [\x ६८।]       
३। धम्मं चरे सुचरितं न नं दुच्चरितं चरे १६९  
धम्मचारी सुखं सेति अस्मिं लोके परम्हि च।   
    
४। यथा बुब्बुलकं पस्से यथा पस्से मरीचिकं १७०  
एवं लोकं अवेक्खन्तं मच्चुराजा न पस्सति।   
    
५। एथ पस्सथिरं लोकं चित्तं राजरथूपमं १७१  
यत्थ बाला विसीदन्ति नत्थि सङ्गो विजानतं।   
    
[प्त्स् पगे ०२६] [\क़् २६।]       
६। यो च पुब्बे पमज्जित्वा पच्छा सो नप्पमज्जति १७२  
सो इमं लोकं पभासेति अब्भा मुत्तोऽव चन्दिमा।   
    
७। यस्स पासं कतं कम्मं कुसलेन पिथीयति १७३  
सो इमं लोकं पभासेति अब्भा मुत्तोऽव चन्दिमा।   
८। अन्धभूतो अयं लोको तनुकेत्थ विपस्सति १७४  
सकुन्तो जालमुत्तोऽव अप्पो सग्गाय गच्छति।   
९। हंसादिच्चपथे यन्ति आकासे यन्ति इद्धिया १७५  
निय्यन्ति धीरा लोकम्हा जित्वा मारं सवाहिनिं।   
    
१०। एकं धम्मं अतीतस्स मुसावादिस्स जन्तूनो १७६  
वितिण्णपरलोकस्स नत्थि पापं अकारियं।   
    
३ धर्मं चरेत् सुचरितं नैनं दुश्चरितं चरेत्  
धर्मचारी सुखं शेते अस्मिंल्लोके परत्र च।   
(महावस्तु। १। २२० पिट)  
धमु चरि सुवरित। । । । । । । चरित चरि  
धमयरि सुभ शेति अस्मि लोकि परस यि। (प्रा। ध। [च्। ३०]  
६ यो तु पुचि प्रमजति पज सु न प्रमजति  
सो इत लोकू ओभासेति अभमुतो व सूरिउ। (प्रा। ध। [अ। २](३)  
    
[ब्ज्त् पगे ७०] [\x ७०।]       
११। न वे कदरिया देवलोकं वजन्ति १७७ बाला हवे नप्पसंसन्ति दानं  
धीरो च दानं अनुमोदमानो  
तेनेव सो होति सूखी परत्थ।   
    
१२। पथव्या एकरज्जेन सग्गस्स गमनेन वा १७८  
सब्बलोकाधिपच्चेन सोतापत्तिफलं वरं।   
    
लोकवग्गो तेरसमो।   
    
१४। बुद्धवग्गो।   
    
[प्त्स् पगे ०२७] [\क़् २७।]       
१। यस्स जितं नावजीयति जितमस्स नो याति कोचि लोके १७९  
तम्बुद्धमनन्तगोचरं अपदं केन पदेन नेस्सथ।   
    
२। यस्स जालिनी विसत्तिका तण्हा नत्थि कुहिञ्चि नेतवे १८०  
तम्बुद्धमनन्तगोचरं अपदं केन पदेन नेस्सथ।   
    
३। ये झानपसुता धीरा नेक्खम्मूपसमे रता १८१  
देवाऽपि तेसं पिहयन्ति सम्बुद्धानं सतीमतं।   
    
४। किच्छो मनुस्सपटिलाभो किच्छं मच्छान जीवितं १८२  
किच्छं सद्धम्मसवनं किच्छो बुद्धानं उप्पादो।   
    
१ यस्य जितं नाथ जीयति जितमस्य न जिनाति अन्तक:   
तम्बुद्धमनन्तगोवरं अपदं केन पदेन नेष्यथ।   
(महावस्तु। ३। ९२ पिट)  
२ यस्य जालिनी विसत्तिका तृष्णा नास्य खिम्पि नेतिरका  
तम्बुद्धमन्तविक्रमं अपदं केन पदेन नेष्यथ।   
(महावस्तु। ३। ९२ पिट)  
    
[ब्ज्त् पगे ७२] [\x ७२।]       
५। सब्बपापस्स अकरणं कुसलस्स उपसम्पदा १८३  
सचित्तपरियोदपनं एतं बुद्धान सासनं।   
    
६। खन्ती परमं तपो तितिक्खा १८४  
निब्बाणं परमं वदन्ति बुद्धा  
न हि पब्बजितो परूपघाती  
समणो होति परं विहेठयन्तो।   
    
७। अनूपवादो अनूपघातो पातिमोक्खे च संवरो १८५  
मत्तञ्ञुता च भत्तस्मिं पन्तञ्च सयनासनं  
अधिचित्ते च आयोगो एतं बुद्धान सासनं।   
    
[प्त्स् पगे ०२८] [\क़् २८।]       
८। न कहापणवस्सेन तित्ति कामेसु विज्जति १८६  
अप्पस्सादा दुखा कामा इति विञ्ञाय पण्डितो।   
    
९। अपि दिब्बेसु कामेसु रतिं सो नाधिगच्छति १८७  
तण्हक्खयरतो होति सम्मासम्बुद्धसावको।   
    
१०। बहू वे सरणं यन्ति पब्बतानि वनानि च १८८  
आरामरुक्खचेत्यानि मनुस्सा भयतज्जिता।   
    
११। नेतं खो सरणं खेमं नेतं सरणमुत्तमं १८९  
नेतं सरणमागम्म सब्बदुक्खा पमुच्चति।   
    
५ सर्वपापस्याकरणं कुशलस्योपसम्पदा  
स्वचित्तपर्यादापणमेतद्बुद्धानुशासनम्। (महावस्तु। ३। ४२० पिट)  
१० बहव: शरणं यान्ति पर्वतांश्व वनानि च  
आरामचैत्य वृक्षांश्च मनुष्या भयतर्जिता: ।   
११ न ह्येतच्छरणं श्रेष्ठं नैतच्छरणमुत्तमम्  
नैतच्छरणमागम्य सर्वदु: खात् प्रमुव्यते।   
    
[ब्ज्त् पगे ७४] [\x ७४।]       
१२। यो च बुद्धञ्च धम्मञ्च सङ्घञ्च सरणं गतो १९० चत्तारि अरियसच्चानि  
सम्मप्पञ्ञाय पस्सति।   
    
१३। दुक्खं दुक्खसमुप्पादं दुक्खस्स च अतिक्कमं १९१  
अरियञ्चट्ठङ्गिकं मग्गं दुक्खूपसमगामिनं।   
    
१४। एतं खो सरणं खेमं एतं सरणमुत्तमं १९२  
एतं सरणमागम्म सब्बदुक्खा पमुच्चति।   
    
१५। दुल्लभो पुरिसाजञ्ञो न सो सब्बत्थ जायति १९३  
यत्थ सो जायति धीरो तं कूलं सुखमेधति।   
    
१६। सुखो बुद्धानं उप्पादो सुखा सद्धम्मदेसना १९४  
सुखा सङ्घस्स सामग्गि समग्गानं तपो सुखो।   
    
१७। पूजारहे पूजयतो बुद्धे यदि व सावके १९५  
पपञ्च समतिक्कन्ते तिण्णसोकपरिद्दवे।   
    
[प्त्स् पगे ०२९] [\क़् २९।]       
१८। ते तादिसे पूजयतो निब्बुते अकुतोभये १९६  
न सक्का पुञ्ञं सङ्खातुं इमेत्तमपि केनचि।   
    
चुद्दसमो बुद्धवग्गो।   
    
पठमकभाणवारं।   
    
[प्त्स् पगे ०३०] [\क़् ३०।]       
१५। सुखवग्गो।   
    
१। सुसुखं वत जीवाम वेरिनेसु अवेरिनो १९७  
वेरिनेसु मनुस्सेसु विहराम अवेरिनो।   
    
१२ यस्तु बुद्धं च धर्मं च सङ्घं च शरणं गत:   
आर्य्यसत्यानि चत्वारि पश्यति प्रग्ञया सदा।   
    
१३ दु: खं दु: खसमुत्पादं दु: खस्य समतिक्रमम्  
आर्य्यं चाष्टाङ्गिकं मार्गं क्षेमं निर्वाणगामिनम्।   
(उदानवर्ग। १७। २८-३१)  
१४ एतद्धि शरणं श्रेष्ठं एतच्छरणमुत्तमम्  
एतच्छरणमागम्य सर्वदु: खात् प्रमुच्यते। (उदानवर्ग। २७-३१)  
१५ दुर्लभ: पुरुषाजान्यो नास् सर्वौअत्र जायते  
यत्रास् जौआयते वीर: तत् कुलं सुखमेधते।   
(महावस्तु। ३। १०९ पिट)  
दुलभो पोरुष जञो न सो सर्वत्र जयति  
यत्र सो जयति विरु त कुलु सुहुमेधति। (प्रा। ध। [च्][व्]ढ। ३५)  
१६ बुद्धानं सुखमुत्पाद: सुखा धर्मस्य देशना  
सुखा सङ्घस्य सामगिर श्रमणानां तपस्सुखम्।   
(प्रातिमोक्ष सूत्र। ९)  
१ सुसुखं वत जीवामो वैरिकेषु त्ववैरिका:   
वैरिकेषु मनुष्येषु विहरामो ह्यवैरिका: । (उदानवर्ग। ५। ४४)  
सुहै वत जिवमु वेरनेषु अवेरन  
वेरनेषु मनुशेषु विहरमु अवेरन। (प्रा। ध। [च्][वो। २८]  
    
[ब्ज्त् पगे ७६] [\x ७६।]       
२। सुसुखं वत जीवाम आतुरेसु अनातुरा १९८  
आतुरेसु मनुस्सेसु विहराम अनातुरा।   
    
३। सुसुखं वत जीवाम उस्सूकेसु अनुस्सुका १९९   
उस्सुकेसु मनुस्सेसु विहराम अनुस्सुका।   
    
४। सुसुखं वत जीवाम येसं नो नत्थि किञ्चनं २००  
पीतिभक्खा भविस्साम देवा आभस्सरा यथा।   
    
५। जयं वेरं पसवति दुक्खं सेति पराजितो २०१  
उपसन्तो सुखं सेति हत्मा जयपराजयं।   
    
६। नत्थि रागसमो अग्गि नत्थि दोससमो कलि २०२  
नत्थि खन्धसमा दुक्खा कत्थि सन्तिपरं सुखं।   
    
७। जिघच्छापरमा रोगा सङ्खारपरमा दुखा २०३  
एतं ञत्वा यथाभूतं निब्बाणपरमं सुखं।   
    
८। आरोग्यपरमा लाभा सन्तुट्ठिपरमं धनं २०४  
विस्सासपरमा ञाती निब्बाणपरमं सुखं।   
    
[प्त्स् पगे ०३१] [\क़् ३१।]       
९। पविवेकरसं पीत्वा रसं उपसमस्स च २०५  
निद्दरो होति निप्पापो धम्मपीतिरसं पिबं।   
    
३ सुसुखं वत जीवामो ह्युत्सुकेषु त्वनुत्सुका:   
उत्सुकेषू मनुष्येषु विहरामो ह्यनुतसुका: । (उदानवर्ग। ५। ४७)  
४ सुसुखं वत जीवामो येषां नो नास्ती किञ्चनम् पीरतिभक्षा भविष्यामो देवा  
ह्याभास्वरा यथा। (उदानवर्ग। ३०। ४९)  
सुसुखं वत जीवामि यस्य मे नास्ति किञ्चन  
मिथिलायां प्रदीप्तायां न मे दह्यति किञ्चन। (महाभारत। १२। ९९१७)  
सुह इ वत जिवमु येस मु नथि किजनि  
किजनेषु मनुशेषु विहरमु अकिजन। (प्रा। ध। [च्][वो। ३०]  
५ जयो वैरं प्रसवति दु: खं शेते पराजित:   
उपशान्त: सुखं शेते भित्वा जयपराजयम। (अवदानशतक)  
जय वेर प्रसहति दुखु शयति परयितु  
उवशतु सोहु शयति हित्व जय परजय अ। (प्रा। ध। [च्][वो। ४३। ]  
८ अरोग परम लभ सतुठी परम धन  
विश्पश परम मित्र निवन परमो सुह। (प्रा। ध। [च्]। २४)  
    
[ब्ज्त् पगे ७८] [\x ७८।]       
१०। साहु दस्सनमरियानं सन्निवासो सदा सुखो २०६  
अदस्सनेन बालानं निच्चमेव सुखी सिया।   
    
११। बालसङ्गतचारीहि दीघमद्धान सोचति २०७  
दुक्खो बालेहि संवासो अमित्तेनेव सब्बदा  
धीरो च सुखसंवासो ञातीनऽंव समागमो।   
    
१२। तस्माहि,   
धीरञ्च पञ्ञ्च बहुस्सुतञ्च २०८  
धोरय्हसीलं वतवन्तमारियं  
तं तादिसं सप्पुरिसं सुमेधं  
भजेथ नक्खत्तपथऽंव चन्दिमा।   
पण्णरसमो सुखवग्गो।   
    
१६। पियवग्गो।   
    
१। अयोगे युञ्जमत्तानं योगस्मिञ्च अयोजयं २०९  
अत्थं हित्वा पियग्गाही पिहेतत्तानुयोगिनं।   
    
[प्त्स् पगे ०३२] [\क़् ३२।]       
२। मा पियेहि समागञ्छी अप्पियेहि कुदाचनं २१०  
पियानं अदस्सनं दुक्खं अप्पियानञ्च दस्सनं।   
    
३। तस्मा पियं न कयिराथ पियापायो हि पापको २११  
गन्था तेसं न विज्जन्ति येसं नत्थि पियाप्पियं।   
    
४। पियतो जायती सोको पियतो जायती भयं २१२  
पियतो विप्पमुत्तस्स नत्थि सोको कुतो भयं।   
    
५। पेमतो जायती सोको पेमतो जायती भयं २१३  
पेमतो विप्पमुत्तस्स नत्थि सोको कुतो भयं।   
    
१० सुखं दर्शनमार्याणां संवासोऽपि सतां सुह:   
अदर्शनेन बालानं नित्यमेव सुखं भवेत्। (प्रातिमोक्षसूत्र। १०)  
सुह दर्शत अरिअन सवसो चि सद सुहो  
अदसनेन बलन निचमेव सुहि सिअ। (प्रा। ध। [च्][वो। ३७]  
११ बल सगतचरिउ दीरघमध्वन शोयिषु  
दुख बेलेहि सवसु अमित्रेहि व सवुसि। (प्रा। ध। [च्][वो। ३८]  
धिरो च सुख सवस ञतिहि व सवुसि। (प्रा। ध। [च्][वो। ३८]  
१२ धिर हि प्रञमु भयेय पनितो  
धोरेक शल वतमत अरिय  
त तदिश सपुरुष सुमेध  
भय। । । । न छत्रपथ व चन्द्रिमु  
रधे अरोवचमस परिकिच उवहन। (प्रा। ध। [च्][वो। ३९। ४०]  
४ पिरयेभ्यो जायते शोक: पिरयेभ्यो जायते भयम्  
पिरयेभ्यो विप्रमक्तानां नास्ति शोक: कुतो भयम्।   
(अवदानशतक। ८)  
    
[ब्ज्त् पगे ८०] [\x ८०।]       
६। रतिया जायती सोको रतिया जायती भयं २१४  
रतिया विप्पमुत्तस्स नत्थि सोको कुतो भयं।   
    
७। कामतो जायती सोको कामतो जायती भयं २१५  
कामतो विप्पमुत्तस्स नत्थि सोको कुतो भयं।   
    
८। तण्हाय जायती सोको तण्हाय जायती भयं २१६  
तण्हाय विप्पमुत्तस्स नत्थि सोको कुतो भयं।   
९। सीलदस्सनसम्पन्नं धम्मट्ठं सच्चवेदिनं २१७  
अत्तनो कम्म कुब्बानं तं जनो कुरुते पियं।   
    
१०। छन्दजातो अनक्खाते मनसा च फुटो सिया २१८  
कामेसु च अप्पटिबद्धचित्तो उद्धं सोतोऽति वुच्चति।   
    
११। चिरप्पवासिं पुरिसं दूरतो सोत्थिमागतं २१९  
ञातिमित्ता सुहज्जा च अभिनन्दन्ति आगतं।   
    
[प्त्स् पगे ०३३] [\क़् ३३।]       
१२। तथेव कतपुञ्ञम्पि अस्मा लोका परं गतं २२०  
पुञ्ञानि पतिगण्हन्ति पियं ञातीव आगतं।   
    
सोऌअसमो पियवग्गो।   
    
१७। कोधवग्गो।   
    
१। कोधं जहे विप्पजहेय्य मानं २२२  
तमहं सारथिं ब्रूमि रस्म्ग्गाहो इतरो जनो।   
    
९ शीलमतु सुयि सछो धमठो सधुजिवनो  
अत्मनो करको सधू त जनो कुरति पिरौ। (प्रा। ध। [च्। २४]  
धर्मस्थं शीलसम्पन्नं  
हीमन्तं सत्यवादिनम्  
आत्मन: कारकं शान्तं  
तं जन: कुरुते पिरयम्। (संस्कृतधर्मपद। ५। २४)  
    
[ब्ज्त् पगे ८२] [\x ८२।]       
३। अक्कोधेन जिने कोधं असाधुं साधुना जिने २२३  
जिने कदरियं दानेन सच्चेन अलिकवादिनं।   
    
४। सच्चं भणे न कुज्झेय्य दज्जाप्पस्मिम्पि याचितो २२४  
एतेहि तीहि ठानेहि गच्छे देवान सन्तिके।   
    
[प्त्स् पगे ०३४] [\क़् ३४।]       
५। अहिंसका ये मुनयो निच्चं कायेनसंवुता २२५  
ते यन्ति अच्चुतं ठानं यत्थ गन्त्वा न सोचरे।   
    
६। सदा जागरमानानं अहोरत्तानुसिक्खिनं २२६  
निब्बाणं अधिमुत्तानं अत्थं गच्छन्ति आसवा।   
    
७। पोराणमेतं अतुल नेतं अज्जतनामिव २२७  
निन्दन्ति तुण्हिमासीनं निन्दन्ति बहुभाणिनं  
मितभाणिम्पि निन्दन्ति नत्थि लोके अनिन्दितो।   
    
८। न चाहु न च भविस्सति न चेतरहि विज्जति २२८  
एकन्तं निन्दितो पोसो एकन्तं वा पसंसितो।   
    
९। यञ्चे विञ्ञू पसंसन्ति अनुविच्च सुवे सुवे २२९  
अच्छिद्दवुत्तिं मेधाविं पञ्ञासीलसमाहितं।   
    
१०। नेक्खं जम्बोनदस्सेव को तं निन्दितुमरहति २३०  
देवाऽपि नं पसंसन्ति ब्रह्मुनाऽपि पसंसितो।   
    
११। कायप्पकोपं रक्खेय्य कायेन संवुतो सिया २३१  
कायदुच्चरितं हित्वा कायेन सुचरितं चरे।   
    
१२। वचीपकोपं रक्खेय्य वाचाय संवुतो सिया २३२  
वचीदुच्चरितं हित्वा वाचाय सुचरितं चरे।   
    
१३। मनोपकोपं रक्खेय्य मनसा संवुतो सिया २३३  
मनोदुच्चरितं हित्वा मनसा सुचरितं चरे।   
    
३ अक्रोधेन जयेत् क्रोधं  
असाधूं साधुना जयेत्।   
जयेत् कदर्यं दानेन  
सत्येना नृत वादिनम्। (महाभारत)  
    
[ब्ज्त् पगे ८४] [\x ८४।]       
१४। कायेन संवुता धीरा अथो वाचाय संवुता २३४  
मनसा संवुता धीरा ते वे सुपरिसंवुता।   
    
सत्तरसमो कोधवग्गो।   
    
[प्त्स् पगे ०३५] [\क़् ३५।]       
१८। मलवग्गो।   
    
१। पण्डुपलासोऽव दानिऽसि यमपुरिसाऽपि च तं उपट्ठिता २३५  
उय्योगमुखे च तिट्ठसि पथेय्यम्पि च ते न विज्जति।   
    
२। सो करोहि दीपमत्तनो खिप्प वायम पण्डितो भव २३६  
निद्धन्तमलो अनङ्गणो दिब्बं अरियभूमिमेहिसि।   
    
३। उपनीतवयो च दानिऽसि सम्पयातोऽसि यमस्स सन्तिके २३७  
वासोऽपि चते त्थि अन्तरा पाथेय्यम्पि च ते न विज्जति।   
    
४। सो करोहि दीपमत्तनो खिप्प वायम पण्डितो भव २३८  
निद्धन्तमलो अनङ्गणो न पुन जातिजरं उपेहिसि।   
    
५। अनुपुब्बेन मेधावी थोकथोकं खणे खणे २३९  
कम्मारो रजतस्सेव निद्धमे मलमत्तनो।   
    
६। अयसाऽव मलं समुट्ठितं तदुट्ठाय तमेव खादति २४०  
एवं अतिधोनचारिनं सककम्मानि नयन्ति दुग्गतिं।   
    
[प्त्स् पगे ०३६] [\क़् ३६।]       
७। असज्झायमला मन्ता अनुट्ठानमला घरा २४१  
मलं वण्णस्स कोसज्जं पमादो रक्खतो मलं।   
    
८। मलित्थिया दुच्चरितं मच्छेरं ददतो मलं २४२  
मला वे पापका धम्मा अस्मिं लोके परम्हि च।   
    
[ब्ज्त् पगे ८६] [\x ८६।]       
९। ततो मला मलतरं अविज्जा परमं मलं २४३  
एतं मलं पहत्वान निम्मला होथ भिक्खवो।   
    
१०। सुजीवं अहिरिकेन काकसूरेन धंसिना २४४  
पक्खन्दिना पगब्भेन सङ्किलिट्ठेन जीवितं।   
    
११। हिरिमता च दुज्जीवं निच्चं सुचिगवेसिना २४५  
अलीनेनापगब्भेन सुद्धाजीवेन पस्सता।   
    
१२। यो पाणमतिपातेति मुसावादं च भासति २४६  
लोके अदिन्नं आदियति परदारं च गच्छति।   
    
१३। सुरामेरयपानं च यो नरो अनुयुञ्जति २४७  
इधेव पोसो लोकस्मिं मूलं खणति अत्तनो।   
    
१४। एवम्भो पुरिस जानाहि पापधम्मा असञ्ञता २४८  
मा तं लोभो अधम्मो च चिरं दुक्खाय रन्धयुं।   
    
१५। ददाति वे यथा सद्धं यथा पसादनं जनो २४९  
तत्थ वे मङ्कु यो होति परेसं पानभोजने  
न सो दिवा वा रत्तिं वा समाधिं अधिगच्छति।   
    
[प्त्स् पगे ०३७] [\क़् ३७।]       
१६। यस्स चेतं समुच्छन्नं मूलघच्चं समूहतं २५०  
स वे दिवा वा रत्तिं वा समाधिं अधिगच्छति।   
    
१७। नत्थि रागसमो अग्गि नत्थि दोससमो गहो २५१  
नत्थि मोहसमं जालं नत्थि तण्हासमा नदी।   
    
१८। सुदस्सं वज्जमञ्ञेसं अत्तनो पन दुद्दसं २५२  
परेसं हि सो वज्जानि ओपुणाति यथा भूसं  
अत्तनो पन छादेति कलिऽंव कितवा सठो।   
    
१९। परवज्जानुपस्सिस्स निच्चं उज्झानसञ्ञिनो २५३  
आसवा तस्स वड्ढन्ति आरा सो आसवक्खया।   
    
[ब्ज्त् पगे ८८] [\x ८८।]       
२०। आकासे पदं नत्थि समणो नत्थि बाहिरे २५४  
पपञ्चाभिरता पजा निप्पपञ्चा तथागता।   
    
२१। आकासे पदं नत्थि समणो नत्थि बाहिरे २५५  
सङ्खारा सस्सता नत्थि नत्थि बुद्धानं इञ्जितं।   
    
मलवग्गो अट्ठारसमो।   
    
[प्त्स् पगे ०३८] [\क़् ३८।]       
१९। धम्मट्ठवग्गो।   
    
१। न तेन होति धम्मट्ठो येनत्थं सहसा नये २५६  
यो च अत्थं अनत्थञ्च उभो निच्छेय्य पण्डितो।   
    
२। असाहसेन धम्मेन समेन नयती परे २५७  
धम्मस्स गुत्तो मेधावी धम्मट्ठोऽति पवुच्चति।   
    
३। न तेन पण्डितो होति यावता बहु भासति २५८  
खेमी अवेरी अभयो पण्डितोऽति पवुच्चति।   
    
४। न तावता धम्मधरा यावता बहु भासति २५९  
यो च अप्पम्पि सुत्वान धम्मं कायेन पस्सति  
स वे धम्मधरो होति यो धम्मं नप्पमज्जति।   
    
५। न तेन थेरो होति येनस्स पलितं सिरो २६०  
परिपक्को वयो तस्स मोघजिण्णोऽति वुच्चति।   
४ न तावता धर्मधरो यावता बहु भाषते  
यस्त्वीहाल्पमपि श्रुत्वा धर्मकायेन वै स्पृशेत्  
स वै धर्मधरो भवति यो धर्मे न प्रमद्यते।   
(उदानवर्ग। ४। ५। २१)  
न तवत धमधरो यवत बहो भषति  
यो तु अप बि शूत्वन धमु कफन फसति  
स हो धमधरो होति यो धमु न प्रमजति।   
(प्रा। ध। [अ। ३](१०)   
५ न तेन वृद्धो भवति येनास्य पलितं शीर:   
यो वै युवाऽप्यधीयानस्तन्देवा: स्थविरं विदु: । (मनुस्मृति। २। १५८)  
    
[ब्ज्त् पगे ९०] [\x ९०।]       
६। यम्हि सच्चं च धम्मो च अहिंसा संयमो दमो २६१  
स वे वन्तमलो धीरो थेरो इति पवुच्चति।   
    
७। न वाक्करणमत्तेन वण्णपोक्खरताय वा २६२  
साधुरूपो नरो होति इस्सुकी मच्छरी सठो।   
    
८। यस्स चे तं समुच्छिन्नं मूलघच्चं समूहतं २६३  
स वन्तदोसो मेधावी साधुरूपोऽति वुच्चति।   
    
९। न मुण्डकेन समणो अब्बतो अलिकं भणं २६४  
इच्छालोभसमापन्नो समणो किं भविस्सति।   
    
[प्त्स् पगे ०३९] [\क़् ३९।]       
१०। यो च समेति पापानि अणुं थूलानि सब्बसो २६५  
समितत्ता हि पापानं समणोऽति पवुच्चति।   
    
११। न तेन भिक्खू होति यावता भिक्खते परे २६६  
विस्सं धम्मं समादाय भिक्खु होति न तावता।   
    
१२। योऽध पुञ्ञ्च पापञ्च बाहेत्वा ब्रह्मचरियवा २६७  
सङ्खाय लोके चरति स चे भिक्खूऽति वुच्चति।   
    
१३। न मोनेन मुनि होति मूऌहरूपो अविद्दसु २६८  
यो च तुलऽंव पग्गय्ह वरमादाय पण्डितो।   
    
११ भिक्षुर्न तावता भवति याचता भक्षते परान्  
विषमान् धर्मान् समादाय भिक्षुर्भोति न तावता।   
(महावस्तु। ३ पिट। ४२३)  
न भिखु तवत होति यवत भिछति पर  
विश्पधर्म समदै भिखु होति न तवत। (प्रा। ध। [ब्। २६]  
१२ यस्तुकामांश्व पापं च धिक्कृत्वा ब्रह्मचर्यवान्  
नि: श्रेणिभूतो सप्रग्ञो सवै भिक्षुरीति उच्यते।   
(महावस्तु। ३ पिट। ४२३)  
या तु बहेति पवन वत व ब्रमचयियव  
सघै चरति लोकु सो तु भिखु तु वुचति। (प्रा। ध। [ब्। २७]  
    
[ब्ज्त् पगे ९२] [\x ९२।]       
१४। पापानि परिवज्जेति स मनी तेन सो मुनि २६९  
यो मुनाति उभो लोके मुनि तेन पवुच्चति।   
    
१५। न तेन अरियो होति येन पाणानि हिंसति २७०  
अहिंसा सब्बपाणानं अरियोऽति पवुच्चति।   
    
१६। न सीलब्बतमत्तेन बाहुसच्चेन वा पन २७१  
अथ वा समाधिलाभेन विविच्च सयनेन वा।   
    
१७। फुसामि नेक्खम्मसुखं अपुथुज्जनसेवितं २७२  
भिक्खु विस्सासमापादि अप्पत्तो आसवक्खयं।   
    
धम्मट्ठवग्गो एकूनवीसतिमो।   
[प्त्स् पगे ०४०] [\क़् ४०।]       
    
२०। मग्गवग्गो।   
    
१। मग्गानट्ठङ्गिको सेट्ठो सच्चानं चतुरो पदा २७३  
विरागो सेट्ठो धम्मानं दिविपदानं च चक्खुमा।   
    
२। एसोऽव मग्गो नत्थञ्ञो दस्सनस्स विसुद्धिया २७४  
एतं हि तुम्हे पटिपज्जथ मारस्सेतं पमोहनं।   
    
३। एतं हि तुम्हे पटिपन्ना दुक्खस्सन्तं करिस्सथ २७५  
अक्खातो वे मया मग्गो अञ्ञाय सल्लसत्थनं।   
    
१६ न शीलव्रतमात्रेण बाहुश्रुत्येन वा पुन:   
अथ वा समाधिलाभेन प्रान्तशय्यासनेन च  
न शिलवतमत्रेन बहोसुतेन व पनो  
अध समधिलभेन विवितशयनेन व। (प्रा। ध। [ब्। २२]  
१७ स्पृहयं नैष्काम्यसुखं अपृथग्जनसेवितम्  
भिक्षु विश्वासम्मापदो अप्राप्ते अश्रवक्षये। (उदानवर्ग)  
फुषमु नेखमसुखु अप्रुधजनसेवि  
हिखु विश्पशम। । । । । । । । अपते अशव छये। (प्रा। ध। [ब्। २५]  
१ मगन अठगिओ शेठो सवन चौरि पद  
विरकु शेठो धमन प्रणगुतन चखुम। (प्रा। ध। [अ](३। ४)  
    
[ब्ज्त् पगे ९४] [\x ९४।]       
४। तुम्हेहि किच्चं आतप्पं अक्खातारो तथागता २७६  
पटिपन्ना पमोक्खन्ति झायिनो मारबन्धना।   
    
५। सब्बे बङ्खारा अनिच्चाऽति यदा पञ्ञाय पस्सति २७७  
अथ निब्बिन्दति दुक्खे एस मग्गो विसुद्धिया।   
    
६। सब्बे बङ्खारा दुक्खाऽति यदा पञ्ञाय पस्सति २७८  
अथ निब्बिन्दति दुक्खे एस मग्गो विसुद्धिया।   
    
७। सब्बे धम्मा अनत्ताऽति यदा पञ्ञाय पस्सति २७७  
अथ निब्बिन्दति दुक्खे एस मग्गो विसुद्धिया।   
    
८। उट्ठानकालम्हि अनुट्ठहानो २७८  
युवा बली आलसियं उपेतो  
संसन्नसङ्कप्पमनो कुसीतो  
पञ्ञाय मग्गं अलसो न विन्दति।   
    
[प्त्स् पगे ०४१] [\क़् ४१।]       
९। वाचानुरक्खी मनसा सुसंवुतो २८१  
कायेन च अकुसलं न कयिरा  
एते तयो कम्मपथे विसोधये  
आराधये मग्गं इसिप्पवेदितं।   
    
१०। योगा वे जाति भूरि अयोगा भूरिसङ्खयो २८२  
एतं द्वेधा पथं ञत्वा भवाय विभवाय च  
तथत्तानं निवेसेय्य यथा भूरि पवड्ढति।   
    
५ सवि सघर अनिच ति यद प्रञय पशति  
तद निविनति दुख एसो मगु विसोधि अ।   
६ सवि ससर दुख ति यद प्रञए ग्रधति  
तद निविनति दुख एषो मगो विसोधि अ। (प्रा। ध। [अ](३। १। २)  
७ सर्व धम अनत्म ति यद पशति चछुम  
तद निविनति दुख एषो मगो विसोधि अ। (प्रा। ध। [अ](३। ३)  
८ उत्थान कालेषू निभिनवीर्य्योयुवा बली। । । । । । । को निराश:   
सदेव सङ्कल्पहत: कुसीदो ग्ञानस्य मार्गं सततं न वेत्ति।   
(उदानवर्ग अप्रमाद। ५। २१)  
उठने अलस अनुठहतु योइ बलि अलसए उवितो  
संसन सगप मनो समतिम प्रञै मग अलसु न विनति।   
(प्रा। ध। [अ](३। ९)  
    
[ब्ज्त् पगे ९६] [\x ९६।]       
११। वनं छिन्दथ मा रुक्खं वनतो जायती भयं २८३  
छेत्वा वनञ्च वनथञ्च निब्बना होथ भिक्खवो।   
    
१२। यावं वनथो न छिज्जति अनुमत्तोऽपि नरस्स नारिसु २८४  
पटिबद्धमनोऽव ताव सो वच्छो खीरपकोऽव मातरि।   
    
१३। उच्छिन्द सिनेहमत्तनो कुमुदं सारदिकऽंव पाणिना २८५  
सन्तिमग्गमेव ब्रूहय निब्बाणं सुगतेन देसितं।   
    
१४। इध वस्सं वसिस्सामि इध हेमन्त गिम्भिसु २८६  
इति बालो विचिन्तेति अन्तरायं न बुज्झति।   
    
१५। तं पुत्तपसुसम्मत्तं ब्यासत्तमनसं नरं २८७  
सुत्तं गामं महोघोऽव मच्चु आदाय गच्छति।   
    
[प्त्स् पगे ०४२] [\क़् ४२।]       
१६। न सन्ति पुत्ता ताणाय न पिता नपि बन्धवा २८८  
अन्तकेनाधिपन्नस्स नत्थि ञातिसु ताणता।   
    
१७। एतमत्थवसं ञत्वा पण्डितो सीलसंवुतो २८९  
निब्बाणगमनं मग्गं खिप्पमेव विसोधये   
    
मग्गवग्गो वीसतिमो।   
    
२१। पकिण्णकवग्गो।   
    
१। मत्तासुखपरिच्चागा पस्से चे विपुलं सुखं २९०  
चजे मत्तासुखं धीरो सम्पस्सं विपुलं सुखं।   
    
२। परदुक्खूपदानेन अत्तनो सुखमिच्छति २९१  
वेरसंसग्गसंसट्ठो वेरा सो न परिमुच्चति।   
१४ इह वर्षं करिष्यामि हेमन्तं गीरष्ममेव च  
बालो विचिन्तयतीति ह्यन्तराय न पश्यति। (अनित्यवर्ग। ५। ३८)  
१५ तं पुत्रपशुसम्पन्नं व्यासक्तमनसं नरम्  
सुपतं व्याघ्रो मृगमिव मृत्युरादाय गच्छति।   
(महाभारत। १२। १७५)  
तं पुत्रपशुसम्मत्तं व्यासक्तमानसं नरम्  
सुपतङ्ग्रामं महोघ इव मृत्युरादाय गच्छति।   
(उदानवर्ग। १। ५। ३९)  
१ मात्रासुख परित्यागाद्य: पश्येविपुलं सुखम्  
त्यजेन्मात्रासुखं धीर: सम्पश्यन् विपुलं सुखम्।   
(उदानवर्ग-सुखवर्ग। ५। ३०)  
२ पर दुहुवदनेन यो अत्मनो सुहमिछति  
वेर सषग ससठो सो दुभ न परिमुचति। (प्रा। ध। [च्][वो। ४२]  
    
[ब्ज्त् पगे ९८] [\x ९८।]       
३। यं हि किच्चं तदपविद्धं अकिच्चं पन कयिरति २९२  
उन्नलानं पमत्तानं तेसं वड्ढन्ति आसवा।   
    
४। येसञ्च सुसमारद्धा निच्चं कायगता सति २९३  
अकिच्चं ते न सेवन्ति किच्चे सातच्चकारिनो  
सतानं सम्पजानानं अत्थं गच्छन्ति आसवा।   
    
[प्त्स् पगे ०४३] [\क़् ४३।]       
५। मातरं पितरं हन्त्वा राजानो द्वे च खत्तिये २९४  
रट्ठं सानुवरं हन्त्वा अनीघो याति ब्राह्मणो।   
    
६। मातरं पितरं हन्त्वा राजानो द्वे च सोत्तिये २९५  
वेय्यग्घपञ्चमं हन्त्वा अनीघो याति ब्राह्मणो।   
७। सुप्पबुद्धं पबुज्झन्ति सदा गोतमसावका २९६  
येसं दिवा च रत्तो च निच्चं बुद्धगता सति।   
    
८। सुप्पबुद्धं पबुज्झन्ति सदा गोतमसावका २९७  
येसं दिवा च रत्तो च निच्चं धम्मगता सति।   
    
९। सुप्पबुद्धं पबुज्झन्ति सदा गोतमसावका २९८  
येसं दिवा च रत्तो च निच्चं सङ्घगता सति।   
    
१०। सुप्पबुद्धं पबुज्झन्ति सदा गोतमसावका २९९   
येसं दिवा च रत्तो च निच्चं कायगता सति।   
    
११। सुप्पबुद्धं पबुज्झन्ति सदा गोतमसावका ३००  
येसं दिवा च रत्तो च अहिंसाय रतो मनो।   
    
४ येषान्तु सुसमारब्धा नित्यं कायगता स्मृति:   
अकृत्यं ते न कुर्वन्ति कृत्ये सातत्यकारिण:   
स्मृतानां सम्प्रजानानामस्तं गच्छन्ति आश्रवा: (उदानवर्ग। ४। १९। २०)  
५ सुप्रौधु प्रौजति इमि गोतमशवक  
येष दिवय रति व निच बुधकत स्मति। (प्रा। ध। [अ](४। ५)  
८ सुप्रौधु। । । । । निच धमकत स्मति। (प्रा। ध। [अ](४। ५)  
९ सुप्रौधू प्रौझति सद गोतमशवक  
येष दिव य रति च निच सघकत स्मति। (प्रा। ध। [अ](४। ६)  
१० सुप्रौधू। । । । । निच कयकत स्मति। (प्रा। ध। [अ](४। ७)  
११ सुप्रौधू। । । । । अहिंसै रतो मनो। (प्रा। ध। [अ](४। ८)  
[ब्ज्त् पगे १००] [\x १००।]       
१२। सुप्पबुद्धं पबुज्झन्ति सदा गोतमसावका ३०१ येसं दिवा च रत्तो च भावनाय रतो  
मनो।   
    
१३। दुप्पब्बज्जं दुरभिरमं दुरावासा घरा दुखा ३०२  
दुक्खोसमानसंवासो दुक्खानुपतितद्धगु  
तस्मा न चद्धगु सिया दुक्खानुपतितो सिया।   
    
१४। सद्धो सीलेन सम्पन्नो यसोभोगसमप्पितो ३०३  
यं यं पदेसं भजति तत्थ तत्थेव पूजितो।   
    
१५। दूरे सन्तो पकासन्ति हिमवन्तोऽव पब्बतो ३०४  
असन्तेत्थ न दिस्सन्ति रत्तिं खित्ता यथा सरा।   
    
[प्त्स् पगे ०४४] [\क़् ४४।]       
१६। एकासनं एकसेय्यं एको चरमतन्दितो ३०५  
एको दमयमत्तानं वनन्ते रमितो सिया।   
    
एकवीसतिमो पकिण्णकवग्गो।   
    
२२। निरय वग्गो।   
    
१। अभूतवादी निरयं उपेति यो चापि कत्वा न करोमीति चाह ३०६  
उभोऽपि ते पेच्च समा भवन्ति निहीनकम्मा मनुजा परत्थ।   
    
१२ सुप्रौधू। । । । । । । भवनै रतो मनो। (प्रा। ध। [अ](४। ८)  
१४ सधू शिलेन सबनो यश भोग समपितू  
येन येनेव वयति तेन तेनेव पुयित। (प्रा। ध। [च्। २५]  
    
[ब्ज्त् पगे १०२] [\x १०२।]       
२। कासावकण्ठा बहवो पापधम्मा असञ्ञता ३०७  
पापा पापेहि कम्मेहि निरयं ते उपपज्जरे।   
    
३। सेय्ये अयोगुऌओ भुत्तो तत्तो अग्गिसिखूपमो ३०८  
यञ्चे भूञ्जेय्य दुस्सीलो रट्ठपिण्डं असञ्ञतो।   
    
४। चत्तारि ठानानि नरो पमत्तो ३०९  
आपज्जति परदारूपसेवी  
अपुञ्ञलाभं न निकामसेय्यं  
निन्दं ततियं निरयं चतुत्थं।   
    
[प्त्स् पगे ०४५] [\क़् ४५।]       
५। अपुञ्ञलाभो च गती च पापिका ३१०  
भीतस्स भीताय रती च थोकिका  
राजा च दण्डं गरुकं पणेति  
तस्मा नरो परदारं न सेवे।   
    
६। कुसो यथा दुग्गहितो हत्थमेवानुकन्तति ३११  
सामञ्ञं दुप्परामट्ठं निरयायुपकड्ढति।   
    
७। यं किञ्चि सिथिलं कम्मं सङ्किलिट्ठं च यं वतं ३१२  
सङ्कस्सरं ब्रह्मचरियं न तं होति महप्फलं।   
    
८। कयिरा चे कयिराथेनं दऌहमेनं परक्कमे ३१३  
सठिलो हि परिब्बाजो भिय्यो आकिरते रजं।   
    
९। अकतं दुक्कतं सेय्यो पच्छा तपति दुक्कतं ३१४  
कतं च सुकतं सेय्यो यं कत्वा नानुतप्पति।   
    
९ अकित कुकित षेहु-पछ तवति द्रुकित  
कित नु सुकित षेहु-यकित्व ननुतपति। (प्रा। ध। [च्। ४०]  
अकृतं कुकृताच्छ्रेय: -पश्चात्तपति दुष्कतृम्  
शोचते दुष्कृतं कृत्वा-शोचते दुर्गतिं गत:   
कृतं तु सुकृतं श्रेयो-यत्कृत्वा नानुतप्यते  
नन्दते सुकृतं कृत्वा-नन्दते सुगतिं गत: ।   
(उदानवर्ग। २९। [व्व्। ४४]  
    
[ब्ज्त् पगे १०४] [\x १०४।]       
१०। नगरं यथा पच्चन्तं गुत्तं सन्तरबाहिरं ३१५  
एवं गोपेथ अत्तानं खणो वो मा उपच्चगा  
खणातीता हि सोचन्ति निरयम्हि समप्पिता।   
    
११। अलज्जिताये लज्जन्ति लज्जिताये न लज्जरे ३१६  
मिच्छादिट्ठिसमादाना सत्ता गच्छन्ति दुग्गतिं।   
    
१२। अभये भयदस्सिनो भये चाभयदस्सिनो ३१७  
मिच्छादिट्ठिसमादाना सत्ता गच्छन्ति दुग्गतिं।   
    
[प्त्स् पगे ०४६] [\क़् ४६।]       
१३। अवज्जे वज्जमतिनो वज्जे चावज्जदस्सिनो ३१८  
मिच्छादिट्ठिसमादाना सत्ता गच्छन्ति दुग्गतिं।   
    
१४। वज्जं च वज्जतो ञत्वा अवज्जं च अवज्जतो ३१९  
सम्मादिट्ठिसमादाना सत्ता गच्छन्ति सुग्गतिं।   
    
निरयवग्गो द्वावीसतिमो।   
२३। नागवग्गो।   
    
१। अहं नागोऽव सङ्गामे चापातो पतितं सरं ३२०  
अतिवाक्यं तितिक्खिस्सं दुस्सीलो हि बहुज्जनो।   
    
२। दन्तं नयन्ति समितिं दन्तं राजाऽभिरूहति ३२१  
दन्तो सेट्ठो मनुस्सेसु योऽतिवाक्यं तितिक्खति।   
    
३। वरमस्सतरा दन्ता आजानीया च सिन्धवा ३२२  
कुञ्जरा च महानागा अत्तदन्तो ततो वरं।   
    
४। न हि एतेहि यानेहि गच्छेय्य अगतं दिसं ३२३  
यथात्तना सुदन्तेन दन्तो दन्तेन गच्छति।   
    
१ अहं नाग इव सङ्ग्रामे चापत: पतितं शरम्  
अतिवाक्यं तितिक्षामि दु: शीलो हि महाजन: । (उदानवर्ग)  
अहो नको व सगमि चवधि वतित शर  
अतिवक ति। । । । । । । । । । द्रुशिलो हि बहो जनो।   
(प्रा। ध। [च्। ३१]  
[ब्ज्त् पगे १०६] [\x १०६।]       
५। धनपालको नाम कुञ्जरो कटुकप्पभेदनो दुन्निवारयो ३२४  
बद्धो कबलं न भुञ्जति सुमरति नागवनस्स कुञ्जरो।   
    
[प्त्स् पगे ०४७] [\क़् ४७।]       
६। मिद्धी यदा होति महग्घसो च निद्दायिता सम्परिवत्तसायी ३२५  
महावराहोऽव निवापपुट्ठो पुनप्पुनं गब्भमुपेति मन्दो।   
    
७। इदं पुरे चित्तमचारि चारिकं ३२६  
येनिच्छकं यत्थकामं यथासुखं  
तदज्जहं निग्गहेस्सामि योनिसो  
हत्थिप्पभिन्नं विय अङ्कुसग्गहो।   
    
८। अप्पमादरता होथ सचित्तमनुरक्खथ ३२७  
दुग्गा उद्धरथत्तानं पङ्के सन्नोऽव कुञ्जरो।   
    
९। सचे लभेथ निपकं सहायं ३२८  
सद्धिं चरं साधु विहारि धीरं  
अभिभुय्य सब्बानि परिस्सयानि  
चरेय्य तेनत्तमनो सतीमा।   
    
१०। नो चे लभेथ निपकं सहायं ३२९  
सद्धिं चरं साधु विहारि धीरं  
राजाऽव रट्ठं विजितं पहाय  
एको चरे मातङ्गरञ्ञेऽव नागो।   
    
११। एकस्स चरितं सेय्यो ३३०  
नत्थि बाले सहायता  
एको चरे न च पापानि कयिरा  
अप्पोस्सुक्को मातङ्गरञ्ञेऽव नागो।   
    
१२। अत्थम्हि जातम्हि सुखा सहाया ३३१  
तुट्ठी सुखा या इतरीतरेन  
पुञ्ञं सुखं जीवितसङ्खयम्हि  
सब्बस्स दुक्खस्स सुखं पहाणं।   
    
८ अप्रमादरता भवत सुशीला भवत भिक्षच:   
सुसमाभितसङ्कलपा: स्वचित्तमनुरक्षत। (उदानवर्ग। अप्रमाद। ५। ३६)  
अप्रमदरत भोध सधमि सुप्रवेदिते  
द्रुघ उध्वरध अत्मन पग सन व कुञरु। (प्रा। ध। )  
९ स चेल्लभेत निपकं सहायकं  
सांर्ध चरं साधूविहारिधीरम्  
अभिभूय सर्वाणि परिसुवाणि  
चरेत तेनात्तमना: प्रतिस्मृत: ।   
(मूलसर्वास्तिवाद विनय। को। व। )  
१० स चेल्लभेत निपकं सहायकं  
सांर्धचरं साधूविहारिधीरम्  
राजेव राष्ट्रं विपुलं प्रहाय  
एकश्चरेन्न च पापानि कुर्य्यात्। (मूलसर्वास्तिवाद विनय। को। व। )  
११ एकस्य चरितं श्रोया न तु बाले सहायता  
अल्पोत्सुकश्चरेदेको मातङ्गरण्यनागवत्।   
(मूलसर्वास्तिवाद विनय। को। व। )  
    
[प्त्स् पगे ०४८] [\क़् ४८।]       
[ब्ज्त् पगे १०८] [\x १०८।]       
१३। सुखा मत्तेय्यता लोके अथो पेत्तेय्यता सुखा ३३२  
सुखा सामञ्ञता लोके अथो ब्रह्मञ्ञता सुखा।   
    
१४। सुखं याव जरा सीलं सुखा सद्धा पतिट्ठिता ३३३  
सुखो पञ्ञाय पटिलाभो पापानं अकरणं सुखं।   
    
नागवग्गो तेवीसतिमो।   
    
२४। तण्हावग्गो।   
    
१। मनुजस्स पमत्तचारिनो तण्हा वड्ढति मालुवा विय ३३४  
सो पलवति हुराहुरं फलमिच्छऽंव वनस्मिं वानरो।   
    
२। या एसा सहती जम्मी तण्हा लोके विसत्तिका ३३५  
सोका तस्स पवड्ढन्ति अभिवट्ठऽंव बीरणं।   
    
३। यो चे तं सहती जम्मिं तण्हं लोके दुरच्चयं ३३६  
सोका तम्हा पपतन्ति उदबिन्दूऽव पोक्खरा।   
    
४। तं वो वदामि भद्दं वो यावन्तेत्थ समागता ३३७  
तण्हाय मूलं खणथ उसीरत्थोऽ बीरणं  
मा वो नलऽंव सोतोऽव मारो भञ्जि पुनप्पुनं।   
    
[प्त्स् पगे ०४९] [\क़् ४९।]       
५। यथापि मूले अनुपद्दवे दऌहे ३३८  
छिन्नोऽपि रुक्खो पुनरेव रूहति  
एवम्पि तण्हानुसये अनूहते  
निब्बत्ति दुक्खमिदं पुनप्पुनं।   
    
६। यस्स छत्तिंसति सोता मनापस्सवना भूसा ३३९  
वाहा वहन्ति दुद्दिट्ठिं सङ्कप्पा रागनिस्सिता।   
    
७। सवन्ति सब्बधि सोता लता उब्भिज्ज तिट्ठति ३४०  
तञ्च दिस्वा लतं जातं मूलं पञ्ञाय छिन्दथ।   
    
४ त यु वदमि भद्रञु यवतेथ समकत  
अप्रमद रत भोध सधमि सुप्रवेदिति। (प्रा। ध। [अ](२। ७)  
    
[ब्ज्त् पगे ११०] [\x ११०।]       
८। सरितानि सिनेहितानि च सोमनस्सानि भवन्ति जन्तुनो ३४१  
ते सातसिता सुखेसिनो ते वे जाति जरूपगा नरा।   
    
९। तसिणाय पुरक्खता पजा परिसप्पन्ति ससोऽव बाधितो ३४२  
संयोजनसङ्गसत्ता दुक्खमुपेन्ति पुनप्पुनं चिराय।   
    
१०। तसिणाय पुरक्खता पजा परिसप्पन्ति ससोऽव बाधितो ३४३  
तस्मा तसिणं विनोदय भिक्खु आकङ्खी विरागमत्तनो।   
    
११। यो निब्बनथो+ वनाधिमुत्तो वनमुत्तो वनमेव धावति ३४४  
तं पुग्गलमेथ पस्सथ मुत्तो बन्धनमेव धावति।   
    
[प्त्स् पगे ०५०] [\क़् ५०।]       
१२। न तं दऌहं बन्धनमाहु धीरा ३४५  
यदायसं दारुजं बब्बजञ्च  
सारत्तरत्ता मणिकुण्डलेसु  
पुत्तेसु दारेसु च या अपेखा।   
    
१३। एतं दऌहं बन्धनमाहु धीरा ३४६  
ओहारिनं सिथिलं दुप्पमुञ्चं  
एतम्पि छेत्वान परिब्बजन्ति  
अनपेक्खिनो कामसुखं पहाय।   
    
१४। ये रागरत्तानुपतन्ति सोतं ३४७  
सयं कतं मक्कटकोऽव जालं  
एतम्पि छेत्वान वजन्ति धीरा  
अनपेक्खिनो सब्बदुक्खं पहाय।   
    
१५। मुञ्च पुरे मुञ्च पच्छतो मज्झे मुञ्च भवस्स पारगू ३४८  
सब्बत्थ विमुत्तमानसो न पुन जातिजरं उपेहिसि।   
    
१६। वितक्कपमथितस्स जन्तुनो तिब्बरागस्स सुभानुपस्सिनो ३४९  
भिय्यो तण्हा पवड्ढति एस खो दऌहं करोति बन्धनं।   
    
१२ न तद्दृढं बन्धनमाहुरार्या यदायसं दारवं बल्बजं च  
संरक्तचित्ता मणिकूण्डलेषु पुत्रेषु दारेषू य य अवेक्षा: ।   
१३ एतद्दृढं बन्धनमाहुरार्या समं तत: सुस्थिरं दुष्प्रमुञ्चम्  
एतदपि छित्वा परिव्रजन्ति अनपेक्षिण: कामसुखं प्रहाय।   
(उदानवर्ग काम। [व्व्। ५, ६]  
१२ न त द्रिढ बन्धन धिर य अस दरुव बबन व  
सरत चित मनि कुनलेषू पुत्रेषु दरेषू य य अवेह।   
१३ एत द्रिढ बन्धन मह धिर ओहरिन शिशिल द्रुपमुजू  
एत बि छित्वन परिव्रयति अनवेहिनो कम सुहु प्रहै।   
(प्रा। ध। [ग्][वो। ३१, ३२]  
१४ ये रकरत अनुवतति सोतु  
सैगत। । । । । । । । । । ।   
एत बि छेत्वन परिव्रयति  
अनवेहिनो कम सुह प्रहै। (प्रा। ध। [च्][वो। ३३]  
+ प्रग्गलमेव सी। मु।   
१५ मुञ्च पुरतो मुञ्च पश्चतो मध्ये मुञ्च भवस्य पारग:   
सर्वत्र विमुक्तमानसो न पुनर्जातिजरामुपेष्यसि। (उदानवर्ग। २९, ६६)  
मुजु पुरतु मुजु पजतु मझतु मुजु भवस परको  
सर्वत्र विमुतमनसो न पुन जतिजर वुवेहिसि। (प्रा। ध। [च्][वो। २२]  
    
[ब्ज्त् पगे ११२] [\x ११२।]       
१७। वितक्कुपसमे च यो रतो असुभं भावयति सदा सतो ३५०  
एस खो व्यन्तिकाहिति एस छेच्छति मारबन्धनं।   
    
[प्त्स् पगे ०५१] [\क़् ५१।]       
१८। निट्ठं गतो असन्तासी वीततण्हो अनङ्गणो ३५१  
अच्छिन्दि भवसल्लानि अन्तिमोऽयं समुस्सयो।   
    
१९। वीततण्हो अनादानो निरुत्तिपदकोविदो ३५२  
अक्खरानं सन्निपातं जञ्ञा पुब्बपरानि च  
स वे अन्तिमसारीरो महापञ्ञो महापुरिसोऽति वुच्चति।   
२०। सब्बाभिभू सब्बविदूऽहमस्मि ३५३  
सब्बेसु धम्मेसु अनूपलित्तो  
सब्बञ्जहो तण्हक्खये विमुत्तो  
सयं अभिञ्ञाय कमुद्दिसेय्यं।   
    
२१। सब्बदानं धम्मदानं जिनाति ३५४  
सब्बं रसं धम्मरसो जिनाति  
सब्बं रतिं धम्मरती जिनाति  
तण्हक्खयो सब्बदुक्खं जिनाति।   
    
२२। हनन्ति भोगा दुम्मेधं नो वे पारगवेसिनो ३५५  
भोगतण्हाय दुम्मेधो हन्ति अञ्ञेऽव अत्तना।   
    
२३। तिणदोसानि खेत्तानि रागदोसा अयं पजा ३५६  
तस्मा हि वीतरागेसु दिन्नं होति महप्फलं।   
    
२३। तिणदोसानि खेत्तानि दोसदोसा अयं पजा ३५७  
तस्मा हि वीतदोसेसु दिन्नं होति महप्फलं।   
    
२० सर्वाभिभू सर्वविदोऽ हमसिमि सर्वेहि धर्मेहि अनोपलिप्त:   
सर्वग्ञोऽहं तृष्णाक्षये विमुक्तो स्वयं अभिग्ञाय कमुद्दिशेयम।   
(महावस्तु। ३२५)  
    
[ब्ज्त् पगे ११४] [\x ११४।]       
२५। तिणदोसानि खेत्तानि मोहदोसा अयं पजा ३५८  
तस्मा हि वीतमोहेसु दिन्नं होति महप्फलं।   
    
[प्त्स् पगे ०५२] [\क़् ५२।]       
२६। तिणदोसानि खेत्तानि इच्छादोसा अयं पजा ३५९  
तस्मा हि विगतिच्छेसु दिन्नं होति महप्फलं।   
    
तण्हावग्गो चतुवीसतिमो।   
    
२५। भिक्खुवग्गो।   
    
१। चक्खुना संवरो साधु साधु सोतेन संवरो ३६०  
घाणेन संवरो साधु साधु जिव्हाय संवरो।   
    
२। कायेन संवरो साधु साधु वाचाय संवरो ३६१  
मनसा संवरो साधु साधु सब्बत्थ संवरो  
सब्बत्थ संवुतो भिक्खु सब्बदुक्खा पमुच्चति।   
    
३। हत्थ सञ्ञतो पादसञ्ञतो ३६२  
वाचाय सञ्ञतो सञ्ञतुत्तमो  
अज्झत्तरतो समाहितो  
एको सन्तुसितो तमाहु भिक्खुं।   
    
४। यो मुखसञ्ञतो भिक्खु मन्तभाणी अनुद्धतो ३६३  
अत्थं धम्मं च दीपेति मधुरं तस्स भासितं।   
    
[प्त्स् पगे ०५३] [\क़् ५३।]       
५। धम्मारामो धम्मरतो धम्मं अनुविचिन्तयं ३६४  
धम्मं अनुस्सरं भिक्खु सद्धम्मा न परिहायति।   
६। सलाभं नातिमञ्ञेय्य नाञ्ञेसं पिहयं चरे ३६५  
अञ्ञेसं पिहयं भिक्खु समाधिं नाधिगच्छति।   
    
७। अप्पलाभोऽपि चे भिक्खु सलाभं नातिमञ्ञति ३६६  
तं वे देवा पसंसन्ति सुद्धाजीविं अतन्दितं।   
१ चक्षुषा संवरो साधु साधु श्रोत्रेण संवर:   
कायेन संवरो साधु मनसा साधु संवर:   
सर्वत्र संवृतो भिक्षु: सर्वदु: खात् प्रमुच्यते। (महावस्तु। ३। पि। ४२३)  
२ कएन सञमु सधु सधु वयै सञमु  
मनेन सञमु सधु सधु सवत्र सञमु  
सवत्र सञतो भिखु सव दुगतिओ जहि। (प्रा। ध। [ब्। ९]  
३ हतसञतु पदसञतु वयसञतु सवुतिद्रिओ  
अझत्मरतो समहितो एको सतुसितो तमहु भिखु।   
(प्रा। ध। [ब्। १०]  
४ यो मुहेन सञतो भिखु मतभनि अनुधतो  
अर्थधर्मु जि देसेति मयुरु तस भसित। (प्रा। ध। [ब्। ११]  
५ धर्मारामो धर्मरतो धर्ममनुविचिन्तयन्  
धर्मं समनुस्मरन् हिक्षु: सद्धर्मान्न परिहायति।   
(महावस्तु। ३। पि। ४२१)  
६ सलभु नतिमञे अ नञेष समिहओ सिअ  
अञेष सद्धमिह भिखु समधि नधिकजति। (प्रा। ध। [ब्। २०]  
    
[ब्ज्त् पगे ११६] [\x ११६।]       
८। सब्बसो नामरूपस्मिं यस्स नत्थि ममायितं ३६७  
असता च न सोचति स वे भिक्खूऽति वुच्चति।   
    
९। मेत्ताविहारी यो भिक्खू पसन्नो बुद्धसासने ३६८  
अधिगच्छे पदं सन्तं सङ्खारूपसमं सुखं।   
    
१०। सिञ्च भिक्खु इमं नावं सित्ता ते लहुमेस्सति ३६९  
छेत्वा रागं दोसं च ततो निब्बाणमेहिसि।   
    
११। पञ्च छिन्दे पञ्च जहे पञ्च चुत्तरि भावये ३७०  
पञ्चसङ्गातिगो भिक्खु ओघतिण्णोऽति वुच्चति।   
    
१२। झाय भिक्खु मा च पामदो ३७१  
मा ते कामगुणे भमस्सु चित्तं  
मा लोहगुऌअं गिली पमत्तो  
मा कन्दि दुक्खमिदन्ति डय्हमानो।   
    
१३। नत्थि झानं अपञ्ञस्स पञ्ञा नत्थि अझायतो ३७२  
यम्हि झानं च पञ्ञा च स वे निब्बाणसन्तिके।   
    
[प्त्स् पगे ०५४] [\क़् ५४।]       
१४। सुञ्ञागारं पविट्ठस्स सन्तचित्तस्स भिक्खुनो ३७३  
अमानुसी रति होति सम्मा धम्मं विपस्सतो।   
    
१५। यतो यतो सम्मसति खन्धानं उदयब्बयं ३७४  
लभति पीतिपामोज्जं अमतं तं विजानतं।   
    
१६। तत्रायमादि भवति इध पञ्ञस्स भिक्खुनो ३७५  
इन्द्रियगुत्ति सन्तुट्ठी पातिमोक्खे च संवरो।   
    
८ सवसु नमरुवस यस नथि ममैत  
असत इ न शोयति सो हु भिखु तु वुचति। (प्रा। ध। [ब्। ३८]  
९ मैतीरविहारी यो भिक्षु: प्रसन्नो बुदद्धशासने  
अधिगच्छति पदं शान्तं अशेचनं च मोचनम्।   
(महावस्तु। ३। ४२१)  
मेत्र विहर ये भिक्खु प्रसनु बुध शस। । । । । ।   
पडिविझु पद शत सघरवोशमु सुह। (प्रा। ध। [ब्। २९]  
१० सिञ्च भिक्षो इमां नावं सिक्ता ते लहुमेष्यति  
जित्वा रागं च द्वेषं च ततो निर्वाणमेष्यसि। (महावस्तु। ३। ४२१)  
सिज भिखु इम नम सित ति लहु मेसिति  
छेत्व रक जि दोश ततो निवन एशिति। (प्रा। ध। [ब्। ३४]  
११ पज जिन पज जहि पज उत्वरि भवै  
पज सगधिओ भिखु ओहतिनोऽति वुचति। (प्रा। ध। [ब्। १६]  
१२ जै भिखु म यि प्रमदि म ते कमगुण भमेंसु चित्तं  
म लोहगुड गिलि प्रमत कन दुखमिद ति दझमनो।   
(प्रा। ध। [ब्। ३४]  
१३ नथि झन अप्रञस प्रञ नथि अझयतो  
यस झन च प्रञ य सो हो निर्वनस सति अ। (प्रा। ध। [ब्। १६]  
१४ सुञकरे प्रविठस शतचितस भिखुनो  
अमनुष रति होति समे धर्म विवशतु। (प्रा। ध। [ब्। १२]  
१५ यतो यतो समषति खन्धन उदयवय  
लहति पिरति प्रमोजु अमुतु त विजनतु। (प्रा। ध। [ब्। १७]  
१६ तत्रै अदि भवति तध प्रञस भिखुनो  
इद्रियगोति सतुठी प्रतिमुखेइ। । । (प्रा। ध। [ब्। १७]  
    
[ब्ज्त् पगे ११८] [\x ११८।]       
१७। मित्ते भजस्सु कल्याणे सुद्धाजीवे अतन्दिते ३७६  
पटिसन्थारवुत्त्यस्स आचारकुसलो सिया  
ततो पामोज्जबहुलो दुक्खस्सन्तं करिस्ससि।   
    
१८। वस्सिका विय पुप्फानि मद्दवानि पमुञ्चति ३७७  
एवं रागं च दोसं च विप्पमुञ्चेथ भिक्खवो।   
    
१९। सन्तकायो सन्तवाचो सन्तवा सुसमाहितो ३७८  
वन्तलोकामिसो भिक्खु उपसन्तोऽति वुच्चति।   
    
२०। अत्तना वोदयत्तानं पटिमासेऽत्तमत्तना ३७९  
सो अत्तगुत्तो सतिमा सुखं भिक्खु विहाहिसि।   
    
२१। अत्ता हि अत्तनो नाथो अत्ता हि अत्तनो गति ३८०  
तस्मा सञ्ञमयत्तानं अस्सं भद्रऽंव वाणिजो।   
    
२२। पामोज्जबहुलो भिक्खु पसन्नो बुद्धसासने ३८१  
अधिगच्छे पदं सन्तं सङ्खारूपसमं सुखं।   
    
[प्त्स् पगे ०५५] [\क़् ५५।]       
२३। यो हवे दहरो भिक्खु युञ्जति बुद्धसासने ३८२  
सो इमं लोकं पभासेति अब्भा मुत्तोऽव चन्दिमा।   
    
भिक्खुवग्गो पञ्चवीसतिमो।   
    
२६। ब्राह्मणवग्गो।   
    
१। छिन्द सोतं परक्कम्म कामे पनुद ब्राह्मण ३८३  
सङ्खारानं खयं ञत्वा अकतञ्ञूऽसि ब्राह्मण।   
    
२। यदा द्वयेसु धम्मेसू पारगू होति ब्राह्मणो ३८४  
अथस्स सब्बे संयोगा अत्थं गच्छन्ति जानतो।   
    
१७ मित्र भये अ पडिरुव सुधयीव अ। । ।   
पडिसरवुति अस अप्रक्। । ।   
दतु अयरकुशलो सुहु भिखु विहषिसि। (प्रा। ध। [ब्। १८]  
२२ प्रमोजबहुलु यो भिखु अभिवुयु परिपिरय  
अधिकछि पद शत असेयन मोयक। (प्रा। ध। [ब्। ३१]  
(असेयन=असेचनकं)  
(मोयक=मोचकं)  
१ जिन्धि स्रोत: परक्राम्य कामान् प्रणुद ब्राह्मण  
नाप्रहाय मुनि: कामान् एकत्वमधिगच्छति। (उदानवर्ग। १०। १)  
    
[ब्ज्त् पगे १२०] [\x १२०।]       
३। यस्स पारं अपारं वा पारापारं न विज्जति ३८५  
वीतद्दरं विसंयुत्तं तमहं ब्रूमि ब्राह्मणं।   
    
४। झायिं विरजमासीनं कतकिच्चं अनासवं ३८६  
उत्तमत्थं अनुप्पत्तं तमहं ब्रूमि ब्राह्मणं।   
    
५। दिवा तपति आदिच्चो रत्तिं आभाति चन्दिमा ३८७  
सन्नद्धो खत्तियो तपति झायी तपति ब्राह्मणो  
अथ सब्बमहोरत्तिं बुद्धो तपति तेजसा।   
    
[प्त्स् पगे ०५६] [\क़् ५६।]       
६। बाहितपापोऽति ब्राह्मणो समचरिया समणोऽति वुच्चति ३८८  
पब्बाजयत्तनो मलं तस्मा पब्बजितोऽति वुच्चति।   
    
७। न ब्राह्मणस्स पहरेय्य नास्स मुञ्चेथ ब्राह्मणो ३८९  
धी ब्राह्मणस्स हन्तारं ततो धी यस्स मुञ्चति।   
    
८। न ब्राह्मणस्सेतदकिञ्चि सेय्यो ३९०  
यदा निसेधो मनसो पियेहि  
यतो यतो हिंसमनो निवत्तति  
ततो ततो सम्मति मेव दुक्खं।   
    
९। यस्स कायेन वाचाय मनसा नत्थि दुक्कतं ३९१  
संवुतं तीहि ठानेहि तमहं ब्रूमि ब्राह्मणं।   
    
१०। यम्हा धम्मं विजानेय्य सम्मासम्बुद्धदेसितं ३९२  
सक्कच्चं तं नमस्सेय्य अग्गिहुत्तऽंव ब्राह्मणो।   
    
४ झयि परकत बुधु कितकिच अनसवु  
बुधु दशबलु वेतु तमहु ब्रोमि ब्रमन। (प्रा। ध। [ब्। ५]  
५ दिव तवति अदिवु रति अभै चद्रिमु  
सनधु छतिरओ तवति झै तवति ब्रमनो  
अध सर्व अहोरत्र बुधु तवति तेयस। (प्रा। ध। )  
    
[ब्ज्त् पगे १२२] [\x १२२।]       
११। न जटाहि न गोत्तेन जच्चा होति ब्राह्मणो ३९३  
यम्हि सच्चञ्च धम्मो च सो सुची सोऽव ब्राह्मणो।   
    
१२। किं ते जटाहि दुम्मेध किं ते अजिनसाटिया ३९४  
अब्भन्तरं ते गहणं बाहिरं परिमज्जसि।   
    
१३। पंसुकूलधरं जन्तूं किसं धमनिसन्थतं ३९५  
एकं वनस्मिं झायन्तं तमहं ब्रूमि ब्राह्मणं।   
    
[प्त्स् पगे ०५७] [\क़् ५७।]       
१४। न चाहं ब्राह्मणं ब्रूमि योनिजं मत्तिसम्भवं ३९६  
भोवादी नाम सो होति सचे होति सकिञ्चनो  
अकिञ्चनं अनादानं तमहं ब्रूमि ब्राह्मणं।   
    
१५। सब्बसंयोजनं छेत्वा यो वे न परितस्सति ३९७  
सङ्गातिगं विदञ्ञुत्तं तमहं ब्रूमि ब्राह्मणं।   
    
१६। छेत्वा नद्धिं वरत्तञ्च सन्दामं सहनुक्कमं ३९८  
उक्खित्तपलिघं बुद्धं तमहं ब्रूमि ब्राह्मणं।   
    
१७। अक्कोसं वधबन्धं च अदुट्ठो यो तितिक्खति ३९९   
खन्तिबलं बलानीकं तमहं ब्रूमि ब्राह्मणं।   
    
१८। अक्कोधनं वतवन्तं सीलवन्तं अनुस्सुतं ४००   
दन्तं अन्तिमसारीरं तमहं ब्रूमि ब्राह्मणं।   
    
१९। वारि पोक्खरपत्तेऽव आरग्गेरिव सासपो ४०१  
यो न लिप्पति कामेसु तमहं ब्रूमि ब्राह्मणं।   
    
२०। यो दुक्खस्स पजानाति इधेव खयमत्तनो ४०२  
पन्नभारं विसंयुत्तं तमहं ब्रूमि ब्राह्मणं।   
    
[ब्ज्त् पगे १२४] [\x १२४।]       
२१। गम्भीरपञ्ञं मेधाविं मग्गामग्गस्स कोविदं ४०३  
उत्तमत्थं अनुप्पत्तं तमहं ब्रूमि ब्राह्मणं।   
    
[प्त्स् पगे ०५८] [\क़् ५८।]       
२२। असंसट्ठं गहट्ठेहि अनागारेहि चूभयं ४०४  
अनोकासरिं अप्पिच्छं तमहं ब्रूमि ब्राह्मणं।   
    
२३। निधाय दण्डं भूतेसु तसेसु थावरेसु च ४०५  
यो न हन्ति न घातेति तमहं ब्रूमि ब्राह्मणं।   
    
२४। अविरुद्धं विरुद्धेसु अत्तदण्डेसु निब्बुतं ४०६  
सादानेसु अनादानं तमहं ब्रूमि ब्राह्मणं।   
    
२५। यस्स रागो च दोसो च मानो मक्खो च पातितो ४०७  
सासपो रिव आरग्गा तमहं ब्रूमि ब्राह्मणं।   
    
२६। अकक्कसं विञ्ञपनिं गिरं सच्चं उदीरये ४०८  
याय नाभिसजे कञ्चि तमहं ब्रूमि ब्राह्मणं।   
    
२७। योऽध दीघं व रस्सं वा अणुं थूलं सुभासुभं ४०९  
लोके अदिन्नं नादियति तमहं ब्रूमि ब्राह्मणं।   
२८। आसा यस्स न विज्जन्ति अस्मिं लोके परम्हि च ४१०  
निरासयं विसंयुत्तं तमहं ब्रूमि ब्राह्मणं।   
    
२९। यस्सालया न विज्जन्ति अञ्ञाय अकथङ्कथी ४११  
अमतोगधं अनुप्पत्तं तमहं ब्रूमि ब्राह्मणं।   
    
३०। योऽध पुञ्ञ्च पापञ्च उभो सङ्गं उपच्चगा ४१२  
असोकं विरजं सुद्धं तमहं ब्रूमि ब्राह्मणं।   
    
३१। चन्दऽंव विमलं सुद्धं विप्पसन्नमनाविलं ४१३  
नन्दीभवपरिक्खीणं तमहं ब्रूमि ब्राह्मणं।   
    
[प्त्स् पगे ०५९] [\क़् ५९।]       
[ब्ज्त् पगे १२६] [\x १२६।]       
३२। यो इमं पऌइपथं दुग्गं संसारं मोहमच्चगा ४१४  
तिण्णो पारगतो झायी अनेजो अकथङ्कती  
अनुपादाय निब्बुतो तमहं ब्रूमि ब्राह्मणं।   
    
३३। योऽध कामे पहात्वान अनागारो परिब्बजे ४१५  
कामभवपरिक्खीणं तमहं ब्रूमि ब्राह्मणं।   
    
३४। योऽध तण्हं पहात्वान अनागारो परिब्बजे ४१६  
तण्हाभवपरिक्खीणं तमहं ब्रूमि ब्राह्मणं।   
    
३५। हित्वा मानुसकं योगं दिब्बं योगं उपच्चगा ४१७  
सब्बयोगविसंयुत्तं तमहं ब्रूमि ब्राह्मणं।   
    
३६। हित्वा रतिं च अरतिं च सीतिभूतं निरूपधिं ४१८  
सब्बलोकाभिभुं वीरं तमहं ब्रूमि ब्राह्मणं।   
    
३७। चुतिं योऽवेदि सत्तानं उपपत्तिं च सब्बसो ४१९  
असत्तं सुगतं बुद्धं तमहं ब्रूमि ब्राह्मणं।   
    
३८। यस्स गतिं न जानन्ति देवा गन्धब्बमानुसा ४२०  
खीणासवं अरहन्तं तमहं ब्रूमि ब्राह्मणं।   
    
३९। यस्स पुरे च पच्छा च मज्झे च नत्थि किञ्चनं ४२१  
अकिञ्चनं अनादानं तमहं ब्रूमि ब्राह्मणं।   
    
[प्त्स् पगे ०६०] [\क़् ६०।]       
४०। उसभं पवरं वीरं महेसिं विजिताविनं ४२२  
अनेजं न्हातकं बुद्धं तमहं ब्रूमि ब्राह्मणं।   
    
[ब्ज्त् पगे १२८] [\x १२८।]       
४१। पुब्बेनिवासं योऽवेदी सग्गापायं च पस्सति ४२३  
अथो जातिक्खयं पत्तो अभिञ्ञावोसितो मुनि  
सब्बवोसितवोसानं तमहं ब्रूमि ब्राह्मणं।   
    
ब्राह्मणवग्गो छब्बीसतिमो।   
    
वग्गुद्दानं।   
    
१। यमकप्पमादो चित्तं पुप्फं बालेन पण्डितो  
अरहन्तो सहस्सेन पापदण्डेन ते दस।   
    
२। जरा अत्ता च लोको च बुद्धो सुखपियेन च  
कोधो मलं च धम्मट्ठो मग्गवग्गेन वीसति।   
    
३। पकिण्णं निरयो नागो तण्हा भिक्खु च ब्राह्मणो  
एते छब्बीसति वग्गा देसितादिच्चबन्धुना।   
    
गाथुद्दानं।   
    
१। यमके वीसति गाथा अप्पमादम्हि द्वादस  
एकादस चित्तवग्गे पुप्फवग्गम्हि सोऌअस।   
    
२। बाले च सोऌअस गाथा पण्डितम्हि चतुद्दस  
अरहन्ते दस गाथा सहस्से होन्ति सोऌअस।   
    
३। तेरस पापवग्गम्हि दण्डम्हि दस सत्त च  
एकादस जरावग्गे अत्तवग्गे भवे दस।   
    
४। द्वादस लोकवग्गम्हि बुद्धे चट्ठारस भवे  
सुखे च पियवग्गे च गाथायो होन्ति द्वादस।   
    
५। चुद्दस कोधवग्गम्हि मलवग्गेकवीसति  
सत्तरस च धम्मट्ठे मग्गवग्गे तथेव च।   
    
६। पकिण्णे सोऌअस गाथा निरये नागे चतुद्दस  
छब्बीसति तण्हावग्गम्हि तेवीस भिक्खुवग्गिका।   
    
७। चत्ताऌईसेकगाथायो ब्राह्मणे वग्गमुत्तमे  
गाथा सतानि चत्तारि तेवीस च पुनापरे  
धम्मपदे निपातम्हि देसितादिच्चबन्धुनाऽति।   
    
धम्मपद पाऌइ निट्ठिता। 

