+++
title = "Therigatha, plain text version, without notes"

+++


## Intro
  
  
  
  
 Therigatha, plain text version, without notes   
  
  
  
  
Therigatha  
Based on the ed. by Richard Pischel: The Thera- and Therî-Gâthâ  
(Stanzas Ascribed to Elders of the Buddhist Order of Recluses),  
ed. by H. Oldenberg and R. Pischel, London : Pali Text Society 1883.  
Second edition with appendices by K.R. Norman and L. Alsdorf, 1966, pp. 123-250.  
  
  
  
  
Input by the Dhammakaya Foundation, Thailand, 1989-1996  
[GRETIL-Version vom 24.2.2015]  
  
  
  
NOTICE  
This file is (C) Copyright the Pali Text Society and the Dhammakaya Foundation, 2015.  
This work is licensed under a Creative Commons Attribution-ShareAlike 4.0 International License.  
  
These files are provided by courtesy of the Pali Text Society for  
scholarly purposes only.  
In principle they represent a digital edition (without revision or  
correction) of the printed editions of the complete set of Pali  
canonical texts published by the PTS. While they have been subject to a  
process of checking, it should not be assumed that there is no  
divergence from the printed editions and it is strongly recommended that  
they are checked against the printed editions before quoting.  
  
  
  
  
PLAIN TEXT VERSION  
(In order to fascilitate word search, all annotations have been removed,   
and the line breaks of the printed edition have been converted into floating text.)  
  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


    
थेरीगाथा

[पगे १२३]  
                              १२३  
                          थेरी-गाथा।  
           नमो तस्स भगवतो अरहतो सम्मासम्बुद्धस्स।  
सुखं सुपाहि थेरीके कत्वा चोऌएन पारुता ।  
उपसन्तो हि ते रागो सुक्खडाकं व कुम्भियं। ॥ थी_१ ॥  
     इत्थं सुदं अञ्ञतरा थेरी अपञ्ञाता भिक्खुनी गाथं अभासित्था ति। ॥  
मुत्ते मुच्चस्सु योगेहि चन्दो राहुग्गहो इव ।  
विप्पमुत्तेन चित्तेन अनणा भुञ्जाहि पिण्डकं। ॥ थी_२ ॥  
     इत्थं सुदं भगवा मुत्तं सिक्खमानं इमाय गाथाय अभिण्हं ओवदति। ॥  
पुण्णे पूरस्सु धम्मेहि चन्दो पन्नरसे-र्-इव ।  
परिपुण्णाय पञ्ञाय तमोक्खन्धं पदालय। ॥ थी_३ ॥  
                          पुण्णा। ॥  
तिस्से सिक्खस्सु सिक्खाय मा तं योगा उपच्चगुं ।  
सब्बयोगविसंयुत्ता चर लोके अनासवा। ॥ थी_४ ॥  
                          तिस्सा। ॥  
तिस्से युञ्जस्सु धम्मेहि खणो तं मा उपच्चगा ।  
खणातीता हि सोचन्ति निरयम्हि समप्पिता। ॥ थी_५ ॥  
                     अञ्ञतरा तिस्सा। ॥

[पगे १२४]  
१२४ थेरी-गाथा।  
धीरे निरोधं फुसेहि सञ्ञावूपसमं सुखं ।  
आराधयाहि निब्बानं योगक्खेमं अनुत्तरं। ॥ थी_६ ॥  
                          धीरा। ॥  
धीरा धीरेहि धम्मेहि भिक्खुनी भावितिन्द्रिया ।  
धारेहि अन्तिमं देहं जेत्वा मारं सवाहनं। ॥ थी_७ ॥  
                     अञ्ञतरा धीरा। ॥  
सद्धाय पब्बजित्वान मित्ते मित्तरता भव ।  
भावेहि कुसले धम्मे योगक्खेमस्स पत्तिया। ॥ थी_८ ॥  
                          मित्ता। ॥  
सद्धाय पब्बजित्वान भद्रे भद्ररता भव ।  
भावेहि कुसले धम्मे योगक्खेमं अनुत्तरं। ॥ थी_९ ॥  
                         भद्रा। ॥  
उपसमे तरे ओघं मच्चुधेय्यं सुदुत्तरं ।  
धारेहि अन्तिमं देहं जेत्वा मारं सवाहनं। ॥ थी_१० ॥  
                         उपसमा। ॥  
सुमुत्ता साधु मुत्त म्हि तीहि खुज्जेहि मुत्तिया ।  
उदुक्खलेन मुसलेन पतिना खुज्जकेन च ।  
मुत्त म्हि जातिमरणा भवनेत्ति समूहता। ॥ थी_११ ॥  
                          मुत्ता। ॥  
छन्दजाता अवसाये मनसा च फुटा सिया ।  
कामेसु अप्पटिबद्धचित्ता उद्धंसोता ति वुच्चति। ॥ थी_१२ ॥  
                       धम्मदिन्ना। ॥  
करोथ बुद्धसासनं यं कत्वा नानुतप्पति ।  
खिप्पं पादानि धोवित्वा एकमन्ते निसीदथ। ॥ थी_१३ ॥  
                         विसाखा। ॥  
धातुयो दुक्खतो दिस्वा मा जाति पुनर् आगमि ।  
भवे छन्दं विराजेत्वा उपसन्ता चरिस्ससि। ॥ थी_१४ ॥  
                         सुमना। ॥

[पगे १२५]  
                            थेरी-गाथा। १२५  
कायेन संवुता आसिं वाचाय उद चेतसा ।  
समूलं तण्हम् अब्बुय्ह सीतिभूत म्हि निब्बुता। ॥ थी_१५ ॥  
                         उत्तरा। ॥  
सुखं त्वं वुड्ढिके सेहि कत्वा चोऌएन पारुता ।  
उपसन्तो हि ते रागो सीतिभूता सि निब्बुता। ॥ थी_१६ ॥  
                 सुमना वुड्ढपब्बजिता। ॥  
पिण्डपातं चरित्वान दण्डम् ओलुब्भ दुब्बला ।  
वेधमानेहि गत्तेहि तत्थ्ऽ; एव निपतिं छमा ।  
दिस्वा आदीनवं काये अथ चित्तं विमुच्चि मे। ॥ थी_१७ ॥  
                         धम्मा। ॥  
हित्वा घरे पब्बजित्वा हित्वा पुत्तं पसुं पियं ।  
हित्वा रागञ् च दोसञ् च अविज्जञ् च विराजिय ।  
समूलं तण्हम् अब्बुय्ह उपसन्त म्हि निब्बुता। ॥ थी_१८ ॥  
                         सङ्घा। ॥  
                  एकिका थेरियो समत्ता। ॥  
आतुरं असुचिं पूतिं पस्स नन्दे समुस्सयं ।  
असुभाय चित्तं भावेहि एकग्गं सुसमाहितं ॥ थी_१९ ॥  
अनिमित्तञ् च भावेहि मानानुसयम् उज्जह ।  
ततो मानाभिसमया उपसन्ता चरिस्ससि। ॥ थी_२० ॥  
     इत्थं सुदं भगवा नन्दं सिक्खमानं इमाहि गाथाहि अभिण्हं ओवदति। ॥  
ये इमे सत्त बोज्झङ्गा मग्गा निब्बानपत्तिया ।  
भाविता ते मया सब्बे यथा बुद्धेन देसिता। ॥ थी_२१ ॥  
दिट्ठो हि मे सो भगवा अन्तिमो ऽयं समुस्सयो ।  
विक्खीणो जातिसंसारो न्ऽ; अत्थि दानि पुनब्भवो। ॥ थी_२२ ॥  
                          जेन्ती। ॥

[पगे १२६]  
१२६ थेरी-गाथा।  
सुमुत्तिके सुमुत्तिका साधु मुत्तिक म्हि मुसलस्स ।  
अहिरिको मे छत्तकं वा पि उक्खलिका मे दऌइद्दभावा ति। ॥ थी_२३ ॥  
रागञ् च अहं दोसञ् च विच्छिन्दन्ती विहरामि ।  
सा रुक्खमूलम् उपगम्म अहो सुखन् ति सुखतो झायामि। ॥ थी_२४ ॥  
            अञ्ञतरा थेरीभिक्खुनी अपञ्ञाता। ॥  
याव कासिजनपदो सुङ्को मे तत्तको अहु ।  
तं कत्वा निगमो अग्घं अग्घे ऽनग्गहं ठपेसि मं। ॥ थी_२५ ॥  
अथ निब्बिन्द्ऽ; अहं रूपे निब्बिन्दञ् च विरज्ज्ऽ; अहं ।  
मा पुन जातिसंसारं सन्धावेय्यं पुनप्पुनं ।  
तिस्सो विज्जा सच्छिकता कतं बुद्धस्स सासनं। ॥ थी_२६ ॥  
                        अड्ढकासी। ॥  
किञ् चापि खो म्हि किसिका गिलाना बाऌहदुब्बला ।  
दण्डम् ओलुब्भ गच्छामि पब्बतं अभिरूहिय। ॥ थी_२७ ॥  
सङ्घाटिं निक्खिपित्वान पत्तकं च निकुज्जिय ।  
सेले खम्भेसिं अत्तानं तमोक्खन्धं पदालिय। ॥ थी_२८ ॥  
                          चित्ता। ॥  
किञ् चापि खो म्हि दुक्खिता दुब्बला गतयोब्बना ।  
दण्डम् ओलुब्भ गच्छामि पब्बतं अभिरूहिय। ॥ थी_२९ ॥  
निक्खिपित्वान सङ्घाटिं पत्तकं च निकुज्जिय ।  
निसिन्ना च्ऽ; अम्हि सेलम्हि अथ चित्तं विमुच्चि मे ।  
तिस्सो विज्जा अनुप्पत्ता कतं बुद्धस्स सासनं। ॥ थी_३० ॥  
                         मेत्तिका। ॥  
चातुद्दसी पञ्चद्दसी या च पक्खस्स अट्ठमी ।  
पारिहारिकपक्खञ् च अट्ठङ्गसुसमागतं ।

[पगे १२७]  
                            थेरी-गाथा। १२७  
उपोसथं उपगच्छिं देवकायाभिनन्दिनी। ॥ थी_३१ ॥  
साज्ज एकेन भत्तेन मुण्डा सङ्घाटिपारुता ।  
देवकायं न पत्थे ऽहं विनेय्य हदये दरं। ॥ थी_३२ ॥  
                          मित्ता। ॥  
उद्धं पादतला अम्म अधो चे केसमत्थका ॥  
पच्चवेक्खस्सु ऽमं कायं असुचिं पूतिगन्धिकं। ॥ थी_३३ ॥  
एवं विहरमानाय सब्बो रागो समूहतो ।  
परिऌआहो समुच्छिन्नो सीतिभूत म्हि निब्बुता। ॥ थी_३४ ॥  
                       अभयमाता। ॥  
अभये भिदुरो कायो यत्थ सत्ता पुथुज्जना ।  
निक्खिपिस्साम्ऽ; इमं देहं सम्पजाना सतीमती। ॥ थी_३५ ॥  
बहूहि दुक्खधम्मेहि अप्पमादरताय मे ।  
तण्हक्खयो अनुप्पत्तो कतं बुद्धस्स सासनन् ति। ॥ थी_३६ ॥  
                     अभयत्थेरी। ॥  
चतुक्खत्तुं पञ्चक्खत्तुं विहारा उपनिक्खमिं ।  
अलद्धा चेतसो सन्तिं चित्ते अवसवत्तिनि। ॥ थी_३७ ॥  
तस्सा मे अट्ठमी रत्ति तण्हा मय्हं समूहता ।  
बहूहि दुक्खधम्मेहि अप्पमादरताय मे ।  
तण्हक्खयो अनुप्पत्तो कतं बुद्धस्स सासनं। ॥ थी_३८ ॥  
                          सामा। ॥  
                       दुकनिपातो। ॥  
पण्णवीसति वस्सानि यतो पब्बजिताय मे ।  
नाभिजानामि चित्तस्स समं लद्धं कुदाचनं। ॥ थी_३९ ॥  
अलद्धा चेतसो सन्तिं चित्ते अवसवत्तिनि ।  
ततो संवेगं आपादिं सरित्वा जिनसासनं। ॥ थी_४० ॥  
बहूहि दुक्खधम्मेहि अप्पमादरताय मे ।  
तण्हक्खयो अनुप्पत्तो कतं बुद्धस्स सासनं ।

[पगे १२८]  
१२८ थेरी-गाथा।  
अज्ज मे सत्तमी रत्ति यतो तण्हा विसोसिता। ॥ थी_४१ ॥  
                      अञ्ञतरा सामा। ॥  
चतुक्खत्तुं पञ्चक्खत्तुं विहारा उपनिक्खमिं ।  
अलद्धा चेतसो सन्तिं चित्ते अवसवत्तिनि। ॥ थी_४२ ॥  
सा भिक्खुनिं उपागच्छिं या मे सद्धायिका अहु ।  
सा मे धम्मं अदेसेसि खन्धायतनधातुयो। ॥ थी_४३ ॥  
तस्सा धम्मं सुणित्वान यथा मं अनुसासि सा ।  
सत्ताहं एकपल्लङ्के निसीदिं पीतिसुखसमप्पिता ।  
अट्ठमिया पादे पसारेसिं तमोक्खन्धं पदालिय। ॥ थी_४४ ॥  
                         उत्तमा। ॥  
ये इमे सत्त बोज्झङ्गा मग्गा निब्बानपत्तिया  
भाविता ते मया सब्बे यथा बुद्धेन देसिता। ॥ थी_४५ ॥  
सुञ्ञतस्सानिमित्तस्स लाभिनी ऽहं यद् इच्छितं ।  
ओरसा धीता बुद्धस्स निब्बानाभिरता सदा। ॥ थी_४६ ॥  
सब्बे कामा समुच्छिन्ना ये दिब्बा ये च मानुसा ।  
विक्खीणो जातिसंसारो न्ऽ; अत्थि दानि पुनब्भवो। ॥ थी_४७ ॥  
                     अञ्ञतरा उत्तमा। ॥  
दिवाविहारा निक्खम्म गिज्झकूटम्हि पब्बते ।  
नागं ओगाह-म्-उत्तिण्णं नदीतीरम्हि अद्दसं। ॥ थी_४८ ॥  
पुरिसो अङ्कुसम् आदाय देहि पादन् ति याचति ।  
नागो पसारयि पादं पुरिसो नागम् आरुहि ॥ थी_४९ ॥  
दिस्वा अदन्तं दमितं मनुस्सानं वसं गतं ।  
ततो चित्तं समाधेमि खलु ताय वनं गता। ॥ थी_५० ॥  
                         दन्तिका। ॥  
अम्म जीवा ति वनम्हि कन्दसि अत्तानं अधिगच्छ उब्बिरि। ।  
चूऌआसीतिसहस्सानि सब्बा जीवसनामिका ।  
एतम्ह्ऽ; आऌआहने दड्ढा तासं कम् अनुसोचसि। ॥ थी_५१ ॥

[पगे १२९]  
                           थेरी-गाथा। १२९  
अब्बुहि वत मे सल्लं दुद्दसं हदयनिस्सितं ।  
यं मे सोकपरेताय धीतु सोकं ब्यपानुदि। ॥ थी_५२ ॥  
साज्ज अब्बूऌहसल्लाहं निच्छाता परिनिब्बुता ।  
बुद्धं धम्मञ् च सङ्घञ् च उपेमि सरणं मुनिं। ॥ थी_५३ ॥  
                         उब्बिरी। ॥  
किं मे कता राजगहे मनुस्सा मधुं पीता व अच्छरे ।  
ये सुक्कं न उपासन्ति देसेन्तिं बुद्धसासनं। ॥ थी_५४ ॥  
तञ् च अप्पटिवानियं असेचनकम् ओजवं ।  
पिवन्ति मञ्ञे सप्पञ्ञा वलाहकम् इव्ऽ; अद्धगू। ॥ थी_५५ ॥  
सुक्का सुक्केहि धम्मेहि वीतरागा समाहिता ।  
धारेहि अन्तिमं देहं जेत्वा मारं सवाहनं। ॥ थी_५६ ॥  
                          सुक्का। ॥  
न्ऽ; अत्थि निस्सरणं लोके किं विवेकेन काहसि ।  
भुञ्जाहि कामरतियो माहु पच्छानुतापिनी। ॥ थी_५७ ॥  
सत्तिसूलूपमा कामा खन्धानं अधिकुट्टना ।  
यं त्वं कामरतिं ब्रूसि अरति दानि सा ममं। ॥ थी_५८ ॥  
सब्बत्थ विहता नन्दि तमोक्खन्धो पदालितो ।  
एवं जानाहि पापिम निहतो त्वम् असि अन्तक। ॥ थी_५९ ॥  
                          सेला। ॥  
यं तं इसीहि पत्तब्बं ठानं दुरभिसम्भवं ।  
न तं द्वङ्गुलिपञ्ञाय सक्का पप्पोतुम् इत्थिया। ॥ थी_६० ॥  
इत्थिभावो नो किं कयिरा चित्तम्हि सुसमाहिते ।  
ञाणम्हि वत्तमानम्हि सम्मा धम्मं विपस्सतो। ॥ थी_६१ ॥

[पगे १३०]  
१३० {थेरी-गाथा}।  
सब्बत्थ विहता नन्दि तमोक्खन्धो पदालितो ।  
एवं जानाहि पापिम निहतो त्वम् असि अन्तक। ॥ थी_६२ ॥  
                          सोमा। ॥  
                   तिकनिपातो निट्ठितो। ॥  
पुत्तो बुद्धस्स दायादो कस्सपो सुसमाहितो ।  
पुब्बेनिवासं यो वेदी सग्गापायञ् च पस्सति। ॥ थी_६३ ॥  
अथो जातिक्खयं पत्तो अभिञ्ञावोसितो मुनि ।  
एताहि तीहि विज्जाहि तेविज्जो होति ब्राह्मणो। ॥ थी_६४ ॥  
तथेव भद्दा कपिलानी तेविज्जा मच्चुहायिनी ।  
धारेति अन्तिमं देहं जेत्वा मारं सवाहनं। ॥ थी_६५ ॥  
दिस्वा आदीनवं लोके उभो पब्बजिता मयं ।  
त्य् अम्ह खीणासवा दन्ता सीतिभूत म्ह निब्बुता ति। ॥ थी_६६ ॥  
                     भद्दा कपिलानी। ॥  
                 चतुक्कनिपातो निट्ठितो। ॥  
पण्णवीसति वस्सानि यतो पब्बजिता अहं ।  
अच्छरासङ्घातमत्तं पि चितस्स्ऽ; उपसम्ऽ; अज्झगं। ॥ थी_६७ ॥  
अलद्धा चेतसो सन्तिं कामरागेन्ऽ; अवस्सुता ।  
बाहा पग्गय्ह कन्दन्ती विहारं पाविसिं अहं। ॥ थी_६८ ॥  
सा भिक्खुनिं उपागच्छिं या मे सद्धायिका अहु ।  
सा मे धम्मं अदेसेसि खन्धायतनधातुयो। ॥ थी_६९ ॥  
तस्सा धम्मं सुणित्वान एकमन्ते उपाविसिं ।  
पुब्बेनिवासं जानामि दिब्बचक्खुं विसोधितं। ॥ थी_७० ॥

[पगे १३१]  
                             थेरी-गाथा। १३१  
चेतो परिच्च ञाणञ् च सोतधातु विसोधिता ।  
इद्धि पि मे सच्छिकता पत्तो मे आसवक्खयो ।  
छ मे ऽभिञ्ञा सच्छिकता कतं बुद्धस्स सासनं। ॥ थी_७१ ॥  
               अञ्ञतरा भिक्खुनी अपञ्ञाता। ॥  
मत्ता वण्णेन रूपेन सोभग्गेन यसेन च ।  
योब्बनेन च्ऽ; उपत्थद्धा अञ्ञा समतिमञ्ञि ऽहं। ॥ थी_७२ ॥  
विभूसेत्वा इमं कायं सुचित्तं बालालपनं ।  
अट्ठासिं वेसिद्वारम्हि लुद्दो पासम् इव्ऽ; ओड्डिय। ॥ थी_७३ ॥  
पिलन्धनं विदंसेन्ती गुय्हं पकासिकं बहुं ।  
अकासिं विविधं मायं उज्जग्घन्ती बहुं जनं। ॥ थी_७४ ॥  
साज्ज पिण्डं चरित्वान मुण्डा सङ्घाटिपारुता ।  
निसिन्ना रुक्खमूलम्हि अवितक्कस्स लाभिनी। ॥ थी_७५ ॥  
सब्बे योगा समुच्छिन्ना ये दिब्बा ये च मानुसा ।  
खेपेत्वा आसवे सब्बे सीतिभूत म्हि निब्बुता। ॥ थी_७६ ॥  
                   विमला पुराणगणिका। ॥  
अयोनिसोमनसिकारा कामरागेन अद्दिता ।  
अहोसिं उद्धटा पुब्बे चित्ते अवसवत्तिनि। ॥ थी_७७ ॥  
परियुट्ठिता किलेसेहि सुखसञ्ञानुवत्तिनी ।  
समं चित्तस्स नालभिं रागचित्तवसानुगा। ॥ थी_७८ ॥  
किसा पण्डु विवण्णा च सत्त वस्सानि चारि ऽहं ।  
नाहं दिवा वा रत्तिं वा सुखं विन्दिं सुदुक्खिता। ॥ थी_७९ ॥  
ततो रज्जुं गहेत्वान पाविसिं वन-म्-अन्तरं ।  
वरं मे इध उब्बन्धं यञ् च हीनं पुन्ऽ; आचरे। ॥ थी_८० ॥  
दऌहपासं करित्वान रुक्खसाखाय बन्धिय ।

[पगे १३२]  
१३२ थेरी-गाथा।  
पक्खिपिं पासं गीवायं अथ चित्तं विमुच्चि मे। ॥ थी_८१ ॥  
                          सीहा। ॥  
आतुरं असुचिं पूतिं पस्स नन्दे समुस्सयं ।  
असुभाय चित्तं भावेहि एकग्गं सुसमाहितं। ॥ थी_८२ ॥  
यथा इदं तथा एतं यथा एतं तथा इदं ।  
दुग्गन्धं पूतिकं वाति बालानं अभिनन्दितं। ॥ थी_८३ ॥  
एवं एतं अवेक्खन्ती रत्तिन्दिवम् अतन्दिता ।  
ततो सकाय पञ्ञाय अभिनिब्बिज्ज दक्खिसं। ॥ थी_८४ ॥  
तस्सा मे अप्पमत्ताय विचिनन्तिया योनिसो ।  
यथाभूतं अयं कायो दिट्ठो सन्तरबाहिरो। ॥ थी_८५ ॥  
अथ निब्बिन्द्ऽ; अहं काये अज्झत्तञ् च विरज्ज्ऽ; अहं ।  
अप्पमत्ता विसंयुत्ता उपसन्त म्हि निब्बुता। ॥ थी_८६ ॥  
                          नन्दा। ॥  
अग्गिं चन्दञ् च सूरियञ् च देवता च नमस्सि ऽहं ।  
नदीतित्थानि गन्त्वान उदकं ओरुहामि ऽहं। ॥ थी_८७ ॥  
बहूवतसमादाना अड्ढं सीसस्स ओलिखिं ।  
छमाय सेय्यं कप्पेमि रत्तिभत्तं न भुञ्जि ऽहं। ॥ थी_८८ ॥  
विभूसमण्डनरता न्हापनुच्छादनेहि च ।  
उपकासिं इमं कायं कामरागेन अद्दिता। ॥ थी_८९ ॥  
ततो सद्धं लभित्वान पब्बजिं अनगारियं ।  
दिस्वा कायं तथाभूतं कामरागो समूहतो। ॥ थी_९० ॥  
सब्बे भवा समुच्छिन्ना इच्छा च पत्थना पि च ।  
सब्बयोगविसंयुत्ता सन्तिं पापुणिं चेतसो। ॥ थी_९१ ॥  
                    नन्दुत्तरा थेरी। ॥  
सद्धाय पब्बजित्वान अगारस्मा अनगारियं ।  
विचरि ऽहं तेन तेन लाभसक्कारौस्सुका। ॥ थी_९२ ॥

[पगे १३३]  
                             थेरी-गाथा। १३३  
रिञ्चित्वा परमं अत्थं हीनम् अत्थं असेवि ऽहं ।  
किलेसानं वसं गन्त्वा सामञ्ञत्थं निरज्जि ऽहं। ॥ थी_९३ ॥  
तस्सा मे अहु संवेगो निसिन्नाय विहारके ।  
उम्मग्गपटिपन्न म्हि तण्हाय वसम् आगता। ॥ थी_९४ ॥  
अप्पकं जीवितं मय्हं जरा ब्याधि च मद्दति ।  
पुरायं भिज्जति कायो न मे कालो पमज्जितुं। ॥ थी_९५ ॥  
यथाभूतम् अपेक्खन्ती खन्धानं उदयब्बयं ।  
विमुत्तचित्ता उट्ठासिं कतं बुद्धस्स सासनं। ॥ थी_९६ ॥  
                        मित्तकाली। ॥  
अगारस्मिं वसन्ती ऽहं धम्मं सुत्वान भिक्खुनो ।  
अद्दसं विरजं धम्मं निब्बानं पदम् अच्चुतं। ॥ थी_९७ ॥  
साहं पुत्तधीतरञ् च धनधञ्ञञ् च छड्डिय ।  
केसे छेदापयित्वान पब्बजिं अनगारियं। ॥ थी_९८ ॥  
सिक्खमाना अहं सन्तिं भावेन्ती मग्गम् अञ्जसं ।  
पहासिं रागदोसञ् च तदेकट्ठे च आसवे। ॥ थी_९९ ॥  
भिक्खुनी उपसम्पज्ज पुब्बजातिम् अनुस्सरिं ।  
दिब्बचक्खुं विसोधितं विमलं साधु भावितं। ॥ थी_१०० ॥  
सङ्खारे परतो दिस्वा हेतुजाते पलोकिने ।  
पहासिं आसवे सब्बे सीतिभूत म्हि निब्बुता। ॥ थी_१०१ ॥  
                         सकुला। ॥  
दस पुत्ते विजायित्वा अस्मिं रूपसमुस्सये ।  
ततो ऽहं दुब्बला जिण्णा भिक्खुनिं उपसङ्कमिं। ॥ थी_१०२ ॥  
सा मे धम्मम् अदेसेसि खन्धायतनधातुयो ।  
तस्सा धम्मं सुणित्वान केसे छेत्वान पब्बजिं। ॥ थी_१०३ ॥  
तस्सा मे सिक्खमानाय दिब्बचक्खुं विसोधितं ।  
पुब्बेनिवासं जानामि यत्थ मे वुसितं पुरे। ॥ थी_१०४ ॥

[पगे १३४]  
१३४ थेरी-गाथा।  
अनिमित्तञ् च भावेमि एकग्गा सुसमाहिता ।  
अनन्तराविमोक्खासिं अनुपादाय निब्बुता। ॥ थी_१०५ ॥  
पञ्च क्खन्धा परिञ्ञाता तिट्ठन्ति छिन्नमूलका ।  
ठितिवत्थुज्ऽ; अनेज म्हि न्ऽ; अत्थि दानि पुनब्भवो। ॥ थी_१०६ ॥  
                          सोणा। ॥  
लूनकेसी पङ्कधरी एकसाटी पुरे चरिं ।  
अवज्जे वज्जमतिनी वज्जे चावज्जदस्सिनी। ॥ थी_१०७ ॥  
दिवाविहारा निक्खम्म गिज्झकूटम्हि पब्बते ।  
अद्दसं विरजं बुद्धं भिक्खुसङ्घपुरक्खतं। ॥ थी_१०८ ॥  
निहच्च जानुं वन्दित्वा सम्मुखा पञ्जलि अहं ।  
एहि भद्दे ति अवच सा मे आस्ऽ; ऊपसम्पदा। ॥ थी_१०९ ॥  
चिण्णा अङ्गा च मगधा वज्जी कासी च कोसला ।  
अनणा पण्णासवस्सानि रट्ठपिण्डं अभुञ्जि ऽहं। ॥ थी_११० ॥  
पुञ्ञं च पसविं बहुं सप्पञ्ञो वत्ऽ; आयम् उपासको ।  
यो भद्दाय चीवरम् अदासि मुत्ताय सब्बगन्धेहि। ॥ थी_१११ ॥  
                  भद्दा पुराणनिगण्ठी। ॥  
नङ्गलेहि कसं खेत्तं बीजानि पवपं छमा ।  
पुत्तदारानि पोसेन्ता धनं विन्दन्ति मानवा। ॥ थी_११२ ॥  
किम् अहं सीलसम्पन्ना सत्थु सासनकारिका ।  
निब्बानं नाधिगच्छामि अकुसीता अनुद्धटा। ॥ थी_११३ ॥  
पादे पक्खालयित्वान उदके सु करोम्ऽ; अहं ।  
पादोदकञ् च दिस्वान थलतो निन्नम् आगतं ।  
ततो चित्तं समाधेमि अस्सं भद्रं व जानियं। ॥ थी_११४ ॥

[पगे १३५]  
                             थेरी-गाथा। १३५  
ततो दीपं गहेत्वान विहारं पाविसिं अहं ।  
सेय्यं ओलोकयित्वान मञ्चकम्हि उपाविसिं। ॥ थी_११५ ॥  
ततो सूचिं गहेत्वान वट्टिं ओकस्सयाम्ऽ; अहं ।  
पदीपस्सेव निब्बानं विमोक्खो अहु चेतसो। ॥ थी_११६ ॥  
                        पटाचारा। ॥  
मुसलानि गहेत्वान धञ्ञं कोट्टेन्ति मानवा ।  
पुत्तदारानि पोसेन्ता धनं विन्दन्ति मानवा। ॥ थी_११७ ॥  
करोथ बुद्धसासनं यं कत्वा नानुतप्पति ।  
खिप्पं पादानि धोवित्वा एकमन्ते निसीदथ ।  
चेतोसमथम् अनुयुत्ता करोथ बुद्धसासनं। ॥ थी_११८ ॥  
तस्सा ता वचनं सुत्वा पटाचाराय सासनं ।  
पादे पक्खालयित्वान एकमन्तं उपाविसुं ।  
चेतोसमथम् अनुयुत्ता अकंसु बुद्धसासनं। ॥ थी_११९ ॥  
रत्तिया पुरिमे यामे पुब्बजातिम् अनुस्सरुं ।  
रत्तिया मज्झिमे यामे दिब्बचक्खुं विसोधयुं ।  
रत्तिया पच्छिमे यामे तमोक्खन्धं पदालयुं। ॥ थी_१२० ॥  
उट्ठाय पादे वन्दिंसु कता ते अनुसासनी ।  
इन्दं व देवा तिदसा सङ्गामे अपराजितं ।  
पुरक्खित्वा विहिस्साम तेविज्ज म्हा अनासवा। ॥ थी_१२१ ॥  
     एत्ऽ; इमा तिंसमत्ता थेरीभिक्खुनियो पटाचाराय सन्तिके अञ्ञं ब्याकंसु। ॥  
दुग्गताहं पुरे आसिं विधवा च अपुत्तिका ।  
विना मित्तेहि ञातीहि भत्तचोऌअस्स नाधिगं। ॥ थी_१२२ ॥  
पत्तं दण्डं च गण्हित्वा भिक्खमाना कुला कुलं ।  
सीतुण्हेन च डय्हन्ती सत्त वस्सानि चारि ऽहं। ॥ थी_१२३ ॥  
भिक्खुनिं पुन दिस्वान अन्नपानस्स लाभिनिं ।  
उपसङ्कम्म अवोचं पब्बजिं अनगारियं। ॥ थी_१२४ ॥

[पगे १३६]  
१३६ थेरी-गाथा।  
सा च मं अनुकम्पाय पब्बाजेसि पटाचारा ।  
ततो मं ओवदित्वान परमत्थे नियोजयि। ॥ थी_१२५ ॥  
तस्साहं वचनं सुत्वा अकासिं अनुसासनिं ।  
अमोघो अय्याय ओवादो तेविज्ज म्हि अनासवा। ॥ थी_१२६ ॥  
                         चन्दा। ॥  
                  पञ्चनिपातो समत्तो। ॥  
यस्स मग्गं न जानासि आगतस्स गतस्स वा ।  
तं कुतो आगतं पुत्तं मम पुत्तो ति रोदसि। ॥ थी_१२७ ॥  
मग्गं च खो ऽस्स जानासि आगतस्स गतस्स वा ।  
न नं समनुसोचेसि एवन्धम्मा हि पाणिनो। ॥ थी_१२८ ॥  
अयाचितो ततो ऽगच्छि अननुञ्ञातो इतो गतो ।  
कुतो पि नून आगन्त्वा वसित्वा कतिपाहकं। ॥ थी_१२९ ॥  
इतो पि अञ्ञेनागतो ततो अञ्ञेन गच्छति ।  
पेतो मनुस्सरूपेन संसरन्तो गमिस्सति ।  
यथागतो तथा गतो का तत्थ परिदेवना। ॥ थी_१३० ॥  
अब्बुहि वत मे सल्लं दुद्दसं हदयनिस्सितं ।  
या मे सोकपरेताय पुत्तसोकं ब्यपानुदि। ॥ थी_१३१ ॥  
साज्ज अब्बूऌहसल्लाहं निच्छाता परिनिब्बुता ।  
बुद्धं धम्मञ् च सङ्घञ् च उपेमि सरणं मुनिं। ॥ थी_१३२ ॥  
                   पञ्चसता पटाचारा। ॥  
पुत्तसोकेन्ऽ; अहं अट्टा खित्तचित्ता विसञ्ञिनी ।  
नग्गा पकिण्णकेसी च तेन तेन विचारि ऽहं। ॥ थी_१३३ ॥  
वीथिसङ्कारकूटेसु सुसाने रथियासु च ।  
अचरिं तीणि वस्सानि खुप्पिपासासमप्पिता। ॥ थी_१३४ ॥

[पगे १३७]  
                            थेरी-गाथा। १३७  
अथ्ऽ; अद्दसामि सुगतं नगरं मिथिलं गतं ।  
अदन्तानं दमेतारं सम्बुद्धम् अकुतोभयं। ॥ थी_१३५ ॥  
सं चित्तं पटिलद्धान वन्दित्वान उपाविसिं ।  
सो मे धम्मम् अदेसेसि अनुकम्पाय गोतमो। ॥ थी_१३६ ॥  
तस्स धम्मं सुणित्वान पब्बजिं अनगारियं ।  
युञ्जन्ती सत्थु वचने सच्छाकासिं पदं सिवं। ॥ थी_१३७ ॥  
सब्बे सोका समुच्छिन्ना पहीना एतदन्तिका ।  
परिञ्ञाता हि मे वत्थू यतो सोकान सम्भवो। ॥ थी_१३८ ॥  
                        वासिट्ठी। ॥  
दहरा तुवं रूपवती अहं पि दहरो युवा ।  
पञ्चङ्गिकेन तुरियेन एहि खेमे रमामसे। ॥ थी_१३९ ॥  
इमिना पूतिकायेन आतुरेन पभङ्गुना ।  
अद्दियामि हरायामि कामतण्हा समूहता। ॥ थी_१४० ॥  
सत्तिसूलूपमा कामा खन्धानं अधिकुट्टना ।  
यं त्वं कामरतिं ब्रूसि अरति दानि सा ममं। ॥ थी_१४१ ॥  
सब्बत्थ विहता नन्दि तमोक्खन्धो पदालितो ।  
एवं जानाहि पापिम निहतो त्वम् असि अन्तक। ॥ थी_१४२ ॥  
नक्खत्तानि नमस्सन्ता अग्गिं परिचरं वने ॥  
यथाभुच्चं अजानन्ता बाला सुद्धिं अमञ्ञथ। ॥ थी_१४३ ॥  
अहञ् च खो नमस्सन्ती सम्बुद्धं पुरिसुत्तमं ।  
परिमुत्ता सब्बदुक्खेहि सत्थु सासनकारिका। ॥ थी_१४४ ॥  
                          खेमा। ॥  
अलङ्कता सुवसना मालिनी चन्दनोक्खिता ।  
सब्बाभरणसञ्छन्ना दासीगणपुरक्खता ॥ थी_१४५ ॥  
अन्नं पानं च आदाय खज्जं भोज्जं अनप्पकं ।  
गेहतो निक्खमित्वान उय्यानम् अभिहारयिं। ॥ थी_१४६ ॥

[पगे १३८]  
१३८ थेरी-गाथा।  
तत्थ रमित्वा कीऌइत्वा आगच्छन्ती सकं घरं ।  
विहारं दक्खिं पाविसिं साकेते अञ्जनं वनं। ॥ थी_१४७ ॥  
दिस्वान लोकपज्जोतं वन्दित्वान उपाविसिं ।  
सो मे धम्मम् अदेसेसि अनुकम्पाय चक्खुमा। ॥ थी_१४८ ॥  
सुत्वा च खो महेसिस्स सच्चं सम्पटिविज्झ्ऽ; अहं ।  
तत्थ्ऽ; एव विरजं धम्मं फुसयिं अमतं पदं। ॥ थी_१४९ ॥  
ततो विञ्ञातसद्धम्मा पब्बजिं अनगारियं ।  
तिस्सो विज्जा अनुप्पत्ता अमोघं बुद्धसासनं। ॥ थी_१५० ॥  
                         सुजाता। ॥  
उच्चे कुले अहं जाता बहुवित्ते महद्धने ।  
वण्णरूपेन सम्पन्ना धीता मज्झस्स अत्रजा। ॥ थी_१५१ ॥  
पत्थिता राजपुत्तेहि सेट्ठिपुत्तेहि गिज्झिता ।  
पितु मे पेसयि दूतं देथ मय्हं अनोपमं। ॥ थी_१५२ ॥  
यत्तकं तुलिता एसा तुय्हं धीता अनोपमा ।  
ततो अट्ठगुणं दस्सं हिरञ्ञं रतनानि च। ॥ थी_१५३ ॥  
साहं दिस्वान सम्बुद्धं लोकजेट्ठं अनुत्तरं ।  
तस्स पादानि वन्दित्वा एकमन्तं उपाविसिं। ॥ थी_१५४ ॥  
सो मे धम्मम् अदेसेसि अनुकम्पाय गोतमो ।  
निसिन्ना आसने तस्मिं फुसयिं ततियं फलं। ॥ थी_१५५ ॥  
ततो केसानि छेत्वान पब्बजिं अनगारियं ।  
साज्ज मे सत्तमी रत्ति यतो तण्हा विसोसिता। ॥ थी_१५६ ॥  
                         अनोपमा। ॥  
बुद्ध वीर नमो त्य् अत्थु सब्बसत्तानम् उत्तम ।  
यो मं दुक्खा पमोचेसि अञ्ञञ् च बहुकं जनं। ॥ थी_१५७ ॥  
सब्बदुक्खं परिञ्ञातं हेतुतण्हा विसोसिता ।  
अरियट्ठङ्गिको मग्गो निरोधो फुसितो मया। ॥ थी_१५८ ॥

[पगे १३९]  
                             थेरी-गाथा। १३९  
माता पुत्तो पिता भाता अय्यिका च पुरे अहुं ।  
यथाभुच्चम् अजानन्ती संसरि ऽहं अनिब्बिसं। ॥ थी_१५९ ॥  
दिट्ठो हि मे सो भगवा अन्तिमो ऽयं समुस्सयो ।  
विक्खीणो जातिसंसारो न्ऽ; अत्थि दानि पुनब्भवो। ॥ थी_१६० ॥  
आरद्धविरिये पहितत्ते निच्चं दऌहपरक्कमे ।  
समग्गे सावके पस्स एसा बुद्धान वन्दना। ॥ थी_१६१ ॥  
बहूनं वत अत्थाय माया जनयि गोतमं ।  
ब्याधिमरणतुन्नानं दुक्खक्खन्धं ब्यपानुदि। ॥ थी_१६२ ॥  
                   महापजापती गोतमी। ॥  
गुत्ते यदत्थं पब्बज्जा हित्वा पुत्तं समुस्सयं ।  
तम् एव अनुब्रूहेहि मा चित्तस्स वसं गमि। ॥ थी_१६३ ॥  
चित्तेन वञ्चिता सत्ता मारस्स विसये रता ।  
अनेकजातिसंसारं सन्धावन्ति अविद्दसू। ॥ थी_१६४ ॥  
कामच्छन्दञ् च ब्यापादं सक्कायदिट्ठिम् एव च ।  
सीलब्बतपरामासं विचिकिच्छञ् च पञ्चमं। ॥ थी_१६५ ॥  
संयोजनानि एतानि पजहित्वान भिक्खुनि ।  
ओरम्भागमनीयानि न-य्-इदं पुनर् एहिसि। ॥ थी_१६६ ॥  
रागं मानं अविज्जञ् च उद्धच्चञ् च विवज्जिय ।  
संयोजनानि छेत्वान दुक्खस्स्ऽ; अन्तं करिस्ससि। ॥ थी_१६७ ॥  
खेपेत्वा जातिसंसारं परिञ्ञाय पुनब्भवं ।  
दिट्ठ्ऽ; एव धम्मे निच्छाता उपसन्ता चरिस्ससि। ॥ थी_१६८ ॥  
                          गुत्ता। ॥  
चतुक्खतुं पञ्चक्खत्तुं विहारा उपनिक्खमिं ।  
अलद्धा चेतसो सन्तिं चित्ते अवसवत्तिनि। ॥ थी_१६९ ॥  
भिक्खुनिं उपसङ्कम्म सक्कच्चं परिपुच्छ्ऽ; अहं ।  
सा मे धम्मम् अदेसेसि धातुआयतनानि च। ॥ थी_१७० ॥

[पगे १४०]  
१४० थेरी-गाथा।  
चत्तारि अरियसच्चानि इन्द्रियानि बलानि च ।  
बोज्झङ्गट्ठङ्गिकं मग्गं उत्तमत्थस्स पत्तिया। ॥ थी_१७१ ॥  
तस्साहं वचनं सुत्वा करोन्ती अनुसासनिं ।  
रत्तिया पुरिमे यामे पुब्बजातिम् अनुस्सरिं ॥ थी_१७२ ॥  
रत्तिया मज्झिमे यामे दिब्बचक्खुं विसोधयिं ।  
रत्तिया पच्छिमे यामे तमोक्खन्धं पदालयिं। ॥ थी_१७३ ॥  
पीतिसुखेन च कायं फरित्वा विहरिं तदा ।  
सत्तमिया पादे पसारेमि तमोक्खन्धं पदालिय। ॥ थी_१७४ ॥  
                         विजया। ॥  
                    छनिपातो समत्तो। ॥  
मुसलानि गहेत्वान धञ्ञं कोट्टेन्ति मानवा ।  
पुत्तदारानि पोसेन्ता धनं विन्दन्ति मानवा। ॥ थी_१७५ ॥  
घटथ बुद्धसासने यं कत्वा नानुतप्पति ।  
खिप्पं पादानि धोवित्वा एकमन्तं निसीदथ। ॥ थी_१७६ ॥  
चित्तं उपट्ठपेत्वान एकग्गं सुसमाहितं ।  
पच्चवेक्खथ सङ्खारे परतो नो च अत्ततो। ॥ थी_१७७ ॥  
तस्साहं वचनं सुत्वा पटाचारानुसासनिं ।  
पादे पक्खालयित्वान एकमन्ते उपाविसिं। ॥ थी_१७८ ॥  
रत्तिया पुरिमे यामे पुब्बजातिम् अनुस्सरिं ।  
रत्तिया मज्झिमे यामे दिब्बचक्खुं विसोधयिं ॥ थी_१७९ ॥  
रत्तिया पच्छिमे यामे तमोक्खन्धं पदालयिं। ।  
तेविज्जा अथ वुट्ठामि कता ते अनुसासनी। ॥ थी_१८० ॥  
सक्कं व देवा तिदसा सङ्गामे अपराजितं ।  
पुरक्खित्वा विहिस्सामि तेविज्ज म्हि अनासवा। ॥ थी_१८१ ॥  
                         उत्तरा। ॥

[पगे १४१]  
                             थेरी-गाथा। १४१  
सतिं उपट्ठपेत्वान भिक्खुनी भावितिन्द्रिया ।  
पटिविज्झिं पदं सन्तं सङ्खारूपसमं सुखं। ॥ थी_१८२ ॥  
किन् नु उद्दिस्स मुण्डा सि समणी विय दिस्ससि ।  
न च रोचेसि पासण्डे किम् इदं चरसि मोमुहा। ॥ थी_१८३ ॥  
इतो बहिद्धा पासण्डा दिट्ठियो उपनिस्सिता ।  
न ते धम्मं विजानन्ति न ते धम्मस्स कोविदा। ॥ थी_१८४ ॥  
अत्थि सक्यकुले जातो बुद्धो अप्पटिपुग्गलो ।  
सो मे धम्मम् अदेसेसि दिट्ठीनं समतिक्कमं। ॥ थी_१८५ ॥  
दुक्खं दुक्खसमुप्पादं दुक्खस्स च अतिक्कमं ।  
अरियट्ठङ्गिकं मग्गं दुक्खूपसमगामिनं। ॥ थी_१८६ ॥  
तस्साहं वचनं सुत्वा विहरिं सासने रता ।  
तिस्सो विज्जा अनुप्पत्ता कतं बुद्धस्स सासनं। ॥ थी_१८७ ॥  
सब्बत्थ विहता नन्दि तमोक्खन्धो पदालितो ।  
एवं जानाहि पापिम निहतो त्वम् असि अन्तक। ॥ थी_१८८ ॥  
                          चाला। ॥  
सतीमती चक्खुमती भिक्खुनी भावितिन्द्रिया ।  
पटिविज्झिं पदं सन्तं अकापुरिससेवितं। ॥ थी_१८९ ॥  
किं नु जातिं न रोचेसि जातो कामानि भुञ्जति ।  
भुञ्जाहि कामरतियो माहु पच्छानुतापिनी। ॥ थी_१९० ॥  
जातस्स मरणं होति हत्थपादान छेदनं ।  
{वधबन्धपरिकिलेसं} जातो दुक्खं निगच्छति। ॥ थी_१९१ ॥  
अत्थि सक्यकुले जातो सम्बुद्धो अपराजितो ।  
सो मे धम्मम् अदेसेसि जातिया समतिक्कमं। ॥ थी_१९२ ॥  
दुक्खं दुक्खसमुप्पादं दुक्खस्स च अतिक्कमं ।  
अरियट्ठङ्गिकं मग्गं दुक्खूपसमगामिनं। ॥ थी_१९३ ॥  
तस्साहं वचनं सुत्वा विहरिं सासने रता ।  
तिस्सो विज्जा अनुप्पत्ता कतं बुद्धस्स सासनं। ॥ थी_१९४ ॥

[पगे १४२]  
१४२ थेरी-गाथा।  
सब्बत्थ विहता नन्दि तमोक्खन्धो पदालितो ।  
एवं जानाहि पापिम निहतो त्वम् असि अन्तक। ॥ थी_१९५ ॥  
                         उपचाला। ॥  
                   सत्तनिपातो समत्तो। ॥  
भिक्खुनी सीलसम्पन्ना इन्द्रियेसु सुसंवुता ।  
अधिगच्छे पदं सन्तं असेचनकम् ओजवं। ॥ थी_१९६ ॥  
तावतिंसा च यामा च तुसिता चापि देवता ।  
निम्मानरतिनो देवा ये देवा वसवत्तिनो ।  
तत्थ चित्तं पणिधेहि यत्थ ते वुसितं पुरे। ॥ थी_१९७ ॥  
तावतिंसा च यामा च तुसिता चापि देवता ।  
निम्मानरतिनो देवा ये देवा वसवत्तिनो ॥ थी_१९८ ॥  
कालं कालं भवा भवं सक्कायस्मिं पुरक्खता ।  
अवीतिवत्ता सक्कायं जातिमरणसारिनो। ॥ थी_१९९ ॥  
सब्बो आदीपितो लोको सब्बो लोको परिदीपितो ।  
सब्बो पज्जलितो लोको सब्बो लोको पकम्पितो। ॥ थी_२०० ॥  
अकम्पितं अतुलियं अपुथुज्जनसेवितं ।  
बुद्धो धम्मं मे देसेसि तत्थ मे निरतो मनो। ॥ थी_२०१ ॥  
तस्साहं वचनं सुत्वा विहरिं सासने रता ।  
तिस्सो विज्जा अनुप्पत्ता कतं बुद्धस्स सासनं। ॥ थी_२०२ ॥  
सब्बत्थ विहता नन्दि तमोक्खन्धो पदालितो ।  
एवं जानाहि पापिम निहतो त्वम् असि अन्तक। ॥ थी_२०३ ॥  
                       सीसूपचाला। ॥  
                   अट्ठनिपातो समत्तो। ॥  
मा सु ते वड्ढ लोकम्हि वनथो अहु कुदाचनं ।  
मा पुत्तक पुनप्पुनं अहु दुक्खस्स भागिमा। ॥ थी_२०४ ॥

[पगे १४३]  
                             थेरी-गाथा। १४३  
सुखं हि वड्ढ मुनयो अनेजा छिन्नसंसया ।  
सीतिभूता दमप्पत्ता विहरन्ति अनासवा। ॥ थी_२०५ ॥  
तेह्ऽ; आनुचिण्णं इसीभि मग्गं दस्सनपत्तिया ।  
दुक्खस्स्ऽ; अन्तकिरियाय त्वं वड्ढ अनुब्रूहय। ॥ थी_२०६ ॥  
विसारदा व भणसि एतम् अत्थं जनेत्ति मे ।  
मञ्ञामि नून मामिके वनथो ते न विज्जति। ॥ थी_२०७ ॥  
ये केचि वड्ढ सङ्खारा हीनौक्कट्ठमज्झिमा ।  
अणु पि अणुमत्तो पि वनथो मे न विज्जति। ॥ थी_२०८ ॥  
सब्बे मे आसवा खीणा अप्पमत्तस्स झायतो ।  
तिस्सो विज्जा अनुप्पत्ता कतं बुद्धस्स सासनं। ॥ थी_२०९ ॥  
उऌआरं वत मे माता पतोदं समवस्सरि ।  
परमत्थसञ्ञिता गाथा यथापि अनुकम्पिका। ॥ थी_२१० ॥  
तस्साहं वचनं सुत्वा अनुसिट्ठिं जनेत्तिया ।  
धम्मसंवेगम् आपादिं योगक्खेमस्स पत्तिया। ॥ थी_२११ ॥  
सो ऽहं पधानपहितत्तो रत्तिन्दिवम् अतन्दितो ।  
मातरा चोदितो सन्तो अफुसिं सन्तिम् उत्तमं। ॥ थी_२१२ ॥  
                       वड्ढमाता। ॥  
                   नवनिपातो समत्तो। ॥  
कल्याणमित्तता मुनिना लोकं आदिस्स वण्णिता ।  
कल्याणमित्ते भजमानो अपि बालो पण्डितो अस्स। ॥ थी_२१३ ॥  
भजितब्बा सप्पुरिसा पञ्ञा तथा पवड्ढति भजन्तानं ।  
भजमानो सप्पुरिसे सब्बेहि पि दुक्खेहि मुच्चेय्य। ॥ थी_२१४ ॥  
दुक्खञ् च विजानेय्य दुक्खस्स च समुदयं ।  
निरोधञ् च अट्ठङ्गिकं मग्गं चत्तारि अरियसच्चानि। ॥ थी_२१५ ॥

[पगे १४४]  
१४४ थेरी-गाथा  
दुक्खो इत्थिभावो अक्खातो पुरिसदम्मसारथिना ।  
सपत्तिकं पि दुक्खं अप्पेकच्चा सकिं विजातायो ॥ थी_२१६ ॥  
गले अपकन्तन्ति सुखुमालिनियो विसानि खादन्ति ।  
जनमारकमज्झगता उभो पि ब्यसनानि अनुभोन्ति। ॥ थी_२१७ ॥  
उपविजञ्ञा गच्छन्ती अद्दसाहं पतिं मतं पन्थे ।  
विजायित्वान अप्पत्ताहं सकं गेहं। ॥ थी_२१८ ॥  
द्वे पुत्ता कालङ्कता पति च पन्थे मतो कपणिकाय ।  
माता पिता च भाता च डय्हन्ति एकचितकायं। ॥ थी_२१९ ॥  
खीणकुलीने कपणे अनुभूतं ते दुक्खं अपरिमाणं ।  
अस्सु च ते पवत्तं बहूनि जातिसहस्सानि। ॥ थी_२२० ॥  
पस्सिं तं सुसानमज्झे अथो पि खादितानि पुत्तमंसानि ।  
हतकुलिका सब्बगरहिता मतपतिका अमतम् अधिगच्छिं। ॥ थी_२२१ ॥  
भावितो मे मग्गो अरियो अट्ठङ्गिको अमतगामी ।  
निब्बानं सच्छिकतं धम्मादासं अपेक्खि ऽहं। ॥ थी_२२२ ॥  
अहं अम्हि कन्तसल्ला ओहितभारा कतं मे करणीयं ।  
किसागोतमी थेरी सुविमुत्तचित्ता इमं भणी ति। ॥ थी_२२३ ॥  
                      किसागोतमी। ॥  
                 एकादसनिपातो समत्तो। ॥  
उभो माता च धीता च मयं आसुं सपत्तियो ।  
तस्सा मे अहु संवेगो अब्भुतो लोमहंसनो। ॥ थी_२२४ ॥  
धि-र्-अत्थु कामा असुची दुग्गन्धा बहुकण्टका ।  
यत्थ माता च धीता च सभरिया मयं अहुं। ॥ थी_२२५ ॥

[पगे १४५]  
                            थेरी-गाथा। १४५  
कामेस्व् आदीनवं दिस्वा नेक्खम्मं दऌहखेमतो ।  
सा पब्बजिं राजगहे अगारस्मा अनगारियं। ॥ थी_२२६ ॥  
पुब्बेनिवासं जानामि दिब्बचक्खुं विसोधितं ।  
चेतो परिच्च ञाणञ् च सोतधातु विसोधिता। ॥ थी_२२७ ॥  
इद्धि पि मे सच्छिकता पत्तो मे आसवक्खयो ।  
छ मे अभिञ्ञा सच्छिकता कतं बुद्धस्स सासनं ॥ थी_२२८ ॥  
इद्धिया अभिनिम्मित्वा चतुरस्सं रथं अहं ।  
बुद्धस्स पादे वन्दित्वा लोकनाथस्स सिरीमतो। ॥ थी_२२९ ॥  
सुपुप्फितग्गं उपगम्म पादपं एका तुवं तिट्ठसि रुक्खमूले ।  
न चापि ते दुतियो अत्थि कोचि न त्वं बाले भायसि धुत्तकानं। ॥ थी_२३० ॥  
सतं सहस्सानं पि धुत्तकानं समागता एदिसका भवेय्युं ।  
लोमं न इञ्जे न पि सम्पवेधे किं मे तुवं मार करिस्सस्ऽ; एको ॥ थी_२३१ ॥  
एसा अन्तरधायामि कुच्छिं वा पविसामि ते ।  
भमुकन्तरे तिट्ठामि तिट्ठन्तिं मं न दक्खिसि। ॥ थी_२३२ ॥  
चित्तम्हि वसीभूताहं इद्धिपादा सुभाविता ।  
छ मे अभिञ्ञा सच्छिकता कतं बुद्धस्स सासनं। ॥ थी_२३३ ॥  
सत्तिसूलूपमा कामा खन्धानं अधिकुट्टना ।  
यं त्वं कामरतिं ब्रूसि अरति दानि सा मम। ॥ थी_२३४ ॥  
सब्बत्थ विहता नन्दि तमोक्खन्धो पदालितो ।  
एवं जानाहि पापिम निहतो त्वम् असि अन्तका ति। ॥ थी_२३५ ॥  
                      उप्पलवण्णा। ॥  
                 द्वादसनिपातो समत्तो। ॥

[पगे १४६]  
१४६ थेरी-गाथा।  
उदकहारी अहं सीते सदा उदकम् ओतरिं ।  
अय्यानं दण्डभयभीता वाचादोसभयद्दिता। ॥ थी_२३६ ॥  
कस्स ब्राह्मण त्वं भीतो सदा उदकम् ओतरि ।  
वेधमानेहि गत्तेहि सीतं वेदयसे भुसं। ॥ थी_२३७ ॥  
जानन्ती च तुवं भोति पुण्णिके परिपुच्छसि ।  
करोन्तं कुसलं कम्मं रुधन्तं कम्म पापकं। ॥ थी_२३८ ॥  
यो च वुड्ढो वा दबरो वा पापकम्मं पकुब्बति ।  
उदकाभिसेचना सो पि पापकम्मा पमुच्चति। ॥ थी_२३९ ॥  
को नु ते इदम् अक्खासि अजानन्तस्स अजानतो ।  
उदकाभिसेचना नाम पापकम्मा पमुच्चति ॥ थी_२४० ॥  
सग्गं नून गमिस्सन्ति सब्बे मण्डूककच्छपा ।  
नागा च सुंसुमारा च ये च्ऽ; अञ्ञे उदकेचरा। ॥ थी_२४१ ॥  
ओरब्भिका सूकरिका मच्छिका मिगबन्धका ।  
चोरा च वज्झघाता च ये च्ऽ; अञ्ञे पापकम्मिनो ।  
उदकाभिसेचना ते पि पापकम्मा पमुच्चरे। ॥ थी_२४२ ॥  
सचे इमा नदियो ते पापं पुब्बेकतं वहेय्युं ।  
पुञ्ञं प्ऽ; इमा वहेय्युं तेन त्वं परिबाहिरो अस्स। ॥ थी_२४३ ॥  
यस्स ब्राह्मण त्वं भीतो सदा उदकम् ओतरि ।  
तम् एव ब्रह्मे मा कासि मा ते सीतं छविं हने। ॥ थी_२४४ ॥  
कुमग्गं पटिपन्नं मं अरियमग्गं समानयि ।  
उदकाभिसेचनं भोति इमं साटं ददामि ते। ॥ थी_२४५ ॥  
तुय्ह्ऽ; एव साटको होतु नाहम् इच्छामि साटकं। ।  
सचे भायसि दुक्खस्स सचे ते दुक्खं अप्पियं ॥ थी_२४६ ॥

[पगे १४७]  
                            थेरी-गाथा। १४७  
मा कासि पापकं कम्मं आवि वा यदि वा रहो। ।  
सचे च पापकं कम्मं करिस्ससि करोसि वा ॥ थी_२४७ ॥  
न ते दुक्खा पमुत्य् अत्थि उपेच्चापि पलायतो। ।  
सचे भायसि दुक्खस्स सचे ते दुक्खम् अप्पियं ॥ थी_२४८ ॥  
उपेहि बुद्धं सरणं धम्मं सङ्घञ् च तादिनं ।  
समादियाहि सीलानि तन् ते अत्थाय हेहिति। ॥ थी_२४९ ॥  
उपेमि बुद्धं सरणं धम्मं सङ्घञ् च तादिनं ।  
समादियामि सीलानि तं मे अत्थाय हेहिति। ॥ थी_२५० ॥  
ब्रह्मबन्धु पुरे आसिं अज्ज्ऽ; अम्हि सच्चं ब्राह्मणो ।  
तेविज्जो वेदसम्पन्नो सोत्थियो च्ऽ; अम्हि न्हातको। ॥ थी_२५१ ॥  
                        पुण्णिका। ॥  
                  सोऌअसनिपातो समत्तो। ॥  
काऌअका भमरवण्णसदिसा वेल्लितग्गा मम मुद्धजा अहुं ।  
ते जराय साणवाकसदिसा सच्चवादिवचनं अनञ्ञथा। ॥ थी_२५२ ॥  
वासितो व सुरभिकरण्डको पुप्फपूरं मम उत्तमङ्गभु ।  
तं जराय ससलोमगन्धिकं सच्चवादिवचनं अनञ्ञथा। ॥ थी_२५३ ॥  
काननं व सहितं सुरोपितं कोच्छसूचिविचितग्गसोभितं ।  
तं जराय विरऌअं तहिं तहिं सच्चवादिवचनं अनञ्ञथा। ॥ थी_२५४ ॥  
सण्हगन्धकसुवण्णमण्डितं सोभते सु वेणिहि अलङ्कतं ।

[पगे १४८]  
१४८ थेरी-गाथा।  
तं जराय खलति सिरं कतं सच्चवादिवचनं अनञ्ञथा। ॥ थी_२५५ ॥  
चित्तकारसुकता व लेखिता सोभते सु भमुका पुरे मम ।  
ता जराय वलिहि पलम्बिता सच्चवादिवचनं अनञ्ञथा। ॥ थी_२५६ ॥  
भस्सरा सुरुचिरा यथा मणि नेत्ताहेसुं अभिनील-म्-आयता ।  
ते जराय्ऽ; अभिहता न सोभते सच्चवादिवचनं अनञ्ञथा। ॥ थी_२५७ ॥  
सण्हतुङ्गसदिसी च नासिका सोभते सु अभियोब्बनं पटि ।  
सा जराय उपकूलिता विय सच्चवादिवचनं अनञ्ञथा। ॥ थी_२५८ ॥  
कङ्कणं व सुकतं सुनिट्ठितं सोभते सु मम कण्णपाऌइयो पुरे ।  
ता जराय वलिहि पलम्बिता सच्चवादिवचनं अनञ्ञथा। ॥ थी_२५९ ॥  
पत्तलिमकुलवण्णसदिसा सोभते सु दन्ता पुरे मम ।  
ते जराय खण्डा यवपीतका सच्चवादिवचनं अनञ्ञथा। ॥ थी_२६० ॥  
काननस्मिं वनसण्डचारिणी कोकिला व मधुरं निकूजितं ।  
तं जराय खलितं तहिं तहिं सच्चवादिवचनं अनञ्ञथा। ॥ थी_२६१ ॥  
सण्हकम्पुरी व सुप्पमज्जिता सोभते सु गीवा पुरे मम ।  
सा जराय भग्गा विनासिता सच्चवादिवचनं अनञ्ञथा। ॥ थी_२६२ ॥

[पगे १४९]  
                            थेरी-गाथा। १४९  
वट्टपलिघसदिसोपमा उभो सोभते सु बाहा पुरे मम ।  
ता जराय यथा पाटली दुब्बलिका सच्चवादिवचनं अनञ्ञथा। ॥ थी_२६३ ॥  
सण्हमुद्दिकासुवण्णमण्डिता सोभते सु हत्था पुरे मम ।  
ते जराय यथा मूलमूलिका सच्चवादिवचनं अनञ्ञथा। ॥ थी_२६४ ॥  
पीनवट्टपहितुग्गता उभो सोभते सु थनका पुरे मम ।  
ते रिन्दी व लम्बन्ते ऽनोदका सच्चवादिवचनं अनञ्ञथा। ॥ थी_२६५ ॥  
कञ्चनस्स फलकं व सुमट्ठं सोभते सु कायो पुरे मम ।  
सो वलिनि सुखुमाहि ओततो सच्चवादिवचनं अनञ्ञथा। ॥ थी_२६६ ॥  
नागभोगसदिसोपमा उभो सोभते सु ऊरू पुरे मम ।  
ते जराय यथा वेऌउनाऌइयो सच्चवादिवचनं अनञ्ञथा। ॥ थी_२६७ ॥  
सण्हनूपुरसुवण्णमण्डिता सोभते सु जङ्घा पुरे मम ।  
ता जराय तिलदण्डका-र्-इव सच्चवादिवचनं अनञ्ञथा। ॥ थी_२६८ ॥  
तूलपुण्णसदिसोपमा उभो सोभते सु पादा पुरे मम ।  
ते जराय फुटिका वलीमता सच्चवादिवचनं अनञ्ञथा। ॥ थी_२६९ ॥  
एदिसो अहु अयं समुस्सयो जज्जरो बहुदुक्खानम् आलयो ।

[पगे १५०]  
१५० थेरी-गाथा।  
सो ऽपलेपपतितो जराघरो सच्चवादिवचनं अनञ्ञथा। ॥ थी_२७० ॥  
                        अम्बपाली। ॥  
समणा ति भोति मं विपस्सि समणा ति पटिबुज्झसि ।  
समणानम् एव कित्तेसि समणी नून भविस्ससि। ॥ थी_२७१ ॥  
विपुलं अन्नञ् च पानञ् च समणानं पवेच्छसि ।  
रोहिणि दानि पुच्छामि केन ते समणा पिया। ॥ थी_२७२ ॥  
अकम्मकामा अलसा परदत्तोपजीविनो ।  
आसंसुका सादुकामा केन ते समणा पिया। ॥ थी_२७३ ॥  
चिरस्सं वत मन् तात समणानं परिपुच्छसि ।  
तेसं ते कित्तयिस्सामि पञ्ञासीलपरक्कमं। ॥ थी_२७४ ॥  
कम्मकामा अनलसा कम्मसेट्ठस्स कारका ।  
रागं दोसं पजहन्ति तेन मे समणा पिया। ॥ थी_२७५ ॥  
तीणि पापस्स मूलानि धुनन्ति सुचिकारिनो ।  
सब्बपापं पहीन्ऽ; एसं तेन मे समणा पिया। ॥ थी_२७६ ॥  
कायकम्मं सुचि नेसं वचीकम्मञ् च तादिसं ।  
मनोकम्मं सुचि नेसं तेन मे समणा पिया। ॥ थी_२७७ ॥  
विमला सङ्खमुत्ता ऽव सुद्धा सन्तरबाहिरा ।  
पुण्णा सुक्कान धम्मानं तेन मे समणा पिया। ॥ थी_२७८ ॥  
बहुस्सुता धम्मद्धरा अरिया धम्मजीविनो ।  
अत्थं धम्मञ् च देसेन्ति तेन मे समणा पिया। ॥ थी_२७९ ॥  
बहुस्सुता धम्मद्धरा अरिया धम्मजीविनो ।  
एकग्गचित्ता सतिमन्तो तेन मे समणा पिया। ॥ थी_२८० ॥  
दूरङ्गमा सतिमन्तो मन्तभाणी अनुद्धता ।  
दुक्खस्स्ऽ; अन्तं पजानन्ति तेन मे समणा पिया। ॥ थी_२८१ ॥  
यम्हा गामा पक्कमन्ति न विलोकेन्ति किञ्चनं ।  
अनपेक्खाऽ; व गच्छन्ति तेन मे समणा पिया। ॥ थी_२८२ ॥

[पगे १५१]  
                             थेरी-गाथा। १५१  
न ते सं कोट्ठे ओसेन्ति न कुम्भिं न कऌओपियं ।  
परिनिट्ठितम् एसाना तेन मे समणा पिया। ॥ थी_२८३ ॥  
न ते हिरञ्ञं गण्हन्ति न सुवण्णं न रूपियं ।  
पच्चुप्पन्नेन यापेन्ति तेन मे समणा पिया। ॥ थी_२८४ ॥  
नानाकुला पब्बजिता नानाजनपदेहि च ।  
अञ्ञमञ्ञं पियायन्ति तेन मे समणा पिया। ॥ थी_२८५ ॥  
अत्थाय वत नो भोति कुले जाता सि रोहिणि ।  
सद्धा बुद्धे च धम्मे च सङ्घे च तिब्बगारवा। ॥ थी_२८६ ॥  
तुवं ह्ऽ; एतं पजानासि पुञ्ञक्खेत्तं अनुत्तरं ।  
अम्हं पि एते समणा पटिगण्हन्ति दक्खिणं ।  
पटिट्ठितो ह्ऽ; एत्थ यञ्ञो विपुलो नो भविस्सति। ॥ थी_२८७ ॥  
सचे भायसि दुक्खस्स सचे ते दुक्खम् अप्पियं ।  
उपेहि बुद्धं सरणं धम्मं सङ्घञ् च तादिनं ।  
समादियाहि सीलानि तन् ते अत्थाय हेहिति। ॥ थी_२८८ ॥  
उपेमि बुद्धं सरणं धम्मं सङ्घञ् च तादिनं ।  
समादियामि सीलानि तं मे अत्थाय हेहिति। ॥ थी_२८९ ॥  
ब्रह्मबन्धु पुरे आसिं सो इदानि ऽम्हि ब्राह्मणो ।  
तेविज्जो सोत्थियो च्ऽ; अम्हि वेदगू च्ऽ; अम्हि न्हातको। ॥ थी_२९० ॥  
                         रोहिणी। ॥  
लट्ठिहत्थो पुरे आसिं सो दानि मिगलुद्दको ।  
आसाय पलिपा घोरा नासक्खिं पारम् एतसे। ॥ थी_२९१ ॥  
सुमत्तं मं मञ्ञमाना चापा पुत्तम् अतोसयि ।  
चापाय बन्धनं छेत्वा पब्बजिस्सं पुनो-म्-अहं। ॥ थी_२९२ ॥  
मा मे कुज्झ महावीर मा मे कुज्झ महामुनि ।  
न हि कोधपरेतस्स सुद्धि अत्थि कुतो तपो। ॥ थी_२९३ ॥

[पगे १५२]  
१५२ थेरी-गाथा।  
पक्कामिस्सञ् च नालातो को ऽध नालाय वच्छति ।  
बन्धन्ति इत्थिरूपेन समणे धम्मजीविनो। ॥ थी_२९४ ॥  
एहि काऌअ निवत्तस्सु भुञ्ज कामे यथा पुरे ।  
अहं च ते वसीकता ये च मे सन्ति ञातका। ॥ थी_२९५ ॥  
एत्तो चेव चतुब्भागं यथा भाससि तं चापे ।  
तयि रत्तस्स पोसस्स उऌआरं वत तं सिया। ॥ थी_२९६ ॥  
काऌअ ऽङ्गिनिं व तक्कारिं पुप्फितं गिरिमुद्धनि ।  
फुल्लं दालिकलठिं व अन्तोदीपे व पाटलिं ॥ थी_२९७ ॥  
हरिचन्दनलित्तङ्गिं कासिकुत्तमधारिनिं ।  
तं मं रूपवतिं सन्तिं कस्स ओहाय गच्छसि। ॥ थी_२९८ ॥  
साकुनितिक्को व सकुणिं यथा बन्धितुम् इच्छति ।  
आहरिमेन रूपेन न मं त्वं बाधयिस्ससि। ॥ थी_२९९ ॥  
इमं च मे पुत्तफलं काऌअ उप्पादितं तया ।  
तं मं पुत्तवतिं सन्तिं कस्स ओहाय गच्छसि। ॥ थी_३०० ॥  
जहन्ति पुत्ते सप्पञ्ञा ततो ञाती ततो धनं ।  
पब्बजन्ति महावीरा नागो छेत्वा व बन्धनं। ॥ थी_३०१ ॥  
इदानि ते इमं पुत्तं दण्डेन छुरिकाय वा ।  
भूमिय्यं वा निसुम्भेय्यं पुत्तसोका न गच्छसि। ॥ थी_३०२ ॥  
सचे पुत्तं सिगालानं कुक्कुरानं पदाहिसि ।  
न मं पुत्तकते जम्मि पुनर् आवत्तयिस्ससि। ॥ थी_३०३ ॥  
हन्द खो दानि भद्दन् ते कुहिं काऌअ गमिस्ससि ।

[पगे १५३]  
                             थेरी-गाथा। १५३  
कतमं गामं निगमं नग्रं राजधानियो। ॥ थी_३०४ ॥  
अहुम्ह पुब्बे गणिनो असमणा समणमानिनो ।  
गामेन गामं विचरिम्ह नगरे राजधानियो। ॥ थी_३०५ ॥  
एसो हि भगवा बुद्धो नदिं नेरञ्जरं पति ।  
सब्बदुक्खप्पहानाय धम्मं देसेसि पाणिनं ।  
तस्साहं सन्तिके गच्छं सो मे सत्था भविस्सति। ॥ थी_३०६ ॥  
वन्दनं दानि वज्जासि लोकनाथं अनुत्तरं ।  
पदक्खिणञ् च कत्वान आदिसेय्यासि दक्खिणं। ॥ थी_३०७ ॥  
एतं खो लब्भम् अम्हेहि यथा भाससि तं चापे ।  
वन्दनं दानि ते वज्जं लोकनाथं अनुत्तरं ।  
पदक्खिणञ् च कत्वान आदिसिस्सामि दक्खिणं। ॥ थी_३०८ ॥  
ततो च काऌओ पक्कामि नदिं नेरञ्जरं पति ।  
सो अद्दसासि सम्बुद्धं देसेन्तं अमतं पदं। ॥ थी_३०९ ॥  
दुक्खं दुक्खसमुप्पादं दुक्खस्स च अतिक्कमं ।  
अरियट्ठङ्गिकं मग्गं दुक्खूपसमगामिनं। ॥ थी_३१० ॥  
तस्स पादानि वन्दित्वा कत्वान नं पदक्खिणं ।  
चापाय आदिसित्वान पब्बजि अनगारियं ।  
तिस्सो विज्जा अनुप्पत्ता कतं बुद्धस्स सासनं। ॥ थी_३११ ॥  
                          चापा। ॥  
पेतानि भोति पुत्तानि खादमाना तुवं पुरे ।  
तुवं दिवा च रत्तो च अतीव परितप्पसि। ॥ थी_३१२ ॥  
साज्ज सब्बानि खादित्वा सत्त पुत्तानि ब्राह्मणि ।  
वासेट्ठि केन वण्णेन न बाऌहं परितप्पसि। ॥ थी_३१३ ॥  
बहूनि मे पुत्तसतानि ञातिसङ्घसतानि च ।  
खादितानि अतीतंसे मम तुय्हञ् च ब्राह्मण। ॥ थी_३१४ ॥  
साहं निस्सरणं ञत्वा जातिया मरणस्स च ।  
न सोचामि न रोदामि न चाहं परितप्पामि। ॥ थी_३१५ ॥

[पगे १५४]  
१५४ थेरी-गाथा।  
अब्भुतं वत वासेट्ठि वाचं भाससि एदिसं ।  
कस्स त्वं धम्मम् अञ्ञाय गिरं भाससि एदिसं। ॥ थी_३१६ ॥  
एस ब्राह्मण सम्बुद्धो नगरं मिथिलं पति ।  
सब्बदुक्खप्पहानाय धम्मं देसिसि पाणिनं। ॥ थी_३१७ ॥  
तस्साहं ब्राह्मण अरहतो धम्मं सुत्वा निरुपधिं ।  
तत्थ विञ्ञातसद्धम्मा पुत्तसोकं ब्यपानुदिं। ॥ थी_३१८ ॥  
सो अहं पि गमिस्सामि नगरं मिथिलं पति ।  
अप्प् एव मं सो भगवा सब्बदुक्खा पमोचये। ॥ थी_३१९ ॥  
अद्दस ब्राह्मणो बुद्धं विप्पमुत्तं निरुपधिं ।  
तस्स धम्मम् अदेसेसि मुनि दुक्खस्स पारगू। ॥ थी_३२० ॥  
दुक्खं दुक्खसमुप्पादं दुक्खस्स च अतिक्कमं ।  
अरियट्ठङ्गिकं मग्गं दुक्खूपसमगामिनं। ॥ थी_३२१ ॥  
तत्थ विञ्ञातसद्धम्मो पब्बज्जं समरोचयि ।  
सुजातो तीहि रत्तीहि तिस्सो विज्जा अफस्सयि। ॥ थी_३२२ ॥  
एहि सारथि गच्छाहि रथं नीयादयाहि ऽमं ।  
आरोग्यं ब्राह्मणिं वज्ज पब्बजितो दानि ब्राह्मणो ।  
सुजातो तीहि रत्थीहि तिस्सो विज्जा अफस्सयि। ॥ थी_३२३ ॥  
ततो च रथम् आदाय सहस्सं चापि सारथि ।  
आरोग्यं ब्राह्मणिं अवोच पब्बजितो दानि ब्राह्मणो ।  
सुजातो तीहि रत्तीहि तिस्सो विज्जा अफस्सयि। ॥ थी_३२४ ॥  
एतं च्ऽ; अहं अस्सरथं सहस्सं चापि सारथि ।  
तेविज्जं ब्राह्मणं सुत्वा पुण्णपतं ददामि ते। ॥ थी_३२५ ॥  
तुम्ह्ऽ; एव होतु अस्सरथो सहस्सं चापि ब्राह्मणि ।  
अहं पि पब्बजिस्सामि वरपञ्ञस्स सन्तिके। ॥ थी_३२६ ॥

[पगे १५५]  
                            थेरी-गाथा। १५५  
हत्थिगवस्सं मणिकुण्डलञ् च फीतञ् च्ऽ; इमं गेहविगतं पहाय ।  
पिता पब्बज्जितो तुय्हं भुञ्ज भोगानि सुन्दरि तुवं दायादिका कुले। ॥ थी_३२७ ॥  
हत्थिगवस्सं मणिकुण्डलञ् च रम्मञ् च्ऽ; इमं गेहविगतं पहाय ।  
पिता पब्बजितो मय्हं पुत्तसोकेन अद्दितो ।  
अहं पि पब्बजिस्सामि भातु सोकेन अद्दिता। ॥ थी_३२८ ॥  
सो ते इज्झतु सङ्कप्पो यं त्वं पत्थेसि सुन्दरि ।  
उत्तिट्ठपिण्डो उञ्छो च पंसुकूलञ् च चीवरं ।  
एतानि अभिसम्भोन्ती परलोके अनासवा। ॥ थी_३२९ ॥  
सिक्खमानाय मे अय्ये दिब्बचक्खुं विसोधितं ।  
पुब्बेनिवासं जानामि यत्थ मे वुसितं पुरे। ॥ थी_३३० ॥  
तुवं निस्साय कल्याणि थेरीसङ्घस्स सोभणे ।  
तिस्सो विज्जा अनुप्पत्ता कतं बुद्धस्स सासनं। ॥ थी_३३१ ॥  
अनुजानाहि मे अय्ये इच्छे सावत्थिं गन्तवे ।  
सीहनादं नदिस्सामि बुद्धसेट्ठस्स सन्तिके। ॥ थी_३३२ ॥  
पस्स सुन्दरि सत्थारं हेमवण्णं हरित्तचं ।  
अदन्तानं दमेतारं सम्बुद्धं अकुतोभयं। ॥ थी_३३३ ॥  
पस्स सुन्दरिं आयन्तिं विप्पमुत्तं निरुपधिं ।  
वीतरागं विसुंयुत्तं कतकिच्चम् अनासवं। ॥ थी_३३४ ॥  
बाराणसीतो निक्खम्म तव सन्तिकम् आगता ।  
साविका ते महावीरे पादे वन्दति सुन्दरी। ॥ थी_३३५ ॥  
तुवं। बुद्धो तुवं सत्था तुय्हं धीत म्हि ब्राह्मण ।  
ओरसा मुखतो जाता कतकिच्चा अनासवा। ॥ थी_३३६ ॥

[पगे १५६]  
१५६ थेरी-गाथा।  
तस्सा ते स्वागतं भद्दे ततो ते अदुरागतं ।  
एवं हि दन्ता आयन्ति सत्थु पादानि वन्दिका ।  
वीतरागा विसंयुत्ता कतकिच्चा अनासवा। ॥ थी_३३७ ॥  
                        सुन्दरी। ॥  
दहराहं सुद्धवसना यं पुरे धम्मम् असुणिं ।  
तस्सा मे अप्पमत्ताय सच्चाभिसमयो अहु। ॥ थी_३३८ ॥  
ततो ऽहं सब्बकामेसु भूसं अरतिम् अज्झगं ।  
सक्कायस्मिं भयं दिस्वा नेक्खम्मं येव पिहये। ॥ थी_३३९ ॥  
हित्वान्ऽ; अहं ञातिगणं दासकम्मकरानि च ।  
गामखेत्तानि भीतानि रमणीये पमोदिते ।  
पहाय्ऽ; अहं पब्बजिता सापतेय्यम् अनप्पकं। ॥ थी_३४० ॥  
एवं सद्धाय निक्खम्म सद्धम्मे सुप्पवेदिते ।  
न मे तं अस्स पतिरूपं आकिञ्चञ्ञं हि पत्थये ।  
या जातरूपरजतं ठपेत्वा पुनर् आगमे। ॥ थी_३४१ ॥  
रजतं जातरूपं वा न बोधाय न सन्तये ।  
न एतं समणसारुप्पं न एतं अरियवड्ढनं ॥ थी_३४२ ॥  
लोभनं मदनं च्ऽ; एतं मोहनं रजवड्ढनं ।  
सासङ्कं बहुआयासं न्ऽ; अत्थि च्ऽ; एत्थ धवं ठिति। ॥ थी_३४३ ॥  
एत्थ रत्ता पमत्ता च सङ्किलिट्ठमना नरा ।  
अञ्ञमञ्ञेन ब्यारुद्धा पुथुकुब्बन्ति मेधगं। ॥ थी_३४४ ॥  
वधो बन्धो परिकेसो जानि सोकपरिद्दवो ।  
कामेसु अधिपन्नानं दिस्सते ब्यसनं बहुं। ॥ थी_३४५ ॥  
तं मञ् ञाती अमित्ता व किं मं कामेसु युञ्जथ ।  
जानाथ मं बब्बजितं कामेसु भयदस्सिन। ॥ थी_३४६ ॥

[पगे १५७]  
                            थेरी-गाथा। १५७  
न हिरञ्ञसुवण्णेन परिक्खीयन्ति आसवा ।  
अमित्ता वधका कामा सपत्ता सल्लबन्धना। ॥ थी_३४७ ॥  
तं मञ् ञाती अमित्ता व किं मं कामेसु युञ्जथ ।  
जानाथ मं पब्बजितं मुण्डं सङ्घाटिपारुतं। ॥ थी_३४८ ॥  
उत्तिट्ठपिण्डो उञ्छो च पंसुकूलञ् च चीवरं ।  
एतं खो खो मम सारुप्पं अनगारूपनिस्सयो। ॥ थी_३४९ ॥  
वन्ता महेसिना कामा ये दिब्बा ये च मानुसा ।  
खेमट्ठाने विमुत्ता ते पत्ता ते अचलं सुखं। ॥ थी_३५० ॥  
माहं कामेहि सङ्गच्छिं येसु ताणं न विज्जति ।  
अमित्ता वधका कामा अग्गिखन्धूपमा दुखा। ॥ थी_३५१ ॥  
परिपन्थो एसो सभयो सविघातो सकण्टको ।  
गेधो सुविसमो च्ऽ; एसो महन्तो मोहनामुखो। ॥ थी_३५२ ॥  
उपसग्गो भीमरूपो चकामा सप्पसिरूपमा ।  
ये बाला अभिनन्दन्ति अन्धभूता पुथुज्जना। ॥ थी_३५३ ॥  
कामपङ्कसत्ता हि जना बहू लोके अविद्दसू ।  
परियन्तं नाभिजानन्ति जातिया मरणस्स च। ॥ थी_३५४ ॥  
दुग्गतिगमनं मग्गं मनुस्सा कामहेतुकं ।  
बहुं वे पटिपज्जन्ति अत्तनो रोग-म्-आवहं। ॥ थी_३५५ ॥  
एवं अमित्तजनना तापना सङ्किलेसिका ।  
लोकामिसा बन्धनीया कामा मरणबन्धना। ॥ थी_३५६ ॥  
उम्मादना उल्लपना कामा चित्तपमाथिनो ।  
सत्तानं सङ्किलेसाय खिप्पं मारेन ओड्डितं। ॥ थी_३५७ ॥  
अनन्तादीनवा कामा बहुदुक्खा महाविसा ।

[पगे १५८]  
१५८ थेरी-गाथा।  
अप्पस्सादा रणकरा सुक्कपक्खविसोसना। ॥ थी_३५८ ॥  
साहं एतादिसं कत्वा ब्यसनं कामहेतुकं ।  
न तं पच्चागमिस्सामि निब्बानाभिरता सदा। ॥ थी_३५९ ॥  
रणं करित्वा कामानं सीतिभावाभिकङ्खिनी ।  
अप्पमत्ता विहिस्सामि तेसं संयोजनक्खये। ॥ थी_३६० ॥  
असोकं विरजं खेमं अरियट्ठङ्गिकं उजुं ।  
तं मग्गं अनुगच्छामि येन तिण्णा महेसिनो। ॥ थी_३६१ ॥  
इमं पस्सथ धम्मट्ठं सुब्बं कम्मारधीतरं ।  
अनेजं उपसम्पज्ज रुक्खमूलम्हि झायति। ॥ थी_३६२ ॥  
अज्ज्ऽ; अट्ठमी पब्बजिता सद्धा सद्धम्मसोभणा ।  
विनीता उप्पलवण्णाय तेविज्जा मच्चुहायिनि। ॥ थी_३६३ ॥  
सायं भुजिस्सा अनणा भिक्खुनी भावितिन्द्रिया ।  
सब्बयोगविसंयुत्ता कतकिच्चा अनासवा। ॥ थी_३६४ ॥  
तं सक्को देवसङ्घेन उपसङ्गम्म इद्धिया ।  
नमस्सति भूतपति सुभं कम्मारधीतरन् ति। ॥ थी_३६५ ॥  
                   सुभा कम्मारधीता। ॥  
                  वीसतिनिपातो समत्तो। ॥  
जीवकम्बवनं रम्मं गच्छन्तिं भिक्खुनिं सुभं ।  
धुत्तको सन्निवारेसि तम् एनं अब्रवी सुभा। ॥ थी_३६६ ॥  
किं ते अपराधितं मया यं मं ओवरियान तिट्ठसि ।  
न हि पब्बजिताय आवुसो पुरिसो सम्फुसनाय कप्पति। ॥ थी_३६७ ॥  
गरुके मम सत्थु सासने या सिक्खा सुगतेन देसिता ।

[पगे १५९]  
                            थेरी-गाथा। १५९  
परिसुद्धपदं अनङ्गणं किं मं ओवरियान तिट्ठसि। ॥ थी_३६८ ॥  
आविलचित्तो अनाविलं सरजो वीतरजं अनङ्गणं ।  
सब्बत्थ विमुत्तमानसं किं मं ओवरियान तिट्ठसि। ॥ थी_३६९ ॥  
दहरा च अपापिका च्ऽ; असि किं ते पब्बज्जा करिस्सति ।  
निक्खिप कासायचीवरं एहि रमामसे पुप्फिते वने। ॥ थी_३७० ॥  
मधुरञ् च पवन्ति सब्बसो कुसुमरजेन समुद्धता दुमा ।  
पठमवसन्तो सुखो उतु एहि रमामसे पुप्फिते वने। ॥ थी_३७१ ॥  
कुसुमितसिखरा च पादपा अभिगज्जन्ति व मालुतेरिता ।  
का तुय्हं रति भविस्सति यदि एका वनम् ओगाहिस्ससि। ॥ थी_३७२ ॥  
वाऌअमिगसङ्घसेवितं कुञ्जरमत्तकरेणुलोऌइतं ।  
असहायिका गन्तुम् इच्छसि रहितं भीसनकं महावनं। ॥ थी_३७३ ॥  
तपनीयकता व धीतिका विचरसि चित्तरथे व अच्छरा ।  
कासिकसुखुमेहि वग्गुहि सोभसि वसनेहि ऽनूपमे। ॥ थी_३७४ ॥  
अहं तव वसानुगो सियं यदि विहरेमसि काननन्तरे ।  
न हि म्ऽ; अत्थि तया पियतरो पाणो किन्नरिमन्दलोचने। ॥ थी_३७५ ॥  
यदि मे वचनं करिस्ससि सुखिता एहि अगारम् आवस ।  
पासादनिवातवासिना परिकम्मन् ते करोन्तु नारियो। ॥ थी_३७६ ॥  
कासिकसुखुमानि धारय अभिरोपेहि च मालवण्णकं ।

[पगे १६०]  
१६० थेरी-गाथा।  
कञ्चनमणिमुत्तकं बहुं विविधं आभरणं करोमि ते। ॥ थी_३७७ ॥  
सुधोतरजपच्छदं सुभं गोनकतूलिकसन्ततं नवं ।  
अभिरूह सयनं महारहं चन्दनमण्डितं सारगन्धिकं। ॥ थी_३७८ ॥  
उप्पलं च उदकतो उब्भतं यथा यं अमनुस्ससेवितं ।  
एवं तुवं ब्रह्मचारिनि सकेसु अङ्गेसु जरं गमिस्ससि। ॥ थी_३७९ ॥  
किन् ते इध सारसम्मतं कुणपपूरम्हि सुसानवड्ढने ।  
भेदनधम्मे कऌएवरे यं दिस्वा विमनो दिक्खसि। ॥ थी_३८० ॥  
अक्खीनि च तुरिया-र्-इव किन्नरिया-र्-इव पब्बतन्तरे ।  
तव मे नयनानि दक्खिय भिय्यो कामरति पवड्ढति। ॥ थी_३८१ ॥  
उप्पलसिखरोपमानिते विमले हाटकसन्निभे मुखे ।  
तव मे नयनानि दक्खिय भिय्यो कामगुणो पवड्ढति। ॥ थी_३८२ ॥  
अपि दूरगता सरेम्हसे आयतपम्हे विसुद्धदस्सने ।  
न हि म्ऽ; अत्थि तया पियतरा नयना किन्नरिमन्दलोचने। ॥ थी_३८३ ॥  
अपथेन पयातुम् इच्छसि चन्दं कीऌअनकं गवेससि ।  
मेरुं लङ्घेतुम् इच्छसि यो त्वं बुद्धसुतं मग्गयसि। ॥ थी_३८४ ॥

[पगे १६१]  
                            थेरी-गाथा। १६१  
न्ऽ; अत्थि हि लोके सदेवके रागो यत्थ पि दानि मे सिया ।  
न पि नं जानामि कीरिसो अथ मग्गेन हतो समूलको। ॥ थी_३८५ ॥  
इङ्घाऌअखुया व उज्झितो विसपत्तो-र्-इव अग्गतो कतो ।  
न पि नं पस्सामि कीरिसो अथ मग्गेन हतो समूलको। ॥ थी_३८६ ॥  
यस्सा सिया अपच्चवेक्खितं सत्था वा अनुसासितो सिया ।  
त्वं तादिसिकं पलोभय जानन्तिं सो इमं विहञ्ञसि। ॥ थी_३८७ ॥  
मय्हं हि अक्कुट्ठवन्दिते सुखदुक्खे च सति उपट्ठिता ।  
सङ्खतम् असुभन् ति जानिय सब्बत्थ्ऽ; एव मनो न लिम्पति। ॥ थी_३८८ ॥  
साहं सुगतस्स साविका मग्गट्ठङ्गिकयानयायिनी ।  
उद्धटसल्ला अनासवा सुञ्ञागारगता रमाम्ऽ; अहं। ॥ थी_३८९ ॥  
दिट्ठा हि मया सुचित्तिता सोम्भा दारुकचिल्लका नवा ।  
तन्तिहि च खीलकेहि च विनिबद्धा विविधं पनच्चिता। ॥ थी_३९० ॥  
तम्ह्ऽ; उद्धटे तन्तिखीलके विसट्ठे विकले परिपक्कते ।  
अविन्दे खण्डसो कते किम्हि तत्थ मनं निवेसये। ॥ थी_३९१ ॥  
तथूपमं देहकानि मं तेहि धम्मेहि विना न वत्तन्ति ।  
धम्मेहि विना न वत्तन्ति किम्हि तत्थ मनं निवेसये। ॥ थी_३९२ ॥  
यथा हरितालेन मक्खितं अद्दस चित्तिकं भित्तिया कतं ।

[पगे १६२]  
१६२ थेरी-गाथा।  
तम्हि ते विपरीतदस्सनं पञ्ञा मानुसिका निरत्थिका। ॥ थी_३९३ ॥  
मायं विय अग्गतो कतं सुपिनन्ते वसुवण्णपादपं ।  
उपधावसि अन्ध रित्तकं जनमज्झे-र्-इव रुप्परूपकं। ॥ थी_३९४ ॥  
वट्टनि-र्-इव कोटर्ऽ; ओहिता मज्झेबुब्बुऌअका सास्सुका ।  
पीऌइकोऌइका च्ऽ; एत्थ जायति विविधा चक्खुविधा ऽव पिण्डिता। ॥ थी_३९५ ॥  
उप्पाटिय चारुदस्सना न च पज्जित्थ असङ्गमानसा ।  
हन्द ते चक्खुं हरस्सु तं तस्स नरस्स अदासि तावदे। ॥ थी_३९६ ॥  
तस्स च विरमासि तावदे रागो तत्थ खमापयि च नं ।  
सोत्थि सिया ब्रह्मचारिनि न पुनो एदिसकं भविस्सति। ॥ थी_३९७ ॥  
आहनिय एदिसं जनं अग्गिं पज्जलितं व लिङ्गिय ।  
गण्हिस्सं आसीविसं विय अपि नु सोत्थि सिया खमेहि नो। ॥ थी_३९८ ॥  
मुत्ता च ततो सा भिक्खुनी अगमि बुद्धवरस्स सन्तिकं ।  
पस्सिय वरपुञ्ञलक्खणं चक्खु आसि यथापुराणकन् ति। ॥ थी_३९९ ॥  
                 सुभा जीवकम्बवनिका। ॥  
                  तिंसनिपातो समत्तो। ॥  
नगरम्हि कुसुमनामे पाटलिपुत्तम्हि पथविया ।  
मण्डे सक्यकुलकुलीनायो द्वे भिक्खुनियो गुणवतियो। ॥ थी_४०० ॥

[पगे १६३]  
                            थेरी-गाथा। १६३  
इसिदासी तत्थ एका दुतिया बोधी ति सीलसम्पन्ना च ।  
झानज्झायनरतायो बहुस्सुतायो धुतकिलेसायो। ॥ थी_४०१ ॥  
ता पिण्डाय चरित्वा भत्तत्थं करिय धोतपत्तायो ।  
रहितम्हि सुखनिसिन्ना इमा गिरा अब्भुदीरेसुं। ॥ थी_४०२ ॥  
पासादिकासि अय्ये इसिदासि वयो पि ते अपरिहीनो ।  
किं दिस्वान वलिकं अथासि नेक्खम्मम् अनुयुत्ता। ॥ थी_४०३ ॥  
एवम् अनुयुञ्जमाना सा रहिते धम्मदेसनाकुसला ।  
इसिदासी इदं वचनम् अब्रवि सुण बोधि यथाम्हि पब्बजिता। ॥ थी_४०४ ॥  
उज्जेनिया पुरवरे मय्हं पिता सीलसंवुतो सेट्ठि ।  
तस्स्ऽ; अम्हि एका धीता पिया मनापा दयिता च ॥ थी_४०५ ॥  
अथ मे साकेततो वरको आगच्छि उत्तमकुलीनो ।  
सेट्ठि बहुतरतनो तस्स मं सुण्हं अदासि तातो। ॥ थी_४०६ ॥  
सस्सुया सस्सुरस्स च सायं पातं पणामम् उपगम्म ।  
सिरसा करोमि पादे वन्दामि यथाम्हि अनुसिट्ठा। ॥ थी_४०७ ॥  
या मय्हं सामिकस्स भगिनियो भातुनो परिजनो ॥  
तं एकवारकं पि दिस्वा उब्बिग्गा आसनं देमि। ॥ थी_४०८ ॥  
अन्नेन पानेन च खज्जेन च यं च तत्थ सन्निहितं ।  
छादेमि उपनयामि च देमि च् अयं यस्स पतिरूपं। ॥ थी_४०९ ॥  
कालेन उट्ठहित्वा घरं समुपगमिं ।  
उम्मारधोतहत्थपादा पञ्जलिका सामिकम् उपेमि। ॥ थी_४१० ॥  
कोच्छं पसादं अञ्जनञ् च आदासकञ् च गण्हित्वा ।

[पगे १६४]  
१६४ थेरी-गाथा।  
परिकम्मकारिका विय सयम् एव पतिं विभूसेमि। ॥ थी_४११ ॥  
सयम् एव ओदनं साधयामि सयम् एव भाजनं धोविं ।  
माता व एकपुत्तकं तथा भत्तारं परिचरामि। ॥ थी_४१२ ॥  
एवं मं भत्तिकतं अनुत्तरं कारिकं तं निहतमानं ।  
उट्ठायिकं अनलसं सीलवतिं दुस्सते भत्ता। ॥ थी_४१३ ॥  
सो मातरञ् च पितरञ् च भणति आपुच्छ्ऽ; आहं गमिस्सामि ।  
इसिदासिया न सह वच्छं एकागारेऽ; हं सहवत्थुं। ॥ थी_४१४ ॥  
मा एवं पुत्त अवच इसिदासी पण्डिता परिब्यत्ता ।  
उट्ठायिका अनलसा किं तुय्हं न रोचते पुत्त। ॥ थी_४१५ ॥  
न च मे हिंसति किञ्चि न चाहं इसिदासिया सह वच्छं ।  
देस्सा ऽव मे अलं मे आपुच्छ्ऽ; आहं गमिस्सामि। ॥ थी_४१६ ॥  
तस्स वचनं सुणित्वा सस्सू सस्सुरो च मे अपुच्छिंसु ।  
किस्स तया अपरद्धं भण विस्सत्था यथाभूतं। ॥ थी_४१७ ॥  
न पि ऽहं अपरज्झं किञ्चि न पि हिंस्ऽ; एव न गणामि ।  
दुब्बचनं किं सक्का कातुये यं मं विदेस्सते भत्ता। ॥ थी_४१८ ॥  
ते मं पितु घरं पटि नयिंसु विमना दुक्खेन ।  
अविभूता पुत्तम् अनुरक्खमाना जिनाम्हसे रूपिनिं लच्छिं। ॥ थी_४१९ ॥  
अथ मं अदासि तातो अड्ढस्स घरम्हि दुतियकुलिकस्स ।  
ततो उपड्ढसुङ्केन येन मं विन्दथ सेट्ठि। ॥ थी_४२० ॥  
तस्स पि घरम्हि मासं अवसिं अथ सो पि मं पटिच्छति ।

[पगे १६५]  
                             थेरी-गाथा। १६५  
दासी व उपट्ठहन्तिं अदूसिकं सीलसम्पन्नं। ॥ थी_४२१ ॥  
भिक्खाय च विचरन्तं दमकं दन्तं मे पिता भणति ।  
सो हि सि मे जामाता निक्खिप पोन्तिञ् च घटिकञ् च। ॥ थी_४२२ ॥  
सो पि वसित्वा पक्खं अथ तातं भणति देहि मे ।  
पोन्तिं घटिकञ् च मल्लकञ् च पुन पि भिक्खं चरिस्सामि। ॥ थी_४२३ ॥  
अथ नं भणति तातो अम्मा सब्बो च मे ञातिगणवग्गो ।  
किं ते न करति इध भण खिप्पं यन् ति करिहिति। ॥ थी_४२४ ॥  
एवं भणितो भणति यदि मे अत्ता सक्कोति अलं मय्हं ।  
इसिदासिया न वच्छं एकघरे ऽहं सहवत्थुं। ॥ थी_४२५ ॥  
विसज्जितो गतो सो अहं पि एकाकिनी विचिन्तेमि ।  
आपुच्छितून गच्छं मरितुये पब्बजिस्सं वा। ॥ थी_४२६ ॥  
अथ अय्या जिनदत्ता आगच्छि गोचराय चरमाना ।  
तातकुलं विनयधरी बहुस्सुता सीलसम्पन्ना। ॥ थी_४२७ ॥  
तं दिस्वान अम्हाकं उट्ठायासनं तस्सा पञ्ञापयिं ।  
निसिन्नाय च पादे वन्दित्वा भोजनम् अदासिं। ॥ थी_४२८ ॥  
अन्नेन च पानेन च खज्जेन च यञ् च तत्थ सन्निहितं ।  
सन्तप्पयित्वा अवचं अय्ये इच्छामि पब्बजितुं। ॥ थी_४२९ ॥  
अथ मं भणति तातो इध्ऽ; एव पुत्तक चराहि तं धम्मं ।  
अन्नेन च पानेन च तप्पय समणे द्विजाती च। ॥ थी_४३० ॥  
अथा ऽहं भणामि तातं रोदन्ती अञ्जलिं पणामेत्वा ।  
पापं हि मय् पकतं कम्मं तं निज्जरेस्सामि। ॥ थी_४३१ ॥

[पगे १६६]  
१६६ थेरी-गाथा।  
अथ मं भणति तातो पापुण बोधिञ् च अग्गधम्मञ् च। ।  
निब्बानञ् च लभस्सु यं सच्छिकरि द्विपदसेट्ठो। ॥ थी_४३२ ॥  
मातापितू अभिवादयित्वा सब्बञ् च ञातिगणवग्गं ।  
सत्ताहं पब्बजिता तिस्सो विज्जा अफस्सयिं। ॥ थी_४३३ ॥  
जानामि अत्तनो सत्त जातियो यस्सा यं फलं विपाको ।  
तं तव आचिक्खिस्सं तं एकमना निसामेहि। ॥ थी_४३४ ॥  
नगरम्हि एरककच्छे सुवण्णकारो अहं बहुतधनो ।  
योब्बनमदेन मत्तो सो परदारं आसेवि ऽहं। ॥ थी_४३५ ॥  
सो ऽहं ततो चवित्वा निरयम्हि अपच्चिसं चिरं ।  
पक्को ततो च उट्ठहित्वा मक्कटिया कुच्छिम् ओक्कमिं ॥ थी_४३६ ॥  
सत्ताहं जातकम्मं महाकपि यूथपो निल्लच्छेसि ।  
तस्स्ऽ; एतं कम्मफलं यथा पि गन्त्वान परदारं।  
॥ थी_४३७ ॥  
सो ऽहं ततो चवित्वा कालं करित्वा सिन्धवारञ्ञे ।  
काणाय च खञ्जाय च एऌअकिया कुच्छिम् ओक्कमिं। ॥ थी_४३८ ॥  
द्वादसवस्सानि अहं निल्लच्छितो दारके परिवहित्वा ।  
किमिना वट्टो अकल्लो यथा पि गन्त्वान परदारं। ॥ थी_४३९ ॥  
सो ऽहं ततो चवित्वा गोवाणिजकस्स गाविया जातो ।  
वच्छो लाखातम्बो निल्लच्छितो द्वादसे मासे। ॥ थी_४४० ॥  
ते पुन नङ्गलम् अहं सकटं च धारयामि ।  
अन्धो वट्टो अकल्लो यथा पि गन्त्वान परदारं। ॥ थी_४४१ ॥  
सो ऽहं ततो चवित्वा वीथिया दासिया घरे जातो ।  
न्ऽ; एव महिऌआ न पुरिसो यथा पि गन्त्वान परदारं। ॥ थी_४४२ ॥

[पगे १६७]  
                             थेरी-गाथा। १६७  
तिंसतिवस्सम्हि मतो साकटिककुलम्हि दारिका जाता ।  
कपणम्हि अप्पभोगे धनिकपुरिसपातबहुलम्हि। ॥ थी_४४३ ॥  
तं मं ततो सत्थवाहो उस्सन्नाय विपुलाय वड्ढिया ।  
ओकड्ढति विलपन्तिं अच्छिन्दित्वा कुलघरस्स। ॥ थी_४४४ ॥  
अथ सोऌअसमे वस्से दिस्वान मं पत्तयोब्बनं ।  
कञ्ञं ओरुद्ध तस्स पुत्तो गिरिदासो नाम नामेन। ॥ थी_४४५ ॥  
तस्स पि अञ्ञा भरिया सीलवती गुणवती यसवती च ।  
अनुरत्ता भत्तारं तस्साहं विद्देसनम् अकासिं। ॥ थी_४४६ ॥  
तस्स्ऽ; एतं कम्मफलं यं मं अपकरितून गच्छन्ति ।  
दासी व उपट्ठहन्तिं तस्स पि अन्तो कतो मया ति। ॥ थी_४४७ ॥  
                        इसिदासी। ॥  
                चत्तालीसनिपातो समत्तो। ॥  
मन्तावतिया नगरे रञ्ञो कोञ्चस्स अग्गमहेसिया ।  
धीता आसि सुमेधा पासादिका सासनकरेहि। ॥ थी_४४८ ॥  
सीलवती चित्तकथिका बहुस्सुता बुद्धसासने विनीता ।  
मातापितरो उपगम्म भणति उभयो निसामेथ। ॥ थी_४४९ ॥  
निब्बानाभिरता अहं असस्सतं भवगतं यदि पि दिब्बं ।  
किम् अङ्ग पन तुच्छा कामा अप्पस्सादा बहुविघाता। ॥ थी_४५० ॥  
कामा कटुका आसीविसूपमा येसु मुच्छिता बाला ।।  
ते दीघरत्तं निरये समप्पिता हञ्ञन्ते दुक्खिता। ॥ थी_४५१ ॥  
सोचन्ति पापकम्मा विनिपाते पापबुद्धिनो ।  
सदा कायेन वाचाय च मनसा च असंवुता बाला। ॥ थी_४५२ ॥  
बाला ते दुप्पञ्ञा अचेतना दुक्खसमुदयोरुद्धा ।  
देसेन्ते अजानन्ता न बुज्झरे अरियसच्चानि। ॥ थी_४५३ ॥

[पगे १६८]  
१६८ थेरी-गाथा।  
सच्चानि अम्म बुद्धवरदेसितानि ते बहुतरा अजानन्ता ।  
ये अभिनन्दन्ति भवगतं पिहन्ति देवेसु उपपत्तिं। ॥ थी_४५४ ॥  
देवेदु पि उपपत्ति असस्सता भवगते अनिच्चम्हि ।  
न च सन्तसन्ति बाला पुनप्पुनं जायितब्बस्स। ॥ थी_४५५ ॥  
चत्तारो विनिपाता द्वे च गतियो कथञ्चि लब्भन्ति ।  
न च विनिपातगतानं पब्बज्जा अत्थि निरयेसु। ॥ थी_४५६ ॥  
अनुजानाथ मं उभयो पब्बजितुं दसबलस्स पावचने ।  
अप्पोस्सुक्का घटिस्सं जातिमरणप्पहानाय। ॥ थी_४५७ ॥  
किं भवगतेन अभिनन्दितेन कायकलिना असारेन ।  
भवतण्हाय निरोधा अनुजानाथ पब्बजिस्सामि। ॥ थी_४५८ ॥  
बुद्धानं उप्पादो विवज्जितो अक्खणो खणो लद्धो ।  
सीलानि ब्रह्मचरियं यावजीवं न दूसेय्यं। ॥ थी_४५९ ॥  
एवं भणति सुमेधा मातापितरो न ताव आहारं ।  
आहरिय गहट्ठा मरणवसं गता ऽव हेस्सामि। ॥ थी_४६० ॥  
माता दुक्खिता रोदति पिता च अस्सा सब्बसो समभिसातो ।  
घटेन्ति सञ्ञापेतुं पासादतले छमा पतितं। ॥ थी_४६१ ॥  
उट्ठेहि पुत्तक किं सोचितेन दिन्ना सि वारणवतिम्हि ।  
राजा अनिकरत्तो अभिरूपो तस्स त्वं दिन्ना। ॥ थी_४६२ ॥  
अग्गमहेसी भविस्ससि अनिकरत्तस्स राजिनो भरिया ।  
सीलानि ब्रह्मचरियं पब्बज्जा दुक्करा पुत्तक। ॥ थी_४६३ ॥  
रज्जे आणा धनम् इस्सरियं भोगा सुखा दहरिका पि ।  
भुञ्जाहि कामभोगे वारेय्यं होतु ते पुत्त। ॥ थी_४६४ ॥  
अथ ने भणति सुमेधा मा एदिसकानि भवगतं असारं ।  
पब्बज्जा वा होहिति मरणं वा तेन च्ऽ; एव वारेय्यं। ॥ थी_४६५ ॥

[पगे १६९]  
                             थेरी-गाथा। १६९  
किम् इव पूतिकायम् असुचिं सवनगन्धं भयानकं ।  
कुणपं अभिसंविसेय्यं गत्तं सकिपग्घरितं असुचिपुण्णं। ॥ थी_४६६ ॥  
किम् इव त्ऽ; आहं जानन्ती विकूलकं मंससोणितपलित्तं ।  
किमिकुलालयं सकुणभत्तं कऌएवरं किस्स दिय्यती ति, ॥ थी_४६७ ॥  
निब्बुय्हति सुसानं अचिरं कायो अपेतविञ्ञाणो ।  
छुट्ठो कलिङ्गरं विय जिगुच्छमानेहि ञातीहि। ॥ थी_४६८ ॥  
छड्डून नं सुसाने परभत्तं न्हायन्ति जिगुच्छन्ता ।  
नियका मातापितरो किं पन साधारणा जनता। ॥ थी_४६९ ॥  
अज्झोसिता असारे कऌएवरे अट्ठिन्हारुसङ्घाते ।  
खेऌअस्सुमुच्छास्सवपरिपुण्णे पूतिकायम्हि। ॥ थी_४७० ॥  
यो नं विनिब्भुजित्वा अब्भन्तरम् अस्स बाहिरं कयिरा ।  
गन्धस्स असहमाना सका पि माता जिगुच्छेय्य। ॥ थी_४७१ ॥  
खन्धधातुआयतनं सङ्खतं जातिमूलकं ।  
दुक्खं योनिसो अरुचिं भणन्ति वारेय्यं किस्स इच्छेय्यं। ॥ थी_४७२ ॥  
दिवसे दिवसे ती सत्तिसतानि नवनवा पतेय्युं कायम्हि ।  
वस्ससतं पि च घातो सेय्यो दुक्खस्स च्ऽ; एव खयो। ॥ थी_४७३ ॥  
अज्झुपगच्छे घातं यो विञ्ञू एवं सत्थुनो वचनं ।  
दीघो तेसं संसारो पुनप्पुनं हञ्ञमानानं। ॥ थी_४७४ ॥  
देवेसु मनुस्सेसु च तिरच्छानयोनिया असुरकाये ।

[पगे १७०]  
१७० थेरी-गाथा।  
पेतेसु च निरयेसु च अपरिमिता दीयन्ते घाता। ॥ थी_४७५ ॥  
निरय्येसु बहू विनिपातगतस्स किलिस्समानस्स ।  
देवेसु पि अत्तणं निबानसुखा परं न्ऽ; अत्थि। ॥ थी_४७६ ॥  
पत्ता ते निब्बानं ये युत्ता दसबलस्स पावचने ।  
अप्पोस्सुक्का घटेन्ति जातिमरणप्पहानाय। ॥ थी_४७७ ॥  
अज्ज्ऽ; एव तात अभिनिक्खमिस्सं भोगेहि किं असारेहि ।  
निब्बिण्णा मे कामा वन्तसमा तालावत्थुकता। ॥ थी_४७८ ॥  
सा च्ऽ; एवं भणति पितरं अनिकरत्तो च यस्स दिन्ना ।  
उपयासि पीतरुणावुतो वारेय्यं उपट्ठिते काले। ॥ थी_४७९ ॥  
अथ असितनिचितमुदुके केसे खग्गेन छिन्दिय ।  
सुमेधा पासादं पिधत्वा पठमज्झानं समापज्जि। ॥ थी_४८० ॥  
सा च तहिं समापन्ना अनिकरत्तो च आगतो नगरं ।  
पासादे ऽव सुमेधा अनिच्चसञ्ञा सु भावेति। ॥ थी_४८१ ॥  
सा च मनसिकरोति अनिकरत्तो च आरुहि तुरितं ।  
मणिकनकभूसितङ्गो कतञ्जलि याचति सुमेधं। ॥ थी_४८२ ॥  
रज्जे आणा धनम् इस्सरियं भोगा सुखा दहरिका पि ।  
भुञ्जाहि कामभोगे कामसुखा सुदुल्लभा लोके। ॥ थी_४८३ ॥  
निसट्ठं ते रज्जं भोगे भुञ्जस्सु देहि दानानि ।  
मा दुम्मना अहोसि मातापितरो ते दुक्खिता। ॥ थी_४८४ ॥  
तन् तं भणति सुमेधा कामेहि अनत्थिका विगतमोहा ।  
मा कामे अभिनन्दि कामेस्व् आदीनवं पस्स। ॥ थी_४८५ ॥  
चातुद्दीपो राजा मन्धाता आसि कामभोगिनं अग्गो ।

[पगे १७१]  
                            थेरी-गाथा। १७१  
अतित्तो कालङ्कतो न च्ऽ; अस्स परिपूरिता इच्छा। ॥ थी_४८६ ॥  
सत्त रतनानि वस्सेय्य वुट्ठिमा दसदिसा समन्तेन ।  
न च्ऽ; अत्थि तित्ति कामानं अतित्ता ऽव मरन्ति नरा। ॥ थी_४८७ ॥  
असिसूलूपमा कामा कामा सप्पसिरोपमा ।  
उक्कोपमा अनुदहन्ति अट्ठिकङ्कालसन्निभा। ॥ थी_४८८ ॥  
अनिच्चा अद्धुवा कामा बहुदुक्खा महाविसा ।  
अयोगुऌओ व सन्तत्तो अघमूला दुक्खप्फला। ॥ थी_४८९ ॥  
रुक्खप्फलूपमा कामा मंसपेसूपमा दुखा ।  
सुपिनोपमा वञ्चनिया कामा याचितकूपमा। ॥ थी_४९० ॥  
सत्तिसूलूपमा कामा रोगो गण्डो अघं निघं ।  
अङ्गारकासुसदिसा अघमूलं भयं वधो। ॥ थी_४९१ ॥  
एवं बहुदुक्खा कामा अक्खाता अन्तरायिका ।  
गच्छथ न मे भवगते विस्सासो अत्थि अत्तनो। ॥ थी_४९२ ॥  
किं मम परो करिस्सति अत्तनो सीसम्हि डय्हमानम्हि ।  
अनुबन्धे जरामरणे तस्स घाताय घटितब्बं। ॥ थी_४९३ ॥  
द्वारं अपापुणित्वान ऽयं मातापितरो अनिकरत्तञ् च ।  
दिस्वान छमं निसिन्ने रोदन्ते इदम् अवोच। ॥ थी_४९४ ॥  
दीघो बालानं संसारो पुनप्पुनं च रोदतं ।  
अनमतग्गे पितु मरणे भातु वधे अत्तनो च वधे। ॥ थी_४९५ ॥  
अस्सु थञ्ञं रुधिरं संसारं अनमतग्गतो सरथ ।  
सत्तानं संसरितं सराहि अट्ठीनञ् च सन्निचयं। ॥ थी_४९६ ॥  
सर चतुरो ऽदधी उपनीते अस्सुथञ्ञरुधिरम्हि ।  
सर एककप्पम् अट्ठीनं सञ्चयं विपुलेन समं। ॥ थी_४९७ ॥

[पगे १७२]  
१७२ थेरी-गाथा।  
अनमतग्गे संसरतो महिं जम्बुदीपम् उपनीतं ।  
कोलट्ठिमत्तगुऌइका मातापितुस्व् एव न प्पहोन्ति। ॥ थी_४९८ ॥  
सर तिणकट्ठं साखापलासं उपनीतं अनमतग्गतो ।  
पितुसु चतुरङ्गुलिका घटिका पितुपितुस्व् एव न प्पहोनित्। ॥ थी_४९९ ॥  
सर काणकच्छपं पुब्बे समुद्दे अपरतो च युगच्छिद्दं ।  
सिरं तस्स च पटिमुक्कं मनुस्सलाभम्हि ओपम्मं। ॥ थी_५०० ॥  
सर रूपं फेनपिण्डोपमस्स कायकलिनो असारस्स ।  
खन्धे पस्स अनिच्चे सराहि निरये बहुविघाते। ॥ थी_५०१ ॥  
सर कटसिं वड्ढेन्ते पुनप्पुनं तासु तासु जातीसु ।  
सर कुम्भिलभयानि च सराहि चत्तारि सच्चानि। ॥ थी_५०२ ॥  
अमतम्हि विज्जमाने किन् तव पञ्चकटुकेन पीतेन ।  
सब्बा हि कामरतियो कटुकतरा पञ्चकटुकेन। ॥ थी_५०३ ॥  
अमतम्हि विज्जमाने किन् तव कामेहि ये परिऌआहा ।  
सब्बा हि कामरतियो जलिता कुथिता कुपिता सन्तापिता। ॥ थी_५०४ ॥  
असपत्तम्हि समाने किन् तव कामेहि ये बहुसपत्ता ।  
राजग्गिचोरौदकप्पियेहि साधारणा कामा बहुसपत्ता। ॥ थी_५०५ ॥  
मोक्खम्हि विज्जमाने किन् तव कामेहि येसु वढबन्धो ।  
कामेसु हि वधबन्धो कामकामा दुक्खानि अनुभोनि। ॥ थी_५०६ ॥

[पगे १७३]  
                            थेरी-गाथा। १७३  
आदीपिता तिणुक्का गण्हन्तं दहन्ति न्ऽ; एव मुञ्चन्तं ।  
उक्कोपमा हि कामा दहन्ति ये ते न मुञ्चन्ति। ॥ थी_५०७ ॥  
मा अप्पकस्स हेतु कामसुखस्स विपुलं जहि सुखं ।  
मा पुथुलोमो व बऌइसं गिऌइत्वा पच्छा विहञ्ञसि। ॥ थी_५०८ ॥  
कामं कामेसु दमस्सु ताव सुनखो व सङ्खलाबोद्धो ।  
खाहिन्ति खु तं कामा छाता सुनखं व चण्डाला। ॥ थी_५०९ ॥  
अपरिमितञ् च सुक्खं बहूनि च चित्तदोमनस्सानि ।  
अनुभोहिसि कामेसु युत्तो पटिनिस्सज अद्धुवे कामे। ॥ थी_५१० ॥  
अजरम्हि विज्जमाने किन् तव कामेहि ये सुजरा ।  
मरणब्याधिगहिता सब्बा सब्बत्थ जातियो। ॥ थी_५११ ॥  
इदम् अजरम् इदम् अमरं इदम् अजरामरणपदम् असोकं ।  
असपत्तम् असम्बाधं अखलितम् अभयं निरुपतापं। ॥ थी_५१२ ॥  
अधिगतम् इदं बहूहि अमतं अज्जापि च लभनीयम् इदं ।  
यो योनिसो पयुञ्जति न च सक्का अघटमानेन। ॥ थी_५१३ ॥  
एवं भणति सुमेधा सङ्खारगते रतिं अलभमाना ।  
अनुनेन्ती अनिकरत्तं केसे ऽव छमं छुपि सुमेधा। ॥ थी_५१४ ॥  
उट्ठाय अनिकरत्तो पञ्जलिको याचि तस्सा पितरं सो ।  
विस्सज्जेथा सुमेधं पब्बजितुं विमोक्खसच्चदस्सा। ॥ थी_५१५ ॥  
विस्सज्जित्वा मातापितूहि पब्बजि सोकभयभीता ।  
छ अभिञ्ञा सच्छिकता अग्गफलं सिक्खमानाय। ॥ थी_५१६ ॥

[पगे १७४]  
१७४ थेरी-गाथा।  
अच्छरियम् अब्भुतन् तं निब्बानं आसि राजकञ्ञाय ।  
पुब्बेनिवासचरितं यथा ब्याकरि पच्छिमे काले। ॥ थी_५१७ ॥  
भगवति कोणागमने सङ्घारामम्हि नवनिवेसम्हि ।  
सखियो तीणि जनियो विहारदानं अदासिम्हा। ॥ थी_५१८ ॥  
दसक्खत्तुं सतक्खत्तुं दससतक्खत्तुं सतानि च सतक्खत्तुं ।  
देवेसु उपपज्जिम्हा को पन वादो मनुस्सेसु। ॥ थी_५१९ ॥  
देवेसु महिद्धिका अहुम्हा मनुस्सकम्हि को पन वादो ।  
सत्तरतनस्स महेसी इत्थिरतनं अहं आसिं। ॥ थी_५२० ॥  
सो हेतु सो पभवो तं मूलं सत्थु सासने खन्ति ।  
तं पठमसमोधानं तं धम्मरताय निब्बानं। ॥ थी_५२१ ॥  
एवं कथेन्ति ये सद्दहन्ति वचनं अनोमपञ्ञस्स ।  
निब्बिन्दन्ति भवगते निब्बिन्दित्वा विरज्जन्ती ति। ॥ थी_५२२ ॥  
                        सुमेधा। ॥  
                   महानिपातो समत्तो। ॥  
                समत्ता थेरिया गाथायो। ॥

