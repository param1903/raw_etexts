+++
title = "Khuddakapatha"

+++


## Intro
  
  
  
  
Khuddakapatha  
  
  
  
  
Khuddakapatha  
  
Input by the Sri Lanka Tripitaka Project  
  
[CPD Classification 2.5.1]  
[PTS Vol Kh 1 ] [\z Khp /] [\f I /]       
[PTS Page 001] [\q   1/]       
[BJT Vol Kh 1 ] [\z Khp /] [\w I /]      
[BJT Page 002] [\x   2/]       
  
Suttantapiṭake  
Khuddakanikāyo  
--------  
(Paṭhamo gantho)  
Khuddakapāṭhapāḷi  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मासम्बुद्धस्स।   
१। सरणगमनं१  
बुद्धं सरणं गच्छामि।   
धम्मं सरणं गच्छामि।   
सङ्घं सरणं गच्छामि।   
    
दुतियम्पि बुद्धं सरणं गच्छामि।   
दुतियम्पि धम्मं सरणं गच्छामि।   
दुतियम्पि सङ्घं सरणं गच्छामि।   
    
ततियम्पि बुद्धं सरणं गच्छामि।   
ततियम्पि धम्मं सरणं गच्छामि।   
ततियम्पि सङ्घं सरणं गच्छामि।   
    
सरणगमनं। १  
    
२। दससिक्खापदं  
पाणातिपाता वेरमणीसिक्खापदं समादियामि।   
अदिन्नादाना वेरमणिसिक्खापदं समादियामि।   
अब्रह्मचरिया वेरमणीसिक्खापदं समादियामि।   
मुसावादा वेरमणिसिक्खापदं समादियामि।   
सुरामेरयमज्जपमादट्ठाना वेरमणिसिक्खापदं समादियामि।   
विकालभोजना वेरमणीसिक्खापदं समादियामि।   
नच्चगीतवादितविसूकदस्सना वेरमणीसिक्खापदं समादियामि।   
मालागन्धविलेपनधारणमण्डनविभूसनट्ठाना वेरमणीसिक्खापदं समादियामि।   
उच्चासयनमहासयना वेरमणीसिक्खापदं समादियामि।   
[प्त्स् पगे ००२] [\क़् २।]       
जातरूपरजतपटिग्गहणा वेरमणीसिक्खापदं समादियामि।   
    
दससिक्खापदं।   
    
१। सरणत्तयं। मछसं।   
    
[ब्ज्त् पगे ००४] [\x ४।]       
    
३। द्वत्तिंसाकारं  
अत्थि इमस्मिं काये केसा लोमा नखा दन्ता तचो मंसं नहारू अट्ठि अट्ठिमिञ्जं१ वक्कं  
हदयं यकनं किलोमकं पिहकं पप्फासं अन्तं अन्तगुणं उदरियं करीसं पित्तं  
सेम्हं पुब्बो लोहितं सेदो मेदो अस्सु वसा खेलो सिङ्घानिका लसिका मुत्तं मत्थके  
मत्थलुङ्गन्ति।   
    
द्वत्तिंसाकारं।   
४। कुमारपञ्हा  
एकं नाम२ किं? सब्बे सत्ता आहारट्ठितिका।   
द्वे नाम किं? नामञ्च रूपञ्च।   
तीणि नाम किं? तिस्सो वेदना।   
चत्तारी नाम किं? चत्तारी अरियसच्चानि।   
पञ्च नाम किं? पञ्चुपादानक्खन्धा।   
छ नाम किं? छ अज्झत्तिकानि आयतनानि।   
सत्त नाम किं?सत्त बोज्झङ्गा।   
अट्ठ नाम किं? अरियो अट्ठङ्गिको मग्गो।   
नव नाम किं? नव सत्तावासा।   
दस नाम किं? दसहङ्गेहि समन्नागतो अरहाऽति वुच्चतीति।   
कुमारपञ्हा। 

१। अट्ठिमिञ्जा - कत्थचि।   
२। एक नाम किं। केसुचि।   
    
[ब्ज्त् पगे ००६] [\x ६।]       
५। मङ्गलसुत्तं   
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं  
जेतवनं ओभासेत्वा येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठिता खो सा देवता भगवन्तं गाथाय अज्झभासि।   
    
[प्त्स् पगे ००३] [\क़् ३।]       
१। बहू देवा मनुस्सा च मङ्गलानि अचिन्तयुं,   
आकङ्खमाना सोत्थानं ब्रूहि मङ्गलमुत्तमं  
    
२। असेवना च बालानं पण्डितानं च सेवना,   
पूजा च पूजनीयानं एतं मङ्गलमुत्तमं।   
    
३॥ पतिरूपदेसवासो च पुब्बे च कतपुञ्ञता  
अत्तसम्मापणीधि च एतं मङ्गलमुत्तमं।   
    
४। बाहुसच्चञ्च सिप्पञ्च विनयो च सुसिक्खितो  
सुभासिता च या वाचा एतं मङ्गलमुत्तमं।   
    
५। मातापितुउपट्ठानं पुत्तदारस्स सङ्गहो  
अनाकूला च कम्मन्ता एतं मङ्गलमुत्तमं।   
    
६। दानं च धम्मचरिया च ञातकानञ्च सङ्गहो  
अनवज्जानि कम्मानि एतं मङ्गलमुत्तमं।   
    
७। आरति विरति पापा मज्जपाना च सञ्ञमो  
अप्पमादो च धम्मेसू एतं मङ्गलमुत्तमं।   
    
८। गारवो च निवातो च सन्तुट्ठी च कतञ्ञुता  
कालेन धम्मसवणं एतं मङ्गलमुत्तमं।   
    
९। खन्ती च सोवचस्सता समणानञ्चदस्सनं  
कालेन धम्मसाकच्छा एतं मङ्गलमुत्तमं।   
१०। तपो च ब्रह्मचरियञ्च अरियसच्चानदस्सनं   
निब्बाणसच्छिकिरिया च एतं मङ्गलमुत्तमं।   
    
[ब्ज्त् पगे ००८] [\x ८।]       
    
११। पुट्ठस्स लोकधम्मेहि चित्तं यस्स न कम्पति  
असोकं विरजं खेमं एतं मङ्गलमुत्तमं।   
    
१२। एतादिसानि कत्वान सब्बत्थ मपराजिता  
सब्बत्थ सोत्थिं गच्छन्ति तं तेसं मङ्गलमुत्तमन्ति।   
    
मङ्गलसुत्तं।   
    
६। रतनसुत्तं  
    
१। यानीध भूतानि समागतानि   
भुम्मानि वा यानि व अन्तऌइक्खे१  
सब्बेव भूता सुमना भवन्तु   
अथोऽपि सक्कच्च सुणन्तु भासितं।   
    
२। तस्मा हि भूता निसामेथ सब्बे   
मेत्तं करोथ मानुसिया पजाय।   
दिवा च रत्तो च हरन्ति ये बलिं   
तस्मा हि ने रक्खथ अप्पमत्ता।   
    
[प्त्स् पगे ००४] [\क़् ४।]       
३। यं किञ्चि वित्तं इध वा हुरं वा२  
सग्गेसु वा यं रतनं पणीतं  
न नो समं अत्थि तथागतेन  
इदम्पि बुद्धे रतनं पणीतं  
एतेन सच्चेन सुवत्थि होतु।   
    
४। खयं विरागं अमतं पणीतं  
यदज्झगा सक्यमुनी समाहितो  
न तेन धम्मेन समत्थि किञ्चि  
इदम्पि धम्मे रतनं पणीतं  
एतेन सच्चेन सुवत्थि होति।   
    
५। यम्बुद्धसेट्ठो परिवण्णयी सुचिं३  
समाधिमानन्तरिकञ्ञमाहु  
समाधिना तेन समो न विज्जति   
इदम्पि धम्मे रतनं पणीतं  
एतेन सच्चेन सुवत्थि होतु।   
----------  
१। यानीभ भूतानी समागतानि   
भुम्यानि वा यानि वा अन्तरीक्षे   
सर्वाणी वा आत्तमनाति भूत्वा  
श्रूणवन्तु स्वस्त्ययनं जिनेन भाषितम्  
(महावस्तु)  
    
२। इमस्मिं लोके परसमिं वा पुन:   
सर्वेषु वा यद्रतनं प्रणीतम्  
न तत्समं अस्ति तथागतेन   
देवातिदेवेन नरोत्तमेन  
इदम्पि बुद्धे रतनं प्रणीतं  
एतेन सत्येन सुस्वस्ति होतु  
(महावस्तु)  
    
१। यम्बुद्धश्रेष्ठो परिचणीयेत् शुचिं  
यमाहु आनन्तरिकं समाधिं  
समाधिनो तस्य समो न विद्यते  
इदम्पि धर्मे रतनं प्रणीतं  
एतेन सत्येन सुस्वस्ति होतु। (महावस्तु)  
---------  
[ब्ज्त् पगे ०१०] [\x १०।]       
६। ये पुग्गला अट्ठसतम्पसत्था   
चत्तारि एतानि युगानि होन्ति  
ते दक्खिणेय्या सुगतस्स सावका  
एतेसु दिननानि महप्फलानि।   
इदम्पि सङ्घे रतनं पणीतं  
एतेन सच्चे सुवत्थि होतु। ४  
    
७। ये सुप्पयुत्ता मनसा दऌहेन  
निक्कामिनो गोतमसासनम्हि  
ते पत्तिपत्ता अमतं विगय्ह  
लद्धा मुधा निब्बुतिं भुञ्जमाना।   
इदम्पि सङ्घे रतनं पणीतं  
एतेन सच्चेन सुवत्थि होतु। ५  
    
८। यथिन्दखीलो पठविंसितो सिया  
चतुभि वातेभि असम्पकम्पियो  
तथूपमं सप्पुरिसं वदामि  
यो अरियसच्चानि अवेच्च पस्सति।   
इदम्पि सङ्घे रतनं पणीतं  
एतेन सच्चेन सुवत्थि होतु। ६  
    
९। ये अरियसच्चानि विभावयन्ति  
गम्भीरपञ्ञेन सुदेसितानि  
किञ्चापि ते होन्ति भुसप्पमत्ता  
न ते भवं अट्ठमं आदियन्ति  
इदम्पि सङ्घे रतनं पणीतं  
एतेन सच्चेन सुवत्थि होतु। ७  
    
----------  
४। ये पुग्गला अष्ट सदा प्रशस्ता  
चत्वारि एतानि युगानि भोन्ति  
ते दक्षीणेया सुगतेन उक्ता  
एतेषु दिन्नानि महत्फलानि   
इदम्पि सङ्घे रत्नं प्रणीतं   
एतेन। । । । (महावस्तु)   
    
५। ये युक्तयोगी मनसा सुछन्दसा  
नैष्कामयिनो गौतमशासनस्मिन्  
ते प्राप्तिप्राप्ता अमृतं ऽवगाह्य  
विमुक्तचित्ता निर्वीतिं भुञ्जमाना:   
इदम्पि सङ्घे। । । । (महावस्तु)  
६। यथेन्द्रकीलो पृथिविश्रीतो स्या-  
च्चतूर्हि वातेहि असम्प्रकम्पी  
तथोपमं सत्पुरुषं वदेमि  
यो आर्यसत्यानि सुदेशितानि  
गम्भीरअर्थानि अवेत्य पश्यति  
इदम्पि। । । । । (महावस्तु)  
    
७। ये आर्यसत्यानि विभावयन्ति   
गम्भीरप्रग्ञेन सुदेशितानि  
किञ्चापि ते भोन्ति भाशं प्रमत्ता  
न ते भवानष्ट उपादियन्ती  
इदम्पि सङ्घे। । । । । (महावस्तु)  
----------  
    
[ब्ज्त् पगे ०१२] [\x १२।]       
[प्त्स् पगे ००५] [\क़् ५।]       
    
१०। सहावस्स दस्सनसम्पदाय   
तयस्सु धम्मा जहिता भवन्ति  
सक्कायदिट्ठि विचिकिच्छितञ्च  
सीलब्बतं वापि यदत्थि किञ्चि  
चतुहपायेहि च विप्पमुत्तो  
छ चाभिठानानि अभब्बो कातुं  
इदम्पि सङ्घे रतनं पणीतं  
एतेन सच्चेन सुवत्थि होतु। १  
    
११। किञ्चापि सो कम्मं करोति पापकं  
कायेन वाचा उद चेतसा वा  
अभब्बो सो तस्स पटिच्छादाय  
अभब्बता दिट्ठपदस्स वुत्ता।   
इदम्पि सङ्घे रतनं पणीतं  
एतेन सच्चेन सुवत्थि होतु। २  
    
१२। वनप्पगुम्बे यथा फूस्सितग्गे   
गिम्हानमासे पठमस्मिं गिम्हे  
तथूपमं धम्मवरं अदेसयी  
निब्बाणगामिं परमं हिताय  
इदम्पि बुद्धे रतनं पणितं  
एतेन सच्चेन सुवत्थि होतु३।   
    
१३। वरो वरञ्ञू वरदो वराहरो  
अनुत्तरो धम्मवरं अदेसयी।   
इदम्पि बुद्धे रतनं पणीतं  
एतेन सच्चेन सुवत्थि होतु।   
    
१४। खीणं पुराणं नवं नत्थि सम्भवं   
विरत्तचित्ता आयतिके भवस्मिं।   
ते खीणबीजा अविरुऌहिच्छन्दा  
निब्बन्ति धीरा यथायम्पदीपो।   
इदम्पि सङ्घे रतनं पणीतं  
एतेन सच्चेन सुवत्थि होतु। ४  
    
---------  
१। सहैव यस्य दर्शनसम्पदाय।   
त्रयोस्य धर्मा जहिता भवन्ति  
सत्तायदृष्टिं विचिकित्सितं च  
शीलव्रतं वापि यदस्ति किञ्चित्  
इदम्पि सङ्घे। । । । (महावस्तु)  
    
२। किञ्चापि श्कैषो प्रकरोति पापं  
कायेन वाचा अथ चेतसापि  
अभव्यो सो तस्य निगुहनाय  
अभव्यता दृष्टिपथेषु उक्ता  
इदम्पि सङ्घे। । । । (महावस्तु)  
    
३। वने प्रगुलमा यथ पुष्पिताग्रा  
शीरष्माणमासे प्रथमे चैत्रस्मिन्  
वातेरिता ते सुरभिं प्रवान्ति  
एवंविधा ध्यायिनो बुद्धपुत्रा:   
शीलेनुपेता सुरभिं प्रवान्ति  
इदम्पि सङ्घे। । । । (महावस्तु)   
    
४। क्षीणं पुराणं नवो नास्ति सञ्चयो  
विमुक्तचित्ता आयतिके भवस्मिन् ते क्षीणबीजा अविरूडीधर्मा  
निर्वान्ति धीरा यथा तैलदीपा:   
इदम्पि सङ्घे रतनं प्रणीतं  
एतेन सच्चेन सुस्वस्ति  
भोतु। ( महावस्तु)  
---------------  
    
[ब्ज्त् पगे ०१४] [\x १४।]        
    
१५। यानीध भूतानि समागतानि  
भुम्मानि वा यानि व अन्तऌइक्खे   
तथागतं देवमनुस्सपूजितं  
बुद्धं नमस्साम सुवत्थि होतु। १  
    
यानीध भूतानि समागतानि  
भुम्मानि वा यानि व अन्तऌइक्खे   
तथागतं देवमनुस्सपूजितं  
धम्मं नमस्साम सुवत्थि होतु। १  
२   
[प्त्स् पगे ००६] [\क़् ६।]       
यानीध भूतानि समागतानि  
भुम्मानि वा यानि व अन्तऌइक्खे   
तथागतं देवमनुस्सपूजितं  
सङ्घं नमस्साम सुवत्थि होतु। १ ३   
    
रतनसुत्तं।   
    
७। तिरोकुड्डसुत्तं  
    
१। तिरोकुड्डेसु तिट्ठन्ति सन्धिसिङ्घाटकेसु च    
द्वारबाहासु तिट्ठन्ति आगन्त्वान सकं घरं।   
    
२। पहूते अन्नपानम्हि खज्जभोज्जे उपट्ठिते  
न तेसं कोचि सरति सत्तानं कम्मपच्चया।   
    
३। एवं ददन्ति ञातीनं ये होन्ति अनुकम्पका  
सुचिं पणीतं कालेन कप्पियं पानभोजनं।   
    
४। इदं वो ञातिनं होतु सुखिता होन्तु ञातयो  
ते च तत्थ समागन्त्वा ञातिपेता समागता  
    
५। पहूते अन्नपानम्हि सक्कच्चं अनुमोदरे।   
"चिरं जीवन्तु नो ञाती येसं हेतु लभामसे।   
अम्हाकं च कता पूजा" दायका च अनिप्फला।   
    
६। न हि तत्थ कसी अत्थि गोरक्खेत्थ न विज्जति।   
वाणिज्जा तादिसि नत्थि हिरञ्ञेन कयाक्कयं।   
इतो दिन्नेन यापेन्ति पेता कालकता तहिं।   
    
७। उन्नमे उदकं वट्ठं४यथा निन्नं पवत्तति   
एवमेव इतो दिन्नं पेतानं उपकप्पति।   
    
-----  
१। २। ३। विपश्यिस्मिं विश्वभुविक्रकुच्छन्दे  
भामकनकमुनिस्मिं काश्यपे  
महायशे शाक्यमुनिस्मि गौतमे  
एतेषु बुङेषु महर्धिकेषु  
या देवता सन्ति अभिप्रसन्ना  
वाढम्पि ता रक्षन्तु च करोन्तु  
    
स्वसत्ययनं मानुषिया प्रजाय्  
यो धर्मैअचक्रं अभिभुय लोकं  
प्रवर्तयति सर्वभूतानुकम्पी एतादृशं देवमनुष्यश्रेष्ठं  
खुङं नमस्याम सुस्वस्ति होतु।   
धर्मं नमस्याम सुस्वस्ति होतु।   
सङ्घं नमस्याम सुस्वस्ति होतु।   
(महावस्तु)  
    
४। वूट्ठं सी। मु।   
    
[ब्ज्त् पगे ०१६] [\x १६।]       
    
८। यथा वारिवरा पूरा परिपूरेन्ति सागरं  
एवमेव इतो दिन्नं पेतानं उपकप्पति।   
    
९। अदासि मे अकासि मे ञातिमित्ता सखा च मे  
पेतानं दक्खिणं दज्जा पुब्बे कतमनुस्सरं।   
    
१०। न हि रुण्णं व सोको वा या चञ्ञा परिदेवना     
न तं पेतानमत्थाय एवं तिट्ठन्ति ञातयो।   
    
११। अयं खो दक्खिणा दिन्ना सङ्गम्हि सुप्पतिट्ठिता।   
दीघरत्तं हितायस्स ठानसो उपकप्पति।   
    
१२। सो ञातिधम्मो च अयं निदस्सितो  
पेतान पूजा च कता उऌआरा  
बलञ्च भिक्खूनमनुप्पदिन्नं  
तुम्हेहि पुञ्ञं पसुतं अनप्पकं।   
    
[प्त्स् पगे ००७] [\क़् ७।]       
    
८। निधिकण्डसुत्तं।   
    
१। निधिं निधेति पुरिसो गम्भीरे ओदकन्तिके  
अत्थे किच्चे समुप्पन्ने अत्थाय मे भविस्सति।   
    
२। राजतो वा दुरुत्तस्स चोरतो पीऌइतस्स वा  
इणस्स वा पमोक्खाय दुब्भिक्खे आपदासु वा,    
एतदत्थाय लोकस्मिं नीधि नाम निधीयति।   
    
३। ताव सुनिहितो१ सन्तो गम्भीरे ओदकन्तिके  
न सब्बो सब्बदा एच तस्स तं उपकप्पति।   
    
१। तावस्सुनिहितो(केसुचि पोत्थकेसु)  
    
[ब्ज्त् पगे ०१८] [\x १८।]       
    
४। निधि वा ठाना चवति सञ्ञा वास्स विमुय्हति  
नागा वा अपनामेन्ति यक्खा वापि हरन्ति नं  
    
५। अप्पिया वापि दायादा उद्धरन्ति अपस्सतो  
यदा पुञ्ञक्खयो होति सब्बमेतं विनस्सति  
    
६। यस्स दानेन सीलेन संयमेन दमेन च  
निधी सुनिहितो होति इत्थिया पुरिस्स वा  
    
७। चेतियम्हि १ च सङ्घे वा पुग्गले अतिथीसु वा  
मातरि पितरि वापि अथो जेट्ठम्हि भातरि  
    
९। एसो निधी सुनिहितो अजेय्यो अनुगामिको  
पहाय गमनीयेसु एतं आदाय गच्छति  
    
८। असाधारणमञ्ञेसं अचोरहरणो निधि  
कयिराथ धीरो पुञ्ञानि यो निधि अनुगामिको  
    
१०। एस देवमनुस्सानं सब्बकामददो निधि  
यं यदेवाभिपत्थेन्ति सब्बमेतेन लब्भति।   
    
११। सुवण्णता सुस्सरता सुसण्ठाना सुरूपता  
आधिपच्चपरिचारं सब्बमेतेन लब्भत।   
    
१२। पदेसरज्जं इस्सरियं चक्कवत्तिसुखं पियं  
देवरज्जम्पि दिब्बेसु सब्बमेतेन लब्भति।   
    
१३। मानुसिका च सम्पत्ति देवलोके च या रति  
या च निब्बाणसम्पत्ति सब्बमेतेन लब्भति।   
    
१४। चित्तसम्पदमागम्म योनिसोच पयुञ्जतो  
विज्जाविमुत्तिवसीभावो सब्बमेतेन लब्भति।   
१। तं पनेतं तिविधं होति परिभोगवेतियं उद स्सकचेतियं धातुवेतियन्ति। तत्थ  
बोधिरुक्खो परिभोगचेतियं बुद्धपटिमा उद्दिस्सकचेतियं धातुगब्भथुपा  
सधातुका धातु चेतियं (अटठकथा)।   
    
[ब्ज्त् पगे ०२०] [\x २०।]       
    
१५। पटिसम्भिदा विमोक्खा च या च सावकपारमी  
पच्चेकबोधि बुद्धभुमि सब्बमेतेन लब्भति।   
    
१६। एवं महत्थिका एसा यदिदं पुञ्ञसम्पदा  
तस्मा धीरा पसंसन्ति पण्डिता कतपुञ्ञतं।   
    
निधिकण्डसुत्तं।   
    
[प्त्स् पगे ००८] [\क़् ८।]       
    
मेत्तसुत्तं।   
    
१। करणीयमत्थकुसलेन  
यन्तं१ सन्तं पदं अभिसमेच्च  
सक्को उजु च सूजू च २  
सुवचो चस्स मुदु अनतिमानी।   
    
२। सन्तुस्सको च सुभरो च  
अप्पकिच्चो च सल्लहुकवुत्ति,   
सन्तिन्द्रियो च निपको च   
अप्पगब्भो कुलेसु अननुगिद्धो  
    
३। न च खुद्दं समाचरे३ किञ्चि   
येन विञ्ञू परे उपवदेय्युं  
सुखिनो वा४ खेमिनो होन्तु  
सब्बे सत्ता भवन्तु सुखितत्ता।   
    
४। ये केचि पाणभूतत्थि  
तसा वा थावरा वा अनवसेसा६,   
दीघा वा ये महन्ता वा७  
मज्झिमा रस्सकाऽणुकथूला। ८  
    
५। दिट्ठा वा येव अद्दिट्ठा९  
ये च दूरे वसन्ति अविदूरे  
भूता वा सम्भवेसी वा१०  
सब्बे सत्ता११ भवन्तु सुखितत्ता।   
    
१। यन्तसन्तं। मछसं २। सुहुजु च। (मछसं ), सद्दनितियम्पि। ३। खुद्दमाचरे  
(मछस) ४। व। (मछसऽ ५। सब्बसत्ता (मछस) ६। थावरावनवसेसा (मछस) ७। ये च  
महन्ता(मछस) ८। रस्सका अणुकथूला(मछस) ९। अदिठा। १०। भूता व सम्भवेसी व।  
(मछस) ११। सब्बसत्ता। (मछस)  
    
[ब्ज्त् पगे ०२२] [\x २२।]       
    
६। न परो परं निकुब्बेथ  
नातिमञ्ञेथ कत्थचि नं कञ्चि  
ब्यारोसना पटिघसञ्ञा  
नाञ्ञमञ्ञस्स दुक्खमिच्छेय्य  
    
७। माता यथा नियं पुत्तं  
आयुसा१ एकपुत्तमनुरक्खे  
एवम्पि सब्बभूतेसु  
मानसं भावये अपरिमाणं।   
    
८। मेत्तञ्च सब्बलोकस्मिं  
मानसं भावये अपरिमाणं  
उद्धं अधो च तिरियं च  
असम्बाधं अवेरं असपत्तं२  
    
९। तिट्ठं चरं निसिन्नो वा  
सयानो वा यावतस्स विगतमिद्धो  
एतं सतिं अदिट्ठेय्य  
ब्रह्ममेतं विहारं इधमाहु३  
    
[प्त्स् पगे ००९] [\क़् ९।]       
    
१०। दिट्ठिं च अटुपगम्म सीलवा  
दस्सनेन सम्पन्नो,   
कामेसु विनेय्य गेधं४  
न हि जातु गब्भसेय्यं पुनरेतीति।   
    
मेत्तसुत्तं  
    
खुद्दतपाठपाऌइ निट्ठिता।   
    
१। पुत्तमायुसा। ( मछस) २। अवेरमसपत्तं(मछस) ३। विहारमिध माहु(मछस)  
४। विनय गेधं (मछस)

