+++
title = "Dhammapada, plain text version"

+++


## Intro
  
  
  
  
 Dhammapada, plain text version   
  
  
  
  
Dhammapada  
Based on the edition by O. v. Hinüber and K.R. Norman, London : Pali Text Society 1995  
  
  
  
Input by the Dhammakaya Foundation, Thailand, 1989-1996  
[GRETIL-Version vom 4.9.2014]  
  
  
  
NOTICE  
This file is (C) Copyright the Pali Text Society and the Dhammakaya Foundation, 2015.  
This work is licensed under a Creative Commons Attribution-ShareAlike 4.0 International License.  
  
These files are provided by courtesy of the Pali Text Society for  
scholarly purposes only.  
In principle they represent a digital edition (without revision or  
correction) of the printed editions of the complete set of Pali  
canonical texts published by the PTS. While they have been subject to a  
process of checking, it should not be assumed that there is no  
divergence from the printed editions and it is strongly recommended that  
they are checked against the printed editions before quoting.  
  
  
  
PLAIN TEXT VERSION  
(In order to fascilitate word search, all annotations have been remove,   
and the line breaks of the printed edition have been converted into floating text.)  
  
  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


[पगे ००१]  
                                 १  
                             धम्मपद  
                          १। यमकवग्ग  
मनोपुब्बङ्गमा धम्मा मनोसेट्ठा मनोमया, ।  
मनसा चे पदुट्ठेन भासती वा करोति वा ।  
ततो नं दुक्खम् अन्वेति चक्कं व वहतो पदं। ॥ ध्प्_१ ॥  
    
मनोपुब्बङ्गमा धम्मा मनोसेट्ठा मनोमया, ।  
मनसा चे पसन्नेन भासती वा करोति वा ।  
ततो नं सुखम् अन्वेति छाया व अनपायिनी। ॥ ध्प्_२ ॥  
    
"अक्कोच्छि मं अवधि मं अजिनि मं अहासि मे", ।  
ये तं उपनय्हन्ति वेरं तेसं न सम्मति। ॥ ध्प्_३ ॥

[पगे ००२]  
२ धम्मपद  
"अक्कोच्छि मं अवधि मं अजिनि मं अहासि मे", ।  
ये तं न उपनय्हन्ति वेरं तेस्ऽ; ऊपसम्मति। ॥ ध्प्_४ ॥  
    
न हि वेरेन वेरानि सम्मन्त्ऽ; इध कुदाचन ।  
अवेरेन च सम्मन्ति, एस धम्मो सनन्तनो। ॥ ध्प्_५ ॥  
    
परे च न विजानन्ति: "मयम् एत्थ यमामसे", ।  
ये च तत्थ विजानन्ति ततो सम्मन्ति मेधगा। ॥ ध्प्_६ ॥  
    
सुभानुपस्सिं विहरन्तं इन्द्रियेसु असंवुतं ।  
भोजनम्हि चामत्तञ्ञुं कुसीतं हीनवीरियं ।  
तं वे पसहती मारो वातो रुक्खं व दुब्बलं। ॥ ध्प्_७ ॥

[पगे ००३]  
                         १। यमकवग्ग ३  
असुभानुपस्सिं विहरन्तं इन्द्रियेसु सुसंवुतं ।  
भोजनम्हि च मत्तञ्ञुं सद्धं आरद्धवीरियं ।  
तं वे न-प्पसहती मारो वातो सेलं व पब्बतं। ॥ ध्प्_८ ॥  
    
अनिक्कसावो कासावं यो वत्थं परिदहेस्सति ।  
अपेतो दमसच्चेन न सो कासावम् अरहति। ॥ ध्प्_९ ॥  
    
यो च वन्तकसाव्ऽ; अस्स सीलेसु सुसमाहितो ।  
उपेतो दमसच्चेन स वे कासावम् अरहति। ॥ ध्प्_१० ॥  
    
असारे सारमतिनो सारे चासारदस्सिनो ।  
ते सारं नाधिगच्छन्ति मिच्छासङ्कप्पगोचरा। ॥ ध्प्_११ ॥  
    
सारञ् च सारतो ञत्वा असारञ् च असारतो ।  
ते सारं अधिगच्छन्ति सम्मासङ्कप्पगोचरा। ॥ ध्प्_१२ ॥

[पगे ००४]  
४ धम्मपद  
    
यथा अगारं दुच्छन्नं वुट्ठि समतिविज्झति ।  
एवं अभावितं चित्तं रागो समतिविज्झति। ॥ ध्प्_१३ ॥  
    
यथा अगारं सुच्छन्नं वुट्ठि न समतिविज्झति ।  
एवं सुभावितं चित्तं रागो न समतिविज्झति। ॥ ध्प्_१४ ॥  
    
इध सोचति पेच्च सोचति पापकारी उभयत्थ सोचति, ।  
सो सोचति सो विहञ्ञति दिस्वा कम्मकिलिट्ठम् अत्तनो। ॥ ध्प्_१५ ॥  
    
इध मोदति पेच्च मोदति कतपुञ्ञो उभयत्थ मोदति, ।  
सो मोदति सो पमोदति दिस्वा कम्मविसुद्धिम् अत्तनो। ॥ ध्प्_१६ ॥

[पगे ००५]  
                         १। यमकवग्ग ५  
    
इध तप्पति पेच्च तप्पति पापकारी उभयत्थ तप्पति, ।  
"पापं मे कतन्" ति तप्पति। भिय्यो तप्पति दुग्गतिं गतो। ॥ ध्प्_१७ ॥  
    
इध नन्दति पेच्च नन्दति कतपुञ्ञो उभयत्थ नन्दति, ।  
"पुञ्ञं मे कतन्" ति नन्दति। भिय्यो नन्दति सुग्गतिं गतो। ॥ ध्प्_१८ ॥  
    
बहुम् पि चे सहितं भासमानो न तक्करो होति नरो पमत्तो ।  
गोपो व गावो गणयं परेसं न भागवा सामञ्ञस्स होति। ॥ ध्प्_१९ ॥

[पगे ००६]  
६ धम्मपद  
अप्पम् पि चे सहितं भासमानो धम्मस्स होति अनुधम्मचारी ।  
रागञ् च दोसञ् च पहाय मोहं सम्मप्पजानो सुविमुत्तचित्तो ।  
अनुपादियानो इध वा हुरं वा स भागवा सामञ्ञस्स होति। ॥ ध्प्_२० ॥  
    
                        यमकवग्गो पठमो

[पगे ००७]  
                                 ७  
                         २। अप्पमादवग्ग  
अप्पमादो अमतपदं पमादो मच्चुनो पदं, ।  
अप्पमत्ता न मीयन्ति ये पमत्ता यथा मता। ॥ ध्प्_२१ ॥  
    
एतं विसेसतो ञत्वा अप्पमादम्हि पण्डिता ।  
अप्पमादे पमोदन्ति अरियानं गोचरे रता। ॥ ध्प्_२२ ॥  
    
ते झायिनो साततिका निच्चं दऌहपरक्कमा ।  
फुसन्ति धीरा निब्बानं योगक्खेमं अनुत्तरं। ॥ ध्प्_२३ ॥  
    
उट्ठानवतो सतीमतो सुचिकम्मस्स निसम्मकारिनो ।  
सञ्ञतस्स च धम्मजीविनो अप्पमत्तस्स यसो ऽभिवड्ढति। ॥ ध्प्_२४ ॥

[पगे ००८]  
८ धम्मपद  
उट्ठानेन्ऽ; अप्पमादेन सञ्ञमेन दमेन च ।  
दीपं कयिराथ मेधावी यं ओघो नाभिकीरति। ॥ ध्प्_२५ ॥  
    
पमादम् अनुयुञ्जन्ति बाला दुम्मेधिनो जना ।  
अप्पमादञ् च मेधावी धनं सेट्ठं व रक्खति। ॥ ध्प्_२६ ॥  
    
मा पमादम् अनुयुञ्जेथ मा कामरतिसन्थवं, ।  
अप्पमत्तो हि झायन्तो पप्पोति विपुलं सुखं। ॥ ध्प्_२७ ॥  
    
पमादं अप्पमादेन यदा नुदति पण्डितो ।  
पञ्ञापासादं आरुय्ह असोको सोकिनिं पजं ।  
पब्बतट्ठो व भुम्मट्ठे धीरो बाले अवेक्खति। ॥ ध्प्_२८ ॥

[पगे ००९]  
                         २। अप्पमादवग्ग ९  
अप्पमत्तो पमत्तेसु सुत्तेसु बहुजागरो ।  
अबलस्सं व सीघस्सो हित्वा याति सुमेधसो। ॥ ध्प्_२९ ॥  
    
अप्पमादेन मघवा देवानं सेट्ठतं गतो, ।  
अप्पमादं पसंसन्ति पमादो गरहितो सदा। ॥ ध्प्_३० ॥  
    
अप्पमादरतो भिक्खु पमादे भयदस्सिवा ।  
सञ्ञोजनं अणुन्थूलं डहं अग्गी व गच्छति। ॥ ध्प्_३१ ॥  
    
अप्पमादरतो भिक्खु पमादे भयदस्सिवा ।  
अभब्बो परिहानाय निब्बानस्स्ऽ; एव सन्तिके। ॥ ध्प्_३२ ॥  
    
                        अप्पमादवग्गो दुतियो

[पगे ०१०]  
                                 १०  
                          ३। चित्तवग्ग  
फन्दनं चपलं चित्तं दूरक्खं दुन्निवारयं ।  
उजुं करोति मेधावी उसुकारो व तेजनं। ॥ ध्प्_३३ ॥  
    
वारिजो व थले खित्तो ओकमोकत उब्भतो ।  
परिफन्दत्ऽ; इदं चित्तं मारधेय्यं पहातवे। ॥ ध्प्_३४ ॥  
    
दुन्निग्गहस्स लहुनो यत्थकामनिपातिनो ।  
चित्तस्स दमथो साधु, चित्तं दन्तं सुखावहं। ॥ ध्प्_३५ ॥  
    
सुदुद्दसं सुनिपुणं यत्थकामनिपातिनं ।  
चित्तं रक्खेथ मेधावी, चित्तं गुत्तं सुखावहं। ॥ ध्प्_३६ ॥

[पगे ०११]  
                          ३। चित्तवग्ग ११  
दूरङ्गमं एकचरं असरीरं गुहासयं ।  
ये चित्तं सञ्ञमेस्सन्ति मोक्खन्ति मारबन्धना। ॥ ध्प्_३७ ॥  
    
अनवट्ठितचित्तस्स सद्धम्मं अविजानतो ।  
परिप्लवपसादस्स पञ्ञा न परिपूरति। ॥ ध्प्_३८ ॥  
    
अनवस्सुतचित्तस्स अनन्वाहतचेतसो ।  
पुञ्ञपापपहीनस्स न्ऽ; अत्थि जागरतो भयं। ॥ ध्प्_३९ ॥  
    
कुम्भूपमं कायम् इमं विदित्वा नगरूपमं चित्तम् इदं ठपेत्वा ।  
योधेथ मारं पञ्ञावुधेन जितञ् च रक्खे अनिवेसनो सिया। ॥ ध्प्_४० ॥

[पगे ०१२]  
१२ धम्मपद  
अचिरं वत्ऽ; अयं कायो पठविं अधिसेस्सति ।  
छुद्धो अपेतविञ्ञाणो निरत्थं व कलिङ्गरं। ॥ ध्प्_४१ ॥  
    
दिसो दिसं यन् तं कयिरा वेरी वा पन वेरिनं, ।  
मिच्छापणिहितं चित्तं पापियो नं ततो करे। ॥ ध्प्_४२ ॥  
    
न तं माता पिता कयिरा अञ्ञे वापि च ञातका, ।  
सम्मापणिहितं चित्तं सेय्यसो नं ततो करे। ॥ ध्प्_४३ ॥  
    
                        चित्तवग्गो ततियो

[पगे ०१३]  
                                 १३  
                           ४। पुप्फवग्ग  
को इमं पठविं विजेस्सति यमलोकं च इमं सदेवकं ? ।  
को धम्मपदं सुदेसितं कुसलो पुप्फम् इव-प्पचेस्सति ? ॥ ध्प्_४४ ॥  
    
सेखो पठविं विजेस्सति यमलोकं च इमं सदेवकं। ।  
सेखो धम्मपदं सुदेसितं कुसलो पुप्फम् इव-प्पचेस्सति। ॥ ध्प्_४५ ॥  
    
फेणूपमं कायम् इमं विदित्वा मरीचिधम्मं अभिसम्बुधानो ।  
छेत्वान मारस्स पपुप्फकानि अदस्सनं मच्चुराजस्स गच्छे। ॥ ध्प्_४६ ॥

[पगे ०१४]  
१४ धम्मपद  
पुप्फानि ह्ऽ; एव पचिनन्तं व्यासत्तमनसं नरं ।  
सुत्तं गामं महोघो व मच्चु आदाय गच्छति। ॥ ध्प्_४७ ॥  
    
पुप्फानि ह्ऽ; एव पचिनन्तं व्यासत्तमनसं नरं ।  
अतित्तं येव कामेसु अन्तको कुरुते वसं। ॥ ध्प्_४८ ॥  
    
यथापि भमरो पुप्फं वण्णगन्धं अहेठयं ।  
पलेति रसम् आदाय एवं गामे मुनी चरे। ॥ ध्प्_४९ ॥  
    
न परेसं विलोमानि, न परेसं कताकतं ।  
अत्तनो व अवेक्खेय्य कतानि अकतानि च। ॥ ध्प्_५० ॥

[पगे ०१५]  
                           ४। पुप्फवग्ग १५  
यथापि रुचिरं पुप्फं वण्णवन्तं अगन्धकं ।  
एवं सुभासिता वाचा अफला होति अकुब्बतो। ॥ ध्प्_५१ ॥  
    
यथापि रुचिरं पुप्फं वण्णवन्तं सगन्धकं ।  
एवं सुभासिता वाचा सफला होति सकुब्बतो। ॥ ध्प्_५२ ॥  
    
यथापि पुप्फरासिम्हा कयिरा मालागुणे बहू ।  
एवं जातेन मच्चेन कत्तब्बं कुसलं बहुं। ॥ ध्प्_५३ ॥  
    
न पुप्फगन्धो पटिवातम् एति न चन्दनं तगरमल्लिका वा ।  
सतञ् च गन्धो पटिवातम् एति सब्बा दिसा सप्पुरिसो पवाति। ॥ ध्प्_५४ ॥

[पगे ०१६]  
१६ धम्मपद  
चन्दनं तगरं वापि उप्पलं अथ वस्सिकी ।  
एतेसं गन्धजातानं सीलगन्धो अनुत्तरो। ॥ ध्प्_५५ ॥  
    
अप्पमत्तो अयं गन्धो यायं तगरचन्दनी ।  
यो च सीलवतं गन्धो वाति देवेसु उत्तमो। ॥ ध्प्_५६ ॥  
    
तेसं सम्पन्नसीलानं अप्पमादविहारिनं ।  
सम्मदञ्ञाविमुत्तानं मारो मग्गं न विन्दति। ॥ ध्प्_५७ ॥  
    
यथा सङ्कारधानस्मिं उज्झितस्मिं महापथे ।  
पदुमं तत्थ जायेथ सुचिगन्धं मनोरमं, ॥ ध्प्_५८ ॥  
    
एवं सङ्कारभूतेसु अन्धभूते पुथुज्जने ।  
अतिरोचति पञ्ञाय सम्मासम्बुद्धसावको। ॥ ध्प्_५९ ॥  
    
                          पुप्फवग्गो चतुत्थो

[पगे ०१७]  
                                 १७  
                            ५। बालवग्ग  
दीघा जागरतो रत्ती दीघं सन्तस्स योजनं ।  
दीघो बालानं संसारो सद्धम्मं अविजानतं। ॥ ध्प्_६० ॥  
    
चरञ् चे नाधिगच्छेय्य सेय्यं सदिसम् अत्तनो ।  
एकचरियं दऌहं कयिरा न्ऽ; अत्थि बाले सहायता। ॥ ध्प्_६१ ॥  
    
"पुत्ता म्ऽ; अत्थि धनं म्ऽ; अत्थि" इति बालो विहञ्ञति ।  
अत्ता हि अत्तनो न्ऽ; अत्थि कुतो पुत्ता कुतो धनं। ॥ ध्प्_६२ ॥  
    
यो बालो मञ्ञती बल्यं पण्डितो वापि तेन सो, ।  
बालो च पण्डितमानी स वे बालो ति वुच्चति। ॥ ध्प्_६३ ॥

[पगे ०१८]  
१८ धम्मपद  
    
यावजीवम् पि चे बालो पण्डितं पयिरुपासति ।  
न सो धम्मं विजानाति दब्बी सूपरसं यथा। ॥ ध्प्_६४ ॥  
    
मुहुत्तम् अपि चे विञ्ञू पण्डितं पयिरुपासति ।  
खिप्पं धम्मं विजानाति जिव्हा सूपरसं यथा। ॥ ध्प्_६५ ॥  
    
चरन्ति बाला दुम्मेधा अमित्तेनेव अत्तना ।  
करोन्ता पापकं कम्मं यं होति कटुकप्फलं। ॥ ध्प्_६६ ॥  
    
न तं कम्मं कतं साधु यं कत्वा अनुतप्पति ।  
यस्स अस्सुमुखो रोदं विपाकं पटिसेवति। ॥ ध्प्_६७ ॥  
    
तञ् च कम्मं कतं साधु यं कत्वा नानुतप्पति ।  
यस्स पतीतो सुमनो विपाकं पटिसेवति। ॥ ध्प्_६८ ॥

[पगे ०१९]  
                            ५। बालवग्ग १९  
मधुवा मञ्ञती बालो याव पापं न पच्चति ।  
यदा च पच्चती पापं अथ बालो दुक्खं निगच्छति। ॥ ध्प्_६९ ॥  
    
मासे मासे कुसग्गेन बालो भुञ्जेथ भोजनं ।  
न सो सङ्खतधम्मानं कलं नाग्घति सोऌअसिं। ॥ ध्प्_७० ॥  
    
न हि पापं कतं कम्मं सज्जु खीरं व मुच्छति ।  
डहन्तम् बालम् अन्वेति भस्माच्छन्नो व पावको। ॥ ध्प्_७१ ॥

[पगे ०२०]  
२० धम्मपद  
यावद् एव अनत्थाय ञत्तं बालस्स जायति ।  
हन्ति बालस्स सुक्कंसं मुद्धम् अस्स विपातयं। ॥ ध्प्_७२ ॥  
    
असतं भावनम् इच्छेय्य पुरेक्खारञ् च भिक्खुसु ।  
आवासेसु च इस्सरियं पूजा परकुलेसु च। ॥ ध्प्_७३ ॥  
    
"मम्ऽ; एव कत मञ्ञन्तु गिही पब्बजिता उभो, ।  
मम्ऽ; एवातिवसा अस्सु किच्चाकिच्चेसु किस्मिचि", ।  
इति बालस्स सङ्कप्पो, इच्छा मानो च वड्ढति। ॥ ध्प्_७४ ॥  
    
अञ्ञा हि लाभूपनिसा अञ्ञा निब्बानगामिनी, ।  
एवम् एतं अभिञ्ञाय भिक्खु बुद्धस्स सावको ।  
सक्कारं नाभिनन्देय्य विवेकम् अनुब्रूहये। ॥ ध्प्_७५ ॥

[पगे ०२१]  
                            ५। बालवग्ग २१  
    
                            बालवग्गो पञ्चमो

[पगे ०२२]  
                                   २२  
                            ६। पण्डितवग्ग  
निधीनं व पवत्तारं यं पस्से वज्जदस्सिनं ।  
निग्गय्हवादिं मेधाविं तादिसं पण्डितं भजे, ।  
तादिसं भजमानस्स सेय्यो होति न पापियो। ॥ ध्प्_७६ ॥  
    
ओवदेय्यानुसासेय्य असब्भा च निवारये, ।  
सतं हि सो पियो होति असतं होति अप्पियो। ॥ ध्प्_७७ ॥  
    
न भजे पापके मित्ते न भजे पुरिसाधमे, ।  
भजेथ मित्ते कल्याणे भजेथ पुरिसुत्तमे। ॥ ध्प्_७८ ॥  
    
धम्मपीति सुखं सेति विपसन्नेन चेतसा, ।  
अरियप्पवेदिते धम्मे सदा रमति पण्डितो। ॥ ध्प्_७९ ॥  
    
उदकं हि नयन्ति नेत्तिका उसुकारा नमयन्ति तेजनं ।

[पगे ०२३]  
                         ६। पण्डितवग्ग २३  
दारुं नमयन्ति तच्छका अत्तानं दमयन्ति पण्डिता। ॥ ध्प्_८० ॥  
    
सेलो यथा एकघनो वातेन न समीरति ।  
एवं निन्दापसंसासु न समिञ्जन्ति पण्डिता। ॥ ध्प्_८१ ॥  
    
यथापि रहदो गम्भीरो विपसन्नो अनाविलो ।  
एवं धम्मानि सुत्वान विप्पसीदन्ति पण्डिता। ॥ ध्प्_८२ ॥  
    
सब्बत्थ वे सप्पुरिसा वजन्ति, न कामकामा लपयन्ति सन्तो, ।  
सुखेन फुट्ठा अथवा दुखेन न उच्चावचं पण्डिता दस्सयन्ति। ॥ ध्प्_८३ ॥

[पगे ०२४]  
२४ धम्मपद  
न अत्तहेतु न परस्स हेतु न पुत्तम् इच्छे न धनं न रट्ठं ।  
न इच्छेय्य अधम्मेन समिद्धिम् अत्तनो स सीलवा पञ्ञवा धम्मिको सिया। ॥ ध्प्_८४ ॥  
    
अप्पका ते मनुस्सेसु ये जना पारगामिनो, ।  
अथायं इतरा पजा तीरम् एवानुधावति। ॥ ध्प्_८५ ॥  
    
ये च खो सम्मदक्खाते धम्मे धम्मानुवत्तिनो ।  
ते जना पारम् एस्सन्ति, मच्चुधेय्यं सुदुत्तरं। ॥ ध्प्_८६ ॥  
    
कण्हं धम्मं विप्पहाय सुक्कं भावेथ पण्डितो, ।  
ओका अनोकं आगम्म विवेके यत्थ दूरमं। ॥ ध्प्_८७ ॥

[पगे ०२५]  
                         ६। पण्डितवग्ग २५  
तत्राभिरतिम् इच्छेय्य, हित्वा कामे अकिञ्चनो ।  
परियोदपेय्य अत्तानं चित्तक्लेसेहि पण्डितो। ॥ ध्प्_८८ ॥  
    
येसं सम्बोधि-अङ्गेसु सम्मा चित्तं सुभावितं ।  
आदानपटिनिस्सग्गे अनुपादाय ये रता ।  
खीणासवा जुतीमन्तो ते लोके परिनिब्बुता।२ ॥ ध्प्_८९ ॥  
    
                         पण्डितवग्गो छट्ठो

[पगे ०२६]  
                                 २६  
                        ७। अरहन्तवग्ग  
गतद्धिनो विसोकस्स विप्पमुत्तस्स सब्बधि ।  
सब्बगन्थप्पहीनस्स परिऌआहो न विज्जति। ॥ ध्प्_९० ॥  
    
उय्युञ्जन्ति सतीमन्तो न निकेते रमन्ति ते ।  
हंसा व पल्ललम् हित्वा ओकमोकं जहन्ति ते। ॥ ध्प्_९१ ॥  
    
येसं सन्निचयो न्ऽ; अत्थि ये परिञ्ञातभोजना ।  
सुञ्ञतो अनिमित्तो च विमोखो येसं गोचरो ।  
आकासे व सकुन्तानं गति तेसं दुरन्नया। ॥ ध्प्_९२ ॥  
    
यस्सासवा परिक्खीणा आहारे च अनिस्सितो ।  
सुञ्ञतो अनिमित्तो च विमोखो यस्स गोचरो ।  
आकासे व सकुन्तानं पदं तस्स दुरन्नयं।४ ॥ ध्प्_९३ ॥

[पगे ०२७]  
                        ७। अरहन्तवग्ग २७  
    
यस्स्ऽ; इन्द्रियानि समथं गतानि अस्सा यथा सारथिना सुदन्ता ।  
पहीनमानस्स अनासवस्स देवापि तस्स पिहयन्ति तादिनो। ॥ ध्प्_९४ ॥  
    
पठवीसमो नो विरुज्झति इन्दखीलूपमो तादि सुब्बतो ।  
रहदो व अपेतकद्दमो संसारा न भवन्ति तादिनो। ॥ ध्प्_९५ ॥  
    
सन्तं तस्स मनं होति सन्ता वाचा च कम्म च ।  
सम्मदञ्ञाविमुत्तस्स उपसन्तस्स तादिनो। ॥ ध्प्_९६ ॥  
    
अस्सद्धो अकतञ्ञू च सन्धिच्छेदो च यो नरो ।  
हतावकासो वन्तासो स वे उत्तमपोरिसो। ॥ ध्प्_९७ ॥

[पगे ०२८]  
२८ धम्मपद  
    
गामे वा यदि वारञ्ञे निन्ने वा यदि वा थले ।  
यत्थ्ऽ; अरहन्तो विहरन्ति तं भूमिं रामणेय्यकं। ॥ ध्प्_९८ ॥  
    
रमणीयानि अरञ्ञानि, यत्थ न रमती जनो ।  
वीतरागा रमिस्सन्ति, न ते कामगवेसिनो। ॥ ध्प्_९९ ॥  
    
                        अरहन्तवग्गो सत्तमो

[पगे ०२९]  
                                २९  
                         ८। सहस्सवग्ग  
सहस्सम् अपि चे वाचा अनत्थपदसंहिता ।  
एकम् अत्थपदं सेय्यो यं सुत्वा उपसम्मति। ॥ ध्प्_१०० ॥  
    
सहस्सम् अपि चे गाथा अनत्थपदसंहिता ।  
एकं गाथापदं सेय्यो यं सुत्वा उपसम्मति। ॥ ध्प्_१०१ ॥  
    
यो च गाथासतं भासे अनत्थपदसंहिता ।  
एकं धम्मपदं सेय्यो यं सुत्वा उपसम्मति। ॥ ध्प्_१०२ ॥  
    
यो सहस्सं सहस्सेन सङ्गामे मानुसे जिने ।  
एकञ् च जेय्य-म्-अत्तानं स वे सङ्गामजुत्तमो। ॥ ध्प्_१०३ ॥

[पगे ०३०]  
३० धम्मपद  
अत्ता हवे जितं सेय्यो या चायं इतरा पजा, ।  
अत्तदन्तस्स पोसस्स निच्चं सञ्ञतचारिनो। ॥ ध्प्_१०४ ॥  
    
न्ऽ; एव देवो न गन्धब्बो न मारो सह ब्रह्मुना ।  
जितं अपजितं कयिरा तथारूपस्स जन्तुनो। ॥ ध्प्_१०५ ॥  
    
मासे मासे सहस्सेन यो यजेथ सतंसमं ।  
एकञ् च भावितत्तानं मुहुत्तम् अपि पूजये, ।  
सा येव पूजना सेय्यो यञ् चे वस्ससतं हुतं। ॥ ध्प्_१०६ ॥  
    
यो च वस्ससतं जन्तु अग्गिं परिचरे वने ।  
एकञ् च भावितत्तानं मुहुत्तम् अपि पूजये, ।  
सा येव पूजना सेय्यो यञ् चे वस्ससतं हुतं। ॥ ध्प्_१०७ ॥

[पगे ०३१]  
                         ८। सहस्सवग्ग ३१  
यं किञ्चि यिट्ठञ् च हुतञ् च लोके संवच्छरं यजेथ पुञ्ञपेखो ।  
सब्बम् पि तं न चतुभागम् एति, अभिवादना उज्जुगतेसु सेय्यो। ॥ ध्प्_१०८ ॥  
    
अभिवादनसीलिस्स निच्चं वद्धापचायिनो ।  
चत्तारो धम्मा वड्ढन्ति: आयु वण्णो सुखं बलं। ॥ ध्प्_१०९ ॥  
    
यो च वस्ससतं जीवे दुस्सीलो असमाहितो ।  
एकाहं जीवितं सेय्यो सीलवन्तस्स झायिनो। ॥ ध्प्_११० ॥  
    
यो च वस्ससतं जीवे दुप्पञ्ञो असमाहितो ।  
एकाहं जीवितं सेय्यो पञ्ञावन्तस्स झायिनो। ॥ ध्प्_१११ ॥

[पगे ०३२]  
३२ धम्मपद  
यो च वस्ससतं जीवे कुसीतो हीनवीरियो ।  
एकाहं जीवितं सेय्यो विरियम् आरभतो दऌहं। ॥ ध्प्_११२ ॥  
    
यो च वस्ससतं जीवे अपस्सं उदयव्ययं ।  
एकाहं जीवितं सेय्यो पस्सतो उदयव्ययं। ॥ ध्प्_११३ ॥  
    
यो च वस्ससतं जीवे अपस्सं अमतं पदं ।  
एकाहं जीवितं सेय्यो पस्सतो अमतं पदं। ॥ ध्प्_११४ ॥  
    
यो च वस्ससतं जीवे अपस्सं धम्मम् उत्तमं ।  
एकाहं जीवितं सेय्यो पस्सतो धम्मम् उत्तमम्। ॥ ध्प्_११५ ॥  
    
                         सहस्सवग्गो अट्ठमो

[पगे ०३३]  
                                 ३३  
                            ९। पापवग्ग  
अभित्थरेथ कल्याणे पापा चित्तं निवारये, ।  
दन्धं हि करोतो पुञ्ञं पापस्मिं रमती मनो। ॥ ध्प्_११६ ॥  
    
पापञ् चे पुरिसो कयिरा न तं कयिरा पुनप्पुनं, ।  
न तम्हि छन्दं कयिराथ, दुक्खो पापस्स उच्चयो। ॥ ध्प्_११७ ॥  
    
पुञ्ञञ् चे पुरिसो कयिरा कयिराथ्ऽ; एनं पुनप्पुनं, ।  
तम्हि छन्दं कयिराथ, सुखो पुञ्ञस्स उच्चयो। ॥ ध्प्_११८ ॥  
    
पापो पि पस्सती भद्रं याव पापं न पच्चति, ।  
यदा च पच्चती पापं अथ पापो पापानि पस्सति। ॥ ध्प्_११९ ॥

[पगे ०३४]  
३४ धम्मपद  
    
भद्रो पि पस्सती पापं याव भद्रं न पच्चति, ।  
यदा च पच्चती भद्रं अथ भद्रो भद्रानि पस्सति। ॥ ध्प्_१२० ॥  
    
माप्पमञ्ञेथ पापस्स "न मन् तं आगमिस्सति", ।  
उदबिन्दुनिपातेन उदकुम्भो पि पूरति, ।  
बालो पूरति पापस्स थोकथोकम् पि आचिनं। ॥ ध्प्_१२१ ॥  
    
माप्पमञ्ञेथ पुञ्ञस्स "न मन् तं आगमिस्सति", ।  
उदबिन्दुनिपातेन उदकुम्भो पि पूरति, ।  
धीरो पूरति पुञ्ञस्स थोकथोकम् पि आचिनं। ॥ ध्प्_१२२ ॥

[पगे ०३५]  
                            ९। पापवग्ग ३५  
    
वाणिजो व भयं मग्गं अप्पसत्थो महद्धनो ।  
विसं जीवितुकामो व पापानि परिवज्जये। ॥ ध्प्_१२३ ॥  
    
पाणिम्हि चे वणो नास्स हरेय्य पाणिना विसं, ।  
नाब्बणं विसम् अन्वेति, न्ऽ; अत्थि पापं अकुब्बतो। ॥ ध्प्_१२४ ॥  
    
यो अप्पदुट्ठस्स नरस्स दुस्सति सुद्धस्स पोसस्स अनङ्गणस्स ।  
तम् एव बालं पच्चेति पापं सुखुमो रजो पटिवातं व खित्तो। ॥ ध्प्_१२५ ॥  
    
गब्भम् एके उपपज्जन्ति निरयं पापकम्मिनो, ।  
सग्गं सुगतिनो यन्ति परिनिब्बन्ति अनासवा। ॥ ध्प्_१२६ ॥

[पगे ०३६]  
३६ धम्मपद  
    
न अन्तलिक्खे न समुद्दमज्झे न पब्बतानं विवरं पविस्स ।  
न विज्जती सो जगतिप्पदेसो यत्थट्ठितो मुञ्चेय्य पापकम्मा। ॥ ध्प्_१२७ ॥  
    
न अन्तलिक्खे न समुद्दमज्झे न पब्बतानं विवरं पविस्स ।  
न विज्जती सो जगतिप्पदेसो यत्थट्ठितं न-प्पसहेथ मच्चु। ॥ ध्प्_१२८ ॥  
    
                          पापवग्गो नवमो

[पगे ०३७]  
                                 ३७  
                          १०। दण्डवग्ग  
सब्बे तसन्ति दण्डस्स सब्बे भायन्ति मच्चुनो, ।  
अत्तानं उपमं कत्वा न हनेय्य न घातये। ॥ ध्प्_१२९ ॥  
    
सब्बे तसन्ति दण्डस्स सब्बेसं जीवितं पियं, ।  
अत्तानं उपमं कत्वा न हनेय्य न घातये। ॥ ध्प्_१३० ॥  
    
सुखकामानि भूतानि यो दण्डेन विहिंसति ।  
अत्तनो सुखम् एसानो पेच्च सो न लभते सुखं। ॥ ध्प्_१३१ ॥  
    
सुखकामानि भूतानि यो दण्डेन न हिंसति ।  
अत्तनो सुखम् एसानो पेच्च सो लभते सुखं। ॥ ध्प्_१३२ ॥

[पगे ०३८]  
३८ धम्मपद  
मा वोच फरुसं कञ्चि वुत्ता पटिवदेय्यु तं, ।  
दुक्खा हि सारम्भकथा पटिदण्डा फुसेय्यु तं। ॥ ध्प्_१३३ ॥  
    
सचे नेरेसि अत्तानं कंसो उपहतो यथा ।  
एस पत्तो सि निब्बानं सारम्भो ते न विज्जति। ॥ ध्प्_१३४ ॥  
    
यथा दण्डेन गोपालो गावो पाचेति गोचरं ।  
एवं जरा च मच्चु च आयुं पाचेन्ति पाणिनं। ॥ ध्प्_१३५ ॥  
    
अथ पापानि कम्मानि करं बालो न बुज्झति, ।  
सेहि कम्मेहि दुम्मेधो अग्गिदड्ढो व तप्पति। ॥ ध्प्_१३६ ॥  
    
यो दण्डेन अदण्डेसु अप्पदुट्ठेसु दुस्सति ।  
दसन्नम् अञ्ञतरं ठानं खिप्पम् एव निगच्छति। ॥ ध्प्_१३७ ॥

[पगे ०३९]  
                          १०। दण्डवग्ग ३९  
    
वेदनं फरुसं जानिं सरीरस्स च भेदनं ।  
गरुकं वापि आबाधं चित्तक्खेपं व पापुणे। ॥ ध्प्_१३८ ॥  
    
राजतो व उपस्सग्गं अब्भक्खानं व दारुणं ।  
परिक्खयं व ञातिनं भोगानं व पभङ्गुणं। ॥ ध्प्_१३९ ॥  
    
अथव्ऽ; अस्स अगारानि अग्गी डहति पावको, ।  
कायस्स भेदा दुप्पञ्ञो निरयं सोपपज्जति। ॥ ध्प्_१४० ॥  
    
न नग्गचरिया न जटा न पङ्का नानासका थण्डिलसायिका वा ।

[पगे ०४०]  
४० धम्मपद  
रजो व जल्लं उक्कुटिकप्पधानं सोधेन्ति मच्चं अवितिण्णकङ्खं। ॥ ध्प्_१४१ ॥  
    
अलङ्कतो चे पि समं चरेय्य सन्तो दन्तो नियतो ब्रह्मचारी ।  
सब्बेसु भूतेसु निधाय दण्डं सो ब्राह्मणो सो समणो स भिक्खु। ॥ ध्प्_१४२ ॥  
    
हिरीनिसेधो पुरिसो कोचि लोकस्मि विज्जति ।  
यो निन्दं अप्पबोधति अस्सो भद्रो कसाम् इव। ॥ ध्प्_१४३अ ॥  
    
अस्सो यथा भद्रो कसानिविट्ठो आतापिनो संवेगिनो भवाथ। ॥ ध्प्_१४३ब् ॥

[पगे ०४१]  
                          १०। दण्डवग्ग ४१  
    
सद्धाय सीलेन च विरियेन च समाधिना धम्मविनिच्छयेन च ।  
सम्पन्नविज्जाचरणा पतिस्सता पहस्सथ दुक्खम् इदं अनप्पकं। ॥ ध्प्_१४४ ॥  
    
उदकं हि नयन्ति नेत्तिका उसुकारा नमयन्ति तेजनं ।  
दारुं नमयन्ति तच्छका अत्तानं दमयन्ति सुब्बता। ॥ ध्प्_१४५ ॥  
    
                         दण्डवग्गो दसमो

[पगे ०४२]  
                                ४२  
                          ११। जरावग्ग  
को नु हासो किम् आनन्दो निच्चं पज्जलिते सति, ।  
अन्धकारेन ओनद्धा पदीपं न गवेस्सथ। ॥ ध्प्_१४६ ॥  
    
पस्स चित्तकतं बिम्बं अरुकायं समुस्सितं ।  
आतुरं बहुसङ्कप्पं यस्स न्ऽ; अत्थि धुवं ठिति। ॥ ध्प्_१४७ ॥  
    
परिजिण्णं इदं रूपं रोगनिड्डं पभङ्गुणं, ।  
भिज्जति पूतिसन्देहो मरणन्तं हि जीवितं। ॥ ध्प्_१४८ ॥  
    
यान्ऽ; इमानि अपत्थानि अलापून्ऽ; एव सारदे ।  
कापोतकानि अट्ठीनि तानि दिस्वान का रति। ॥ ध्प्_१४९ ॥

[पगे ०४३]  
                          ११। जरावग्ग ४३  
    
अट्ठीनं नगरं कतं मंसलोहितलेपनं ।  
यत्थ जरा च मच्चु च मानो मक्खो च ओहितो। ॥ ध्प्_१५० ॥  
    
जीरन्ति वे राजरथा सुचित्ता अथो सरीरम् पि जरं उपेति ।  
सतञ् च धम्मो न जरं उपेति सन्तो हवे सब्भि पवेदयन्ति। ॥ ध्प्_१५१ ॥  
    
अप्पस्सुतायं पुरिसो बलिवद्दो व जीरति, ।  
मंसानि तस्स वड्ढन्ति पञ्ञा तस्स न वड्ढति। ॥ ध्प्_१५२ ॥  
    
अनेकजातिसंसारं सन्धाविस्सं अनिब्बिसं ।  
गहकारकं गवेसन्तो, दुक्खा जाति पुनप्पुनं। ॥ ध्प्_१५३ ॥

[पगे ०४४]  
४४ धम्मपद  
    
गहकारक दिट्ट्ःओ सि पुन गेहं न काहसि, ।  
सब्बा एते फासुका भग्गा गहकूटं विसङ्खितं, ।  
विसङ्खारगतं चित्तं तण्हानं खयम् अज्झगा। ॥ ध्प्_१५४ ॥  
    
अचरित्वा ब्रह्मचरियं अलद्धा योब्बने धनं ।  
जिण्णकोञ्चा व झायन्ति खीणमच्छे व पल्लले। ॥ ध्प्_१५५ ॥  
    
अचरित्वा ब्रह्मचरियं अलद्धा योब्बने धनं ।  
सेन्ति चापातिखीणा व पुराणानि अनुत्थुनं। ॥ ध्प्_१५६ ॥  
    
                         जरावग्गो एकादसमो

[पगे ०४५]  
                                 ४५  
                             १२। अत्तवग्ग  
अत्तानञ् चे पियं जञ्ञा रक्खेय्य नं सुरक्खितं, ।  
तिण्णं अञ्ञतरं यामं पटिजग्गेय्य पण्डितो। ॥ ध्प्_१५७ ॥  
    
अत्तानम् एव पठमं पतिरूपे निवेसये, ।  
अथ्ऽ; अञ्ञम् अनुसासेय्य, न किलिस्सेय्य पण्डितो। ॥ ध्प्_१५८ ॥  
    
अत्तानञ् चे तथा कयिरा यथ्ऽ; अञ्ञम् अनुसासति ।  
सुदन्तो वत दमेथ, अत्ता हि किर दुद्दमो। ॥ ध्प्_१५९ ॥  
    
अत्ता हि अत्तनो नाथो, को हि नाथो परो सिया; ।  
अत्तना हि सुदन्तेन नाथं लभति दुल्लभं। ॥ ध्प्_१६० ॥  
    
अत्तना व कतं पापं अत्तजं अत्तसम्भवं ।

[पगे ०४६]  
४६ धम्मपद  
अभिमत्थति दुम्मेधं वजिरं व्ऽ; अम्हमयं मणिं। ॥ ध्प्_१६१ ॥  
    
यस्स अच्चन्तदुस्सील्यं मालुवा सालम् इव्ऽ; ओततं ।  
करोति सो तथ्ऽ; अत्तानं यथा नं इच्छती दिसो। ॥ ध्प्_१६२ ॥  
    
सुकरानि असाधूनि अत्तनो अहितानि च, ।  
यं वे हितञ् च साधुञ् च तं वे परमदुक्करं। ॥ ध्प्_१६३ ॥  
    
यो सासनं अरहतं अरियानं धम्मजीविनं ।  
पटिक्कोसति दुम्मेधो दिट्ठिं निस्साय पापिकं ।  
फलानि कट्ठकस्सेव अत्तघञ्ञाय फल्लति। ॥ ध्प्_१६४ ॥

[पगे ०४७]  
                             १२। अत्तवग्ग ४७  
अत्तना व कतं पापं अत्तना सङ्किलिस्सति, ।  
अत्तना अकतं पापं अत्तना व विसुज्झति, ।  
सुद्धी असुद्धी पच्चत्तं नाञ्ञो अञ्ञं विसोधये। ॥ ध्प्_१६५ ॥  
    
अत्तदत्थं परत्थेन बहुना पि न हापये, ।  
अत्तदत्थम् अभिञ्ञाय सदत्थपसुतो सिया। ॥ ध्प्_१६६ ॥  
    
                         अत्तवग्गो द्वादसमो

[पगे ०४८]  
                                  ४८  
                           १३। लोकवग्ग  
हीनं धम्मं न सेवेय्य पमादेन न संवसे ।  
मिच्छादिट्ठिं न सेवेय्य न सिया लोकवड्ढनो। ॥ ध्प्_१६७ ॥  
    
उत्तिट्ठे न-प्पमज्जेय्य धम्मं सुचरितं चरे, ।  
धम्मचारी सुखं सेति अस्मिं लोके परम्हि च। ॥ ध्प्_१६८ ॥  
    
धम्मं चरे सुचरितं न नं दुच्चरितं चरे, ।  
धम्मचारी सुखं सेति अस्मिं लोके परम्हि च। ॥ ध्प्_१६९ ॥  
    
यथा बुब्बुलकं पस्से यथा पस्से मरीचिकं ।  
एवं लोकं अवेक्खन्तं मच्चुराजा न पस्सति। ॥ ध्प्_१७० ॥

[पगे ०४९]  
                           १३। लोकवग्ग ४९  
एथ पस्सथ्ऽ; इमं लोकं चित्तं राजरथूपमं ।  
यत्थ बाला विसीदन्ति, न्ऽ; अत्थि सङ्गो विजानतं। ॥ ध्प्_१७१ ॥  
    
यो च पुब्बे पमज्जित्वा पच्छा सो न-प्पमज्जति ।  
सो ऽमं लोकं पभासेति अब्भा मुत्तो व चन्दिमा। ॥ ध्प्_१७२ ॥  
    
यस्स पापं कतं कम्मं कुसलेन पिथीयति ।  
सो ऽमं लोकं पभासेति अब्भा मुत्तो व चन्दिमा। ॥ ध्प्_१७३ ॥  
    
अन्धभूतो अयं लोको तनुक्ऽ; एत्थ विपस्सति, ।  
सकुन्तो जालमुत्तो व अप्पो सग्गाय गच्छति। ॥ ध्प्_१७४ ॥  
    
हंसादिच्चपथे यन्ति आकासे यन्ति इद्धिया ।  
नीयन्ति धीरा लोकम्हा जेत्वा मारं सवाहनं। ॥ ध्प्_१७५ ॥

[पगे ०५०]  
५० धम्मपद  
    
एकं धम्मं अतीतस्स मुसावादिस्स जन्तुनो ।  
वितिण्णपरलोकस्स न्ऽ; अत्थि पापं अकारियं। ॥ ध्प्_१७६ ॥  
    
न वे कदरिया देवलोकं वजन्ति बाला हवे न-प्पसंसन्ति दानं, ।  
धीरो च दानं अनुमोदमानो तेन्ऽ; एव सो होति सुखी परत्थ। ॥ ध्प्_१७७ ॥  
    
पथव्या एकरज्जेन सग्गस्स गमनेन वा ।  
सब्बलोकाधिपच्चेन सोतापत्तिफलं वरं। ॥ ध्प्_१७८ ॥  
    
                         लोकवग्गो तेरसमो

[पगे ०५१]  
                                  ५१  
                          १४। बुद्धवग्ग  
यस्स जितं नावजीयति जितं अस्स नो याति कोचि लोके, ।  
तम् बुद्धम् अनन्तगोचरं अपदं केन पदेन नेस्सथ। ॥ ध्प्_१७९ ॥  
    
यस्स जालिनी विसत्तिका तण्हा न्ऽ; अत्थि कुहिञ्चि नेतवे ।  
तम् बुद्धम् अनन्तगोचरं अपदं केन पदेन नेस्सथ। ॥ ध्प्_१८० ॥  
    
ये झानपसुता धीरा नेक्खम्मूपसमे रता ।  
देवापि तेसं पिहयन्ति सम्बुद्धानं सतीमतं। ॥ ध्प्_१८१ ॥  
    
किच्छो मनुस्सपटिलाभो किच्छं मच्चान जीवितं, ।

[पगे ०५२]  
५२ धम्मपद  
किच्छं सद्धम्मसवनं किच्छो बुद्धानम् उप्पादो। ॥ ध्प्_१८२ ॥  
    
सब्बपापस्स अकरणं कुसलस्स उपसम्पदा ।  
सचित्तपरियोदपनं एतं बुद्धान सासनं। ॥ ध्प्_१८३ ॥  
    
खन्ती परमं तपो तितिक्खा, निब्बानं परमं वदन्ति बुद्धा, ।  
न हि पब्बजितो परूपघाती समणो होति परं विहेठयन्तो। ॥ ध्प्_१८४ ॥  
    
अनुपवादो अनुपघातो पातिमोक्खे च संवरो ।  
मत्तञ्ञुता च भत्तस्मिं पन्तञ् च सयनासनं ।  
अधिचित्ते च आयोगो एतं बुद्धान सासनं। ॥ ध्प्_१८५ ॥

[पगे ०५३]  
                          १४। बुद्धवग्ग ५३  
    
न कहापणवस्सेन तित्ति कामेसु विज्जति, ।  
"अप्पस्सादा दुखा कामा" इति विञ्ञाय पण्डितो, ॥ ध्प्_१८६ ॥  
    
अपि दिब्बेसु कामेसु रतिं सो नाधिगच्छति, ।  
तण्हक्खयरतो होति सम्मासम्बुद्धसावको। ॥ ध्प्_१८७ ॥  
    
बहुं वे सरणं यन्ति पब्बतानि वनानि च ।  
आरामरुक्खचेत्यानि मनुस्सा भयतज्जिता, ॥ ध्प्_१८८ ॥  
    
न्ऽ; एतं खो सरणं खेमं, न्ऽ; एतं सरणम् उत्तमं, ।  
न्ऽ; एतं सरणं आगम्म, सब्बदुक्खा पमुच्चति। ॥ ध्प्_१८९ ॥

[पगे ०५४]  
५४ धम्मपद  
    
यो च बुद्धञ् च धम्मञ् च सङ्घञ् च सरणं गतो ।  
चत्तारि अरियसच्चानि सम्मपञ्ञाय पस्सति: ॥ ध्प्_१९० ॥  
    
दुक्खं दुक्खसमुप्पादं दुक्खस्स च अतिक्कमं ।  
अरियञ् च्ऽ; अट्ठङ्गिकं मग्गं दुक्खूपसमगामिनं। ॥ ध्प्_१९१ ॥  
    
एतं खो सरणं खेमं एतं सरणम् उत्तमं ।  
एतं सरणं आगम्म सब्बदुक्खा पमुच्चति। ॥ ध्प्_१९२ ॥

[पगे ०५५]  
                          १४। बुद्धवग्ग ५५  
दुल्लभो पुरिसाजञ्ञो न सो सब्बत्थ जायति, ।  
यत्थ सो जायती धीरो तं कुलं सुखम् एधति। ॥ ध्प्_१९३ ॥  
    
सुखो बुद्धानं उप्पादो सुखा सद्धम्मदेसना ।  
सुखा सङ्घस्स सामग्गी समग्गानं तपो सुखो। ॥ ध्प्_१९४ ॥  
    
पूजारहे पूजयतो बुद्धे यदि व सावके ।  
पपञ्चसमतिक्कन्ते तिण्णसोकपरिद्दवे, ॥ ध्प्_१९५ ॥  
ते तादिसे पूजयतो निब्बुते अकुतोभये ।  
न सक्का पुञ्ञं सङ्खातुं इम्ऽ; एत्तम् अपि केनचि।३ ः४ ॥ ध्प्_१९६ ॥  
    
                        बुद्धवग्गो चुद्दसमो  
    
                         पठमकभाणवारं

[पगे ०५६]  
                                  ५६  
                            १५। सुखवग्ग  
सुसुखं वत जीवाम वेरिनेसु अवेरिनो, ।  
वेरिनेसु मनुस्सेसु विहराम अवेरिनो। ॥ ध्प्_१९७ ॥  
    
सुसुखं वत जीवाम आतुरेसु अनातुरा, ।  
आतुरेसु मनुस्सेसु विहराम अनातुरा। ॥ ध्प्_१९८ ॥  
    
सुसुखं वत जीवाम उस्सुकेसु अनुस्सुका, ।  
उस्सुकेसु मनुस्सेसु विहराम अनुस्सुका। ॥ ध्प्_१९९ ॥  
    
सुसुखं वत जीवाम येसन् नो न्ऽ; अत्थि किञ्चनं, ।  
पीतिभक्खा भविस्साम देवा आभस्सरा यथा। ॥ ध्प्_२०० ॥

[पगे ०५७]  
                            १५। सुखवग्ग ५७  
जयं वेरं पसवति दुक्खं सेति पराजितो, ।  
उपसन्तो सुखं सेति हित्वा जयपराजयं। ॥ ध्प्_२०१ ॥  
    
न्ऽ; अत्थि रागसमो अग्गि, न्ऽ; अत्थि दोससमो कलि, ।  
न्ऽ; अत्थि खन्धादिसा दुक्खा, न्ऽ; अत्थि सन्तिपरं सुखं। ॥ ध्प्_२०२ ॥  
    
जिघच्छापरमा रोगा, सङ्खारा परमा दुखा, ।  
एतं ञत्वा यथाभूतं निब्बानं परमं सुखं। ॥ ध्प्_२०३ ॥  
    
आरोग्यपरमा लाभा, सन्तुट्ठिपरमं धनं, ।  
विस्सासपरमा ञाती, निब्बानं परमं सुखं। ॥ ध्प्_२०४ ॥

[पगे ०५८]  
५८ धम्मपद  
पविवेकरसं पीत्वा रसं उपसमस्स च ।  
निद्दरो होति निप्पापो धम्मपीतिरसं पिवं। ॥ ध्प्_२०५ ॥  
    
साधु दस्सनम् अरियानं सन्निवासो सदा सुखो, ।  
अदस्सनेन बालानं निच्चम् एव सुखी सिया। ॥ ध्प्_२०६ ॥  
    
बालसङ्गतचारी हि दीघम् अद्धान सोचति, ।  
दुक्खो बालेहि संवासो अमित्तेनेव सब्बदा, ।  
धीरो च सुखसंवासो ञातीनं व समागमो। ॥ ध्प्_२०७ ॥  
    
धीरञ् च पञ्ञञ् च बहुस्सुतञ् च धोरेय्यसीलं वतवन्तम् आरियं ।  
तं तादिसं सप्पुरिसं सुमेधं भजेथ नक्खत्तपथं व चन्दिमा। ॥ ध्प्_२०८ ॥

[पगे ०५९]  
                            १५। सुखवग्ग ५९  
    
                        सुखवग्गो पन्नरसमो

[पगे ०६०]  
                                  ६०  
                            १६। पियवग्ग  
अयोगे युञ्जं अत्तानं योगस्मिञ् च अयोजयं ।  
अत्थं हित्वा पियग्गाही पिहेत्ऽ; अत्तानुयोगिनं। ॥ ध्प्_२०९ ॥  
    
मा पियेहि समागञ्छि अप्पियेहि कुदाचनं, ।  
पियानं अदस्सनं दुक्खं अप्पियानञ् च दस्सनं। ॥ ध्प्_२१० ॥  
    
तस्मा पियं न कयिराथ पियापायो हि पापको, ।  
गन्था तेसं न विज्जन्ति येसं न्ऽ; अत्थि पियाप्पियम्। ॥ ध्प्_२११ ॥  
    
पियतो जायती सोको पियतो जायती भयं, ।  
पियतो विप्पमुत्तस्स न्ऽ; अत्थि सोको कुतो भयं। ॥ ध्प्_२१२ ॥

[पगे ०६१]  
                            १६। पियवग्ग ६१  
    
पेमतो जायती सोको पेमतो जायती भयं, ।  
पेमतो विप्पमुत्तस्स न्ऽ; अत्थि सोको कुतो भयं। ॥ ध्प्_२१३ ॥  
    
रतिया जायती सोको रतिया जायती भयं, ।  
रतिया विप्पमुत्तस्स न्ऽ; अत्थि सोको कुतो भयं। ॥ ध्प्_२१४ ॥  
    
कामतो जायती सोको कामतो जायती भयं, ।  
कामतो विप्पमुत्तस्स न्ऽ; अत्थि सोको कुतो भयं। ॥ ध्प्_२१५ ॥  
    
तण्हाय जायती सोको तण्हाय जायती भयं, ।  
तण्हाय विप्पमुत्तस्स न्ऽ; अत्थि सोको कुतो भयं। ॥ ध्प्_२१६ ॥

[पगे ०६२]  
६२ धम्मपद  
सीलदस्सनसम्पन्नं धम्मट्ठं सच्चवादिनं ।  
अत्तनो कम्म कुब्बानं तं जनो कुरुते पियं। ॥ ध्प्_२१७ ॥  
    
छन्दजातो अनक्खाते मनसा च फुटो सिया ।  
कामेसु च अप्पटिबद्धचित्तो उद्धंसोतो ति वुच्चति। ॥ ध्प्_२१८ ॥  
    
चिरप्पवासिं पुरिसं दूरतो सोत्थिम् आगतं ।  
ञातिमित्ता सुहज्जा च अभिनन्दन्ति आगतं। ॥ ध्प्_२१९ ॥  
    
तथ्ऽ; एव कतपुञ्ञम् पि अस्मा लोका परं गतं ।  
पुञ्ञानि पटिगण्हन्ति पियं ञातीव आगतं।४ ॥ ध्प्_२२० ॥  
    
                          पियवग्गो सोऌअसमो

[पगे ०६३]  
                                  ६३  
                            १७। कोधवग्ग  
कोधं जहे विप्पजहेय्य मानं सञ्ञोजनं सब्बम् अतिक्कमेय्य ।  
तं नामरूपस्मिम् असज्जमानं अकिञ्चनं नानुपतन्ति दुक्खा। ॥ ध्प्_२२१ ॥  
    
यो वे उप्पतितं कोधं रथं भन्तं व धारये ।  
तम् अहं सारथिं ब्रूमि, रस्मिग्गाहो इतरो जनो। ॥ ध्प्_२२२ ॥  
    
अक्कोधेन जिने कोधं असाधुं साधुना जिने, ।  
जिने कदरियं दानेन सच्चेनालिकवादिनं। ॥ ध्प्_२२३ ॥  
    
सच्चम् भणे न कुज्झेय्य दज्जा अप्पस्मि याचितो ।  
एतेहि तीहि ठानेहि गच्छे देवान सन्तिके। ॥ ध्प्_२२४ ॥

[पगे ०६४]  
६४ धम्मपद  
    
अहिंसका ये मुनयो निच्चं कायेन संवुता ।  
ते यन्ति अच्चुतं ठानं यत्थ गन्त्वा न सोचरे। ॥ ध्प्_२२५ ॥  
    
सदा जागरमानानं अहोरत्तानुसिक्खिनं ।  
निब्बानं अधिमुत्तानं अत्थं गच्छन्ति आसवा। ॥ ध्प्_२२६ ॥  
    
पोराणम् एतं अतुल न्ऽ; एतं अज्जतनाम् इव: ।  
निन्दन्ति तुण्हिं आसीनं निन्दन्ति बहुभाणिनं ।  
मितभाणिनम् पि निन्दन्ति, न्ऽ; अत्थि लोके अनिन्दितो। ॥ ध्प्_२२७ ॥

[पगे ०६५]  
                            १७। कोधवग्ग ६५  
न चाहु न च भविस्सति न च्ऽ; एतरहि विज्जति ।  
एकन्तं निन्दितो पोसो एकन्तं वा पसंसितो। ॥ ध्प्_२२८ ॥  
    
यञ् चे विञ्ञू पसंसन्ति अनुविच्च सुवे सुवे ।  
अच्छिद्दवुत्तिं मेधाविं पञ्ञासीलसमाहितं। ॥ ध्प्_२२९ ॥  
    
नेक्खं जम्बोनदस्सेव को तं निन्दितुम् अरहति, ।  
देवा पि नं पसंसन्ति, ब्रह्मुना पि पसंसितो। ॥ ध्प्_२३० ॥  
    
कायप्पकोपं रक्खेय्य कायेन संवुतो सिया, ।  
कायदुच्चरितं हित्वा कायेन सुचरितं चरे। ॥ ध्प्_२३१ ॥  
    
वचीपकोपं रक्खेय्य वाचाय संवुतो सिया, ।  
वचीदुच्चरितं हित्वा वाचाय सुचरितं चरे। ॥ ध्प्_२३२ ॥

[पगे ०६६]  
६६ धम्मपद  
मनोपकोपं रक्खेय्य मनसा संवुतो सिया, ।  
मनोदुच्चरितं हित्वा मनसा सुचरितं चरे। ॥ ध्प्_२३३ ॥  
    
कायेन संवुता धीरा अथो वाचाय संवुता ।  
मनसा संवुता धीरा ते वे सुपरिसंवुता। ॥ ध्प्_२३४ ॥  
    
                        कोधवग्गो सत्तरसमो

[पगे ०६७]  
                                  ६७  
                             १८। मलवग्ग  
पण्डुपलासो व दानि सि यमपुरिसा पि च तं उपट्ठिता, ।  
उय्योगमुखे च तिट्ठसि पाथेय्यम् पि च ते न विज्जति। ॥ ध्प्_२३५ ॥  
    
सो करोहि दीपम् अत्तनो खिप्पं वायम पण्डितो भव, ।  
निद्धन्तमलो अनङ्गणो दिब्बं अरियभूमिम् एहिसि। ॥ ध्प्_२३६ ॥  
    
उपनीतवयो व दानि सि सम्पयातो सि यमस्स सन्तिके, ।  
वासो पि च ते न्ऽ; अत्थि अन्तरा पाथेय्यम् पि च ते न विज्जति। ॥ ध्प्_२३७ ॥  
    
सो करोहि दीपम् अत्तनो खिप्पं वायम पण्डितो भव, ।

[पगे ०६८]  
६८ धम्मपद  
निद्धन्तमलो अनङ्गणो न पुनं जातिजरं उपेहिसि। ॥ ध्प्_२३८ ॥  
    
अनुपुब्बेन मेधावी थोकथोकं खणे खणे ।  
कम्मारो रजतस्सेव निद्धमे मलम् अत्तनो। ॥ ध्प्_२३९ ॥  
    
अयसा व मलं समुट्ठितं तदुट्ठाय तम् एव खादति ।  
एवं अतिधोनचारिनं सककम्मानि नयन्ति दुग्गतिं। ॥ ध्प्_२४० ॥  
    
असज्झायमला मन्ता, अनुट्ठानमला घरा, ।  
मलं वण्णस्स कोसज्जं, पमादो रक्खतो मलं। ॥ ध्प्_२४१ ॥

[पगे ०६९]  
                             १८। मलवग्ग ६९  
मल्ऽ; इत्थिया दुच्चरितं, मच्छेरं ददतो मलं, ।  
मला वे पापका धम्मा अस्मिं लोके परम्हि च। ॥ ध्प्_२४२ ॥  
    
ततो मला मलतरं अविज्जा परमं मलं, ।  
एतं मलं पहत्वान निम्मला होथ भिक्खवो। ॥ ध्प्_२४३ ॥  
    
सुजीवं अहिरीकेन काकसूरेन धंसिना ।  
पक्खन्दिना पगब्भेन सङ्किलिट्ठेन जीवितं। ॥ ध्प्_२४४ ॥  
    
हिरीमता च दुज्जीवं निच्चं सुचिगवेसिना ।  
अलीनेन्ऽ; अप्पगब्भेन सुद्धाजीवेन पस्सता। ॥ ध्प्_२४५ ॥  
    
यो पाणं अतिमापेति मुसावादञ् च भासति ।  
लोके अदिन्नं आदियति परदारञ् च गच्छति, ॥ ध्प्_२४६ ॥

[पगे ०७०]  
७० धम्मपद  
सुरामेरयपानञ् च यो नरो अनुयुञ्जति ।  
इध्ऽ; एव-म्-एसो लोकस्मिं मूलं खनति अत्तनो। ॥ ध्प्_२४७ ॥  
    
एवं भो पुरिस जानाहि: पापधम्मा असञ्ञता, ।  
मा तं लोभो अधम्मो च चिरं दुक्खाय रन्धयुं। ॥ ध्प्_२४८ ॥  
    
ददन्ति वे यथासद्धं यथापसादनं जनो, ।  
तत्थ यो मङ्कु भवति परेसं पानभोजने ।  
न सो दिवा वा रत्तिं वा समाधिं अधिगच्छति। ॥ ध्प्_२४९ ॥  
    
यस्स च्ऽ; एतं समुच्छिन्नं मूलघच्चं समूहतं ।  
स वे दिवा वा रत्तिं वा समाधिं अधिगच्छति। ॥ ध्प्_२५० ॥

[पगे ०७१]  
                             १८। मलवग्ग ७१  
न्ऽ; अत्थि रागसमो अग्गि न्ऽ; अत्थि दोससमो गहो ।  
न्ऽ; अत्थि मोहसमं जालं न्ऽ; अत्थि तण्हासमा नदी। ॥ ध्प्_२५१ ॥  
    
सुदस्सं वज्जम् अञ्ञेसं अत्तनो पन दुद्दसं, ।  
परेसं हि सो वज्जानि ओपुनाति यथा भुसं, ।  
अत्तनो पन छादेति कलिं व कितवा सठो। ॥ ध्प्_२५२ ॥  
    
परवज्जानुपस्सिस्स निच्चं उज्झानसञ्ञिनो ।  
आसवा तस्स वड्ढन्ति आरा सो आसवक्खया। ॥ ध्प्_२५३ ॥  
    
आकासे च पदं न्ऽ; अत्थि समणो न्ऽ; अत्थि बाहिरो, ।  
पपञ्चाभिरता पजा निप्पपञ्चा तथागता। ॥ ध्प्_२५४ ॥  
    
आकासे च पदं न्ऽ; अत्थि समणो न्ऽ; अत्थि बाहिरो ।

[पगे ०७२]  
७२ धम्मपद  
सङ्खारा सस्सता न्ऽ; अत्थि न्ऽ; अत्थि बुद्धानम् इञ्जितं। ॥ ध्प्_२५५ ॥  
    
                        मलवग्गो अट्ठारसमो

[पगे ०७३]  
                                  ७३  
                         १९। धम्मट्ठवग्ग  
न तेन होति धम्मट्ठो येन्ऽ; अत्थं सहसा नये, ।  
यो च अत्थं अनत्थञ् च उभो निच्छेय्य पण्डितो। ॥ ध्प्_२५६ ॥  
    
असाहसेन धम्मेन समेन नयती परे ।  
धम्मस्स गुत्तो मेधावी धम्मट्ठो ति पवुच्चति। ॥ ध्प्_२५७ ॥  
न तेन पण्डितो होति यावता बहु भासति, ।  
खेमी अवेरी अभयो पण्डितो ति पवुच्चति। ॥ ध्प्_२५८ ॥  
    
न तावता धम्मधरो यावता बहु भासति, ।  
यो च अप्पम् पि सुत्वान धम्मं कायेन पस्सति ।  
स वे धम्मधरो होति यो धम्मं न-प्पमज्जति। ॥ ध्प्_२५९ ॥  
    
न तेन थेरो होति येन्ऽ; अस्स फलितं सिरो, ।  
परिपक्को वयो तस्स मोघजिण्णो ति वुच्चति। ॥ ध्प्_२६० ॥  
    
यम्हि सच्चञ् च धम्मो च अहिंसा सञ्ञमो दमो ।  
स वे वन्तमलो धीरो थेरो ति पवुच्चति। ॥ ध्प्_२६१ ॥

[पगे ०७४]  
७४ धम्मपद  
    
न वाक्करणमत्तेन वण्णपोक्खरताय वा ।  
साधुरूपो नरो होति इस्सुकी मच्छरी सठो, ॥ ध्प्_२६२ ॥  
    
यस्स च्ऽ; एतं समुच्छिन्नं मूलघच्चं समूहतं ।  
स वन्तदोसो मेधावी साधुरूपो ति वुच्चति। ॥ ध्प्_२६३ ॥  
    
न मुण्डकेन समणो अब्बतो अलिकं भणं ।  
इच्छालोभसमापन्नो समणो किं भविस्सति, ॥ ध्प्_२६४ ॥  
    
यो च समेति पापानि अणुन्थूलानि सब्बसो ।  
समितत्ता हि पापानं समणो ति पवुच्चति। ॥ ध्प्_२६५ ॥

[पगे ०७५]  
                         १९। धम्मट्ठवग्ग ७५  
न तेन भिक्खु होति यावता भिक्खते परे, ।  
विस्सं धम्मं समादाय भिक्खु होति न तावता, ॥ ध्प्_२६६ ॥  
    
यो ऽध पुञ्ञञ् च पापञ् च बाहेत्वा ब्रह्मचरियवा ।  
सङ्खाय लोके चरति स वे भिक्खू ति वुच्चति। ॥ ध्प्_२६७ ॥  
    
न मोनेन मुनी होति मूऌहरूपो अविद्दसु, ।  
यो च तुलं व पग्गय्ह वरम् आदाय पण्डितो ॥ ध्प्_२६८ ॥  
    
पापानि परिवज्जेति स मुनी तेन सो मुनि, ।  
यो मुनाति उभो लोके मुनी तेन पवुच्चति। ॥ ध्प्_२६९ ॥  
    
न तेन अरियो होति येन पाणानि हिंसति, ।  
अहिंसा सब्बपाणानं अरियो ति पवुच्चति। ॥ ध्प्_२७० ॥

[पगे ०७६]  
७६ धम्मपद  
न सीलब्बतमत्तेन बाहुसच्चेन वा पुन ।  
अथ वा समाधिलाभेन विविच्चसयनेन वा ॥ ध्प्_२७१ ॥  
    
फुसामि नेक्खम्मसुखं अपुथुज्जनसेवितं; ।  
भिक्खु विस्सास मापादि अप्पत्तो आसवक्खयं। ॥ ध्प्_२७२ ॥  
    
                     धम्मट्ठवग्गो एकूनवीसतिमो

[पगे ०७७]  
                                 ७७  
                            २०। मग्गवग्ग  
मग्गान्ऽ; अट्ठङ्गिको सेट्ठो सच्चानं चतुरो पदा, ।  
विरागो सेट्ठो धम्मानं दिपदानञ् च चक्खुमा। ॥ ध्प्_२७३ ॥  
    
एस्ऽ; एव मग्गो न्ऽ; अत्थ्ऽ; अञ्ञो दस्सनस्स विसुद्धिया, ।  
एतं हि तुम्हे पटिपज्जथ, मारस्स्ऽ; एतं पमोहनं। ॥ ध्प्_२७४ ॥  
    
एतं हि तुम्हे पटिपन्ना दुक्खस्स्ऽ; अन्तं करिस्सथ, ।  
अक्खातो वे मया मग्गो अञ्ञाय सल्लसन्थनं। ॥ ध्प्_२७५ ॥  
    
तुम्हेहि किच्चं आतप्पं, अक्खातारो तथागता, ।  
पटिपन्ना पमोक्खन्ति झायिनो मारबन्धना। ॥ ध्प्_२७६ ॥

[पगे ०७८]  
७८ धम्मपद  
    
"सब्बे सङ्खारा अनिच्चा" ति यदा पञ्ञाय पस्सति ।  
अथ निब्बिन्दती दुक्खे, एस मग्गो विसुद्धिया। ॥ ध्प्_२७७ ॥  
    
"सब्बे सङ्खारा दुक्खा" ति यदा पञ्ञाय पस्सति ।  
अथ निब्बिन्दती दुक्खे, एस मग्गो विसुद्धिया। ॥ ध्प्_२७८ ॥  
    
"सब्बे धम्मा अनत्ता" ति यदा पञ्ञाय पस्सति ।  
अथ निब्बिन्दती दुक्खे, एस मग्गो विसुद्धिया। ॥ ध्प्_२७९ ॥  
    
उट्ठानकालम्हि अनुट्ठहानो युवा बली आलसियं उपेतो ।  
संसन्नसङ्कप्पमनो कुसीतो पञ्ञाय मग्गं अलसो न विन्दति। ॥ ध्प्_२८० ॥

[पगे ०७९]  
                            २०। मग्गवग्ग ७९  
    
वाचानुरक्खी मनसा सुसंवुतो कायेन च अकुसलं न कयिरा ।  
एते तयो कम्मपथे विसोधये, आराधये मग्गम् इसिप्पवेदितं। ॥ ध्प्_२८१ ॥  
    
योगा वे जायति भूरी अयोगा भूरिसङ्खयो ।  
एतं द्वेधापथं ञत्वा भवाय विभवाय च ।  
तथ्ऽ; अत्तानं निवेसेय्य यथा भूरी पवड्ढति। ॥ ध्प्_२८२ ॥  
    
वनं छिन्दथ, मा रुक्खं, वनतो जायती भयं, ।  
छेत्वा वनं वनथञ् च निब्बना होथ भिक्खवो। ॥ ध्प्_२८३ ॥

[पगे ०८०]  
८० धम्मपद  
    
यावं हि वनथो न छिज्जति अणुमत्तो पि नरस्स नारिसु ।  
पटिबद्धमनो व ताव सो वच्छो खीरपको व मातरि। ॥ ध्प्_२८४ ॥  
    
उच्छिन्द सिनेहम् अत्तनो कुमुदं सारदिकं व पाणिना, ।  
सन्तिमग्गम् एव ब्रूहय निब्बानं सुगतेन देसितं। ॥ ध्प्_२८५ ॥  
    
इध वस्सं वसिस्सामि इध हेमन्तगिम्हिसु ।  
इति बालो विचिन्तेति अन्तरायं न बुज्झति। ॥ ध्प्_२८६ ॥

[पगे ०८१]  
                            २०। मग्गवग्ग ८१  
तं पुत्तपसुसम्मत्तं ब्यासत्तमनसं नरं ।  
सुत्तं गामं महोघो व मच्चु आदाय गच्छति। ॥ ध्प्_२८७ ॥  
    
न सन्ति पुत्ता ताणाय न पिता न पि बन्धवा ।  
अन्तकेनाधिपन्नस्स न्ऽ; अत्थि ञातीसु ताणता। ॥ ध्प्_२८८ ॥  
    
एतम् अत्थवसं ञत्वा पण्डितो सीलसंवुतो ।  
निब्बानगमनं मग्गं खिप्पम् एव विसोधये। ॥ ध्प्_२८९ ॥  
    
                         मग्गवग्गो वीसतिमो

[पगे ०८२]  
                                   ८२  
                          २१। पकिण्णकवग्ग  
मत्तासुखपरिच्चागा पस्से चे विपुलं सुखं ।  
चजे मत्तासुखं धीरो सम्पस्सं विपुलं सुखं। ॥ ध्प्_२९० ॥  
    
परदुक्खूपधानेन यो अत्तनो सुखम् इच्छति ।  
वेरसंसग्गसंसट्ठो वेरा सो न पमुच्चति। ॥ ध्प्_२९१ ॥  
    
यं हि किच्चं अपविद्धं अकिच्चं पन कयिरति ।  
उन्नऌआनं पमत्तानं तेसं वड्ढन्ति आसवा। ॥ ध्प्_२९२ ॥  
    
येसञ् च सुसमारद्धा निच्चं कायगता सति ।  
अकिच्चन् ते न सेवन्ति किच्चे सातच्चकारिनो, ।  
सतानं सम्पजानानं अत्थं गच्छन्ति आसवा। ॥ ध्प्_२९३ ॥

[पगे ०८३]  
                          २१। पकिण्णकवग्ग ८३  
    
मातरं पितरं हन्त्वा राजानो द्वे च खत्तिये ।  
रट्ठं सानुचरं हन्त्वा अनीघो याति ब्राह्मणो। ॥ ध्प्_२९४ ॥  
    
मातरं पितरं हन्त्वा राजानो द्वे च सोत्थिये ।  
वेय्यग्घपञ्चमं हन्त्वा अनीघो याति ब्राह्मणो। ॥ ध्प्_२९५ ॥  
    
सुप्पबुद्धं पबुज्झन्ति सदा गोतमसावका ।  
येसं दिवा च रत्तो च निच्चं बुद्धगता सति। ॥ ध्प्_२९६ ॥  
    
सुप्पबुद्धं पबुज्झन्ति सदा गोतमसावका ।  
येसं दिवा च रत्तो च निच्चं धम्मगता सति। ॥ ध्प्_२९७ ॥  
    
सुप्पबुद्धं पबुज्झन्ति सदा गोतमसावका ।  
येसं दिवा च रत्तो च निच्चं सङ्घगता सति। ॥ ध्प्_२९८ ॥

[पगे ०८४]  
८४ धम्मपद  
    
सुप्पबुद्धं पबुज्झन्ति सदा गोतमसावका ।  
येसं दिवा च रत्तो च निच्चं कायगता सति। ॥ ध्प्_२९९ ॥  
    
सुप्पबुद्धं पबुज्झन्ति सदा गोतमसावका ।  
येसं दिवा च रत्तो च अहिंसाय रतो मनो। ॥ ध्प्_३०० ॥  
    
सुप्पबुद्धं पबुज्झन्ति सदा गोतमसावका ।  
येसं दिवा च रत्तो च भावनाय रतो मनो। ॥ ध्प्_३०१ ॥  
    
दुप्पब्बज्जं दुरभिरमं दुरावासा घरा दुखा ।  
दुक्खो ऽसमानसंवासो, दुक्खानुपतित्ऽ; अद्धगू ।  
तस्मा न च्ऽ; अद्धगू सिया न च दुक्खानुपतितो सिया। ॥ ध्प्_३०२ ॥  
    
सद्धो सीलेन सम्पन्नो यसोभोगसमप्पितो ।  
यं यं पदेसं भजति तत्थ तत्थ्ऽ; एव पूजितो। ॥ ध्प्_३०३ ॥

[पगे ०८५]  
                          २१। पकिण्णकवग्ग ८५  
    
दूरे सन्तो पकासेन्ति हिमवन्तो व पब्बतो, ।  
असन्त्ऽ; एत्थ न दिस्सन्ति रत्तिखित्ता यथा सरा। ॥ ध्प्_३०४ ॥  
    
एकासनं एकसेय्यं एको चरम् अतन्दितो ।  
एको दमयम् अत्तानं वनन्ते रमितो सिया। ॥ ध्प्_३०५ ॥  
    
                      पकिण्णकवग्गो एकवीसतिमो

[पगे ०८६]  
                                  ८६  
                           २२। निरयवग्ग  
अभूतवादी निरयं उपेति यो वापि कत्वा न करोमि च्ऽ; आह ।  
उभो पि ते पेच्च समा भवन्ति निहीनकम्मा मनुजा परत्थ। ॥ ध्प्_३०६ ॥  
    
कासावकण्ठा बहवो पापधम्मा असञ्ञता, ।  
पापा पापेहि कम्मेहि निरयं ते उपपज्जरे। ॥ ध्प्_३०७ ॥  
    
सेय्यो अयोगुऌओ भुत्तो तत्तो अग्गिसिखूपमो ।  
यञ् चे भुञ्जेय्य दुस्सीलो रट्ठपिण्डं असञ्ञतो। ॥ ध्प्_३०८ ॥  
    
चत्तारि ठानानि नरो पमत्तो आपज्जती परदारूपसेवी: ।  
अपुञ्ञलाभं न निकामसेय्यं निन्दं ततीयं निरयं चतुत्थं। ॥ ध्प्_३०९ ॥

[पगे ०८७]  
                           २२। निरयवग्ग ८७  
    
अपुञ्ञलाभो च गती च पापिका भीतस्स भीताय रती च थोकिका ।  
राजा च दण्डं गरुकं पणेति, तस्मा नरो परदारं न सेवे। ॥ ध्प्_३१० ॥  
    
कुसो यथा दुग्गहीतो हत्थं एवानुकन्तति ।  
सामञ्ञं दुप्परामट्ठं निरयाय्ऽ; उपकड्ढति। ॥ ध्प्_३११ ॥  
    
यं किञ्चि सठिलं कम्मं सङ्किलिट्ठञ् च यं वतं ।  
सङ्कस्सरं ब्रह्मचरियं न तं होति महप्फलं। ॥ ध्प्_३१२ ॥

[पगे ०८८]  
८८ धम्मपद  
कयिरञ् चे कयिराथ्ऽ; एनं दऌहम् एनं परक्कमे, ।  
सठिलो हि परिब्बाजो भिय्यो आकिरते रजं। ॥ ध्प्_३१३ ॥  
    
अकतं दुक्कतं सेय्यो पच्छा तपति दुक्कतं, ।  
कतञ् च सुकतं सेय्यो यं कत्वा नानुतप्पति। ॥ ध्प्_३१४ ॥  
    
नगरं यथा पच्चन्तं गुत्तं सन्तरबाहिरं ।  
एवं गोपेथ अत्तानं, खणो वे मा उपच्चगा, ।  
खणातीता हि सोचन्ति निरयम्हि समप्पिता। ॥ ध्प्_३१५ ॥  
    
अलज्जिताये लज्जन्ति लज्जिताये न लज्जरे ।  
मिच्छादिट्ठिसमादाना सत्ता गच्छन्ति दुग्गतिं। ॥ ध्प्_३१६ ॥

[पगे ०८९]  
                           २२। निरयवग्ग ८९  
अभये भयदस्सिनो भये चाभयदस्सिनो ।  
मिच्छादिट्ठिसमादाना सत्ता गच्छन्ति दुग्गतिं। ॥ ध्प्_३१७ ॥  
    
अवज्जे वज्जमतिनो वज्जे चावज्जदस्सिनो ।  
मिच्छादिट्ठिसमादाना सत्ता गच्छन्ति दुग्गतिं। ॥ ध्प्_३१८ ॥  
    
वज्जञ् च वज्जतो ञत्वा अवज्जञ् च अवज्जतो ।  
सम्मादिट्ठिसमादाना सत्ता गच्छन्ति सुग्गतिं।३ ॥ ध्प्_३१९ ॥  
    
                        निरयवग्गो द्ववीसतिमो

[पगे ०९०]  
                                 ९०  
                           २३। नागवग्ग  
अहं नागो व सङ्गामे चापातो पतितं सरं ।  
अतिवाक्यं तितिक्खिस्सं दुस्सीलो हि बहुज्जनो। ॥ ध्प्_३२० ॥  
    
दन्तं नयन्ति समितिं दन्तं राजाभिरूहति ।  
दन्तो सेट्ठो मनुस्सेसु यो ऽतिवाक्यं तितिक्खति। ॥ ध्प्_३२१ ॥  
    
वरम् अस्सतरा दन्ता आजानीया च सिन्धवा ।  
कुञ्जरा च महानागा, अत्तदन्तो ततो वरं। ॥ ध्प्_३२२ ॥  
    
न हि एतेहि यानेहि गच्छेय्य अगतं दिसं ।  
यथ्ऽ; अत्तना सुदन्तेन दन्तो दन्तेन गच्छति। ॥ ध्प्_३२३ ॥

[पगे ०९१]  
                           २३। नागवग्ग ९१  
धनपालको नाम कुञ्जरो कटुकपभेदनो दुन्निवारयो ।  
बद्धो कबलं न भुञ्जति, सुमरति नागवनस्स कुञ्जरो। ॥ ध्प्_३२४ ॥  
    
मिद्धी यदा होति महग्घसो च निद्दायिता सम्परिवत्तसायी ।  
महावराहो व निवापपुट्ठो पुनप्पुनं गब्भम् उपेति मन्दो। ॥ ध्प्_३२५ ॥  
    
इदं पुरे चित्तम् अचारि चारिकं येनिच्छकं यत्थकामं यथासुखं ।  
तद् अज्ज्ऽ; अहं निग्गहेस्सामि योनिसो हत्थिप्पभिन्नं विय अङ्कुसग्गहो। ॥ ध्प्_३२६ ॥  
    
अप्पमादरता होथ, सचित्तम् अनुरक्खथ, ।  
दुग्गा उद्धरथ्ऽ; अत्तानं पङ्के सन्नो व कुञ्जरो। ॥ ध्प्_३२७ ॥

[पगे ०९२]  
९२ धम्मपद  
    
सचे लभेथ निपकं सहायं सद्धिञ्चरं साधुविहारिधीरं ।  
अभिभुय्य सब्बानि परिस्सयानि चरेय्य तेन्ऽ; अत्तमनो सतीमा। ॥ ध्प्_३२८ ॥  
    
नो चे लभेथ निपकं सहायं सद्धिञ्चरं साधुविहारिधीरं ।  
राजा व रट्ठं विजितं पहाय एको चरे मातङ्ग्ऽ; अरञ्ञे व नागो। ॥ ध्प्_३२९ ॥  
    
एकस्स चरितं सेय्यो, न्ऽ; अत्थि बाले सहायता, ।  
एको चरे न च पापानि कयिरा अप्पोस्सुक्को मातङ्ग्ऽ; अरञ्ञे व नागो। ॥ ध्प्_३३० ॥

[पगे ०९३]  
                           २३। नागवग्ग ९३  
अत्थम्हि जातम्हि सुखा सहाया तुट्ठी सुखा या इतरीतरेन, ।  
पुञ्ञं सुखं जीवितसङ्खयम्हि, सब्बस्स दुक्खस्स सुखं पहानं। ॥ ध्प्_३३१ ॥  
    
सुखा मत्तेय्यता लोके अथो पेत्तेय्यता सुखा, ।  
सुखा सामञ्ञता लोके अथो ब्रह्मञ्ञता सुखा। ॥ ध्प्_३३२ ॥  
    
सुखं यावजरा सीलं सुखा सद्धा पतिट्ठिता ।  
सुखो पञ्ञाय पटिलाभो पापानं अकरणं सुखं। ॥ ध्प्_३३३ ॥  
    
                        नागवग्गो तेवीसतिमो

[पगे ०९४]  
                                 ९४  
                          २४। तण्हावग्ग  
मनुजस्स पमत्तचारिनो तण्हा वड्ढति मालुवा विय, ।  
सो पलवती हुराहुरं फलम् इच्छं व वनस्मि वानरो। ॥ ध्प्_३३४ ॥  
    
यं एसा सहती जम्मी तण्हा लोके विसत्तिका ।  
सोका तस्स पवड्ढन्ति अभिवट्ठं व बीरणं। ॥ ध्प्_३३५ ॥  
    
यो च्ऽ; एतं सहती जम्मिं तण्हं लोके दुरच्चयं ।  
सोका तम्हा पपतन्ति उदबिन्दु व पोक्खरा। ॥ ध्प्_३३६ ॥  
    
तं वो वदामि भद्दं वो यावन्त्ऽ; एत्थ समागता ।  
तण्हाय मूलं खनथ उसीरत्थो व बीरणं ।  
मा वो नऌअं व सोतो व मारो भञ्जि पुनप्पुनं। ॥ ध्प्_३३७ ॥

[पगे ०९५]  
                          २४। तण्हावग्ग ९५  
    
यथापि मूले अनुपद्दवे दऌहे छिन्नो पि रुक्खो पुनर् एव रूहति ।  
एवम् पि तण्हानुसये अनूहते निब्बत्तति दुक्खम् इदं पुनप्पुनं। ॥ ध्प्_३३८ ॥  
    
यस्स छत्तिंसती सोता मनापस्सवना भुसा, ।  
वाहा वहन्ति दुद्दिट्ठं सङ्कप्पा रागनिस्सिता। ॥ ध्प्_३३९ ॥  
    
सवन्ति सब्बदा सोता, लता उब्भिज्ज तिट्ठति ।  
तञ् च दिस्वा लतं जातं मूलं पञ्ञाय छिन्दथ। ॥ ध्प्_३४० ॥  
    
सरितानि सिनेहितानि च सोमनस्सानि भवन्ति जन्तुनो ।

[पगे ०९६]  
९६ धम्मपद  
ते सातसिता सुखेसिनो ते वे जातिजरूपगा नरा। ॥ ध्प्_३४१ ॥  
    
तसिणाय पुरक्खता पजा परिसप्पन्ति ससो व बाधितो, ।  
सञ्ञोजनसङ्गसत्तका दुक्खम् उपेन्ति पुनप्पुनं चिराय। ॥ ध्प्_३४२ ॥  
    
तसिणाय पुरक्खता पजा परिसप्पन्ति ससो व बाधितो, ।  
तस्मा तसिणं विनोदये भिक्खु आकङ्ख विरागम् अत्तनो। ॥ ध्प्_३४३ ॥  
    
यो निब्बनथो वनाधिमुत्तो वनमुत्तो वनम् एव धावति ।  
तं पुग्गलम् एव पस्सथ: मुत्तो बन्धनम् एव धावति। ॥ ध्प्_३४४ ॥

[पगे ०९७]  
                          २४। तण्हावग्ग ९७  
    
न तं दऌहं बन्धनम् आहु धीरा यद् आयसं दारुजं पब्बजञ् च ।  
सारत्तरत्ता मणिकुण्डलेसु पुत्तेसु दारेसु च या अपेखा, ॥ ध्प्_३४५ ॥  
    
एतं दऌहं बन्धनम् आहु धीरा ओहारिनं सिथिलं दुप्पमुञ्चं ।  
एतम् पि छेत्वान परिब्बजन्ति अनपेखिनो कामसुखं पहाय। ॥ ध्प्_३४६ ॥  
    
ये रागरत्तानुपतन्ति सोतं सयङ्कतं मक्कटको व जालं ।  
एतम् पि छेत्वान वजन्ति धीरा अनपेखिनो सब्बदुक्खं पहाय। ॥ ध्प्_३४७ ॥

[पगे ०९८]  
९८ धम्मपद  
मुञ्च पुरे मुञ्च पच्छतो मज्झे मुञ्च भवस्स पारगू, ।  
सब्बत्थ विमुत्तमानसो न पुनञ् जातिजरं उपेहिसि। ॥ ध्प्_३४८ ॥  
    
वितक्कपमथितस्स जन्तुनो तिब्बरागस्स सुभानुपस्सिनो ।  
भिय्यो तण्हा पवड्ढति, एस खो दऌहं करोति बन्धनं। ॥ ध्प्_३४९ ॥  
    
वितक्कूपसमे च यो रतो असुभं भावयती सदा सतो ।  
एस खो व्यन्तिकाहिति एस-च्छेच्छति मारबन्धनं। ॥ ध्प्_३५० ॥

[पगे ०९९]  
                          २४। तण्हावग्ग ९९  
निट्ठङ्गतो असन्तासी वीततण्हो अनङ्गणो ।  
अच्छिद्द भवसल्लानि अन्तिमो ऽयं समुस्सयो। ॥ ध्प्_३५१ ॥  
    
वीततण्हो अनादानो निरुत्तिपदकोविदो ।  
अक्खरानं सन्निपातं जञ्ञा पुब्बापरानि च ।  
स वे अन्तिमसारीरो महापञ्ञो महापुरिसो ति वुच्चति। ॥ ध्प्_३५२ ॥  
    
सब्बाभिभू सब्बविदू ऽहम् अस्मि सब्बेसु धम्मेसु अनूपलित्तो ।  
सब्बञ्जहो तण्हक्खये विमुत्तो सयं अभिञ्ञाय कम् उद्दिसेय्यं। ॥ ध्प्_३५३ ॥  
    
सब्बदानं धम्मदानं जिनाति, सब्बं रसं धम्मरसो जिनाति, ।  
सब्बं रतिं धम्मरती जिनाति, तण्हक्खयो सब्बदुक्खं जिनाति। ॥ ध्प्_३५४ ॥

[पगे १००]  
१०० धम्मपद  
    
हनन्ति भोगा दुम्मेधं नो चे पारगवेसिनो, ।  
भोगतण्हाय दुम्मेधो हन्ति अञ्ञे व अत्तनं। ॥ ध्प्_३५५ ॥  
तिणदोसानि खेत्तानि, रागदोसा अयं पजा, ।  
तस्मा हि वीतरागेसु दिन्नं होति महप्फलं। ॥ ध्प्_३५६ ॥  
    
तिणदोसानि खेत्तानि, दोसदोसा अयं पजा, ।  
तस्मा हि वीतदोसेसु दिन्नं होति महप्फलं। ॥ ध्प्_३५७ ॥  
    
तिणदोसानि खेत्तानि, मोहदोसा अयं पजा, ।  
तस्मा हि वीतमोहेसु दिन्नं होति महप्फलं। ॥ ध्प्_३५८ ॥  
    
तिणदोसानि खेत्तानि, इच्छादोसा अयं पजा, ।  
तस्मा हि विगतिच्छेसु दिन्नं होति महप्फलं। ॥ ध्प्_३५९ ॥

[पगे १०१]  
                          २४। तण्हावग्ग १०१  
    
                     तण्हावग्गो चतुवीसतिमो

[पगे १०२]  
                                 १०२  
                         २५। भिक्खुवग्ग  
चक्खुना संवरो साधु, साधु सोतेन संवरो, ।  
घाणेन संवरो साधु, साधु जिव्हाय संवरो। ॥ ध्प्_३६० ॥  
    
कायेन संवरो साधु, साधु वाचाय संवरो, ।  
मनसा संवरो साधु साधु सब्बत्थ संवरो ।  
सब्बत्थ संवुतो भिक्खु सब्बदुक्खा पमुच्चति। ॥ ध्प्_३६१ ॥  
    
हत्थसञ्ञतो पादसञ्ञतो वाचाय सञ्ञतो सञ्ञतुत्तमो, ।  
अज्झत्तरतो समाहितो एको सन्तुसितो तम् आहु भिक्खुं। ॥ ध्प्_३६२ ॥  
    
यो मुखसञ्ञतो भिक्खु मन्तभाणी अनुद्धतो ।  
अत्थं धम्मञ् च दीपेति मधुरं तस्स भासितं। ॥ ध्प्_३६३ ॥

[पगे १०३]  
                         २५। भिक्खुवग्ग १०३  
    
धम्मारामो धम्मरतो धम्मं अनुविचिन्तयं ।  
धम्मं अनुस्सरं भिक्खु सद्धम्मा न परिहायति। ॥ ध्प्_३६४ ॥  
    
सलाभं नातिमञ्ञेय्य नाञ्ञेसं पिहयं चरे। ।  
अञ्ञेसं पिहयं भिक्खु समाधिं नाधिगच्छति। ॥ ध्प्_३६५ ॥  
    
अप्पलाभो पि चे भिक्खु सलाभं नातिमञ्ञति ।  
तं वे देवा पसंसन्ति सुद्धाजीविं अतन्दितं। ॥ ध्प्_३६६ ॥  
    
सब्बसो नामरूपस्मिं यस्स न्ऽ; अत्थि ममायितं ।  
असता च न सोचति स वे भिक्खू ति वुच्चति। ॥ ध्प्_३६७ ॥

[पगे १०४]  
१०४ धम्मपद  
मेत्ताविहारी यो भिक्खु पसन्नो बुद्धसासने ।  
अधिगच्छे पदं सन्तं सङ्खारूपसमं सुखं। ॥ ध्प्_३६८ ॥  
    
सिञ्च भिक्खु इमं नावं, सित्ता ते लहुम् एस्सति, ।  
छेत्वा रागञ् च दोसञ् च ततो निब्बानम् एहिसि। ॥ ध्प्_३६९ ॥  
    
पञ्च छिन्दे पञ्च जहे पञ्च वुत्तरिभावये, ।  
पञ्चसङ्गातिगो भिक्खु ओघतिण्णो ति वुच्चति। ॥ ध्प्_३७० ॥  
    
झाय भिक्खु मा च पामदो मा ते कामगुणे भमस्सु चित्तं, ।  
मा लोहगुऌअं गिली पमत्तो, मा कन्दी ‘दुक्खम् इदन्ऽ; ति डय्हमानो।४ ॥ ध्प्_३७१ ॥

[पगे १०५]  
                         २५। भिक्खुवग्ग १०५  
    
न्ऽ; अत्थि झानं अपञ्ञस्स पञ्ञा न्ऽ; अत्थि अझायतो, ।  
यम्हि झानञ् च पञ्ञा च स वे निब्बानसन्तिके। ॥ ध्प्_३७२ ॥  
    
सुञ्ञागारं पविट्ठस्स सन्तचित्तस्स भिक्खुनो ।  
अमानुसी रती होति सम्मा धम्मं विपस्सतो। ॥ ध्प्_३७३ ॥  
    
यतो यतो सम्मसति खन्धानं उदयव्ययं ।  
लभती पीतिपामोज्जं अमतं तम् विजानतं। ॥ ध्प्_३७४ ॥  
    
तत्रायम् आदि भवति इध पञ्ञस्स भिक्खुनो: ।  
इन्द्रियगुत्ती सन्तुट्ठी पातिमोक्खे च संवरो, ।  
मित्ते भजस्सु कल्याणे सुद्धाजीवे अतन्दिते। ॥ ध्प्_३७५ ॥

[पगे १०६]  
१०६ धम्मपद  
    
पटिसन्थारवुत्त्ऽ; अस्स आचारकुसलो सिया, ।  
ततो पामोज्जबहुलो दुक्खस्स्ऽ; अन्तं करिस्सति। ॥ ध्प्_३७६ ॥  
    
वस्सिका विय पुप्फानि मद्दवानि पमुञ्चति ।  
एवं रागञ् च दोसञ् च विप्पमुञ्चेथ भिक्खवो। ॥ ध्प्_३७७ ॥  
    
सन्तकायो सन्तवाचो सन्तवा सुसमाहितो ।  
वन्तलोकामिसो भिक्खु उपसन्तो ति वुच्चति। ॥ ध्प्_३७८ ॥  
    
अत्तना चोदय्ऽ; अत्तानं पटिमासे अत्तम् अत्तना, ।  
सो अत्तगुत्तो सतिमा सुखं भिक्खु विहाहिसि। ॥ ध्प्_३७९ ॥

[पगे १०७]  
                         २५। भिक्खुवग्ग १०७  
    
अत्ता हि अत्तनो नाथो अत्ता हि अत्तनो गति, ।  
तस्मा सञ्ञामय्ऽ; अत्तानं अस्सं भद्रं व वाणिजो। ॥ ध्प्_३८० ॥  
    
पामोज्जबहुलो भिक्खु पसन्नो बुद्धसासने ।  
अधिगच्छे पदं सन्तं सङ्खारूपसमं सुखं। ॥ ध्प्_३८१ ॥  
    
यो हवे दहरो भिक्खु युञ्जते बुद्धसासने ।  
सो ऽमं लोकं पभासेति अब्भा मुत्तो व चन्दिमा।४ ॥ ध्प्_३८२ ॥  
    
                    भिक्खुवग्गो पञ्चवीसतिमो

[पगे १०८]  
                               १०८  
                       २६। ब्राह्मणवग्ग  
छिन्द सोतं परक्कम्म, कामे पनुद ब्राह्मण, ।  
सङ्खारानं खयं ञत्वा अकतञ्ञू सि ब्राह्मण। ॥ ध्प्_३८३ ॥  
    
यदा द्वयेसु धम्मेसु पारगू होति ब्राह्मणो ।  
अथ्ऽ; अस्स सब्बे संयोगा अत्थं गच्छन्ति जानतो। ॥ ध्प्_३८४ ॥  
    
यस्स पारं अपारं वा पारापारं न विज्जति ।  
वीतद्दरं विसञ्ञुत्तं तम् अहं ब्रूमि ब्राह्मणं। ॥ ध्प्_३८५ ॥  
    
झायिं विरजम् आसीनं कतकिच्चं अनासवं ।  
उत्तमत्थं अनुप्पत्तं तम् अहं ब्रूमि ब्राह्मणं। ॥ ध्प्_३८६ ॥

[पगे १०९]  
                       २६। ब्राह्मणवग्ग १०९  
    
दिवा तपति आदिच्चो, रत्तिं आभाति चन्दिमा, ।  
सन्नद्धो खत्तियो तपति, झायी तपति ब्राह्मणो, ।  
अथ सब्बम् अहोरत्तिं बुद्धो तपति तेजसा। ॥ ध्प्_३८७ ॥  
    
बाहितपापो ति ब्राह्मणो समचरिया समणो ति वुच्चति। ।  
पब्बाजयम् अत्तनो मलं तस्मा पब्बजितो ति वुच्चति। ॥ ध्प्_३८८ ॥  
    
न ब्राह्मणस्स पहरेय्य नास्स मुञ्चेथ ब्राह्मणो, ।  
धी ब्राह्मणस्स हन्तारं, ततो धी य्ऽ; अस्स मुञ्चति। ॥ ध्प्_३८९ ॥

[पगे ११०]  
११० धम्मपद  
न ब्राह्मणस्स्ऽ; एतद् अकिञ्चि सेय्यो यदा निसेधो मनसो पियेहि, ।  
यतो यतो हिंसमनो निवत्तति ततो ततो सम्मति-म्-एव दुक्खं। ॥ ध्प्_३९० ॥  
    
यस्स कायेन वाचाय मनसा न्ऽ; अत्थि दुक्कतं ।  
संवुतं तीहि ठानेहि तम् अहं ब्रूमि ब्राह्मणं। ॥ ध्प्_३९१ ॥  
    
यम्हा धम्मं विजानेय्य सम्मासम्बुद्धदेसितं ।  
सक्कच्चं तं नमस्सेय्य अग्गिहुत्तं व ब्राह्मणो। ॥ ध्प्_३९२ ॥  
    
न जटाहि न गोत्तेन न जच्चा होति ब्राह्मणो, ।  
यम्हि सच्चञ् च धम्मो च सो सुखी सो च ब्राह्मणो। ॥ ध्प्_३९३ ॥

[पगे १११]  
                       २६। ब्राह्मणवग्ग १११  
    
किन् ते जटाहि दुम्मेध, किन् ते अजिनसाटिया, ।  
अब्भन्तरन् ते गहनं, बाहिरं परिमज्जसि। ॥ ध्प्_३९४ ॥  
    
पंसुकूलधरं जन्तुं किसं धमनिसन्थतं ।  
एकं वनस्मिं झायन्तं तम् अहं ब्रूमि ब्राह्मणं। ॥ ध्प्_३९५ ॥  
    
न चाहं ब्राह्मणं ब्रूमि योनिजं मत्तिसम्भवं ।  
भोवादि नाम सो होति स वे होति सकिञ्चनो, ।  
अकिञ्चनं अनादानं तम् अहं ब्रूमि ब्राह्मणं। ॥ ध्प्_३९६ ॥

[पगे ११२]  
११२ धम्मपद  
सब्बसंयोजनं छेत्वा यो वे न परितस्सति ।  
सङ्गातिगं विसंयुत्तं तम् अहं ब्रूमि ब्राह्मणम्। ॥ ध्प्_३९७ ॥  
    
छेत्वा नन्धिं वरत्तञ् च सन्दानं सहनुक्कमं ।  
उक्खित्तपऌइघं बुद्धं तम् अहं ब्रूमि ब्राह्मणं। ॥ ध्प्_३९८ ॥  
    
अक्कोसं वधबन्धञ् च अदुट्ठो यो तितिक्खति ।  
खन्तीबलं बलानीकं तम् अहं ब्रूमि ब्राह्मणं। ॥ ध्प्_३९९ ॥  
    
अक्कोधनं वतवन्तं सीलवन्तं अनुस्सुतं ।  
दन्तं अन्तिमसारीरं तम् अहं ब्रूमि ब्राह्मणं। ॥ ध्प्_४०० ॥

[पगे ११३]  
                       २६। ब्राह्मणवग्ग ११३  
वारि पोक्खरपत्ते व आरग्गे-र्-इव सासपो ।  
यो न लिप्पति कामेसु तम् अहं ब्रूमि ब्राह्मणं ॥ ध्प्_४०१ ॥  
    
यो दुक्खस्स पजानाति इध्ऽ; एव खयम् अत्तनो ।  
पन्नभारं विसञ्ञुत्तं तम् अहं ब्रूमि ब्राह्मणं। ॥ ध्प्_४०२ ॥  
    
गम्भीरपञ्ञं मेधाविं मग्गामग्गस्स कोविदं ।  
उत्तमत्थं अनुप्पत्तं तम् अहं ब्रूमि ब्राह्मणं। ॥ ध्प्_४०३ ॥  
    
असंसट्ठं गहट्ठेहि अनागारेहि च्ऽ; ऊभयं ।  
अनोकसारिं अप्पिच्छं तम् अहं ब्रूमि ब्राह्मणं। ॥ ध्प्_४०४ ॥

[पगे ११४]  
११४ धम्मपद  
निधाय दण्डं भूतेसु तसेसु थावरेसु च ।  
यो न हन्ति न घातेति तम् अहं ब्रूमि ब्राह्मणं। ॥ ध्प्_४०५ ॥  
    
अविरुद्धं विरुद्धेसु अत्तदण्डेसु निब्बुतं ।  
सादानेसु अनादानं तम् अहं ब्रूमि ब्राह्मणं। ॥ ध्प्_४०६ ॥  
    
यस्स रागो च दोसो च मानो मक्खो च पातितो ।  
सासपो-र्-इव आरग्गा तम् अहं ब्रूमि ब्राह्मणं। ॥ ध्प्_४०७ ॥  
    
अकक्कसं विञ्ञापनिं गिरं सच्चं उदीरये ।  
याय नाभिसजे कञ्चि तम् अहं ब्रूमि ब्राह्मणं। ॥ ध्प्_४०८ ॥  
    
यो ऽध दीघं व रस्सं वा अणुन्थूलं सुभासुभं ।  
लोके अदिन्नं नादियते तम् अहं ब्रूमि ब्राह्मणं। ॥ ध्प्_४०९ ॥

[पगे ११५]  
                       २६। ब्राह्मणवग्ग ११५  
    
आसा यस्स न विज्जन्ति अस्मिं लोके परम्हि च ।  
निरासयं विसंयुत्तं तम् अहं ब्रूमि ब्राह्मणं। ॥ ध्प्_४१० ॥  
    
यस्सालया न विज्जन्ति अञ्ञाय अकथङ्कथी ।  
अमतोगधं अनुप्पत्तं तम् अहं ब्रूमि ब्राह्मणं। ॥ ध्प्_४११ ॥  
    
यो ऽध पुञ्ञञ् च पापञ् च उभो सङ्गं उपच्चगा ।  
असोकं विरजं सुद्धं तम् अहं ब्रूमि ब्राह्मणं। ॥ ध्प्_४१२ ॥

[पगे ११६]  
११६ धम्मपद  
चन्दं व विमलं सुद्धं विप्पसन्नम् अनाविलं ।  
नन्दीभवपरिक्खीणं तम् अहं ब्रूमि ब्राह्मणं। ॥ ध्प्_४१३ ॥  
    
यो इमं पलिपथं दुग्गं संसारं मोहम् अच्चगा ।  
तिण्णो पारगतो झायी अनेजो अकथङ्कथी ।  
अनुपादाय निब्बुतो तम् अहं ब्रूमि ब्राह्मणं। ॥ ध्प्_४१४ ॥  
    
यो ऽध कामे पहत्वान अनागारो परिब्बजे ।  
कामाभवपरिक्खीणं तम् अहं ब्रूमि ब्राह्मणं। ॥ ध्प्_४१५ ॥

[पगे ११७]  
                       २६। ब्राह्मणवग्ग ११७  
यो ऽध तण्हं पहत्वान अनागारो परिब्बजे ।  
तण्हाभवपरिक्खीणं तम् अहं ब्रूमि ब्राह्मणं। ॥ ध्प्_४१६ ॥  
    
हित्वा मानुसकं योगं दिब्बं योगं उपच्चगा ।  
सब्बयोगविसंयुत्तं तम् अहं ब्रूमि ब्राह्मणं। ॥ ध्प्_४१७ ॥  
    
हित्वा रतिञ् च अरतिञ् च सीतिभूतं निरूपधिं ।  
सब्बलोकाभिभुं वीरं तम् अहं ब्रूमि ब्राह्मणं। ॥ ध्प्_४१८ ॥  
    
चुतिं यो वेदि सत्तानं उपपत्तिञ् च सब्बसो ।

[पगे ११८]  
११८ धम्मपद  
असत्तं सुगतं बुद्धं तम् अहं ब्रूमि ब्राह्मणं। ॥ ध्प्_४१९ ॥  
    
यस्स गतिं न जानन्ति देवा गन्धब्बमानुसा ।  
खीणासवं अरहन्तं तम् अहं ब्रूमि ब्राह्मणं। ॥ ध्प्_४२० ॥  
    
यस्स पुरे च पच्छा च मज्झे च न्ऽ; अत्थि किञ्चनं ।  
अकिञ्चनं अनादानं तम् अहं ब्रूमि ब्राह्मणं। ॥ ध्प्_४२१ ॥  
    
उसभं पवरं वीरं महेसिं विजिताविनं ।  
अनेजं न्हातकं बुद्धं तम् अहं ब्रूमि ब्राह्मणं। ॥ ध्प्_४२२ ॥  
    
पुब्बेनिवासं यो वेदि सग्गापायञ् च पस्सति ।  
अथो जातिक्खयं पत्तो अभिञ्ञावोसितो मुनि ।  
सब्बवोसितवोसानं तम् अहं ब्रूमि ब्राह्मणं।१ ॥ ध्प्_४२३ ॥

[पगे ११९]  
                       २६। ब्राह्मणवग्ग ११९  
    
                   ब्राह्मणवग्गो छब्बीसतिमो  
    
यमकं अप्पमादं चित्तं पुप्फं बालेन पण्डितं ।  
अरहन्तं सहस्सेन पापं दण्डेन, ते दस। ॥ ध्प्_*१ ॥  
    
जरा अत्ता च लोको च बुद्धं सुखं पियेन च ।  
कोधं मलञ् च धम्मट्ठं मग्गवग्गेन वीसति। ॥ ध्प्_*१ ॥  
    
पकिण्णं निरयं नागो तण्हं भिक्खु च ब्राह्मणो, ।  
एते छब्बीसती वग्गा देसितादिच्चबन्धुना। ॥ ध्प्_*३ ॥

[पगे १२०]  
१२० धम्मपद  
    
                         धम्मपदं निट्ठितं

