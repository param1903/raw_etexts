+++
title = "Itivuttaka, plain floating text"

+++


## Intro
  
  
  
  
 Itivuttaka, plain floating text   
  
  
  
  
Itivuttaka  
Based on the edition by Ernst Windisch,  
London : Pali Text Society 1889  
(Reprinted 1948, 1975)  
  
  
Input by the Dhammakaya Foundation, Thailand, 1989-1996  
[GRETIL-Version vom 12.2.2015]  
  
  
NOTICE  
This file is (C) Copyright the Pali Text Society and the Dhammakaya Foundation, 2015.  
This work is licensed under a Creative Commons Attribution-ShareAlike 4.0 International License.  
  
These files are provided by courtesy of the Pali Text Society for  
scholarly purposes only.  
In principle they represent a digital edition (without revision or  
correction) of the printed editions of the complete set of Pali  
canonical texts published by the PTS. While they have been subject to a  
process of checking, it should not be assumed that there is no  
divergence from the printed editions and it is strongly recommended that  
they are checked against the printed editions before quoting.  
  
  
PLAIN TEXT VERSION  
(In order to fascilitate word search, all annotations have been removed,   
and the line breaks of the printed edition have been converted into floating text.)  
  
  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


    
इतिवुत्तक  
    
[पगे ००१]  
                                     १  
                                इतिवुत्तकं।  
            नमो तस्स भगवतो अरहतो सम्मासम्बुद्धस्स।  
                                [एकनिपातो]  
     १। (एक्। इ।१) वुत्तं हेतं भगवता वुत्तम्-अरहता ति मे सुतं: एकधम्मं भिक्खवे पजहथ।  
अहं वो पाटिभोगो अनागामिताय। कतमं एकधम्मं? लोभं भिक्खवे एकधम्मं पजहथ।  
अहं वो पाटिभोगो अनागामिताया-ति। एतम्-अत्थम् भगवा अवोच, तत्थेतं इति वुच्चति:  
                 येन लोभेन लुद्धासे  
                 सत्ता गच्छन्ति दुग्गतिं ।  
                 तं लोभं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥१॥  
     २। (एक्। इ।२) वुत्तं हेतं भगवता वुत्तम्-अरहता ति मे सुतं: एकधम्मं भिक्खवे पजहथ। अहं वो पाटिभोगो अनागामिताय। कतमं एकधम्मं?  
दोसं भिक्खवे एकधम्मं पजहथ। अहं वो पाटिभोगो अनागामिताया-ति।

[पगे ००२]  
२ इतिवुत्तकṂ। एकनिपातो।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एतम्-अत्थं भगवा अवोच, तत्थेतं इति वुच्चति:  
                 येन दोसेन दुट्ठासे  
                 सत्ता गच्छन्ति दुग्गतिं ।  
                 तं दोसं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥२॥  
     ३। (एक्। इ।३) वुत्तं हेतं भगवता वुत्तम्-अरहता ति मे सुतं: एकधम्मं भिक्खवे पजहथ। अहं वो पाटिभोगो अनागामिताय। कतमं एकधम्मं?  
मोहं भिक्खवे एकधम्मं पजहथ। अहं वो पाटिभोगो अनागामिताया-ति। एतम्-अत्थं भगवा अवोच।  
तत्थेतं इति वुच्चति:  
                 येन मोहेन मूऌहासे  
                 सत्ता गच्छन्ति दुग्गतिं ।  
                 तं मोहं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥३॥  
     ४। (एक्। इ।४) वुत्तं हेतं भगवता वुत्तम्-अरहता ति मे सुतं: एकधम्मं भिक्खवे पजहथ। अहं वो पाटिभोगो अनागामिताय। कतमं एकधम्मं?  
कोधं भिक्खवे एकधम्मं पजहथ। अहं वो पाटिभोगो अनागामिताया-ति। एतम्-अत्थं भगवा अवोच, तत्थेतं इति वुच्चति:  
                 येन कोधेन कुद्धासे  
                 सत्ता गच्छन्ति दुग्गतिं ।  
                 तं कोधं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥४॥

[पगे ००३]  
                           वग्ग इ।, सुत्त ७। ३  
     ५। (एक्। इ।५) वुत्तं हेतं भगवता वुत्तम्-अरहता ति मे सुतं। एकधम्मं भिक्खवे पजहथ।  
अहं वो पाटिभोगो अनागामिताय। कतमं एकधम्मं? मक्खं भिक्खवे एकधम्मं पजहथ। अहं वो पाटिभोगो अनागामिताया-ति। एतमत्थं भगवा अवोच, तत्थेतं इति वुच्चति:  
                 येन मक्खेन मक्खासे  
                 सत्ता गच्छन्ति दुग्गतिं ।  
                 तं मक्खं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥५॥  
     ६। (एक्। इ।६) वुत्तं हेतं भगवता वुत्तम्-अरहता ति मे सुतं। एकधम्मं भिक्खवे पजहथ। अहं वो पाटिभोगो अनागामिताय। कतमं एकधम्मं?  
मानं भिक्खवे एकधम्मं पजहथ। अहं वो पाटिभोगो अनागामिताया-ति। एतम्-अत्थं भगवा अवोच, तत्थेतं इति वुच्चति:  
                 येन मानेन मत्तासे  
                 सत्ता गच्छन्ति दुग्गतिं ।  
                 तं मानं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥६॥  
     ७। (एक्। इ।७) वुत्तं हेतं भगवता वुत्तम्-अरहता ति मे सुतं। सब्बं भिक्खवे अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। सब्बञ्च खो भिक्खवे अभिजानं परिजानं तत्थ चित्तं विराजयं पजहं भब्बो दुक्खक्खयाया-ति।

[पगे ००४]  
४ इतिवुत्तकṂ। एकनिपातो।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एतम्-अत्थं भगवा अवोच, तत्थेतम् इति वुच्चति:  
                 यो सब्बं सब्बतो ञत्वा  
                 सब्बत्थेसु न रज्जति ।  
                 स वे सब्बं परिञ्ञा सो  
                 सब्बदुक्खं उपच्चगा ति ॥  
     अयम्-पि अत्थो वुत्तो भगवता इति मे सुतन्-ति ॥७॥  
     ८। (एक्। इ।८) वुत्तं हेतं भगवता वुत्तम्-अरहता ति मे सुतं। मानं भिक्खवे अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। मानञ्च खो भिक्खवे अभिजानं परिजानं तत्थ चित्तं विराजयं पजहं भब्बो दुक्खक्खयाया-ति।  
एतम्-अत्थं भगवा अवोच, तत्थेतम् इति वुच्चति:  
                 मानुपेता अयं पजा  
                 मानगन्था भवे रता ।  
                 मानं अपरिजानन्ता  
                 आगन्तारो पुनब्भवं ॥   
    
[पगे ००५]  
                       वग्ग इ।, सुत्त १०। ५  
                 ये च मानं पहत्वान  
                 विमुत्ता मानसङ्खये ।  
                 ते मानगन्थाभिभूनो  
                 सब्बदुक्खं उपच्चगुन्-ति ॥  
     अयम्-पि अत्थो वुत्तो भगवता इति मे सुतन्-ति ॥८॥  
     ९। (एक्। इ।९) वुत्तं हेतं भगवता वुत्तम्-अरहता ति मे सुतं। लोभं भिक्खवे अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। लोभञ्च खो भिक्खवे अभिजानं परिजानं तत्थ चित्तं विराजयं पजहं भब्बो दुक्खक्खयाया-ति। एतम्-अत्थं भगवा अवोच, तत्थेतम् इति वुच्चति:  
                 येन लोभेन लुद्धासे  
                 सत्ता गच्छन्ति दुग्गतिं ।  
                 तं लोभं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥९॥  
     १०। (एक्। इ।१०) वुत्तं हेतम् भगवता वुत्तम्-अरहता ति मे सुतं। दोसं भिक्खवे अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। दोसञ्च खो भिक्खवे अभिजानं परिजानं तत्थ चित्तं विराजयं पजहं भब्बो दुक्खक्खयाया-ति।  
एतम्-अत्थं भगवा अवोच, तत्थेतं इति वुच्चति:

[पगे ००६]  
६ इतिवुत्तकṂ। एकनिपातो।  
                 येन दोसेन दुट्ठासे  
                 सत्ता गच्छन्ति दुग्गतिं ।  
                 तं दोसं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥१०॥  
                    पाटिभोगवग्गो पठमो।  
     तस्स् -उद्दानं:  
     राग (१) -दोसा (२) अथ मोहो (३) कोध (४) -मक्ख (५) -मानं (६) सब्बं (७) । मानतो (८) राग (९) -दोसा (१०) पुन द्वे पकासिता वग्गम्-आहु पठमन्-ति ॥  
     ११। (एक्। इइ।१) वुत्तं हेतं भगवता वुत्तम्-अरहता ति मे सुतं। मोहं भिक्खवे अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। मोहञ्च खो भिक्खवे अभिजानं परिजानं तत्थ चित्तं विराजयं पजहं भब्बो दुक्खक्खयाया-ति। एतम्-अत्थं भगवा अवोच, तत्थेतं इति वुच्चति:  
                 येन मोहेन मूऌहासे  
                 सत्ता गच्छन्ति दुग्गतिं ।  
                 तं मोहं सम्मद्-अञ्ञाय  
                 पजहन्ति विपस्सिनो ।

[पगे ००७]  
                           वग्ग इइ।, सुत्त ४। ७  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥१॥  
     १२। (एक्। इइ।२) वुत्तं हेतं भगवता वुत्तमरहता ति मे सुतं। कोधं भिक्खवे अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। कोधञ्च खो भिक्खवे अभिजानं परिजानं तत्थ चित्तं विराजयं पजहम् भब्बो दुक्खक्खयाया-ति। एतम्-अत्थं भगवा अवोच, तत्थेतं इति वुच्चति:  
                 येन कोधेन कुद्धासे  
                 सत्ता गच्छन्ति दुग्गतिं ।  
                 तं कोधं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥२॥  
     १३। (एक्। इइ।३) वुत्तं हेतं भगवता वुत्तम्-अरहता ति मे सुतं। मक्खं भिक्खवे अनभिजानं अपरिजानं तत्थ चित्तं अविराजयं अप्पजहं अभब्बो दुक्खक्खयाय। मक्खञ्च खो भिक्खवे अभिजानं परिजानं तत्थ चित्तं विराजयं पजहं भब्बो दुक्खक्खयाया-ति। एतम्-अत्थं भगवा अवोच, तत्थेतं इति वुच्चति:  
                 येन मक्खेन मक्खासे  
                 सत्ता गच्छन्ति दुग्गतिं ।  
                 तं मक्खं सम्मद्-अञ्ञाय  
                 पजहन्ति विपस्सिनो ।  
                 पहाय न पुनायन्ति  
                 इमं लोकं कुदाचनन्-ति ॥  
     अयम्-पि अत्थो वुत्तो भगवता इति मे सुतन्-ति ॥३॥  
     १४। (एक्। इइ।४) वुत्तं हेतं भगवता वुत्तम्-अरहता ति मे सुतं।

[पगे ००८]  
८ इतिवुत्तकṂ। एकनिपातो।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] नाहं भिक्खवे अञ्ञं एकनीवरणम्पि समनुपस्सामि येन नीवरणेन निवुता पजा दीघरत्तं सन्धावन्ति संसरन्ति यथयिदं भिक्खवे अविज्जानीवरणं। अविज्जानीवरणेन हि भिक्खवे निवुता पजा दीघरत्तं सन्धावन्ति संसरन्तीति। एतम्-अत्थम् भगवा अवोच, तत्थेतं इति वुच्चति:  
                 नत्थ्-अञ्ञो एकधम्मो पि  
                 येनेव निवुता पजा ।  
                 संसरन्ति अहोरत्तं  
                 यथा मोहेन आवुता ॥  
                 ये च मोहं पहत्वान  
                 तमोखन्धं पदालयुं ।  
                 न ते पुन संसरन्ति  
                 हेतु तेसं न विज्जतीति ॥  
     अयम्-पि अत्थो वुत्तो भगवता इति मे सुतन्-ति ॥४॥  
     १५। (एक्। इइ।५) वुत्तं हेतं भगवता वुत्तम्-अरहता ति मे सुतं। नाहं भिक्खवे अञ्ञं एकसंयोजनम्-पि समनुपस्सामि येनेव संयोजनेन संयुत्ता सत्ता दीघरत्तं सन्धावन्ति संसरन्ति यथयिदं भिक्खवे तण्हा संयोजनं। तण्हासंयोजनेन हि भिक्खवे संयुत्ता सत्ता दीघरत्तं सन्धावन्ति संसरन्तीति। एतम्-अत्थं भगवा अवोच, तत्थेतं इति वुच्चति।

[पगे ००९]  
                           वग्ग इइ।, सुत्त ६। ९  
                 तण्हादुतियो पुरिसो  
                 दीघम्-अद्धानं संसरं ।  
                 इत्थभावञ्ञथाभावं  
                 संसारं नातिवत्तति ॥  
                 एवम्-आदीनवं ञत्वा  
                 तण्हादुक्खस्स सम्भवं ।  
                 वीततण्हो अनादानो  
                 सतो भिक्खु परिब्बजे ति ॥  
     अयम्-पि अत्थो वुत्तो भगवता इति मे सुतन्-ति ॥५॥  
     १६। (एक्। इइ।६) वुत्तं हेतं भगवता वुत्तम्-अरहता ति मे सुतं। सेखस्स भिक्खवे भिक्खुनो अप्पत्तमानसस्स अनुत्तरं योगक्खेमं पत्थयमानस्स विहरतो अज्झत्तिकं अङ्गन्-ति करित्वा न अञ्ञं एकङ्गम्पि समनुपस्सामि एवं बहूपकारं यथयिदं भिक्खवे योनिसो मनसिकारो। योनिसो भिक्खवे भिक्खु मनसि करोन्तो अकुसलं पजहति कुसलं भावेतीति। एतम्-अत्थं भगवा अवोच, तत्थेतं इति वुच्चति।{}

[पगे ०१०]  
१० इतिवुत्तकṂ। एकनिपातो।  
                 योनिसो मनसिकारो  
                 धम्मो सेखस्स भिक्खुनो ।  
                 नत्थ्-अञ्ञो एवं बहूपकारो  
                 उत्तमत्थस्स पत्तिया ।  
                 योनिसो पदहं भिक्खु  
                 खयं दुक्खस्स पापुणे ति ॥  
     अयम्-पि अत्थो वुत्तो भगवता इति मे सुतन्-ति ॥६॥  
     १७। (एक्। इइ।७) वुत्तं हेतं भगवता वुत्तम्-अरहता ति मे सुतं। सेखस्स भिक्खवे भिक्खुनो अप्पत्तमानसस्स अनुत्तरं योगक्खेमं पत्थयमानस्स विहरतो बाहिरं अङ्गन्-ति करित्वा न अञ्ञं एकङ्गम्पि समनुपस्सामि एवं बहूपकारं यथयिदं भिक्खवे कल्याणमित्तता। कल्याणमित्तो भिक्खवे भिक्खु अकुसलं पजहति कुसलं भावेतीति। एतमत्थं भगवा अवोच, तत्थेतं इति वुच्चति।  
                 कल्याणमित्तो यो भिक्खु  
                 सप्पतिस्सो सगारवो ।  
                 करं मित्तानं वचनं  
                 सम्पजानो पतिस्सतो ।  
                 पापुणे अनुपुब्बेन  
                 सब्बसंयोजनक्खयन्-ति ॥  
     अयम्-पि अत्थो वुत्तो भगवता इति मे सुतन्-ति ॥७॥  
     १८। (एक्। इइ।८) वुत्तं हेतं भगवता वुत्तम्-अरहता ति मे सुतं। एकधम्मो भिक्खवे लोके उप्पज्जमानो उप्पज्जति बहुजनाहिताय बहुजनासुखाय,

[पगे ०११]  
                           वग्ग इइ।, सुत्त ९। ११  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] बहुनो जनस्स अनत्थाय अहिताय दुक्खाय देवमनुस्सानं।  
कतमो एकधम्मो? सङ्घभेदो। सङ्घे खो पन भिक्खवे भिन्ने अञ्ञमञ्ञं भण्डनानि चेव होन्ति, अञ्ञमञ्ञं परिभासा च होन्ति, अञ्ञमञ्ञं परिक्खेपा च होन्ति, अञ्ञमञ्ञं परिच्चजना च होन्ति, तत्थ अप्पसन्ना चेव न-प्पसीदन्ति, पसन्नानञ्च एकच्चानं अञ्ञथत्तम् होतीति। एतम्-अत्थं भगवा अवोच, तत्थेतं इति वुच्चति:  
                 आपायिको नेरयिको  
                 कप्पट्ठो सङ्घभेदको ।  
                 वग्गारामो अधम्मट्ठो  
                 योगक्खेमतो धंसति ।  
                 सङ्घं समग्गं भित्वान  
                 कप्पं निरयम्हि पच्चतीति ॥  
     अयम्-पि अत्थो वुत्तो भगवता इति मे सुतन्-ति ॥८॥  
     १९। (एक्। इइ।९) वुत्तं हेतं भगवता वुत्तम्-अरहता ति मे सुतं। एकधम्मो भिक्खवे लोके उप्पज्जमानो उप्पज्जति बहुजनहिताय बहुजनसुखाय, बहुनो जनस्स अत्थाय हिताय सुखाय देवमनुस्सानं। कतमो एकधम्मो?

[पगे ०१२]  
१२ इतिवुत्तकṂ। एकनिपातो।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सङ्घस्स सामग्गी। सङ्घे खो पन भिक्खवे समग्गे न चेव अञ्ञमञ्ञं भण्डनानि होन्ति, न च अञ्ञमञ्ञं परिभासा होन्ति, न च अञ्ञमञ्ञं परिक्खेपा होन्ति, न च अञ्ञमञ्ञं परिच्चजन होन्ति, तत्थ अप्पसन्ना चेव पसीदन्ति पसन्नानञ्च भीयोभावो होतीति। एतम्-अत्थं भगवा अवोच, तत्थेतं इति वुच्चति:  
                 सुखा सङ्घस्स सामग्गी  
                 समग्गानञ्च्-अनुग्गहो ।  
                 समग्गरतो धम्मट्ठो  
                 योगक्खेमा न धंसति ।  
                 सङ्घं समग्गं कत्वान  
                 कप्पं सग्गम्हि मोदतीति ॥  
     अयम्-पि अत्थो वुत्तो भगवता इति मे सुतन्-ति ॥९॥  
     २०। (एक्। इइ।१०) वुत्तं हेतं भगवता वुत्तम्-अरहता ति मे सुतं। इधाहं भिक्खवे एकच्चं पुग्गलं पदुट्ठचित्तं एवं चेतसा चेतो परिच्च पजानामि, इमम्हि चायं समये पुग्गलो कालं करेय्य {यथाभतं} निक्खित्तो एवं निरये। तं किस्स हेतु?  
चित्तञ्-हि-स्स भिक्खवे पदुट्ठम्। चेतोपदोसहेतु खो पन भिक्खवे एवम्-इधेकच्चे सत्ता कायस्स भेदा परम्-मरणा अपायं दुग्गतिं विनिपातं निरयं उपपज्जन्तीति। एतम्-अत्थं भगवा अवोच, तत्थेतं इति वुच्चति:

[पगे ०१३]  
                           वग्ग इइइ।, सुत्त इ। १३  
                 पदुट्ठचित्तं ञत्वान  
                 एकच्चं इध पुग्गलं ।  
                 एतम्-अत्थञ्च ब्याकासि  
                 बुद्धो भिक्खूनं सन्तिके ॥  
                 इमम्हि चायं समये  
                 कालं कयिराथ पुग्गलो ।  
                 निरयं उपपज्जेय्य  
                 चित्तञ्-हि-स्स पदूसितं ॥  
                 यथा हरित्वा निक्खिपेय्य  
                 एवम्-एव तथाविधो ।  
                 चेतोपदोसहेतू हि  
                 सत्ता गच्छन्ति दुग्गतिन्-ति ॥  
     अयम्-पि अत्थो वुत्तो भगवता इति मे सुतन्-ति ॥१०॥  
                           वग्गो दुतियो।  
तस्स्-उद्दानं:  
     मोह (११) -कोधा (१२) अथ मक्खो (१३) मोह (१४) -कामा (१५) सेक्खा दुवे (१६,१७) । भेद (१८) -मोदा (१९) पुग्गलो (२०) च वग्गम्-आहु दुतियन्-ति वुच्चति ॥  
     २१। (एक्। इइइ।१) वुत्तं हेतं भगवता वुत्तम्-अरहता ति मे सुतं। इधाहं भिक्खवे एकच्चम् पुग्गलं पसन्नचित्तं एवं चेतसा चेतो परिच्च पजानामि,

[पगे ०१४]  
१४ इतिवुत्तकṂ। एकनिपातो।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इमम्हि चायं समये पुग्गलो कालं करेय्य {यथाभतं} निक्खित्तो एवं सग्गे। तं किस्स हेतु? चित्तञ्हि-स्स भिक्खवे पसन्नं। चेतोपसादहेतु खो पन भिक्खवे एवम्-इधेकच्चे सत्ता कायस्स भेदा परम्-मरणा सुगतिं सग्गं लोकं उपपज्जन्तीति। एतम्-अत्थं भगवा अवोच, तत्थेतं इति वुच्चति:  
                 पसन्नचित्तं ञत्वान  
                 एकच्चं इध पुग्गलं ।  
                 एतम्-अत्थञ्च ब्याकासि  
                 बुद्धो भिक्खूनं सन्तिके ॥  
                 इमम्हि चायं समये  
                 कालं कयिराथ पुग्गलो ।  
                 सुगतिं उपपज्जेय्य  
                 चित्तञ्-हि-स्स पसादिकं ॥  
                 यथा हरित्वा निक्खिपेय्य  
                 एवम्-एव तथाविधो ।  
                 चेतोपसादहेतू हि  
                 सत्ता गच्छन्ति सुगतिन्-ति ॥  
     अयम्-पि अत्थो वुत्तो भगवता इति मे सुतन्-ति ॥१॥  
     २२। (एक्। इइइ।२) वुत्तं हेतं भगवता वुत्तमरहता ति मे सुतं।मा भिक्खवे पुञ्ञानं भायित्थ,

[पगे ०१५]  
                           वग्ग इइइ, सुत्त २। १५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सुखस्स्-एतं भिक्खवे अधिवचनं, इट्ठस्स कन्तस्स पियस्स मनापस्स, यद्-इदं पुञ्ञानि। अभिजानामि खो पनाहं भिक्खवे दीघरत्तं कतानं पुञ्ञानं दीघरत्तं इट्ठं कन्तं पियं मनापं विपाकं पच्चनुभूतं। सत्त वस्सानि मेत्तचित्तं भावेत्वा सत्त संवट्टविवट्टकप्पे न-यिमं लोकं पुनर्-आगमासि, संवट्टमाने सुदं भिक्खवे कप्पे आभस्सरूपगो होमि, विवट्टमाने कप्पे सुञ्ञं ब्रह्मविमानं उपपज्जामि। तत्र सुदं भिक्खवे ब्रह्मा होमि महाब्रह्मा अभिभू अनभिभूतो अञ्ञदत्थुदसो वसवत्ती। छत्तिंसक्खत्तुं खो पनाहं भिक्खवे सक्को अहोसिं देवानम्-इन्दो, अनेकसतक्खत्तुं राजा अहोसिं, चक्कवत्ती धम्मिको धम्मराजा चातुरन्तो विजितावी जनपदत्थावरियप्पत्तो सत्तरतनसमन्नागतो। को पन वादो पदेस-रज्जस्स? तस्स मय्हं भिक्खवे एतद्-अहोसि।  
किस्स नु खो मे इदं कम्मस्स फलं, किस्स कम्मस्स विपाको, येनाहं एतरहि एवं महिद्धिको एवं महानुभावो ति? तस्स मय्हं भिक्खवे एतद्-अहोसि।  
तिण्णं खो मे इदं कम्मानं फलं, तिण्णं कम्मानं विपाको, येनाहं एतरहि एवं महिद्धिको एवं महानुभावो ति, सेय्यथीदं दानस्स दमस्स सञ्ञमस्सा-ति। एतम्-अत्थं भगवा अवोच, तत्थेतं इति वुच्चति:  
                 पुञ्ञम्-एव सो सिक्खेय्य  
                 आयतग्गं सुखिन्द्रियं ।

[पगे ०१६]  
१६ इतिवुत्तकṂ। एकनिपातो।  
                 दानञ्च समचरियञ्च  
                 मेत्तचित्तञ्च भावये ॥  
                 एते धम्मे भावयित्वा  
                 तयो {सुख-समुद्रये} ।  
                 अब्यापज्झं सुखं लोकं  
                 पण्डितो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥२॥  
     २३। (एक्। इइइ।३) वुत्तं हेतं भगवता वुत्तमरहता ति मे सुतं। एकधम्मो भिक्खवे भावितो बहुलीकतो उभो अत्थे समधिगय्ह तिट्ठति दिट्ठधम्मिकञ्चेव अत्थं सम्परायिकञ्च। कतमो एकधम्मो? अप्पमादो कुसलेसु धम्मेसु। अयं खो भिक्खवे एकधम्मो भावितो बहुलीकतो उभो अत्थे समधिगय्ह तिट्ठति दिट्ठधम्मिकञ्चेव अत्थं सम्परायिकञ्चा-ति। एतम्-अत्थं भगवा अवोच, तत्थेतं इति वुच्चति:  
                 अप्पमादं पसंसन्ति  
                 पुञ्ञकिरियसु पण्डिता ।  
                 अप्पमत्तो उभो अत्थे  
                 अधिगण्हाति पण्डितो ॥

[पगे ०१७]  
                           वग्गो इइइ।, सुत्तṂ ४। १७  
                 दिट्ठे धम्मे च यो अत्थो  
                 यो चत्थो सम्परायिको ।  
                 अत्थाभिसमया धीरो  
                 पण्डितो ति पवुच्चतीति ॥  
     अयम्-पि अत्थो वुत्तो भगवता इति मे सुतन्-ति ॥३॥  
     २४। (एक्। इइइ।४) वुत्तं हेतं भगवता वुत्तमरहता ति मे सुतं। एकपुग्गलस्स भिक्खवे कप्पं सन्धावतो संसरतो सिया एवं महा अट्ठिकङ्कलो अट्ठिपुञ्जो अट्ठिरासि यथायं वेपुल्लपब्बतो, सचे संहारको अस्स, सम्भतञ्च न विनस्सेय्या-ति।  
एतम्-अत्थं भगवा अवोच, तत्थेतं इति वुच्चति:  
                 एकस्स्-एकेन कप्पेन  
                 पुग्गलस्स्-अट्ठिसञ्चयो ।  
                 सिया पब्बतसमो रासि  
                 इति वुत्तं महेसिना ॥  
                 सो खो पनायं अक्खातो  
                 वेपुल्लो पब्बतो महा ।  
                 उत्तरो गिज्झकूटस्स  
                 मगधानं गिरिब्बजे ॥  
                 यतो च अरियसच्चानि  
                 सम्मप्पञ्ञाय पस्सति ॥  
                 दुक्खं दुक्खसमुप्पादं  
                 दुक्खस्स च अतिक्कमं ।

[पगे ०१८]  
१८ इतिवुत्तकṂ, एकनिपातो,  
                 अरियं अट्ठङ्गिकं मग्गं  
                 दुक्खूपसमगामिनं ॥  
                 स सत्तक्खत्तुं परमं  
                 सन्धावित्वान पुग्गलो ।  
                 दुक्खस्सन्तकरो होति  
                 सब्बसंयोजनक्खया ति ॥  
     अयम्-पि अत्थो वुत्तो भगवता इति मे सुतन्-ति ॥४॥  
     २५। (एक्। इइइ।५) वुत्तं हेतं भगवता वुत्तमरहता ति मे सुतं। एकधम्मं अतीतस्स भिक्खवे पुरिसपुग्गलस्स नाहं तस्स किञ्चि पापकम्मं अकरणीयन्-ति वदामि। कतमं एकधम्मं? यथयिदं भिक्खवे सम्पजानमुसावादो ति। एतम्-अत्थं भगवा अवोच, तत्थेतं इति वुच्चति:  
                 एकधम्मं अतीतस्स  
                 मुसावादिस्स जन्तुनो ।  
                 वितिण्णपरलोकस्स  
                 नत्थि पापं अकारियन्-ति ॥  
     अयम्-पि अत्थो वुत्तो भगवता इति मे सुतन्-ति ॥५॥  
     २६। (एक्। इइइ।६) वुत्तं हेतं भगवता वुत्तमरहता ति मे सुतं। एवञ्-चे भिक्खवे सत्ता जानेय्युं दानसंविभागस्स विपाकं यथाहं जानामि, न अदत्वा भुञ्जेय्युं, न च नेसं मच्छेरमलं चित्तं परियादाय तिट्ठेय्य। यो पि नेसं अस्स चरिमो आलोपो चरिमं कबलं, ततो पि न असंविभजित्वा भुञ्जेय्युं, सचे नेसं पटिग्गाहका अस्सु। यस्मा च खो भिक्खवे सत्ता न एवं जानन्ति दानसंविभागस्स विपाकं यथाहं जानामि,

[पगे ०१९]  
                           वग्गो इइइ।, सुत्तṂ ७। १९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मा अदत्वा भुञ्जन्ति मच्छेरमलञ्च नेसं चित्तं परियादाय तिट्ठतीति। एतम्-अत्थं भगवा अवोच, तत्थेतं इति वुच्चति:  
                 एवञ्-चे सत्ता जानेय्युं  
                 यथा वुत्तं महेसिना ।  
                 विपाकं संविभागस्स  
                 यथा होति महप्फलं ॥  
                 विनेय्य मच्छेरमलं  
                 विप्पसन्नेन चेतसा ।  
                 दज्जुं कालेन अरियेसु  
                 यत्थ दिन्नं महप्फलं ॥  
                 अन्नञ्च दत्वा बहुनो  
                 दक्खिणेय्येसु दक्खिणं ।  
                 इतो चुता मनुस्सत्ता  
                 सग्गं गच्छन्ति दायका ॥  
                 ते च सग्गं गता तत्थ  
                 मोदन्ति कामकामिनो ।  
                 विपाकं संविभागस्स  
                 अनुभोन्ति अमच्छरा ति ॥  
     अयम्-पि अत्थो वुत्तो भगवता इति मे सुतन्-ति ॥६॥  
     २७। (एक्। इइइ।७) वुत्तं हेतं भगवता वुत्तमरहता ति मे सुतं। यानि कानिचि भिक्खवे ओपधिकानि पुञ्ञकिरियवत्थूनि सब्बानि तानि मेत्ताय चेतोविमुत्तिया कलं नाग्घन्ति सोऌअसिं, मेत्ता येव तानि चेतोविमुत्ति अधिग्गहेत्वा भासते च तपते च विरोचति च। सेय्यथा पि भिक्खवे या काचि तारकरूपानं पभा सब्बा ता चन्दिया पभाय कलं नाग्घन्ति सोऌअसिं,

[पगे ०२०]  
२० इतिवुत्तकṂ, एकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] चन्दप्पभा येव ता अधिग्गहेत्वा भासते च तपते च विरोचति च, एवम्-एव खो भिक्खवे यानि कानिचि ओपधिकानि पुञ्ञकिरियवत्थूनि सब्बानि तानि मेत्ताय चेतोविमुत्तिया कलं नाग्घन्ति सोऌअसिं, मेत्ता येव तानि चेतोविमुत्ति अधिग्गहेत्वा भासते च तपते च विरोचति च।  
सेय्यथा पि भिक्खवे वस्सानं पच्छिमे मासे सरदसमये विसुद्धे विगतवलाहके नभे आदिच्चो नभं अब्भुस्सक्कमानो सब्बं आकासगतं तमगतं अभिविहच्च भासते च तपते च विरोचति च, एवम्-एव खो भिक्खवे यानि कानिचि ओपधिकानि पुञ्ञकिरियवत्थूनि सब्बानि तानि मेत्ताय चेतोविमुत्तिया कलं नाग्घन्ति सोऌअसिं, मेत्ता येव तानि चेतोविमुत्ति अधिग्गहेत्वा भासते च तपते च विरोचति च। सेय्यथा पि भिक्खवे रत्तिया पच्चूससमयं ओसधितारका भासते च तपते च विरोचति च, एवम्-एव खो भिक्खवे यानि कानिचि ओपधिकानि पुञ्ञकिरियवत्थूनि सब्बानि तानि मेत्ताय चेतोविमुत्तिया कलं नाग्घन्ति सोऌअसिं,

[पगे ०२१]  
                           वग्गो इइइ। , सुत्तṂ ७। २१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मेत्ता येव तानि चेतोविमुत्ति अधिग्गहेत्वा भासते च तपते च विरोचति चा-ति। एतम्-अत्थं भगवा अवोच, तत्थेतं इति वुच्चति:  
                 यो च मेत्तं भावयति  
                 अप्पमाणं पतिस्सतो ।  
                 तनु संयोजना होन्ति  
                 पस्सतो उपधिक्खयं ॥  
                 एकम्-पि चे पाणम्-अदुट्ठचित्तो  
                 मेत्तायति कुसलो तेन-होति ।  
                 सब्बे च पाणे मनसानुकम्पं  
                 पहूतम्-अरियो पकरोति पुञ्ञं ॥  
                 ये सत्तसण्डं पथविं विजित्वा  
                 राजीसयो यजमानानुपरियगा ।  
                 (अस्समेधं पुरिसमेधं  
                 सम्मापासं वाजपेय्यं निरग्गऌअं)  
                 मेत्तस्स चित्तस्स सुभावितस्स  
                 कलम्-पि ते नानुभवन्ति सोऌअसिं

[पगे ०२२]  
२२ इतिवुत्तकṂ, दुकनिपातो,  
                 (चन्दप्पभा तारगणा व सब्बे)  
                 यो न हन्ति न घातेति  
                 न जिनाति न जापये ।  
                 मेत्तंसो सब्बभूतेसु  
                 वेरं तस्स न केनची-ति ॥  
     अयम्-पि अत्थो वुत्तो भगवता इति मे सुतन्-ति ॥७॥  
                        [उद्दानं]   
                 चित्तं झायि (२१) उभो अत्थे (२३)  
                 पुञ्ञं (२२) वेपुल्लपब्बतं (२४) ।  
                 सम्पजानमुसावादो (२५)  
                 दानञ्च (२६) मेत्तभावञ्च (२७) ॥  
                 सत्त्-इमानि च सुत्तानि  
                 पुरिमानि च वीसति ।  
                 एकधम्मेसु सुत्तन्ता  
                 सत्तवीसति सङ्गहा ॥  
     एकनिपातो निट्ठितो, द्वे धम्मे अनुक्कटि।  
                        [दुकनिपातो।]  
     २८। (दुक्। इ।१) वुत्तं हेतं भगवता वुत्तम्-अरहता ति मे सुतं। द्वीहि भिक्खवे धम्मेहि समन्नागतो भिक्खु दिट्ठे-व धम्मे दुक्खं विहरति सविघातं स-उपायासं सपरिऌआहं,

[पगे ०२३]  
                           वग्गो इ।, सुत्तṂ २। २३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कायस्स भेदा परम्-मरणा दुग्गति पाटिकङ्खा। कतमेहि द्वीहि? इन्द्रियेसु अगुत्तद्वारताय च भोजने अमत्तञ्ञुताय च। इमेहि भिक्खवे द्वीहि धम्मेहि समन्नागतो भिक्खु दिट्ठेव धम्मे दुक्खं विहरति सविघातं स-उपायासं सपरिऌआहं, कायस्स भेदा परम्-मरणा दुग्गति पाटिकङ्खा ति। एतम्-अत्थं भगवा अवोच, तत्थेतं इति वुच्चति:  
                 चक्खु सोतञ्च घानञ्च  
                 जिव्हा कायो तथा मनो ।  
                 एतानि यस्स द्वारानि  
                 अगुत्तानि-ध भिक्खुनो ॥  
                 भोजनम्हि अमत्तञ्ञू  
                 इन्द्रियेसु असंवुतो ।  
                 कायदुक्खं चेतोदुक्खं  
                 दुक्खं सो अधिगच्छति ॥  
                 डय्हमानेन कायेन  
                 डय्हमानेन चेतसा ।  
                 दिवा वा यदि वा रत्तिं  
                 दुक्खं विहरति तादिसो ति ॥  
     अयम्-पि अत्थो वुत्तो भगवता इति मे सुतन्-ति ॥१॥  
     २९। (दुक्। इ।२) वुत्तं हेतं भगवता वुत्तम्-अरहता ति मे सुतं। द्वीहि भिक्खवे धम्मेहि समन्नागतो भिक्खु दिट्ठे-व धम्मे सुखं विहरति अविघातं अनुपायासं अपरिऌआहं, कायस्स भेदा परम्-मरणा सुगति पाटिकङ्खा।

[पगे ०२४]  
२४ इतिवुत्तकṂ, दुकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कतमेहि द्वीहि? इन्द्रियेसु गुत्तद्वारताय च भोजने मत्तञ्ञुताय च। इमेहि भिक्खवे द्वीहि धम्मेहि समन्नागतो भिक्खु दिट्ठे, व धम्मे सुखं विहरति अविघातं अनुपायासं अपरिऌआहं, कायस्स भेदा परम्-मरणा सुगति पाटिकङ्खा ति। एतम्-अत्थं भगवा अवोच, तत्थेतं इति वुच्चति:  
                 चक्खु सोतञ्च घानञ्च  
                 जिव्हा कायो तथा मनो ।  
                 एतानि यस्स द्वारानि  
                 सुगुत्तानि-ध भिक्खुनो ॥  
                 भोजनम्हि च मतञ्ञू  
                 इन्द्रियेसु च संवुतो ।  
                 कायसुखं चेतोसुखं  
                 सुखं सो अधिगच्छति ॥  
                 अडय्हमानेन कायेन  
                 अडय्हमानेन चेतसा ।  
                 दिवा वा यदि वा रत्तिं  
                 सुखं विहरति तादिसो ति ॥  
     अयम्-पि अत्थो वुत्तो भगवता इति मे सुतन्-ति ॥२॥  
     ३०। (दुक्। इ।३) वुत्तं हेतं भगवता वुत्तम्-अरहता ति मे सुतं। द्वे-मे भिक्खवे धम्मा तपनीया।

[पगे ०२५]  
                           वग्गो इ।, सुत्तṂ ४। २५  
कतमे द्वे? इध भिक्खवे एकच्चो अकतकल्याणो होति अकतकुसलो अकतभीरुत्ताणो कतपापो कतत्थद्धो कतकिब्बिसो। सो अकतं मे कल्याणन्-ति पि तप्पति, कतं मे पापन्-ति पि तप्पति। इमे खो भिक्खवे द्वे धम्मा तपनीया ति। एतम्-अत्थं भगवा अवोच, तत्थेतं इति वुच्चति:  
                 कायदुच्चरितं कत्वा  
                 वचीदुच्चरितानि वा  
                 मनोदुच्चरितं कत्वा  
                 यञ्चञ्ञं दोससञ्ञितं ॥  
                 अकत्वा कुसलं कम्मं  
                 कत्वानाकुसलं बहुं ।  
                 कायस्स भेदा दुप्पञ्ञो  
                 निरयं सो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥३॥  
     ३१। (दुक्। इ।४) वुत्तं हेतं भगवता वुत्तम्-अरहता ति मे सुतं। द्वे-मे भिक्खवे धम्मा अतपनीया। कतमे द्वे? इध भिक्खवे एकच्चो कतकल्याणो होति कत-कुसलो कतभीरुत्ताणो, अकतपापो अकतत्थद्धो अकत-किब्बिसो। सो कतं मे कल्याणन्-ति पि न तप्पति, अकतं मे पापन्-ति पि न तप्पति। इमे खो भिक्खवे द्वे धम्मा अतपनीया ति।

[पगे ०२६]  
२६ इतिवुत्तकṂ, दुकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एतम्-अत्थं भगवा अवोच, तत्थेतं इति वुच्चति:  
                 कायदुच्चरितम् हित्वा  
                 वचीदुच्चरितानि वा ।  
                 मनोदुच्चरितं हित्वा  
                 यञ्चञ्ञं दोससञ्ञितं ॥  
                 अकत्वाकुसलं कम्मं  
                 कत्वान कुसलं बहुं ।  
                 कायस्स भेदा सप्पञ्ञो  
                 सग्गं सो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥४॥  
     ३२। (दुक्। इ।५) वुत्तं हेतं भगवता वुत्तमरहता ति मे सुतं। द्वीहि भिक्खवे धम्मेहि समन्नागतो पुग्गलो यथाभतं निक्खित्तो एवं निरये।  
कतमेहि द्वीहि? पापकेन च सीलेन पापिकाय च दिट्ठिया। इमेहि खो भिक्खवे द्वीहि धम्मेहि समन्नागतो पुग्गलो यथाभतं निक्खित्तो एवं निरये ति।  
एतम्-अत्थं भगवा अवोच, तत्थेतं इति वुच्चति:  
                 पापकेन च सीलेन  
                 पापिकाय च दिट्ठिया ।  
                 एतेहि द्वीहि धम्मेहि  
                 यो समन्नागतो नरो ।  
                 कायस्स भेदा दुप्पञ्ञो  
                 निरयं सो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥५॥  
     ३३। (दुक्। इ।६) वुत्तं हेतं भगवता वुत्तम्-अरहता ति मे सुतं। द्वीहि भिक्खवे धम्मेहि समन्नागतो पुग्गलो यथाभतं निक्खित्तो एवं सग्गे। कतमेहि द्वीहि?

[पगे ०२७]  
                           वग्गो इ।, सुत्तṂ ७। २७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] भद्दकेन च सीलेन भद्दिकाय च दिट्ठिया।  
इमेहि खो भिक्खवे द्वीहि धम्मेहि समन्नागतो पुग्गलो यथाभतं निक्खित्तो एवं सग्गे ति। एतमत्थं भगवा अवोच, तत्थेतं इति वुच्चति:  
                 भद्दकेन च सीलेन  
                 भद्दिकाय च दिट्ठिया ।  
                 एतेहि द्वीहि धम्मेहि  
                 यो समन्नागतो नरो ।  
                 कायस्स भेदा सप्पञ्ञो  
                 सग्गं सो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥६॥  
     ३४। (दुक्। इ।७) वुत्तं हेतं भगवता वुत्तमरहता ति मे सुतं। अनातापी भिक्खवे भिक्खु अनोत्तप्पी अभब्बो सम्बोधाय अभब्बो निब्बानाय अभब्बो अनुत्तरस्स योगक्खेमस्स अधिगमाय। आतापी खो भिक्खवे भिक्खु ओत्तप्पी भब्बो सम्बोधाय भब्बो निब्बानाय भब्बो अनुत्तरस्स योगक्खेमस्स अधिगमाया-ति। एतम्-अत्थं भगवा अवोच, तत्थेतं इति वुच्चति:  
                 अनातापी अनोत्तप्पी  
                 कुसीतो हीनवीरियो ।  
                 यो थीनमिद्धबहुलो  
                 अहिरीको अनादरो ।  
                 अभब्बो तादिसो भिक्खु  
                 फुट्ठुं सम्बोधिम्-उत्तमं ॥

[पगे ०२८]  
२८ इतिवुत्तकṂ, दुकनिपातो,  
                 यो च सतिमा निपको झायी  
                 आतापी ओत्तप्पी च अप्पमत्तो ।  
                 संयोजनं जातिजराय छेत्वा  
                 इधेव सम्बोधिम्-अनुत्तरं फुसे ति ॥  
     अयम्-पि अत्थो वुत्तो भगवता इति मे सुतन्-ति ॥७॥  
     ३५। (दुक्। इ।८) वुत्तं हेतं भगवता वुत्तमरहता ति मे सुतं। नयिदं भिक्खवे ब्रह्मचरियं वुस्सति जन कुहनत्थं जनलपनत्थं लाभसक्कारसिलोकानिसंसत्थं इति मं जनो जानातू-ति। अथ खो इदं भिक्खवे ब्रह्मचरियं वुस्सति संवरत्थञ्च पहानत्थञ्चा-ति। एतम्-अत्थं भगवा अवोच, तत्थेतं इति वुच्चति:  
                 संवरत्थं पहानत्थं  
                 ब्रह्मचरियं अनीतिहं ।  
                 अदेसयी सो भगवा  
                 निब्बानोगधगामिनं ॥  
                 एस मग्गो महत्तेहि

[पगे ०२९]  
                      वग्गो इ।, सुत्तṂ १०। २९  
                 अनुयातो महेसिनो ।  
                 ये ये तं पटिपज्जन्ति  
                 यथा बुद्धेन देसितं ।  
                 दुक्खस्सन्तं करिस्सन्ति  
                 सत्थुसासनकारिनो ति ॥  
     अयम्-पि अत्थो वुत्तो भगवता इति मे सुतन्-ति ॥८॥  
     ३६। (दुक्। इ।९) वुत्तं हेतं भगवता वुत्तम्-अरहता ति मे सुतं। नयिदं भिक्खवे ब्रह्मचरियं वुस्सति जन कुहनत्थं जनलपनत्थं लाभसक्कारसिलोकानिसंसत्थं इति मं जनो जानातू-ति। अथ खो इदं भिक्खवे ब्रह्मचरियं वुस्सति अभिञ्ञत्थञ्चेव परिञ्ञत्थञ्चा-ति। एतम्-अत्थं भगवा अवोच, तत्थेतं इति वुच्चति:  
                 अभिञ्ञत्थं परिञ्ञत्थं  
                 ब्रह्मचरियं अनीतिहं ।  
                 अदेसयी सो भगवा  
                 निब्बानोगधगामिनं ॥  
                 एस मग्गो महत्तेहि  
                 अनुयातो महेसिनो ।  
                 ये ये तं पटिपज्जन्ति  
                 यथा बुद्धेन देसितं ।  
                 दुक्खस्सन्तं करिस्सन्ति  
                 सत्थुसासनकारिनो ति ॥  
     अयम्-पि अत्थो वुत्तो भगवता इति मे सुतन्-ति ॥९॥  
     ३७। (दुक्। इ। १०) वुत्तं हेतं भगवता वुत्तम्-अरहता ति मे सुतं। द्वीहि भिक्खवे धम्मेहि समन्नागतो भिक्खु दिट्ठे-व धम्मे सुख सोमनस्स बहुलो विहरति,

[पगे ०३०]  
३० इतिवुत्तकṂ, दुकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] योनिसो आरद्धो होति आसवानं खयाय। कतमेहि द्वीहि? संवेजनीयेसु ठानेसु संवेजनेन संवेगस्स च योनिसो पधानेन। इमेहि खो भिक्खवे द्वीहि धम्मेहि समन्नागतो भिक्खु दिट्ठे-व धम्मे सुखसोमनस्सबहुलो विहरति, योनिसो आरद्धो होति आसवानं खयाया-ति। एतम्-अत्थं भगवा अवोच, तत्थेतं इति वुच्चति:  
                 संवेजनीयेसु ठानेसु  
                 संविज्जेथेव पण्डितो ।  
                 आतापी निपको भिक्खु  
                 पञ्ञाय समवेक्खिय ॥  
                 एवं विहारी आतापी  
                 सन्तवुत्ति अनुद्धतो ।  
                 चेतोसमथम्-अनुयुत्तो  
                 खयं दुक्खस्स पापुणे ति ॥  
     अयम्-पि अत्थो वुत्तो भगवता इति मे सुतन्-ति ॥१०॥  
                      वग्गो पठमो।

[पगे ०३१]  
                           वग्गो इइ।, सुत्तṂ १। ३१  
     तस्स्-उद्दानं:  
            द्वे-मे भिक्खु (२८,२९) तपनीया-  
            -तपनीया (३०,३१) परत्थेती (३२,३३) ।  
            [आतापी३४] न कुहना (३५,३६) च  
            सोमनस्सेन (३७) ते दसा-ति ॥  
     ३८। (दुक्। इइ।१) वुत्तं हेतं भगवता वुत्तमरहता-ति मे सुतं। तथागतं भिक्खवे अरहन्तं सम्मासम्बुद्धं द्वे वितक्का बहुलं समुदाचरन्ति, खेमो च वितक्को पविवेको च। {अव्यापज्झारामो} भिक्खवे तथागतो {अव्यापज्झरतो}। तम्-एनं भिक्खवे तथागतं {अव्यापज्झारामं} {अव्यापज्झरतं} एसेव वितक्को बहुलं समुदाचरति: इमायाहं इरियाय न किञ्चि ब्याबाधेमि तसं वा थावरं वा ति। पविवेकारामो भिक्खवे तथागतो पविवेकरतो। तम्-एनं भिक्खवे तथागतं पविवेकारामं पविवेकरतं एसेव वितक्को बहुलं समुदाचरति: यं अकुसलं तं पहीनन्-ति।  
तस्मा ति ह भिक्खवे तुम्हे पि {अव्यापज्झारामा} विहरथ

[पगे ०३२]  
३२ इतिवुत्तकṂ, दुकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] {अव्यापज्झरता।} तेसं वो भिक्खवे तुम्हाकं {अव्यापज्झारामानं} विहरतं {अव्यापज्झरतानं} एसेव वितक्को बहुलं समुदाचरिस्सति: इमाय मयं इरियाय न किञ्चि ब्याबाधेम तसं वा थावरं वा ति।  
पविवेकारामा भिक्खवे विहरथ पविवेकरता। तेसं वो भिक्खवे तुम्हाकं पविवेकारामानं विहरतं पविवेकरतानं एसेव वितक्को बहुलं समुदाचरिस्सति: किं अकुसलं किं अप्पहीनं किं पजहामा-ति। एतम्-अत्थं भगवा अवोच, तत्थेतं इति वुच्चति:  
                 तथागतं बुद्धम्-असय्हसाहिनं  
                 दुवे वितक्का समुदाचरन्ति नं ।  
                 खेमो वितक्को पठमो उदीरितो  
                 ततो विवेको दुतियो पकासितो ॥  
                 तमोनुदं पारगतं महेसिं  
                 तं पत्तिपत्तं वसिमं अनासवं  
                 {वेस्सन्तरं} तण्हक्खये विमुत्तं ।  
                 तं वे मुनिं अन्तिमदेहधारिं

[पगे ०३३]  
                           वग्गो इइ।, सुत्तṂ २। ३३  
                 मानञ्जहं ब्रूमि जराय पारगुं ॥  
                 सेले यथा पब्बतमुद्धनि-ट्ठितो  
                 यथा पि पस्से जनतं समन्ततो ।  
                 तथूपमं धम्ममयं सुमेधो  
                 पासादम्-आरुय्ह समन्तचक्खु ।  
                 सोकावतिण्णं जनतं अपेतसोको  
                 अवेक्खति जातिजराभिभूतन्-ति ॥  
     अयम्-पि अत्थो वुत्तो भगवता इति मे सुतन्-ति ॥१॥  
     ३९। (दुक्। इइ।२) वुत्तं हेतं भगवता वुत्तम्-अरहता ति मे सुतं। तथागतस्स भिक्खवे अरहतो सम्मासम्बुद्धस्स द्वे धम्म-देसना परियायेन भवन्ति। कतमा द्वे? पापं पापकतो पस्सथा-ति अयं पठमा धम्मदेसना। पापं पापकतो दिस्वा तत्थ निब्बिन्दथ विरज्जथ विमुच्चथा-ति अयं दुतिया धम्मदेसना। तथागतस्स भिक्खवे अरहतो सम्मासम्बुद्धस्स इमा द्वे धम्मदेसना परियायेन भवन्तीति। एतम्-अत्थं भगवा अवोच, तत्थेतं इति वुच्चति:  
                 तथागतस्स बुद्धस्स  
                 सब्बभूतानुकम्पिनो ।  
                 परियाय-वचनं पस्स  
                 द्वे च धम्मा पकासिता ॥

[पगे ०३४]  
३४ इतिवुत्तकṂ, दुकनिपातो,  
                 पापकं पस्सथ चेकं  
                 तत्थ चापि विरज्जथ ।  
                 ततो विरत्तचित्तासे  
                 दुक्खस्सन्तं करिस्सथा-ति ॥  
     अयम्-पि अत्थो वुत्तो भगवता इति मे सुतन्-ति ॥२॥  
     ४०। (दुक्। इइ।३) वुत्तं हेतं भगवता वुत्तमरहता ति मे सुतं। अविज्जा भिक्खवे पुब्बङ्गमा अकुसलानं धम्मानं समापत्तिया, अन्वद्-एव अहिरिकं अनोत्तप्पं। विज्जा च खो भिक्खवे पुब्बङ्गमा कुसलानं धम्मानं समापत्तिया, अन्वद्-एव हिरोत्तप्पन्-ति।  
एतम्-अत्थं भगवा अवोच, तत्थेतं इति वुच्चति:  
                 या काचि-मा दुग्गतियो  
                 अस्मिं लोके परम्हि च ।  
                 अविज्जामूलका सब्बा  
                 इच्छालोभसमुस्सया ॥  
                 यतो च होति पापिच्छो  
                 अहिरीको अनादरो ।  
                 ततो पापं पसवति  
                 अपायं तेन गच्छति ॥  
                 तस्मा छन्दञ्च लोभञ्च  
                 अविज्जञ्च विराजयं ।  
                 विज्जं उप्पादयं भिक्खु  
                 सब्बा दुग्गतियो जहे ति ॥

[पगे ०३५]  
                           वग्गो इइ।, सुत्तṂ ४। ३५  
     अयम्-पि अत्थो वुत्तो भगवता इति मे सुतन्-ति ॥३॥  
                       पठमभाणवारं।  
     ४१। (दुक्। इइ।४) वुत्तं हेतं भगवता वुत्तम्-अरहता ति मे सुतं। ते भिक्खवे सत्ता सुपरिहीना ये अरियाय पञ्ञाय परिहीना: ते दिट्ठे चेव धम्मे दुक्खं विहरन्ति, सविघातं सौपायासं सपरिऌआहं, कायस्स भेदा परम्-मरणा दुग्गति पाटिकङ्खा। ते भिक्खवे सत्ता अपरिहीना ये अरियाय पञ्ञाय अपरिहीना:  
ते दिट्ठे चेव धम्मे सुखं विहरन्ति, अविघातं अनुपायासं अपरिऌआहं, कायस्स भेदा परम्-मरणा सुगति पाटिकङ्खा ति। एतम्-अत्थं भगवा अवोच, तत्थेतं इति वुच्चति:  
                 पञ्ञाय परिहानेन  
                 पस्स लोकं सदेवकं ।  
                 निविट्ठं नामरूपस्मिं  
                 इदं सच्चन्-ति मञ्ञति ॥  
                 पञ्ञा हि सेट्ठा लोकस्मिं  
                 यायं निब्बेधगामिनी ।  
                 या च सम्मा पजानाति  
                 जातिभवपरिक्खयं ॥  
                 तेसं देवा मनुस्सा च  
                 सम्बुद्धानं सतीमतं ।

[पगे ०३६]  
३६ इतिवुत्तकṂ दुकनिपातो,  
                 पिहयन्ति सपञ्ञानं  
                 सरीरन्तिमधारिनन्-ति ॥  
     अयम्-पि अत्थो वुत्तो भगवता इति मे सुतन्-ति ॥४॥  
     ४२। (दुक्। इइ।५) वुत्तं हेतं भगवता वुत्तम्-अरहता ति मे सुतं। द्वे-मे भिक्खवे सुक्का धम्मा लोकं पालेन्ति। कतमे द्वे? हिरि च ओत्तप्पञ्च। इमे चे भिक्खवे द्वे सुक्का धम्मा लोकं न पालेय्युं, नयिध पञ्ञायेथ माता ति वा मातुच्छा ति वा मातुलानीति वा आचरियभरिया ति वा गरूनं दारा ति वा, सम्भेदं लोको अगमिस्स यथा अजेऌअका कुक्कुटसूकरा सोनसिङ्गाला। यस्मा च खो भिक्खवे इमे द्वे सुक्का धम्मा लोकं पालेन्ति, तस्मा पञ्ञायति माता ति वा मातुच्छा ति वा मातुलानीति वा आचरियभरिया ति वा गरूनं दारा ति वा ति।  
एतम्-अत्थं भगवा अवोच, तत्थेतं इति वुच्चति:  
                 येसं चे हिरिओत्तप्पं  
                 {सब्बदा च न} विज्जति ।  
                 {ओक्कन्ता} सुक्कमूला ते  
                 जातिमरणगामिनो ॥  
                 येसञ्च हिरिओत्तप्पं  
                 सदा सम्मा उपट्ठिता ।

[पगे ०३७]  
                           वग्गो इइ।, सुत्तṂ ६। ३७  
                 विरूऌहब्रह्मचरिया  
                 ते सन्तो खीणपुनब्भवा-ति ॥  
     अयम्-पि अत्थो वुत्तो भगवता इति मे सुतन्-ति ॥५॥  
     ४३। (दुक्। इइ।६) वुत्तं हेतं भगवता वुत्तम्-अरहता ति मे सुतं। अत्थि भिक्खवे अजातं अभूतं अकतं असङ्खतं। नो चे तं भिक्खवे अभविस्स अजातं अभूतं अकतं असङ्खतं, नयिध जातस्स भूतस्स कतस्स सङ्खतस्स निस्सरणं पञ्ञायेथ।  
यस्मा च खो भिक्खवे अत्थि अजातं अभूतं अकतं असङ्खतं, तस्मा जातस्स भूतस्स कतस्स सङ्खतस्स निस्सरणं पञ्ञायेथा-ति। एतम्-अत्थं भगवा अवोच, तत्थेतं इति वुच्चति:  
                 जातं भूतं समुप्पन्नं  
                 कतं सङ्खतम्-अद्धुवं ।  
                 जरामरणसङ्खतं  
                 रोगनीऌअं पभङ्गुणं ।  
                 आहारनेत्तिप्पभवं  
                 नालं तद्-अभिनन्दितुं ॥  
                 तस्स निस्सरणं सन्तं  
                 अतक्कावचरं धुवं ।  
                 अजातं असमुप्पन्नं  
                 असोकं विरजं पदं ।

[पगे ०३८]  
३८ इतिवुत्तकṂ, दुकनिपातो,  
                 निरोधो दुक्खधम्मानं  
                 सङ्खारूपसमो सुखो ति ॥  
     अयम्-पि अत्थो वुत्तो भगवता इति मे सुतन्-ति ॥६॥  
     ४४। (दुक्। इइ।७) वुत्तं हेतं भगवता वुत्तमरहता ति मे सुतं। द्वे-मा भिक्खवे निब्बानधातुयो। कतमा द्वे? सौपादिसेसा च निब्बानधातु अनुपादिसेसा च निब्बानधातु। कतमा भिक्खवे सौपादिसेसा निब्बानधातु? इध भिक्खवे भिक्खु अरहं होति खीणासवो वुसितवा कतकरणीयो ओहितभारो अनुप्पत्तसदत्थो परिक्खीणभवसंयोजनो सम्मदञ्ञाविमुत्तो। तस्स तिट्ठन्तेव पञ्चिन्द्रियानि येसं अविघातत्ता मनापामनापं पच्चनुभोति, सुखदुक्खं पटिसंवेदियति। तस्स यो रागक्खयो दोसक्खयो मोहक्खयो, अयं वुच्चति भिक्खवे सौपादिसेसा निब्बानधातु। कतमा च भिक्खवे अनुपादिसेसा निब्बानधतु? इध भिक्खवे भिक्खु अरहं होति खीणासवो वुसितवा कतकरणीयो ओहितभारो अनुप्पत्तसदत्थो परिक्खीणभवसंयोजनो सम्मदञ्ञाविमुत्तो। तस्स इधेव भिक्खवे सब्बवेदयितानि अनभिनन्दितानि सीतिभविस्सन्ति, अयं वुच्चति भिक्खवे अनुपादिसेसा निब्बानधातु। इमा खो भिक्खवे द्वे निब्बानधातुयो ति।  
एतम्-अत्थं भगवा अवोच, तत्थेतं इति वुच्चति:  
                 दुवे इमा चक्खुमता पकासिता  
                 निब्बानधातू अनिस्सितेन तादिना ।  
                 एका हि धातु इध दिट्ठधम्मिका  
                 सौपादिसेसा भवनेत्तिसङ्खया ।

[पगे ०३९]  
                           वग्गो इइ।, सुत्तṂ ८। ३९  
                 अनुपादिसेसा पन सम्परायिका  
                 यम्हि निरुज्झन्ति भवानि सब्बसो ॥  
                 ये एतद्-अञ्ञाय पदं असङ्खतं  
                 विमुत्तचित्ता भवनेत्तिसङ्खया ।  
                 ते धम्मसाराधिगमा खये रता  
                 पहंसु ते सब्बभवानि तादिनो ति ॥  
     अयम्-पि अत्थो वुत्तो भगवता इति मे सुतन्-ति ॥७॥  
     ४५। (दुक्। इइ।८) वुत्तं हेतं भगवता वुत्तम्-अरहता ति मे सुतं। पटिसल्लानारामा भिक्खवे विहरथ पटिसल्लानरता, अज्झतं चेतोसमथम्-अनुयुत्ता अनिराकतज्झाना विपस्सनाय समन्नागता ब्रूहेता सुञ्ञागारानं। पटिसल्लानारामानं भिक्खवे विहरतं पटिसल्लानरतानं अज्झत्तं चेतोसमथमनुयुत्तानं अनिराकतज्झानानं विपस्सनाय समन्नागतानं ब्रूहेतानं सुञ्ञागारनं द्विन्नं फलानं अञ्ञतरं फलं पाटिकङ्खं, दिट्ठे-व धम्मे अञ्ञा, सति वा उपादिसेसे अनागामिता ति। एतम्-अत्थं भगवा अवोच, तत्थेतं इति वुच्चति:  
                 ये सन्तचित्ता निपका  
                 सतिमन्तो च झायिनो ।

[पगे ०४०]  
४० इतिवुत्तकṂ, दुकनिपातो,  
                 सम्मा धम्मं विपस्सन्ति  
                 कामेसु अनपेक्खिनो ॥  
                 अप्पमादरता सन्ता  
                 पमादे भयदस्सिनो ।  
                 अभब्बा परिहानाय  
                 निब्बानस्सेव सन्तिके ति ॥  
     अयम्-पि अत्थो वुत्तो भगवता इति मे सुतन्-ति ॥८॥  
     ४६। (दुक्। इइ।९) वुत्तं हेतं भगवता वुत्तम्-अरहता ति मे सुतं। सिक्खानिसंसा भिक्खवे विहरथ, पञ्ञुत्तरा विमुत्तिसारा सताधिपतेय्या। सिक्खानिसंसानं भिक्खवे विहरतं पञ्ञुत्तराणं विमुत्तिसारानं सताधिपतेय्यानं द्विन्नं फलानं अञ्ञतरं फलं पाटिकङ्खं : दिट्ठे-व धम्मे अञ्ञा, सति वा उपादिसेसे अनागामिता ति। एतम्-अत्थं भगवा अवोच, तत्थेतं इति वुच्चति:  
                 परिपुण्णसेखं अपहानधम्मं  
                 पञ्ञुत्तरं जातिखयन्तदस्सिं  
                 तं वे मुनिं अन्तिमदेहधारिं  
                 मानञ्जहं ब्रूमि जराय पारगुं ॥  
                 तस्मा सदा झानरता समाहिता

[पगे ०४१]  
                           वग्गो इइ।, सुत्तṂ १०। ४१  
                 आतापिनो जातिखयन्तदस्सिनो ।  
                 मारं ससेनं अभिभुय्य भिक्खवो  
                 भवथ जातिमरणस्स पारगा ति ॥  
     अयम्-पि अत्थो वुत्तो भगवता इति मे सुतन्-ति ॥९॥  
     ४७। (दुक्। इइ।१०) वुत्तं हेतं भगवता वुत्तम्-अरहता ति मे सुतं। जागरो चस्स भिक्खवे भिक्खु विहरेय्य सतो सम्पजानो समाहितो पमुदितो विप्पसन्नो च तत्थ कालविपस्सी च कुसलेसु धम्मेसु।  
जागरस्स भिक्खवे भिक्खुनो विहरतो सतस्स सम्पजानस्स समाहितस्स पमुदितस्स विप्पसन्नस्स तत्थ कालविपस्सिनो कुसलेसु धम्मेसु द्विन्नं फलानं अञ्ञतरं फलं पाटिकङ्खं: दिट्ठे-व धम्मे अञ्ञा, सति वा उपादिसेसे अनागामिता ति। एतम्-अत्थं भगवा अवोच, तत्थेतं इति वुच्चति:  
                 जागरन्ता सुणाथ्-एतं  
                 ये सुत्ता ते पबुज्झथ ।  
                 सुत्ता जागरितं सेय्यो  
                 नत्थि जागरतो भयं ॥

[पगे ०४२]  
४२ इतिवुत्तकṂ, दुकनिपातो,  
                 यो जागरो च सतिमा सम्पजानो  
                 समाहितो मुदितो विप्पसन्नो च ।  
                 कालेन सो सम्मा धम्मं परिवीमंसमानो  
                 एकोदिभूतो विहने तमं सो ॥  
                 तस्मा हवे जागरियं भजेथ  
                 आतापी भिक्खु निपको झानलाभी ।  
                 संयोजनं जातिजराय छेत्वा  
                 इधेव सम्बोधिम्-अनुत्तरं फुसे ति ॥  
     अयम्-पि अत्थो वुत्तो भगवता इति मे सुतन्-ति ॥१०॥  
     ४८। (दुक्। इइ।११) वुत्तं हेतं भगवता वुत्तमरहता ति मे सुतं। द्वे-मे भिक्खवे अपायिका नेरयिका इदम्-अप्पहाय। कतमे द्वे? यो अब्रह्मचारी ब्रह्मचारी पटिञ्ञो, यो च परिपुण्णं परिसुद्धं ब्रह्मचरियं चरन्तं अमूलकेन अब्रह्मचरियेन अनुद्धंसेति। इमे खो भिक्खवे द्वे अपायिका नेरयिका इदम्-अप्पहाया-ति। एतम्-अत्थं भगवा अवोच, तत्थेतं इति वुच्चति:  
                 अभूतवादी निरयं उपेति  
                 यो वापि कत्वा न करोमि चाह ।

[पगे ०४३]  
                           वग्गो इइ।, सुत्तṂ १२। ४३  
                 उभो पि ते पेच्च समा भवन्ति  
                 निहीनकम्मा मनुजा परत्थ ॥  
                 कासावकण्ठा बहवो  
                 पापधम्मा असञ्ञता ।  
                 पापा पापेहि कम्मेहि  
                 निरयन्-ते उपपज्जरे ॥  
                 सेय्यो अयोगुऌओ भुत्तो  
                 तत्तो अग्गिसिखूपमो ।  
                 यञ्चे भुञ्जेय्य दुस्सीलो  
                 रट्ठपिण्डं असञ्ञतो ति ॥  
     अयम्-पि अत्थो वुत्तो भगवता इति मे सुतन्-ति।  
     ४९। (दुक्। इइ।१२) वुत्तं हेतं भगवता वुत्तमरहता ति मे सुतं। द्वीहि भिक्खवे दिट्ठि-गतेहि परियुट्ठिता देवमनुस्सा ओलियन्ति एके अतिधावन्ति एके चक्खुमन्तो च पस्सन्ति। कथञ्च भिक्खवे ओलियन्ति एके? भवारामा भिक्खवे देवमनुस्सा भवरता भवसम्मुदिता, तेसं भवनिरोधाय धम्मे देसियमाने चित्तं न पक्खन्दति न पसीदति न सन्तिट्ठति नाधिमुच्चति, एवं खो भिक्खवे ओलियन्ति एके।  
कथञ्च भिक्खवे अतिधावन्ति एके? भवेनेव खो पनेके अट्टियमाना हरायमाना जिगुच्छमाना विभवं अभिनन्दन्ति।

[पगे ०४४]  
४४ इतिवुत्तकṂ, तिकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यतो किर भो अयं अत्थो कायस्स भेदा परम्-मरणा उच्छिज्जति विनस्सति न होति परम्-मरणा, एतं सन्तं एतं पणीतं एतं यथावन्-ति, एवं खो भिक्खवे अतिधावन्ति एके। कथञ्च भिक्खवे चक्खुमन्तो पस्सन्ति? इध भिक्खु भूतं भूततो पस्सति, भूतं भूततो दिस्वा भूतस्स निब्बिदाय विरागाय निरोधाय पटिपन्नो होति, एवं खो भिक्खवे चक्खुमन्तो पस्सन्तीति। एतम्-अत्थं भगवा अवोच, तत्थेतं इति वुच्चति:  
                 {यो} भूतं भूततो दिस्वा  
                 भूतस्स च अतिक्कमं ।  
                 यथाभूते {विमुच्चति}  
                 भवतण्हापरिक्खया ॥  
                 {स वे} भूतपरिञ्ञो सो  
                 वीततण्हो भवाभवे ।  
                 भूतस्स विभवा भिक्खु  
                 नागच्छति पुनब्भवन्-ति ॥  
     अयम्-पि अत्थो वुत्तो भगवता इति मे सुतन्-ति ॥१२॥  
                     दुकनिपातं निट्ठितं।  
     तस्सुद्दानं:  
            द्वे इन्द्रिया (२८,२९) द्वे तपनीया (३०,३१)  
            सीलेन अपरे दुवे (३२,३३) ।  
            अनोत्तप्पी (३४) कुहना द्वे च (३५,३६)

[पगे ०४५]  
                           वग्गो {इ}।, सुत्तṂ २। ४५  
            संवेजनीयेन (३७) ते दस ॥  
            वितक्का (३८) देसना (३९) विज्जा (४०)  
            पञ्ञा (४१) धम्मेन (४२) पञ्चमं ।  
            अजातं (४३) धातु (४४) सल्लानं (४५)  
            सिक्खा (४६) जागरियेन च (४७) ।  
            अपाय (४८) दिट्ठिया चेव (४९)  
            बावीसति पकासिता ति ॥  
                         [तिकनिपातो।]  
     ५०। (तिक्। इ।१) वुत्तं हेतं भगवता वुत्तम्-अरहता ति मे सुतं। तीणि-मानि भिक्खवे अकुसलमूलानि।  
कतमानि तीणि? लोभो अकुसलमूलं, दोसो अकुसलमूलं, मोहो अकुसलमूलं, इमानि खो भिक्खवे तीणि अकुसलमूलानीति। एतम्-अत्थं भगवा अवोच, तत्थेतं इति वुच्चति:  
                 लोभो दोसो च मोहो च  
                 पुरिसं पापचेतसं ।  
                 हिंसन्ति अत्तसम्भूता  
                 तचसारं व सम्फलन्-ति ॥  
     अयम्-पि अत्थो वुत्तो भगवता इति मे सुतन्-ति ॥१॥  
     ५१। (तिक्। इ।२) वुत्तं हेतं भगवता वुत्तम्-अरहता ति मे सुत्तं। तिस्सो इमा भिक्खवे धातुयो। कतमा तिस्सो? रूपधातु अरूपधातु निरोधधातु, इमा खो भिक्खवे तिस्सो धातुयो ति। एतम्-अत्थं भगवा अवोच, तत्थेतं इति वुच्चति:  
                 रूपधातुपरिञ्ञाय  
                 अरूपेसु {सुसण्ठिता} ।

[पगे ०४६]  
४६ इतिवुत्तकṂ तिकनिपातो,  
                 निरोधे ये विमुच्चन्ति  
                 ते जना मच्चुहायिनो ॥  
                 कायेन अमतं धातुं  
                 फस्सयित्वा निरूपधिं ।  
                 उपधिप्पटिनिस्सग्गं  
                 सच्छिकत्वा अनासवो ।  
                 देसेति सम्मासम्बुद्धो  
                 असोकं विरजं पदन्-ति ॥  
     अय-पि अत्थो वुत्तो भगवता इति मे सुतन्-ति ॥२॥  
     ५२। (तिक्। इ।३) वुत्तं हेतं भगवता वुत्तम्-अरहता ति मे सुतं। तिस्सो इमा भिक्खवे वेदना। कतमा तिस्सो? सुखा वेदना दुक्खा वेदना अदुक्खमसुखा वेदना। इमा खो भिक्खवे तिस्सो वेदना ति। एतम्-अत्थं भगवा अवोच, तत्थेतं इति वुच्चति:  
                 समाहितो सम्पजानो  
                 सतो बुद्धस्स सावको ।  
                 वेदना च पजानाति  
                 वेदनानञ्च सम्भवं ॥  
                 यत्थ चेता निरुज्झन्ति  
                 मग्गञ्च खयगामिनं ।  
                 वेदनानं खया भिक्खु  
                 निच्छातो परिनिब्बुतो ति ॥  
     अयम्-पि अत्थो वुत्तो भगवता इति मे सुतन्-ति ॥३॥

[पगे ०४७]  
                           वग्गो इ।, सुत्तṂ ४। ४७  
     ५३। (तिक्। इ।४) वुत्तं हेतं भगवता वुत्तम्-अरहता ति मे सुतं। तिस्सो इमा भिक्खवे वेदना। कतमा तिस्सो? सुखा वेदना दुक्खा वेदना अदुक्खमसुखा वेदना। सुखा भिक्खवे वेदना दुक्खतो दट्ठब्बा, दुक्खा वेदना सल्लतो दट्ठब्बा, अदुक्खमसुखा वेदना अनिच्चतो दट्ठब्बा। यतो खो भिक्खवे भिक्खुनो सुखा वेदना दुक्खतो दिट्ठा होति, दुक्खा वेदना सल्लतो दिट्ठा होति, अदुक्खमसुखा वेदना अनिच्चतो दिट्ठा होति, अयं वुच्चति भिक्खवे भिक्खु अरियो सम्मद्दसो, अच्छेज्जि तण्हं {विवट्टयि} संयोजनं, सम्मामानाभिसमया अन्तम्-अकासि दुक्खस्सा-ति। एतमत्थं भगवा अवोच, तत्थेतं इति वुच्चति:  
                 यो सुखं दुक्खतो दक्खि  
                 दुक्खम्-अद्दक्खि सल्लतो ।  
                 अदुक्खमसुखं सन्तं  
                 अद्दक्खि नं अनिच्चतो ॥  
                 स वे सम्मद्दसो भिक्खु  
                 यतो तत्थ विमुच्चति ।  
                 अभिञ्ञावोसितो सन्तो  
                 स वे योगातिगो मुनीति ॥  
     अयम्-पि अत्थो वुत्तो भगवता इति मे सुतन्-ति ॥४॥

[पगे ०४८]  
४८ इतिवुत्तकṂ, तिकनिपातो,  
     ५४। (तिक्। इ।५) वुत्तं हेतं भगवता वुत्तम्-अरहता ति मे सुतं। तिस्सो इमा भिक्खवे एसना। कतमा तिस्सो? कामेसना भवेसना ब्रह्मचरियेसना, इमा खो भिक्खवे तिस्सो एसना ति। एतम्-अत्थं भगवा अवोच, तत्थेतं इति वुच्चति:  
                 समाहितो सम्पजानो  
                 सतो बुद्धस्स सावको ।  
                 एसना च पजानाति  
                 एसनानञ्च सम्भवं ॥  
                 यत्थ चेता निरुज्झन्ति  
                 मग्गञ्च खयगामिनं ।  
                 एसनानं खया भिक्खु  
                 निच्छातो परिनिब्बुतो ति ॥  
     अयम्-पि अत्थो वुत्तो भगवता इति मे सुतन्-ति ॥५॥  
     ५५। (तिक्। इ।६) वुत्तं हेतं भगवता वुत्तम्-अरहता ति मे सुतं। तिस्सो इमा भिक्खवे एसना। कतमा तिस्सो? कामेसना भवेसना ब्रह्मचरियेसना, इमा खो भिक्खवे तिस्सो एसना ति। एतम्-अत्थं भगवा अवोच, तत्थेतं इति वुच्चति:  
                 कामेसना भवेसना  
                 ब्रह्मचरियेसना सह ।  
                 इतिसच्चपरामासो  
                 दिट्ठिट्ठाना समुस्सया ॥  
                 सब्बरागविरत्तस्स  
                 तण्हक्खयविमुत्तिनो ।

[पगे ०४९]  
                           वग्गो इ।, सुत्तṂ ८। ४९  
                 एसना पटिनिस्सट्ठा  
                 दिट्ठिट्ठाना समूहता ।  
                 एसनानं खया भिक्खु  
                 निरासो अकथङ्कथी ति ॥  
     अयम्-पि अत्थो वुत्तो भगवता इति मे सुतन्-ति ॥६॥  
     ५६। (तिक्। इ।७) वुत्तं हेतं भगवता वुत्तम्-अरहता ति मे सुतं। तयो मे भिक्खवे आसवा। कतमे तयो?  
कामासवो भवासवो अविज्जासवो, इमे खो भिक्खवे तयो आसवा ति। एतम्-अत्थं भगवा अवोच, तत्थेतं इति वुच्चति:  
                 समाहितो सम्पजानो  
                 सतो बुद्धस्स सावको ।  
                 आसवे च पजानाति  
                 आसवानञ्च सम्भवं ॥  
                 यत्थ चेता निरुज्झन्ति  
                 मग्गञ्च खयगामिनं ।  
                 आसवानं खया भिक्खु  
                 निच्छातो परिनिब्बुतो ति ॥  
     अयम्-पि अत्थो वुत्तो भगवता इति मे सुतन्-ति ॥७॥  
     ५७। (तिक्। इ।८) वुत्तं हेतं भगवता वुत्तम्-अरहता ति मे सुतं। तयो मे भिक्खवे आसवा। कतमे तयो?  
कामासवो भवासवो अविज्जासवो, इमे खो भिक्खवे तयो आसवा ति। एतम्-अत्थं भगवा अवोच, तत्थेतं इति वुच्चति:  
                 यस्स कामासवो खीणो

[पगे ०५०]  
५० इतिवुत्तकṂ, तिकनिपातो,  
                 अविज्जा च विराजिता ।  
                 भवासवो परिक्खीणो  
                 विप्पमुत्तो निरूपधि ।  
                 धारेति अन्तिमं देहं  
                 जेत्वा मारं सवाहनन्-ति ॥  
     अयम्-पि अत्थो वुत्तो भगवता इति मे सुतन्-ति ॥८॥  
     ५८। (तिक्। इ।९) वुत्तं हेतं भगवता वुत्तम्-अरहता ति मे सुतं। तिस्सो इमा भिक्खवे तण्हा। कतमा तिस्सो? कामतण्हा भवतण्हा विभवतण्हा, इमा खो भिक्खवे तिस्सो तण्हा ति। एतम्-अत्थं भगवा अवोच, तत्थेतं इति वुच्चति:  
                 तण्हायोगेन संयुत्ता  
                 रत्तचित्ता भवाभवे ।  
                 ते योगयुत्ता मारस्स  
                 अयोगक्खेमिनो जना ।  
                 सत्ता गच्छन्ति संसारं  
                 जातिमरणगामिनो ॥  
                 ये च तण्हं पहन्त्वान  
                 वीततण्हा भवाभवे ।  
                 ते च पारङ्गता लोके  
                 ये पत्ता आसवक्खयन्-ति ॥  
     अयम्-पि अत्थो वुत्तो भगवता इति मे सुतन्-ति ॥९॥  
     ५९। (तिक्। इ।१०) वुत्तं हेतं भगवता वुत्तम्-अरहता ति मे सुतं। तीहि भिक्खवे धम्मेहि समन्नागतो भिक्खु अतिक्कम्म मारधेय्यं आदिच्चो व विरोचति।

[पगे ०५१]  
                           वग्गो इइ।, सुत्तṂ १। ५१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कतमेहि तीहि? इध भिक्खवे भिक्खु असेखेन सीलक्खन्धेन समन्नागतो होति, असेखेन समाधिक्खन्धेन समन्नागतो होति, असेखेन पञ्ञक्खन्धेन समन्नागतो होति, इमेहि खो भिक्खवे तीहि धम्मेहि समन्नागतो भिक्खु अतिक्कम्म मारधेय्यं आदिच्चो व विरोचतीति। एतम्-अत्थं भगवा अवोच, तत्थेतं इति वुच्चति:  
                 सीलं समाधि पञ्ञा च  
                 यस्स एते सुभाविता ।  
                 अतिक्कम्म मारधेय्यं  
                 आदिच्चो व विरोचतीति ॥  
     अयम्-पि अत्थो वुत्तो भगवता इति मे सुतन्-ति ॥१०॥  
                         वग्गो पठमो।  
                            उद्दानं।  
     मूलधातु (५०,५१) अथ वेदना दुवे (५२,५३) एसना च दुवे (५४,५५) आसवा दुवे (५६,५७) । तण्हातो च (५८) अथ मारधेय्यतो (५९) वग्गम्-आहु पठमन्तिमुत्तमन्-ति ॥  
     ६०। (तिक्। इइ।१) वुत्तं हेतं भगवता वुत्तम्-अरहता ति मे सुतं। तीणि-मानि भिक्खवे पुञ्ञकिरियवत्थूनि। कतमानि तीणि? दानमयं पुञ्ञकिरियवत्थु सीलमयं पुञ्ञकिरियवत्थु भावनामयं पुञ्ञकिरियवत्थु, इमानि खो भिक्खवे तीणि पुञ्ञकिरियवत्थूनीति। एतम्-अत्थं भगवा अवोच, तत्थेतं इति वुच्चति:

[पगे ०५२]  
५२ इतिवुत्तकṂ, तिकनिपातो,  
                 पुञ्ञम्-एव सो सिक्खेय्य  
                 आयतग्गं सुखिन्द्रियं ।  
                 दानञ्च समचरियञ्च  
                 मेत्तचित्तञ्च भावये ॥  
                 एते धम्मे भावयित्वा  
                 तयो सुखसमुद्दये ।  
                 अब्यापज्झं सुखं लोकं  
                 पण्डितो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥१॥  
     ६१। (तिक्। इइ।२) वुत्तं हेतं भगवता वुत्तम्-अरहता ति मे सुतं। {तीण्ऽइमानि} भिक्खवे चक्खूनि। कतमानि तीणि? मंसचक्खु दिब्बचक्खु पञ्ञाचक्खु, इमानि खो भिक्खवे तीणि चक्खूनीति। एतम्-अत्थं भगवा अवोच, तत्थेतं इति वुच्चति:  
                 मंसचक्खु दिब्बचक्खु  
                 पञ्ञाचक्खु अनुत्तरं ।  
                 एतानि तीणि चक्खूनि  
                 अक्खासि पुरिसुत्तमो ॥  
                 मंसचक्खुस्स उप्पादो  
                 मग्गो दिब्बस्स चक्खुनो ।  
                 यतो ञाणं उदपादि  
                 पञ्ञाचक्खु अनुत्तरं ।  
                 यस्स चक्खुस्स पटिलाभा  
                 सब्बदुक्खा पमुच्चतीति ॥  
     अयम्-पि अत्थो वुत्तो भगवता इति मे सुतन्-ति ॥२॥

[पगे ०५३]  
                           वग्गो इइ।, सुत्तṂ ४। ५३  
     ६२। (तिक्। इइ।३) वुत्तं हेतं भगवता वुत्तम्-अरहता ति मे सुतं। तीणि-मानि भिक्खवे इन्द्रियानि। कतमानि तीणि? अनञ्ञातञ्ञस्सामीतिन्द्रियं अञ्ञिन्द्रियं अञ्ञाताविन्द्रियं, इमानि खो भिक्खवे तीणि इन्द्रियानीति। एतमत्थं भगवा अवोच, तत्थेतं इति वुच्चति:  
                 सेखस्स सिक्खमानस्स  
                 उजुमग्गानुसारिनो ।  
                 खयस्मिं पठमं ञाणं  
                 ततो अञ्ञा अनन्तरा ॥  
                 ततो अञ्ञा-विमुत्तस्स  
                 ञाणं वे होति तादिनो ।  
                 अकुप्पा मे विमुत्तीति  
                 भवसंयोजनक्खया ॥  
                 स वे इन्द्रियसम्पन्नो  
                 सन्तो सन्तिपदे रतो ।  
                 धारेति अन्तिमं देहं  
                 जेत्वा मारं सवाहनन्-ति ॥  
     अयम्-पि अत्थो वुत्तो भगवता इति मे सुतन्-ति ॥३॥  
     ६३। (तिक्। इइ।४) वुत्तं हेतं भगवता वुत्तम्-अरहता ति मे सुतं। तयो मे भिक्खवे अद्धा। कतमे तयो? अतीतो अद्धा अनागतो अद्धा पच्चुप्पन्नो अद्धा, इमे खो भिक्खवे तयो अद्धा ति। एतम्-अत्थं भगवा अवोच, तत्थेतं इति वुच्चति:  
                 अक्खेय्यसञ्ञिनो सत्ता  
                 अक्खेय्यस्मिं पतिट्ठिता ।

[पगे ०५४]  
५४ इतिवुत्तकṂ, तिकनिपातो,  
                 अक्खेय्यं अपरिञ्ञाय  
                 योगम्-आयन्ति मच्चुनो ॥  
                 अक्खेय्यञ्च परिञ्ञाय  
                 अक्खातारं न मञ्ञति ।  
                 फुट्ठो विमोक्खो मनसा  
                 सन्तिपदम्-अनुत्तरं ॥  
                 स वे अक्खेय्यसम्पन्नो  
                 सन्तो सन्तिपदे रतो ।  
                 सङ्खाय सेवी धम्मट्ठो  
                 सङ्खं नोपेति वेदगू-ति ॥  
     अयम्-पि अत्थो वुत्तो भगवता इति मे सुतन्-ति ॥४॥  
     ६४। (तिक्। इइ।५) वुत्तं हेतं भगवता वुत्तम्-अरहता ति मे सुतं। तीणि-मानि भिक्खवे दुच्चरितानि।  
कतमानि तीणि? कायदुच्चरितं वचीदुच्चरितं मनोदुच्चरितं, इमानि खो भिक्खवे तीणि दुच्चरितानीति। एतमत्थं भगवा अवोच, तत्थेतं इति वुच्चति:  
                 कायदुच्चरितं कत्वा  
                 वचीदुच्चरितानि च ।  
                 मनोदुच्चरितं कत्वा  
                 यञ्चञ्ञं दोससञ्ञितं ॥

[पगे ०५५]  
                           वग्गो इइ।, सुत्तṂ ७। ५५  
                 अकत्वा कुसलं कम्मं  
                 कत्वानाकुसलं बहुं ।  
                 कायस्स भेदा दुप्पञ्ञो  
                 निरयं सो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥५॥  
     ६५। (तिक्। इइ।६) वुत्तं हेतं भगवता वुत्तम्-अरहता ति मे सुतं। तीणि-मानि भिक्खवे सुचरितानि। कतमानि तीणि? कायसुचरितं वचीसुचरितं मनोसुचरितं, इमानि खो भिक्खवे तीणि सुचरितानीति। एतम्-अत्थं भगवा अवोच, तत्थेतं इति वुच्चति:  
                 कायदुच्चरितं हित्वा  
                 वचीदुच्चरितानि च ।  
                 मनोदुच्चरितं हित्वा  
                 यञ्चञ्ञं दोससञ्ञितं ॥  
                 अकत्वाकुसलं कम्मं  
                 कत्वान कुसलं बहुं ।  
                 कायस्स भेदा सप्पञ्ञो  
                 सग्गं सो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥६॥  
     ६६। (तिक्। इइ।७) वुत्तं हेतं भगवता वुत्तम्-अरहता ति मे सुतं। तीणि-मानि भिक्खवे सोचेय्यानि। कतमानि तीणि? कायसोचेय्यं वचीसोचेय्यं मनोसोचेय्यं, इमानि खो भिक्खवे तीणि सोचेय्यानीति। एतम्-अत्थं भगवा अवोच, तत्थेतं इति वुच्चति:  
                 कायसुचिं वाचासुचिं  
                 चेतोसुचिं-अनासवं ।

[पगे ०५६]  
५६ इतिवुत्तकṂ, तिकनिपातो,  
                 सुचिसोचेय्यसम्पन्नं  
                 आहु सब्बपहायिनन्-ति ॥  
     अयम्-पि अत्थो वुत्तो भगवता इति मे सुतन्-ति ॥७॥  
     ६७। (तिक्। इइ।८) वुत्तं हेतं भगवता वुत्तम्-अरहता ति मे सुतं। तीणि-मानि भिक्खवे मोनेय्यानि। कतमानि तीणि? कायमोनेय्यं वचीमोनेय्यं मनोमोनेय्यं, इमानि खो भिक्खवे तीणि मोनेय्यानीति। एतम्-अत्थं भगवा अवोच, तत्थेतं इति वुच्चति:  
                 कायमुनिं वाचामुनिं  
                 मनोमुनिम्-अनासवं ।  
                 मुनिमोनेय्यसम्पन्नं  
                 आहु निण्हातपापकन्-ति ॥  
     अयम्-पि अत्थो वुत्तो भगवता इति मे सुतन्-ति ॥८॥  
     ६८। (तिक्। इइ।९) वुत्तं हेतं भगवता वुत्तमरहता ति मे सुतं। यस्स कस्सचि भिक्खवे रागो अप्पहीनो दोसो अप्पहीनो मोहो अप्पहीनो, अयं वुच्चति भिक्खवे बन्धो मारस्स, {पटिमुक्क्ऽअस्स} मारपासो, यथाकामकरणीयो च पापिमतो। यस्स कस्सचि भिक्खवे रागो पहीनो दोसो पहीनो मोहो पहीनो, अयं वुच्चति भिक्खवे अबन्धो मारस्स, {ओमुक्क्ऽअस्स} मारपासो, न-यथाकामकरणीयो च पापिमतो ति। एतम्-अत्थं भगवा अवोच, तत्थेतं इति वुच्चति:

[पगे ०५७]  
                           वग्गो इइ।, सुत्तṂ १०। ५७  
                 यस्स रागो च दोसो च  
                 अविज्जा च विराजिता ।  
                 तं भावितत्तञ्ञतरं  
                 ब्रह्मभूतं तथागतं ।  
                 बुद्धं वेरभयातीतं  
                 आहु सब्बपहायिनन्-ति ॥  
     अयम्-पि अत्थो वुत्तो भगवता इति मे सुतन्-ति ॥९॥  
     ६९। (तिक्। इइ।१०) वुत्तं हेतं भगवता वुत्तमरहता ति मे सुतं। यस्स कस्सचि भिक्खवे भिक्खुस्स वा भिक्खुनिया वा रागो अप्पहीनो दोसो अप्पहीनो मोहो अप्पहीनो, अयं वुच्चति भिक्खवे न अतरि समुद्दं सऊमिं सवीचिं सावट्टं सगहं सरक्खसं। यस्स कस्सचि भिक्खवे भिक्खुस्स वा भिक्खुनिया वा रागो पहीनो दोसो पहीनो मोहो पहीनो, अयं वुच्चति भिक्खवे अतरि समुद्दं सऊमिं सवीचिं सावट्टं सगहं सरक्खसं, तिण्णो पारङ्गतो थले तिट्ठति ब्राह्मणो ति। एतम्-अत्थं भगवा अवोच, तत्थेतं इति वुच्चति:  
                 यस्स रागो च दोसो च  
                 अविज्जा च विराजिता ।  
                 सो-मं समुद्दं सगहं सरक्खसं  
                 ऊमिभयं दुत्तरम्-अच्चतारि ॥

[पगे ०५८]  
५८ इतिवुत्तकṂ, तिकनिपातो,  
                 सङ्गातिगो मच्चुजहो निरूपधि  
                 पहासि दुक्खं अपुनब्भवाय ।  
                 अत्थङ्गतो सो न समानम्-एति  
                 अमोहयि मच्चुराजन्-ति ब्रूमीति ॥  
     अयम्-पि अत्थो वुत्तो भगवता इति मे सुतन्-ति ॥१०॥  
                         दुतियो वग्गो।  
                            उद्दानं।  
     पुञ्ञं (६०) चक्खु (६१) अथ्-इन्द्रिया (६२) अद्धा (६३) चरितं दुवे (६४,६५) सुचि (६६) । मुने (६७) अथ राग दुवे (६८,६९) पुन वग्गम्-आहु दुतियम्-उत्तमन्-ति ॥  
     ७०। (तिक्। इइइ।१) वुत्तं हेतं भगवता वुत्तम्-अरहता ति मे सुतं। दिट्ठा मया भिक्खवे सत्ता कायदुच्चरितेन समन्नागता वचीदुच्चरितेन समन्नागता मनोदुच्चरितेन समन्नागता, अरियानं उपवादका, मिच्छादिट्ठिका मिच्छादिट्ठिकम्मसमादाना, ते कायस्स भेदा परम्मरणा अपायं दुग्गतिं विनिपातं निरयं उपपन्ना। तं खो पनाहं भिक्खवे नाञ्ञस्स समणस्स वा ब्राह्मणस्स वा सुत्वा वदामि: दिट्ठा मया भिक्खवे सत्ता कायदुच्चरितेन समन्नागता वचीदुच्चरितेन समन्नागता मनोदुच्चरितेन समन्नागता,

[पगे ०५९]  
                           वग्गो इइइ।, सुत्तṂ २। ५९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अरियानं उपवादका, मिच्छादिट्ठिका मिच्छादिट्ठिकम्मसमादाना, ते कायस्स भेदा परम्-मरणा अपायं दुग्गतिं विनिपातं निरयं उपपन्ना। अपि च भिक्खवे यद्-एव सामं ञातं सामं दिट्ठं सामं विदितं तद्-एवाहं वदामि:  
दिट्ठा मया भिक्खवे सत्ता कायदुच्चरितेन समन्नागता वचीदुच्चरितेन समन्नागता मनोदुच्चरितेन समन्नागता, अरियानं उपवादका, मिच्छादिट्ठिका मिच्छादिट्ठिकम्मसमादाना, ते कायस्स भेदा परम्-मरणा अपायं दुग्गतिं विनिपातं निरयं उपपन्ना ति। एतम्-अत्थं भगवा अवोच, तत्थेतं इति वुच्चति:  
                 मिच्छा मनं पणिधाय  
                 मिच्छा वाचं अभासिय ।  
                 मिच्छा कम्मानि कत्वान  
                 कायेन इध पुग्गलो ॥  
                 अप्पस्सुतो अपुञ्ञकरो  
                 अप्पस्मिं इध जीविते ।  
                 कायस्स भेदा दुप्पञ्ञो  
                 निरयं सो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥१॥  
     ७१। (तिक्। इइइ।२) वुत्तं हेतं भगवता वुत्तम्-अरहता ति मे सुतं। दिट्ठा मया भिक्खवे सत्ता कायसुचरितेन समन्नागता वचीसुचरितेन समन्नागता मनोसुचरितेन समन्नागता अरियानं अनुपवादका सम्मादिट्ठिका सम्मादिट्ठिकम्मसमादाना,

[पगे ०६०]  
६० इतिवुत्तकṂ, तिकनिपातो।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ते कायस्स भेदा परम्-मरणा सुगतिं सग्गं लोकं उपपन्ना। तं खो पनाहं भिक्खवे नाञ्ञस्स समणस्स वा ब्राह्मणस्स वा सुत्वा वदामि: दिट्ठा मया भिक्खवे सत्ता कायसुचरितेन समन्नागता वचीसुचरितेन समन्नागता मनोसुचरितेन समन्नागता अरियानं अनुपवादका सम्मादिट्ठिका सम्मादिट्ठिकम्मसमादाना, ते कायस्स भेदा परम्-मरणा सुगतिं सग्गं लोकं उपपन्ना। अपि च भिक्खवे यद्-एव सामं ञातं सामं दिट्ठं सामं विदितं तद्-एवाहं वदामि: दिट्ठा मया भिक्खवे सत्ता कायसुचरितेन समन्नागता वचीसुचरितेन समन्नागता मनोसुचरितेन समन्नागता अरियानं अनुपवादका सम्मादिट्ठिका सम्मादिट्ठिकम्मसमादाना, ते कायस्स भेदा परम्-मरणा सुगतिं सग्गं लोकं उपपन्ना ति। एतम्-अत्थं भगवा अवोच, तत्थेतं इति वुच्चति:  
                 सम्मा मनं पणिधाय  
                 सम्मा वाचं अभासिय ।  
                 सम्मा कम्मानि कत्वान  
                 कायेन इध पुग्गलो ॥  
                 बहुस्सुतो पुञ्ञकरो  
                 अप्पस्मिं इध जीविते ।  
                 कायस्स भेदा सप्पञ्ञो  
                 सग्गं सो उपपज्जतीति ॥  
     अयम्-पि अत्थो वुत्तो भगवता इति मे सुतन्-ति ॥२॥

[पगे ०६१]  
                           वग्गो इइइ।, सुत्तṂ ४। ६१  
     ७२। (तिक्। इइइ।३) वुत्तं हेतं भगवता वुत्तम्-अरहता ति मे सुतं। तिस्सो इमा भिक्खवे निस्सरणिया धातुयो। कतमा तिस्सो? कामानम्-एतं निस्सरणं यद्-इदं नेक्खम्मं, रूपानम्-एतं निस्सरणं यदिदं आरुप्पं, यं खो पन किञ्चि भूतं सङ्खतं पटिच्चसमुप्पन्नं निरोधो तस्स निस्सरणं। इमा खो भिक्खवे तिस्सो निस्सरणिया धातुयो ति। एतम्-अत्थं भगवा अवोच, तत्थेतं इति वुच्चति:  
                 कामनिस्सरणं ञत्वा  
                 रूपानञ्च अतिक्कमं ।  
                 सब्बसङ्खारसमथं  
                 फुसं आतापी सब्बदा ॥  
                 स वे सम्मद्दसो भिक्खु  
                 यतो तत्थ विमुच्चति ।  
                 अभिञ्ञावोसितो सन्तो  
                 स वे योगातिगो मुनी-ति ॥  
     अयम्-पि अत्थो वुत्तो भगवता इति मे सुतन्-ति ॥३॥  
     ७३। (तिक्। इइइ।४) वुत्तं हेतं भगवता वुत्तम्-अरहता ति मे सुतं।

[पगे ०६२]  
६२ इतिवुत्तकṂ, तिकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] रूपेहि भिक्खवे अरूपा सन्ततरा, अरूपेहि निरोधो सन्ततरो ति। एतम्-अत्थं भगवा अवोच, तत्थेतं इति वुच्चति:  
                 ये च रूपूपगा सत्ता  
                 ये च अरूपट्ठायिनो ।  
                 निरोधं अप्पजानन्ता  
                 आगन्तारो पुनब्भवं ॥  
                 ये च रूपे परिञ्ञाय  
                 अरूपेसु {सुसण्ठिता} ।  
                 निरोधे ये विमुच्चन्ति  
                 ते जना मच्चुहायिनो ॥  
                 कायेन अमतं धातुं  
                 फस्सयित्वा निरूपधिं ।  
                 उपधिप्पटिनिस्सग्गं  
                 सच्छिकत्वा अनासवो ।  
                 देसेति सम्मासम्बुद्धो  
                 असोकं विरजं पदन्-ति ॥  
     अयम्-पि अत्थो वुत्तो भगवता इति मे सुतन्-ति ॥४॥  
     ७४। (तिक्। इइइ।५) वुत्तं हेतं भगवता वुत्तम्-अरहता ति मे सुतं। तयो-मे भिक्खवे पुत्ता सन्तो संविज्जमाना लोकस्मिं।

[पगे ०६३]  
                           वग्गो इइइ।, सुत्तṂ ५। ६३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कतमे तयो? अतिजातो अनुजातो अवजातो ति। कथञ्च भिक्खवे पुत्तो अतिजातो होति? इध भिक्खवे पुत्तस्स मातापितरो होन्ति, न बुद्धं सरणं गता, न धम्मं सरणं गता, न सङ्घं सरणं गता, पाणातिपाता अप्पटिविरता अदिन्नादाना अप्पटिविरता, कामेसु मिच्छाचारा अप्पटिविरता, मुसावादा अप्पटिविरता, सुरामेरयमज्जपमादट्ठाना अप्पटिविरता, दुस्सीला पापधम्मा, पुत्तो च नेसं होति, बुद्धं सरणं गतो, धम्मं सरणं गतो, सङ्घं सरणं गतो, पाणातिपाता पटिविरतो, अदिन्नादाना पटिविरतो, कामेसु मिच्छाचारा पटिविरतो, मुसावादा पटिविरतो, सुरामेरयमज्जपमादट्ठाना पटिविरतो, सीलवा कल्याणधम्मो: एवं खो भिक्खवे पुत्तो अतिजातो होति। -- कथञ्च भिक्खवे पुत्तो अनुजातो होति?  
इध भिक्खवे पुत्तस्स मातापितरो होन्ति, बुद्धं सरणं गता, धम्मं सरणं गता, सङ्घं सरणं गता, पाणातिपाता पटिविरता, अदिन्नादाना पटिविरता, कामेसु मिच्छाचारा पटिविरता, मुसावादा पटिविरता, सुरामेरयमज्जपमादट्ठाना पटिविरता, सीलवन्तो कल्याणधम्मा, पुत्तो पि नेसं होति, बुद्धं सरणं गतो, धम्मं सरणं गतो, सङ्घं सरणं गतो, पाणातिपाता पटिविरतो, अदिन्नादाना पटिविरतो, कामेसु मिच्छाचारा पटिविरतो, मुसावादा पटिविरतो, सुरामेरयमज्जपमादट्ठाना पटिविरतो, सीलवा कल्याणधम्मो: एवं खो भिक्खवे पुत्तो अनुजातो होति। -- कथञ्च भिक्खवे पुत्तो अवजातो होति?  
इध भिक्खवे पुत्तस्स मातापितरो होन्ति, बुद्धं सरणं गता, धम्मं सरणं गता, सङ्घं सरणं गता, पाणातिपाता पटिविरता, अदिन्नादाना पटिविरता, कमेसु मिच्छाचारा पटिविरता, मुसावादा पटिविरता, सुरामेरयमज्जपमादट्ठाना पटिविरता, सीलवन्तो कल्याणधम्मा, पुत्तो च नेसं होति, न बुद्धं सरणं गतो, न धम्मं सरणं गतो, न सङ्घं सरणं गतो, पाणातिपाता अप्पटिविरतो, अदिन्नादाना अप्पटिविरतो, कामेसु मिच्छाचारा अप्पटिविरतो,

[पगे ०६४]  
६४ इतिवुत्तकṂ, तिकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मुसावादा अप्पटिविरतो, सुरामेरयमज्जपमादट्ठाना अप्पटिविरतो, दुस्सीलो पापधम्मो:  
एवं खो भिक्खवे पुत्तो अवजातो होति। -- इमे खो भिक्खवे तयो पुत्ता सन्तो संविज्जमाना लोकस्मिन्-ति। एतमत्थं भगवा अवोच, तत्थेतं इति वुच्चति:  
                 अतिजातं अनुजातं  
                 पुत्तम्-इच्छन्ति पण्डिता ।  
                 अवजातं न इच्छन्ति  
                 यो होति कुलगन्धनो ॥  
                 एते खो पुत्ता लोकस्मिं  
                 ये भवन्ति उपासका ।  
                 सद्धासीलेन सम्पन्ना  
                 वदञ्ञू वीतमच्छरा ।  
                 चन्दो अब्भघना मुत्तो  
                 परिसासु विरोचरे ति ॥  
     अयम्-पि अत्थो वुत्तो भगवता इति मे सुतन्-ति ॥५॥  
     ७५। (तिक्। इइइ।६) वुत्तं हेतं भगवता वुत्तम्-अरहता ति मे सुतं। तयो-मे भिक्खवे पुग्गला सन्तो संविज्जमाना लोकस्मिं। कतमे तयो? अवुट्ठिकसमो पदेसवस्सी सब्बत्थाभिवस्सी। -- कथञ्च भिक्खवे पुग्गलो अवुट्ठिकसमो होति? इध भिक्खवे एकच्चो पुग्गलो सब्बेसञ्ञेव न दाता होति, समणब्राह्मणकपणिद्धिकवनिब्बकयाचकानं अन्नं पानम् वत्थं यानं मालागन्धविलेपनं सेय्यावसथपदीपेय्यं,

[पगे ०६५]  
                           वग्गो इइइ।, सुत्तṂ ६। ६५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एवं खो भिक्खवे पुग्गलो अवुट्ठिकसमो होति। -- कथञ्च भिक्खवे पुग्गलो पदेसवस्सी होति? इध भिक्खवे एकच्चो पुग्गलो एकच्चानं दाता होति, एकच्चानं न दाता होति, समणब्राह्मणकपणिद्धिकवनिब्बकयाचकानं अन्नं पानं वत्थं यानं मालागन्धविलेपनं सेय्यावसथपदीपेय्यं, एवं खो भिक्खवे पुग्गलो पदेसवस्सी होति। -- कथञ्च भिक्खवे पुग्गलो सब्बत्थाभिवस्सी होति? इध भिक्खवे एकच्चो पुग्गलो सब्बेसं देति, समणब्राह्मणकपणिद्धिकवनिब्बकयाचकानं अन्नं पानं वत्थं यानं मालागन्धविलेपनं सेय्यावसथपदीपेय्यं, एवं खो भिक्खवे पुग्गलो सब्बत्थाभिवस्सी होति। -- इमे खो भिक्खवे तयो पुग्गला सन्तो संविज्जमाना लोकस्मिन्-ति। -- एतम्-अत्थं भगवा अवोच, तत्थेतं इति वुच्चति:  
                 न समणे न ब्राह्मणे  
                 न कपणिद्धिके न वनिब्बके ।  
                 लद्धान संविभाजेति

[पगे ०६६]  
६६ इतिवुत्तकṂ, तिकनिपातो,  
                 अन्नं पानञ्च भोजनं ।  
                 तं वे अवुट्ठिकसमो ति  
                 आहु नं पुरिसाधमं ॥  
                 एकच्चानं न ददाति  
                 एकच्चानं पवेच्छति ।  
                 तं वे पदेसवस्सीति  
                 आहु मेधाविनो जना ॥  
                 सुभिक्खवाचो पुरिसो  
                 सब्बभूतानुकम्पको ।  
                 आमोदमानो पकिरेति  
                 देथ देथा-ति भासति ॥  
                 यथापि मेघो थनयित्वा  
                 गज्जयित्वा पवस्सति ।  
                 थलं निन्नञ्च पूरेति  
                 अभिसन्दन्तो वारिना ।  
                 एवम्-एव इध्-एकच्चो  
                 पुग्गलो होति तादिसो ॥  
                 धम्मेन संहरित्वान  
                 उट्ठानाधिगतं धनं ।

[पगे ०६७]  
                           वग्गो इइइ।, सुत्तṂ। ७। ६७  
                 तप्पेति अन्नपानेन  
                 सम्मा सत्ते वनिब्बके ति ॥  
     अयम्-पि अत्थो वुत्तो भगवता इति मे सुतन्-ति ॥६॥  
     ७६। (तिक्। इइइ।७) वुत्तं हेतं भगवता वुत्तम्-अरहता ति मे सुतं। तीणि-मानि भिक्खवे सुखानि पत्थयमानो सीलं रक्खेय्य पण्डितो। कतमानि तीणि? पसंसा मे आगच्छतू-ति सीलं रक्खेय्य पण्डितो, भोगा मे उप्पज्जन्तू-ति सीलं रक्खेय्य पण्डितो, कायस्स भेदा परम्मरणा सुगतिं सग्गं लोकं उपपज्जिस्सामीति सीलं रक्खेय्य पण्डितो। इमानि खो भिक्खवे तीणि सुखानि पत्थयमानो सीलं रक्खेय्य पण्डितो ति। एतम्-अत्थं भगवा अवोच, तत्थेतं इति वुच्चति:  
                 सीलं रक्खेय्य मेधावी  
                 पत्थयानो तयो सुखे ।  
                 पसंसं वित्तलाभञ्च  
                 पेच्च सग्गे पमोदनं ॥  
                 अकरोन्तो पि चे पापं  
                 करोन्तम्-उपसेवति ।  
                 सङ्कियो होति पापस्मिं  
                 अवण्णो चस्स रूहति ॥  
                 यादिसं कुरुते मित्तं  
                 यादिसं चुपसेवति ।

[पगे ०६८]  
६८ इतिवुत्तकṂ, तिकनिपातो,  
                 स वे तादिसको होति  
                 सहवासो हि तादिसो ॥  
                 सेवमानो सेवमानं  
                 सम्फुट्ठो सम्फुसं परं ।  
                 सरो {दिड्ढो} कलापं व  
                 अलित्तम्-उपलिम्पति ।  
                 उपलेपभया धीरो  
                 नेव पापसखा सिया ॥  
                 पूतिमच्छं कुसग्गेन  
                 यो नरो उपनय्हति ।  
                 कुसा पि पूति वायन्ति  
                 एवं बालूपसेवना ॥  
                 तगरञ्च पलासेन  
                 यो नरो उपनय्हति ।  
                 पत्ता पि सुरभि वायन्ति  
                 एवं धीरूपसेवना ॥  
                 तस्मा पलासपुटस्सेव  
                 ञत्वा {सम्पाकम्}-अत्तनो ।  
                 असन्ते नुपसेवेय्य

[पगे ०६९]  
                           वग्गो इइइ।, सुत्तṂ ९। ६९  
                 सन्ते सेवेय्य पण्डितो ।  
                 असन्तो निरयं नेन्ति  
                 सन्तो पापेन्ति सुग्गतिन्-ति ॥  
     अयम्-पि अत्थो वुत्तो भगवता इति मे सुतन्-ति ॥७॥  
     ७७। (तिक्। इइइ।८) वुत्तं हेतं भगवता वुत्तम्-अरहता ति मे सुतं। भिन्दन्तायं भिक्खवे कायो, विञ्ञाणं विरागधम्मं, सब्बे उपधी अनिच्चा दुक्खा विपरिणामधम्मा ति। एतम्-अत्थं भगवा अवोच, तत्थेतं इति वुच्चति:  
                 कायञ्च भिन्दन्तं ञत्वा  
                 विञ्ञाणञ्च {विरागिकं} ।  
                 उपधीसु भयं दिस्वा  
                 जातिमरणम्-अज्झगा ।  
                 सम्पत्वा परमं सन्तिं  
                 कालं कङ्खति भावितत्तो ति ॥  
     अयम्-पि अत्थो वुत्तो भगवता इति मे सुतन्-ति ॥८॥  
     ७८। (तिक्। इइइ।९) वुत्तं हेतं भगवता वुत्तमरहता ति मे सुतं।

[पगे ०७०]  
७० इतिवुत्तकṂ, तिकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] धातुसो भिक्खवे सत्ता सत्तेहि सद्धिं संसन्दन्ति समेन्ति, हीनाधिमुत्तिका सत्ता हीनाधिमुत्तिकेहि सत्तेहि सद्धिं संसन्दन्ति समेन्ति, कल्याणाधिमुत्तिका सत्ता कल्याणाधिमुत्तिकेहि सत्तेहि सद्धिं संसन्दन्ति समेन्ति। अतीतम्-पि भिक्खवे अद्धानं धातुसो सत्ता सत्तेहि सद्धिं संसन्दिंसु समिंसु, हीनाधिमुत्तिका सत्ता हीनाधिमुत्तिकेहि सत्तेहि सद्धिं संसन्दिंसु समिंसु, कल्याणाधिमुत्तिका सत्ता कल्याणाधिमुत्तिकेहि सत्तेहि सद्धिं संसन्दिंसु समिंसु। अनागतम्-पि भिक्खवे अद्धानं धातुसो-व सत्ता सत्तेहि सद्धिं संसन्दिस्सन्ति समेस्सन्ति: हीनाधिमुत्तिका सत्ता हीनाधिमुत्तिकेहि सत्तेहि सद्धिं संसन्दिस्सन्ति समेस्सन्ति, कल्याणाधिमुत्तिका सत्ता कल्याणाधिमुत्तिकेहि सत्तेहि सद्धिं संसन्दिस्सन्ति समेस्सन्ति। एतरहि पि भिक्खवे पच्चुप्पन्नं अद्धानं धातुसो-व सत्ता सत्तेहि सद्धिं संसन्दन्ति समेन्ति: हीनाधिमुत्तिका सत्ता हीनाधिमुत्तिकेहि सत्तेहि सद्धिं संसन्दन्ति समेन्ति, कल्याणाधिमुत्तिका सत्ता कल्याणाधिमुत्तिकेहि सत्तेहि सद्धिं संसन्दन्ति समेन्तीति। एतम्-अत्थं भगवा अवोच, तत्थेतं इति वुच्चति:  
                 संसग्गा वनथो जातो  
                 असंसग्गेन छिज्जति ।

[पगे ०७१]  
                           वग्गो इइइ।, सुत्तṂ १०। ७१  
                 परित्तं दारुम्-आरुय्ह  
                 यथा सीदे महण्णवे ।  
                 एवं कुसीतम्-आगम्म  
                 साधुजीवी पि सीदति ॥  
                 तस्मा तं परिवज्जेय्य  
                 कुसीतं हीनवीरियं ।  
                 पविवित्तेहि अरियेहि  
                 पहितत्तेहि झायिभि ।  
                 निच्चं आरद्धविरियेहि  
                 पण्डितेहि सहा वसे ति ॥  
     अयम्-पि अत्थो वुत्तो भगवता इति मे सुतन्-ति ॥९॥  
     ७९। (तिक्। इइइ।१०) वुत्तं हेतं भगवता वुत्तमरहता ति मे सुतं। तयो-मे भिक्खवे धम्मा सेखस्स भिक्खुनो परिहानाय संवत्तन्ति। कतमे तयो? इध भिक्खवे सेखो भिक्खु कम्मारामो होति कम्मरतो कम्मारामतम्-अनुयुत्तो, भस्सारामो होति भस्सरतो भस्सारामतम्-अनुयुत्तो, निद्दारामो होति निद्दारतो निद्दारामतम्-अनुयुत्तो। इमे खो भिक्खवे तयो धम्मा सेखस्स भिक्खुनो परिहानाय संवत्तन्ति। तयो-मे भिक्खवे धम्मा सेखस्स भिक्खुनो अपरिहानाय संवत्तन्ति। कतमे तयो? इध भिक्खवे सेखो भिक्खु न कम्मारामो होति न कम्मरतो न कम्मारामतम्-अनुयुत्तो, न भस्सारामो होति न भस्सरतो न भस्सारमतम्-अनुयुत्तो, न निद्दारामो होति न निद्दारतो न निद्दारामतम्-अनुयुत्तो।

[पगे ०७२]  
७२ इतिवुत्तकṂ, तिकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इमे खो भिक्खवे तयो धम्मा सेखस्स भिक्खुनो अपरिहानाय संवत्तन्तीति। एतम्-अत्थं भगवा अवोच, तत्थेतं इति वुच्चति:  
                 कम्मारामो भस्सरतो  
                 निद्दारामो च उद्धतो ।  
                 अभब्बो तादिसो भिक्खु  
                 फुट्ठुं सम्बोधिम्-उत्तमं ॥  
                 तस्मा हि अप्पकिच्च्-अस्स  
                 अप्पमिद्धो अनुद्धतो ।  
                 भब्बो सो तादिसो भिक्खु  
                 फुट्ठुं सम्बोधिम्-उत्तमन्-ति ॥  
     अयम्-पि अत्थो वुत्तो भगवता इति मे सुतन्-ति ॥१०॥  
                         ततियो वग्गो।  
                            उद्दानं  
        द्वे दिट्ठि (७०,७१) निस्सरणं (७२) रूपं (७३)  
        पुत्तो (७४) अवुट्ठिकेन (७५) च ।  
        सुखा (७६) च भिन्दना (७७) धातु (७८)  
        परिहानेन (७९) ते दसा-ति ॥  
     ८०। (तिक्। इव्।१) वुत्तं हेतं भगवता वुत्तम्-अरहता ति मे सुतं। तयो-मे भिक्खवे अकुसल वितक्का। कतमे तयो? अनवञ्ञत्तिपटिसंयुत्तो वितक्को, लाभसक्कारसिलोकपटिसंयुत्तो वितक्को, परानुद्दयतापटिसंयुत्तो वितक्को। इमे खो भिक्खवे तयो अकुसलवितक्का ति।

[पगे ०७३]  
                           वग्गो इव्।, सुत्तṂ २। ७३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एतम्-अत्थं भगवा अवोच, तत्थेतं इति वुच्चति:  
                 अनवञ्ञत्तिसंयुत्तो  
                 लाभसक्कारगारवो ।  
                 सहनन्दि अमच्चेहि  
                 आरा संयोजनक्खया ॥  
                 यो च पुत्ते पसुं हित्वा  
                 विवासो सङ्गहानि च ।  
                 भब्बो सो तादिसो भिक्खु  
                 फुट्ठुं सम्बोधिम्-उत्तमन्-ति ॥१॥  
     ८१। (तिक्। इव्।२) दिट्ठा मया भिक्खवे सत्ता सक्कारेन अभिभूता परियादिन्नचित्ता कायस्स भेदा परम्-मरणा अपायं दुग्गतिं विनिपातं निरयं उपपन्ना; दिट्ठा मया भिक्खवे सत्ता असक्कारेन अभिभूता परियादिन्नचित्ता कायस्स भेदा परम्-मरणा अपायं दुग्गतिं विनिपातं निरयं उपपन्ना; दिट्ठा मया भिक्खवे सत्ता सक्कारेन च असक्कारेन च तदुभयेन अभिभूता परियादिन्नचित्ता कायस्स भेदा परम्-मरणा अपायं दुग्गतिं विनिपातं निरयं उपपन्ना।

[पगे ०७४]  
७४ इतिवुत्तकṂ, तिकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तं खो पनाहं भिक्खवे न अञ्ञस्स समणस्स वा ब्राह्मणस्स वा सुत्वा वदामि: दिट्ठा मया भिक्खवे सत्ता सक्कारेन अभिभूता परियादिन्नचित्ता कायस्स भेदा परम्-मरणा अपायं दुग्गतिं विनिपातं निरयं उपपन्ना; दिट्ठा मया भिक्खवे सत्ता असक्कारेन अभिभूता परियादिन्नचित्ता कायस्स भेदा परम्-मरणा अपायं दुग्गतिं विनिपातं निरयं उपपन्ना; दिट्ठा मया भिक्खवे सत्ता सक्कारेन च असक्कारेन च तदुभयेन अभिभूता परियादिन्नचित्ता कायस्स भेदा परम्-मरणा अपायं दुग्गतिं विनिपातं निरयं उपपन्ना। अपि च भिक्खवे यद्-एव मे सामञ्-ञातं सामं दिट्ठं सामं विदितं तदेवाहं वदामि: दिट्ठा मया भिक्खवे सत्ता सक्कारेन अभिभूता परियादिन्नचित्ता कायस्स भेदा परम्-मरणा अपायं दुग्गतिं विनिपातं निरयं उपपन्ना; दिट्ठा मया भिक्खवे सत्ता असक्कारेन अभिभूता परियादिन्नचित्ता कायस्स भेदा परम्-मरणा अपायं दुग्गतिं विनिपातं निरयं उपपन्ना; दिट्ठा मया भिक्खवे सत्ता सक्कारेन च असक्कारेन च तदुभयेन अभिभूता परियादिन्नचित्ता कायस्स भेदा परम्-मरणा अपायं दुग्गतिं विनिपातं निरयं उपपन्ना ति।  
                 यस्स सक्करीयमानस्स  
                 असक्कारेन चूभयं ।  
                 समाधि न विकम्पति  
                 {अप्पमाणविहारिनो} ॥  
                 तं झायिनं साततिकं

[पगे ०७५]  
                           वग्गो इव्।, सुत्तṂ ३। ७५  
                 सुखुमदिट्ठिविपस्सकं ।  
                 उपादानक्खयारामं  
                 आहु सप्पुरिसो इतीति ॥२॥  
     ८२। (तिक्। इव्।३) तयो-मे भिक्खवे देवेसु देवसद्दा निच्छरन्ति समया समयं उपादाय। कतमे तयो?  
यस्मिं भिक्खवे समये अरियसावको केसमस्सुं ओहारेत्वा कासायानि वत्थानि अच्छादेत्वा अगारस्मा अनगारियं पब्बज्जाय चेतेति, तस्मिं भिक्खवे समये देवेसु देवसद्दो निच्छरति: एसो अरियसावको मारेन सद्धिं सङ्गामाय चेतेतीति। अयं भिक्खवे पठमो देवेसु देवसद्दो निच्छरति समया समयं उपादाय।  
पुन च परं भिक्खवे यस्मिं समये अरियसावको सत्तन्नं बोधिपक्खियानं धम्मानं भावनानुयोगम्-अनुयुत्तो विहरति, तस्मिं भिक्खवे समये देवेसु देवसद्दो निच्छरति: एसो अरियसावको मारेन सद्धिं सङ्गामेतीति। अयं भिक्खवे दुतियो देवेसु देवसद्दो निच्छरति समया समयं उपादाय। पुन च परं भिक्खवे यस्मिं समये अरियसावको आसवानं खया अनासवं चेतोविमुत्तिं पञ्ञाविमुत्तिं दिट्ठे-व धम्मे सयं अभिञ्ञा सच्छिकत्वा उपसम्पज्ज विहरति, तस्मिं भिक्खवे समये देवेसु देवसद्दो निच्छरति: एसो अरियसावको विजितसङ्गामो, तम्-एव सङ्गामसीसं अभिविजिय अज्झावसतीति। अयं भिक्खवे ततियो देवेसु देवसद्दो निच्छरति समया समयं उपादाय। इमे खो भिक्खवे तयो देवेसु देवसद्दा निच्छरन्ति समया समयं उपादाया-ति।

[पगे ०७६]  
७६ इतिवुत्तकṂ, तिकनिपातो,  
                 दिस्वा विजितसङ्गामं  
                 सम्मासम्बुद्धसावकं ।  
                 देवता पि नमस्सन्ति  
                 महन्तं वीतसारदं ॥  
                 नमो ते पुरिसाजञ्ञ  
                 यो त्वं दुज्जयम्-अज्झभू ।  
                 जेत्वान मच्चुनो सेनं  
                 विमोक्खेन अनावरं ॥  
                 इति हेतं नमस्सन्ति  
                 देवता पत्तमानसं ।  
                 तञ्हि तस्स नमस्सन्ति  
                 येन मच्चुवसं वजे ति ॥३॥  
     ८३। (तिक्। इव्।४) यदा भिक्खवे देवो देवकाया चवन-धम्मो होति पञ्च पुब्बनिमित्तानि पातुभवन्ति: माला मिलायन्ति, वत्थानि किलिस्सन्ति, कच्छेहि सेदा मुच्चन्ति, काये दुब्बण्णियं ओक्कमति, सके देवो देवासने नाभिरमतीति। तं-एनं भिक्खवे देवा चवनधम्मो अयं देवपुत्तो ति इति विदित्वा तीहि वाचाहि अनुमोदन्ति: इतो भो सुगतिं गच्छ, सुगतिं गन्त्वा सुलद्धलाभं लभ,

[पगे ०७७]  
                           वग्गो इव्।, सुत्तṂ ४। ७७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सुलद्धलाभं लभित्वा सुप्पतिट्ठितो भवाहीति। एवं वुत्ते अञ्ञतरो भिक्खु भगवन्तं एतद्-अवोच: किन्नु खो भन्ते देवानं सुगतिगमनसङ्खातं, किञ्च भन्ते देवानं सुलद्धलाभसङ्खातं, किं पन भन्ते देवानं सुप्पतिट्ठितसङ्खातन्-ति? मनुस्सत्तं खो भिक्खवे देवानं सुगतिगमनसङ्खातं। यं मनुस्सभूतो समानो तथागतप्पवेदिते धम्मविनये सद्धं पटिलभति, इदं खो भिक्खवे देवानं सुलद्धलाभसङ्खातं। सा खो पनस्स सद्धा निविट्ठा होति, मूलजाता पतिट्ठिता, दऌहा असंहारिया समणेन वा ब्राह्मणेन वा देवेन वा मारेन वा ब्रह्मुना वा केनचि वा लोकस्मिं, इदं खो भिक्खवे देवानं सुप्पतिट्ठितसङ्खातन्-ति।  
                 यदा देवो देवकाया  
                 चवति आयुसङ्खया ।  
                 तयो सद्दा निच्छरन्ति  
                 देवानं अनुमोदतं ॥  
                 इतो भो सुगतिं गच्छ  
                 मनुस्सानं सहव्यतं ।  
                 मनुस्सभूतो सद्धम्मे  
                 लभ सद्धं अनुत्तरं ॥  
                 सा ते सद्धा {निविट्ठाऽस्स}  
                 मूलजाता पतिट्ठिता ।

[पगे ०७८]  
७८ इतिवुत्तकṂ, तिकनिपातो,  
                 यावजीवं असंहीरा  
                 सद्धम्मे सुप्पवेदिते ॥  
                 कायदुच्चरितं हित्वा  
                 वचीदुच्चरितानि च ।  
                 मनोदुच्चरितं हित्वा  
                 यञ्चञ्ञं दोससञ्ञितं ॥  
                 कायेन कुसलं कत्वा  
                 वाचाय कुसलं बहुं ।  
                 मनसा कुसलं कत्वा  
                 अप्पमाणं निरूपधि ॥  
                 ततो ओपधिकं पुञ्ञं  
                 कत्वा दानेन तं बहुं ।  
                 अञ्ञे पि मच्चे सद्धम्मे  
                 ब्रह्मचरिये निवेसये ॥  
                 इमाय अनुकम्पाय  
                 देवा देवं यदा विदू ।  
                 चवन्तं अनुमोदन्ति  
                 एहि देव पुनप्पुनन्-ति ॥४॥  
     ८४। (तिक्। इव्।५) तयो-मे पुग्गला लोके उप्पज्जमाना उप्पज्जन्ति बहुजनहिताय बहुजनसुखाय लोकानुकम्पाय, अत्थाय हिताय सुखाय देवमनुस्सानं। कतमे तयो? इध भिक्खवे तथागतो लोके उप्पज्जति अरहं, सम्मासम्बुद्धो, विज्जाचरणसम्पन्नो, सुगतो, लोकविदू,

[पगे ०७९]  
                           वग्गो इव्।, सुत्तṂ ५। ७९  
अनुत्तरो पुरिसदम्मसारथि, सत्था देवमनुस्सानं, बुद्धो, भगवा। सो धम्मं देसेति आदिकल्याणं मज्झे कल्याणं परियोसानकल्याणं, सात्थं सव्यञ्जनं केवलपरिपुण्णं परिसुद्धं ब्रह्मचरियं पकासेति। अयं भिक्खवे पठमो पुग्गलो लोके उप्पज्जमानो उप्पज्जति बहुजनहिताय बहुजनसुखाय लोकानुकम्पाय, अत्थाय हिताय सुखाय देवमनुस्सानं।  
पुन च परं भिक्खवे तस्स्-एव सत्थु सावको अरहं होति खीणासवो वुसितवा कतकरणीयो, ओहितभारो अनुप्पत्तसदत्थो परिक्खीणभवसंयोजनो सम्मदञ्ञाविमुत्तो। सो धम्मं देसेति आदिकल्याणं मज्झे कल्याणं परियोसानकल्याणं, सात्थं सव्यञ्जनं केवलपरिपुण्णं परिसुद्धं ब्रह्मचरियं पकासेति।  
अयम्-पि भिक्खवे दुतियो पुग्गलो लोके उप्पज्जमानो उप्पज्जति बहुजनहिताय बहुजनसुखाय लोकानुकम्पाय, अत्थाय हिताय सुखाय देवमनुस्सानं। पुन च परं भिक्खवे तस्स्-एव सत्थु सावको सेखो होति पाटिपदो बहुस्सुतो सीलवतूपपन्नो। सो पि धम्मं देसेति आदिकल्याणं मज्झे कल्याणं परियोसानकल्याणं, सात्थं सव्यञ्जनं केवलपरिपुण्णं परिसुद्धं ब्रह्मचरियं पकासेति। अयम्-पि भिक्खवे ततियो पुग्गलो लोके उप्पज्जमानो उप्पज्जति बहुजनहिताय बहुजनसुखाय लोकानुकम्पाय, अत्थाय हिताय सुखाय देवमनुस्सानं। इमे खो भिक्खवे तयो पुग्गला लोके उप्पज्जमाना उप्पज्जन्ति बहुजनहिताय बहुजनसुखाय लोकानुकम्पाय, अत्थाय हिताय सुखाय देवमनुस्सानन्-ति।  
                 सत्था हि लोके पठमो महेसि  
                 तस्स्-अन्वयो सावको भावितत्तो ।

[पगे ०८०]  
८० इतिवुत्तकṂ, तिकनिपातो,  
                 अथापरो पाटिपदो पि सेखो  
                 बहुस्सुतो सीलवतूपपन्नो ॥  
                 एते तयो देवमनुस्ससेट्ठा  
                 पभङ्करा धम्मम्-उदीरयन्ता ।  
                 अपावुणन्ति अमतस्स द्वारं  
                 योगा पमोचेन्ति बहुजनं ते ॥  
                 ये सत्थवाहेन अनुत्तरेन  
                 सुदेसितं मग्गम्-अनुक्कमन्ति ।  
                 इध्-एव दुक्खस्स करोन्ति अन्तं  
                 ये अप्पमत्ता सुगतस्स सासने ति ॥५॥  
     ८५। (तिक्। इव्।६) असुभानुपस्सी भिक्खवे कायस्मिं विहरथ, आनापानसति च वो अज्झत्तं परिमुखं सूपट्ठिता होतु, सब्बसङ्खारेसु अनिच्चानुपस्सिनो विहरथ। असुभानुपस्सीनं भिक्खवे कायस्मिं विहरतं यो सुभाय धातुया रागानुसयो सो पहीयति। आनापानसतिया अज्झत्तं परिमुखं सूपट्ठिताय ये बाहिरा वितक्कासया विघातपक्खिका ते न होन्ति।

[पगे ०८१]  
                           वग्गो इव्।, सुत्तṂ ७। ८१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सब्बसङ्खारेसु अनिच्चानुपस्सीनं विहरतं या अविज्जा सा पहीयति, या विज्जा सा उप्पज्जातीति।  
                 असुभानुपस्सी कायस्मिं  
                 आनापाने पतिस्सतो ।  
                 सब्बसङ्खारसमथं  
                 पस्सं आतापी सब्बदा ॥  
                 स वे सम्मद्दसो भिक्खु  
                 यतो तत्थ विमुच्चति ।  
                 अभिञ्ञावोसितो सन्तो  
                 स वे योगातिगो मुनी-ति ॥६॥  
     ८६। (तिक्। इव्।७) धम्मानुधम्मपटिपन्नस्स भिक्खुनो अयम्-अनुधम्मो होति, वेय्याकरणाय धम्मानुधम्मपटिपन्नो ऽयन्-ति, भासमानो धम्मञ्ञेव भासति नो अधम्मं, वितक्कयमानो वा धम्मवितक्कञ्ञेव वितक्केति नो अधम्मवितक्कं, तद्-उभयं अभिनिवज्जेत्वा उपेक्खको विहरति सतो सम्पजानो ति।

[पगे ०८२]  
८२ इतिवुत्तकṂ, तिकनिपातो,  
                 धम्मारामो धम्मरतो  
                 धम्मं अनुविचिन्तयं ।  
                 धम्मं अनुस्सरं भिक्खु  
                 सद्धम्मा न परिहायति ॥  
                 चरं वा यदि वा तिट्ठं  
                 निसिन्नो उदवा सयं ।  
                 अज्झत्तं समयं चित्तं  
                 सन्तिम्-एवाधिगच्छतीति ॥७॥  
     ८७। (तिक्। इव्।८) तयो-मे भिक्खवे अकुसलवितक्का अन्धकरणा अचक्खुकरणा अञ्ञाणकरणा पञ्ञानिरोधिका विघातपक्खिका अनिब्बानसंवत्तनिका। कतमे तयो? कामवितक्को भिक्खवे अन्धकरणो अचक्खुकरणो अञ्ञाणकरणो पञ्ञानिरोधिको विघातपक्खिको अनिब्बानसंवत्तनिको। व्यापादवितक्को भिक्खवे अन्धकरणो अचक्खुकरणो अञ्ञाणकरणो पञ्ञानिरोधिको विघातपक्खिको अनिब्बानसंवत्तनिको। विहिंसावितक्को भिक्खवे अन्धकरणो अचक्खुकरणो अञ्ञाणकरणो पञ्ञानिरोधिको विघातपक्खिको अनिब्बानसंवत्तनिको।  
इमे खो भिक्खवे तयो अकुसलवितक्का अन्धकरणा अचक्खुकरणा अञ्ञाणकरणा पञ्ञानिरोधिका विघातपक्खिका अनिब्बानसंवत्तनिका। तयो-मे भिक्खवे कुसलवितक्का अनन्धकरणा चक्खुकरणा ञाणकरणा पञ्ञावुद्धिका अविघातपक्खिका निब्बानसंवत्तनिका। कतमे तयो? नेक्खम्मवितक्को भिक्खवे अनन्धकरणो चक्खुकरणो ञाणकरणो पञ्ञावुद्धिको अविघातपक्खिको निब्बानसंवत्तनिको।  
अव्यापादवितक्को भिक्खवे अनन्धकरणो चक्खुकरणो ञाणकरणो पञ्ञावुद्धिको अविघातपक्खिको निब्बानसंवत्तनिको। अविहिंसावितक्को भिक्खवे अनन्धकरणो चक्खुकरणो ञाणकरणो पञ्ञावुद्धिको अविघातपक्खिको निब्बानसंवत्तनिको।

[पगे ०८३]  
                           वग्गो इव्।, सुत्तṂ ९। ८३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इमे खो भिक्खवे तयो कुसलवितक्का अनन्धकरणा चक्खुकरणा ञाणकरणा पञ्ञावुद्धिका अविघातपक्खिका निब्बानसंवत्तनिका ति।  
                 तयो वितक्के कुसले वितक्कये  
                 तयो पन अकुसले निराकरे ।  
                 स वे वितक्कानि विचारितानि  
                 समेति वुट्ठीव रजं समूहतं ।  
                 स वे वितक्कूपसमेन चेतसा  
                 इधेव सो सन्तिपदं समज्झगा ति ॥८॥  
     ८८। (तिक्। इव्।९) तयो-मे भिक्खवे अन्तरा मला अन्तरा अमित्ता अन्तरा सपत्ता अन्तरा वधका अन्तरा पच्चत्थिका।  
कतमे तयो? लोभो भिक्खवे अन्तरा मलो अन्तरा अमित्तो अन्तरा सपत्तो अन्तरा वधको अन्तरा पच्चत्थिको।  
दोसो भिक्खवे अन्तरा मलो अन्तरा अमित्तो अन्तरा सपत्तो अन्तरा वधको अन्तरा पच्चत्थिको। मोहो भिक्खवे अन्तरा मलो अन्तरा अमित्तो अन्तरा सपत्तो अन्तरा वधको अन्तरा पच्चत्थिको। इमे खो भिक्खवे तयो अन्तरा मला अन्तरा अमित्ता अन्तरा सपत्ता अन्तरा वधका अन्तरा पच्चत्थिका ति।  
                 अनत्थजननो लोभो  
                 लोभो चित्तप्पकोपनो ।  
                 भयम्-अन्तरतो जातं  
                 तं जनो नावबुज्झति ॥

[पगे ०८४]  
८४ इतिवुत्तकṂ, तिकनिपातो,  
                 लुद्धो अत्थं न जानाति  
                 लुद्धो धम्मं न पस्सति ।  
                 अन्धं तमं तदा होति  
                 यं लोभो सहते नरं ॥  
                 यो च लोभं पहन्त्वान  
                 लोभनेय्ये न लुब्भति ।  
                 लोभो पहीयते तम्हा  
                 उदबिन्दु व पोक्खरा ॥  
                 अनत्थजननो दोसो  
                 दोसो चित्तप्पकोपनो ।  
                 भयम्-अन्तरतो जातं  
                 तं जनो नावबुज्झति ॥  
                 दुट्ठो अत्थं न जानाति  
                 दुट्ठो धम्मं न पस्सति ।  
                 अन्धं तमं तदा होति  
                 यं दोसो सहते नरं ॥  
                 यो च दोसं पहन्त्वान  
                 दोसनेय्ये न दुस्सति ।  
                 दोसो पहीयते तम्हा  
                 तालपक्कं व बन्धना ॥  
                 अनत्थजननो मोहो  
                 मोहो चित्तप्पकोपनो ।  
                 भयम्-अन्तरतो जातं  
                 तं जनो नावबुज्झति ॥  
                 मूऌहो अत्थं न जानाति  
                 मूऌहो धम्मं न पस्सति ।  
                 अन्धं तमं तदा होति  
                 यं मोहो सहते नरं ॥

[पगे ०८५]  
                           वग्गो इव्।, सुत्तṂ १०। ८५  
                 यो च मोहं पहन्त्वान  
                 मोहनेय्ये न मुय्हति ।  
                 मोहं विहन्ति सो सब्बं  
                 आदिच्चो व्-उदयं तमन्-ति ॥९॥  
     ८९। (तिक्। इव्।१०) वुत्तं हेतं भगवता वुत्तमरहता ति मे सुतं। तीहि भिक्खवे असद्धम्मेहि अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो। कतमेहि तीहि? पापिच्छताय भिक्खवे अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो। पापमित्तताय भिक्खवे अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो। सति खो पन उत्तरिकरणीये ओरमत्तकेन विसेसाधिगमेन च अन्तरा वोसानं आपादि। इमेहि खो भिक्खवे तीहि असद्धम्मेहि अभिभूतो परियादिन्नचित्तो देवदत्तो आपायिको नेरयिको कप्पट्ठो अतेकिच्छो ति। एतम्-अत्थं भगवा अवोच, तत्थेतं इति वुच्चति:  
                 मा जातु कोचि लोकस्मिं  
                 पापिच्छो उपपज्जथ ।  
                 तदमिना पि जानाथ  
                 पापिच्छानं यथा गति ॥

[पगे ०८६]  
८६ इतिवुत्तकṂ, तिकनिपातो,  
                 पण्डितो ति समञ्ञातो  
                 भावितत्तो ति सम्मतो ।  
                 जलं व यससा अट्ठा  
                 देवदत्तो ति मे सुतं ॥  
                 सो पमादम्-अनुचिण्णो  
                 आपज्ज नं तथागतं ।  
                 अवीचिनिरयं पत्तो  
                 चतुद्वारं भयानकं ॥  
                 अदुट्ठस्स हि यो दुब्भे  
                 पापकम्मं अकुब्बतो ।  
                 तम्-एव पापं फुस्सेति  
                 दुट्ठचित्तं अनादरं ॥  
                 समुद्दं विसकुम्भेन  
                 यो मञ्ञेय्य पदूसितुं ।  
                 न सो तेन पदूसेय्य  
                 तस्मा हि उदधी महा ॥  
                 एवम्-एतं तथागतं  
                 यो वादेन विहिंसति ।

[पगे ०८७]  
                           वग्गो व्।, सुत्तṂ १। ८७  
                 सम्मग्गतं सन्तचित्तं  
                 वादो तम्हि न रूहति ॥  
                 तादिसं मित्तं कुब्बेथ  
                 तञ्च सेवेय्य पण्डितो ।  
                 यस्स मग्गानुगो भिक्खु  
                 खयं दुक्खस्स पापुणे ति ॥  
     अयम्-पि अत्थो वुत्तो भगवता इति मे सुतन्-ति ॥१०॥  
                        चतुत्थो वग्गो।  
                        तस्स उद्दानं:  
     वितक्क (८०) सक्कार (८१) सद्द (८२) चवमान (८३) लोके (८४) असुभं (८५) । धम्म (८६) अन्धकार (८७) मलं (८८) देवदत्तेन (८९) ते दसा-ति ॥  
     ९०। * (तिक्। व्।१) वुत्तं हेतं भगवता वुत्तम्-अरहता ति मे सुतं। तयो-मे भिक्खवे अग्गप्पसादा। कतमे तयो? यावता भिक्खवे सत्ता अपदा वा द्विपदा वा चतुप्पदा वा बहुप्पदा वा रूपिनो वा अरूपिनो वा सञ्ञिनो वा असञ्ञिनो वा नेवसञ्ञिनासञ्ञिनो वा, तथागतो तेसं अग्गम्-अक्खायति यद्-इदं अरहं सम्मासम्बुद्धो।

[पगे ०८८]  
८८ इतिवुत्तकṂ, तिकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ये भिक्खवे बुद्धे पसन्ना अग्गे ते पसन्ना, अग्गे खो पन पसन्नानं अग्गो विपाको होति। यावता भिक्खवे धम्मा सङ्खता वा असङ्खता वा विरागो तेसं अग्गम्-अक्खायति, यद्-इदं मदनिम्मद्दनो पिपासविनयो आलयसमुग्घातो वट्टुपच्छेदो तण्हक्खयो विरागो निरोधो निब्बानं। ये भिक्खवे विरागे धम्मे पसन्ना अग्गे ते पसन्ना, अग्गे खो पन पसन्नानं अग्गो विपाको होति। यावता भिक्खवे सङ्घा वा गणा वा, तथागतसावकसङ्घो तेसं अग्गम्-अक्खायति, यद्-इदं चत्तारि पुरिसयुगानि अट्ठ पुरिसपुग्गला, एस भगवतो सावकसङ्घो आहुनेय्यो पाहुणेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्स। ये भिक्खवे सङ्घे पसन्ना अग्गे ते पसन्ना, अग्गे खो पन पसन्नानं अग्गो विपाको होति। इमे खो भिक्खवे तयो अग्गप्पसादा ति। एतम्-{अत्थं} भगवा अवोच, तत्थेतं इति वुच्चति:  
                 अग्गतो वे पसन्नानं  
                 अग्गं धम्मं विजानतं ।  
                 अग्गे बुद्धे पसन्नानं  
                 दक्खिणेय्ये अनुत्तरे ॥  
                 अग्गे धम्मे पसन्नानं  
                 विरागूपसमे सुखे ।  
                 अग्गे सङ्घे पसन्नानं  
                 पुञ्ञक्खेत्ते अनुत्तरे ॥

[पगे ०८९]  
                           वग्गो व्।, सुत्तṂ २। ८९  
                 अग्गस्मिं दानं ददतं  
                 अग्गं पुञ्ञं पवड्ढति ।  
                 अग्गं आयु च वण्णो च  
                 यसो कित्ति सुखं बलं ॥  
                 अग्गस्स दाता मेधावी  
                 अग्गधम्मसमाहितो ।  
                 देवभूतो मनुस्सो वा  
                 अग्गप्पत्तो पमोदतीति ॥  
     अयम्-पि अत्थो वुत्तो भगवता इति मे सुतन्-ति ॥१॥  
     ९१। (तिक्। व्।२) अन्तम्-इदं भिक्खवे जीविकानं यद्-इदं पिण्डोल्यं, अभिलापायं भिक्खवे लोकस्मिं पिण्डोलो विचरसि पत्तपाणीति। तञ्च खो एतं भिक्खवे कुलपुत्ता उपेन्ति अत्थवसिका अत्थवसं पटिच्च, नेव राजाभिनीता न चोराभिनीता न इणट्ठा न भयट्ठा न {आजीविकापकता,।} अपिच खो ओतिण्णम्हा जातिया जराय मरणेन सोकेहि परिदेवेहि दुक्खेहि दोमनस्सेहि उपायासेहि दुक्खाभिकिण्णा दुक्खपरेता, अप्पेव नाम इमस्स केवलस्स दुक्खक्खन्धस्स अन्तकिरिया पञ्ञायेथा ति। एवं पब्बजितो चायं भिक्खवे कुलपुत्तो

[पगे ०९०]  
९० इतिवुत्तकṂ, तिकनिपातो,  
सो च होति अभिज्झालू कामेसु तिब्बसारागो व्यापन्नचित्तो पदुट्ठमनसङ्कप्पो मुट्ठस्सति असम्पजानो असमाहितो विब्भन्तचित्तो पाकतिन्द्रियो। सेय्यथा पि भिक्खवे छवालातं उभतो पदित्तं मज्झे गूथगतं नेव गामे कट्ठत्थं फरति न अरञ्ञे, तथूपमाहं भिक्खवे इमं पुग्गलं वदामि, गिहिभोगा च परिहीनो सामञ्ञत्थञ्च न परिपूरेतीति।  
                 गिहिभोगा च परिहीनो  
                 सामञ्ञत्थञ्च दुब्भगो ।  
                 परिधंसमानो पकिरेति  
                 छवालातं व नस्सति ॥  
                 सेय्यो अयोगुऌओ भुत्तो  
                 तत्तो अग्गिसिखूपमो ।  
                 यञ्चे भुञ्जेय्य दुस्सीलो  
                 रट्ठपिण्डं असञ्ञतो ति ॥२॥  
     ९२। (तिक्। व्।३) सङ्घाटिकण्णे चे पि भिक्खवे भिक्खु गहेत्वा पिट्ठितो अनुबन्धो अस्स पादे पादं निक्खिपन्तो सो च होति अभिज्झालू कामेसु तिब्बसारागो व्यापन्नचित्तो पदुट्ठमनसङ्कप्पो मुट्ठस्सति असम्पजानो असमाहितो विब्भन्तचित्तो पाकतिन्द्रियो,

[पगे ०९१]  
                           वग्गो व्।, सुत्तṂ ३। ९१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अथ खो सो आरका व मय्हं अहञ्च तस्स। तं किस्स हेतु? धम्मं हि सो भिक्खवे भिक्खु न पस्सति धम्मं अपस्सन्तो न मं पस्सति। योजनसते चे पि सो भिक्खवे भिक्खु विहरेय्य, सो च होति अनभिज्झालू कामेसु न तिब्बसारागो अव्यापन्नचित्तो अप्पदुट्ठमनसङ्कप्पो उपट्ठितसति सम्पजानो समाहितो एकग्गचित्तो संवुतिन्द्रियो, अथ खो सो सन्तिके व मय्हं अहञ्च तस्स। तं किस्स हेतु? धम्मं हि सो भिक्खवे भिक्खु पस्सति, धम्मं पस्सन्तो मं पस्सतीति।  
                 अनुबन्धो पि चे अस्स  
                 महिच्छो व विघातवा ।  
                 एजानुगो अनेजस्स  
                 निब्बुतस्स अनिब्बुतो ।  
                 गिद्धो सो वीतगेधस्स  
                 पस्स यावञ्च आरका ॥  
                 यो च धम्मम्-अभिञ्ञाय  
                 धम्मम्-अञ्ञाय पण्डितो ।

[पगे ०९२]  
९२ इतिवुत्तकṂ, तिकनिपातो,  
                 रहदो व निवातो च  
                 अनेजो वुपसम्मति ॥  
                 अनेजो सो अनेजस्स  
                 निब्बुतस्स च निब्बुतो ।  
                 अगिद्धो वीतगेधस्स  
                 पस्स यावञ्च सन्तिके ति ॥३॥  
     ९३। (तिक्। व्।४) तयो-मे भिक्खवे अग्गी। कतमे तयो? रागग्गि, दोसग्गि, मोहग्गि। इमे खो भिक्खवे तयो अग्गीति।  
                 रागग्गि दहति मच्चे  
                 रत्ते कामेसु मुच्छिते ।  
                 दोसग्गि पन व्यापन्ने  
                 नरे पाणातिपातिनो ॥  
                 मोहग्गि पन सम्मूऌहे  
                 अरियधम्मे अकोविदे ।  
                 एते अग्गी अजानन्ता  
                 सक्कायाभिरता पजा ॥  
                 ते वड्ढयन्ति निरयं  
                 तिरच्छानञ्च योनियो ।

[पगे ०९३]  
                           वग्गो व्।, सुत्तṂ ५। ९३  
                 असुरं पेत्तिविसयञ्च  
                 अमुत्ता मारबन्धना ॥  
                 ये च रत्तिं दिवा युत्ता  
                 सम्मासम्बुद्धसासने ।  
                 ते निब्बापेन्ति रागग्गिं  
                 निच्चं असुभसञ्ञिनो ॥  
                 दोसग्गिं पन मेत्ताय  
                 निब्बापेन्ति नरुत्तमा ।  
                 मोहग्गिं पन पञ्ञाय  
                 यायं निब्बेधगामिनी ॥  
                 ते निब्बापेत्वा निपका  
                 रत्तिन्दिवम्-अतन्दिता ।  
                 असेसं परिनिब्बन्ति  
                 असेसं दुक्खम्-अच्चगुं ॥  
                 अरियद्दसा वेदगुनो  
                 सम्मद्-अञ्ञाय पण्डिता ।  
                 जातिक्खयम्-अभिञ्ञाय  
                 नागच्छन्ति पुनब्भवन्-ति ॥४॥  
     ९४। (तिक्। व्।५) तथा तथा भिक्खवे भिक्खु उपपरिक्खेय्य,

[पगे ०९४]  
९४ इतिवुत्तकṂ, तिकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यथा यथा उपपरिक्खतो बहिद्धा चस्स विञ्ञाणं अविक्खित्तं होति अविसटं अज्झत्तं असण्ठितं {अनुपादाय न परितस्सेय्य} अनुपादाय अपरितस्सतो आयतिं जातिजरामरणदुक्खसमुदयसम्भवो न होतीति।  
                 सत्तसङ्गपहीनस्स  
                 नेत्तिच्छिन्नस्स भिक्खुनो ।  
                 विक्खीणो जातिसंसारो  
                 नत्थि तस्स पुनब्भवो ति ॥५॥  
     ९५। (तिक्। व्।६) तिस्सो इमा भिक्खवे कामुपपत्तियो। कतमा तिस्सो? पच्चुपट्ठितकामा निम्मानरतिनो परनिम्मितवसवत्तिनो। इमा खो भिक्खवे तिस्सो कामुपपत्तियो ति।  
                 पच्चुपट्ठितकामा च  
                 ये देवा वसवत्तिनो ।  
                 निम्मानरतिनो देवा  
                 ये चञ्ञे कामभोगिनो ॥  
                 इत्थभावञ्ञथाभावं  
                 {संसारं नातिवत्तति}  
                 कामभोगेसु पण्डितो ।  
                 सब्बे परिच्चजे कामे  
                 ये दिब्बा ये च मानुसा ॥

[पगे ०९५]  
                           वग्गो व्।, सुत्तṂ ७। ९५  
                 पियरूपसातगधितं  
                 छेत्वा सोतं दुरच्चयं ।  
                 असेसं परिनिब्बन्ति  
                 असेसं दुक्खम्-अच्चगुं ॥  
                 अरियद्दसा वेदगुनो  
                 सम्मद्-अञ्ञाय पण्डिता ।  
                 जातिक्खयम्-अभिञ्ञाय  
                 नागच्छन्ति पुनब्भवन्-ति ॥६॥  
     ९६। (तिक्। व्।७) कामयोगयुत्तो भिक्खवे भवयोगयुत्तो आगामी होति आगन्ता इत्थत्तं; कामयोगविसञ्ञुत्तो भिक्खवे भवयोगयुत्तो अनागामी होति अनागन्ता इत्थत्तं; कामयोगविसञ्ञुत्तो भिक्खवे भवयोगविसञ्ञुत्तो अरहा होति खीणासवो ति।  
                 कामयोगेन सञ्ञुत्ता  
                 भवयोगेन चूभयं ।

[पगे ०९६]  
९६ इतिवुत्तकṂ, तिकनिपातो,  
                 सत्ता गच्छन्ति संसारं  
                 जातिमरणगामिनो ॥  
                 ये च कामे पहन्त्वान  
                 अप्पत्ता आसवक्खयं ।  
                 भवयोगेन सञ्ञुत्ता  
                 अनागामीति वुच्चरे ॥  
                 ये च खो छिन्नसंसया  
                 खीणमानपुनब्भवा ।  
                 ते वे पारङ्गता लोके  
                 ये पत्ता आसवक्खयन्-ति ॥७॥  
                         ततियभाणवारं।  
     ९७। (तिक्। व्।८) कल्याणसीलो भिक्खवे भिक्खु कल्याणधम्मो कल्याणपञ्ञो इमस्मिं धम्मविनये केवली वुसितवा उत्तमपुरिसो ति वुच्चति। कथञ्च भिक्खवे भिक्खु कल्याणसीलो होति? इध भिक्खवे भिक्खु सीलवा होति पातिमोक्खसंवरसंवुतो विहरति, आचारगोचरसम्पन्नो अनुमत्तेसु वज्जेसु भयदस्सावी समादाय सिक्खति सिक्खापदेसु, एवं खो भिक्खवे भिक्खु कल्याणसीलो होति। इति कल्याणसीलो। कल्याणधम्मो च कथं होति? इध भिक्खवे भिक्खु सत्तन्नं बोधिपक्खिकानं धम्मानं भावनानुयोगम्-अनुयुत्तो विहरति, एवं खो भिक्खवे भिक्खु कल्याणधम्मो होति। इति कल्याणसीलो कल्याणधम्मो। कल्याणपञ्ञो च कथं होति?

[पगे ०९७]  
                           वग्गो व्।, सुत्तṂ ८। ९७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इध भिक्खवे भिक्खु आसवानं खया अनासवं चेतोविमुत्तिं पञ्ञाविमुत्तिं दिट्ठे व धम्मे सयं अभिञ्ञाय सच्छिकत्वा उपसम्पज्ज विहरति, एवं खो भिक्खवे भिक्खु कल्याणपञ्ञो होति। इति कल्याणसीलो कल्याणधम्मो कल्याणपञ्ञो इमस्मिं धम्मविनये केवली वुसितवा उत्तमपुरिसो ति वुच्चतीति।  
                 यस्स कायेन वाचाय  
                 मनसा नत्थि दुक्कटं ।  
                 तं वे कल्याणसीलो ति  
                 आहु भिक्खुं हिरीमतं ॥  
                 यस्स धम्मा सुभाविता  
                 पत्तसम्बोधिगामिनो ।  
                 तं वे कल्याणधम्मो ति  
                 आहु भिक्खुं अनुस्सदं ॥  
                 यो दुक्खस्स पजानाति  
                 इधेव खयम्-अत्तनो ।  
                 तं वे कल्याणपञ्ञो ति  
                 आहु भिक्खुं अनासवं ॥  
                 तेहि धम्मेहि सम्पन्नं  
                 अनीघं छिन्नसंसयं ।  
                 असितं सब्बलोकस्स  
                 आहु सब्बप्पहायिनन्-ति ॥८॥

[पगे ०९८]  
९८ इतिवुत्तकṂ, तिकनिपातो,  
     ९८ (तिक्। व्।९) * द्वे-मानि भिक्खवे दानानि आमिसदानञ्च धम्मदानञ्च, एतद्-अग्गं भिक्खवे इमेसं द्विन्नं दानानं यद्-इदं धम्मदानं। द्वे-मे भिक्खवे संविभागा आमिससंविभागो च धम्मसंविभागो च, एतद्-अग्गं भिक्खवे इमेसं द्विन्नं संविभागानं यद्-इदं धम्मसंविभागो। द्वे-मे भिक्खवे अनुग्गहा आमिसानुग्गहो च धम्मानुग्गहो च, एतद्-अग्गं भिक्खवे इमेसं द्विन्नं अनुग्गहानं यद्-इदं धम्मानुग्गहो ति।  
                 यम्-आहु दानं परमं अनुत्तरं  
                 यं संविभागं भगवा अवण्णयि ।  
                 अग्गम्हि खेत्तम्हि पसन्नचित्तो  
                 विञ्ञू पजानं को न यजेथ काले ॥  
                 ये चेव भासन्ति सुणन्ति चूभयं  
                 पसन्नचित्ता सुगतस्स सासने ।  
                 तेसं सो अत्थो परमो विसुज्झति  
                 ये अप्पमत्ता सुगतस्स सासने ति ॥९॥  
     ९९ (तिक्। व्।१०) वुत्तं हेतं भगवता वुत्तम्-अरहता ति मे सुतं। धम्मेनाहं भिक्खवे तेविज्जं ब्राह्मणं पञ्ञापेमि, नाञ्ञं लपितलापनमत्तेन।  
कथञ्चाहं भिक्खवे धम्मेन तेविज्जं ब्राह्मणं पञ्ञापेमि नाञ्ञं लपितलापनमत्तेन? -- इध भिक्खवे भिक्खु अनेकविहितं पुब्बेनिवासं अनुस्सरति,

[पगे ०९९]  
                           वग्गो व्।, सुत्तṂ १०। ९९  
सेय्यथीदं एकम्-पि जातिं द्वे पि जातियो तिस्सो पि जातियो चतस्सो पि जातियो पञ्च पि जातियो दस पि जातियो वीसम्-पि जातियो तिंसम्-पि जातियो चत्तालीसम्-पि जातियो पञ्ञासम्-पि जातियो, जातिसतम्-पि जातिसहस्सम्-पि जातिसतसहस्सम्-पि, अनेके पि संवट्टकप्पे अनेके पि विवट्टकप्पे अनेके पि संवट्टविवट्टकप्पे अमुत्रासिं एवन्नामो एवङ्गोत्तो एवम्वण्णो एवमाहारो एवंसुखदुक्खपटिसंवेदी एवमायुपरियन्तो, सो ततो चुतो अमुत्र उदपादिं, तत्रापासिं एवन्नामो एवङ्गोत्तो एवंवण्णो एवमाहारो एवंसुखदुक्खपटिसंवेदी एवमायुपरियन्तो, सो ततो चुतो इधूपपन्नो ति। इति साकारं सौद्देसं अनेकविहितं पुब्बेनिवासं अनुस्सरति। अयमस्स पठमा विज्जा अधिगता होति, अविज्जा विहता विज्जा उप्पन्ना, तमो विहतो आलोको उप्पन्नो, यथा तं अप्पमत्तस्स आतापिनो पहितत्तस्स विहरतो। -- पुन च परं भिक्खवे भिक्खु दिब्बेन चक्खुना विसुद्धेन अतिक्कन्तमानुसकेन सत्ते पस्सति चवमाने उप्पज्जमाने हीने पणीते सुवण्णे दुब्बण्णे सुगते दुग्गते, यथाकम्मूपगे सत्ते पजानाति। इमे वत भोन्तो सत्ता कायदुच्चरितेन समन्नागता वचीदुच्चरितेन समन्नागता मनोदुच्चरितेन समन्नागता, अरियानं उपवादका मिच्छादिट्ठिका मिच्छादिट्ठिकम्मसमादाना, ते कायस्स भेदा परम्-मरणा अपायं दुग्गतिं विनिपातं निरयं उपपन्ना। इमे वा पन भोन्तो सत्ता कायसुचरितेन समन्नागता वचीसुचरितेन समन्नागता मनोसुचरितेन समन्नागता अरियानं अनुपवादका सम्मादिट्ठिका सम्मादिट्ठिकम्मसमादाना,

[पगे १००]  
१०० इतिवुत्तकṂ, तिकनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ते कायस्स भेदा परम्मरणा सुगतिं सग्गं लोकं उपपन्ना ति। इति दिब्बेन चक्खुना विसुद्धेन अतिक्कन्तमानुसकेन --पे-- यथाकम्मूपगे सत्ते पजानाति। अयम्-अस्स दुतिया विज्जा अधिगता होति, अविज्जा विहता विज्जा उप्पन्ना, तमो विहतो आलोको उप्पन्नो, यथा तं अप्पमत्तस्स आतापिनो पहितत्तस्स विहरतो। -- पुन च परं भिक्खवे भिक्खु आसवानं खया अनासवं चेतोविमुत्तिं पञ्ञाविमुत्तिं दिट्ठे व धम्मे सयं अभिञ्ञाय सच्छिकत्वा उपसम्पज्ज विहरति। अयम्-अस्स ततिया विज्जा अधिगता होति, अविज्जा विहता विज्जा उप्पन्ना, तमो विहतो आलोको उप्पन्नो, यथा तं अप्पमत्तस्स आतापिनो पहितत्तस्स विहरतो।  
एवं खो अहं भिक्खवे धम्मेन तेविज्जं ब्राह्मणं पञ्ञापेमि नाञ्ञं लपितलापनमत्तेना-ति। -एतम्-अत्थं भगवा अवोच, तत्थेतं इति वुच्चति:  
                 [पुब्बेनिवासं यो वेदि  
                 सग्गापायञ्च ब्राह्मणं ।  
                 पञ्ञापेमि न च अञ्ञं  
                 लपितलापनमत्तेन ॥]  
                 पुब्बेनिवासं यो वेदि  
                 सग्गापायञ्च पस्सति ।  
                 अथ जातिक्खयं पत्तो  
                 अभिञ्ञावोसितो मुनि ॥

[पगे १०१]  
                      वग्गो व्।, सुत्तṂ १०। १०१  
                 एताहि तीहि विज्जाहि  
                 तेविज्जो होति ब्राह्मणो ।  
                 तम्-अहं वदामि तेविज्जं  
                 नाञ्ञं लपितलापनन्-ति ॥१०॥  
     अयम्-पि अत्थो वुत्तो भगवता इति मे सुतन्-ति ॥१०॥  
                        ॥ पञ्चमो वग्गो ॥  
     तस्स्-उद्दानं:  
     पसाद (९०) जीवित (९१) सङ्घाटि (९२) अग्गि (९३) उपपरिक्खया (९४) । उपपत्ति (९५) काम (९६) कल्याणं (९७) दानं (९८) धम्मेन (९९) ते दसा-ति ॥  
                    ॥ तिकनिपातं निट्ठितं ॥  
     १००। (चत्।१) वुत्तं हेतं भगवता वुत्तम्-अरहता ति मे सुतं। अहम्-अस्मि भिक्खवे ब्राह्मणो याचयोगो सदा पयतपाणि अन्तिमदेहधारो अनुत्तरो भिसक्को सल्लकत्तो। तस्स मे तुम्हे पुत्ता ओरसा मुखतो जाता धम्मजा धम्मनिम्मिता धम्मदायादा नो आमिसदायादा। द्वे-मानि भिक्खवे दानानि आमिसदानञ्च धम्मदानञ्च,

[पगे १०२]  
१०२ इतिवुत्तकṂ, चतुक्कनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एतद्-अग्गं भिक्खवे इमेसं द्विन्नं दानानं यद्-इदं धम्मदानं। द्वेमे भिक्खवे संविभागा, आमिससंविभागो च धम्मसंविभागो च, एतद्-अग्गं भिक्खवे इमेसं द्विन्नं संविभागानं यद्-इदं धम्मसंविभागो।  
द्वे-मे भिक्खवे अनुग्गहा, आमिसानुग्गहो च धम्मानुग्गहो च, एतद्-अग्गं भिक्खवे इमेसं द्विन्नं अनुग्गहानं यद्-इदं धम्मानुग्गहो। द्वे-मे भिक्खवे यागा, आमिसयागो च धम्मयागो च, एतद्-अग्गं भिक्खवे इमेसं द्विन्नं यागानं यद्-इदं धम्मयागो ति। एतम्-अत्थं भगवा अवोच, तत्थेतं इति वुच्चति:  
                 यो धम्मयागं अयजी अमच्छरी  
                 तथागतो सब्बभूतानुकम्पी ।  
                 तं तादिसं देवमनुस्ससेट्ठं  
                 सत्ता नमस्सन्ति भवस्स पारगुन्-ति ॥  
     अयम्--पि अत्थो वुत्तो भगवता इति मे सुतन्-ति ॥१॥  
     १०१। (चत्।२) * चत्तारि-मानि भिक्खवे अप्पानि चेव सुलभानि च तानि च अनवज्जानि। कतमानि चत्तारि?  
पंसुकूलं भिक्खवे चीवरानं अप्पञ्च सुलभञ्च तञ्च अनवज्जं। पिण्डियालोपो भिक्खवे भोजनानं अप्पञ्च सुलभञ्च तञ्च अनवज्जं। रुक्खमूलं भिक्खवे सेनासनानं अप्पञ्च सुलभञ्च तञ्च अनवज्जं।

[पगे १०३]  
                           सुत्तṂ ३। १०३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पूतिमुत्तं भिक्खवे भेसज्जानं अप्पञ्च सुलभञ्च तञ्च अनवज्जं। इमानि खो भिक्खवे चत्तारि अप्पानि चेव सुलभानि च तानि च अनवज्जानि। यतो खो भिक्खवे भिक्खु अप्पेन च तुट्ठो होति सुलभेन च, इमस्साहं अञ्ञतरं सामञ्ञङ्गन्-ति वदामीति।  
                 अनवज्जेन तुट्ठस्स  
                 अप्पेन सुलभेन च ।  
                 न सेनासनम्-आरब्भ  
                 चीवरं पानभोजनं ।  
                 विघातो होति चित्तस्स  
                 दिसा न-प्पटिहञ्ञति ॥  
                 ये चस्स धम्मा अक्खाता  
                 सामञ्ञस्सानुलोमिका ।  
                 अधिग्गहीता तुट्ठस्स  
                 अप्पमत्तस्स भिक्खुनो ति ॥२॥  
     १०२। (चत्।३) जानतो-हं भिक्खवे पस्सतो आसवानं खयं वदामि, नो अजानतो अपस्सतो। किञ्च भिक्खवे जानतो किं पस्सतो आसवानं खयो होति? इदं दुक्खन्-ति भिक्खवे जानतो पस्सतो आसवानं खयो होति,

[पगे १०४]  
१०४ इतिवुत्तकṂ, चतुक्कनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अयं दुक्खसमुदयो ति भिक्खवे जानतो पस्सतो आसवानं खयो होति, अयं दुक्खनिरोधो ति भिक्खवे जानतो पस्सतो आसवानं खयो होति, अयं दुक्खनिरोधगामिनी पटिपदा ति भिक्खवे जानतो पस्सतो आसवानं खयो होति। एवं खो भिक्खवे जानतो पस्सतो आसवानं खयो होतीति।  
                 सेखस्स सिक्खमानस्स  
                 उजुमग्गानुसारिनो ।  
                 खयस्मिं पठमं ञाणं  
                 ततो अञ्ञा अनुत्तरा ॥  
                 ततो अञ्ञा विमुत्तस्स  
                 विमुत्तिञ्ञाणम्-उत्तमं ।  
                 उप्पज्जति खये ञाणं  
                 खीणा संयोजना इति ॥  
                 न त्वेविदं कुसीतेन  
                 बालेन-म्- अविजानता ।  
                 निब्बानं अधिगन्तब्बं  
                 सब्बगन्थपमोचनन्-ति ॥३॥  
     १०३। (चत्।४) ये हि केचि भिक्खवे समणा वा ब्राह्मणा वा इदं दुक्खन्-ति यथाभूतं न-प्पजानन्ति,

[पगे १०५]  
                           सुत्तṂ ४। १०५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अयं दुक्खसमुदयो ति यथाभूतं नप्पजानन्ति, अयं दुक्खनिरोधो ति यथाभूतं नप्पजानन्ति, अयं दुक्खनिरोधगामिनी पटिपदा ति यथाभूतं न-प्पजानन्ति, न ते मे भिक्खवे समणा वा ब्राह्मणा वा समणेसु वा समणसम्मता ब्राह्मणेसु वा ब्राह्मणसम्मता, न च पन्-एते आयस्मन्तो सामञ्ञत्थं वा ब्राह्मञ्ञत्थं वा दिट्ठे व धम्मे सयं अभिञ्ञा सच्छिकत्वा उपसम्पज्ज विहरन्ति।  
ये च खो केचि भिक्खवे समणा वा ब्राह्मणा वा इदं दुक्खन्-ति यथाभूतं पजानन्ति, अयं दुक्खसमुदयो ति यथाभूतं पजानन्ति, अयं दुक्खनिरोधो ति यथाभूतं पजानन्ति, अयं दुक्खनिरोधगामिनी पटिपदा ति यथाभूतं पजानन्ति, ते खो मे भिक्खवे समणा वा ब्राह्मणा वा समणेसु चेव समणसम्मता, ब्राह्मणेसु च ब्राह्मणसम्मता, ते च पन्-आयस्मन्तो सामञ्ञत्थञ्च ब्राह्मञ्ञत्थञ्च दिट्ठे व धम्मे सयं अभिञ्ञा सच्छिकत्वा उपसम्पज्ज विहरन्तीति।

[पगे १०६]  
१०६ इतिवुत्तकṂ, चतुक्कनिपातो,  
                 ये दुक्खं न-प्पजानन्ति  
                 अथो दुक्खस्स सम्भवं ।  
                 यत्थ च सब्बसो दुक्खं  
                 असेसं उपरुज्झति ॥  
                 तञ्च मग्गं न जानन्ति  
                 दुक्खूपसमगामिनं ।  
                 चेतोविमुत्तिहीना ते  
                 अथो पञ्ञाविमुत्तिया ।  
                 अभब्बा ते अन्तकिरियाय  
                 ते वे जातिजरूपगा ॥  
                 ये च दुक्खं पजानन्ति  
                 अथो दुक्खस्स सम्भवं ।  
                 यत्थ च सब्बसो दुक्खं  
                 असेसं उपरुज्झति ॥  
                 तञ्च मग्गं पजानन्ति  
                 दुक्खूपसमगामिनं ।  
                 चेतोविमुत्तिसम्पन्ना  
                 अथो पञ्ञाविमुत्तिया ।  
                 भब्बा ते अन्तकिरियाय  
                 न ते जातिजरूपगा ति ॥  
     १०४। (चत्।५) ये ते भिक्खवे भिक्खु सील सम्पन्ना समाधिसम्पन्ना  
    
[पगे १०७]  
                           सुत्तṂ ५। १०७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पञ्ञासम्पन्ना विमुत्तिसम्पन्ना विमुत्तिञाणदस्सनसम्पन्ना ओवादका विञ्ञापका सन्दस्सका समादपका समुत्तेजका सम्पहंसका अलंसमक्खातारो सद्धम्मस्स, दस्सनम्-पहं भिक्खवे तेसं भिक्खूनं बहूपकारं वदामि, सवनम्-पहं भिक्खवे तेसं भिक्खूनं बहूपकारं वदामि, उपसङ्कमनम्-पहं भिक्खवे तेसं भिक्खूनं बहूपकारं वदामि, पयिरुपासनम्-पहं भिक्खवे तेसं भिक्खूनं बहूपकारं वदामि, अनुस्सरणम्-पहं भिक्खवे तेसं भिक्खूनं बहूपकारं वदामि, अनुपब्बज्जम्-पहं भिक्खवे तेसं भिक्खूनं बहूपकारं वदामि। तं किस्स हेतु? तथारूपे भिक्खवे भिक्खू सेवतो भजतो पयिरुपासतो अपरिपूरो पि सीलक्खन्धो भावनापारिपूरिं गच्छति, अपरिपूरो पि समाधिक्खन्धो भावनापारिपूरिं गच्छति,

[पगे १०८]  
१०८ इतिवुत्तकṂ, चतुक्कनिपातो,  
अपरिपूरो पि पञ्ञक्खन्धो भावनापारिपूरिं गच्छति, अपरिपूरो पि विमुत्तिक्खन्धो भावनापारिपूरिं गच्छति, अपरिपूरो पि विमुत्तिञाणदस्सनक्खन्धो भावनापारिपूरिं गच्छति। एवरूपा च ते भिक्खवे भिक्खू सत्थारो ति पि वुच्चन्ति, सत्थवाहा ति पि वुच्चन्ति, रणञ्जहा ति पि वुच्चन्ति, तमोनुदा ति पि वुच्चन्ति, आलोककरा ति पि वुच्चन्ति, ओभासकरा ति पि वुच्चन्ति, पज्जोतकरा ति पि वुच्चन्ति, उक्काधारा ति पि वुच्चन्ति, पभङ्करा ति पि वुच्चन्ति, अरिया ति पि वुच्चन्ति, चक्खुमन्तो ति पि वुच्चन्तीति।  
                 पामुज्जकरणं ठानं  
                 एवं होति विजानतं ।  
                 यद्-इदं भावितत्तानं  
                 अरियानं धम्मजीविनं ॥  
                 ते जोतयन्ति सद्धम्मं  
                 भासयन्ति पभङ्करा ।  
                 आलोककरणा धीरा  
                 चक्खुमन्तो रणञ्जहा ॥  
                 येसं वे सासनं सुत्वा  
                 सम्मद्-अञ्ञाय पण्डिता ।

[पगे १०९]  
                           सुत्तṂ ७। १०९  
                 जातिक्खयम्-अभिञ्ञाय  
                 नागच्छन्ति पुनब्भवन्-ति ॥५॥  
     १०५। (चत्।६) * चत्तारो-मे भिक्खवे तण्हुप्पादा यत्थ भिक्खुनो तण्हा उप्पज्जमाना उप्पज्जति। कतमे चत्तारो?  
चीवरहेतु वा भिक्खवे भिक्खुनो तण्हा उप्पज्जमाना उप्पज्जति, पिण्डपातहेतु वा भिक्खवे भिक्खुनो तण्हा उप्पज्जमाना उप्पज्जति, सेनासनहेतु वा भिक्खवे भिक्खुनो तण्हा उप्पज्जमाना उप्पज्जति, इतिभवाभवहेतु वा भिक्खवे भिक्खुनो तण्हा उप्पज्जमाना उप्पज्जति।  
इमे खो भिक्खवे चत्तारो तण्हुप्पादा यत्थ भिक्खुनो तण्हा उप्पज्जमाना उप्पज्जतीति।  
                 तण्हादुतियो पुरिसो  
                 दीघम्-अद्धानं संसरं ।  
                 इत्थभावञ्ञथाभावं  
                 संसारं नातिवत्तति ॥  
                 एवम्-आदीनवं ञत्वा  
                 तण्हा दुक्खस्स सम्भवं ।  
                 वीततण्हो अनादानो  
                 सतो भिक्खु परिब्बजे ति ॥६॥  
     १०६। (चत्।७) सब्रह्मकानि भिक्खवे तानि कुलानि येसं पुत्तानं मातापितरो अज्झागारे पूजिता होन्ति।

[पगे ११०]  
११० इतिवुत्तकṂ, चतुक्कनिपातो,  
सपुब्बदेवतानि भिक्खवे तानि कुलानि येसं पुत्तानं मातापितरो अज्झागारे पूजिता होन्ति। सपुब्बाचरियानि भिक्खवे तानि कुलानि येसं पुत्तानं मातापितरो अज्झागारे पूजिता होन्ति। साहुनेय्यकानि भिक्खवे तानि कुलानि येसं पुत्तानं मातापितरो अज्झागारे पूजिता होन्ति।  
ब्रह्मा ति भिक्खवे मातापितूनं एतं अधिवचनं।  
पुब्बदेवता ति भिक्खवे मातापितूनं एतं अधिवचनं। पुब्बाचरिया ति भिक्खवे मातापितूनं एतं अधिवचनं। आहुनेय्या ति भिक्खवे मातापितूनं एतं अधिवचनं। तं किस्स हेतु? बहूपकारा भिक्खवे मातापितरो पुत्तानं, आपादका पोसका इमस्स लोकस्स दस्सेतारो ति।  
                 ब्रह्मा ति मातापितरो  
                 पुब्बाचरिया ति वुच्चरे ।  
                 आहुनेय्या च पुत्तानं  
                 पजाय अनुकम्पका ॥  
                 तस्मा हि ने नमस्सेय्य  
                 सक्करेय्य च पण्डितो ।

[पगे १११]  
                           सुत्तṂ ८। १११  
                 अन्नेन अथो पानेन  
                 वत्थेन सयनेन च ।  
                 उच्छादनेन न्हापनेन  
                 पादानं धोवनेन च ॥  
                 ताय नं पारिचरियाय  
                 मातापितूसु पण्डितो ।  
                 इधेव नं पसंसन्ति  
                 पेच्च सग्गे पमोदतीति ॥७॥  
     १०७। (चत्।८) बहूपकारा भिक्खवे ब्राह्मणगहपतिका तुम्हाकं, ये वो पच्चुपट्ठिता चीवरपिण्डपातसेनासनगिलानपच्चयभेसज्जपरिक्खारेहि। तुम्हे पि भिक्खवे बहूपकारा ब्राह्मणगहपतिकानं, यं नेसं धम्मं देसेथ आदिकल्याणं मज्झेकल्याणं परियोसानकल्याणं, सात्थं सव्यञ्जनं केवलपरिपुण्णं परिसुद्धं ब्रह्मचरियं पकासेथ। एवमिदं भिक्खवे अञ्ञम्-अञ्ञं निस्साय ब्रह्मचरियं वुस्सति ओघस्स नित्थरणत्थाय सम्मा दुक्खस्स अन्तकिरियाया-ति।  
                 सागारा अनागारा च  
                 उभो अञ्ञोञ्ञनिस्सिता ।  
                 आराधयन्ति सद्धम्मं  
                 योगक्खेमम्-अनुत्तरं ॥

[पगे ११२]  
११२ इतिवुत्तकṂ, चतुक्कनिपातो,  
                 सागारेसु च चीवरं  
                 पच्चयं सयनासनं ।  
                 अनागारा पटिच्छन्ति  
                 परिस्सयविनोदनं ॥  
                 सुगतं पन निस्साय  
                 गहट्ठा घरम्-एसिनो ।  
                 सद्दहाना अरहतं  
                 अरियपञ्ञाय झायिनो ॥  
                 इध धम्मं चरित्वान  
                 मग्गं सुगतिगामिनं ।  
                 नन्दिनो देवलोकस्मिं  
                 मोदन्ति कामकामिनो ति ॥  
     १०८। (चत्।९) ये केचि भिक्खवे भिक्खू कुहा थद्धा लपा सिङ्गी उन्नला असमाहिता, न मे ते भिक्खवे भिक्खू मामका, अपगता च ते भिक्खवे भिक्खू इमस्मा धम्मविनया, न च ते भिक्खवे भिक्खू इमस्मिं धम्मविनये वुद्धिं विरूऌहिं वेपुल्लं आपज्जन्ति।

[पगे ११३]  
                           सुत्तṂ १०। ११३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ये च खो भिक्खवे भिक्खू निक्कुहा निल्लपा धीरा अथद्धा सुसमाहिता, ते च खो मे भिक्खवे भिक्खू मामका, अनपगता च ते भिक्खवे भिक्खू इमस्मा धम्मविनया, ते च भिक्खवे भिक्खू इमस्मिं धम्मविनये वुद्धिं विरूऌहिं वेपुल्लं आपज्जन्तीति।  
                 कुहा थद्धा लपा सिङ्गी  
                 उन्नला असमाहिता ।  
                 न ते धम्मे विरूहन्ति  
                 सम्मासम्बुद्धदेसिते ॥  
                 निक्कुहा निल्लपा धीरा  
                 अथद्धा सुसमाहिता ।  
                 ते वे धम्मे विरूहन्ति  
                 सम्मासम्बुद्धदेसिते ति ॥९॥*  
     १०९। (चत्।१०) सेय्यथा पि भिक्खवे पुरिसो नदिया

[पगे ११४]  
११४ इतिवुत्तकṂ, चतुक्कनिपातो,  
सोतेन ओवुय्हेय्य पियरूपसातरूपेन, तम्-एनं चक्खुमा पुरिसो तीरे ठितो दिस्वा एवं वदेय्य: किञ्चापि खो त्वं अम्भो पुरिस नदिया सोतेन ओवुय्हसि पियरूपसातरूपेन। अत्थि चेत्थ हेट्ठा रहदो सौम्मि सावट्टो सगहो सरक्खसो यं त्वं अम्भो पुरिस पापुणित्वा मरणं वा निगच्छसि मरणमत्तं वा दुक्खन्-ति। अथ खो सो भिक्खवे पुरिसो तस्स पुरिसस्स सद्दं सुत्वा हत्थेहि च पादेहि च पटिसोतं वायमेय्य। उपमा खो मे अयं भिक्खवे कता अत्थस्स विञ्ञापनाय। अयं चेत्थ अत्थो: नदिया सोतो ति खो भिक्खवे तण्हायेतं अधिवचनं; पियरूपसातरूपन्-ति खो भिक्खवे छन्नेतं अज्झत्तिकानं आयतनानं अधिवचनं; हेट्ठा रहदो ति खो भिक्खवे पञ्चन्नं ओरम्भागियानं संयोजनानं अधिवचनं; सौम्मीति खो भिक्खवे कोधूपायासस्सेतं अधिवचनं; सावट्टो ति खो भिक्खवे पञ्चन्नेतं कामगुणानं अधिवचनं; सगहो सरक्खसो ति खो भिक्खवे मातुगामस्सेतं अधिवचनं; पटिसोतो ति खो भिक्खवे नेक्खम्मस्सेतं अधिवचनं;

[पगे ११५]  
                           सुत्तṂ ११। ११५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] हत्थेहि च पादेहि च वायामो ति खो भिक्खवे विरियारम्भस्सेतं अधिवचनं; चक्खुमा पुरिसो तीरे ठितो ति खो भिक्खवे तथागतस्सेतं अधिवचनं अरहतो सम्मासम्बुद्धस्सा-ति।  
                 सहापि दुक्खेन जहेय्य कामे*  
                 योगक्खेमं आयति पत्थयानो ।  
                 सम्मप्पजानो सुविमुत्तचित्तो  
                 विमुत्तिया फस्सये तत्थ तत्थ ॥  
                 स वेदगू वूसितब्रह्मचरियो  
                 लोकन्तगू पारगतो ति वुच्चतीति ॥१०॥*  
     ११०। ** (चत्।११) चरतो चे पि भिक्खवे भिक्खुनो उप्पज्जति कामवितक्को वा व्यापादवितक्को वा विहिंसावितक्को वा; तञ्चे भिक्खवे भिक्खु अधिवासेति न-प्पजहति न विनोदेति न व्यन्तिकरोति न अनभावं गमेति, चरं पि भिक्खवे भिक्खु एवम्भूतो अनातापी अनोत्तप्पी सततं समितं कुसीतो हीनविरियो ति वुच्चति।

[पगे ११६]  
११६ इतिवुत्तकṂ, चतुक्कनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ठितस्स चे पि भिक्खवे भिक्खुनो उप्पज्जति कामवितक्को वा व्यापादवितक्को वा विहिंसावितक्को वा; तञ्चे भिक्खवे भिक्खु अधिवासेति न-प्पजहति न विनोदेति न व्यन्तिकरोति न अनभावं गमेति, ठितो पि भिक्खवे भिक्खु एवम्भूतो अनातापी अनोत्तप्पी सततं समितं कुसीतो हीनविरियो ति वुच्चति। -- निसिन्नस्स चे पि भिक्खवे भिक्खुनो उप्पज्जति कामवितक्को वा व्यापादवितक्को वा विहिंसावितक्को वा; तञ्चे भिक्खवे भिक्खु अधिवासेति न-प्पजहति न विनोदेति न व्यन्तिकरोति न अनभावं गमेति, निसिन्नो पि भिक्खवे भिक्खु एवम्भूतो अनातापी अनोत्तप्पी सततं समितं कुसीतो हीनविरियो ति वुच्चति।  
-- सयानस्स चे पि भिक्खवे भिक्खुनो जागरस्स उप्पज्जति कामवितक्को वा व्यापादवितक्को वा विहिंसावितक्को वा; तञ्चे भिक्खवे भिक्खु अधिवासेति न-प्पजहति न विनोदेति न व्यन्तिकरोति न अनभावं गमेति, सयानो पि भिक्खवे भिक्खु जागरो एवम्भूतो अनातापी अनोत्तप्पी सततं समितं कुसीतो हीनविरियो ति वुच्चति। -- चरतो चे पि भिक्खवे भिक्खुनो उप्पज्जति कामवितक्को वा व्यापादवितक्को वा विहिंसावितक्को वा; तञ्चे भिक्खवे भिक्खु नाधिवासेति पजहति विनोदेति व्यन्तिकरोति अनभावं गमेति, चरं पि भिक्खवे भिक्खु एवम्भूतो आतापी ओत्तप्पी सततं समितं आरद्धविरियो पहितत्तो ति वुच्चति। -ठितस्स चे पि भिक्खवे भिक्खुनो उप्पज्जति कामवितक्को वा व्यापादवितक्को वा विहिंसावितक्को वा; तञ्चे भिक्खवे भिक्खु नाधिवासेति पजहति विनोदेति व्यन्तिकरोति अनभावं गमेति, ठितो पि भिक्खवे भिक्खु एवम्भूतो आतापी ओत्तप्पी सततं समितं आरद्धविरियो पहितत्तो ति वुच्चति।

[पगे ११७]  
                           सुत्तṂ ११। ११७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] -- निसिन्नस्स चे पि भिक्खवे भिक्खुनो उप्पज्जति कामवितक्को वा व्यापादवितक्को वा विहिंसावितक्को वा; तञ्चे भिक्खवे भिक्खु नाधिवासेति पजहति विनोदेति व्यन्तिकरोति अनभावं गमेति, निसिन्नो पि भिक्खवे भिक्खु एवम्भूतो आतापी ओत्तप्पी सततं समितं आरद्धविरियो पहितत्तो ति वुच्चति। -- सयानस्स चे पि भिक्खवे भिक्खुनो जागरस्स उप्पज्जति कामवितक्को वा व्यापादवितक्को वा विहिंसावितक्को वा; तञ्चे भिक्खवे भिक्खु नाधिवासेति पजहति विनोदेति व्यन्तिकरोति अनभावं गमेति, सयानो पि भिक्खवे भिक्खु जागरो एवम्भूतो आतापी ओत्तप्पी सततं समितं आरद्धविरियो पहितत्तो ति वुच्चतीति।  
                 चरं वा यदि वा तिट्ठं  
                 निसिन्नो उदवा सयं ।  
                 यो वितक्कं वितक्केति  
                 पापकं गेहनिस्सितं ॥  
                 कुमग्गं पटिपन्नो सो  
                 मोहनेय्येसु मुच्छितो ।  
                 अभब्बो तादिसो भिक्खु  
                 फुट्ठुं सम्बोधिम्-उत्तमं ॥  
                 यो चरं वा यो तिट्ठं वा  
                 निसिन्नो उदवा सयं ।  
                 वितक्कं समयित्वान

[पगे ११८]  
११८ इतिवुत्तकṂ, चतुक्कनिपातो,  
                 वितक्कोपसमे रतो ।  
                 भब्बो सो तादिसो भिक्खु  
                 फुट्ठुं सम्बोधिम्-उत्तमन्-ति ॥११॥  
     १११। * (चत्।१२) सम्पन्न सीला भिक्खवे विहरथ, सम्पन्नपातिमोक्ख पातिमोक्खासंवरसंवुता विहरथ, आचारगोचरसम्पन्ना अनुमत्तेसु वज्जेसु भयदस्सावी, समादाय सिक्खथ सिक्खापदेसु। -सम्पन्नसीलानं भिक्खवे विहरतं, सम्पन्नपातिमोक्खानं पातिमोक्खसंवरसंवुतानं विहारतं, आचारगोचरसम्पन्नानं अनुमत्तेसु वज्जेसु भयदस्सावीनं समादाय सिक्खतं सिक्खापदेसु किञ्चस्स भिक्खवे उत्तरि करणीयं? -- चरतो चे पि भिक्खवे भिक्खुनो अभिज्झा विगता होति, व्यापादो विगतो होति, थीनमिद्धं विगतं होति, उद्धच्चकुक्कुच्चं विगतं होति,

[पगे ११९]  
                           सुत्तṂ १२। ११९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] विचिकिच्छा पहीना होति, आरद्धं होति विरियं असल्लीनं, उपट्ठिता सति असम्मुट्ठा, पस्सद्धो कायो असारद्धो, समाहितं चित्तं एकग्गं, चरं पि भिक्खवे भिक्खु एवम्भूतो आतापी ओत्तप्पी सततं समितं आरद्धविरियो पहितत्तो ति वुच्चति। -- ठितस्स चे पि भिक्खवे भिक्खुनो अभिज्झा विगता होति, व्यापादो विगतो होति, थीनमिद्धं विगतं होति, उद्धच्चकुक्कुच्चं विगतं होति, विचिकिच्छा पहीना होति, आरद्धं होति विरियं असल्लीनं, उपट्ठिता सति असम्मुट्ठा, पस्सद्धो कायो असारद्धो, समाहितं चित्तं एकग्गं, ठितो पि भिक्खवे भिक्खु एवम्भूतो आतापी ओत्तप्पी सततं समितं आरद्धविरियो पहितत्तो ति वुच्चति। -- निसिन्नस्स चे पि भिक्खवे भिक्खुनो अभिज्झा विगता होति, व्यापादो विगतो होति, थीनमिद्धं विगतं होति, उद्धच्चकुक्कुच्चं विगतं होति, विचिकिच्छा पहीना होति, आरद्धं होति विरियं असल्लीनं, उपट्ठिता सति असम्मुट्ठा, पस्सद्धो कायो असारद्धो, समाहितं चित्तं एकग्गं, निसिन्नो पि भिक्खवे भिक्खु एवम्भूतो आतापी ओत्तप्पी सततं समितं आरद्धविरियो पहितत्तो ति वुच्चति। -- सयानस्स

[पगे १२०]  
१२० इतिवुत्तकṂ, चतुक्कनिपातो,  
चे पि भिक्खवे भिक्खुनो जागरस्स अभिज्झा विगता होति, व्यापादो विगतो होति, थीनमिद्धं विगतं होति, उद्धच्चकुक्कुच्चं विगतं होति, विचिकिच्छा पहीना होति, आरद्धं होति विरियं असल्लीनं, उपट्ठिता सति असम्मुट्ठा, पस्सद्धो कायो असारद्धो, समाहितं चित्तं एकग्गं, सयानो पि भिक्खवे भिक्खु जागरो एवम्भूतो आतापी ओत्तप्पी सततं समितं आरद्धविरियो पहितत्तो ति वुच्चतीति।  
                 यतं चरे यतं तिट्ठे  
                 यतं अच्छे यतं सये ।  
                 यतं सम्मिञ्जये भिक्खु  
                 यतम्-एनं पसारये ॥  
                 उद्धं तिरियं अपाचीनं  
                 यावता जगतो गति ।  
                 समवेक्खिता व धम्मानं  
                 खन्धानं उदयब्बयं ॥

[पगे १२१]  
                           सुत्तṂ १३। १२१  
                 एवं विहारिम्-आतापिं  
                 सन्तवुत्तिम्-अनुद्धतं ।  
                 चेतोसमथसामीचिं  
                 सिक्खमानं सदा सतं ।  
                 सततं पहितत्तो ति  
                 आहु भिक्खुं तथाविधन्-ति ॥१२॥  
     ११२। (चत्।१३) वुत्तं हेतं भगवता वुत्तमरहता ति मे सुतं। लोको भिक्खवे तथागतेन अभिसम्बुद्धो, लोकस्मा तथागतो विसञ्ञुत्तो; लोकसमुदयो भिक्खवे तथागतेन अभिसम्बुद्धो, लोकसमुदयो तथागतस्स पहीनो; लोकनिरोधो भिक्खवे तथागतेन अभिसम्बुद्धो, लोकनिरोधो तथागतस्स सच्छिकतो; लोकनिरोधगामिनी पटिपदा भिक्खवे तथागतेन अभिसम्बुद्धा, लोकनिरोधगामिनी पटिपदा तथागतस्स भाविता। यं भिक्खवे सदेवकस्स लोकस्स समारकस्स सब्रह्मकस्स सस्समणब्राह्मणिया पजाय सदेवमनुस्साय दिट्ठं सुतं मुतं विञ्ञातं पत्तं परियेसितं अनुविचरितं मनसा, यस्मा तं तथागतेन अभिसम्बुद्धं, तस्मा तथागतो ति वुच्चति।  
यञ्च भिक्खवे रत्तिं तथागतो अनुत्तरं सम्मासम्बोधिं अभिसम्बुज्झति, यञ्च रत्तिं अनुपादिसेसाय निब्बानधातुया परिनिब्बायति, यं एतस्मिं अन्तरे भासति लपति निद्दिसति,

[पगे १२२]  
१२२ इतिवुत्तकṂ, चतुक्कनिपातो,  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सब्बन्-तं तथेव होति, नो अञ्ञथा, तस्मा तथागतो ति वुच्चति। यथावादी भिक्खवे तथागतो तथाकारी यथाकारी तथागतो तथावादी, इति यथावादी तथाकारी, यथाकारी तथावादी, तस्मा तथागतो ति वुच्चति। सदेवके भिक्खवे लोके समारके सब्रह्मके सस्समणब्राह्मणिया पजाय सदेवमनुस्साय तथागतो अभिभू अनभिभूतो अञ्ञदत्थुदसो वसवत्ती, तस्मा तथागतो ति वुच्चतीति। एतम्-अत्थं भगवा अवोच, तत्थेतं इति वुच्चति:  
                 सब्बलोकं अभिञ्ञाय  
                 सब्बलोके यथातथं ।  
                 सब्बलोकविसंयुत्तो  
                 सब्बलोके {अनूपयो} ॥  
                 सब्बे सब्बाभिभू धीरो  
                 सब्बगन्थप्पमोचनो ।  
                 फुट्ठस्स परमा सन्ति  
                 निब्बानं अकुतोभयं ॥

[पगे १२३]  
                           सुत्तṂ १३। १२३  
                 एस खीणासवो बुद्धो  
                 अनीघो छिन्नसंसयो ।  
                 सब्बकम्मक्खयं पत्तो  
                 विमुत्तो उपधिसङ्खये ॥  
                 एस सो भगवा बुद्धो  
                 एस सीहो अनुत्तरो ।  
                 सदेवकस्स लोकस्स  
                 ब्रह्मचक्कं पवत्तयि ॥  
                 इति देवा मनुस्सा च  
                 ये बुद्धं सरणं गता ।  
                 सङ्गम्म तं नमस्सन्ति  
                 महन्तं वीतसारदं ॥  
                 दन्तो दमयतं सेट्ठो  
                 सन्तो समयतं इसि ।  
                 मुत्तो मोचयतं अग्गो  
                 तिण्णो तारयतं वरो ॥  
                 इति हेतं नमस्सन्ति  
                 महन्तं वीतसारदं ।  
                 सदेवकस्मिं लोकस्मिं  
                 नत्थि ते पटिपुग्गलो ति ॥  
     अयम्-पि अत्थो वुत्तो भगवता इति मे सुतन्-ति ॥१३॥  
                   चतुक्कनिपातं निट्ठितं।

[पगे १२४]  
१२४ इतिवुत्तकṂ, चतुक्कनिपातो।  
     तस्स्-उद्दानं:  
     ब्राह्मणा (१००) चत्तारि (१०१) जानं (१०२) समण (१०३) सीला (१०४) तण्हा (१०५) ब्रह्मा (१०६) । बहूपकारा (१०७) कुहना (१०८) पुरिसा (१०९) चरं (११०) सम्पन्न (१११) लोकेन (११२) तेदसा-ति ॥  
     इतिवुत्तके द्वादसाधिकसतं सुत्तन्-ति।  
                    इतिवुत्तकं निट्ठितं।

