+++
title = "Theragatha"

+++


## Intro
  
  
  
  
Theragatha  
  
  
  
  
Theragatha  
  
Input by the Sri Lanka Tripitaka Project  
  
[CPD Classification 2.5.8]  
[PTS Vol Th 1 ] [\z Th /] [\f I /]      
[PTS Page 001] [\q   1/]       
[BJT Vol Th 1 ] [\z Th /] [\w I /]      
[BJT Page 002] [\x   2/]       
Theragāthāpāḷi  
Nidānagāthā  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मासम्बुद्धस्स  
    
सीहानऽंव नदन्तानं दाठीनं गिरिगब्भरे  
सुणाथ भावितत्तानं गाथा अत्तूपनायिका  
    
यथानामा यथागोत्ता यथाधम्मविहारिनो  
यथाधिमुत्ता सप्पञ्ञा विहरिंसु अतन्दिता  
    
तत्थ तत्थ विपस्सित्वा फुसित्वा अच्चुतं पदं  
कतन्तं पच्चवेक्खन्ता इममत्थमभासिसुं।   
    
एककनिपातो  
१। १। १  
१। छन्ना मे कुटिका सुखा निवाता वस्स देव यथासुखं  
चित्तं मे सुसमाहितं विमुत्तं आतापी विहरामि वस्स देवाऽति।   
    
इत्थं सुदं आयस्मा सुभूतित्थेरो गाथं अभासित्थाऽति।   
    
सुभूतित्थेरगाथा।   
    
१। १। २  
२। उपसन्तो उपरतो मन्तभाणी१ अनुद्धतो  
धुनाति पापके धम्मे दुमपत्तं व मालुतोऽति।   
    
इत्थं सुदं आयस्मा महाकोट्ठितो थेरो गाथं अभासित्थाऽति।   
    
महाकोट्ठितत्थेरगाथा।   
    
१ मत्तभाणी-सीमु २।   
    
[ब्ज्त् पगे ४] [\x ४।]       
१। १। ३  
३। पञ्ञं [प्त्स् पगे ००२] [\क़् २।] इमं पस्स तथागतानं  
अग्गि यथा पज्जलितो१ निसीथे  
आलोकदा चक्खुददा भवन्ति  
ये आगतानं विनयन्ति कङ्खऽन्ति।   
    
इत्थं सुदं आयस्मा कङ्खारेवतो थेरो गाथं अभासित्थाऽति।   
    
कङ्खारेवतत्थेरगाथा।   
    
१। १। ४  
४। सब्भिरेव समासेथ पण्डितेहत्थदस्सिभि२  
अत्थं महन्तं गम्भिरं दुद्दसं निपुणं अणुं  
धीरा समधिगच्छन्ति अप्पमत्ता विचक्खणाऽति।   
इत्थं सुदं आयस्मा पुण्णो मन्ताणिपुत्तो थेरो गाथं अभासित्थाऽति।   
    
पुण्णत्थेरगाथा। 

१। १। ५।   
५। यो दुद्दमियो३ दमेन दन्तो दब्बो सन्तुसितो वितिण्णकङ्खो  
विजितावी अपेतभेरवो हि दब्बो सो परिनिब्बुतो ठितत्तोऽति।   
    
इत्थं सुदं आयस्मा दब्बो थेरो गाथं अभासित्थाऽति।   
    
दब्बत्थेरगाथा।   
    
१। १। ६  
६। यो सीतवनं उपाग४ भिक्खु एको सन्तुसितो समाहितत्तो  
विजितावी अपेतलोमहंसो रक्खं कायगतासतिं धितीमाऽति। ५  
    
इत्थं सुदं आयस्मा सीतवनियो थेरो गाथं अभासित्थाऽति।   
    
सीतवनियत्थेरगाथा।   
१। १। ७  
७। योपानुदी मच्चुराजस्स सेनं  
नऌअसेतुं व सूदुब्बलं महोघो  
विजितावी अपेतभेरवो हि  
दन्तो सो परिनिब्बुतो ठितत्तोऽति।   
    
इत्थं सुदं आयस्मा भल्लियो थेरो गाथं अभासित्थाऽति।   
    
भल्लियत्थेरगाथा।   
    
१ पज्जालितो-[प्त्स्,] सीमु।   
२ हत्थदस्सिभि-सीमु। १, २।   
३ दुद्दमयो-[प्त्स्।]   
४ उपगा-सीमु। १, २। उपागा-  
५ धितिमाति-सीमु। १, २।   
    
[ब्ज्त् पगे ६] [\x ६।]       
१। १। ८  
८। यो दुद्दमियो१ दमेन दन्तो वीरो सन्तुसितो वितिण्णकङ्खो  
विजितावी अपेतलोमहंसो वीरो सो परिनिब्बुतो ठितत्तोऽति।   
    
इत्थं सुदं आयस्मा वीरो थेरो गाथं अभासित्थऽति।   
    
वीरत्थेरगाथा।   
    
१। १। ९  
९। स्वागतं न दुरागतं नयिदं दुमन्तितं मम  
संविभत्तेसु धम्मेसु यं सेट्ठं तदुपागमिन्ति।   
    
इत्थं सुदं आयस्मा पिऌइन्दवच्छो थेरो गाथं अभासित्थाऽति।   
    
पिऌइन्दवच्छत्थेरगाथा।   
    
१। १। १०  
१०। विहरि [प्त्स् पगे ००३] [\क़् ३।] अपेक्खं इध वा हुरं वा  
यो वेदगु समितो यतत्तो  
सब्बेसु धम्मेसु अनूपलित्तो  
लोकस्स धञ्ञा उदयब्बयञ्ञाऽति।   
    
इत्थं सुदं आयस्मा पुण्णमासो थेरो गाथं अभासित्थाऽति।   
    
पुण्णमासत्थेरगाथा।   
    
पठमो वग्गो।   
    
तस्सुद्दानं:   
सुभूति कोट्ठितो थेरो कङ्खारेवतसम्मतो२  
मन्ताणिपुत्तो दब्बो च सीतवनियो च भल्लियो  
वीरो पिऌइन्दवच्छो च पुण्णमासो तमोनुदोऽति।   
    
१ दुद्दमयो-[प्त्स्।]   
२ सुब्बतो-[प्त्स्।]   
    
[ब्ज्त् पगे ८] [\x ८।]       
१। २। १  
११। पामोज्जबहुलो१ भिक्खु धम्मे बुद्धप्पवेदिते  
अधिगच्छे पदं सन्तं सङ्खारूपसमं सुखन्ति।   
    
इत्थं सुदं आयस्मा चूऌअवच्छो२ थेरो गाथं अभासित्थाऽति।   
    
चूऌअवच्छत्थेरगाथा।   
    
१। २। २  
१२। पञ्ञाबली सीलवतूपपन्नो  
समाहितो झानरतो सतीमा  
यदत्थियं भोजनं भुञ्जमानो  
कङ्खेथ कालं इध वीतरागोऽति।   
इत्थं सुदं आयस्मा महावच्छो३ थेरो गाथं अभासित्थाऽति।   
    
महावच्छत्थेरगाथा।   
    
१। २। ३  
१३। नीलब्भवण्णा रुचिरा सीतवारी सुचिन्धरा  
इन्दगोपकसञ्छन्ना ते सेला रमयन्ति मऽन्ति।   
    
इत्थं सुदं आयस्मा वनवच्छो थेरो गाथं अभासित्थाऽति।   
    
वनवच्छत्थेरगाथा।   
    
१। २। ४  
१४। उपज्झायो मं अवच४ इतो गच्छाम५ सीवक  
गामे मे वसति कायो अरञ्ञं मे गतो मनो  
सेमानको पि गच्छामि नत्थि सङ्गो विजानतऽन्ति।   
    
इत्थं सुदं आयस्मतो वनवच्छस्स थेरस्स सामणेरो गाथं अभासित्थाऽति।   
    
वनवच्छत्थेरसामणेरगाथा।   
    
१। २। ५  
१५। पञ्च छिन्दे पञ्च जहे पञ्च चुत्तरि भावये  
पञ्चसङ्गातिगो भिक्खु ओघतिण्णोऽति वुच्चतीऽति।   
    
इत्थं सुदं आयस्मा कुण्डधानो थेरो गाथं अभासित्थाऽति।   
    
कुण्डधानत्थेरगाथा।   
    
१। २। ६  
१६। यथा पि भद्दो आजञ्ञो नङ्गलावत्तनी सिखी  
गच्छति अप्पकसिरेन एवं रत्तिन्दिवा मम  
गच्छति अप्पकसिरेन सुखे लद्धे निरामिसेऽति।   
    
इत्थं सुदं आयस्मा बेल्लट्ठिसीसो थेरो गाथं अभासित्थाऽति।   
    
बेल्लट्ठिसीसत्थेरगाथा।   
    
१ पामुज्जबहुलो-[प्त्स्।]   
२ चुऌअगवच्छो-सीमु। १, २।   
३ महागवच्छो-सीमु। १, २।   
४ अवचसि-  
५ गच्छामि-[प्त्स्।]   
    
[ब्ज्त् पगे १०] [\x १०।]       
१। २। ७  
१७। मिद्धि [प्त्स् पगे ००४] [\क़् ४।] यदा होति महग्घसो च  
निद्दायिता सम्परिवत्तसायी  
महावराहोऽव निवापपुट्ठो  
पुनप्पुनं गब्भमुपेति मन्दोऽति।   
    
इत्थं सुदं आयस्मा दासको थेरो गाथं अभासित्थाऽति।   
    
दासकत्थेरगाथा।   
    
१। २। ८  
१८। अहु बुद्धस्स दायादो भिक्खु भेसकलावने  
केवलं अट्ठिकसञ्ञाय१ अफरी पठविं इमं  
मञ्ञेऽहं कामरागं सो खिप्पमेव पहिस्सतीति।   
    
इत्थं सुदं आयस्मा सिगालपिता२ थेरो गाथं अभासित्थाऽति।   
    
सिगालपितुत्थेरगाथा।   
    
१। २। ९  
१९। उदकं हि नयन्ति नेत्तिका उसुकारो नमयन्ति तेजनं  
दारुं नमयन्ति तच्छका अत्तानं दमयन्ति सुब्बताऽति।   
    
इत्थं सुदं आयस्मा कुण्डलो थेरो गाथं अभासित्थाऽति।   
    
कुण्डलत्थेरगाथा।   
    
१। २। १०  
२०। मरणे मे भयं नत्थि निकन्ति नत्थि जीविते  
सन्देहं निक्खिपिस्सामि सम्पजानो पतिस्सतोऽति।   
    
इत्थं सुदं आयस्मा अजितो थेरो गाथं अभासित्थाऽति।   
    
अजितत्थेरगाथा।   
    
दुतियो वग्गो।   
    
तस्सुद्दानं:   
चूऌअवच्छो महावच्छो वनवच्छो च सीवको  
कुण्डधानो च बेलट्ठि दासको च ततोपरि  
सिगालपितिको थेरो कुण्डलो च अजितो दसाऽति।   
    
१ अट्ठिसञ्ञाय-[प्त्स्।]   
२ सिङ्गालपिता-[प्त्स्।]   
    
[ब्ज्त् पगे १२] [\x १२।]       
१। ३। १  
२१। नाहं भयस्स भायामि सत्था नो अमतस्स कोविदो  
यत्थ भयं नावतिट्ठति तेन मग्गेन वजन्ति भिक्खवोऽति।   
    
इत्थं सुदं आयस्मा निग्रोधो थेरो गाथं अभासित्थाऽति।   
    
निग्रोधत्थेरगाथा।   
    
१। ३। २  
२२। नीला सुगीवा सिखिनो मोरा कारञ्चियं अभिनदन्ति।   
ते सीतवातकद्दितकलिता१ सुत्तं झायं निबोधेन्तीऽति।   
    
इत्थं सुदं आयस्मा चित्तको थेरो गाथं अभासित्थाऽति।   
    
चित्तकत्थेरगाथा।   
    
१। ३। ३  
२३। अहं [प्त्स् पगे ००५] [\क़् ५।] खो वेएगुम्बस्मिं भुत्वान मधुपायसं  
पदक्खिणं सम्मसन्तो खन्धानं उदयब्बयं  
सानुं पटिगमिस्सामि विवेकमनुब्रूहयन्ति।   
    
इत्थं सुदं आयस्मा गोसालो थेरो गाथं अभासित्थाऽति।   
    
गोसालत्थेरगाथा।   
    
१। ३। ४  
२४। अनुवस्सिको पब्बजितो पस्स धम्मसुधम्मतं  
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा सुगन्धो थेरो गाथं अभासित्थाऽति।   
    
सुगन्धत्थेरगाथा।   
    
१। ३। ५  
२५। ओभासजातं फलगं चित्तं यस्स अभिण्हसो  
तादिसं भिक्खुमासज्ज कण्ह दुक्खं निगच्छसीऽति।   
    
इत्थं सुदं आयस्मा नन्दियो थेरो गाथं अभासित्थाऽति।   
    
नन्दियत्थेरगाथा।   
    
१ सीतवातकलिता-[प्त्स्।]   
    
[ब्ज्त् पगे १४] [\x १४।]       
१। ३। ६  
२६। सुत्वा सुभासितं वाचं बुद्धस्सादिच्चबन्धुनो  
पच्चव्यधिं हि निपुणं वालग्गं उसुना यथाऽति।   
    
इत्थं सुदं आयस्मा उभयो थेरो गाथं अभासित्थाऽति।   
    
उभयत्थेरगाथा।   
    
१। ३। ७  
२७। दब्बं कुसं पोटकिलं उसीरं मुञ्जबब्बजं१  
उरसा पनुदिस्सामि२ विवेकमनुब्रूहयऽन्ति।   
    
इत्थं सुदं आयस्मा लोमसकङ्गियो थेरो गाथं अभासित्थाऽति।   
    
लोमसकङ्गियत्थेरगाथा।   
    
१। ३। ८  
२८। कच्चि नो वत्थपसुतो कच्चि नो भूसनारतो  
कच्चि सीलमयं गन्धं किं त्वं वायसि३ नेतरा पजाऽति।   
    
इत्थं सुदं आयस्मा जम्बुगामिकपुत्तो थेरो गाथं अभासित्थाऽति।   
    
जम्बुगामिकत्थेरगाथा।   
    
१। ३। ९  
२९। समुन्नमयमत्तानं उसुकारोऽव तेजनं  
चित्तं उजुं करित्वान अविज्जं भिन्द४ हारिताऽति।   
    
इत्थं सुदं आयस्मा हारितो थेरो गाथं अभासित्थाऽति।   
हारितत्थेरगाथा।   
    
१। ३। १०  
३०। आबाधे मे समुप्पन्ने सति मे उपपज्जथ  
आबाधो मे समुप्पन्नो कालो मे नप्पमज्जितुन्ति।   
    
इत्थं सुदं आयस्मा उत्तियो थेरो गाथं अभासित्थाऽति।   
उत्तियत्थेरगाथा।   
    
ततियो वग्गो।   
    
तस्सुद्दानं:   
निग्रोधो चित्तको थेरो गोसालथेरो सुगन्धो  
नन्दियो उभयो थेरो थेरो लोमसकङ्गियो  
जम्बुगामिकपुत्तो च हारितो उत्तियो इसीति।   
    
१ मुञ्जपब्बजं-[प्त्स्।]   
२ पनुदहिस्सामि-[प्त्स्।]   
३ वासि-[प्त्स्।]   
४ छिन्द-[प्त्स्।]   
    
[ब्ज्त् पगे १६] [\x १६।]       
१। ४। १  
३१। फुट्ठो [प्त्स् पगे ००६] [\क़् ६।] डंसेहि मकसेहि अरञ्ञस्मिं ब्रहावने  
नागो सङ्गामसीसेव सतो तत्राधिवासयेऽति।   
    
इत्थं सुदं आयस्मा गब्भरतीरियो थेरो गाथं अभासित्थाऽति।   
गब्भरतीरियत्थेरगाथा।   
    
१। ४। २  
३२। अजरं जिरमानेन तप्पमानेन निब्बुतिं  
निम्मिसं परमं सन्तिं योगक्खेमं अनुत्तरन्ऽति।   
    
इत्थं सुदं आयस्मा सुप्पियो थेरो गाथं अभासित्थाऽति।   
सुप्पियत्थेरगाथा।   
    
१। ४। ३  
३३। यथापि एकपुत्तस्मिं पियस्मिं कुसली सिया  
एवं सब्बेसु पानेसु सब्बत्थ कुसलो सियाऽति।   
    
इत्थं सुदं आयस्मा सोपाको थेरो गाथं अभासित्थाऽति।   
सोपाकत्थेरगाथा।   
    
१। ४। ४  
३४। अनासन्नवरा एता निच्चमेव वीजानता  
गामा अरञ्ञमागम्म ततो गेहं उपाविसिं  
ततो उट्ठाय पक्कमिं अनामन्तिय१ पोसियोऽति।   
    
इत्थं सुदं आयस्मा पोसियो थेरो गाथं अभासित्थाऽति।   
पोसियत्थेरगाथा।   
    
१। ४। ५  
३५। सुखं सुखत्थो लभते तदाचरं  
कित्तिं च पप्पोति यसस्स वड्ढति  
यो अरियमट्ठङ्गिकमञ्जसं उजुं  
भावेति मग्गं अमतस्स पत्तियाऽति।   
    
इत्थं सुदं आयस्मा सामञ्ञकानित्थेरो गाथं अभासित्थाऽति।   
सामञ्ञकानित्थेरगाथा।   
    
१। ४। ६  
३६। साधु सुतं साधु चरितकं  
साधु सदा अनिकेतविहारो  
अत्थपुच्छनं पदक्खिणकम्मं  
एतं सामञ्ञमकिञ्चनस्साऽति।   
    
इत्थं सुदं आयस्मा कुमारपुत्तो थेरो गाथं अभासित्थाऽति।   
कुमारपुत्तत्थेरगाथा।   
    
१ अनामन्तेत्वा-[प्त्स्।]   
    
[ब्ज्त् पगे १८] [\x १८।]       
१। ४। ७  
३७। नानाजनपदं यन्ति विचरन्तो असञ्ञता  
समाधिं च विरोधेन्ति किंसु रट्ठचरिया करिस्सति  
तस्मा विनेय्य सारम्भं झायेय्य अपुरक्खतोऽति।   
    
इत्थं सुदं आयस्मा कुमारपुत्तत्थेरस्स सहायका थेरो गाथं अभासित्थाऽति।   
    
कुमारपुत्तसहायकत्थेरगाथा।   
    
१। ४। ८  
३८। यो इद्धिया सरभुं१ अट्ठपेसि  
सो गवम्पति असितो अनेजो  
तं सब्बसङ्गातिगतं महामुनिं  
देवा नमस्सन्ति भवस्स पारगुऽन्ति।   
    
इत्थं सुदं आयस्मा गवम्पतित्थेरो गाथं अभासित्थाऽति।   
    
गवम्पतित्थेरगाथा।   
    
१। ४। ९  
३९। सत्तिया विय ओमट्ठो डय्हमानोऽव मत्थके  
कामरागप्पहानाय सतो भिक्खु परिब्बजेऽति।   
    
इत्थं सुदं आयस्मा तिस्सो थेरो गाथं अभासित्थाऽति।   
    
तिस्सत्थेरगाथा।   
    
१। ४। १०  
४०। सत्तिया [प्त्स् पगे ००७] [\क़् ७।] विय ओमट्ठो डय्हमानोऽव मत्थके  
भवरागप्पहानाय सतो भिक्खु परिब्बजेऽति।   
    
इत्थं सुदं आयस्मा वड्ढमानो थेरो गाथं अभासित्थाऽति।   
    
वड्ढमानत्थेरगाथा।   
    
चतुत्थो वग्गो।   
    
तस्सुद्दानं:   
गब्भरतीरियो सुप्पियो सोपाको चेव पोसियो  
सामञ्ञकानि कुमापुत्तो कुमापुत्तसहायको  
गवम्पति तिस्सत्थेरो वड्ढमानो महायसोऽति।   
    
१ सरबुं-सीमु। १।   
    
[ब्ज्त् पगे २०] [\x २०।]       
१। ५। १  
४१। विवरमनुपतन्ति विज्जुता वेभारस्स च पण्डवस्स च  
नगविवरगतो च झायति पुत्तो अप्पटिमस्स तादिनोऽति।   
इत्थं सुदं आयस्मा सिरिवड्ढो थेरो गाथं अभासित्थाऽति। सिरिवड्ढत्थेरगाथा।   
    
१। ५। २  
४२। चाले उपचाले सीसूपचाले  
पतिस्सता नु खो विहरथ  
आगतो वो वालं विय वेधीऽति।   
    
इत्थं सुदं आयस्मा खदिरवनियो रेवतो थेरो गाथं अभासित्थाऽति।   
खदिरवनियरेवतत्थेरगाथा।   
    
१। ५। ३  
४३। सुमुत्तिको सुमुत्तिको साहु सुमुत्तिकोम्हि तीहि खुज्जकेहि  
असितासु मया नङ्गलासु मया कुद्दालासु१ मया  
यदिपि इधमेव इधमेव अथवा पि अलमेव अलमेव  
झाय सुमङ्गल झाय सुमङ्गल अप्पमत्तो विहर सुमङ्गलाऽति।   
    
इत्थं सुदं आयस्मा सुमङ्गलो थेरो गाथं अभासित्थाऽति।   
    
सुमङ्गलत्थेरगाथा।   
    
१। ५। ४  
४४। मतं वा अम्म रोदन्ति यो वा जीवं न दिस्सति  
जीवन्तं मं अम्म पस्सन्ती कस्मा मं अम्म रोदसीऽति।   
    
इत्थं सुदं आयस्मा सानुत्थेरो गाथं अभासित्थाऽति।   
सानुत्थेरगाथा।   
    
१। ५। ५  
४५। यथापि भद्दो आजञ्ञो खलित्वा पतितिट्ठति  
एवं दस्सनसम्पन्नं सम्मासम्बुद्धसावकन्ति।   
    
इत्थं सुदं आयस्मा रमणीयविहारित्थेरो गाथं अभासित्थाऽति।   
रमणीयविहारित्थेरगाथा।   
    
१ खुद्दालासु-सीमु। १, कुददालेसु-सीमु। २, खुददाकुददालासु-[प्त्स्।]   
[ब्ज्त् पगे २२] [\x २२।]       
१। ५। ६  
४६। सद्धायाहं पब्बजितो अगारस्मानगारियं  
सति पञ्ञा च मे वुद्धा चित्तं च सुसमाहितं  
कामं करस्सु रूपानि नेव मं बाधयिस्ससीऽति। १  
    
इत्थं सुदं आयस्मा समिद्धित्थेरो गाथं अभासित्थाऽति।   
समिद्धित्थेरगाथा।   
    
१। ५। ७  
४७। नमो [प्त्स् पगे ००८] [\क़् ८।] ते बुद्धवीरत्थु विप्पमुत्तोसि सब्बधि  
तुय्हापदाने विहरं विहरामि अनासवोऽति।   
    
इत्थं सुदं आयस्मा उज्जयो थेरो गाथं अभासित्थाऽति।   
उज्जयत्थेरगाथा।   
    
१। ५। ८  
४८। यतो अहं पब्बजितो अगारस्मानगारियं  
नाभिजानामि सङ्कप्पं अनरियं दोससंहितऽन्ति।   
    
इत्थं सुदं आयस्मा सञ्जयो थेरो गाथं अभासित्थाऽति।   
सञ्जयत्थेरगाथा।   
    
१। ५। ९  
४९। विहविहाभिनदिते सिप्पिकाभिरुतेहि च  
न मे तं फन्दति चित्तं एकत्तनिरतं हि मेऽति।   
    
इत्थं सुदं आयस्मा रामणेय्यको थेरो गाथं अभासित्थाऽति।   
रामणेय्यकत्थेरगाथा।   
    
१। ५। १०  
५०। धरणी च सिञ्चति१ वाति मालुतो विज्जुता चरति नभे  
उपसमन्ति२ वितक्का चित्तं सुसमाहितं ममाऽति।   
    
इत्थं सुदं विमलो थेरो गाथं अभासित्थाऽति।   
    
विमलत्थेरगाथा।   
    
पञ्चमो वग्गो।   
    
तस्सुद्दानं:   
सिरिवड्ढो रेवतो थेरो सुमङ्गलो सानुसव्हयो  
रमणीयविहारी च समिद्धिउज्जयसञ्जया  
रामणेय्यो च सो थेरो विमलो च रणञ्जहोऽति।   
    
१ ब्याधयिस्ससीति-[प्त्स्।]   
२ सिच्चति-[प्त्स्।]   
३ उपसम्मन्ति-[प्त्स्।]   
    
[ब्ज्त् पगे २४] [\x २४।]       
१। ६। १  
५१। वस्सति देवो यथा सुगीतं  
छन्ना मे कुटिका सुखा निवाता  
चित्तं सुसमाहितं च मय्हं  
अथ चे पत्थयसि पवस्स देवाऽति।   
    
इत्थं सुदं आयस्मा गोधिको थेरो गाथं अभासित्थाऽति।   
गोधिकत्थेरगाथा।   
    
१। ६। २  
५२। वस्सति देवो यथा सुगीतं  
छन्ना मे कुटिका सुखा निवाता  
चित्तं सुसमाहितं च काये  
अथ चे पत्थयसि पवस्स देवाऽति।   
    
इत्थं सुदं आयस्मा सुबाहुत्थेरो गाथं अभासित्थाऽति।   
सुबाहुत्थेरगाथा।   
    
१। ६। ३  
५३। वस्सति देवो यथा सुगीतं  
छन्ना मे कुटिका सुखा निवाता  
तस्सं विहरामि अप्पमत्तो  
अथ चे पत्थयसि पवस्स देवाऽति।   
    
इत्थं सुदं आयस्मा वल्लियो थेरो गाथं अभासित्थाऽति।   
वल्लियत्थेरगाथा।   
    
१। ६। ४  
५४। वस्सति [प्त्स् पगे ००९] [\क़् ९।] देवो यथा सुगीतं  
छन्ना मे कुटिका सुखा निवाता  
तस्सं विहरामि अदुतियो  
अथ चे पत्थयसि पवस्स देवाऽति।   
    
इत्थं सुदं आयस्मा उत्तियो थेरो गाथं अभासित्थाऽति।   
उत्तियत्थेरगाथा।   
    
१। ६। ५  
५५। आसन्दि कुटिकं कत्वा ओगय्ह अञ्जनं वनं  
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं अञ्जनवनियो थेरो गाथं अभासित्थाऽति।   
    
अञ्जनवनियत्थेरगाथा।   
    
१। ६। ६  
५६। को कुटिकायं भिक्खु किटिकायं  
वीतरागो सुसमाहित चित्तो  
एवं जानाहि आवुसो  
अमोघा ते कुटिका कताऽति।   
    
इत्थं सुदं आयस्मा कुटिविहारित्थेरो गाथं अभासित्थाऽति।   
कुटिविहारित्थेरगाथा।   
    
[ब्ज्त् पगे २६] [\x २६।]       
१। ६। ७  
५७। अयमाहु पुराणिया कुटि अञ्ञं पत्थयसे नवं कुटिं  
आसं कुटिया विराजय दुक्खा भिक्खु पुन नवा कुटीऽति।   
    
इत्थं सुदं आयस्मा दुतियकुटिविहारित्थेरो गाथं अभासित्थाऽति।   
दुतियकुटिविहारित्थेरगाथा।   
    
१। ६। ८  
५८। रमणीयो मे कुटिका सद्धादेय्या मनोरमा  
न मे अत्थो कुमारीहि येसं अत्थो तहिं गच्छथ नारियोऽति।   
    
इत्थं सुदं आयस्मा रमणीयकुटिको थेरो गाथं अभासित्थाऽति।   
रमणीयकुटिकत्थेरगाथा।   
    
१। ६। ९  
५९। सद्धायाहं पब्बजितो अरञ्ञे मे कुटिका कता  
अप्पमत्तो च आतापी सम्पजानो पतिस्सतोऽति।   
    
इत्थं सुदं आयस्मा कोसलविहारित्थेरो गाथं अभासित्थाऽति।   
कोसलविहारित्थेरगाथा।   
    
१। ६। १०  
६०। ते मे इज्झंसु सङ्कप्पा यदत्थो पविसिं कुटिं  
विज्जाविमुत्तिं पच्चेस्सं मानानुसयमुज्जहिऽन्ति।   
    
इत्थं सुदं आयस्मा सीवलित्थेरो गाथं अभासित्थाऽति।   
    
सीवलित्थेरगाथा।   
    
छट्ठो वग्गो।   
    
तस्सुद्दानं:   
गोधिको च सुबाहु च वल्लियो उत्तियो इसि  
अञ्जनवनियो थेरो दुवे कुटिविहारिनो  
रमणीयकुटिको च कोसलव्हयसीवलीऽति।   
    
[ब्ज्त् पगे २८] [\x २८।]       
१। ७। १  
६१। पस्सति पस्सो पस्सन्तं अपस्सन्तं च पस्सति  
अपस्सन्तो अपस्सन्तं पस्सन्तं च न पस्सतीऽति।   
    
इत्थं सुदं आयस्मा वप्पो थेरो गाथं अभासित्थाऽति।   
वप्पत्थेरगाथा।   
    
१। ७। २  
६२। एकका [प्त्स् पगे ०१०] [\क़् १०।] मयं अरञ्ञे विहराम  
अपविद्धं व वनस्मिं दारुकं  
तस्स मे बहुका पिहयन्ति  
तेरयिका विय सग्गगामिनन्ति।   
    
इत्थं सुदं आयस्मा वज्जिपुत्तो थेरो गाथं अभासित्थाऽति।   
वज्जिपुत्तत्थेरगाथा।   
    
१। ७। ३  
६३। चुता पतन्ति पतिता गिद्धा च पुनरागता  
कतं किच्चं रतं रम्मं सुखेनन्वागतं सुखन्ति।   
    
इत्थं सुदं आयस्मा पक्खो थेरो गाथं अभासित्थाऽति।   
पक्खत्थेरगाथा।   
    
१। ७। ४  
६४। दुमव्हयाय उप्पन्नो जातो पण्डरकेतुना  
केतुहा केतुनायेव महाकेतुं पधंसयीति।   
    
इत्थं सुदं आयस्मा विमलो कोण्डञ्ञो थेरो गाथं अभासित्थाऽति।   
    
१। ७। ५  
६५। उक्खेपकटवच्छस्स सङ्कलितं बहूहिव स्सेहि  
तं भासति गहट्ठानं सुनिसिन्नो उऌआरपामोज्जोऽति। १  
    
इत्थं सुदं आयस्मा उक्खेपकटवच्छो थेरो गाथं अभासित्थाऽति।   
उक्खेपकटवच्छत्थेरगाथा।   
१ उऌआरपामुज्जो-[त्।]   
    
[ब्ज्त् पगे ३०] [\x ३०।]       
१। ७। ६  
६६। अनुसासि महावीरो सब्बधम्मानपारगु  
तस्साहं धम्मं सुत्वान विहासिं सन्तिके सतो१  
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा मेघियो थेरो गाथं अभासित्थाऽति।   
मेघियत्थेरगाथा।   
    
१। ७। ७  
६७। किलेसा झापिता मय्हं भवा सब्बे समूहता  
विक्खीणो जातिसंसारो नत्थि दानि पुनब्भवोऽति।   
    
इत्थं सुदं आयस्मा एकधम्मसवनीयो थेरो गाथं अभासित्थाऽति।   
एकधम्मसवनीयत्थेरगाथा।   
    
१। ७। ८  
६८। अधिचेतसो अप्पमज्जतो मुनिनो मोनपथेसु सिक्खतो  
सोका न भवन्ति तादिनो उपसन्तस्स सदा सतीमतोऽति।   
    
इत्थं सुदं आयस्मा एकुदानियो थेरो गाथं अभासित्थाऽति।   
एकुदानियत्थेरगाथा।   
    
१। ५। ९  
६९। सुत्वान धम्मं महतो महारसं  
सब्बञ्ञुतञ्ञणवरेन देसितं  
मग्गं पपज्जिं अमतस्स पत्तिया  
सो योगक्खेमस्स पथस्स कोविदोऽति।   
    
इत्थं सुदं आयस्मा छन्नो थेरो गाथं अभासित्थाऽति।   
छन्नत्थेरगाथा।   
    
१। ७। १०  
७०। सीलमेव [प्त्स् पगे ०११] [\क़् ११।] इध अग्गं पञ्ञवा पन उत्तमो  
मनुस्सेसु च देवे सु सीलपञ्ञाणतो जयऽन्ति।   
    
इत्थं सुदं आयस्मा पुण्णो थेरो गाथं अभासित्थाऽति।   
पुण्णत्थेरगाथा।   
    
सत्तमो वग्गो।   
    
तस्सुद्दानं:   
वप्पो च वज्जिपुत्तो च पक्खो विमलकोण्डञ्ञो  
उक्खेपकटवच्छो च मेघियो एकधम्मिको  
एकुदानियच्छन्ना च पुण्णत्थेरो महब्बलोऽति।   
    
१ रतो-[प्त्स्।]   
[ब्ज्त् पगे ३२] [\x ३२।]       
१। ८। १  
७१। सुसुखुमनिपुणत्थदस्सिना मतिकुसलेन निवातवुत्तिना  
संसेवित वुद्धसीलिना१ निब्बानं न हि तेन दुल्लभऽन्ति।   
इत्थं सुदं आयस्मा वच्छपालो थेरो गाथं अभासित्थाऽति।   
वच्छपालत्थेरगाथा।   
    
१। ८। २  
७२। यथा कऌईरो सुसु वड्ढतग्गो  
दुन्निक्खमो होति पसाखजातो  
एवं अहं भरियायानीताय  
अनुमञ्ञ मं पब्बजितोम्हि दानीऽति।   
    
इत्थं सुदं आयस्मा आतुमो थेरो गाथं अभासित्थाऽति।   
    
आतुमत्थेरगाथा।   
    
१। ८। ३  
७३। जिण्णं च दिस्वा दुखितं च२ ब्याधितं  
मतं च दिस्वा गतमायुसङ्खयं  
ततो अहं निक्खमितून पब्बजिं  
पहाय कामानि मनोरमानीऽति।   
    
इत्थं सुदं आयस्मा माणवो थेरो गाथं अभासित्थाऽति।   
    
माणवत्थेरगाथा।   
    
१। ८। ४  
७४। कामच्छन्दो च ब्यापादो थीनमिद्धं च भिक्खुनो  
उद्धच्चं विचिकिच्छा च सब्बसोऽव न विज्जतीऽति।   
    
इत्थं सुदं आयस्मा सुयामो३ थेरो गाथं अभासित्थाऽति।   
    
सुयामत्थेरगाथा।   
    
१। ८। ५  
७५। साधु सुविहितान दस्सनं कङ्खा छिज्जति बुद्धि वड्ढति  
बालम्पि करोन्ति पणडितं तस्मा साधु सतं समागमोऽति।   
    
इत्थं सुदं आयस्मा सुसारदो थेरो गाथं अभासित्थाऽति।   
    
सुसारदत्थेरगाथा।   
    
१। ८। ६  
७६। उप्पतन्तेसु निपते निपतन्तेसु उप्पते  
वसे अवसमानेसु रममानेसु नि रमेऽति।   
    
इत्थं सुदं आयस्मा पियञ्जहो थेरो गाथं अभासित्थाऽति।   
    
पियञ्जहत्थेरगाथा।   
    
१ संसेवितखुद्धसीलिना-[प्त्स्।]   
२ दुक्खितञ्च-[प्त्स्।]   
३ सुयामनो-सीमु। १, २, [प्त्स्।]   
    
[ब्ज्त् पगे ३४] [\x ३४।]       
१। ८। ७  
७७। इदं [प्त्स् पगे ०१२] [\क़् १२।] पुरे चित्तमचारि चारिकं  
येनिच्छकं यत्थकामं यथासुखं  
तदज्जहं निग्गहेस्सामि१ योनिसो  
हत्थिप्पभन्नं विय अङ्कुसग्गहोऽति।   
    
इत्थं सुदं आयस्मा हत्थारोहपुत्तो थेरो गाथं अभासित्थाऽति।   
    
हत्थारोहपुत्तत्थेरगाथा।   
    
१। ८। ८  
७८। अनेकजतिसंसारं सनुधाविस्सं अनिब्बिसं  
तस्स मे दुकुखजातस्स दुक्खक्खन्धो अपरद्धोऽति।   
    
इत्थं सुदं आयस्मा मेणडसिरो थेरो गाथं अभासित्थाऽति।   
    
मेणडसिरत्थेरगाथा।   
    
१। ८। ९  
७९। सब्बो रागो पहीनो मे सब्बो दोसो समूहतो  
सब्बो मे विगतो मोहो सीतिभूतोस्मि निब्बुतोऽति।   
    
इत्थं सुदं आयस्मा रक्खितो थेरो गाथं अभासित्थाऽति।   
    
रक्खितत्थेरगाथा।   
    
१। ८। १०  
८०। यं मया पकतं कम्मं अप्पं वा यदि वा बहुं२  
सब्बमेतं परिक्खीणं नत्थि दानि पुनब्भवोऽति।   
    
इत्थं सुदं आयस्मा उग्गो थेरो गाथं अभासित्थाऽति।   
    
उग्गत्थेरगाथा।   
    
अट्ठमो वग्गो।   
    
तस्सुद्दानं:   
वच्छपालो च यो थेरो आतुमो माणवो इसि  
सुयामो च सुसारदो थेरो यो च पियञ्जहो  
आरोहपुत्तो मेण्डसिरो रक्खितो उग्गसव्हयोऽति।   
    
१ निग्गहिस्सामि-[प्त्स्।]   
२ बहु-[प्त्स्।]   
    
[ब्ज्त् पगे ३६] [\x ३६।]       
१। ९। १  
८१। यं मया पकतं पापं पुब्बे अञ्ञासु जातिसु  
इधेव तं वेदनीयं वत्थु अञ्ञं न विज्जतीऽति।   
    
इत्थं सुदं आयस्मा समितिगुत्तो थेरो गाथं अभासित्थाऽति।   
    
समितिगुत्तत्थेरगाथा।   
    
१। ९। २  
८२। येन येन सुभिक्खानि सिवानि अभयानि च  
तेन पुत्तक गच्छस्सु मा सोकापहतो भवाऽति।   
    
इत्थं सुदं आयस्मा कस्सपो थेरो गाथं अभासित्थाऽति।   
    
कस्सपत्थेरगाथा।   
    
१। ९। ३  
८३। सीहप्पमत्ता विहर रत्तिन्दिवमतन्दितो  
भावेहि कुसलं धम्मं जह सीघं समुस्सयन्ति।   
    
इत्थं सुदं आयस्मा सीहो थेरो गाथं अभासित्थाऽति।   
    
सीहत्थेरगाथा।   
    
१। ९। ४  
८४। सब्बरत्तिं [प्त्स् पगे ०१३] [\क़् १३।] सुपित्वान सङ्गणिके रतो,   
कुदस्सु१ नाम दुम्मेधो दुक्खस्सन्तं करिस्सतीऽति।   
    
इत्थं सुदं आयस्मा नीतो थेरो गाथं अभासित्थाऽति।   
    
नीतत्थेरगाथा।   
    
१। ९। ५  
८५। चित्तनिमित्तस्स कोविदो पविवेकरसं विजानिय,   
झायं निपको पतिस्सतो अधिगच्छेय्य सुखं निरामिसन्ति।   
    
इत्थं सुदं आयस्मा सुनागो थेरो गाथं अभासित्थाऽति।   
    
सुकागत्थेरगाथा।   
    
१। ९। ६  
८६। इतो बहिद्धा पुथु अञ्ञवादिनं  
मग्गो न निब्बानगमो यथा अयं,   
इतिस्सु सङ्घं भगवानुसासति  
सत्था सयं पाणितलेव दस्सयऽन्ति।   
    
इत्थं सुदं आयस्मा नागितो थेरो गाथं अभासित्थाऽति।   
    
नागितत्थेरगाथा।   
    
१ कुदाससु-ना।   
    
[ब्ज्त् पगे ३८] [\x ३८।]       
१। ९। ७  
८७। खन्धा दिट्ठा यथाभूतं भवा सब्बे पदालिता  
विक्खीणो जातिसंसारो नत्थि दानि पुनब्भवोऽति।   
    
इत्थं सुदं आयस्मा पविट्ठो थेरो गाथं अभासित्थाऽति।   
    
पविट्ठत्थेरगाथा।   
    
१। ९। ८  
८८। असक्खिं वत अत्तानं उद्धातुं उदका जलं  
वुय्हमानो महोघेव सचच्चानि पटिविज्झहऽन्ति।   
    
इत्थं सुदं आयस्मा अज्जुनो थेरो गाथं अभासित्थाऽति।   
    
अज्जुनत्थेरगाथा।   
    
१। ९। ९  
८९। उत्तिण्णा पङ्कपलिपा पाताला परिवज्जिता,   
मुत्ता ओघा च गन्था च सब्बे माना विसंहताऽति।   
    
इत्थं सुदं आयस्मा देवसभो थेरो गाथं अभासित्थाऽति।   
    
पठमदेवसभत्थेरगाथा।   
    
१। ९। १०  
९०। पञ्चक्खन्धा परिञ्ञाता तिट्ठन्ति छिन्नमूलका,   
विक्खीणो जातिसंसारो नत्थि दानि पुनब्भवोऽति।   
    
इत्थं सुदं आयस्मा सामिदत्तो थेरो गाथं अभासित्थाऽति।   
    
सामिदत्तत्थेरगाथा।   
    
नवमो वग्गो।   
    
तस्सुद्दानं:   
थेरो समितिगुत्तो च कस्सपो सीहसवहयो  
नीतो सुनागो नागितो पविट्ठो अज्जुनो इसि,   
देवसभो च यो थेरो सामिदत्तो महब्बलोऽति।   
    
[ब्ज्त् पगे ४०] [\x ४०।]       
१। १०। १  
९१। न तथाऽ मतं सतरसं सुधन्नं यं मयज्ज परिभुत्तं,   
अपरिमित दस्सिना गोतमेन बुद्धेन देसितो धम्मोऽति।   
    
इत्थं सुदं आयस्मा परिपुण्णको थेरो गाथं अभासित्थाऽति।   
    
परिपुण्णकत्थेरगाथा।   
    
१। १०। २  
९२। यस्सासवा [प्त्स् पगे ०१४] [\क़् १४।] परिक्खीणा आहारे च अनिस्सितो,   
सुञ्ञता अनिमित्तो च विमोक्खो यस्स गोचरो,   
आकासेव सकुन्तानं पदं तस्स दुरन्नयन्ति।   
    
इत्थं सुदं आयस्मा विजयो थेरो गाथं अभासित्थाऽति।   
    
विजयत्थेरगाथा।   
    
१। १०। ३  
९३। दुक्खा कामा एरक न सुखा कामा एरक,   
यो कामे कामयति दुक्खं सो कामयति एरक,   
यो कामे न कामयति एरक दुक्खं सो न कामयति एरकाऽति।   
इत्थं सुदं आयस्मा एरको थेरो गाथं अभासित्थाऽति।   
    
एरकत्थेरगाथा।   
    
१। १०। ४  
९४। नमे हि तस्स भगवतो सक्यपुत्तस्स सिरीमतो,   
तेनायं अग्गप्पत्तेन अग्गो धम्मो सुदेसितोऽति।   
    
इत्थं सुदं आयस्मा मेत्तजि थेरो गाथं अभासित्थाऽति।   
    
मेत्तजित्थेरगाथा।   
    
१। १०। ५  
९५। अन्धोहं हतनेत्तोस्मि कन्तारद्धानपक्कन्तो, १  
सयमानोऽपि गच्छिस्सं न सहायेन पापेनाऽति।   
    
इत्थं सुदं आयस्मा चक्खुपालो थेरो गाथं अभासित्थाऽति।   
    
चक्खुपालत्थेरगाथा।   
    
१। १०। ६  
९६। एकपुप्फं चजित्वान असीतिं वस्स कोटियो,   
सग्गेसु परचारेत्वा सेसकेनम्हि निब्बुतोऽति।   
    
इत्थं सुदं आयस्मा खण्डसुमनो थेरो गाथं अभासित्थाऽति।   
    
खण्डसुमणत्थेरगाथा।   
    
१ पक्खन्दो-मछसं। पक्खन्नो-सीमु। १, २, [प्त्स्।]   
    
[ब्ज्त् पगे ४२] [\x ४२।]       
१। १०। ७  
९७। हित्वा सतफलं कंसं सोवण्णं सतराजिकं,   
अग्गहिं मत्तिकापत्तं इदं दुतियाभसेवनऽन्ति।   
    
इत्थं सुदं आयस्मा तिस्सो थेरो गाथं अभासित्थाऽति।   
    
तिस्सत्थेरगाथा।   
    
१। १०। ८  
९८। रूपं दिस्वा सति मुट्ठा पियनिमित्तं मनसिकरोतो,   
सारत्तचित्तो वेदेति तं च अज्झोस तिट्ठति,   
तस्स वड्ढन्ति आसवा भवमूला भवगामिनोऽति। १  
    
इत्थं सुदं आयस्मा अभयो थेरो गाथं अभासित्थाऽति।   
    
अभयत्थेरगाथा।   
    
१। १०। ९  
९९। सद्दं सुत्वा सति मुट्ठा पियनिमित्तं मनसिकरोतो,   
सारत्तचित्तो वेदेति तं च अज्झोस तिट्ठति,   
तस्स वड्ढन्ति आसवा संसारमुपगामिनोऽति। २  
    
इत्थं सुदं आयस्मा उत्तियो थेरो गाथं अभासित्थाऽति।   
    
उत्तियत्थेरगाथा।   
    
१। १०। १०  
१००। सम्मप्पधानसम्पन्नो सतिपट्ठानगोचरो,   
विमुत्तिकुसुमसञ्छन्नो परिनिब्बिस्सत्यनासवोऽति।   
    
इत्थं सुदं आयस्मा देवसभो थेरो गाथं अभासित्थाऽति।   
    
देवसभत्थेरगाथा।   
    
दसमो वग्गो।   
    
तस्सुद्दानं:   
परिपुण्णको [प्त्स् पगे ०१५] [\क़् १५।] च विजयो एरको मेत्तजी मुनि,   
चक्खुपालो खण्डसुमनो तिस्सो च अभयो३ तथा,   
उत्तियो च महापञ्ञो थेरो देवसभो पि चाऽति।   
    
१ भवमूलेपगामिनो-सीमु। १, २।   
२ संसारं उपगामिनो-सीमु। १, २।   
३ तिस्सो अभयो व-[प्त्स्।]   
    
[ब्ज्त् पगे ४४] [\x ४४।]       
१। ११। १  
१०१। हत्वा गिहित्तं अनवोसितत्तो  
मुखनङ्गली ओदरिको कुसीतो,   
महावराहोऽव निवापपुट्ठो  
पुनप्पुनं गब्भमुपेति मन्दो।   
    
इत्थं सुदं आयस्मा बेलट्ठानिको थेरो गाथं अभासित्थाऽति।   
    
बेलट्ठानिकत्थेरगाथा।   
    
१। ११। २  
१०२। मानेन वञ्चितासे सङ्खारेसु सङ्किलिस्समानासे, १  
लाभालाभेन मथिता समाधिं नाधिगच्छन्तीऽति।   
    
इत्थं सुदं आयस्मा सेतुच्छो थेरो गाथं अभासित्थाऽति।   
    
सेतुच्छत्थेरगाथा।   
    
१। ११। ३  
१०३। नाहं एतेन अत्थिको सुखितो धम्मरसेन तप्पितो,   
पीत्वान२ रसग्गमुत्तमं न च काहामि विसेन सन्थवऽन्ति।   
    
इत्थं सुदं आयस्मा बन्धुरो३ थेरो गाथं अभासित्थाऽति।   
    
बन्धुरत्थेरगाथा।   
    
१। ११। ४  
१०४। लहुको वत मे कायो फुट्ठो च पीतिसुखेन विपुलेन  
तूलमिव एरितं मालुतेन पिलवतीव मे कायोऽति।   
इत्थं सुदं आयस्मा खितको थेरो गाथं अभासित्थाऽति।   
    
खितकत्थेरगाथा।   
    
१। ११। ५  
१०५। उक्कणठितोपि न वसे रममानोपि पक्कमे,   
नत्वेवानत्थसम्मितं वसे वासं विचक्खणोऽति।   
    
इत्थं सुदं आयस्मा मलितवम्भो थेरो गाथं अभासित्थाऽति।   
    
मलितवम्भत्थेरगाथा।   
    
१। ११। ६  
१०६। सतलिङ्गस्स अत्थस्स सतलक्खणधारिनो,   
एकङ्गदस्सी दुम्मेधो सतदस्सी च पण्डितोऽति।   
    
इत्थं सुदं आयस्मा सुहेमन्तो थेरो गाथं अभासित्थाऽति।   
    
सुहेमन्तत्थेरगाथा।   
    
१ सङ्किलिस्समानसे-मछसं।   
२ पीत्वा-कत्थचि,   
३ बन्धनो-मछसं।   
    
[ब्ज्त् पगे ४६] [\x ४६।]       
१। ११। ७  
१०७। पब्बजिं तुलयत्वान अगारस्मानगारियं,   
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा धम्मसवो थेरो गाथं अभासित्थाऽति।   
    
धम्मसवत्थेरगाथा।   
    
१। ११। ८  
१०८। स वीसंवस्ससतिको१ पब्बजिं अनगारियं,   
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा धम्मसवपितुत्थेरो गाथं अभासित्थाऽति।   
    
धम्मसव पितुत्थेरगाथा।   
    
१। ११। ९  
१०९। न [प्त्स् पगे ०१६] [\क़् १६।] नूनायं परमहितानुकम्पिनो  
रहोगतो अनुविगणेति सासनं,   
तथाहयं विहरति पाकतिन्द्रियो  
मिगी यथा तरुणजातिका वनेऽति।   
    
इत्थं सुदं आयस्मा सङ्घरक्खितो थेरो गाथं अभासित्थाऽति।   
    
सङ्घरक्खितत्थेरगाथा।   
    
१। ११। १०  
११०। नगा नगग्गेसु सुसंविरूऌहा  
उदग्गमेघेन नवेन सित्ता  
विवेककामस्स अरञ्ञसञ्ञिनो  
जनेति भिय्यो उसभस्स कल्यतऽन्ति।   
    
इत्थं सुदं आयस्मा उसभो थेरो गाथं अभासित्थाऽति।   
    
उसभत्थेरगाथा।   
    
एकादसमो वग्गो।   
    
तस्सुद्दानं:   
बेलट्ठानिकसेतुच्छा बन्धुरो खितको इसी,   
मलितवम्भो सुहेमन्तो धम्मसवो धम्मसवपिता,   
सङ्घरक्खितत्थेरो च उसभो च महामुनीऽति।   
    
[ब्ज्त् पगे ४८] [\x ४८।]       
१। १२। १  
१११। दुप्पब्बज्जं वे दुरधिवासा गेहा  
धम्मो गम्भीरो दुरधिगमा भोगा,   
किच्छा वुत्ति नो इतरीतरेनेव  
युत्तं चन्तेतुं सततमनिच्चतऽन्ति।   
    
इत्थं सुदं आयस्मा जेन्तो थेरो गाथं अभासित्थाऽति।   
    
जेन्तत्थेरगाथा।   
    
१। १२। २  
११२। तेविज्जोहं महाझायी चेतोसमथकोविदो  
सदत्थो मे अनुप्पत्तो कतं बुद्धस्स सासनऽन्ति।   
    
इत्थं सुदं आयस्मा जेन्तो थेरो गाथं अभासित्थाऽति।   
    
जेन्तत्थेरगाथा।   
    
१। १२। ३।   
११३। अच्छोदिका पुथुसिला गोनङ्गुलमिगायुता,   
अम्बुसेवालसञ्जन्ना ते सेला रमयन्ति मऽन्ति।   
    
इत्थं सुदं आयस्मा वनवच्छो थेरो गाथं अभासित्थाऽति।   
    
वनवच्छत्थेरगाथा।   
    
१। १२। ४  
११४। कायदुट्ठुल्लगरुनो हीयमानम्हि१ जीविते,   
सरीरसुखगिद्धस्स कुतो समण साधुताऽति।   
    
इत्थं सुदं आयस्मा अधिमुत्तो थेरो गाथं अभासित्थाऽति।   
    
अधिमुत्तत्थेरगाथा।   
    
१। १२। ५  
११५। एसावहिय्यसे पब्बतेन बहुकुटजसल्लकिकेन, २  
नेसादकेन गिरिना यसस्सिना परिच्छदेनाऽति।   
इत्थं सुदं आयस्मा महानामो थेरो गाथं अभासित्थाऽति।   
    
महानामत्थेरगाथा।   
    
१। १२। ६  
११६। छ [प्त्स् पगे ०१७] [\क़् १७।] फस्सायतने हित्वा गुत्तद्वारो सुसंवुतो,   
अघमूलं वमित्वान पत्तो मे आसवक्खयोऽति।   
    
इत्थं सुदं आयस्मा पारासरियत्थेरो३ गाथं अभासित्थाऽति।   
    
परासरियत्थेरगाथा।   
    
१ हिय्यमानम्हि-[प्त्स्।]   
२ सल्लकितेत-प।   
३ पारापरिय-मछसं, [प्त्स्।]   
    
[ब्ज्त् पगे ५०] [\x ५०।]       
१। १२। ७  
११७। सुविलित्तो सुवसनो सब्बाभरणभणूसितो,   
तिस्सो विज्जा अज्झगमिं कतं बुद्धस्स सासनऽन्ति।   
    
इत्थं सुदं आयस्मा यसो थेरो गाथं अभासित्थाऽति।   
    
यसत्थेरगाथा।   
    
१। १२। ८  
११८। अभिसत्थोव निपतति  
वयो रूपं अञ्ञमिव तथेव सन्तं,   
तस्सेव सतो अविप्पवसतो  
अञ्ञस्सेव सरामि अत्तानऽन्ति।   
    
इत्थं सुदं आयस्मा किम्बिलो थेरो गाथं अभासित्थाऽति।   
    
किम्बिलत्थेरगाथा।   
    
१। १२। ९  
११९। रुक्खमूलगहनं पसक्किय  
निब्बानं हदयस्मिं ओपिय१  
झाय गोतम मा च पामदो२  
किं ते बिलिबिलिका करिस्सतीऽति।   
    
इत्थं सुदं आयस्मा वज्जिपुत्तो थेरो गाथं अभासित्थाऽति।   
    
वज्जिपुत्तत्थेरगाथा।   
१। १२। १०  
१२०। पञ्चक्खन्धा परिञ्ञाता तिट्ठन्ति छिन्नमूलका,   
दुक्खक्खयो अनुप्पत्तो पत्तो मे आसवक्खयोऽति।   
    
इत्थं सुदं आयस्मा इसिदत्तो थेरो गाथं अभासित्थाऽति।   
    
इसिदत्तत्थेरगाथा।   
    
वग्गो द्वादसमो।   
    
तस्सुद्दानं:   
जेन्तो च वच्छगोत्तो च वच्छो च वनसव्हयो, ३  
अधिमुत्तो महानामो पारासरियो४ यसो पि च,   
किम्बिलो वज्जिपुत्तो च इसिदत्तो महायसोऽति।   
    
तत्रुरद्दानं:   
वीसुत्तरसतं थेरा कतकिच्चा अनासवा,   
एककेव निपातम्हि सुसङ्गीता महेसिभीऽति।   
    
एककनिपातो निट्ठितो।   
    
१ ओसिय-[प्त्स्।]   
२ पमादो-बहूसु  
३ वनपव्हयो- [प्त्स्।]   
४ पारापरियो-[प्त्स्।]   
    
[ब्ज्त् पगे ५२] [\x ५२।]       
२। दुतकनिपातो  
    
[प्त्स् पगे ०१८ [\क़् १८।] २। १। १]  
१२१। नत्थि कोचि भवो नच्चो सङ्खारा वा पि सस्सता,   
उप्पज्जन्ति च ते खन्धा वचन्ति अपरापरं।   
    
१२२। एतमादीनवं ञत्वाभवेनम्हि अनत्थि को,   
निस्सटो सब्बकामेहि पत्तो मे आसवक्खयोऽति।   
    
इत्थं सुदं आयस्मा अत्तरो थेरो गाथायो अभासित्थाऽति।   
    
उत्तरत्थेरगाथा।   
    
२। १। २  
१२३। नयिदं अनयेन जीवितं नाहारो हदयस्स सन्तिको,   
आहारट्ठितिको समुस्सयो इति दिस्वान चरामि एसनं।   
    
१२४। पङ्कोति हि नं पवेदयुं यायं वन्दनपूजना कुलेसु,   
सुखुमं सब्बं दरुल्लहं सक्कारो कापुरिसेन दुज्जहोऽति।   
    
इत्थं सुदं आयस्मा पिण्डोलभारद्वाजो थेरो गाथायो अभासित्थाऽति।   
    
पण्डोलभाद्वाजत्थेरगाथा।   
    
२। १। ३  
१२५। मक्कटो पञ्चद्वारायं कुटिकायं पसक्किय,   
द्वारेन अनुपरियेति घट्टयेन्तो मुहुं मुहुं।   
    
१२६। तिट्ठ मक्कट मा धावि नहि ते तं यथा पुरे,   
निग्गहीतोसि पञ्ञाय नेव१ दूरं गमिस्ससीऽति।   
    
इत्थं सुदं आयस्मा वल्लियो थेरो गाथायो अभासित्थाऽति।   
    
वल्लियत्थेरगाथा।   
१ नेतो-[प्त्स्।]   
    
[ब्ज्त् पगे ५४] [\x ५४।]       
२। २। ४  
१२७। तिण्णं मे तालपत्तानं गङ्गातीरे कुटी कता,   
जवसित्तोव मे पत्तो पंसुकूलं च चीवरं।   
    
१२८। द्विन्नं अन्तरवस्सानं एका वाचा मे भासिता,   
ततिये अन्तरवस्सम्हि तमोक्खन्धो पदालितो।   
    
इत्थं सुदं आयस्मा गङ्गातीरियो थेरो गाथायो अभासित्थाऽति।   
    
गङ्गातीरियत्थेरगाथा।   
    
२। १। ५  
१२९। अपि चे होति तेविज्जो मच्चुहायी अनासवो,   
अप्पञ्ञातोति नं बाला अवजानन्ति अजानता।   
    
१३०। यो [प्त्स् पगे ०१९] [\क़् १९।] च खो अन्नपानस्स लाभी होतीध पुग्गलो,   
पापधम्मोपि चे होति सो नेसं होति सक्कतोऽति।   
    
इत्थं सुदं आयस्मा अजिनो थेरो गाथायो अभासित्थाऽति।   
    
अजिनत्थेरगाथा।   
    
२। १। ६  
१३१। यदाहं धम्ममस्सोसिं भासमानस्स सत्थुनो,   
न कङ्खमभिजानामि सब्बञ्ञू अपराजिते।   
    
१३२। सत्थवाहे महावीरे सारथीनं वरुत्तमे,   
मग्गे पटिपदायं वा कङ्खा मय्हं न विज्जतीऽति।   
    
इत्थं सुदं आयस्मा मेलजिनो थेरो गाथायो अभासित्थाऽति।   
    
मेलजिनत्थेरगाथा।   
    
२। १। ७  
१३३। यथा अगारं दुच्छन्नं वुट्ठि समतिविज्झति,   
एवं अभावितं चित्तं रागो समतिविज्झति।   
    
१३४। यथअगारं सुच्छन्नं वुट्ठि न समतिविज्झति,   
एवं अभावितं चित्तं रागो न समतिविज्झति।   
    
इत्थं सुदं आयस्मा राधो थेरो गाथायो अभासित्थाऽति।   
    
राधत्थेरगाथा।   
    
[ब्ज्त् पगे ५६] [\x ५६।]       
२। १। ८  
१३५। खीणा हि मय्हं जाति वुसितं जिनसासनं,   
पहीनो जालसङ्खातो भवनेत्ति समूहता।   
    
१३६। यस्सत्थाय पब्बजितो अगारस्मानगारियं,   
सो मे अत्थो अनुप्पत्तो सब्बसंयोजनक्खयोऽति।   
    
इत्थं सुदं आयस्मा सुराधो थेरो गाथायो अभासित्थाऽति।   
    
सुराधत्थेरगाथा।   
    
२। १। ९  
१३७। सुखं सुपन्ति मुनयो ये इत्थीसु न बज्झरे,   
सदा वे रक्खितब्बासु यासु सच्चं सुदुल्लभं।   
    
१३८। वधं चरिम्ह ते काम अनणा दानि ते मयं,   
गच्छाम दानि निब्बानं यत्थ गन्त्वा न सोचतीऽति।   
    
इत्थं सुदं आयस्मा गोतमो थेरो गाथायो अभासित्थाऽति।   
    
गोतमत्थेरगाथा।   
    
२। १। १०  
१३९। पुब्बे हन्ति अत्तानं पच्छा हन्ति सो परे,   
सुहतं हन्ति अत्तानं वीतसेनेव पक्खिमा।   
    
१४०। न ब्राह्मणो बहिवण्णो अन्तो वण्णो हि ब्राह्मणो,   
यसुमिं पापनि कम्मानि स वे कण्हो सुजम्पतीऽति।   
    
इत्थं सुदं आयस्मा वसभो थेरो गाथायो अभासित्थाऽति।   
    
वसभत्थेरगाथा।   
    
वग्गो पठमो।   
    
तस्सुद्दानं:   
उत्तरो चेव पिण्डो लो वल्लितो तीरियो इसि,   
अजिनो च मेलजिनो राधो सुराधो गोतमो,   
वसभेन इमे होन्ति दस थेरा महिद्धिकाऽति।   
[ब्ज्त् पगे ५८] [\x ५८।]       
२। २। १  
१४१। सुस्सूसा [प्त्स् पगे ०२०] [\क़् २०।] सुतवद्धनी सुतं पञ्ञाय वद्धनं,   
पञ्ञाय अत्थं जानाति ञातो अत्थो सुखावहो।   
    
१४२। सेवेथ पन्तानि सेनासनानि  
चरेय्य संयोजन विप्पमोक्खं,   
सचे रतिं नाधिगच्छेय्य तत्थ  
सङ्घे वसे रक्खितत्तो सतीमाऽति।   
    
इत्थं सुदं आयस्मा महाचुन्दो थेरो गाथायो अभासित्थाऽति।   
    
महाचुन्दत्थेरगाथा।   
    
२। २। २  
१४३। ये खो ते वेघमिस्सेन१ नानत्थेन२ च कम्मुना  
मनुस्से उपरुन्धन्ति फरुसूपक्कमा जना,   
तेपि तत्थेव३ कीरन्ति नहि कम्मं पनस्सति।   
    
१४४। यं करोति नरो नम्मं कल्याणं यदि पापकं,   
तस्स तस्सेवदायादो यं यं कम्मं पकुब्बतीऽति।   
    
इत्थं सुदं आयस्मा जोतिदासो थेरो गाथायो अभासित्थाऽति।   
    
जोतिदासत्थेरगाथा।   
    
२। २। ३  
१४५। अच्चयन्ति अहोरत्ता जीवितं उपरुज्झति,   
अयु खीयति मच्चानं कुन्नदीनं व ओदकं।   
    
१४६। अथ पापानि कम्मानि करं बालो न बुज्झति,   
पच्छास्स कटुकं होति विपाको हिस्स पापकोऽति।   
    
इत्थं सुदं आयस्मा हेरञ्ञकानित्थेरो गाथायो अभासित्थाऽति।   
    
हेरञ्ञकानित्थेरगाथा।   
    
२। २। ४  
१४७। परित्तं दारुमारुय्ह यथा सीदे महण्णवे,   
एवं कुसीतमागम्म साधुजीवी पि सीदति, ४  
तस्मा तं परिवज्जेय्य नुसीतं हीनवीरियं।   
    
१४८। पविवित्तेहि अरियेहि पहितत्तेहि झायिहि,   
निच्चं अरद्धविरियेहि पण्डितेहि सहावसेऽति।   
    
इत्थं सुदं आयस्मा सोमचित्तो थेरो गाथायो अभासित्थाऽति।   
    
सोमचित्तत्थेरगाथा।   
    
१ वेसमिस्सेन-प। वेठमिस्सेन-पू।   
२ नानत्तेन-सीमु१, २। [प्त्स्।]   
३ तथेव-पु।   
४ साधुजीवीविसीदति-पु।   
    
[ब्ज्त् पगे ६०] [\x ६०।]       
२। २। ५  
१४९। जनो जनम्हि सम्बुद्धो जनमेवस्सितो जनो,   
जनो जनेन हेठीयति हेठेति च जनो जनं।   
    
१५०। कोहि [प्त्स् पगे ०२१] [\क़् २१।] तस्स जनेनत्थो जनेन जनितेन वा,   
जनं ओहाय गच्छं तं हेठयित्वा बहुं जनन्ति।   
    
इत्थं सुदं आयस्मा सब्बमित्तो थेरो गाथायो अभासित्थाऽति।   
    
सब्बमित्तत्थेरगाथा।   
    
२। २। ६  
१५१। काऌइ इत्थी ब्रहती धङ्करूपा  
सत्थिं च भेत्वा अपरं च सत्थिं,   
बाहं१ च भेत्वा अपरं च बाहुं  
सीसं च भेत्वा दधिथालकऽं व  
एसा निसिन्ना अभिसद्दहित्वा।   
१५२। यो वे अविद्वा उपधिं करोति  
पुनप्पुनं दुक्खमुपेति मन्दो,   
तस्मा पजानं२ उपधिं न कयिरा  
माहुं पुन भिन्नसिरो सयिस्सन्ति।   
    
इत्थं सुदं आयस्मा महाकाऌओ थेरो गाथायो अभासित्थाऽति।   
    
महाकाऌअत्थेरगाथा।   
    
२। २। ७  
१५३। बहू सपत्ते लभति मुणडो सङ्घाटिपारुतो,   
लाभी अन्नस्स पानस्स वत्थस्स सयनस्स च।   
१५४। एतमादीनवं ञत्वा सक्कारेसु महब्भयं,   
अप्पलाभो ऽनवस्सुतो सतो भिक्खु परिब्बजेऽति।   
    
इत्थं सुदं आयस्मा तिस्सो थेरो गाथायो अभासित्थाऽति।   
    
तिस्सत्थेरगाथा।   
    
२। २। ८  
१५५। पाचीनवंसदायम्हि सक्यपुत्ता सहायका,   
पहायानप्पके भोगे उञ्छापत्तागते रता।   
    
१५६। आरद्धविरिया पहितत्ता निच्चं दऌअहपरक्कमा,   
रमन्ति धम्मरतिया हित्वान लोकियं रतिन्ति।   
    
इत्थं सुदं आयस्मा किम्बिलो थेरो गाथायो अभासित्थाऽति।   
    
किम्बिलत्थेरगाथा।   
    
१ बाहुञ्च-सीमु, १, २।   
२ पजा- सीमु, १, २।   
    
[ब्ज्त् पगे ६२] [\x ६२।]       
२। २। ९  
१५७। अयेनिसो मनसिकारा मण्डनं अनुयुञ्जिसं,   
उद्धतो चपलो चासिं कामरागेन अट्टितो।   
    
१५८। उपायकुसलेनाहं बुद्धेनादिच्चबन्धुना,   
योनिसो पटिपज्जित्वा भवे चित्तं उदब्बहिन्ति।   
    
इत्थं सुदं आयस्मा नन्दो थेरो गाथायो अभासित्थाऽति।   
    
नन्दत्थेरगाथा।   
    
२। २। १०  
१५९। परे च नं पसंसन्ति अत्ता चे असमाहितो,   
मोघं परे पसंसन्ति अत्ता हि असमाहितो।   
    
१६०। परे च नं गरहन्ति अत्ता चे सुसमाहि,   
मोघं परे गरहन्ति अत्ता हि सुसमाहितोऽति।   
    
इत्थं सुदं आयस्मा सिरिमा थेरो गाथायो अभासित्थाऽति।   
    
सिरिमात्थेरगाथा।   
    
वग्गो दुतियो।   
    
तस्सुद्दानं:   
चुन्दो [प्त्स् पगे ०२२] [\क़् २२।] च जोतिदासो च थेरो हेरञ्ञकानि च,   
सोममित्तो सब्बमित्तो कालो तिस्सो च किम्बिलो  
नन्दो च सिरिमा चेव दस थेरा महिद्धिकाऽति।   
    
[ब्ज्त् पगे ६४] [\x ६४।]       
२। ३। १  
१६१। खन्धा मया परिञ्ञाता तण्हा मे सुसमूहता,   
भाविता मम बोज्झङ्गा पत्तो मे आसवक्खयो।   
    
१६२। सोहं खन्धे परिञ्ञाय अब्बूहित्वान१ जालिनिं,   
भावयित्वान बोज्झङ्गे निब्बायिस्सं अनासवोऽति।   
    
इत्थं सुदं आयस्मा उत्तरो थेरो गाथायो अभासित्थाऽति।   
    
उत्तरत्थेरगाथा।   
    
२। ३। २  
१६३। पनादो नाम सो राजा यस्स यूपो सुवण्णयो,   
तिरियं सोऌअसपब्बेधो२ उद्धमाहु३ सहस्सधा।   
    
१६४। सहस्सकण्डो४ सतभेण्डु५ धजालू हरितामयो,   
अनच्चुं तत्थ गन्धब्बा छसहस्सानि सत्तधाऽति।   
    
इत्थं सुदं आयस्मा भद्दजि थेरो गाथायो अभासित्थाऽति।   
    
भद्दजित्थेरगाथा।   
    
२। ३। ३  
१६५। सतिमा पञ्ञवा भिक्खु आरद्धबलवीरियो,   
पञ्चकप्पसतानाहं एकरत्तिं अनुस्सरिं।   
    
१६६। चत्तारो सतिपट्ठाने सत्तअट्ठ च भावयं,   
पञ्चकप्पसतानाहं एकरत्तिं अनुस्सरिन्ति।   
    
इत्थं सुदं आयस्मा सोभितो थेरो गाथायो अभासित्थाऽति।   
    
सोभितत्थेरगाथा।   
    
२। ३। ४  
१६७। यं किच्चं सऌहविरियो यं कच्चं बोद्धुमिच्छता,   
करिस्सं नावरुज्झस्सं पस्स विरियं परक्कमं। ६  
    
१६८। त्वं च मे मग्गमक्खाहि अञ्जसं अमतोगधं,   
अहं मोनेन मोनिस्सं गङ्गासोतोऽव सागरन्ति।   
    
इत्थं सुदं आयस्मा वल्लियो थेरो गाथायो अभासित्थाऽति।   
वल्लियत्थेरगाथा।   
    
१ अब्बहित्वान-सीमु। १, २ अब्बुहित्वान-मछसं।   
२ सोऌअसुब्बेधो-सीमु। १, २,   
३ उब्भमाहु-मछसं। , [प्त्स्।]   
४ सहस्सतण्हा-मछसं, सहस्सकणडु-[प्त्स्।]   
५ सतहेण्डु-सीमु।   
६ विरियपरक्कमं-[प्त्स्।]   
    
[ब्ज्त् पगे ६६] [\x ६६।]       
२। ३। ५  
१६९। केसे मे सलिखिस्सऽन्ति कप्पको उपसङ्कमि,   
ततो अदासमादाय सरीरं पच्चवेक्खिसं।   
    
१७०। तुच्छो [प्त्स् पगे ०२३] [\क़् २३।] कायो अदिस्सित्थ अन्धकारो१ तमो व्यगा,   
सब्बेचाऌआ स्मैउच्छिन्ना नत्थि दानि पुनब्भवोऽति।   
    
इत्थं सुदं आयस्मा वीतसोको थेरो गाथायो अभासित्थाऽति।   
    
वीतसोकत्थेरगाथा।   
    
२। ३। ६  
१७१। पञ्चनीवराण हित्वा योगक्खेमस्स पत्तियया,   
धम्मादासं गहेत्वान ञाणदस्सनमत्तनो।   
    
१७२। पच्चवेकखिं इमं कायं सब्बं सन्तरबाहिरं,   
अज्झत्तञ्च बहिद्धा च तुच्छो कायो अदिस्सथाऽति।   
    
इत्थं सुदं आयस्मा पुण्णमासो थेरो गाथायो अभासित्थाऽति।   
    
पण्णमासत्थेरगाथा।   
    
२। ३। ७  
१७३। यथापि भद्दो आजञ्ञो खलित्वा पतितिट्ठति,   
भिय्यो लद्धान संवेगं अदीनो वहते धुरं।   
    
१७४। एवं दस्सनसम्पन्नं सम्मासम्बुद्धसावकं,   
आजानीयं२ मं धारेथ पुत्तं बुद्धस्स ओरसन्ति।   
    
इत्थं सुदं आयस्मा नन्दको थेरो गाथायो अभासित्थाऽति।   
    
नन्दकत्थेरगाथा।   
    
२। ३। ८  
१७५। एहि नन्दक गच्चाम उपज्झायस्स सन्तिकं,   
सीहनादं नदिस्साम बुद्धसेट्ठस्स सम्मुखा।   
    
१७६। याय नो अनुकम्पाय अम्हे पब्बाजयी मुनि,   
सो नो अत्थो अनुप्पत्तो सब्बसंयोजनक्खयोऽति।   
    
इत्थं सुदं आयस्मा भरतो थेरो गाथायो अभासित्थाऽति।   
    
भरतत्थेरगाथा।   
१ अन्धकारे-[प्त्स्।]   
२ अजानियं-[प्त्स्।]   
    
[ब्ज्त् पगे ६८] [\x ६८।]       
२। ३। ९  
१७७। नदन्ति एवं सप्पञ्ञा सीहाव गिरिगब्भरे,   
वीरा विजितसङ्गामा छेत्वा मारं सवाहिनिं१,   
    
१७८। सत्था च परिचिण्णो मे धम्मो सङ्घो च पूजितो,   
अहं च वित्तो सुमनो पुत्तं दिस्वा अनासवन्ति।   
    
इत्थं सुदं आयस्मा भारद्वाजो थेरो गाथायो अभासित्थाऽति।   
    
भारद्वाजत्थेरगाथा।   
    
२। ३। १०  
१७९। उपासिता सप्पुरिसा सुता धम्मा अभिण्हसो,   
सुत्तान पटिपज्जिस्सं अञ्जसं अमतोगधं।   
    
१८०। भवरागहतस्स मे सतो भवरागो पुन मे न विज्जति,   
न चाहु न च मे३ भविस्सति न च मे एतरहिपि२ विज्जतीऽति।   
    
इत्थं सुदं आयस्मा कण्हदिन्नो थेरो गाथायो अभासित्थाऽति।   
    
कण्हदिन्नत्थेरगाथा।   
    
वग्गो ततियो।   
    
तस्सुद्दानं:   
उत्तरो भद्दजित्थेरो सोभितो वल्लियो इसि,   
वीसोको च यो थेरो पुण्णमासो च नन्दको,   
भरतो भारद्वाजो च कण्हदिन्नो महामुनीऽति।   
    
१ सवाहनं-सीमु। १, २।   
२ नमे-सीमु। १, २।   
३ एतरहि-सीमु। १, २।   
    
[ब्ज्त् पगे ७०] [\x ७०।]       
२। ४। १  
१८१। यतो [प्त्स् पगे ०२४] [\क़् २४।] अहं पब्बजितो सम्मासम्बुद्धसासने,   
विमुच्चमानो उग्गच्छिं कामधातुं उपच्चगं।   
    
१८२। ब्रह्मुनो पेक्खमानस्स ततो चित्तं विमुच्चि मे,   
अकुप्पा मे विमुत्तीति सब्बसंयोजनक्खयाऽति।   
    
इत्थं सुदं आयस्मा मिगसिरो थेरो गाथायो अभासित्थाऽति।   
    
मिगसिरत्थेरगाथा।   
    
२। ४। २  
१८३। अनिच्चानि गहकानि तत्थ पुनप्पुनं,   
गहकारं गवेसन्तो दुक्खा जाति पुनप्पुनं।   
    
१८४। गहकारक दिट्ठोसि पुन गेहं न काहसि,   
सब्बा ते फासुका भग्गा थूणिका१ च विदाऌइता, २  
विमरियादीकतं३ चित्तं इधेव विधमिस्सतीऽति।   
    
इत्थं सुदं आयस्मा सीवको थेरो गाथायो अभासित्थाऽति।   
    
सीवकत्थेरगाथा।   
    
२। ४। ३  
१८५। अरहं सुगतो लोके वातेहाबाधितो मुनि,   
सचे उण्हादकं अत्थि मुनिनो देहि ब्राह्मण।   
    
१८६। पूजितो पूजनीयानं४ सक्करेय्यान सक्कतो,   
अपचितोपचनीयानं५ तस्स इच्छामि हातवेऽति।   
    
इत्थं सुदं आयस्मा उपवानो थेरो गाथायो अभासित्थाऽति।   
    
उपवानत्थेरगाथा।   
    
२। ४। ४  
१८७। दिट्ठा मया धम्मधरा उपासका  
कामा अनिच्चा इति भासमाना,   
सारत्तरत्ता मणिकुण्डलेसु  
पुत्तेसु दारेसु च ते अपेक्खा।   
    
१८८। अद्धा न जानन्ति यथाव६ धम्मं  
कामा अनिच्चा इति चापि आहु, ७  
रागं च तेसं न बलत्थि छेत्तुं  
तस्मा सिता पुत्तदारं धनञ्चाऽति।   
    
इत्थं सुदं आयस्मा इसिदिन्नो थेरो गाथायो अभासित्थाऽति।   
    
इसिदिन्नत्थेरगाथा।   
१ थूणीरा-[प्त्स्।]   
२ पदाऌइता-सीमु। १, २।   
३ विपरियादिकतं-सीमु। १, २, [प्त्स्।]   
४ पूजनेय्यानं-मछसं, [प्त्स्।]   
५ अपचितोपचेय्यानं-मछसं, अपचितो अपचिनेय्यानं-[प्त्स्।]   
६ यथोध-सिमु। १, २।   
७ अहु-प।   
    
[ब्ज्त् पगे ७२] [\x ७२।]       
२। ४। ५  
१८९। देवो च वस्सति देवो च गऌअगऌआयति  
एकको चाहं भेरवे बिले विहरामि,   
तस्स मय्हं एककस्स भेरवे बिले विहरतो  
नत्थि भयं वा छम्भितत्तं वा लोमहंसो वा।   
    
१९०। धम्मता मम सा यस्स मे  
एककस्स भेरवे बिले  
विहरतो नत्थि भयं वा  
छम्भितत्तं वा लोमहंसो वाऽति।   
इत्थं सुदं आयस्मा सम्बुलकच्चानो थेरो गाथायो अभासित्थाऽति।   
    
सम्बुलकच्चानत्थेरगाथा।   
    
२। ४। ६  
१९१। कस्स [प्त्स् पगे ०२५] [\क़् २५।] सेलूपमं चित्तं ठितं नानूपकम्पति,   
विरत्तं रजनीयेसु कुप्पनीये न कुप्पति,   
यस्सेवं भावितं चित्तं कुतो तं दुक्खमेस्सति।   
    
१९२। मम सेलूपमं चित्तं ठितं नानूपकम्पति,   
विरत्तं रजनीयेसु कुप्पनीये न कुप्पति,   
ममेवं भावितं चित्तं कुतो मं दुक्खमेस्सतीऽति।   
    
इत्थं सुदं आयस्मा खितको थेरो गाथायो अभासित्थाऽति।   
    
खितकत्थेरगाथा।   
    
२। ४। ७  
१९३। न ताव सुपितुं होति रत्ति नक्खत्तमालिनी,   
पटिजग्गितुमेवेसा रत्ति होति विजानता।   
    
१९४। हत्थिक्खन्धावपतितं कुञ्जरो चे अनुक्कमे,   
सङ्गामे मे मतं सेय्यो यं चे जीवे पराजितोऽति।   
    
इत्थं सुदं आयस्मा सोणो सेलिस्सरिय१पुत्तत्थेरो गाथायो अभासित्थाऽति।   
सेलिस्सरियत्थेरगाथा।   
    
२। ४। ८  
१९५। पञ्चकामगुणे हित्वा पियरूपे मनोरमे,   
सद्धाय अभिनिक्खम्म दुक्खस्सन्तकरो२ भवे।   
    
१९६। नाभिनन्दामि मरणं नाभनन्दामि जीवितं,   
कालं च पटिकङ्खामि सम्पजानो पतिस्सतोऽति।   
    
इत्थं सुदं आयस्मा निसभो थेरो गाथायो अभासित्थाऽति।   
    
निसभत्थेरगाथा।   
    
१ सोणो पोटिरिसपुत्तो-स्या, [प्त्स्।]   
२ दुक्खस्सन्त करो-सीमु। १, २।   
    
[ब्ज्त् पगे ७४] [\x ७४।]       
२। ४। ९  
१९७। अम्बपल्लव सङ्कासं अंसे कत्वान चीवरं,   
निसिन्नो हत्थि गीवाय गामं पिण्डाय पाविसिं।   
    
१९८। हत्थिक्खन्धतो ओरुय्ह संवेगं अलभिं तदा,   
सोहं दित्तो तदा सन्तो पत्तो मे आसवक्खयोऽति।   
    
इत्थं सुदं आयस्मा उसभो थेरो गाथायो अभासित्थाऽति।   
    
उसभत्थेरगाथा।   
    
२। ४। १०  
१९९। अयमिति कप्पटो कप्पटकुरो अच्छाय अतिभरिताय१  
अमतघटिकायं धम्मकतमत्तो कतपदं झानानि ओचेतुं।   
    
२००। मा [प्त्स् पगे ०२६] [\क़् २६।] खो त्वं कप्पट पचालेसि  
मा तं उपकण्णकम्हि२ ताऌएस्सं,   
नह३ त्वं कप्पट मत्तमञ्ञासि  
सङ्घमज्झम्हि पचलायमानोऽति।   
    
इत्थं सुदं आयस्मा कप्पटकुरो थेरो गाथायो अभासित्थाऽति।   
    
वग्गो चतुत्थो।   
    
कप्पटकुरत्थेरगाथा।   
    
तस्सुद्दानं:   
मिगसिरो सीवको च उपवनो च पण्डितो  
इसिदन्नो च कच्चानो खितनो च महावसि  
सेलिस्सरियो निसभो च उसभो कप्पटकुरोऽति।   
    
१ अतिभरियाय-सीमु। १, २।   
२ उपकण्णम्गि-सीमु। १, २।   
३ नहि-सीमु। १, २।   
    
[ब्ज्त् पगे ७६] [\x ७६।]       
२। ५। १  
२०१। अहो बुद्धा अहो धम्मा अहो नो सत्थु सम्पदा,   
यत्थ एतादिसं धम्मं सावको सच्छिकाहिसि।   
    
२०२। असङ्खेय्येमु कप्पेसु सक्कायाधिगता अहू१  
तेसमयं पच्छिको चरिमोऽ यं समुस्सयो,   
जातिमरणसंसारो नत्थि दानि पुनब्भवोऽति।   
    
इत्थं सुदं आयस्मा कुमारकस्सपो थेरो गाथायो अभासित्थाऽति।   
    
कुमारकस्सपत्थेरगाथा।   
    
२। ५। २  
२०३। यो हवे दहरो भिक्खु युञ्जति बुद्धसासने,   
जागरो पतिसुत्तेसु२ अमाघं तस्स जीवितं।   
    
२०४। तस्मा सद्धञ्च सीलञ्च पसादं धम्मदस्सनं,   
अनुयुञ्जेथ मेधावी सरं बुद्धान सासनऽन्ति।   
    
इत्थं सुदं आयस्मा धम्मपालो थेरो गाथायो अभासित्थाऽति।   
    
धम्मपालत्थेरगाथा।   
    
२। ५। ३  
२०५। कस्सिन्द्रियानि समथङ्गतानि  
अस्सा यथा सारथिना सुदन्ता  
पहीनमानस्स अनासवस्स  
देवापि मय्हं पिहयन्ति तादिनोऽति।   
२०६। महिन्द्रियानि समथङ्गतानि  
अस्सा यथा सारथिना सुदन्ता  
पहीनमानस्स अनासवस्स  
देवापि मय्हं पिहयन्ति तादिनोऽति।   
    
इत्थं सुदं आयस्मा ब्रहमालि थेरो गाथायो अभासित्थाऽति।   
    
ब्रह्मालित्थेरगाथा।   
    
१ अहुं-[प्त्स्।]   
२ स हि सुत्तेसु-मछसं।   
    
[ब्ज्त् पगे ७८] [\x ७८।]       
२। ५। ४  
२०७। छविपापक [प्त्स् पगे ०२७] [\क़् २७।] चित्तभद्दक  
मोघराज सततं समाहितो,   
हेमन्तिकसीतकालरत्तियो  
भिक्खु त्वंसि कथं करिस्ससि।   
    
२०८। सम्पन्नसस्सा मगधा केवला इति मे सुतं,   
पलालच्छन्नको सेय्यं यथञ्ञे सुखजीविनोऽति।   
    
इत्थं सुदं आयस्मा मोघराजत्थेरो गाथायो अभासित्थाऽति।   
    
मोघराजत्थेरगाथा।   
    
२। ५। ५  
२०९। न उक्खिपे नो च परिक्खिपे परे  
न ओक्खिपे पारगतं न एरये,   
न चत्तवण्णं परिसासु ब्याहरे  
अनुद्धतो सम्मितभाणि सुब्बतो।   
    
२१०। सुसुखुमनिपुणत्थदस्सिना  
मतिकुसलेन निवातवुत्तिना,   
संसेवितवुद्धसीलिना  
निब्बानं न हि तेन दुल्लभन्ति।   
    
इत्थं सुदं आयस्मा विसाखो पञ्चालपुत्तो थेरो गाथायो अभासित्थाऽति।   
    
विसाखपञ्चालपुत्तत्थेरगाथा।   
    
२। ५। ६  
२११। नदन्ति मोरा सुसिखा सुपेखुणा  
सुनीलगीवा सुमुखा सुगज्जिनो,   
सुसद्दला चापि महामही अयं  
सुब्यापितम्बु१ सुवलाहकं नभं।   
    
२१२। सुकल्लरूपो सुमनस्स झाय तं२  
सुनिक्खमो३ साधु सुबुद्धसासने,   
सुसुक्कसुक्कं निपणं सुदुद्दसं  
फुसामि तं उत्तममच्चुतं पदन्ति।   
    
इत्थं सुदं आयस्मा चूऌअको थेरो गाथायो अभासित्थाऽति।   
चूऌअकत्थेरगाथा।   
    
१ सुसुद्धतम्बु-पु, सीमु। २।   
२ झायितं-  
३ सुनिक्कटो-सीमु। १, २।   
    
[ब्ज्त् पगे ८०] [\x ८०।]       
२। ५। ७  
२१३। नन्दमानागतं चित्तं सूलमारोपमानकं,   
तेन तेनेव वजसि येन सूलं कलिङ्गरं।   
    
२१४। ताहं चित्तकलिं ब्रूमि तं ब्रूमि चित्तदुब्भकं,   
सत्था ते दुल्लभो लद्धो मानत्थे मं नियोजयीति।   
    
इत्थं सुदं आयस्मा अनुपमो थेरो गाथायो अभासित्थाऽति।   
    
अनुपमत्थेरगाथा।   
    
२। ५। ८  
२१५। संसरं दीघमद्धानं गतीसु परिवत्तिसं,   
अपस्सं अरियसच्चानि अन्धभूतो पुथुज्जनो।   
    
२१६। तस्स [प्त्स् पगे ०२८] [\क़् २८।] मे अप्पमत्तस्स संसारा विनलीकता,   
गति१ सब्बा समुच्छिन्ना नत्थि दानि पुनब्भवोऽति।   
    
इत्थं सुदं आयस्मा वज्जितो थेरो गाथायो अभासित्थाऽति।   
    
वज्जितत्थेरगाथा।   
    
२। ५। ९  
२१७। अस्सत्थे हरितोकासे संविरूऌहम्पि पादपे,   
एकं बुद्धगतं सञ्ञं अलभित्थं पतिस्सतो।   
    
२१८। एकतिंसे इतो कप्पे यं सञ्ञमलभिं तदा,   
तस्सा सञ्ञाय वाहसा पत्तो मे आसवक्खयोऽति।   
    
इत्थं सुदं आयस्मा सन्धितो थेरो गाथायो अभासित्थाऽति।   
    
सन्धितत्थेरगाथा।   
    
वग्गो पञ्चमो।   
    
तस्सुद्दानं:   
कुमारकस्सपो थेरो धम्मपालो च ब्रह्मालि,   
मोघरारा विसाखो च चूऌअको च अनूपमो,   
वज्जितो सन्धितो थेरो किलेसरजवाहनोऽति।   
    
गाथा दुकनिपातम्हि नवुति चेव अट्ठ च  
थेरा एकूनपञ्ञासं भासिता नयकोविदाऽति।   
    
दुकनिपातो निट्ठितो।   
    
१ सब्बागति-सीमु। १, २, [प्त्स्।]   
[ब्ज्त् पगे ८२] [\x ८२।]       
३। तिकनिपातो।   
३। १। १  
२१९। अयोनि [प्त्स् पगे ०२९] [\क़् २९।] सुद्धिमन्वेसं अग्गिं परिचरिं वने,   
सुद्धिमग्गं अजानन्तो अकासिं अमरं तपं।   
    
२२०। तं सुखेन सुखं लद्धं पस्स धम्मसुधम्मतं,   
तिस्सो विज्जा अनुप्पत्ता कतं बुद्धस्स सासनं।   
    
२२१। ब्रहुमबन्धु पुरे आसिं इदानि खोम्हि ब्राह्मणो,   
तेविज्जो नहातको१ चम्हि सेत्थियो चम्हि वेदगूऽति।   
    
इत्थं सुदं आयस्मा अग्गिकभारद्वाजो थेरो गाथायो अभासित्थाऽति।   
    
अग्गिकभारद्वाजत्थेरगाथा।   
    
३। १। २  
२२२। पञ्चाहाहं पब्बजितो सेखो अप्पत्तमानसो,   
विहारं मे पविट्ठस्स चेतसो पणिधी अहु।   
    
२२३। नासिस्सं२ न पिविस्सामि विहारतो न निक्खमे,   
नपि पस्सं निपातेस्सं३ तण्हासल्ले अनूहते।   
    
२२४। तस्स चेवं विहरतो पस्स विरियपरक्कमं,   
तिस्सो विज्जा अनुपुपत्ता कतं बुद्धस्स सासनऽन्ति।   
    
इत्थं सुदं आयस्मा पच्चयो थेरो गाथायो अभासित्थाऽति।   
    
पच्चयत्थेरगाथा।   
    
३। १। ३  
२२५। यो पुब्बे करणीयानि पच्छा सो कातुमिच्छति,   
सुखा सो धंसते ठाना पच्छा च मनुतप्पति।   
    
२२६। यं हि कयिरा तं हि वदे यं न कयिरा न तं वदे,   
अकरोन्तं भासमानं४ परिजानन्ति पणडिता।   
    
२२७। सुसुखं वत निब्बानं सम्मासम्बुद्धदेसितं,   
असोकं विरजं खेमं यत्थ दुक्खं निरुज्झतीऽति।   
    
इत्थं सुदं आयस्मा बक्कुलो थेरो गाथायो अभासित्थाऽति।   
    
बकुकुलत्थेरगाथा।   
    
१ न्हातको-सीमु। १, २, [प्त्स्।]   
२ ना सेस्सं-प।   
३ न निपातेस्सं-प।   
४ भासमानं तं-प।   
    
[ब्ज्त् पगे ८४] [\x ८४।]       
३। १। ४  
२२८। सुखञ्चे [प्त्स् पगे ०३०] [\क़् ३०।] जीवितुं इच्छे सामञ्ञस्मिं अपेक्खवा,   
सङ्घिकं नातिमञ्ञेय्य चीवरं पानभोजनं।   
२२९। सुखञ्चे जीवितुं इच्छे सामञ्ञस्मिं अपेक्खवा,   
अहि मुसिकसोब्भं व सेवेथ सयनासनं।   
    
२३०। सुखञ्चे जीवितुं इच्छे सामञ्ञस्मिं अपेक्खवा,   
इतरीतरेन तुस्सेय्य एकधम्मञ्च भावयेति।   
    
इत्थं सुदं आयस्मा धनियो थेरो गाथायो अभासित्थाऽति।   
    
धनियत्थेरगाथा।   
    
३। १। ५  
२३१। अतिसीतं अतिउण्हं अतिसायमिदं अहु,   
इति विस्सट्ठकम्मन्ते खणा अच्चेन्ति माणवे।   
    
२३२। यो च१ सीतञ्च उण्हञ्च तिणा भिय्यो न मञ्ञति,   
करं पुरिसकिच्चानि सो सुख न विहायति।   
    
२३३। दब्बं कुसं पोटकिलं उसीरं मुञ्जबब्बजं२  
उरसा पनुदिस्सामि३ विवेकमनुब्रूहयन्ति।   
    
इत्थं सुदं आयस्मा मातङ्गपुत्तो थेरो गाथायो अभासित्थाऽति।   
    
मतङ्गपुत्तत्थेरगाथा।   
    
३। १। ६  
२३४। ये चित्तकथी बहुस्सुता  
समणा पाटलिपुत्तवासिनो,   
तेसञ्ञतरोयमायुमा४  
द्वारे तिट्ठति खुज्जसोभितो।   
    
२३५। ये चित्तकथी बहुस्सुता  
समणा पाटलिपुत्तवासिनो,   
तेसञ्ञतरोयमायुवा  
द्वारे तिट्ठति मालुतेरितो।   
    
२३६। सुयुद्धेन सुयिट्ठेन सङ्गामविजयेन च,   
ब्रह्मचरियानुचण्णेन एवायं सुखमेधतीऽति।   
    
इत्थं सुदं आयस्मा खुज्जसोभितो थेरो गाथायो अभासित्थाऽति।   
    
खुज्जसोभितत्थेरगाथा।   
    
१ योऽध-सीमु। १, २, [प्त्स्।]   
२ मुञ्जपब्बजं-मछसं।   
३ पनुदहिस्ससामि-प, [प्त्स्।]   
४ तेसञ्ञतरोयमायुवा-बहूसु।   
    
[ब्ज्त् पगे ८६] [\x ८६।]       
३। १। ७  
२३७। योध कोचि मनुस्सेसु परपाणानि हिंसति,   
अस्मा लोका परम्हा च उभया धंसते नरो।   
    
२३८। यो च मेत्तेन चित्तेन सब्बपाणानुकम्पति,   
बहुं१ सो पसवति पुञ्ञं तेन तादिसको२ नरो।   
    
२३९। सुभासितस्स सिक्खेथ समणूपासनस्स च,   
एकासनस्स रहो चित्तवूपसमस्स चाति।   
    
इत्थं सुदं आयस्मा वारणो थेरो गाथायो अभासित्थाऽति।   
    
वारणत्थेरगाथा।   
    
३। १। ८  
२४०। एकोपि सद्धो मेधावी अस्सद्धानीध ञातिनं,   
धम्मट्ठो सीलसम्पन्नो होति अत्थाय बन्धुनं,   
    
२४१। निग्गय्ह अनुकम्पाय चोदितो ञातयो मया,   
ञातिबन्धवपेमेन कारं कत्वान भिक्खूसु।   
    
२४२। ते अब्भतीता कालङ्कता पत्ता ते तिविधं सुखं,   
भतरो मयुहं माता च मोदन्ति कामकिमिनोऽति।   
    
इत्थं सुदं आयस्मा पस्सिको३ थेरो गाथायो अभासित्थाऽति।   
    
पस्सिकत्थेरगाथा।   
    
३। १। ९  
२४३। काऌअपब्बङ्गसङ्कासो४ किसो धमनिसन्थतो,   
मत्तञ्ञू अन्नपानम्हि अदीनमनसो नरो।   
    
२४४। फुट्ठो [प्त्स् पगे ०३१] [\क़् ३१।] डंसेहि मकसेहि अरञ्ञस्मिं ब्रहावने,   
नागो सङ्गामसीसेव सतो तत्राधिवासये।   
    
२४५। यथा ब्रह्मा तथा एको यथा देवो तथा दुवे,   
यथा गामो तथा तयो कोलाहालं ततुत्तरिन्ति।   
    
इत्थं सुदं आयस्मा यसोजो थेरो गाथायो अभासित्थाऽति।   
    
यसोजत्थेरगाथा।   
    
१ बहुभि-[प्त्स्।]   
२ पुञ्ञन्तादिसको-[प्त्स्।]   
३ वस्सिको-मछसं।   
४ कालपब्बङ्गसङ्कासो-सीमु। १, २।   
    
[ब्ज्त् पगे ८८] [\x ८८।]       
३। १। १०  
२४६। अहुतुय्हं पुरे सद्धा सा ते अज्ज न विज्जति,   
यं तुय्हं तुय्हमेवेतं नत्थि दुच्चरितं मम।   
    
२४७। अनिच्चा हि चला सद्धा एवं दिट्ठा हि सा मया,   
रज्जन्तिपि विरज्जनिति तत्थ किं जिय्यते मुनि।   
    
२४८। पच्चति मुनिनो भत्तं थेक थोकं कुले कुले,   
पिण्डिकाय चरिस्सामि अत्थि जङ्घाबलं ममाऽति।   
    
इत्थं सुदं आयस्मा साटिमत्तियो थेरो गाथायो अभासित्थाऽति।   
    
साटिमत्तियत्थेरगाथा।   
    
३। १। ११  
२४९। सद्धाय अभिनिक्खम्म नवपब्बजितो नवो,   
मत्ते भजेय्य कल्याणे सुद्धाजीवे अतन्दिते।   
    
२५०। सद्धाय अभिनिक्खम्म नवपब्बजितो नवो,   
सङ्घस्मिं विहरं भिक्खु सिक्खेथ विनयं बुधो।   
    
२५१। सद्धाय अभिनिक्खम्म नवपब्बजितो नवो,   
कप्पाकप्पेसु कुसलो विहरेय्य१ अपुरक्खतो।   
    
इत्थं सुदं आयस्मा उपालित्थेरो गाथायो अभासित्थाऽति।   
    
उपालित्थेरगाथा।   
    
३। १। १२  
२५२। पण्डितं वत मं सन्तं अलमत्थविचिन्तकं,   
पञ्चकामगुणा लोके सम्मोहा पातयिंसु मं।   
    
२५३। पक्खन्नो२ मारविसये दऌहसल्लसमप्पितो,   
असक्खिं मच्चुराजस्स अहं पासा पमुच्चितुं।   
    
२५४। सब्बे कामा पहीना मे भवा सब्बे विदाऌइता, ३  
चिक्खीणो जातिसंसारो नत्थि दानि पुनब्भवोऽति।   
    
इत्थं सुदं आयस्मा उत्तरपालत्थेरो गाथायो अभासित्थाऽति।   
    
उत्तरपालत्थेरगाथा।   
    
१ चरेय्य-सीमु। १, [प्त्स्।]   
२ पक्खन्तो-सीमु। १, ९।   
३ पदाऌइता-सीमु। २, [प्त्स्।]   
    
[ब्ज्त् पगे ९०] [\x ९०।]       
३। १। १३  
२५५। सुणाथ ञातयो सब्बे यावन्तेत्थ समागता,   
धम्मं वो देसयिस्समि दुक्खा जाति पुनप्पुनं।   
    
२५६। आरभथ निक्खमथ युञ्जथ बुद्धसासने,   
धनाथ मच्चुनो सेनं नऌआगारं व कुञ्जरो।   
    
२५७। यो इमस्मिं धम्मविनये अप्पमत्तो विहेस्सति, १  
पहाय जातिसंसारं दुक्खस्सन्तं करिस्सतीऽति।   
    
इत्थं सुदं आयस्मा अभिभूतो थेरो गाथायो अभासित्थाऽति।   
    
अभिभूतत्थेरगाथा।   
    
३। १। १४  
२५८। संसरं [प्त्स् पगे ०३२] [\क़् ३२।] हि निरयं अगच्छिसं२  
पेतलोकमगमं पुनप्पुनं,   
दुक्खमम्हि पि तिरच्छानयोनियं३  
नेकधा हि वुसितं चिरं मया।   
    
२५९। मानुसो च भवोभिराधितो  
सग्गकायमगमं सकिं सकिं,   
रूपधातुसु अरूपधातुसु  
नेवसञ्ञिसु असञ्ञीसुट्ठितं।   
    
२६०। सम्भवा सुविदिता असारका  
सङ्खता पचलिता सदेरिता,   
तं विदित्व४ महमत्तसम्भवं,   
सन्तिमेव सतिमा समज्झगऽन्ति।   
    
इत्थं सुदं आयस्मा गोतमो थेरो गाथायो अभासित्थाऽति।   
    
गोतमत्थेरगाथा।   
    
३। १। १५  
२६१। यो पुब्बे करणीयानि पच्छा सो कातुमिच्छति,   
सुखा सो धंसते ठाना पच्छा च मनुतप्पति।   
२६२। यञ्हि कयिरा तञ्हि वदे यं न कयिरा न तं वदे,   
अकरोन्तं भासमानं५ परिजानन्ति पण्डिता।   
    
२६३। सुसुखं वत निब्बानं सम्माम्बुद्धदेसितं,   
असोकं विरजं खेमं यत्थ दुक्खं निरुज्झतीऽति।   
    
इत्थं सुदं आयस्मा हारितो थेरो गाथायो अभासित्थाऽति।   
    
हारितत्थेरगाथा।   
    
१ विहस्सति-सीमु। १, २, [प्त्स्।]   
२ अगच्छिस्सं-बहूसु। अगच्छीस्सं-प।   
३ तिरच्छानयोनिया-[प्त्स्।]   
४ विदित्वा-बहूसु  
५ भासमानं तं-प।   
    
[ब्ज्त् पगे ९२] [\x ९२।]       
३। १। १६  
२६४। पापमित्ते विवज्जेत्वा भजेय्युत्तमपुग्गले  
ओवादे चस्स तिट्ठेय्य पत्थेन्तो अचलं सुखं।   
    
२६५। परित्तं दारुमारुय्ह यथा सीदे महण्णवे,   
एवं कुसीतमागम्म साधुजीवीपि सीदति,   
    
२६६। पविवित्तेहि अरियेहि पहितत्तेहि झायिहि  
निच्चं आरद्धविरियेहि१ पण्डितेहि सहावसेऽति।   
    
इत्थं सुदं आयस्मा विमलो थेरो गाथायो अभासित्थाऽति।   
    
विमलत्थेरगाथा।   
    
तस्सुद्दानं:   
अङ्गाणिको भारद्वाजो पच्चयो बक्कुलो इसि  
धनियो मातङ्गपुत्तो सोभितो वारणो इसि  
    
वस्सिको च यसोजो च साटिमत्तियुपालि ८  
उत्तरपालो अभिभूतो गोतमो हारितोऽपि च  
    
थेरो तिकनिपातम्हि निब्बाने विमलो कतो  
अट्ठतालिस गाथायो थेरा सोऌअस कित्तिताऽति।   
    
तिकनिपातो निट्ठितो।   
    
१ निच्चारद्ध विरियेहि-सीमु। १, २, [प्त्स्।]   
    
[ब्ज्त् पगे ९४] [\x ९४।]       
४। चतुक्कनिपातो।   
    
[प्त्स् पगे ०३३ [\क़् ३३।] ४। १। १]  
२६७। अलङ्कता सुवसना मालिनी चन्दनुस्सदा,   
मज्झे महपथे नारी तुरिये नच्चन्ति नाटकी।   
    
२६८। पिण्डिकाय पविट्ठोहं गच्छन्तो नं उदिक्खिसं, १  
अलङ्कतं सवसनं मच्चुपासंव ओड्डितं।   
    
२६९। ततो मे मनसीकारो योनिसो उदपज्जथ,   
आदीनवो पातुरहु निब्बिदा समतिट्ठथ।   
    
२७०। ततो चित्तं विमुच्चि मे पस्स धम्मसुधम्मतं,   
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा नागसमालो थेरो गाथायो अभासित्थाऽति।   
    
नागसमालत्थेरगाथा।   
    
४। १। २  
२७१। अहं मिद्धेन पकतो विहारा उपनिक्खमिं,   
चङ्कमं अभिरूहन्तो तत्थेव पपतिं२ ऽछमा।   
    
२७२। गत्तानि परिमज्जित्वा पुनपारुयुह चङ्कमं,   
चङ्कमे चङ्कमिं सोहं अज्झत्तं सुसमाहितो।   
    
२७३। ततो मे मनसीकारो योनिसो उदपज्जथ,   
आदीनवो पातुरहु निब्बिदा समतिट्ठथ।   
    
२७४। ततो चित्तं विमुच्चि मे पस्स धम्मसुधम्मतं,   
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा भगुथेरो गाथायो अभासित्थाऽति।   
    
भगुत्थेरगाथा।   
    
४। १। ३  
२७५। परे च न विजानन्ति मयमेत्थ यमामसे,   
ये च तत्थ विजानन्ति ततो सम्मन्ति मेधगा।   
    
२७६। यदा च अविजानन्ता इरियन्त्यमरा३ विय,   
विजानन्ति च ये म्मं आतुरेसु अनातुरा।   
    
२७७। यं किञ्चि सिथिलं कम्मं सङ्किलिट्ठं च यं वतं,   
सङ्कस्सरं ब्रह्मचरियं न तं होति महप्फलं।   
    
२७८। यस्स सब्रह्मचारिसु गारवो नूपलब्भति,   
आरका होति सद्धम्मा नभं पुथुविया यथाऽति।   
    
इत्थं सुदं आयस्मा सभियो थेरो गाथायो अभासित्थाऽति।   
    
सभियत्थेरगाथा।   
    
१ उदक्खिसं-प।   
२ पपते-मछसं।   
३ इरियन्तमरा-मछसं।   
    
[ब्ज्त् पगे ९६] [\x ९६।]       
४। १। ४  
२७९। धिरत्थु पुरे दुग्गन्धे मारपक्खे अवस्सुते,   
नवसोतानि ते काये यानि सन्दन्ति सब्बदा।   
    
२८०। मापुराणं [प्त्स् पगे ०३४] [\क़् ३४।] अमञ्ञित्थो मासा देसि तथागते,   
सग्गेऽपि ते न रज्जन्ति किमङ्ग पन मानुसे।   
    
२८१। ये च खो बाला दुम्मेधा दुम्मन्ती मोहपारुता,   
तादिसा तत्थ रज्जन्ति मारखित्तम्हि बन्धते।   
    
२८२। येसं रागो च दोसो च अविज्जा च विराजिता,   
तादीतत्थ न रज्जन्ति१ छिन्नसुत्ता अबन्धनाऽति।   
    
इत्थं सुदं आयस्मा नन्दको थेरो गाथायो अभासित्थाऽति।   
    
नन्दकत्थेरगाथा।   
    
४। १। ५  
२८३। पञ्चपञ्ञासवस्सानि रजोजल्लमधारयिं,   
भुञ्जन्तो मासिकं भत्तं केसमस्सुं अलोचयिं।   
    
२८४। एकपादेन अट्ठासिं आसनं परिवज्जयिं,   
सुक्खगूथानि च खादिं उदादसं च न सादियिं।   
    
२८५। एतादिसं करित्वान बहुं दुग्गतिगामिनं,   
वुय्हमानो महोघेन बुद्धं सरणमागमं।   
    
२८६। सरणागमनं पस्स पस्स धम्मसुधम्मतं,   
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा जम्बुको थेरो गाथायो अभासित्थाऽति।   
    
जम्बुकत्थेरगाथा।   
४। १। ६  
२८७। स्वागतं वत मे आसि गयायं गयाफग्गुया, २  
यं अद्दसासिं सम्बुद्धं देसेन्तं धम्ममुत्तमं।   
    
२८८। महप्पभं गणाचरियं अग्गप्पत्तं विनायकं,   
सदेवकस्स लेकस्स जिनं अतुलदस्सनं।   
    
२८९। महानागं महावीरं महाजुतिमनसवं,   
सब्बासवपरिक्खीणं सत्थारमकुतोभयं।   
    
२९०। चिरसङ्किलिट्ठं वत मं दिट्ठिसन्दानसन्दितं, ३  
विमोचयी सो भगवा सब्बगन्थेहि सेनकऽन्ति।   
    
इत्थं सुदं आयस्मा सेनको थेरो गाथायो अभासित्थाऽति।   
    
सेनकत्थेरगाथा।   
    
१ तादिसा तत्थ रज्जन्ति-मछसं।   
२ गयफग्गुया-मछसं।   
३ दिट्ठिसन्दामसन्धितं-सीमु। २, दटठिसन्तानबन्धितं-मछसं।   
    
[ब्ज्त् पगे ९८] [\x ।]       
४। १। ७  
२९१। यो दन्धकाले तरति तरणीये च दन्धये  
अयोनि१ संविधानेन बालो दुक्खं निगच्छति।   
    
२९२। तस्सत्था परिहायन्ति काऌअपक्खेव चन्दिमा  
आयसस्यञ्च२ पप्पोति मित्तेहि च विरुज्झति।   
    
२९३। यो दन्धकाले दन्धेति तरणीये च तारये  
योनिसो संविधानेन सुखं पप्पोति पण्डितो।   
    
२९४। तस्सत्था परिपूरेन्ति सुक्खपक्खेव चन्दिमा  
यसो कित्तिञ्च पप्पोति मित्तेहि न विरुज्झतीऽति।   
    
इत्थं सुदं आयस्मा सम्भूतो थेरो गाथायो अभासित्थाऽति।   
    
सम्भूतत्थेरगाथा।   
    
४। १। ८  
२९५। उभयेनेव [प्त्स् पगे ०३५] [\क़् ३५।] सम्पन्नो राहुलभद्दोऽति मं विदू  
यञ्चम्हि पुत्तो बुद्धस्स यं च धम्मेसु चक्खुमा।   
    
२९६। यं च आसवा खीणा यं ८ नत्थि पुनब्भवो  
अरहा दक्खिणेय्योम्हि तेविज्जो अमतद्दसो।   
    
२९७। कामन्धा जालपच्छन्ना३ तण्हाछदनछादिता  
पमत्तबन्धुना बद्धा मच्छाव कुमिनामुखे।   
    
२९८। तं कामं अहमुज्झत्वा छेत्वा मारस्स बन्धनं  
समूलं तण्हमब्बुय्ह सीतिभूतोस्मि निब्बुतोऽति।   
    
इत्थं सुदं आयस्मा राहुलो थेरो गाथायो अभासित्थाऽति।   
राहुलत्थेरगाथा।   
    
४। १। ९  
२९९। जातरूपेन पच्छन्ना४ दासीगणपुरक्खता  
अङ्केन पुत्तमादाय भरिया मं उपागमि।   
    
३००। तं च दिस्वान आयन्तिं सकपुत्तस्स मातरं  
अलङ्कतं सुवसनं मच्चुपासऽंव ओड्डितं।   
    
३०१। ततो मे मनसीकारो योनिसो उदपज्जथ  
आदीनवो पातुरहु निब्बिदा समतिट्ठथ। ५  
    
३०२। ततो चित्तं विमुच्चि मे पस्स धम्मसुधम्मतं  
तिस्सो विज्जा अनुप्पत्ता कतं बुद्धस्स सासनन्ति।   
    
इत्थं सुदं आयस्मा चन्दनो थेरो गाथायो अभासित्थाऽति।   
    
चन्दनत्थेरगाथा।   
    
१ अयानिसो-मछसं, [प्त्स्।]   
२ आयसक्यञ्च-[प्त्स्।]   
३ जालसञ्जन्ना-[प्त्स्।]   
४ सञ्जन्ना-मछसं।   
५ सम्यतिट्ठथ-मछसं।   
    
[ब्ज्त् पगे १००] [\x १००।]       
४। १। १०  
३०३। धम्मो हवे रकिखति धम्मचारिं  
धम्मो सुचिण्णो सुखमावहाति,   
एसानिसंसो धम्मे सुचिण्णे  
न दुग्गतिं गच्छति धम्मचारी।   
    
३०४। न हि धम्मो अधम्मो च उभो समविपाकिनो,   
अधम्मो निरयं नेति धम्मो पापेति सुग्गतिं।   
    
३०५। तस्मा हि धम्मेसु करेय्य ऽन्दं  
इति मोदमानो सुगतेन तादिना,   
धम्मे ठिता सुगतवरस्स सावका  
नीयन्ति धीरा सरणवरग्गगामिनो।   
    
३०६। विप्फोटितो गण्डमूलो१  
तण्हाजालो समूहतो,   
सो खीणसंसारो न चत्थि निञ्चनं  
चन्दो यथा दोसिना पुण्णमासियाति। २  
    
इत्थं सुदं आयस्मा धम्मिको थेरो गाथायो अभासित्थाऽति।   
    
धम्मिकत्थेरगाथा।   
    
४। १। ११  
३०७। यदा [प्त्स् पगे ०३६] [\क़् ३६।] बलाका सुचिपण्डरच्छदा  
काऌअस्स मेघस्स भयेन तज्जिता,   
पलेहिति आलयमालयेसिनी  
तदा नदी अजकरणी रमेति मं।   
    
३०८। यदा बलाका सुविसुद्धपणडरा  
काऌअस्स मेघस्स भयेन तज्जिता,   
परियेसति लेणमलेणदस्सिनी  
तदा नदी अजकरणी रमेति मं।   
    
३०९। कं नु तत्थ न रमेन्ति जम्बुयो उभतो तहिं,   
सोभेन्ति आपगाकूलं मम लेणस्स पच्छतो।   
    
३१०। ता मतमदसङ्घसुप्पहीना  
भेका मन्दवती पनादयन्ति,   
नाज्ज गिरिनदीहि विप्पवाससमयो  
खेमा अजकरणी सिवा सुरम्माऽति।   
    
इत्थं सुदं आयस्मा सप्पको थेरो गाथायो अभासित्थाऽति।   
    
सप्पकत्थेरगाथा।   
    
१ गन्धमूलो-सीमु। १, [प्त्स्।]   
२ पुण्णमासियन्ति-सीमु। १, २।   
    
[ब्ज्त् पगे १०२] [\x १०२।]       
४। १। १२  
३११। पब्बजिं जीविकत्थोऽहं लद्धान उपसम्पदं,   
ततो सद्धं पटिलभिं दऌहविरियो परक्कमिं।   
    
३१२। कामं भिज्जतुऽयं कायो मंसपेसी विसीयरुं,   
उभो जण्णुकसन्धीहि जङ्घायो पपतन्तु मे।   
    
३१३। नासिस्सं न पिविस्सामि विहारा च न निक्खमे,   
नऽपि पस्सं निपातेस्सं तण्हसल्ले अनूहते।   
    
३१४। तस्स मेवं विहरतो पस्स विरियपरक्कमं,   
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा मुदितो थेरो गाथायो अभासित्थाऽति।   
    
मुदितत्थेरगाथा।   
    
तस्सुद्दानं:   
नागसमालो भगु च सभियो नन्दकोऽपि च  
जम्बुको सेनको थेरो सम्भूतो राहुलोऽपि च  
भवति चन्दनो थेरो दसेते बुद्धसावका  
धम्मिको सप्पको थेरो मुदितो चाऽपि ते तयो  
गाथायो द्वे च पञ्ञास थेरा सब्बेऽपि तेरसाऽति।   
    
चतुक्कनिपातो निट्ठितो।   
    
[ब्ज्त् पगे १०४] [\x १०४।]       
५। पञ्चकनिपातो।   
५। १। १  
३१५। भिक्खु [प्त्स् पगे ०३७] [\क़् ३७।] सीवथिकं गन्त्वा अद्दसं इत्थिमुज्झतं,   
अपविद्धं सुसानस्मिं खज्जन्तिं किमिही फुटं।   
    
३१६। यं हि एके जिगुच्छन्ति मतं दिस्वान पापकं,   
कामरागो पातुरहु अन्धोऽव वसती अहुं।   
    
३१७। ओरं ओदनपाकम्हा तम्हा ठाना अपक्कमिं,   
सतिमा सम्पजानोहं एकमन्तं उपाविसिं।   
    
३१८। ततो मे वनसिकारो योनिसो उदपज्जथ,   
आदीनवो पातुरहु निब्बिदा समतिट्ठथ।   
    
३१९। ततो चित्तं विमुच्चि मे पस्स धम्मसुधम्मतं,   
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा राजदत्तो थेरो गाथायो अभासित्थाऽति।   
    
राजदत्तत्थेरगाथा।   
    
५। १। २  
३२०। अयोगे युञ्जमत्तानं पुरिसो किच्चमिच्छतो,   
चरं चे नाधिगच्छेय्य तं मे दुब्भगलक्खणं।   
    
३२१। अब्बूऌहं१ अघगतं विजितं  
एकं चे ओस्सजेय्य२ कलीव सिया,   
सब्बानिपि चे ओस्सजेय्य अन्धोव सिया  
समविसमस्स अदस्सनतो।   
    
३२२। यं हि कयिरा तं हि वदे यं न कयिरा न तं वदे,   
अकरोन्तं भासमानं परिजानन्ति पण्डिता।   
    
३२३। यथाऽपि रुचिरं पुप्फं वण्णवन्तं अगन्धकं,   
एवं सुभासिता वाचा अफला होति अकुब्बतो।   
    
३२४। यथाऽपि रुचिरं पुप्फं वण्णवन्तं सगन्धकं,   
एवं सुभासिता वाचा सफला होति पकुब्बतोऽति। ३  
    
इत्थं सुदं आयस्मा सुभूतो थेरो गाथायो अभासित्थाऽति।   
    
सुभूतत्थेरगाथा।   
    
१ अब्बूऌअं-सीमु। १, २।   
२ ओस्सज्जेय्य-सीमु। १, २।   
३ सुकुब्बतो-स्या, सकुब्बतो-सीमु। १।   
[ब्ज्त् पगे १०६] [\x १०६।]       
५। १। ३  
३२५। वस्सति [प्त्स् पगे ०३८] [\क़् ३८।] देवो यथा सुगीतं  
छन्ना मे कुटिका सुखा निवाता,   
तस्सं विहरामि वूपसन्तो  
अथ वे पत्थयसी पवस्स देव।   
    
३२६। वस्सति देवो यथा सुगीतं  
छन्ना मे कुटिका सुखा निवाता,   
तस्सं विहरामि सन्तचित्तो  
अथ वे पत्थयसी पवस्स देव।   
    
३२७। वस्सति देवो यथा सुगीतं  
छन्ना मे कुटिका सुखा निवाता,   
तस्सं विहरामि वीतरागो  
अथ वे पत्थयसी पवस्स देव।   
    
३२८। वस्सति देवो यथा सुगीतं  
छन्ना मे कुटिका सुखा निवाता,   
तस्सं विहरामि वीतदोसो  
अथ वे पत्थयसी पवस्स देव।   
    
३२९। वस्सति देवो यथा सुगीतं  
छन्ना मे कुटिका सुखा निवाता,   
तस्सं विहरामि वीतमोहो  
अथ वे पत्थयसी पवस्स देव।   
    
इत्थं सुदं आयस्मा गिरिमानन्दो थेरो गाथायो अभासित्थाऽति।   
    
गिरिमानन्दत्थेरगाथा।   
    
५। १। ४  
३३०। यं पत्थयानो धम्मेसु उपज्झायो अनुग्गही,   
अमतं अभिकङ्खन्तं कतं कत्तब्बकं मया।   
    
३३१। अनुप्पत्तो सच्छिकतो सयं धम्मो अनीतिहो,   
विसुद्धञाणो निक्कङ्खो व्याकरोमि तवन्तिके।   
    
३३२। पुब्बेनिवासं जानामि दिब्बचक्खु विसोधितं,   
सदत्थो मे अनुप्पत्तो कतं बुद्धस्स सासनं।   
    
३३३। अप्पमत्तस्स मे सिक्खा सुस्सुता तव सासने,   
सब्बे मे असवा खीणा नत्थि दानि पुनब्भवो।   
    
३३४। अनुसासि मं अरियवता अनुकम्पि अनुग्गहि,   
अमोघो तुय्हमोवादो अन्तेवासिम्हि सिक्खितोऽति।   
    
इत्थं सुदं आयस्मा सुमनो थेरो गाथायो अभासित्थाऽति।   
    
सुमनत्थेरगाथा।   
    
[ब्ज्त् पगे १०८] [\x १०८।]       
५। १। ५  
३३५। साधू हि किर मे माता पतोदं उपदंसयि,   
यस्साहं वचनं सुत्वा अनुसिट्ठो जनेत्तिया,   
आरद्धविरियो पहितत्तो पत्तो सम्बोधिमुत्तमं।   
    
३३६। अरहा दक्खिणेय्योम्हि तेविज्जो अमतद्दसो,   
जेत्वा१ नमुचनो सेनं विहरामि अनासवो।   
    
३३७। अज्झत्तं च बहिद्धा च ये मे विज्जिंसु आसवा,   
सब्बे अस्सो उच्छिन्ना न च उप्पज्जरे पुन।   
    
३३८। विसारदा खो भगिनि एतमत्थं अभासयि,   
अपिहा नून मयिऽपि वनथो ते न विज्जति।   
    
३३९। परियन्तकतं दुक्खं अन्तिमोऽतं समुस्सयो,   
जातिमरणसंसारो नत्थि दानि पुनब्भवोऽति।   
    
इत्थं सुदं आयस्मा वड्ढो थेरो गाथायो अभासित्थाऽति।   
    
वड्ढत्थेरगाथा।   
    
५। १। ६  
३४०। अत्थाय वत मे बुद्धो नदिं नेरञ्जरं अगा,   
यस्साहं धम्मं सुत्वान मिच्छादिट्ठिं विवज्जयिं।   
    
३४१। यजिं [प्त्स् पगे ०३९] [\क़् ३९।] उच्चावचे यञ्ञे अग्गिहुत्तं जुहिं अहं,   
एसा सुद्धिति मञ्ञन्तो अन्धभूतो पुथुज्जनो।   
    
३४२। दिट्ठिगहनपक्खन्नो२ परामासेन मोहितो,   
असुद्धिं मञ्ञिसं सुद्धिं अन्धभूतो अविद्दसु।   
    
३४३। मिच्छादिट्ठि पहीना मे भवा सब्बे विदालिता,   
जुहामि दक्खिणेय्यग्गिं नमस्सामि तथागतं।   
    
३४४। मोहा सब्बे पहीना मे भवतण्हा पदालिता,   
विक्खीणो जातिसंसारो नत्थि दानि पुनब्भवोऽति।   
    
इत्थं सुदं आयस्मा नदीकस्सपो थेरो गाथायो अभासित्थाऽति।   
    
नदीकस्सपत्थेरगाथा।   
    
१ जित्वान-[प्त्स्।]   
२ दिट्ठिगहनपक्खन्तो-सीमु।   
    
[ब्ज्त् पगे ११०] [\x ११०।]       
५। १। ७  
३४५। पातो मज्झन्तिकं सायं तिक्खत्तुं दिवसस्सहं,   
ओतरिं उदकं सोऽहं१ गयाय गयफग्गुया।   
    
३४६। यं मया पकतं पापं पुब्बे अञ्ञासु जातिसु,   
तं दानीध पवाहेमि२ एवन्दिट्ठि पुरे अहुं।   
    
३४७। सुत्वा सुभासितं वाचं धम्मत्थसहितं पदं,   
तथं याथावतं३ अत्थं योनिसो पच्चवेक्खिसं।   
    
३४८। निन्हातसब्बपापोम्हि निम्मलो पयतो सुचि,   
सुद्धो सुद्धस्स दायादो पुत्तो बुद्धस्स ओरसो।   
    
३४९। ओगय्हट्ठङ्गिकं सोतं सब्बपापं पवाहयिं,   
तिस्सो विज्जा अज्झगमिं कतं बुद्धस्स सासनऽन्ति।   
    
इत्थं सुदं आयस्मा गयाकस्सपो थेरो गाथायो अभासित्थाऽति।   
    
गयाकस्सपत्थेरगाथा।   
५। १। ८  
३५०। वातरोगाभिनीतो त्वं विहरं कानने वने,   
पविद्धगोचरे४ लूखे कथं भिक्खु करिस्ससि।   
    
३५१। पीतिसुखेन विपुलेन फरमानो समुस्सयं,   
लूखम्पि अभिसम्भोन्तो विहरिस्सामि कानने।   
    
३५२। भावेन्तो सतिपट्ठाने इन्द्रियानि बलानि च,   
बोज्झङ्गानि च भावेन्तो विहरिस्सामि कानने।   
३५३। आरद्धविरियो पहितत्तो निच्चं दऌहपरक्कमो, ५  
समग्गे सहाते दिस्वा विहरिस्सामि कानने।   
    
३५४। अनुस्सरन्तो सम्बुद्धं अग्गं दन्तं६ समाहितं,   
अतन्दितो रत्तिन्दिवं विहरिस्सामि काननेऽति।   
    
इत्थं सुदं आयस्मा वक्कलित्थेरो गाथायो अभासित्थाऽति।   
    
वक्कलित्थेरगाथा।   
    
१ सोतं-[प्त्स्।]   
२ ओपवाहेमि-प।   
३ यथावकं-ना, [प्त्स्।]   
४ पविट्ठगोचरे-सीमु। १, २, प।   
५ आरद्धविरिये, पहतत्ते निच्चं दऌहपरक्कमे-[प्त्स्।]   
६ अग्गदन्तं-[प्त्स्।]   
    
[ब्ज्त् पगे ११२] [\x ११२।]       
५। १। ९  
३५५। ओलग्गेस्सामि ते चित्त आणिद्वारेव हत्थिनं,   
न तं पापे नियोजेस्सं कामजाल सरीरज।   
    
३५६। त्वं [प्त्स् पगे ०४०] [\क़् ४०।] ओलग्गो न गच्छसि द्वारविवरं गजोऽव अलभन्तो,   
न च चित्तकलि पुनप्पुनं पसहं पापरतो चरिस्ससि।   
    
३५७। यथा कुञ्जरं मदन्तं नवग्गहमङ्कुसल्लहो,   
बलवा आवत्तेति अकामं एवं आवत्तयिस्सं तं।   
    
३५८। यथा वरहयदमकुसलो सारथि पवरो दमेति आजञ्ञं,   
एवं दमयिस्सं तं पतिट्ठितो पञ्चसु बलेसु।   
    
३५९। सतिया तं नबन्धिस्सं पयतत्तो वोदपेस्सामि,   
विरियधुरनिग्गहितो न नियतो दूरं गमिस्ससे चित्ताऽति।   
    
इत्थं सुदं आयस्मा विजितसेनो थेरो गाथायो अभासित्थाऽति।   
    
विजितसेनत्थेरगाथा।   
    
५। १। १०  
३६०। उपारम्भचित्तो दुम्मेधो सुणाति जिनसासनं,   
आरका होति सद्धम्मा नभसो पठवी यथा।   
    
३६१। उपारम्भचित्तो दुम्मेधो सुणाति जिनसासनं,   
परिहयति सद्धम्मा काऌअपक्खेव चन्दिमा।   
    
३६२। उपारम्भचित्तो दुम्मेधो सुणाति जिनसासनं,   
परिसुस्ति सद्धम्मे मच्छा अप्पोदके यथा।   
    
३६३। उपारम्भचित्तो दुम्मेधो सुणाति जिनसासनं,   
न विरूहति सद्धम्मे खेत्ते बीजंव पूतिकं।   
    
३६४। यो च तुट्ठेन चित्तेन सुणाति जिनसासनं,   
खेपेत्वा आसवे सब्बे सच्छिकत्वा अकुप्पतं,   
पप्पुय्य परमं सन्तिं परिनिब्बाति अनासवोऽति। १  
    
इत्थं सुदं आयस्मा यसदत्तो थेरो गाथायो अभासित्थाऽति।   
    
यसदत्तत्थेरगाथा।   
    
१ परिसिब्बायिस्सति अनासवो-प।   
    
[ब्ज्त् पगे ११४] [\x ११४।]       
५। १। ११  
३६५। उपसम्पदा च मे लद्धा विमुत्तो चम्हि अनासवो,   
सो च मे भगवा दिट्ठो विहारे च सहावसिं।   
    
३६६। बहुदेव रत्तिं भगवा अब्भो कासेतिनामयि,   
विहारकुसलो सत्था विहारं पाविसी तदा।   
    
३६७। सन्थरित्वान सङ्घाटिं सेय्यं कप्पेसि गोतमो,   
सीहो सेलगुहायऽंव पहीनभयभेरवो।   
    
३६८। ततो कल्याणवाक्करणो सम्मासम्बुद्धसावको,   
सोणो अभासि सद्धम्मं बुद्धसेट्ठस्स सम्मुखा।   
    
३६९। पञ्चक्खन्धे परिञ्ञाय भावयित्वान अञ्जसं,   
पप्पुय्य परमं सन्तिं परिनिब्बिस्सत्यनासवोऽति।   
    
इत्थं सुदं आयस्मा सोणो थेरो गाथायो अभासित्थाऽति।   
    
सोणकुटिकण्णत्थेरगाथा।   
    
५। १। १२  
३७०। यो [प्त्स् पगे ०४१] [\क़् ४१।] वे गरूनं चेनञ्ञु धीरो  
वसे च तम्हि जनये च पेमं,   
सो भत्तिमा नाम च होति पण्डितो  
ञत्वा च धम्मेसु विसेसि अस्स।   
    
३७१। यं आपदा उप्पतिता उऌआरा  
नक्खम्फयन्ते पटिसङ्खयन्तं,   
सो थामवा नाम च होति पण्डितो  
ञत्वा च धम्मेसु विसेसि अस्स।   
    
३७२। यो वे समुद्दोऽव ठितो अनेजो  
गम्भिरपञ्ञो निपुणत्थदस्सी,   
असंहारियो नाम च होति पण्डितो  
ञत्वा च धम्मेसु विसेसि अस्स।   
    
[ब्ज्त् पगे ११६] [\x ११६।]       
३७३। बहुस्सुतो धम्मधरो च होति  
धम्मस्स होति अनुधस्सचारी,   
सो तादिसो नाम च होति पण्डितो  
ञत्वा च धम्मेसु विसेसि अस्स।   
    
३७४। अत्थं च यो जानाति भासितस्स  
अत्थं च ञत्वान तथा करोति  
अत्थन्तरो नाम स होति पण्डितो  
ञत्वा च धम्मेसु विसेसि अस्साऽति।   
    
इत्थं सुदं आयस्मा कोसियो थेरो गाथायो अभासित्थाऽति।   
    
कोसियत्थेरगाथा।   
    
तस्सुद्दानं:   
राजदत्तो सुभूतो च गिरिमानन्दसूनुना  
वड्ढो च कस्सपो थेरो गयाकस्सपवक्कली  
विजितो यसदत्तो च सोणो कोसियसव्हयो  
सट्ठी च पञ्च गाथायो थेरा च एत्थ द्वादसाऽति।   
    
पञ्चकनिपातो निट्ठितो।   
    
[ब्ज्त् पगे ११८] [\x ११८।]       
६। छक्कनिपातो।   
    
[प्त्स् पगे ०४२ [\क़् ४२।] ६। १। १]  
३७५। दिस्वान पाटिहीरानि गोतमस्स यसस्सिनो,   
न तावाहं पणिपतिं इस्सामानेन वञ्चितो।   
    
३७६। मम सङ्कप्पमञ्ञाय चोदेसि नरसारथि,   
ततो मे आसि संवेगो अब्भुतो लोमहंसनो।   
    
३७७। पुब्बे जटिलभूतस्स या मे सिद्धि१ परित्तिका,   
ताहं तदा निरङ्कत्वा पब्बजिं जिनसासने।   
    
३७८। पुब्बे यञ्ञेन सन्तुट्ठो कामधातुपुरक्खतो,   
पच्छा रागं च दोसं च मोहं चापि समूहनिं।   
    
३७९। पुब्बेनिवासं जानामि दब्बचक्खु विसोधितं,   
इद्धिमा परचित्तञ्ञू दिब्बसोतञ्च पापुणिं।   
    
३८०। यस्स चत्थाय पब्बजितो अगारस्मानगारियं, २  
सो मे अत्थो अनुप्पत्तो सब्बसंयोजनक्खयोऽति।   
    
इत्थं सुदं आयस्मा उरुवेलकस्सपो थेरो गाथायो अभासित्थाऽति।   
    
उरुवेलकस्सपत्थेरगाथा।   
    
६। १। २  
३८१। अतिहिता वीहि खलगता साली,   
न च लभे पिण्डं कथमहं कस्सं।   
    
३८२। बुद्धमप्पमेय्यं अनुस्सर३ पसन्नो,   
पीतिया फुटसरीरो होहिसि४ सततमुदग्गो।   
    
३८३। धम्ममप्पमेय्यं अनुस्सर३ पसन्नो,   
पीतिया फुटसरीरो होहिसि४ सततमुदग्गो।   
    
३८४। सङ्घमप्पमेय्यं अनुस्सर३ पसन्नो,   
पीतिया फुटसरीरो होहिसि४ सततमुदग्गो।   
    
३८५। अब्भोकासे विहरसि सीता हेमन्तिका इमा रत्तियो,   
मा सीतेन परेतो विहञ्ञित्थो पविस त्वं विहारं फुसितग्गऌअं।   
    
३८६। फुसिस्सं चतस्सो अप्पमञ्ञायो  
ताहि च सुखितो विहरिस्सं,   
नाहं सीतेन विहञ्ञिस्सं  
अनिञ्जितो विहरन्तोऽति।   
    
इत्थं सुदं आयस्मा तेकिच्छकानि थेरो गाथायो अभासित्थाऽति।   
    
तेकिच्छकानित्थेरगाथा।   
    
१ इद्धि-प।   
२ अगारस्मा अनगारियं-[प्त्स्।]   
३ अनुस्सरं-सीमु। १, २।   
४ होसि-सीमु। १, २, [प्त्स्।]   
    
[ब्ज्त् पगे १२०] [\x १२०।]       
६। १। ३  
३८७। यस्स [प्त्स् पगे ०४३] [\क़् ४३।] सब्रह्मचारीसु गारवो नूपलब्भति,   
परिहायति सद्धम्मा मच्छो अप्पोदके यथा।   
    
३८८। यस्स सब्रह्मचारीसु गारवो नूपलब्भति,   
न विरूहति सद्धम्मे खेत्ते बीजंव पूतिकं।   
    
३८९। यस्स सब्रह्मचारीसु गारवो नूपलब्भति,   
अरको होति निब्बाना, धम्मराजस्स सासने।   
    
३९०। यस्स सब्रह्मचारीसु गारवो नूपलब्भति,   
न विहायति सद्धम्मा मच्छो बव्होदके यथा।   
    
३९१। यस्स सब्रह्मचारीसु गारवो नूपलब्भति,   
सो विरूहति सद्धम्मे खेत्ते बीजंव भद्दकं।   
    
३९२। यस्स सब्रह्मचारीसु गारवो नूपलब्भति,   
सन्तिके होति निब्बानं धम्मराजस्स सासनेऽति।   
    
इत्थं सुदं आयस्मा महानागो थेरो गाथायो अभासित्थाऽति।   
    
महानागत्थेरगाथा।   
    
६। १। ४  
३९३। कुल्लो सीवथिकं गन्त्वा अद्दस इत्थिमुज्झतं,   
अपविद्धं सुसानस्मिं खज्जन्तिं किमिही फुटं।   
    
३९४। आतुरं असुचिं पूतिं पस्स कुल्ल समुस्सयं,   
उग्घरन्तं पग्घरन्तं बालानं अभिनन्दितं।   
    
३९५। धम्मादासं गहेत्वान ञाणदस्सनपत्तिया,   
पच्चवेक्खिं इमं कायं तुच्छं सन्तरबाहिरं।   
    
३९६। यथा इदं तथा एतं, यथा एतं तथा इदं,   
यथा अधो तथा उद्धं यथि उद्धं तथा अधो।   
    
३९७। यथा दिवा तथा रत्तिं यथा रत्तिं तथा दिवा,   
यथा पुरे तथा पच्छा यथा पच्छा तथा पुरे।   
    
३९८। पञ्चङ्गिकेन तुरियेन न रती होति तादिसी,   
यथा एकग्गचित्तस्स सम्मा धम्मं विपस्सतोऽति।   
    
इत्थं सुदं आयस्मा कुल्लो थेरो गाथायो अभासित्थाऽति।   
    
कुल्लत्थेरगाथा।   
    
[ब्ज्त् पगे १२२] [\x १२२।]       
६। १। ५  
३९९। मनुजस्स पमत्तचारिनो तण्हा वड्ढति मालुवा विय,   
सो पलवति हुरा हुरं फलमिच्छं व वनस्मिं वानरो।   
    
४००। यं एसा सहते१ जम्मि तण्हा लोके विसत्तिका,   
सोका तस्स पवड्ढति अभिवट्ठं व बीरणं।   
    
४०१। यो चेतं२ सहते जम्मिं तण्हं लोके दुरच्चयं,   
सोका तम्हा पपतन्ति उदबिन्दुव पोक्खरा।   
    
४०२। तं [प्त्स् पगे ०४४] [\क़् ४४।] वो वदामि भद्दं वो यावन्तेत्थ समागता,   
तण्हाय मूलं खणथ उसीरत्थेव बीरणं,   
मा वो नऌअं व सोतो व मारो भञ्जि पुनप्पुनं।   
    
४०३। करोथ बुद्धवचकं खणो वो३ मा उपच्चगा,   
खणतीता हि सोचन्ति निरयम्हि समप्पिता।   
    
४०४। पमादो रजो सब्बदा४ पमादानुपतितो रजो,   
अप्पमादेन विज्जाय अब्बहे सल्लमत्तनोऽति।   
    
इत्थं सुदं आयस्मा मालुङ्क्यपुत्तो थेरो गाथायो अभासित्थाऽति।   
    
मालुङ्क्यपुत्तत्थेरगाथा।   
    
६। १। ६  
४०५। पण्णवीसति वस्सानि यतो पब्बजितो अहं,   
अच्छरासङ्घातमत्तम्पि चेतोसन्तिमनज्झगं।   
    
४०६। अलद्धा चित्तस्सेकग्गं कामरागेन अद्दितो, ५  
बाहा पग्गय्ह कन्दन्तो विहारा उपनिक्खमिं।   
४०७। सत्थं वा आहरिस्सामि को अत्थो जीवितेन मे,   
कथं हि सिक्खं पच्चक्खं कालं कुब्बेथ मादिसो।   
    
४०८। तदाहं खुरमादाय मञ्चकम्हि उपाविसिं,   
परिनीतो खुरो आसि धमनिं छेत्तुमत्तनो।   
    
४०९। ततो मे मनसिकारो योनिसो उदपज्जथ,   
आदीनवो पातुरहु निब्बिदा समतिट्ठथ।   
    
४१०। ततो चित्तं विमुच्चि मे पस्स धम्मसुधम्मतं,   
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा सप्पदासो थेरो गाथायो अभासित्थाऽति।   
    
सप्पदासत्थेरगाथा।   
    
१ सहती-[प्त्स्।]   
२ यो वेतं-प।   
३ वे-[प्त्स्।]   
४ पमादो रजो-प, [प्त्स्।]   
५ अट्टितो-सीमु। १, २।   
    
[ब्ज्त् पगे १२४] [\x १२४।]       
६। १। ७  
४११। उट्ठेहि१ निसीदि कातियान  
मा निद्दाबहुलो अहु जागरस्सु,   
मा तं अलसं पमत्तबन्धु  
कूटेनेव जिनातुमच्चुराजा।   
    
४१२। सयथापि२ महासमुद्दवेगो  
एवं जातिजरातिवत्तते तं,   
सो करोहि सुदीपमत्तना त्वं  
न हि ताणं तव विज्जतेव अञ्ञं।   
    
४१३। सत्था हि विजेसि मग्गमेतं  
सङ्गा जातिजराभया अतीतं, ३  
पुब्बापररत्तमप्पमत्तो  
अनुयुञ्जस्सु दऌहं करोहि योगं।   
    
४१४। पुरिमानि पमुञ्च बन्धनानि  
सङ्घाटि खुरमुण्डभिक्खभोजी,   
मा खिड्डारतिञ्च निद्दं४  
अनुयुञ्जित्थ झाय कातियान। ५  
    
४१५। झायाहि [प्त्स् पगे ०४५] [\क़् ४५।] जिनाहि कातियान  
योगक्खेमपथेसु कोविदोसि,   
पप्पुय्य अनुत्तरं विसुद्धं  
परिनिब्बाहिसि वारिनाव जोति।   
    
४१६। पज्जोतिकरो परित्तरंसो  
वातेन विनम्यते लताव,   
एवम्पि तुवं अनादियानो  
मारं इन्दसगोत्त निद्धुनाहि,   
सो वेदयितासु वीतरासो  
कालं कङ्ख इधेव सीतिभूतोऽति।   
    
इत्थं सुदं आयस्मा कातियानो थेरो गाथायो अभासित्थाऽति।   
    
कातियानत्थेरगाथा।   
    
६। १। ८  
४१७। सुदेसितो चक्खुमता बुद्धेनादिच्चबन्धुना,   
सब्बसंयोजनातीतो सब्बवट्टविनासनो।   
    
४१८। निय्यानिको उत्तरणो तण्हामूलविसोसनो,   
विसमूलं आघातनं छेत्वा पापेति निब्बुतिं।   
    
४१९। अञ्ञणमूलभेदाय कम्मयन्तविघाटनो,   
विञ्ञाणानं परिल्लहे ञाणवजीरनिपातिनो।   
    
१ उट्ठाहि-[प्त्स्।]   
२ सेय्यथापि-मछसं।   
३ अतीता-सीमु। १, २।   
४ मा खिङ्खारतिं च मा निद्दं-मछसं, [प्त्स्।]   
५ अनुयुञ्जित्थ कातियान-प। अनुयुञ्जित्थ क्खियाय कातियान-[प्त्स्।]   
    
[ब्ज्त् पगे १२६] [\x १२६।]       
४२०। वेदनानं विञ्ञपनो१ उपादानप्पमोचनो,   
भवं अङ्गारकासुं व ञाणेन अनुपस्सको  
    
४२१। महारसो सुगम्भीरो जरामच्चुनिवारणो,   
अरियो अट्ठङ्गिको मग्गो दुक्खूपसमनो सिवो।   
    
४२२। कम्मं कम्मन्ति ञत्वान विपाकं च विपाकतो,   
पटिच्चुप्पन्नधम्मानं यथा वा लोकदस्सनो  
महाखेमङ्गमो सन्तो परियोसानभद्दकोऽति।   
    
इत्थं सुदं आयस्मा मिगजालो थेरो गाथायो अभासित्थाऽति।   
    
मिगजालत्थेरगाथा।   
    
६। १। ९  
४२३। जातिमदेन मत्तोहं भोगैस्सरियेन च,   
सणठानवण्णरूपेन मदमत्तो अचारिहं।   
    
४२४। नात्तनो समकं कञ्चि अतिरेकं च मञ्ञिसं,   
अतिमानहतो बालो पत्थद्धो उस्सितद्धजो।   
    
४२५। मातरं पितरञ्चापि अञ्ञेपि गरुसम्मते,   
न कञ्चि अभिवादेसिं मानत्थद्धो अनादरो।   
    
४२६। दिस्वा विनायकं अग्गं सारथीनं वरुत्तमं,   
नपन्तमिव आदिच्चं भिक्खुसङ्घपुरक्खतं।   
    
४२७। मानं मदं च छड्डेत्वा विप्पसन्नेन चेतसा,   
सिरना अभिवादेसिं सब्बसत्तानमुत्तमं।   
४२८। अतिमानो [प्त्स् पगे ०४६] [\क़् ४६।] च ओमानो पहीना सुसमूहता,   
असुमिमानो समुच्छिन्नो सब्बे मानविधा हताऽति।   
    
इत्थं सुदं आयस्मा जेन्तो थेरो गाथायो अभासित्थाऽति।   
    
जेन्तत्थेरगाथा।   
    
६। १। १०  
४२९। यदा नवो पब्बजिता जातिया सत्तवस्सिको,   
इद्धिया अभिभोत्वान पन्नगिन्दं महिद्धिकं।   
    
४३०। उपज्झायस्स उदकं अनोतत्ता महासरा,   
आहरामि ततो दिस्वा मं सत्था एतदब्रवी।   
    
४३१। सारिपुत्त इमं पस्स आगच्छन्तं कुमारकं,   
उदकुम्भकमादाय अज्झत्तं सुसमाहितं।   
    
१ विञ्ञपनो-[प्त्स्।]   
    
[ब्ज्त् पगे १२८] [\x १२८।]       
४३२। पासादिकेन वत्तेन कल्याणैरियापथो,   
सामणेरोनुरुद्धस्स इद्धिया च विसारदो।   
    
४३३। आजानीयेन आजञ्ञो साधुना साधुकारितो,   
विनीतो अनुरुद्धेन कतकिच्चेन सिक्खितो।   
    
४३४। सो पत्वा परमं सन्तिं सच्छिकत्वा अकुप्पतं,   
सामणेरो स सुमनो मा मं जञ्ञाति इच्छतीऽति।   
    
इत्थं सुदं आयस्मा सुमनो थेरो गाथायो अभासित्थाऽति।   
    
सुमनत्थेरगाथा।   
    
६। १। ११  
४३५। वातरोगाभिनीतो त्वं विहरं कानने वने,   
पविद्धगोचरे लूखे कथं भिक्खु करिस्ससि।   
    
४३६। पीतिमुखेन विपुलेन फरित्वान समुस्सयं,   
लूखम्पि अभिसम्भोन्तो विहरिस्सामि कानने।   
    
४३७। भावेन्तो सत्तबेज्झङ्गे इन्द्रियानि बलानि च,   
झानसोखुम्मसम्पन्नो विहरिस्सं अनासवो।   
    
४३८। विप्पमुत्तं किलेसेहि सुद्धचित्तं अनाविलं,   
अभिण्हं पच्चवेक्खन्तो विहरिस्सं अनासवो।   
    
४३९। अज्झत्तं च बहिद्धा च ये मे विज्जिंसु आसवा,   
सब्बे असेसा उच्छिन्ना न च उप्पज्जरे पुन।   
    
४४०। पञ्चक्खन्धा परिञ्ञाता तिट्ठन्ति छिन्नमूलका,   
दुक्खक्खयो अनुप्पत्तो नत्थि दानि पुनब्भवोऽति।   
    
इत्थं सुदं आयस्मा न्हातकमुनित्थेरो गाथायो अभासित्थाऽति।   
न्हातकमुनित्थेरगाथा।   
६। १। १२  
४४१। अक्कोधस्स कुतो कोधो दन्तस्स सवजीविनो,   
सम्मदञ्ञा विमुत्तस्स उपसन्तस्स तादिनो,   
    
४४२। तस्सेव [प्त्स् पगे ०४७] [\क़् ४७।] तेन पापियो यो कुद्धं पटिकुज्झति,   
कुद्धं अप्पटिकुज्झन्तो सङ्गामं जेति दुज्जयं।   
    
४४३। उभिन्नमत्थं चरति अत्तनो च परस्स चं  
परं सङ्कुपितं ञत्वा यो सतो उपसम्मति।   
    
४४४। उभिक्कं तिकिच्छन्तं तं अत्तनो च परस्स च,   
जना मञ्ञन्ति बालोति ये धम्मस्स अकोविदा।   
    
[ब्ज्त् पगे १३०] [\x १३०।]       
४४५। उप्पज्जे ते१ सचे कोधो आवज्ज ककचूपमं,   
उप्पज्जजे चे रसे तण्हा पुत्तमंसूपमं सर।   
    
४४६। सचे धावति चित्तं ते कामेसु च भवेसु च,   
खिप्पं निग्गण्ह सतिया किट्ठादं विय दुप्पसुऽन्ति।   
    
इत्थं सुदं आयस्मा ब्रह्मदत्तो थेरो गाथायो अभासित्थाऽति।   
    
ब्रह्मदत्तत्थेरगाथा।   
    
६। १। १३  
४४७। छन्नमतिवस्सति विवटं नातिवस्सति,   
तस्मा छन्नं विवरेथ एवं तं नातिवस्सति।   
    
४४८। मच्चुनाब्भाहतो लोको जराय परिवारितो,   
तण्हासल्लेन ओतिण्णो इच्छाधूपायितो२ सदा।   
    
४४९। मच्चुनाब्भाहतो लोको परिक्खित्तो जराय च,   
हञ्ञति निच्चमत्ताणो३ पत्तदण्डोऽव तक्करो।   
    
४५०। आगच्छन्तग्गिखन्धाऽव मच्चु व्याधि जरा तयो,   
पच्चुग्गन्तुं बलं नत्थि जवो नत्थि पलायितुं।   
    
४५१। अमोघं दिवसं कयिरा अप्पेन बहुकेन वा,   
यं य विजहते४ रत्तिं तदूनं तस्स जीवितं।   
    
४५२। चरतो तिट्ठतो वा पि आसीनसयनस्स वा,   
उपेति चरिमा रत्ति न ते कालो पमज्जितुऽन्ति।   
    
इत्थं सुदं आयस्मा सिरिमन्दो थेरो गाथायो अभासित्थाऽति।   
    
सिरिमन्दत्थेरगाथा।   
    
१ उप्पज्जते-सीमु। १, २।   
२ इच्छाधूमायितो-सीमु। १, २।   
३ निच्चमत्तानो-सीमु। १, २।   
४ विरहतो-सीमु। १, २। विहरते-प।   
    
[ब्ज्त् पगे १३२] [\x १३२।]       
६। १। १४  
४५३। दिपादकोयं असुचि दुग्गन्धो परिहीरति,   
नानाकुणपपरिपूरो विस्सवन्तो ततो ततो।   
    
४५४। मिगं निलीनं कूटेन बऌइसेनेव अम्बुजं,   
वानरं विय लेपेन बाधयन्ति पुथुज्जनं।   
    
४५५। रूपा सद्दा रसा गन्धा फोट्ठब्बा च मनेरमा,   
पञ्चकामगुणा एते इत्थि रूपस्मिं दिस्सरे।   
    
४५६। ये [प्त्स् पगे ०४८] [\क़् ४८।] एता उपसेवन्ति रत्तचित्ता पुथुज्जना,   
वड्ढेन्ति कटसिं घोरं अनचिनन्ति पुनब्भवं।   
    
४५७। यो चेता१ परिवज्जेति सप्पस्सेव पदा सिरो,   
सोऽमं मिसत्तिकं लोके सतो समतिवत्तति।   
    
४५८। कामेस्वादीनवं दिस्वा नेक्खम्मं दट्ठु खेमतो,   
निस्सटो सब्बकामेहि पत्तो मे आसवक्खयोऽति।   
    
इत्थं सुदं आयस्मा सब्बकामी थेरो गाथायो अभासित्थाऽति।   
    
सब्बकामित्थेरगाथा।   
    
तस्सुद्दानं:   
उरुवेलकस्सपो च थेरो तेकिच्छकारि च  
महानागो च कुल्लो च मालुङ्क्यो२ सप्पदासको,   
कतियानो मिगजालो जेन्तो सुमनसव्हयो,   
ननहातमुनि ब्रह्मदत्तो सिरिमन्दो३ सब्बकामी च४  
गाथायो चतुरासीति थेरा चेत्थ चतुद्दसाऽति।   
    
छक्कनिपातो निट्ठितो।   
    
१ यो वेता-प, [प्त्स्।] यो चेतं-सीमु। १, २।   
२ मालुतो-सीमु। १।   
३ सिरिमण्डो-सीमु। १।   
४ सब्बकामीको-[प्त्स्।]   
    
[ब्ज्त् पगे १३४] [\x १३४।]       
७। सत्तकनिपातो।   
७। १। १  
४५९। अलङ्कता [प्त्स् पगे ०४९] [\क़् ४९।] सुवसना मालभारी१ विभूसिता,   
अलत्तककतापादा पादुकारुय्ह वेसिका।   
    
४६०। पादुका ओरुहित्वान पुरतो पञ्जलीकता,   
सा मं सण्हेन मुदुना मिहितपुब्बं अभासथ।   
    
४६१। युवासि त्वं पब्बजितो तिट्ठाहि मम सासने,   
भुञ्ज मानुसके कामे अहं वित्तं ददामि ते।   
    
४६२। सच्चं ते पटिजानामि अग्गिं वा ते हरामहं,   
यदा जिण्णा भविस्साम उभो दण्डपरायना,   
उभो पि पब्बजिस्सम उभयत्थ कटग्गहो।   
४६३। तं च दिस्वान याचन्तिं वेसिकं पञ्जलीकतं,   
अलङ्कतं सुवसनं मच्चुपासं व ओड्डितं।   
    
४६४। ततो मे मनसीकारा योनिसो उदपज्जथ,   
आदीनवो पातुरहु निब्बिदा समतिट्ठथ।   
    
४६५। ततो चित्तं विमुच्चि मे पस्स धम्मसुधम्मतं,   
तिस्सो विज्जा अनुप्पत्ता कतं बुद्धस्स सासनऽन्ति।   
    
इत्थं सुदं आयस्मा सुन्दरसमुद्दो थेरो गाथायो अभासित्थाऽति।   
    
सुन्दरसमुद्दत्थेरगाथा।   
    
७। १। २  
४६६। परे अम्बाटकारामे वनसण्डम्हि भद्दियो,   
समूलं तण्हमब्बुय्ह तत्थ भद्दो झयायति। २  
    
४६७। रमन्तेके मुतिङ्गेहि३ वीणाहि पणवेहि च,   
अहं च रुक्खमूलस्मिं रतो बुद्धस्स सासने।   
    
४६८। बुद्धो चे४ मे वरं दज्जा सो च लब्भेथ मे वरो,   
गण्हेहं सब्बलोकस्स निच्चं कायगतं सतिं।   
    
४६९। ये मं रूपेन पामिंसु ये च घेसेन अन्वगू,   
छन्दरागवसूपेता न मं जानन्ति ते जना।   
    
१ मालाभारी-सीमु। मालधारी-मछसं, [प्त्स्।]   
२ भद्दोधिझायायति-सीमु। १। भद्दोधिझायाति-सीमु। २।   
३ मुदिङ्गेहि-सीमु। १, २।   
४ च-सीमु। १, २, प, [प्त्स्।]   
    
[ब्ज्त् पगे १३६] [\x १३६।]       
४७०। अज्झत्तं च न जानाति बहिद्धा च न पस्सति,   
समन्तावरणो बालो स वे घेसेन वुय्हति।   
    
४७१। अज्झत्तं च न जानाति बहिद्धा च विपस्सति,   
बहिद्धा फलदस्सावी सोऽपि घोसेन वुय्हति।   
    
४७०। अज्झत्तं च पजानाति बहिद्धा च विपस्सति,   
अनावरणदस्सावी न सो घोसेन वुय्हतीऽति।   
    
इत्थं सुदं आयस्मा लकुण्टकभद्दियो थेरो गाथायो अभासित्थाऽति।   
    
लकुण्टकभद्दियत्थेरगाथा।   
    
७। १। ३  
४७३। एकपुत्तो [प्त्स् पगे ०५०] [\क़् ५०।] अहं आसिं पियो मातु पियो पितु,   
बहूहि वतचरियाहि लद्धो आयाचनाहि च।   
    
४७४। ते च मं अनुकम्पाय अत्थकामा हितेसिनो,   
उभो पिता च माता च बुद्धस्स उपनामयुं,   
    
४७५। किच्छा लद्धो अयं पुत्तो सुखुमालो सुखेधितो,   
इमं ददाम ते नाथ जिनस्स परिचारकं। १  
    
४७६। सत्था च मं पटिग्गय्ह आनन्दं एतदब्रवि,   
पब्बाजेहि इमं खिप्पं हेस्सत्याजानियो अयं।   
    
४७७। पब्बाजेत्वान मं सत्था विहारं पाविसी जिनो,   
अनोग्गतस्मिं सुरियस्मिं ततो चित्तं विमुच्चि मे।   
    
४७८। ततो सत्था निरङ्कत्वा पटिसन्नानवुट्ठतो,   
एहि भद्दाऽति मं आह सा मे आसूपसम्पदा।   
    
४७९। जातिया सत्तवस्सेन लद्धा मे उपसम्पदा,   
तिस्सो विज्जा अनुप्पत्ता अहो धम्मसुधम्मताऽति।   
    
इत्थं सुदं आयस्मा भद्दो थेरो गाथायो अभासित्थाऽति।   
    
भद्दत्थेरगाथा।   
    
१ परिचारिकं-सीमु। १, २।   
    
[ब्ज्त् पगे १३८] [\x १३८।]       
७। १। ४  
४८०। दिस्वा पासादछायायं चङ्कमन्तं नरुत्तमं,   
तत्थ नं उपसङ्कम्म वन्दिसं पुरिसुत्तमं।   
    
४८१। एकं सं चीवरं कत्वा संहरित्वान पाणयो, १  
अनुचङ्कमिस्सं विरजं सब्बसत्तानमुत्तमं।   
    
४८२। ततो पञ्हे अपुच्छि मं पञ्हानं कोविदो विदू,   
अच्छम्भी च अभीतो च व्याकासिं सत्थुनो अहं।   
    
४८३। विस्सज्जितेसु पञ्हेसु अनुमोदि तथागतो,   
भिक्खुसङ्घं विलोकेत्वा इममत्थं अभासथ।   
    
४८४। लाभा अङ्गानमगधानं येसायं परिभुञ्जति,   
चीवरं पिण्डपातं च पच्चयं सयनासनं,   
पच्चुट्ठानं च सामीचिं तेसं लाभाति चाब्रवि। २  
    
४८५। अज्जतग्गे मं सोपाक अस्सनायुपसङ्कम, ३  
एसा चेव ते सोपाक भवतु उपसम्पदा।   
    
४८६। जातिया सत्तवस्सोहं लद्धान उपसम्पदं,   
धारेमि अन्तिमं देहं अहो धम्मसुधम्मताऽति।   
    
इत्थं सुदं आयस्मा सोपाको थेरो गाथायो अभासित्थाऽति।   
    
सोपाकत्थेरगाथा।   
    
७। १। ५  
४८७। सरे हत्थेहि भञ्जित्वा कत्वान कुटिमच्छिसं,   
तेन मे सरभङ्गोति नामं सम्मुतिया अहु।   
    
४८८। न [प्त्स् पगे ०५१] [\क़् ५१।] मय्हं कप्पते अज्ज सरे हत्थेहि भञ्जितुं,   
सिक्खापदा नो पञ्ञत्ता गोतमेन यसस्सिना।   
    
४८९। सकलं समत्तं रोगं सरभङ्गो नाद्दसं४ पुब्बे,   
सोऽयं रोगो दिट्ठो वचनकरेनातिदेवस्स।   
    
४९०। येनेव मग्गेन गतो विपस्सी  
येनेव मग्गेन सिखी च नेस्सभू,   
ककुसन्धकोणागमना च कस्सपो  
तेनञ्जसेन अगमासि गोतमो।   
    
१ पणियो-[प्त्स्।]   
२ चब्रवि-सीमु। १, २।   
३ दस्सनायूपसङ्कम-सीमु। १, २। दस्सनायोपसङ्कम-[प्त्स्।]   
४ नाद्दस्सं-सीमु। १।   
    
[ब्ज्त् पगे १४०] [\x १४०।]       
४९१। वीततण्हा अनादाना सत्त बुद्धा खयोगधा,   
येहयं१ देनितो धम्मो धम्मभूतेहि तादिहि।   
    
४९२। चत्तारि अरियसच्चानि अनुकम्पाय पाणिनं,   
दुक्खं समुदयो मग्गो निरोधो दुक्खसङ्खयो।   
    
४९३। यस्मिं निवत्तते दुक्खं संसारस्मिं अनन्तकं,   
भेदा इमस्स कायस्स जीवितस्स च सङ्खया,   
अञ्ञो पुनब्भवो नत्थि सुविमुत्तोम्हि सब्बधीऽति।   
    
इत्थं सुदं आयस्मा सरभङ्गो थेरो गाथायो अभासित्थाऽति।   
    
सरभङ्गत्थेरगाथा।   
    
तस्सुद्दानं:   
सुन्दरसमुद्दो थेरो थेरो लकुण्टभद्दियो,   
भद्दो थेरो च सोपाको सरभङ्गो महाइसि,   
सत्तके पञ्चका थेरा गाथायो पञ्चतिंसतीऽति।   
    
सत्तकनिपातो निट्ठितो।   
    
[ब्ज्त् पगे १४२] [\x १४२।]       
८। अट्ठकनिपातो।   
८। १। १  
४९४। कम्मं [प्त्स् पगे ०५२] [\क़् ५२।] बहुकं न कारये  
परिवज्जेय्य जनं न उय्यमे,   
सो उस्सुक्को रसानुगिद्धो  
अत्थं रिञ्चति यो सुखाधिवाहो।   
    
४९५। पङ्कोऽति हि नं अवेदयुं१  
यायं वन्दनपूजना कुलेसु,   
सुखुमं सल्लं दुरुब्बहं  
सक्कारो कापुरिसेन दुज्जहो।   
    
४९६। न परस्सुपिधाय नम्मं मच्चस्स पासकं,   
मत्तना तं न सेनेय्य कम्मबन्धूहि मातिया।   
    
४९७। न परे वचना चोरो न परे वचना मुनि,   
अत्ता च नं२ यथा वेत्ति३ देवाऽपि नं तथा विदुं। ४  
    
४९८। परे च न विजानन्ति मयमेत्थ यमामसे,   
ये च तत्थ विजानन्ति ततो सम्मन्ति मेधगा।   
    
४९९। जीवते वाऽपि सप्पच्चो अपि वित्तपरिक्खयो, ५  
पञ्ञाय च अलाभेन वित्तवाऽपि न जीवति।   
    
५००। सब्बं सुणति सोतेन सब्बं पस्सति चक्खुना,   
न च दिट्ठं सुतं धीरो सब्बं उज्झतुमरहति।   
    
५०१। चक्खुमास्स६ यथा अन्धो सोतवा बधिरो यथा,   
पञ्ञवास्स यथा मूगो बलवा दुब्बलोरिव,   
अथ त्थे समुप्पन्ने सयेथ मतसायिकऽन्ति।   
    
इत्थं सुदं आयस्मा महाकच्चायनो थेरो गाथायो अभासित्थाऽति।   
महाकच्चायनत्थेरगाथा।   
    
१ पवेदयुं-सीमु। १, २।   
२ अत्तानञ्च-प, [प्त्स्।]   
३ यथावेति-[प्त्स्।]   
४ विदू-[प्त्स्।]   
५ चित्तपरिक्खयो-सीमु। १। चित्तपरिक्खया-सीमु। २, [प्त्स्।]   
६ चक्खुमस्स-सीमु। १, २, प, [प्त्स्।]   
    
[ब्ज्त् पगे १४४] [\x १४४।]       
८। १। २  
५०२। अक्कोधनोनुपनाही अमायो रित्तपेसुनो,   
सवे तादिसको भिक्खु एवं पेच्च न सोचति।   
    
५०३। अक्कोधनोनुपनाही अमायो रित्तपेसुनो,   
गअत्तद्वारो सदा भिक्खु एवं पेच्च न सोचति।   
    
५०४। अक्कोधनोनुपनाही अमायो रित्तपेसुनो,   
कल्याणसीलो सो१ भिक्खु एवं पेच्च न सोचति।   
    
५०५। अक्कोधनोनुपनाही अमायो रित्तपेसुनो,   
कल्याणमित्तो सो१ भिक्खु एवं पेच्च न सोचति।   
    
५०६। अक्कोधनोनुपनाही अमायो रित्तपेसुनो,   
कल्याणपञ्ञो [प्त्स् पगे ०५३] [\क़् ५३।] सो भिक्खु एवं पेच्च न सोचति।   
    
५०७। पस्स सद्धा तथागते अचला सुप्पतिट्ठिता  
सीलं च यस्स कल्याणं अरियकन्तं पसंसितं।   
    
५०८। सङ्घे पसादो यस्सत्थि उजु भूतं च दस्सनं,   
अदऌइद्दोति तं आहु अमोघं तस्स जीवितं।   
    
५०९। तस्मा सद्धं च सीलं च पसादं धम्मदस्सनं,   
अनुयुञ्जेथ मेधावी सरं बुद्धानसासनऽन्ति।   
    
इत्थं सुदं आयस्मा सिरिमित्तो थेरो गाथायो अभासित्थाऽति।   
    
सिरिमित्तत्थेरगाथा।   
    
१ यो-[प्त्स्।]   
    
[ब्ज्त् पगे १४६] [\x १४६।]       
८। १। ३  
५१०। यदा पठममद्दक्खिं सत्थारमकुतोभयं,   
ततो मे अहु संवेगो पस्सित्वा पुरिसुत्तमं।   
    
५११। सिरिं हत्थेहि पादेहि यो पणामेय्य आगतं,   
एतादिसं सो सत्थारं आराधेत्वा विराधये।   
    
५१२। तदाहं१ पुत्तदारं च धनधञ्ञं व छड्डयिं,   
केसमस्सूनि छेदेत्वा२ पब्बजिं अनगारियं,   
    
५१३। सिक्खासाजीवसम्पन्नो इन्द्रियेसु सुसंवुतो।   
नमस्समानो सम्बुद्धं विहासिं अपराजितो।   
    
५१४। ततो मे पणिधी आसि चेतसो अभिपत्थितो,   
न निसीदे मुहुत्तम्पि तण्हासल्ले अनूहते।   
    
५१५। तस्स मेवं विहरतो पस्स विरियपरक्कमं, ३  
तिस्सो विज्जा अनुप्पत्ता कतं बुद्धस्स सासनं।   
    
५१६। पुब्बेनिवासं जानामि दिब्बचक्खुं४ विसोधितं,   
अरहा दक्खिणेय्योम्हि विप्पमुत्तो निरूपधि।   
    
५१७। ततो रत्या विवसने सुरियस्सुग्गमनं पति,   
सब्बं तण्हं निसोनेत्वा पल्लङ्केन उपाविसिऽन्ति।   
    
इत्थं सुदं आयस्मा महापन्थको थेरो गाथायो अभासित्थाऽति।   
    
महापन्थकत्थेरगाथा।   
    
तस्सुद्दानं:   
महाकच्चायनो थेरो सुरिमित्तो महापन्थको,   
एते अट्ठनिपातम्हि गाथायो चतुवीसतीऽति।   
    
अट्ठकनिपातो निट्ठितो।   
    
१ यदाहं-मछसं।   
२ केसमस्सुं निछेदेत्वा-सीमु। १।   
३ वीरियपरक्कमं-मछसं।   
४ दिब्बचक्खु-मछसं।   
    
[ब्ज्त् पगे १४८] [\x १४८।]       
९। नवकनिपातो।   
    
[प्त्स् पगे ०५४ [\क़् ५४।] ९। १। १]  
५१८। यदा दुक्खं जरामरणन्ति पण्डितो  
अविद्दसू वत्थ सिता पुथुज्जना,   
दुक्खं परिञ्ञाय सतोव झायति  
ततो रतिं परमतरं न विन्दति।   
    
५१९। यदा दुक्खख स्सावहनिं वीसत्तिकं  
पपञ्चसङ्घाट दुखाधिवाहिनिं, १  
तण्हं पहत्वान२ सतोव झायति  
ततो रतिं परमतरं न विन्दति।   
    
५२०। यदा सिवं द्वे चतुरङ्गगामिनं  
मग्गुत्तमं सब्बकिलेससोधनं,   
पञ्ञाय पस्सित्व सतोव झायति  
ततो रतिं परमतरं न विन्दति।   
    
५२१। यदा असोकं विरजं असङ्खतं  
सन्तं पदं सब्बकिलेससोधनं,   
भावेति सञ्ञोजनबन्धनच्छिदं  
ततो रतिं परमतरं न विन्दति।   
    
५२२। यदा नभे गज्जति मेघदुन्दुभि  
धाराकुला विहगपथे३ समन्ततो,   
भिक्खू च पब्भारगतोऽव झायति  
ततो रतिं परमतरं न विन्दति।   
    
५२३। यदा नदीनं कुसुमाकुलानं  
विचित्तवानेय्यवटंसकानं,   
तीरे निसिन्नो समणोऽव झायति  
ततो रतिं परमतरं न विन्दति।   
    
५२४। यदा निसीथे रहिकम्हि कानने  
देवे गऌअन्तम्हि नदन्ति दाठिनो,   
भिक्खू च पब्भारगतोऽव झायति  
ततो रतिं परमतरं न विन्दति।   
    
१ दुक्खाधिवाहिनिं-प। दुक्खाधिवाहनिं-[प्त्स्।]   
२ पहन्त्वान-सीमु। १, २।   
३ विहङ्गपथे-स्या, [प्त्स्।]   
    
[ब्ज्त् पगे १५०] [\x १५०।]       
५२५। यदा वितक्के उपरुन्धियत्तनो  
नगन्तरे नगविवरं समस्सितो,   
वीतद्दरो विगतखिलोऽव१ झायति  
ततो रतिं परमतरं न विन्दति।   
    
५२६। यदा [प्त्स् पगे ०५५] [\क़् ५५।] सुखी वलखिलसोकनासनो  
निरग्गऌओ निब्बनथे विसल्लो,   
सब्बासवे ब्यन्तिकतोऽव झायति  
ततो रतिं परमतरं न विन्दतीऽति।   
    
इत्थं सुदं आयस्मा भूतो थेरो गाथायो अभासित्थाऽति।   
    
भूतत्थेरगाथा।   
    
तस्सुद्दानं:   
भूतो तथद्दसो थेरो एको खग्गविसाणवा,   
नवकम्हि निपातम्हि गाथायोऽपि इमा नवाऽति।   
    
नवकनिपातो निट्ठितो।   
    
१ विगतखीलोव-सीमु। २, वीतखीलोव-सीमु। १।   
    
[ब्ज्त् पगे १५२] [\x १५२।]       
१०। दसकनिपातो।   
    
[प्त्स् पगे ०५६ [\क़् ५६।] १०। १। १]  
५२७। अङ्गारिनो दानि दुमा भदन्ते  
फलेसिनो छदनं विप्पहाय,   
ते अच्चिमन्तोऽव पभासयन्ति  
समयो महावीर भगीरथानं। १  
    
५२८। दुमानि फुल्लानि मनोरमानि  
समन्ततो सब्बदिसा पवन्ति, २  
पत्तं पहाय फलमाससाना  
कालो इतो पक्कमनाय वीर।   
    
५२९। नेवातिसीतं न पनातिउण्हं  
सुखा उतु अद्धनिया भदन्ते,   
पस्सन्तु तं साकिया कोऌइया च  
पच्छामुखं रोहिणिं तारयन्तं। ३  
    
५३०। आसाय कसते४ खेत्तं बीजं आसाय वप्पति, ५  
असाय वाणिजा यन्ति समुद्दं धनहारका,   
याय आसाय तिट्ठामि सा मे आसा समिज्झतु।   
    
५३१। पुनप्पुनं चेव वपन्ति बीजं  
पुनप्पुनं वस्सति देवराजा,   
पुनप्पुनं खेत्तं कसन्ति कस्सका  
पुनप्पुनं धञ्ञमुपेति रट्ठं।   
    
५३२। पुनप्पुनं याचनका चरन्ति  
पुनप्पुनं दानपति ददन्ति,   
पुनप्पुनं दानपती ददित्वा  
पुनप्पुनं सग्गमुपेन्तिठानं।   
    
५३३। वीरो [प्त्स् पगे ०५७] [\क़् ५७।] हवे सत्तयुगं पुनेति  
यसुमिं कुले जायति भूरिपञ्ञो,   
मञ्ञामहं सक्कति देवादवो  
तया हि५ जातो६ मुनि सच्चनामो।   
    
५३४। सुद्धेदनो नाम पिता महोसिनो  
बुद्धस्स माता पन मायनामा,   
याबोधिसत्तं परिहरिय कुच्छिना  
कायस्स भेदा तिदिवम्हि मोदति।   
    
५३५। सा गोतमी कालकता इतो चुता  
दिब्बेहि कामेहि समङ्गिभूता,   
सामोदति कामगुणेहि पञ्चहि  
परिवारिता देवगखेहि तेहि।   
    
५३६। बुद्धस्स पुत्तोम्हि असय्हसाहिनो  
अङ्गीरसस्सप्पटिमस्स तादिनो,   
पितुपिता मय्हं तुवंसि सक्क  
धम्मेन मे गोतम अय्यकोसीऽति।   
    
इत्थं सुदं आयस्मा काफदायी थेरो गाथायो अभासित्थाऽति।   
    
काफदायीत्थेरगाथा।   
    
१ भागीरसानं-सीमु। १, २, प। भगीरसानं-पु, [प्त्स्।]   
२ सबबदिसा सवन्ति-सीमु। १। सबबदिसं सवन्ति-सीमु। २।   
३ रोहिनियं तरन्तं-[प्त्स्।]   
४ कस्सते-[प्त्स्।]   
५ वुप्पति-[प्त्स्। ६] तयाभिजातो-सीमु। १, २, प।   
    
[ब्ज्त् पगे १५४] [\x १५४।]       
१०। १। २  
५३७। पुरतो पच्छतो वा पि अपरो चे न विज्जति,   
अतीव फासु भवति रकस्स वसतो वने।   
    
५३८। हन्द एको गमिस्सामि अरञ्ञं बुद्धवण्णितं,   
फासु१ एकविहरिस्स पहितत्तस्स भिक्खुनो।   
    
५३९। योगी पीतिकरं रम्मं मत्तकुञ्जरसेवितं,   
एको अत्थवसी खिप्पं पविसिस्सामि काननं।   
    
५४०। सुपुप्फिते सीतवने सीतले गिरिकन्दरे,   
गत्तानि परिसिञ्चित्वा चङ्कमिस्सामि एकको।   
    
५४१। एकाकियो अदुतियो रमणीये महावने,   
कदाहं विहरिस्सामि कतकिच्चो अनासवो।   
    
५४२। एवं मे कत्तुकामस्स अधिप्पायो समिज्झतु,   
साधयिस्सामहं२ येव नाञ्ञो अञ्ञस्स कारको।   
    
५४३। एसबन्धामि सन्नाहं पविसिस्सामि काननं,   
न ततो निक्खमिस्सामि अप्पत्तो आसवक्खयं।   
    
५४४। मालुते उपवायन्ते सीते सुरभिगन्धिके, ३  
अविज्जं दाऌअयिस्सामि निसिन्नो नगमुद्धनि।   
    
५४५। वने कुसुमसञ्जन्ने पब्भारे नून सीतले,   
विमुत्तिसुखेन सुखितो रमिस्सामि गिरिब्बजे।   
    
५४६। सोहं [प्त्स् पगे ०५८] [\क़् ५८।] परिपुण्णसङ्कप्पो चन्दो पण्णरसो यथा,   
सब्बासव परिक्खीणो नत्थि दानि पुनब्भवोऽति।   
    
इत्थं सुदं आयस्मा एकविहारियो थेरो गाथायो अभासित्थाऽति।   
    
एकविहारियत्थेरगाथा।   
    
१०। १। ३  
५४७। अनागतं यो पटिगच्च पस्सति  
हितं च अत्थं अहितं च तं द्वयं,   
विद्देसिनो तस्स हितेसिनो वा  
रन्धं न पस्सन्ति समेक्खमाना।   
    
५४८। आनापानसती यस्स परिपुण्णा सुभाविता,   
अनुपुब्बं परिचिता यथा बुद्धेन देसिता,   
सोमं लोकं पभासेति अब्भा मुत्तोव चन्दिमा।   
    
५४९। ओदातं वत मे चित्तं अप्पमाणं सुभावितं,   
निब्बिद्धं पग्गहीतं च सब्बा ओभासते दिसा।   
    
१ फासुं-प, [प्त्स्।]   
२ साधयिस्साम्यहं-सीमु। १, २।   
३ सुरभिगन्धके-[प्त्स्।]   
    
[ब्ज्त् पगे १५६] [\x १५६।]       
५५०। जीविते वा पी सप्पञ्ञो अपि वित्तपरिक्खयो, १  
पञ्ञाय च अलाभेन वित्तवा पि न जीवति।   
    
५५१। पञ्ञा सुतविनिच्छिनी पञ्ञाकित्तिसिलोकवड्ढनी,   
पञ्ञा सहितो नरो इध अपि दुक्खेसु सुखानि विन्दति।   
    
५५२। नायं अज्जतनो धम्मो न च्छेरो न पि अब्भुतो,   
यत्थ जायेथ मीयेथ तत्थ किं विय अब्भुतं।   
    
५५३। अनन्तरं हि जातस्स जीविता२ मरणं धुवं,   
जाता जाता मरन्तीध एवं धम्मा हि पाणिनो।   
    
५५४। न हेतदत्थय मतस्स होति  
यं जीवितत्थं परपोरिसानं,   
मतम्हि रुण्णं न यसो न लोक्यं  
न वण्णितं समणब्राह्मणेहि।   
    
५५५। चक्खुं सरीरं उपहन्ति रुण्णं३  
निहीयति वण्णबलं मती च,   
आनन्दिनो तस्स दिसा भवन्ति  
हितेसिनो नास्स सुखी भवन्ति।   
    
५५६। तस्मा हि इच्छेय्य कुले वसन्ते४  
मेधाविनो चेव बहुस्सुते च,   
येसं [प्त्स् पगे ०५९] [\क़् ५९।] हि पञ्ञाविभफ़वन किच्चं  
तरन्ति नावाय नदिं व पुण्णऽन्ति।   
    
इत्थं सुदं आयस्मा महाकप्पिको थेरो गाथायो अभासित्थाऽति।   
    
महाकप्पिनत्थेरगाथा।   
    
१०। १। ४  
५५७। दन्धा मय्हं गति आसि परिभूतो पुरे अहं,   
भाता च मं पणामेसि गच्छ दानि तुवं घरं।   
    
५५८। सोहं पणामितो भाता५ सङ्घारामस्स कोट्ठके,   
दुम्मनो तत्थ अट्ठासिं सासनस्मिं अपेखवा। ६  
    
५५९। भगवा तत्थ आगञ्छि सीसं मय्हं परामसि,   
बाहाय मं गहेत्वान सङ्घारामं पवेसयी।   
    
५६०। अनुकम्पाय मे सत्था पादासि पादपुञ्जनिं  
एतं सुद्धं अधिट्ठेहि एकमन्तं स्वधिट्ठितं।   
    
५६१। तस्साहं वचनं सुत्वा विहासिं सासने रतो,   
समाधिं पटिपादेसिं उत्तमत्थस्स पत्तिया।   
    
५६२। पुब्बेनिवासं जानामि दिब्बचक्खु७ विसोधितं,   
तिस्सो विज्जा अनुप्पत्ता कतं बुद्धस्स सासनं।   
    
१ वित्तपरिक्खया-सीमु। १, २।   
२ जीवितं-सीमु। १, २।   
३ तेत-मछसं।   
४ वसन्तो-सीमु। १, २।   
५ सन्तो-सीमु। १, २, [प्त्स्।]   
६ अपेक्खवा-सीमु। १, २, [प्त्स्।]   
७ दिब्बचक्खुं-[प्त्स्।]   
    
[ब्ज्त् पगे १५८] [\x १५८।]       
५६३। सहस्सक्खत्तुमत्तानं निम्मिनित्वान पन्थको,   
निसीदम्बवने रम्मे याव कालप्पवेदना। १  
    
५६४। ततो मे सत्था पाहेसि दूतं कालप्पवेदकं,   
पवेदितम्हि कालम्हि वेहासादुपसङ्कमिं। २  
    
५६५। वन्दित्वा सत्थुनो पादे एकमन्तं निसीदहं,   
निसिन्नं मं विदित्वान अथ सत्था पटिग्गही।   
    
५६६। आयागो सब्बलोकस्स आहुतीनं पटिग्गहो,   
पुञ्ञक्खेत्तं मनुस्सानं पटिगण्हित्थ दक्खिणऽन्ति।   
    
इत्थं सुदं आयस्मा चूऌअपन्थको थेरो गाथायो अभासित्थाऽति।   
    
चूऌअपन्थकत्थेरगाथा।   
१०। १। ५  
५६७। नानाकुणपसम्पुण्णो महाउक्कारसम्भवो,   
चन्दनिकं व परिपक्कं महागण्डो महावणो।   
    
५६८। पुब्बरुहिरसम्पुण्णो गूथकूपेन गाऌअहितो, ३  
आपो पग्घरणो४ कायो सदा सन्दति पूतिकं।   
    
५६९। सट्ठिकण्डरसम्बन्धो [प्त्स् पगे ०६९] [\क़् ६९।] मंसलेपनलेपितो,   
चम्मकञ्चुकसन्नद्धो पूतिकायो निरत्थको।   
    
५७०। अट्ठसङ्घाटघटितो नहारु५ सुत्तनिबन्धनो,   
नेकेसं सङ्गतिभावा कप्पेति इरियापथं।   
    
५७१। धुवप्पयातो मरणस्स६ मच्चुराजस्स सन्तिके,   
इधेव छड्डयित्वान येन कामङ्गमो नरो।   
    
५७२। अविज्जा७ निवुतो कायो चतुगन्थेन गत्थितो,   
ओघसंसीदनो कायो अनुसयजालमोत्थतो।   
    
५७३। पञ्चनीवरणे युत्तो वितक्केन समप्पितो,   
तण्हामूलेनानुगतो मोहच्छदनछादितो।   
    
५७४। एवायं वत्तते कायो कम्मयन्तेन यन्तितो,   
सम्पत्ति च विपत्त्यन्ता निनाभावो विपज्जति।   
    
५७५। येमं कायं ममायन्ति अन्धबाला पुथुज्जना,   
वड्ढेन्ति कटसिं घेरं आदियन्ति पुनब्भवं।   
    
५७६। येऽमं कायं विवज्जेन्ति गूथलित्तऽंव पन्नगं,   
भवमूलं वमित्वान परिनिब्बन्त्यनासवा। ८  
    
इत्थं सुदं आयस्मा कप्पो थेरो गाथायो अभासित्थाऽति।   
    
कप्पत्थेरगाथा।   
    
१ कालप्पवेदनं-[प्त्स्।]   
२ वेहासानुपसङ्कमिं-[प्त्स्।]   
३ गथकूपेनिगाऌहिको-स्या, [प्त्स्। ऽ]गुथकूपेनिबाहितोऽ तिपिपाऌइ-स्या, [प्त्स्।]   
४ पग्घरणी-[प्त्स्।]   
५ न्हारु-[प्त्स्।]   
६ मरणाय-सीमु। १, २।   
७ अविज्जाय-मछसं, प, [प्त्स्।]   
८ परिनिब्बिस्सन्त्यनासवा-[प्त्स्।] परिनिब्बायिस्सन्त्यनासवा-प।   
    
[ब्ज्त् पगे १६०] [\x १६०।]       
१०। १। ६  
५७७। विवित्तं अप्पनिग्घोसं वाऌअमिगनिसेवितं,   
सेवे सेनासनं भक्खु पटिसल्लानकारणा।   
    
५७८। सङ्कारपुञ्जा आहत्वा सुसाना रथियाहि च,   
ततो सङ्घाटिकं कत्वा लूखं धारेय्य चीवरं।   
    
५७९। नीचं मनं करित्वान सपदानं कुलाकुलं,   
पिण्डिकाय चरे भिक्खु गुत्तद्वारो सुसंवुतो।   
    
५८०। लूखेनऽपि च सन्तुस्से नाञ्ञं पत्थे रसं बहुं,   
रसेसु अनुगिद्धस्स झाने नरमती मनो।   
    
५८२। यथा जऌओऽव मूगोऽव अत्तानं दस्सये तथा,   
नातिवेलं पभासेय्य सङ्घवज्झम्हि पण्डितो।   
    
५८३। न सो उपवदे कञ्चि उपघातं विवज्जये,   
संवुतो पातिमोक्खस्मिं मत्तञ्ञू चस्स भोजने।   
    
५८४। पग्गहीतनिमित्तस्स१ चित्तस्सुप्पादकोविदो,   
समथं अनुयुञ्जेय्य कालन च विपस्सनं।   
    
५८५। विरियसातच्चसम्पन्नो [प्त्स् पगे ०६१] [\क़् ६१।] युत्तयोगो सदा सिया,   
न च अप्पत्वा दुक्खन्तं२ विस्सासं एय्य पण्डितो।   
    
५८६। एवं विहरमानस्स सुद्धिकामस्स भिक्खुनो,   
खीयन्ति आसवा सब्बे किब्बुतिञ्चाधिगच्छतीऽति।   
    
इत्थं सुदं आयस्मा उपसेनो वङ्गन्तपुत्तो थेरो गाथायो अभासित्थाऽति।   
उपसेनत्थेरगाथा।   
    
१०। १। ७  
५८७। विजानेय्य सकं अत्थं अवलोकेय्याथ पावचनं,   
यञ्चेत्थ अस्स पतिरूपं सामञ्ञं अज्झपगतस्स।   
    
५८८। मित्तं इध च३ कल्याणं सिक्खा विपुलं समादानं,   
सुस्सूसा च गरूनं एतं समणस्स पतिरूपं,   
    
५८९। बुद्धेसु च सगारवता धम्मे अपचिति यथाभूतं,   
सङ्घे च चित्तीकारो एतं समणस्स पतिरूपं।   
    
१ सुग्गहीत निमित्तस्स-सीमु। १, २, [प्त्स्। ऽ]पग्गहीत निमित्तो सोऽ तिपिपाठो।   
२ दुक्खस्सन्तं-[प्त्स्।]   
३ इध-प, [प्त्स्।]   
    
[ब्ज्त् पगे १६२] [\x १६२।]       
५९०। आचारगोचरे युत्तो आजीवो सोधितो अगारय्हो,   
च्त्तस्स च सण्ठपनं एतं समणस्स पतिरूपं।   
    
५९१। चारित्तं अथ मारित्तं इरियापथियं पसादनियं,   
अधिचित्ते च आयोगो एतं समणस्स पतिरूपं।   
    
५९२। आरञ्ञकानि सेनासनानि पन्तानि अप्पसद्दानि,   
भजितब्बानि मुनिना एतं समणस्स पतिरूपं।   
    
५९३। सीलं च बाहुसच्चञ्च धम्मानं पविचयो यथाभूतं,   
सच्चानं अभिसमयो एतं समणस्स पतिरूपं।   
    
५९४। भावये च१ अनिच्चन्ति अनत्तसञ्ञं असुभसञ्ञं च,   
लोकम्हि च अनभिरतिं एतं समणस्स पतिरूपं।   
    
५९५। भवेय्य च बोज्झङ्गे इद्धिपादानि इन्द्रियानि बलानि,   
अट्ठङ्गमग्गमरियं एतं समणस्स पतिरूपं।   
    
५९६। तण्हं पजहेय्य मुनि समूलके आसवे पदालेय्य,   
विहरेय्य विप्पमुत्तो२ एतं समणस्स पतिरूपऽन्ति।   
    
इत्थं सुदं आयस्मा गोतमो थेरो गाथायो अभासित्थाऽति।   
    
अपरगोतमत्थेरगाथा।   
    
तस्सुद्दानं:   
काऌउदायी च सो थेरो एकविहारी च कप्पिनो  
चूऌअपन्थको कप्पो च उपसेनो च गोतमो,   
सत्तिमे दसके थेरा गाथायो चेत्थ सत्ततीऽति।   
दसकनिपातो निट्ठितो।   
    
१ भावये-सीमु। १, २, प, [प्त्स्।]   
२ विमुत्तो-[प्त्स्।]   
    
[ब्ज्त् पगे १६४] [\x १६४।]       
११। एकादसनिपातो।   
    
[प्त्स् पगे ०६२ [\क़् ६२।] ११। १। १]  
५९७। किं तवत्थो वने तात उज्जुहानो व पावुसे,   
वेरम्बा रमणीया ते पविवेको हि झायिनं।   
    
५९८। यथा अब्भानि वेरम्बो वातो नुदति पावुसे,   
सञ्ञा मे अभिकीरन्ति विवेकपटिसञ्ञुता।   
    
५९९। अपण्डरो अण्डसम्भवो सीवथिकाय निकेतवारिको,   
उप्पादयातव मे सतिं सन्देहस्मिं१ विरागनिस्सितं।   
    
६००। यं च अञ्ञे न रक्खन्ति यो च अञ्ञे न रक्खति,   
स वे भिक्खु सुखं सेति कामेसु अनपेक्खवा।   
    
६०१। अच्छोदिका पुथुसिला गोनङ्गुलमिगायुता,   
अम्बुसेवालसञ्छन्ना ते सेला रमयन्ति मं।   
    
६०२। वसितं मे अरञ्ञेसु कन्दरासु गुहासु च,   
सेनासनेसु पन्तेसु वाऌअमिगनिसेविते।   
    
६०३। इमे हञ्ञन्तु वज्झन्तु दुक्खं पप्पोन्तु पाणिनो।   
नङ्कप्पं नाभिजानामि अनरियं दोससंहितं।   
    
६०४। परिचिण्णो मया सत्था कतं बुद्धस्स सासनं,   
ओहितो गरुको भारो भवनेत्ति समूहता।   
    
६०५। यस्स चत्थाय पब्बजितो अगारस्मानगारियं,   
सो मे अत्थो अनुप्पत्तो सब्बसञ्ञोजनक्खयो।   
    
६०६। नाभिनन्दामि मरणं नाभिनन्दामि जीवितं,   
कालं च पटिकङ्खामि निब्बिसं भतको यथा।   
    
६०७। नाभिनन्दामि मरणं नाभिनन्दामि जीनितं,   
कालं च पटिकङ्खामि सम्पजानो पतिस्सतोऽति।   
    
इत्थं सुदं आयस्मा सङ्किच्चो थेरो गाथायो अभासित्थाऽति।   
    
सङ्किच्चत्थेरगाथा।   
    
तस्सुद्दानं:   
सङ्किच्चथेरो एकोऽव कतकिच्चो अनासवो,   
एकादसनिपातम्हि गाथा एकादसेव चाऽति।   
    
एकादसनिपातो निट्ठितो।   
    
१ सन्देहस-[प्त्स्।]   
[ब्ज्त् पगे १६६] [\x १६६।]       
१२। द्वादसनिपातो।   
    
[प्त्स् पगे ०६३ [\क़् ६३।] १२। १। १]  
६०८। सीलमेविध सिक्खेथ अस्मिं लोके सुसिक्खितं,   
सीलं हि सब्बसम्पत्तिं उपनामेति सेवितं।   
    
६०९। सीलं रक्खेय्य मेधावी पत्थयानो तयो सुखे,   
पसंसं वित्तिलाभं च पेच्च सग्गे च मोदनं।   
    
६०१। सीलवा हि बहू मित्ते सञ्ञमेनाधिगच्छति,   
दुस्सीलो पन मित्तेहि धं सते पापमाचरं।   
    
६११। अवण्णं च अकित्तिं च दुसीलो लभते नरो,   
वण्णं कित्तिं पसंसं च सदा लभति सीलवा।   
    
६१२। आदि सीलं पतिट्ठा च कल्याणा नं च मातुकं,   
पमुखं सब्बधम्मानं तस्मा सीलं विसोधये।   
    
६१३। वेला च संवरो१ सीलं चित्तस्स अभिहासनं,   
तित्थं च सब्बबुद्धानं तस्मा सीलं विसोधये।   
    
६१४। सीलं बलं अप्पटिमं सीलं आवुधमुत्तमं,   
सीलमाभरणं सेट्ठं सीलं कवचमब्भुतं।   
    
६१५। सीलं सेतु महेसक्खो सीलं गन्धो२ अनुत्तरो,   
सीलं विलेपनं सेट्ठं येन वाति दिसोदिसं।   
    
६१६। सीलं सम्बलमेनग्गं सीलं पाथेय्यमुत्तमं,   
सीलं सेट्ठो अतिवाहो येन याति दिसोदिसं।   
    
६१७। इधेव निन्दं लभति पेच्चापाये च दुम्मनो,   
सब्बत्थ दुम्मनो बालो सीलेसु असमाहितो।   
    
६१८। इधेव कित्तिं लभति पेच्च सग्गे च सुम्मनो,   
सब्बत्थ सुमनो धीरो सीलेसु सुसमाहितो।   
    
६१९। सीलमेव इध अग्गं पञ्ञवा पन उत्तमो,   
मनुस्सेसु च देवेसु सीलपञ्ञाणतो जयऽन्ति।   
    
इत्थं सुदं आयस्मा सीलवो थेरो गाथायो अभासित्थाऽति।   
    
सीलवत्थेरगाथा।   
    
१ संवरं-[प्त्स्।]   
२ सीलगन्धो-सीमु। १, २।   
    
[ब्ज्त् पगे १६८] [\x १६८।]       
१२। १। २  
६२०। नीचे कुलम्हि जातोऽहं दऌइद्दो अप्पभोजनो,   
हीनकम्मं ममं आसि अहोसि पुप्फछड्डको।   
    
६२१। जिगुच्छितो पनुस्सानं परिभूतो च वम्हितो,   
नीचं मनं करित्वान वन्दिसं१ बहुकं जनं।   
    
६२२। अथद्दसासिं [प्त्स् पगे ०६४] [\क़् ६४।] सम्बुद्धं भिक्खुसङ्घपुरक्खतं,   
पविसन्तं महावीरं मगधानं पुरुत्तमं।   
    
६२३। निक्खिपित्वान व्याभङ्गिं वन्दितुं उपसङ्कमिं,   
ममेव अनुकम्पाय अट्ठासि पुरिसुत्तमो।   
    
६२४। मन्दित्वा सत्थुनो पादे एकमन्तं ठितो तदा,   
पब्बज्जं अहमायाचिं सब्बसत्तानमुत्तमं।   
    
६२५। ततो कारुणिको सत्था सब्बलोकानुकम्पको,   
एहि भिक्खूति मं आह सा मे आसूपसम्पदा।   
    
६२६। सोऽहं एको अरञ्ञस्मिं विहरन्तो अतन्दितो,   
अकासिं सत्थु वचनं यथा मं ओवदी जिनो।   
    
६२७। रत्तिया पठमं यामं पुब्बजातिमनुस्सरिं,   
रत्तिया मज्झमं यामं दिब्बचक्खुं विसोधयिं, २  
रत्तिया पच्छिमे यामे तमेखन्धं पदालयिं।   
    
६२८। ततो रत्या विवसने३ सुरियस्सुग्गमनं पति,   
इन्दो ब्रह्मा च आगन्त्वा मं नमस्सिंसु पञ्जिली।   
    
६२९। नमो ते पुरिसाजञ्ञ नमो ते पुरिसुत्तम,   
यस्स ते आसवा खीणा दक्खिणेय्योसि मारिस।   
    
६३०। ततो दिस्वान मं सत्था देवसङ्घपुरक्खतं,   
सितं पातुकरित्वान इममत्थं अभासथ।   
    
६३१। तपेन ब्रह्मचरियेन सञ्ञमेन दमेन च,   
एतेन ब्राह्मणो होति एतं ब्राह्मणमुत्तम, न्ति।   
    
इत्थं सुदं आयस्मा सुनीतो थेरो गाथायो अभासित्थाऽति।   
    
दुनीतत्थेरगाथा।   
    
तस्सुद्दानं:   
सीलवा च सुनीतो च थेरा द्वे ते महिद्धिका  
द्वादसम्हि निपातम्हि गाथायो चतुवीससतीऽति।   
    
द्वादसनिपातो निट्ठितो।   
    
१ वन्दिस्सं-सीमु। १, २, प।   
२ विसोधितं-[प्त्स्।]   
३ विवसाने-सीमु। १, २।   
    
[ब्ज्त् पगे १७०] [\x १७०।]       
१३। तेरसनिपता।   
    
[प्त्स् पगे ०६५ [\क़् ६५।] १३। १। १]  
६३२। याहु रट्ठे समैउक्कट्ठो रञ्ञो अङ्गस्स पद्धगू,   
स्वाज्ज धम्मे सु उक्कट्ठो सोणो दुक्खस्स पारगू।   
६३३। पञ्च छिन्दे पञ्च जहे पञ्च चुत्तरि भावये,   
पञ्च सङ्गातिगो भिक्खु ओघतिण्णोऽति वुच्चति।   
    
६३४। उन्नऌअस्स पमत्तस्स बाहिरासस्स भिक्खुनो,   
सीलं समाधि पञ्ञा च पारिपूरिं न गच्छति।   
    
६३५। यं हि किच्चं तदपविद्धं अकिच्चं पन कयिरति,   
उन्नऌआनं पमत्तानं तेसं वड्ढन्ति आसवा।   
    
६३६। येसं च सुसमारद्धा निच्चं कायगता सति,   
अकिच्चं ते न सेवन्ति किच्चे सातच्चकारिनो,   
सतानं सम्पजानानं अत्थं गच्छन्ति आसवा।   
    
६३७। उजुमग्गम्हि अक्खाते गच्छथ मा निवत्तथ,   
अत्तना चोदयत्तानं निब्बानमभिहारये।   
    
६३८। अच्चारद्धम्हि विरियम्हि सत्था लोके अनुत्तरो,   
वीणोपमं किरित्वा मे धम्मं देसेसि चक्खुमा।   
    
६३९। तस्साहं वचनं सुत्वा विहासिं सासने रतो,   
समथं पटिपादेसिं उत्तमत्थस्स पत्तिया,   
तिस्सो विज्जा अनुप्पत्ता कतं बुद्धस्स सासनं।   
    
६४०। नेक्खम्मे अधिमुत्तस्स पविवेकं च चेतसो,   
अब्यापज्झाधिमुत्तस्स उपादानक्खयस्स च।   
    
[ब्ज्त् पगे १७२] [\x १७२।]       
६४१। तण्हक्खयाधिमुत्तस्स असम्मोहं च चेतसो,   
दिस्वा आयतनुप्पादं सम्मा चित्तं विमुच्चति।   
    
६४२। तस्स [प्त्स् पगे ०६६] [\क़् ६६।] सम्मा विमुत्तस्स सन्तचित्तस्स भिक्खुनो,   
कतस्स पतिचयो नत्थि करणीयं न विज्जति।   
    
६४३। सेलो यथा एकघनो वातेन न समीरति,   
एवं रूपा रसा सद्दा गन्धा फस्सा च केवला।   
    
६४४। इट्ठा धम्मा अनिट्ठा च नप्पमेधेन्ति तादिनो,   
 हितं चित्तं विसञ्ञुत्तं वयञ्चस्सातुपस्सतीऽति।   
    
इत्थं सुदं आयस्मा सोणो कोऌइवीसो थेरो गाथायो अभासित्थाऽति।   
    
सोणत्थेरगाथा।   
    
तस्सुद्दानं:   
सोणो कोऌइविसो थेरो एकोयेव महिद्धिको,   
तेरसम्हि निपातम्हि गाथायो चेत्थ तेरसाऽति।   
    
तेरसनिपातो निट्ठितो।   
    
[ब्ज्त् पगे १७४] [\x १७४।]       
१४। चुद्दसनिपातो।   
    
[प्त्स् पगे ०६७ [\क़् ६७।] १४। १। १]  
६४५। यदा अहं पब्बजितो अगारस्मानगारियं,   
नाभिजानामि सङ्कप्पं अनरियं दोससंहितं।   
    
६४६। इमे हञ्ञन्तु वज्झन्तु दुक्खं पप्पोन्तु पाणिनो,   
सङ्कप्पं नाभिजानामि इमस्मिं दीघमन्तरे।   
    
६४७। मेत्तं च अभिजानामि अप्पमाणं सुभावितं,   
अनुपुब्बं परिचितं यथा बुद्धेन देसितं।   
    
६४८। असंहीरं असङ्कुप्पं चित्तं आमोदयामहं,   
ब्रह्मविहारं भवेमि आनापुरिससेवितं।   
    
६५०। अवितक्कं समापन्नो सम्मासम्बुद्धसावको,   
अरियेन तुण्हीभावेन उपेतो होति तावदे।   
    
६५१। यथाऽपि पब्बतो सेलो अचलो सुप्पतिट्ठितो,   
एवं मोहक्खया भक्खु पब्बतोऽव न वेधति।   
    
६५२। अनङ्गणस्स पोसस्स निच्चं सुचिगवेसिनो,   
वालग्गमत्तं पापस्स अब्भमत्तं२ व खायति।   
    
६५३। नगरं यथा पच्चन्तं गुत्तं सन्तरबाहिरं,   
एवं गेपेथ अत्तानं खणो वो३ मा उपच्चगा।   
    
६५४। नाभिनन्दामि मरणं निभिनन्दामि जीवितं,   
कालं च पटिकङ्खामि सम्पजाना पतिस्सतो।   
    
६५५। नाभिनन्दामि मरणं नाभिनन्दामि जीवितं,   
कालं च पटिकङ्खामि सम्पजानो पतिस्सतो।   
    
६५६। परिचिण्णो मया सत्था कतं बुद्धस्स सासनं,   
ओहितो गरुको भारो भवनेत्ति समूहता।   
    
६५७। यस्स चत्थाय पब्बजितो अगारस्मानगारियं,   
सो मे अत्थो अनुप्पत्तो सब्बसञ्ञो जनक्खयो।   
    
१ अब्यापज्जरतो-सीमु। १, २।   
२ अब्भामत्तं-[प्त्स्,] प।   
३ वे-[प्त्स्।]   
    
[ब्ज्त् पगे १७६] [\x १७६।]       
६५८। सम्पादेथप्पमादेन एसा मे अनुसासनी,   
हन्दाहं परिनिब्बस्सं विप्पमुत्तोम्हि सब्बधीऽति।   
    
इत्थं सुदं आयस्मा खदिरवनियो रेवतो थेरो गाथायो अभासित्थाऽति।   
    
खदिरवनियरेवतत्थेरगाथा।   
    
१४। १। २  
६५९। यथाऽपि भद्दो आजञ्ञो धुरे युत्तो धुरासहो, १  
मथितो अतिभारेन संयुगं नातिवत्तति।   
    
६६०। एवं पञ्ञाय ये तित्ता समुद्दो वारिना यथा,   
न परे अतिमञ्ञन्ति अरियधम्मोऽव पाणिनं।   
    
६६१। काले [प्त्स् पगे ०६८] [\क़् ६८।] कालवसं पत्ता भवाभववसं गता,   
नरा दुक्खं निगच्छन्ति तेध सोचन्ति मानवा।   
    
६६२। उन्नता सुखधम्मेन दुक्खधम्मेन चोनता, २  
द्वयेन बालाहञ्ञन्ति यथाभूतं अदस्सिनो।   
    
६६३। ये च दुक्खे सुखस्मिं च मज्झसिब्बनिमच्चगू३  
 हिता ते इन्दखीलोऽव न ते उन्नतओनता।   
    
६६४। नहेव लाभे नालाभे अयसे४ न च कित्तिया,   
न निन्दायं पसंसाय न ते दुक्खे सुखम्हि च।   
    
६६५। सब्बत्थ ते न लिप्पन्ति उदबिन्दूव पोक्खरे,   
सब्बत्थ सुखिता धीरा सब्बत्थ अपराजिता।   
    
६६६। धम्मेन च अलाभो यो यो च लाभो अधम्मिको,   
अलाभो धम्मिको सेय्ये यं वे लाभो अधम्मिको।   
६६७। यसो च अप्पबुद्धीनं विञ्ञूनं अयसो च यो,   
अयसोऽव सेय्यो विञ्ञूनं न यसो अप्पबुद्धिनं।   
    
६६८। दुम्मेधेहि पसंसा च मिञ्ञूहि गरहा च या,   
गरहाऽव सेय्यो विञ्ञूहि यं चे बालपसंसना।   
    
१ धुरस्सहो-सीमु। १, २।   
२ वोनता-[प्त्स्।]   
३ सिब्बिनिमज्झगु-[प्त्स्।]   
४ नयसे-मछसं, [प्त्स्।]   
    
[ब्ज्त् पगे १७८] [\x १७८।]       
६६९। सुखं च काममयिकं दुक्खं च पविवेकियं,   
पविवेक१ दुक्खं सेय्यो यं चे काममयं सुखं।   
    
६७०। जीवितं च अधम्मेन धम्मेन मरणं च यं,   
मरणं धम्मिकं सेय्यो यं चे जीवे अधम्मिकं।   
    
६७१। कामकोपप्पहीना ये सन्तचित्ता भवाभवे,   
चरन्ति लोके असिता नत्थि तेसं पियाप्पियं।   
    
६७२। भावयित्वान बोज्झङ्गे इन्द्रियानि बलानि च,   
पप्पुय्य परमं सन्तिं परिनिब्बन्त्यनासवाऽति। २  
    
इत्थं सुदं आयस्मा गोदत्तो थेरो गाथायो अभासित्थाऽति।   
    
गोदत्तत्थेरगाथा।   
    
तस्सुद्दानं:   
रेवतो चेव गेदत्तो थेरा द्वे ते महिद्धिका,   
चुद्दसम्हि निपातम्हि गाथायो अट्ठवीसतीऽति।   
    
चुद्दसनिपातो निट्ठितो।   
१ पविवेकियं-स्या, [प्त्स्,]   
२ परिनिब्बन्तिअनासवाऽति-[प्त्स्।]   
    
[ब्ज्त् पगे १८०] [\x १८०।]       
१६। सोऌअसनिपतो।   
१६। १। १  
६७३। एस [प्त्स् पगे ०६९] [\क़् ६९।] भिय्यो पसीदामि सुत्वा धम्मं महारसं,   
विरागो देसितो धम्मो अनुपादाय सब्बसो।   
    
६७४। बहूनि लोके चित्रानि असमिं पठविमण्डले, १  
मथेन्ति मञ्ञे सङ्कप्पं सुभं रागूपसंहितं।   
    
६७५। रजमुहतं२ च वातेन यथा मेघोपसम्मये, ३  
एवं सम्मन्ति सङ्कप्पा यदा पञ्ञाय पस्सति,   
    
६७६। सब्बे सङ्खारा अनिच्चाति यदा पञ्ञाय पस्सति,   
अथ निब्बिन्दति दुक्खे एस मग्गो विसुद्धिया।   
    
६७७। सब्बे सङ्खारा दुक्खाति यदा पञ्ञाय पस्सति,   
अथ निब्बिन्दति दुक्खे एस मग्गो विसुद्धिया।   
    
६७८। सब्बे धम्मा अनत्ताऽति यदा पञ्ञाय पस्सति,   
अथ निब्बिन्दति दुक्खे एस मग्गो विसुद्धिया।   
    
६७९। बुद्धानुबुद्धो यो थेरो कोण्डञ्ञो तिब्बनिक्कमो, ४  
पहीनजातिमरणो ब्रह्मचरियस्स केवली।   
    
६८०। ओघपासो दऌहखिलो पब्बतो दुप्पदालियो, ५  
छेत्वा खिलं च६ पासं च सेलं भेत्वान७ दुब्भिदं,   
तिण्णो पारङ्गतो झायी मुत्तो सो मारबन्धना।   
    
६८१। उद्धतो चपलो भक्खु मित्ते आगम्म पापके,   
संसीदति महोघस्मिं ऊमिया पटिकुज्जितो।   
    
६८२। अनुद्धतो अचपलो निपको संवुतिन्द्रियो,   
कल्याणमित्तो मेधावी दुक्खस्सन्तकरो सिया।   
    
६८३। कालपब्बङ्गसङ्कासो किसो धमनिसन्थतो,   
मत्तञ्ञू अन्नपानस्मिं अदीनमानसो नरो।   
    
६८४। फुट्ठो डंसेहि मकसेहि अरञ्ञस्मिं ब्रहावने,   
नागो सङ्गामसीसेऽव सतो तत्राधिवासये।   
    
६८५। नाभिनन्दामि मरणं नाभिनन्दामि जीवितं,   
कालं च पतिकङ्खामि निब्बिसं भतको यथा।   
    
१ पुथुविमण्डले-[प्त्स्।]   
२ रजमुपातं-[प्त्स्।]   
३ मेघो पसामये-[प्त्स्।]   
४ तिब्बनिक्खमो-[प्त्स्।]   
५ दुप्पदालयो-सीमु। १, २।   
६ खीलञ्च-[प्त्स्।]   
७ छेत्वान-सीमु। १, २।   
[ब्ज्त् पगे १८२] [\x १८२।]       
६८६। नाभिनन्दामि मरणं नाभिनन्दामि जीवितं,   
कालं च पतिकङ्खामि सम्पजानो पतिस्सतो।   
    
६८७। परिचिण्णो मया सत्था कतं बुद्धस्स सासनं,   
ओहितो गरुको भारो भवनेत्ति समूहता।   
    
६८८। यस्सत्थाय१ पब्बजितो अगारस्मानगारियं,   
सो मे अत्थो अनुप्पत्तो किं मे सद्धिविहारिनाऽति। २  
    
इत्थं सुदं आयस्मा अञ्ञाकोण्डञ्ञो थेरो गाथायो अभासित्थाऽति।   
    
अञ्ञाकोण्डञ्ञत्थेरगाथा।   
    
१६। १। २  
६८९। मनुस्सभूतं सम्बुद्धं अत्तदन्तं समाहितं,   
इरियमानं३ ब्रह्मपथे चित्तस्सूपसमे रतं।   
    
६९०। यं मनुस्सा नमस्सन्ति सब्बधम्मान पारगुं,   
देवाऽपि तं नमस्सन्ति इति मे अरहतो सुतं।   
    
६९१। सब्बसंयेजनातीतं [प्त्स् पगे ०७०] [\क़् ७०।] वना निब्बनमागतं, ४  
कामेहि नेक्खम्मरतं५ मुत्तं सेलाऽव६ कञ्चनं।   
    
६९२। स वे अच्चन्तरुचि नागो हिमवा मञ्ञे सिलुच्चये,   
सब्बेसं नागनामानं सच्चनामो अनुत्तरो।   
    
६९३। नागं वो कित्तयिस्सामि न हि आगुं करोति सो,   
सोरच्चं अविहिंसा च पादा नागस्स ते दुवे।   
    
६९४। सति च सम्पजञ्ञं च चरणा नागस्स ते परे,   
सद्धा हत्थो महानागो उपेक्खासेतदन्तवा।   
६९५। सति च सम्पजञ्ञं चरणा नागस्स ते परे,   
धम्मकुच्छिसमावासो विवेको तस्स वालधि।   
    
६९६। सो झायी अस्सासरतो अज्झत्तं सुसमाहितो,   
गच्छं समाहितो नागो ठितो नागो समाहितो।   
    
६९७। सयं समाहितो नागो निसिन्नोऽपि समाहितो,   
सब्बत्थ संवुतो नागो एसा नागस्स सम्पदा।   
    
६९८। भुञ्जति अनवज्जानि सावज्जानि न भुञ्जति,   
घासमच्छादनं लद्धा सन्निऽधिं परिवज्जयं।   
    
१ यस्सचत्थाय-[प्त्स्।]   
२ सन्दविहारेनाऽति-[प्त्स्।]   
३ इरिमानं-प, इरीयमानं-सीमु। १, २।   
४ निब्बाणमागतं-सीमु। १, २।   
५ निक्खम्मरतं-[प्त्स्।]   
६ मुत्तसेलाव-[प्त्स्।]   
    
[ब्ज्त् पगे १८४] [\x १८४।]       
६९९। संयोजनं अणुं थूलं सब्बं छेत्वान बन्धनं,   
येन येनेव गच्छति अनपेक्खोव गच्छति।   
    
७००। यथापि उदके जातं पुण्डरीकं पवड्ढति,   
नोपलिप्पति तोयेन सुचिगन्धं मनोरमं।   
    
७०१। तथेव च लोके जातो बुद्धो लोके विहरति,   
नोपलिप्पति लोकेन तोयेन पदुमं यथा।   
    
७०२। महागिनि पज्जलितो अनाहारोपसम्मति,   
अङ्गारेसु च सन्तेसु निब्बुतोऽति पवुच्चति।   
    
७०३। अत्थस्सायं विञ्ञापनी उपमा विञ्ञूहि देसिता,   
विञ्ञिस्सन्ति महानागा नागं नागेन देसितं।   
    
७०४। वीतरागो वीतदोसो वीतमोहो अनासवो,   
सरीरं विजहं नागो परिनिब्बिस्सन्त्यनासवोऽति।   
    
इत्थं सुदं आयस्मा उदायी थेरो गाथायो अभासित्थाऽति।   
    
उदायित्थेरगाथा।   
    
तस्सुद्दानं:   
कोण्डञ्ञो च उदायी च थेरा द्वे ते महिद्धिका,   
सोऌअसम्हि निपातम्हि गाथायो द्वे च तिंस चाऽति।   
    
सोऌअसनिपातो निट्ठितो।   
    
[ब्ज्त् पगे १८६] [\x १८६।]       
२०। वीसतिनिपातो।   
    
[प्त्स् पगे ०७१ [\क़् ७१।] २०। १। १]  
७०५। यञ्ञत्थं वा धनत्थं वा ये हनाम मयं पुरे,   
अवसे तं भयं होति वेधन्ति विलपन्ति च।   
    
७०६। तस्स ते नत्थी भीतत्तं भिय्यो वण्णो पसीदति,   
कस्मा न परिदेवेसि एवरूपे महब्भये।   
    
७०७। नत्थि चेतदिकं दुक्खं अनपेक्खस्स गामणि,   
अतिक्कन्ता भया सब्बे खीणसंयोजनस्स वे।   
    
७०८। खीणाय भवनेत्तिया दट्ठे धम्मे यथातथे,   
न भयं मरणे होति भारनिक्खेपने यथा।   
    
७०९। सुचिण्णं ब्रह्मचरियं मे मग्गो चापि सुभावितो,   
मरणे मे भयं नत्थि रोगानमिव सङ्खये।   
    
७१०। सुचिण्णं ब्रह्मचरियं मे मग्गो चापि सुभावितो,   
निरस्सादा भवा दिट्ठा विसं पीत्वाव१ छड्डितं।   
    
७११। पारगू अनुपादानो कतकिच्चो अनासवो,   
तुट्ठो आयुक्खया होति मुत्तो आघातना यथा।   
    
७१२। उत्तमं धम्मतं पत्तो सब्बलोके अनत्थिको,   
आदित्ताव घरा मुत्तो मरणस्मिं न सोचति।   
    
७१३। यदत्थि सङ्गतं किञ्चि भवो वा२ यत्थ लब्भति,   
सब्बं अनिस्सरं एतं इति वुत्तं महेसिना।   
    
७१४। यो तं तथा पजानाति यथा बुद्धेन देसितं,   
न गण्हाति भवं किञ्चि सुतत्तंव अयोगुऌअं।   
    
७१५। न मे होति अहोसिन्ति भविस्सन्ति न होति मे,   
सङ्खारा विगमिस्सन्ति तत्थ का परिदेवना।   
    
७१६। सुद्धं धम्मसमुप्पादं सुद्धं सङ्खरसन्ततिं,   
पस्सन्तस्स यथाभूतं न भयं होति गामणि।   
    
७१७। तिणकट्ठसमं लोनं यदा पञ्ञाय पस्सति,   
ममत्तं सो असंविन्दं ऽनत्थि मेऽति न सोचति।   
    
१ पीत्वान-[प्त्स्।]   
२ च-[प्त्स्।]   
    
[ब्ज्त् पगे १८८] [\x १८८।]       
७१८। उक्कण्ठामि [प्त्स् पगे ०७२] [\क़् ७२।] सरीरेन भवेनम्हि अनत्थिको,   
सोऽयं भिज्जिस्सति कायो अञ्ञो च न भविस्सति।   
    
७१९। यं वो किच्चं सरीरेन तं करोथ यदिच्छथ,   
न मे तप्पच्चया तत्थ दोसो पेमं च होहिति।   
    
७२०। तस्स तं वचनं सुत्वा अब्भुतं लोमहंसनं,   
सत्थानि निक्खिपित्वान माणवा एतदब्रवुं।   
    
७२१। किं भद्दन्ते१ करित्वान को वा आचरियो तव,   
कस्स सासनमागम्म लब्भफ़त तं असोकता।   
    
७२२। सब्बञ्ञू सब्बदस्सावी जिनो आचरियो मम,   
महाकारुणिको सत्था सब्बलोकतिकिच्छको।   
    
७२३। तेनायं देसितो धम्मो खयगामी अनुत्तरो,   
कस्स सासनमागम्म लब्भतो तं असोकता।   
    
७२४। सुत्वान चोरा इसिनो सुभासितं,   
निक्खिप्प सत्थानि च आवुधानि च  
तम्हा च कम्मा विरमिंसु एके  
एके पब्बज्ज मरोचयिंसु।   
    
७२५। ते पब्बजित्वा सुगतस्स सासने  
भवेत्व बोज्झङ्गबलानि पण्डिता  
उदग्गचित्ता सुमना कतिन्द्रिया  
फुसिंसु निब्बानपदं असङ्खतऽन्ति।   
    
इत्थं सुदं आयस्मा अधिमुत्तो थेरो गाथायो अभासित्थाऽति।   
    
अधिमुत्तत्थेरगाथा।   
    
२०। १। २  
७२६। समणस्स अहु चिन्ता पारासरियस्स२ भिक्खुनो,   
एककस्स निसिन्नस्स पविवित्तस्स झायिनो।   
    
७२७। किमानुपुब्बं पुरिसो किं वतं३ किं समाचरं,   
अत्तनो किच्चकिरिस्स न च किञ्चि विहेठये।   
    
७२८। इन्द्रियानि मनुस्सानं हिताय अहिताय च,   
अरक्खितानि अहिताय रक्खितानि हिताय च।   
    
७२९। इन्द्रियानेवं सारक्खं इन्द्रियानि च गोपयं,   
अत्तनो किच्चकारिसुस न च नकिञ्चि विहेठये।   
    
७३०। चक्खुन्द्रियं चे रूपेसु गच्छन्तं अनिवारयं,   
अनादीनवदस्सावी सो दुक्खा न हि मुच्चति।   
    
१ चिभविस्सन्ति-[प्त्स्।]   
२ पारापरियस्स-सीमु। १, २।   
३ वत्तं-स्या।   
    
[ब्ज्त् पगे १९०] [\x १९०।]       
७३१। सोतिन्द्रियं चे१ सद्देसु गच्छन्तं अनिवारयं,   
अनादीनवदस्सावी सो मुक्खा न हि मुच्चति।   
    
७३२। अनिस्सरणदस्सावी [प्त्स् पगे ०७३] [\क़् ७३।] गन्धे चे पटिसेवति,   
न सो मुच्चति दुक्खम्हा गन्धेसु अधिमुच्छितो।   
    
७३३। अम्बिलं मधुरग्गं च तित्तकग्गमनुस्सरं,   
रसतण्हाय गधितो हदयं नावबुज्झति।   
    
७३४। सुभान्यप्पटिकूलानि फोट्ठब्बानि अनुस्सरं,   
रत्तो रगाधिकरणं विविधं विन्दते दुखं।   
    
७३५। मनं चेतेहि धम्मेहि यो न सक्कोति रक्खितुं,   
ततो नं दुक्खमन्वेति सब्बेहेतेहि पञ्चहि।   
    
७३६। पुब्बलोहितसम्पुण्णं बहुस्स कुणपस्स च,   
नरवीरकतं वग्गुं२ समुग्गमिव चित्तितं।   
    
७३७। कटुकं मधुरस्सादं पियनिबन्धनं दुखं, ३  
खुरंव मधुना लित्तं उल्लिहं४ नावबुज्झति।   
    
७३८। इत्थिरूपे इत्थिसरे५ फोट्ठब्बेऽपि इत्थिया,   
इत्थिगन्धेसु सारत्तो विविधं विन्दते दुखं।   
    
७३९। इत्थिसोतानि सब्बानि सन्दन्ति पञ्च पञ्चसू,   
तेसमावरणं कातुं सो सक्कोति विरियवा।   
    
७४०। सो अत्थवा सो धम्मट्ठो सो दुक्खो सो विचक्खणो,   
करेय्य रममानो पि६ किच्चं धम्मत्थसंहितं।   
    
७४१। अथो सीदति सञ्ञुत्तं मज्जे किच्चं निरत्थकं,   
न तं किच्चन्ति मञ्ञित्वा अप्पमत्तो विचक्खणो।   
७४२। यं च अत्थेन सञ्ञुन्तं या च धम्मगता रति,   
तं समादाय वत्तेथ सा हि उत्तमा रति।   
    
७४३। उच्चावचेहुपायेहि  
परेसमभिजिगीसति,   
हन्त्वा वधित्वा अथ सोचयित्वा,   
आलोपति साहसा यो परेसं।   
    
७४४। तच्छन्तो आणिया आणिं निहन्ति बलवा यथा,   
इन्द्रियानिन्द्रेयेहेव निहन्ति कुसलो७ तथा।   
    
१ च-[प्त्स्।]   
२ वग्गु-सीमु। १, २।   
३ दुक्खं पियनिबन्धनं-सीमु। १, २।   
४ उल्लित्तं-[प्त्स्।]   
५ इत्थिरसे-[प्त्स्।]   
६ रममानो हि-[प्त्स्।]   
७ कुसला-[प्त्स्।]   
    
[ब्ज्त् पगे १९२] [\x १९२।]       
७४५। सद्धं विरियं समाधिं च सतिं पञ्ञञ्च१ भावयं,   
पञ्च पञ्चहि हन्त्वान अनीघो याति ब्राह्मणो।   
    
७४६। सो अत्थवा सो धम्मट्ठो कत्वा वाक्यानुसासनिं,   
सब्बेन सब्बं बुद्धस्स सो नरो सुखमेधतीऽति।   
    
इत्थं सुदं आयस्मा परासरियो थेरो गाथायो अभासित्थाऽति।   
    
पारासरियत्थेरगाथा।   
    
२०। १। ३  
७४७। चिररत्तं मतातापी धम्मं अनुविचिन्तयं,   
समं चित्तस्स नालत्थं पुच्छं समणब्राह्मणे।   
    
७४८। को [प्त्स् पगे ०७४] [\क़् ७४।] सो पारङ्गतो लोके को पत्तो अमतोगधं,   
कस्स धम्मं पटिच्छामि परमत्थविजाननं।   
    
७४९। अन्तोवङ्कगतो आसि२ मच्छोव घसमामिसं,   
बद्धो३ महिन्दपासेन वेपचित्त्यसुरो यथा।   
    
७५०। अञ्छामि४ नं न मुञ्चामि अस्मा सोकपरिद्दवा,   
को मे बन्धं मुञ्चं लोके सम्बोधिं वेदयिस्सति।   
    
७५१। समणं ब्राह्मणं वा कं आदिसन्तं पभङ्गुनं,   
कस्स धम्मं पटिच्छामि जरामच्चुपवाहनं।   
    
७५२। विचिकिच्छाकङ्खागथितं५ सारम्भबलसञ्ञुतं,   
कोधप्पत्तमनत्थद्धं अभिजप्पप्पदारणं। ६  
    
७५३। तण्हाधनुसमुट्ठानं द्वे च पन्नरसायुतं,   
पस्स ओरसिकं बाऌहं७ भेत्वा यदि तिट्ठति।   
    
७५४। अनुदिट्ठीनं अप्पहानं सङ्कप्पपरतेजितं, ८  
तेन विद्धो पवेधामि पत्तऽंव मालुतेरितं।   
    
७५५। अज्झत्तं मे समुट्ठाय खिप्पं पच्चति मामकं, ९  
छफस्सायतनी कायो यत्थ सरति सब्बदा।   
    
७५६। तं न पस्सामि तेकिच्छं यो मेतं सल्लमुद्धरे,   
नानारज्जेन सत्थेन नाञ्ञेन विचिकिच्छितं।   
    
१ सतिपञ्ञञ्च-[प्त्स्।]   
२ असिं-[प्त्स्।]   
३ बन्धो-प।   
४ अञ्चामि-[प्त्स्।]   
५ विचिकिच्छाकङ्खागन्थितं-प।   
६ अभिजप्पपदारणं-[प्त्स्।]   
७ बालं-स्या, [प्त्स्।]   
८ सरतेजितं-[प्त्स्।]   
९ पापकं-स्या।   
    
[ब्ज्त् पगे १९४] [\x १९४।]       
७५७। को मे असत्थो अवणो सल्लमब्भन्तरपस्सयं,   
अहिंसं सब्बगत्ताना सल्लं मे उद्धरिस्सतं।   
    
७५८। धम्मप्पति हि सो सेट्ठो विसदोसप्पवाहको,   
गम्भीफ़र पतितस्स मे थलं पाणिं च१ दस्सये।   
    
७५९। रहदेऽहमस्मि ओगाऌहो अहारियरजमत्तिके, २  
मायाउसूयसारम्भ३ थीनमिद्धमपत्थटे।   
    
७६०। उद्धच्चमेघथनितं सञ्ञोजनवलाहकं,   
वाहा वहन्ति दुद्दिट्ठिं४ सङ्कप्पा रागनिस्सिता।   
    
७६१। सवन्ति सब्बधि सोता लता उब्भिज्ज तिट्ठति,   
ते सोते को निवारेय्य तं लतं को हि छेच्चति।   
    
७६२। वेलं [प्त्स् पगे ०७५] [\क़् ७५।] करोथ भद्दन्ते सोतानं सन्निवारणं,   
मा ते मनोमयो सोतो रुक्खऽंव सहसा लुवे।   
    
७६३। एवं मे भयजातस्स अपारा पारमेसतो,   
ताणो पञ्ञावुधो सत्था इसिसङ्घनिसेवितो।   
    
७६४। सोपाणं सुकतं सुद्धं धम्मसारमयं दऌअं, ५  
पादासि वुय्हमानस्स ऽमा भायीऽति च अब्रवी। ६  
    
७६५। सतिपट्ठानपासादं आरुय्ह पच्चवेक्खिसं,   
यं तं पुब्बे अमञ्ञिसिसं सक्कायाभिरतं पजं।   
    
७६६। यदा च मग्गमद्दक्खिं नावाय अभिरूहनं,   
अनधिट्ठय अत्तानं तित्थमद्दक्खिमुत्तमं।   
    
७६७। सल्लं अत्तसमुट्ठानं भवनेत्तिपभावितं, ७  
एतेसं अप्पवत्ताय देसेसि मग्गमुत्तमं।   
    
७६८। दीघरत्तानुसयितं चिररत्तमधिट्ठितं, ८  
बुद्धो मे पानुदी गन्थं९ विसदोसप्पवाहनोऽति।   
    
इत्थं सुदं आयस्मा तेलकानि थेरो गाथायो अभासित्थाऽति।   
    
तेलकानित्थेरगाथा।   
    
१ पाणिव-स्या, [प्त्स्।]   
२ अहारियरजमन्तिते-[प्त्स्।]   
३ मायाउसुय्यसारम्भ-[प्त्स्।]   
४ कुद्दिट्ठिं-प।   
५ दऌहं-[प्त्स्।]   
६ मब्रवि-[प्त्स्।]   
७ भवनेत्तिप्पभावितं-सीमु। १, २।   
८ चिररत्तपतिट्ठितं-[प्त्स्।]   
९ गन्धं-[प्त्स्।]   
    
[ब्ज्त् पगे १९६] [\x १९६।]       
२०। १। ४  
७६९। पस्स चित्तकतं१ बिम्बं अरुकायं समुस्सितं,   
आतुरं बहुसङ्कप्पं यस्स नत्थि धुवं ठिति।   
    
७७०। पस्स चित्तक१ रूपं मणिना क१ण्डलेन च,   
अट्ठिं तचेन२ ओनद्धं सह वत्थेहि सोभति।   
    
७७१। अलत्तकता पादा मुखं चुण्णकमक्खितं,   
अलं बालस्स मोहाय नो च पारगवेसिनो।   
    
७७२। अट्ठपादकता३ केसा नेत्ता अञ्जनमक्खिता,   
अलं बालस्स मोहाय नो च पारगवेसिनो।   
    
७७३। अञ्जनीव नवा चित्ता पूतिकायो अलङ्कतो,   
अलं बालस्स मोहाय नो च पारगवेसिनो।   
    
७७४। ओदहि मिगवो पासं नासदा वागुरं४ मिगो,   
भत्वा निवापं गच्छाम कन्दन्ते मिगबन्धके।   
    
७७५। छिन्नो पासो५ मिगवस्स नासदा वागुरं४ मिगो,   
भुत्वा निवापं गच्छाम सोचन्ते मिगलुद्दके।   
    
७७६। पसिसामि लोके सधने मनुस्से  
लद्धान वित्तं न ददन्ति मोहा,   
लुद्धा६ [प्त्स् पगे ०७६] [\क़् ७६।] धनं सन्निचयं करोन्ति  
भिय्यो व कामे अभिपत्थयन्ति।   
    
७७७। राजा पसय्ह पठविं विसेत्वा  
ससागरन्तं महिमावसन्तो,   
ओरं समुद्दस्स अतित्तरूपो  
पारं समुद्दस्सऽपि पत्थयेथ।   
    
७७८। राजा च अञ्ञे च बहू मनुस्सा  
अवीततण्हा मरणं उपेन्ति,   
ऊनाव हुत्वान जहन्ति देहं  
कामेहि लोकम्हि न हत्थि तित्ति।   
७७९। कन्दन्ति नं ञाति पकिरिय केसे  
अहो वता नो अमराति चाहु,   
वत्थेन नं पारुतं नीहरितवा  
चितं समेधाय ततो डहन्ति।   
    
७८०। सो डय्हति सूलेहि तुज्जमानो  
एकेन वत्थेन पहाय भोगे,   
न मीयमानस्स भवन्ति ताणा  
ग्ञाती च मित्ता अथवा सहाया।   
    
७८१। दायादका तस्स धनं हरन्ति  
सत्तो पन गच्छति येन कम्मं,   
न मीयमानं धनमन्वेति किञ्चि  
पुत्ता च दारा च धनं च रट्ठं।   
    
१ चित्तीकतं-सीमु। १, २, प।   
२ अट्ठितचेन-[प्त्स्।]   
३ अट्ठापदकता-स्या, [प्त्स्।] अट्ठपदकता-प।   
४ वाकुरं-स्या, [प्त्स्।]   
५ छिन्नपासो-स्या, [प्त्स्।]   
६ लद्धा-स्या।   
    
[ब्ज्त् पगे १९८] [\x १९८।]       
७८२। न दीघमायु लभते धनेन  
न चाऽपि वित्तेन जरं विहन्ति,   
अप्पं हि तं१ जीवितमाहु धीरा  
असस्सतं विप्परिणामधम्मं।   
    
७८३। अड्ढा दऌइद्दा च फुसन्ति फस्सं  
बालो च धीरो च तथेव फुट्ठो,   
बालो हि बाल्या वधितोऽव सेति  
दीरो च नो वेधति फस्सफुट्ठो।   
    
७८४। तस्मा हि पञ्ञाऽव धनेन सेय्या२  
याय वोसानमिदाधिगच्छति,   
अब्योसितत्ता३ हि भवाभवेसु,   
पापानि कम्मानि करोति४ मोहा।   
    
७८५। उपेति [प्त्स् पगे ०७७] [\क़् ७७।] गब्भञ्च परञ्च लोकं  
संसारमापज्ज परम्पराय,   
तस्सप्पञ्चो अभिसद्दहन्तो  
उपेति गब्भञ्च परञ्च लोकं।   
    
७८६। चोरो यथा सन्धिमुखे गहीतो  
सकम्मुना हञ्ञति पापधम्मो,   
एवं पजा पच्च५ परम्हि लोके  
सकम्मुका हञ्ञति पापधम्मा। ६  
    
७८७। कामा हि चित्रा मधुरा मनोरमा  
विरूपरूपेन मथेन्ति चित्तं,   
आदीनवं कामगुणेसु दिस्वा  
तस्मा अहं पब्बजितोम्हि राज।   
    
७८८। दुमप्फलानीव पतन्ति मानवा  
दहरा च वुद्धा च सरीरभेदा,   
एतम्पि दिस्वा पब्बजितोम्हि राज  
अपण्णकं सामञ्ञमेव सेय्यो,   
    
७८९। सद्धायाहं पब्बजितो उपेतो जिनसासने,   
अवञ्झा मय्हं पब्बज्जा अनणो भुञ्जामि भोजनं।   
    
७९०। कामे आदित्ततो दिस्वा जातरूपानि सत्थतो,   
गब्भवोक्कन्तितो दुक्खं निरयेसु महब्भयं।   
    
७९१। एतमादीनवं ञत्वा संवेगं अलभिं तदा,   
सोऽहं विद्धो तदा सन्तो सम्पत्तो आसवक्खयं।   
    
७९२। परिचिण्णो मया सत्था कतं बुद्धस्स सासनं,   
ओहितो गरुको भारो भवनेत्ति समूहता।   
    
७९३। यस्सत्थाय पब्बजितो अगारस्मानगारियं,   
सो मे अत्थे अनुप्पत्तो सब्बसंयोजनक्खयोऽति।   
    
इत्थं सुदं आयस्मा रट्ठपालो थेरो गाथायो अभासित्थाऽति।   
    
रट्ठपालत्थेरगाथा।   
    
१ अप्पञ्हि नं-स्या, [प्त्स्।]   
२ सेय्यो-[प्त्स्।]   
३ अब्येसितत्था-स्या, [प्त्स्।]   
४ करोन्ति-[प्त्स्।]   
५ पेच्च-सीमु। १, २, [प्त्स्।]   
६ पापधम्मो-[प्त्स्।]   
    
[ब्ज्त् पगे २००] [\x २००।]       
७९४। रूपं दिस्वा सति मुट्ठा पियं निमित्तं१ मनसिकरोतो,   
सारत्तचित्तो वेदेति तं च अज्झोस्स२ तिट्ठति।   
    
७९५। तस्स वड्ढन्ति वेदना अनेका रूपसम्भवा,   
अभिज्झा च विहेसा च चित्तमस्सूपहञ्ञति,   
एवमाचिनतो दुक्खं आरा निब्बानं३ वुच्चति।   
    
७९६। सद्दं सुत्वा सति मुट्ठा पियं निमित्तं मनसिकरोतो,   
सारत्तचित्तो वेदेति तं च अज्झोस्स२ तिट्ठति।   
    
७९७। तस्स वड्ढन्ति वेदना अनेका सद्दसम्भवा,   
अभिज्झा च विहेसा च चित्तमस्सूपहञ्ञति,   
एवमाचिनतो दुक्खं आरा निब्बानं३ वुच्चति।   
    
७९८। गन्धं घत्वा सति मुट्ठा पियं निमित्तं मनसिकरोतो,   
सारत्तचित्तो वेदेति तं च अज्झोस्स२ तिट्ठति।   
    
७९९। तस्स वड्ढन्ति वेदना अनेका गन्धसम्भवा,   
अभिज्झा च विहेसा च चित्तमस्सूपहञ्ञति,   
एवमाचिनतो दुक्खं आरा निब्बानं३ वुच्चति।   
    
८००। रसं भोत्वा सति मुट्ठा पियं निमित्तं मनसिकरोतो,   
सारत्तचित्तो वेदेति तं च अज्झोस्स२ तिट्ठति।   
    
८०१। तस्स वड्ढन्ति वेदना अनेका रससम्भवा,   
अभिज्झा च विहेसा च चित्तमस्सूपहञ्ञति,   
एवमाचिनतो दुक्खं आरा निब्बानं३ वुच्चति।   
    
८०२। फस्सं [प्त्स् पगे ०७८] [\क़् ७८।] फुस्स सति मुट्ठा पियं निमित्तं मनसिकरोतो,   
सारत्तचित्तो वेदेति तं च अज्झोस्स२ तिट्ठति।   
    
८०३। तस्स वड्ढन्ति वेदना अनेका फस्ससम्भवा,   
अभिज्झा च विहेसा च चित्तमस्सूपहञ्ञति,   
एवमाचिनतो दुक्खं आरा निब्बानं३ वुच्चति।   
    
८०४। धम्मं ञत्वा सति मुट्ठा पियं निमित्तं मनसिकरोतो,   
सारत्तचित्तो वेदेति तं च अज्झोस्स२ तिट्ठति।   
    
८०५। तस्स वड्ढन्ति वेदना अनेका धम्मसम्भवा,   
अभिज्झा च विहेसा च चित्तमस्सूपहञ्ञति,   
एवमाचिनतो दुक्खं आरा निब्बानं३ वुच्चति।   
    
८०६। नसो रज्जति रूपेसु रूपं दिस्वा पतिस्सतो,   
विरत्तचित्तो वेदेति तं च नाज्झोस्स४ तिट्ठति।   
    
८०७। यथास्स पस्सतो रूपं सेवतो चाऽपि वेदनं,   
खीयति नोपचीयति एवं सो चरती सतो,   
एवं अपचिनतो दुक्खं सन्तिके निब्बानं३ वुच्चति।   
    
१ पियनिमित्तं-[प्त्स्,] स्या।   
२ अज्झोस-स्या, [प्त्स्।]   
३ निब्बान-प, [प्त्स्।]   
४ नाज्झोस-स्या, [प्त्स्।]   
    
[ब्ज्त् पगे २०२] [\x २०२।]       
८०८। नसो रज्जति सद्देसु सद्दं सुत्वा पतिस्सतो,   
विरत्तचित्तो वेदेति तं च नाज्झोस्स१ तिट्ठति।   
    
८०९। यथास्स सुणतो सद्दं सेवतो चाऽपि वेदनं,   
खीयति नोपचीयति एवं सो चरती सतो,   
एवं अपचिनतो दुक्खं सन्तिके निब्बानं२ वुच्चति।   
    
८१०। नसो रज्जति गन्धेसु गन्धं घत्वा पतिस्सतो,   
विरत्तचित्तो वेदेति तं च नाज्झोस्स१ तिट्ठति।   
    
८११। यथास्स घायतो गन्धं सेवतो चाऽपि वेदनं,   
खीयति नोपचीयति एवं सो चरती सतो,   
एवं अपचिनतो दुक्खं सन्तिके निब्बानं२ वुच्चति।   
    
८१२। नसो रज्जति रसेसु रसं भोत्वा३ पतिस्सतो,   
विरत्तचित्तो वेदेति तं च नाज्झोस्स१ तिट्ठति।   
    
८१३। यथास्स सायतो रसं सेवतो चाऽपि वेदनं,   
खीयति नोपचीयति एवं सो चरती सतो,   
एवं अपचिनतो दुक्खं सन्तिके निब्बानं२ वुच्चति।   
    
८१४। नसो रज्जति फस्सेसु फस्सं फुस्स पतिस्सतो,   
विरत्तचित्तो वेदेति तं च नाज्झोस्स१ तिट्ठति।   
    
८१५। यथास्स फुसतो फस्सं सेवतो चाऽपि वेदनं,   
खीयति नोपचीयति एवं सो चरती सति,   
एवं अपचिनतो दुक्खं सन्तिके निब्बानं२ वुच्चति।   
    
८१६। नसो रज्जति धम्मेसु धम्मं ञत्वा पतिस्सतो,   
विरत्तचित्तो वेदेति तं च नाज्झोस्स तिट्ठति।   
    
८१७। यथास्स विजानतो धम्मं सेवतो चाऽपि वेदनं,   
खीयति नोपचीयति एवं सो चरती सतो,   
एवं अपचिनतो दुक्खं सन्तिके निब्बानं२ वुच्चति।   
    
इत्थं सुदं आयस्मा मालुङ्क्यपुत्तो थेरो गाथायो अभासित्थाऽति।   
    
मालुङ्क्यपुत्तत्थेरगाथा।   
    
१ नाज्झोस-स्या, [प्त्स्।]   
२ निब्बान-प, [प्त्स्।]   
३ भुत्वा-सीमु। १, २।   
    
[ब्ज्त् पगे २०४] [\x २०४।]       
२०। १। ६  
८१८। परिपुण्णकायो सुरुचि सुजातो चारुदस्सनो,   
सुवण्णवणणोसि भगवा सुसुक्कदाठो१ विरियवा।   
    
८१९। नरस्स हि सुजातस्सये भवन्ति वियञ्जना,   
सब्बे ते तव कायस्मिं महापुरिसलक्खणा।   
    
८२०। पसन्ननेत्तो सुमुखो ब्रह्मा उजु पतापवा,   
मज्झे समणसङ्घस्स आदिच्चोऽव विरोचसि।   
    
८२१। कल्याणदस्सनो भिक्खु कञ्चनसन्निभत्तचो,   
किं ते समणभावेन एवं उत्तमवण्णिनो।   
    
८२२। राजा अरहसि भवितुं चक्कवत्ती रथेसभो,   
चातुरन्तो विजितावी जम्बुसण्डस्स२ इस्सरो।   
    
८२३। खत्तिया भोगा राजानो३ अनुयन्ता भवन्ति ते,   
राजाधिराजा४ मनुजिन्दो रज्जं कारेहि गोतम।   
    
८२४। राजाहमसुहि [प्त्स् पगे ०७९] [\क़् ७९।] सेल (सेलति भगवा) धम्मराजा अनुत्तरो,   
धम्मेन वक्कं वत्तेमु चक्कं अप्पतिवत्तियं।   
    
८२५। सम्बुद्धो पटिजानासि (इति सेलो ब्राह्मणो) धम्मराजा सनुत्तरो,   
धम्मेन चक्कं वत्तेमि इति भाससि५ गोतम।   
    
८२६। को नु सेनापति भोतो सावको सत्थु अन्वयो, ६  
को ते मं अनुवत्तेति धम्मचक्कं पवत्तितं।   
    
८२७। मया पवत्तितं चक्कं (सेलाति भगवा) धम्मचक्कं अनुत्तरं,   
सारिपुत्तो अनुवत्तेति अनुजातो तथागतं।   
    
८२८। अभिञ्ञेय्यं अभिञ्ञातं भावेतब्बं च भावितं,   
पहातब्बं पहीनं मे तस्मा बुद्धोस्मि ब्राह्मण।   
    
८२९। विनयस्सु मयि कङ्खं अधिमुच्चस्सु ब्राह्मण,   
दुल्लभं दस्सनं होति सम्बुद्धानं अभिण्हसो।   
    
८३०। येसं वे दुल्लभो लोके पातुभावो अभिण्हसो,   
सोऽहं ब्राह्मण सम्बुद्धो७ सल्लकत्तो अनुत्तरो।   
    
८३१। ब्रह्मभूतो अतितुलो मारसेनप्पमद्दनो,   
सब्बामित्ते वसे कत्वा८ मोदामि अकुतोभयो।   
    
१ सुसुक्कदाठोसि-मछसं, [प्त्स्।]   
२ जम्बुमण्डस्स-सीमु। १, २।   
३ भोजराजानो-[प्त्स्।]   
४ राजाहिराजा-[प्त्स्।]   
५ भासथ-सीमु। १, २।   
६ सतथुरनवयो-[प्त्स्।]   
७ बुद्धोऽस्मि-[प्त्स्।]   
८ वसीकत्वा-[प्त्स्।]   
[ब्ज्त् पगे २०६] [\x २०६।]       
८३२। इदं भोन्तो निसामेथ यथा भासति चक्खुमा,   
सल्लकत्तो१ महावीरो नीहोऽव नदती वने।   
    
८३३। ब्रह्मभूतं अतितुलं मारसेनप्पमद्दनं,   
को दिस्वा नप्पसीदेय्य अपि कण्हाभिजातिको।   
    
८३४। यो मं इच्छति अन्वेतु यो वा निच्छति गच्छतु,   
इधाहं पब्बजिस्सामि वरपञ्ञस्स सन्तिके।   
    
८३५। एतं चे रुच्चति भोतो सम्मासम्बुद्धसासनं,   
मयम्पि पब्बजिस्साम वरपञ्ञस्स सन्तिके।   
    
८३६। ब्राह्मणा तिसता इमे याचन्ति पञ्जलीकता,   
ब्रह्मचरियं चरिस्साम भगवा तव सन्तिके।   
    
८३७। स्वाक्खातं ब्रह्मचरियं (सेलाति भगवा) सन्दिट्ठिकमकालिकं,   
यत्थ अमोघा पब्बज्जा अप्पमत्तस्स सिक्खतो।   
    
८३९। तुवं [प्त्स् पगे ०८०] [\क़् ८०।] बुद्धो तुवं सत्था तुवं माराभिभू मुनि,   
तुवं अनुसये छेत्वा तिण्णो तारेसिमं पजं।   
    
८४०। उपधी ते समतिक्कन्ता आसवा ते पदालिता,   
सीहोऽव अनुपादानो पहीनभयभेरवो।   
    
८४१। भिक्खवो तिसता इमे तिट्ठन्ति पञ्जलीकता,   
पादे वीर पसारेहि नागा वन्दन्तु सत्थुनोऽति।   
    
इत्थं सुदं आयस्मा सेलो थेरो गाथायो अभासित्थाऽति।   
    
सेलत्थेरगाथा।   
    
१ सल्लकन्तो-सीमु। १, २।   
२ अट्ठमी-प, [प्त्स्।]   
    
[ब्ज्त् पगे २०८] [\x २०८।]       
२०। १। ७  
८४२। यातं मे हत्थिगीवाय सुखुमा वत्था पधारिता,   
सालीनं ओदनो भुत्तो सुचिमंसूपसेचनो।   
    
८४३। सोज्ज भद्दो साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
८४४। पंसुकूली साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८४५। पिण्डपाती साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८४६। तेचिवरी साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८४७। सपदानचारी साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८४८। एकासनी साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८४९। पत्तपिण्डी साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८५०। खलुपच्छाभत्ती साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८५१। आरञ्ञिको साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८५२। रुक्खमूलिको साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८५३। अब्भोकासी साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८५४। सोसानिको साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८५५। यथासन्थतिको साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८५६। नेसज्जिको साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८५७। अप्पिच्छो साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८५८। सन्तुट्ठो साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
१ उञ्जापत्तगते-सीमु। १, २।   
    
[ब्ज्त् पगे २१०] [\x २१०।]       
८५९। पविवित्तो साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८६०। असंसट्ठो साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८६१। आरद्धविरियो साततिको उञ्छापत्तागते१ रतो,   
झायति अनुपादानो पुत्तो गोधाय भद्दियो।   
    
८६२। हित्वा सतपलं कंसं सोवण्णं सतराजिकं,   
अग्गहिं मत्तिकापत्तं इदं दुतियाभिसेचनं।   
    
८६३। उच्चे मण्डलिपाकारे दऌहमट्टालकोट्ठके,   
रक्खितो खग्गहत्थेहि उत्तसं विहरिं पुरे।   
    
८६४। सोज्ज भद्दो अनुत्रासी पहीनभयभेरवो,   
झायति वनमोगय्ह पुत्तो गोधाय भद्दियो।   
    
८६५। सीलक्खन्धे पतिट्ठाय सतिं पञ्ञं च भावयं,   
पापुणिं अनुपुब्बेन सब्बसंयोजनक्खयऽन्ति।   
    
इत्थं सुदं आयस्मा भद्दियो थेरो गाथायो अभासित्थाऽति।   
    
भद्दियत्थेरगाथा।   
    
२०। १। ८  
८६६। गच्छं वदेसि समणट्ठितोम्हि  
ममं च ब्रूसि ठितमट्ठितोऽति,   
पुच्छामि [प्त्स् पगे ०८१] [\क़् ८१।] तं समण एतमत्थं  
कथं२ ठितो त्वं अहमट्ठितोम्हि।   
    
८६७। हितो अहं अङ्गुलिमाल सब्बदा  
सब्बेसु भूतेसु निधाय दण्डं,   
तुवञ्च पाणेसु असञ्ञतोसि  
तस्मा ठितोहं तुवमट्ठितोसि।   
    
८६८। चिरस्सं वत मे महितो महेसि  
महावनं समणो पच्चुपादि,   
सोऽहं चजिस्सामि सहस्सपापं  
सुत्वान गाथं तव धम्मयुत्तं।   
    
८६९। इच्चेव चोरो असिमावुधं च  
सोब्भे पपाते नरके अन्वकासि,   
अवन्दि चोरो सुगतस्स पादे  
तत्थेव पब्बज्जमयाचि बुद्धं।   
८७०। बुद्धो च खो कारुणिको महेसि  
यो सत्था लोकस्स सदेवकस्स,   
तमेहि भिक्खूऽति तदा अवोच  
एसोऽव तस्स अहु भिक्खुभावो।   
    
८७१। यो च पुब्बे पमज्जित्वा पच्छा सो नप्पमज्जति,   
सोऽमं लोकं पभासेति अब्भा मुत्तोऽव चन्दिमा।   
    
१ उञ्जापत्तगते-सीमु। १, २।   
२ कस्मा-[प्त्स्।]   
    
[ब्ज्त् पगे २१२] [\x २१२।]       
८७२। यस्स पापं कतं कम्मं कुसलेन पिथीयति, १  
सोऽमं लोकं पभासेति अब्भा मुत्तोऽव चन्दिमा।   
    
८७३। यो हवे दहरो भिक्खु युञ्जति बुद्धसासने,   
सोऽमं लोकं पभसेति अब्भा मुत्तोऽव चन्दिमा।   
    
८७४। दिसाऽपि२ मे धम्मकथं सुणन्तु  
दिसाऽपि मे युञ्जन्तु बुद्धसासने,   
दिसाऽपि२ मे ते मनुजे३ भजन्तु  
ये धम्ममेवादापेन्ति४ सन्तो।   
    
८७५। दिसा हि मे खन्तिवादानं अविरोधप्पसंसिनं,   
सुणन्तु धम्मं कालेन तञ्च अनुविधीयन्तु।   
    
८७६। नहि जातु सो ममं हिंसे अञ्ञं वा पन किञ्चनं,   
पप्पुय्य परमं सन्तिं रक्खेय्य तसथावरे।   
    
८७७। उदनं [प्त्स् पगे ०८२] [\क़् ८२।] हि नयन्ति नेत्तिका उसुकारा नमयन्ति तेजनं,   
दारुं नमयन्ति तच्छका अत्तानं दमयन्ति पण्डिता।   
    
८७८। दण्डेनेके दमयन्ति अङ्कुसेहि कसाहि च,   
अदण्डेन असत्थेन अहं अन्तोम्हि तादिना।   
    
८७९। अभिंसकोऽति मे नामं नहिंसकस्स पुरे सतो,   
अज्जाहं सच्चनामोम्हि न नं हिंसामि किञ्चनं।   
    
८८०। चोरो अहं पुरे आसिं अङ्गुलिमालोऽति विस्सुतो,   
वुय्हमानो महोघेन बुद्धं सरणमागमं।   
    
८८१। लोहितपाणी५ पुरे आसिं अङ्गुलिमालोऽति विस्सुतो,   
सरणागमनं पस्स भवनेत्ति समूहता।   
    
८८२। तादिसं कम्मं कत्वान बहुं दुग्गतिगामिनं  
फुट्ठो कम्मविपाकेन अनणो भुञ्जामि भोजनं।   
    
८८३। पमादमनुयुञ्जन्ति बाला दुम्मेधिनो जना।   
अप्पमादं च मेधावी धनं सेट्ठऽंव रक्खति।   
    
८८४। मा पमादमनुयुञ्जेथ मा कामरतिसन्थवं,   
अप्पमत्तो हि झायन्तो पप्पोति परमं सुखं।   
    
८८५। स्वागतं नापगतं नेतं दुम्मन्तितं मम,   
संविभत्तेसु६ धम्मेसु यं सेट्ठं तदुपागमं।   
    
१ पिधियति-प।   
२ दिसाहि-[प्त्स्।]   
३ मनुस्से-[प्त्स्।]   
४ धम्ममेवादापयन्ति-प, [प्त्स्।]   
५ लोहितपाणि-[प्त्स्।]   
६ सविभत्तेसु -सीमु। १, २।   
    
[ब्ज्त् पगे २१४] [\x २१४।]       
८८६। स्वागतं नापगतं नेतं दुम्मन्तितं मम,   
तिस्सो विज्जा अनुप्पत्ता कतं बुद्धस्स सासनं।   
    
८८७। अरञ्ञे रुक्खमूले वा पब्बतेसु गुहासु वा,   
तत्थ तत्थेव अट्ठासिं उब्बिग्गमनसो तदा।   
    
८८८। सुखं सयामि ठायामि सुखं कप्पेमि जीवितं,   
अहत्थपासो मारस्स अहो सत्थानुकम्पितो।   
    
८८९। ब्रह्मजच्चो पुरे आसिं उदिच्चो उभतो अहु, १  
सोज्ज पुत्तो सुगतस्स धम्मराजस्स सत्थुनो।   
    
८९०। वीततण्हो अनादानो गुत्तद्वारो सुसंवुतो,   
अघमूलं वधित्वान२ पत्तो मे आसवक्खयो।   
    
८९१। परिचिण्णो मया सत्था कतं बुद्धस्स सासनं,   
ओहितो गरुको भारो भवनेत्ति समूहताऽति।   
    
इत्थं सुदं आयस्मा अङ्गुलिमालो थेरो गाथायो अभासित्थाऽति।   
    
अङ्गुलिमालत्थेरगाथा।   
    
२०। १। ९  
८९२। पहाय [प्त्स् पगे ०८३] [\क़् ८३।] मातापितरो भगिनी ञातिभातरो,   
पञ्चकामगुणे हित्वा अनुरुद्धोऽव झायतु।   
    
८९३। समेतो नच्चगीतेहि सम्मताऌअप्पबोधनो,   
न तेन सुद्धिमज्झगं३ मारस्स विसये रतो।   
    
८९४। एतं च समतिक्कम्म रतो बुद्धस्स सासने,   
सब्बोघं समतिक्कम्म अनुरुद्धोऽव झायति।   
    
८९५। रूपा सद्दा रसा गन्धा फेट्ठब्बा च मनोरमाऽ  
एते च समतिक्कम्म अनुरुद्धोऽव झायति।   
    
८९६। पिण्डपाता पटिक्कन्तो४ एको अदुतियो मुनि,   
एसति पंसुकूलानि अनुरुद्धो अनासवो।   
    
८९७। विचिनी अग्गही धोवी रजयी धारयी मुनि,   
पंसुकूलानि मतिमा अनुरुद्धो अनासवो।   
    
१ अहुं-[प्त्स्।]   
२ वमित्वान-[प्त्स्।]   
३ सुदधिमज्झगा-सीमु। १, २, [प्त्स्,] मछसं।   
४ पिण्डपातमतिक्कन्तो-सीमु। १, २, प। पिण्डपातपटिक्कन्तो-[प्त्स्।]   
    
[ब्ज्त् पगे २१६] [\x २१६।]       
८९८। महिच्छो च असन्तुट्ठो संसट्ठो यो च उद्धतो,   
तस्स धम्मा इमे होन्ति पापका सङ्किलेसिका।   
    
८९९। सतो च होति अप्पिच्छो सन्तुट्ठो अविघातवा,   
पविवेकरतो वित्तो निच्चमारद्धवीरियो।   
    
९००। तस्स धम्म इमे होन्ति कुसला बोधिपक्खिका,   
अनासवो च सो होति इति वुत्तं महेसिना।   
    
९०१। मम सङ्कप्पमञ्ञाय सत्था लोके अनुत्तरो,   
मनोमयेन कायेन इद्धिया उपसङ्कमि।   
    
९०२। यदा मे अहु सङ्कप्पो ततो उत्तरि देसयि,   
निप्पपञ्चरतो बुद्धो निप्पपञ्चमदेसयि।   
    
९०३। तस्माहं धम्ममञ्ञाय विहासिं सासने रतो,   
तिस्सो विज्जा अनुप्पत्ता कतं बुद्धस्स सासनं।   
    
९०४। पञ्चपञ्ञासवस्सानि यतो नेसज्जिको अहं,   
पञ्चवीसतिवस्सानि यतो मिद्धं समूहतं।   
    
९०५। नाहु अस्सासपस्सासा ठितवित्तस्स तादिनो,   
अनेजो सन्तिमारब्भ चक्खुमा परिनिब्बुतो।   
    
९०६। असल्लीनेन चित्तेन वेदनं अज्झवासयी,   
पज्जोतस्सेव निब्बानं विमोक्खो चेतसो अहु।   
    
९०७। एते पच्छिमिका दानि मुनिनो फस्सपञ्चमा,   
नाञ्ञे धम्मा भविस्सन्ति समुबद्धे परिनिब्बुते।   
    
९०८। नत्थि दानि पुनावासो देवकायम्हि१ जालिनि,   
विक्खीणो जातिसंसारो नत्थि दानि पुनब्भवो।   
    
९०९। यस्स [प्त्स् पगे ०८५] [\क़् ८५।] मुहुत्तेन२ सहस्सधा लोको संविदितो  
सब्रह्मकप्पो,   
वसी इद्धिगुणे चुतूपपाते काले पस्सति देवता स भिक्खु। ३  
    
९१०। अन्नभारो४ पुरे आसिं दऌइद्दो घासहारको,   
समणं पटिपादेसिं उपरिट्ठं यसस्सिनं।   
    
९११। सोम्हि सक्यकुले जातो अनुरुद्धोऽति मं विदू,   
उपेतो नच्चगीतेहि सम्मताऌअप्पबोधनो।   
    
१ देवकायस्मि-[प्त्स्।] देवकायस्मिं-प।   
२ मुहुत्ते-[प्त्स्।]   
३ भिक्खुनो-सीमु। १, २।   
४ अन्नहारो-सीमु। १, २।   
    
[ब्ज्त् पगे २१८] [\x २१८।]       
९१२। अथद्दसासिं सम्बुद्धं सत्थारं अकुतोभयं,   
तस्मिं चित्तं पसादेत्वा पब्बजिं अनगारियं।   
    
९१३। पुब्बेनिवासं जानामि यत्थ मे वुसितं पुरे,   
तावतिंसेसु देवेसु अट्ठासिं सतजातिया।   
    
९१४। सत्तक्खत्तुं मनुस्सिन्दो अहं रज्जमकारयिं,   
चातुरन्तो विजितावी जम्बुसण्डस्स१ इस्सरो,   
अदण्डेन असत्थेन धम्मेन अनुसासयिं।   
    
९१५। इतो सत्त ततो२ सत्त संसारानि चतुद्दस,   
निवासमभिजानिस्सं देवलोके ठितो तदा।   
    
९१६। पञ्चङ्गिके समाधिम्हि सन्ते३ एकोदिभाविते,   
पटिप्पस्सद्धिलद्धम्हि४ दिब्बचक्खु५ विसुज्झ मे।   
    
९१७। चुतूपपातं जानावि सत्तानं आगतिं गतिं,   
इत्थभावञ्ञथाभावं झाने पञ्चङ्गिके ठितो।   
    
९१८। परिचिण्णो मया सत्था कतं बुद्धस्स सासनं,   
ओहितो गरुको भरो भवनेत्ति समूहता।   
    
९१९। वज्जीनं वेफवगामे अहं जीवितसङ्खया,   
हेट्ठतो वेफगुम्बस्मिं निब्बायिस्सं अनासवोऽति।   
    
इत्थं सुदं आयस्मा अनुरुद्धो थेरो गाथायो अभासित्थाऽति।   
    
अनुरुद्धत्थेरगाथा।   
    
२०। १। १०  
९२०। समणस्स अहु६ चिन्ता पुप्फितम्हि महावने,   
एकग्गस्स निसिन्नस्स पविवत्तस्स झायिनो।   
    
९२१। अञ्ञथा लोकनाथम्हि तिट्ठन्ते पुरिसुत्तमे,   
इरियं आसि भक्खूनं अञ्ञथा दानि दिस्सति। ७  
    
९२२। सीथवातपरित्तानं हिरिकोपीनछादनं,   
मत्तत्थियं अभअञ्जिंसु सन्तुट्ठा इतरीतरे।   
    
९२३। पणीतं यदि वा लूखं अप्पं वा यदि वा बहुं,   
यापनत्थं अभुञ्जिंसु अगिद्धा नाधिमुच्छिता।   
    
९२४। जीवितानं परिक्खारे भेसज्जे अथ पच्चये,   
न बाऌहं उस्सुका आसुं यथा ते आसवक्खये।   
    
१ जम्बुमण्डस्स-सीमु। १, २।   
२ इतो-[प्त्स्।]   
३ सन्तो-सीमु। १, २।   
४ पटिप्पस्सद्धिलद्धोम्हि-सीवु। १, २। पटिप्पस्सद्धिलद्धाम्हि-[प्त्स्।]   
५ दिब्बचक्खुं-[प्त्स्।]   
६ अहु-[प्त्स्।]   
७ दिस्सते-[प्त्स्।]   
[ब्ज्त् पगे २२०] [\x २२०।]       
९२५। अरञ्ञे रुक्खमूलेसु कन्दरासु गुहासु च,   
विवेकमनुब्रूहेन्ता१ विहंसु२ तप्परायना।   
    
९२६। नीचा निविट्ठा सुभरा मुदू अत्थद्धमानसा,   
अब्यासेका अमुखरा अत्थचिन्तावसानुगा।   
    
९२७। ततो पासादिकं आसि गतं भुत्तं निसेवितं,   
सिनिद्धा तेलधाराऽव अहोसि इरियापथो।   
    
९२८। सब्बासवपरिक्खीणा महाझायी महाहिता,   
निब्बुता दानि ते थेरा परित्ता दानि तादिसा।   
    
९२९। कुसलानं च धम्मानं पञ्ञाय च परिक्खया,   
सब्बाकारवरूपेतं लुज्जते जिनसासनं।   
    
९३०। पापकानं च धम्मानं किलेसानं च यो उतु,   
उपट्ठिता विवेकाय ये च सद्धम्मसेसका।   
    
९३१। ते किलेसा पवड्ढन्ता आविसन्ति बहुं जनं,   
कीऌअन्ति मञ्ञे बालेहि उम्मत्तेहि व रक्खसा।   
    
९३२। किलेसेहाभिभूता ते तेन तेन विधाविता,   
नरा किलेसवत्थूसु ससङ्गामेव३ घोसिते।   
    
९३३। परिच्चजित्वा सद्धम्मं अञ्ञमञ्ञेहि भण्डरे,   
दिट्ठिगतानि अन्वेन्ता इदं सेय्योति रञ्ञरे।   
    
९३४। धनं च पुत्तं भरियं च छड्डयित्वान निग्गता,   
कटच्छुभिक्खाहेतू४ अकिच्चानि निसेवरे।   
    
९३५। उदरावदेहकं भुत्वा सयन्तुत्तानसेय्यका,   
कथा वड्ढेन्ति५ पटिबुद्धा या कथा सत्थुगरहिता।   
    
९३६। सब्बकारुकसिप्पानि चित्तीकत्वान७ सिक्खरे,   
अवूपसन्ता अज्झत्तं सामञ्ञत्थोऽति अच्छति।   
    
९३७। मत्तिकं तेलं चुण्णं च उदकासनभोजनं,   
गिहीनं उपनामेन्ति आकङ्खन्ता बहुत्तरं।   
    
९३८। दन्तपोनं कपित्थं च पुप्फं खादनियानि८ च,   
पिण्डपाते च सम्पन्ने९ अम्बे आमलकानि च।   
    
९३९। भेसज्जेसु यथा वेज्जा किच्चाकिच्चे यथा गिही,   
गणिकाऽव विभूसायं इस्सरे खत्तिया यथा।   
    
९४०। नेकतिका [प्त्स् पगे ०८६] [\क़् ८६।] मञ्चनिका कूटसक्खि अपाटुका, १०  
बहूहि परिकप्पेहि आमिसं परिभुञ्जरे।   
    
१ विवेकमनुब्रूहन्त-प, [प्त्स्।]   
२ विहिंसु-प, [प्त्स्।]   
३ सयं गहेव-[प्त्स्।]   
४ कटच्छुभिक्खहेतूपि-[प्त्स्।]   
५ कथा वदेन्ति-[प्त्स्।]   
६ पबुद्धा-प।   
७ चित्तिकत्वान-[प्त्स्।]   
८ पुप्फखादनियानि-सीमु। १, २।   
९ सम्पण्णो-सीमु। १, २।   
१० अवाटुका-[प्त्स्।]   
    
[ब्ज्त् पगे २२२] [\x २२२।]       
९४१। लेसकप्पे परियाये परिकप्पेनुधविता,   
जीविकत्था उपायेन सङ्कड्ढन्ति बहुं धनं।   
    
९४२। उपट्ठापेन्ति परिसं कम्मतो नो च धम्मतो,   
धम्मं परेसं देसेन्ति लाभतो नो च अत्थतो।   
    
९४३। सङ्घलाभस्स भण्डन्ति सङ्घतो परिबाहिरा, १  
परलाभूपजीवन्ता२ अहिरीका३ न लज्जरे।   
    
९४४। नानुयुत्ता तथा एके मुण्डा सङ्घाटिपारुता,   
सम्भावनं येविच्छन्ति लाभसक्कारमुच्छिता।   
    
९४५। एवं नानप्पयातम्हि न दानि४ सुकरं तथा,   
अफुसितं५ वा फुनितुं फुनसितं नानुरक्खितुं।   
    
९४६। यथा कणटकट्ठानम्हि चरेय्य अनुपाहनो,   
सतिं उपट्ठपेत्वान एवं गामे मुनी चरे।   
    
९४७। सरित्वा पुब्बके योगी तेसं वत्तमनुस्सरं,   
ककिञ्चाऽपि पच्छिमो कालो फुसेय्य अमतं पदं।   
    
९४८। इदं वत्वा सालवने समणो भावितिन्द्रियो,   
ब्राह्मणो परिनिब्बायी इसि खीणपुनब्भवोऽति।   
    
इत्थं सुदं आयस्मा पारासरियो थेरो गाथायो अभासित्थाऽति।   
    
पारासरियत्थेरगाथा।   
    
तस्सुद्दानं:   
अधिमुत्तो पारासरियो तेलकानि रट्ठपालो,   
मालुङ्क्यसेलो भद्दियो अङ्गुलि दिब्बचक्खुको।   
पारासरियो दसेते वीसतिनिपातम्हि परिकित्तिता,   
गाथायो द्वेसता होन्ति पञ्चतालीस उत्तरिन्ति।   
    
वीसतिनिपातो निट्ठितो।   
    
१ परिबाहिया-प।   
२ परलाभोपजीवन्ता-[प्त्स्।]   
३ अहिरिकाव-[प्त्स्।]   
४ निदानि-[प्त्स्।]   
५ अप्फुसितं-सीमु। १, २।   
    
[ब्ज्त् पगे २२४] [\x २२४।]       
३०। तिंसतिनिपातो।   
०८७ ३०। १। १  
९४९। पासादिके बहू दिस्वा भवितत्ते सुसंवुते,   
इसि पण्डरस्स गोत्तो अपुच्छि फुस्ससव्हयं।   
    
९५०। किञ्छन्दा किमधिप्पाया किमाकप्पा भविस्सरे,   
अनागतम्हि कालम्हि तं मे अक्खाहि पुच्छितो।   
    
९५१। सुणोहि वचनं मय्हं इसिपण्डरसव्हय,   
सक्कच्चं उपधारेहि आक्खिचिस्साम्यनागतं।   
    
९५२। कोधना उपनाही च मक्खी थम्भी सठा बहू,   
इस्सुकी नानावादा च भविस्सन्ति अनागते।   
    
९५३। अञ्ञातमानिनो धम्मे गम्भीरे तीरगोचरा,   
लहुका अगरू धम्मे अञ्ञमञ्ञमगारवा।   
    
९५४। बहू आदीनवा लोके उप्पज्जिस्सन्त्यनागते, १  
सुदेसितं इमं धम्मं किलेसिस्सन्ति दुम्मती।   
    
९५५। गुणहीनाऽपि सङ्घम्हि वोहरन्ता२ विसारदा,   
बलवन्तो भविस्सन्ति मुखरा अस्सुताविनो।   
    
९५६। गुणवन्तोऽपि सङ्घम्हि वोहरन्ता यथात्थतो,   
दुब्बला ते भविस्सन्ति हिरीमना अनत्थिका।   
    
९५७। रजतं जातरूपं च खेत्तं वत्थुमजेऌअकं,   
दासिदासं च दुम्मेध सादियिस्सन्त्यनागते। ३  
    
९५८। उज्झानसञ्ञिनो बाला सीलेसु असमाहिता,   
उन्नऌआ विचरिस्सन्ति कलहाभिरता मगा।   
    
९५९। उद्धता च भविस्सन्ति नीलचीवरपारुता,   
कुहा थद्धा लपा सिङ्गी चरिस्सन्त्यरिया विय।   
    
९६०। तेलसण्ठेहि४ केसेहि चपलं अञ्जितक्खिका, ५  
रथियाय गमिस्सन्ति दन्तवण्णिकपारुता। ६  
    
९६१। अजेगुच्छं विमुत्तेहि सुरत्तं अरहद्धजं,   
जिगुच्छिस्सन्ति कासावं ओदातेसु समुच्छिता।   
    
९६२। लाभकामा भविस्सन्ति कुसीता हीनवीरिया,   
किच्छन्ता वनपत्थानि७ गावन्तेसु वसिस्सरे।   
    
१ उप्पज्जिस्सन्तिऽनागते-[प्त्स्,] प।   
२ वोहरन्ति-[प्त्स्।]   
३ सादियिस्सन्तिऽनागते-[प्त्स्।]   
४ तेलसण्हेहि-[प्त्स्।]   
५ अञ्जनक्खिका-[प्त्स्।]   
६ दन्तवण्णकपारुता-[प्त्स्।]   
७ वनपत्तानि-[प्त्स्।]   
[ब्ज्त् पगे २२६] [\x २२६।]       
९६३। ये [प्त्स् पगे ०८८] [\क़् ८८।] ये लाभं लभिस्सन्ति मिच्छाजीवरता सदा,   
ते तेऽव अनुसिक्खन्ता भमिस्सन्ति१ असंयता।   
    
९६४। ये ये अलाभिनो लाभं न ते पुज्जा भविस्सरे,   
सुपेसलेऽपि ते धीरे सेविस्सन्ति न ते तदा।   
    
९६५। पिलक्खुरजनं रत्तं गरहन्ता सकं धजं,   
तित्थियानं धजं केचि धारेस्सन्त्यवदातकं। २  
    
९६६। अगारवो च कासावे तदा तेसं भविस्सति,   
पटिसङ्खा च कासावे भिक्खूनं न भविस्सति।   
    
९६७। अभिभूतस्स दुक्खेन सल्लविद्धस्स रुप्पतो,   
पटिसङ्खा महाघोरा नागस्सासि अचिन्तिया।   
    
९६८। छद्दन्तो हि तदा दिस्वा सुरत्तं अरहद्धजं,   
तावदेव भणी गाथा गजो अत्थोपसंहिता।   
    
९६९। अनिक्कसावो कासावं यो वत्थं परिदहेस्सति,   
अपेतो दमसच्चेन न सो कासावमरहति।   
    
९७०। यो च वन्तकसावस्स सीलेसु सुसमाहितो,   
उपेतो दमसच्चेन स वे कासावमरहति।   
    
९७१। विपन्नसीलो दुम्मेधो पाकटा कम्मकारियो,   
विब्भन्तचित्तो निस्सुक्को न सो कासावमरहति।   
    
९७२। यो च सीलेन सम्पन्नो वीतरागो समाहितो,   
ओदातमनसङ्कप्पो सवे कासावमरहति।   
    
९७३। उद्धतो उन्नऌओ बालो सीलं यस्स न विज्जति,   
ओदातकं अरहति कासावं किं करिस्सति।   
    
९७४। भिक्खू च भक्खुनियो च दुट्ठचित्ता अनादरा,   
तादीनं मेत्तचित्तानं निगिगण्हिस्सन्त्यनागते। ३  
    
९७५। सिक्खापेन्ताऽपि थेरेहि बाला चीवरधारणं,   
न सुणिस्सन्ति दुम्मेधा पाकटा कामकारिया।   
    
९७६। ते तथा सिक्खिता बाला अञ्ञमञ्ञं अगारवा,   
नादियिस्सन्तुपज्झाये थफङ्को विय सारथिं।   
    
१ भजिस्सन्ति-[प्त्स्।]   
२ धारिस्सन्त्यवदातकं-सीमु। १, २।   
३ निग्गहिस्सन्तिऽनागते-[प्त्स्।]   
    
[ब्ज्त् पगे २२८] [\x २२८।]       
९७७। एवं अनागतद्धानं पटिपत्ति भविस्सति,   
भिक्खूनं भिक्खुनीनं च पत्ते कालम्हि पच्छिमे।   
    
९७८। पुरा आगच्छते एतं अनागतं महब्भयं,   
सुब्बचा होथ सखिला अञ्ञमञ्ञं सगारवा।   
    
९७९। मेत्तचित्ता कारुणिका होथ सीलेसु संवुता,   
आरद्धविरिया पहितत्ता निच्चं दऌहपरक्कमा।   
    
९८०। पमादं [प्त्स् पगे ०८९] [\क़् ८९।] भयतो दिसवा अप्पमादं च खेमतो,   
भवेथट्ठङ्गिकं मग्गं फुसन्ता१ अवतं पदऽन्ति।   
    
इत्थं सुदं आयस्मा फुस्सो थेरो गाथायो अभासित्थाऽति।   
    
फुस्सत्थेरगाथा।   
    
३०। १। २  
९८१। यथाचारी यथासतो सतीमा यतसङ्कम्मज्झायि अप्पमत्तो,   
अज्झत्तरतो समाहितत्तो२ एको सन्तुसितो तमाहु भिक्खुं।   
    
९८२। अल्लं सुक्खं वा३ भुञ्जन्तो न बाऌहं सुहितो सिया,   
ऊनोदरो४ मिताहारो सतो भिक्खु परिब्बजे।   
    
९८३। चत्तारो पञ्च आलोपे अभुत्वा उदकं पिवे,   
अलं फासुविहाराय पहितत्तस्स भिक्खुनो।   
    
९८४। कप्पियं तं चे छादेति५ तीवरं इदमत्थितं,   
अलं फासुविहाराय पहितत्तस्स भिक्खुनो।   
    
९८५। पल्लङ्केन निसिन्नस्स जण्णुके नाभिवस्सति,   
अलं फासुविहाराय पहितत्तस्स भिक्खुनो।   
    
९८६। यो सुखं दुक्खतो अद्द दुक्खमद्दक्खि सल्लतो,   
उभयन्तरेन६ नाहोसि केन लोकस्मिं७ किं सिया।   
    
९८७। मा मे कदाचि पापिच्छो कुसीतो हीनविरियो,   
अप्पस्सुतो अनादरो केन लोकस्मिं७ किं सिया।   
    
९८८। बहुस्सुतो च मेधावी सीलेसु सुसमाहितो,   
चेतोसमथमनुयुत्तो अपि मुद्धनि तिट्ठतु।   
    
१ फुसन्ति-[प्त्स्।]   
२ सुसमाहितत्तो-[प्त्स्।]   
३ च-[प्त्स्।]   
४ ऊनूदरो-प, [प्त्स्।]   
५ कप्पियतञ्च आदेति-[प्त्स्।]   
६ उभयन्तरे-सीमु। १, २।   
७ लोकस्मि-[प्त्स्।]   
    
[ब्ज्त् पगे २३०] [\x २३०।]       
९८९। यो पपञ्चमनुयुत्तो पपञ्चाभरतो मगो,   
विराधयी सो निब्बानं येगक्खेमं अनुत्तरं।   
    
९९०। यो च पपञ्चं हित्वान निप्पपञ्चपथे रतो,   
आराधयी सो निब्बानं योगक्खेमं अनुत्तरं।   
    
९९१। गामे वा यदि वा रञ्ञे निन्ने वा यदि वा थले,   
यत्थ अरहन्तो विहरन्ति तं भूमिं रामणेय्यकं।   
    
९९२। रमणीया१ अरञ्ञानि यत्थ न रमती मनो,   
वीतरागा रमिस्सन्ति२ न ते कामगवेसिनो।   
    
९९३। निधीनऽंव पवत्तारं यं पस्से वज्जदस्सिनं,   
निग्गय्हवादिं [प्त्स् पगे ०९०] [\क़् ९०।] मेधाविं तादिसं पण्डितं भजे,   
तादिसं भजमानस्स सेय्यो होति न पापियो।   
    
९९४। एवदेय्यानुसासेय्य असब्भा च निवारये,   
सतं हि सो पियो होति असतं होति अप्पियो।   
    
९९५। अञ्ञस्स भगवा बुद्धो धम्मं देसेसि चक्खुमा,   
धम्मे देसीयमानम्हि सोतमोधेसिमत्थिको,   
तं मे अमोघं सवनं विमुत्तोम्हि अनासवो।   
    
९९६। नेव पुब्बेनिवासाय नऽपि दिब्बस्स चक्खुनो,   
चेतोपरियाय इदिधिया चुतिया उपपत्तिया,   
सोतधातुविसुद्धिया पणिय मे न विज्जति।   
    
९९७। रुक्खमूलऽंव निस्साय मुण्डो सङ्घाटिपारुतो,   
पञ्ञाय उत्तमो थेरो उपतिस्सो च३ झायति।   
    
९९८। अवितक्कं समापन्नो सम्मासम्बुद्धसावको,   
अरियेन तुण्हीभाने४ उपेतो होति तावदे।   
    
९९९। यथाऽपि पब्बतो सेलो अचलो सुप्पतिट्ठितो, ५  
एवं मोहक्खया भिक्खु पब्बतोऽव न वेधति।   
    
१०००। अनङ्गणस्स पोसस्स निच्चं सुचिगवेसिनो,   
वालग्गमत्तं पापस्स अब्भामत्तऽंव खायति।   
    
१००१। नाभिनन्दामि मरणं नाभिनन्दामि जीवितं,   
निक्खिपिस्सं इमं कायं सम्पजानो पतिस्सतो।   
    
१ रमणीयानि-सीमु। १, २।   
२ रमेस्सन्ति-सीमु। १, २।   
३ उपतिस्सोऽव-[प्त्स्।]   
४ तुण्हिभावेन-[प्त्स्।]   
५ सुपतिट्ठतो-[प्त्स्।]   
    
[ब्ज्त् पगे २३२] [\x २३२।]       
१००२। नाभिनन्दामि मरणं नाभिनन्दामि जीवितं,   
कालं च पटिकङ्खामि निब्बिसं भतको यथा।   
    
१००३। उभयेनमिदं मरणमेव नामरणं पच्छा वा पुरे वा,   
पटिपज्जथ मा विनस्सथ खणो वो१ मा उपच्चगा।   
    
१००४। नगरं यथा पच्चन्तं गुत्तं सन्तरबाहिरं,   
एवं गोपेथ अत्तानं खणो वो मा उपच्चगा,   
खणातीता हि सोचन्ति निरयम्हि समप्पिता।   
    
१००५। उपसन्तो उपरतो मन्तभाणी२ अनुद्धतो,   
धुनाति पापके धम्मे दुमपत्तं व मालुतो।   
    
१००६। उपसन्तो उपरतो मन्तभाणी२ अनुद्धतो,   
अप्पासि३ पापके धम्मे दुमपत्तं व मालुतो।   
    
१००७। उपसन्तो [प्त्स् पगे ०९१] [\क़् ९१।] अनायासो विप्पसन्नो अनाविलो, ४  
कल्याणसीलो धोवी दुक्खस्सन्तकरो सिया।   
    
१००८। न विस्ससे एकतियेसु एवं  
अगारिसु पब्बजितेसु चाऽपि,   
साधूऽपि५ हुत्वान असाधु होन्ति  
असाधु हुत्वा पुन साधु होन्ति।   
    
१००९। कामच्छन्दो च व्यापादो थीनमिद्धं च भिक्खुनो,   
उद्धच्चं विचिकिच्छा च पञ्चेते चित्तकेलिसा।   
    
१०१०। यस्स सक्करियमानस्स असक्कारेन चूभयं,   
समाधि न विकम्पति अप्पमादविहारिनो।   
    
१०११। तं झायिकं साततिकं सुखुमदिट्ठिविपस्सकं,   
उपादानक्खयारामं आहु सप्पुरिसो इति।   
    
१०१२। महासमुद्दो पठवी६ पब्बतो अनिलोऽपि च,   
उपराय न युज्जन्ति सत्थु वरविमुत्तिया।   
    
१०१३। चक्कानुवत्तको थेरो महाञाणी समाहितो,   
पठवापग्गिसमानो७ न रज्जति न दुस्सति।   
    
१०१४। पञ्ञापारमितं पत्तो महाबुद्धि महामति, ८  
अजऌओ जऌअसमानो सदा चरति निब्बुतो।   
    
१ वे-सीमु। १, २।   
२ मत्तभाणि-सीमु। १, २।   
३ अब्बही-स्या, [प्त्स्।]   
४ विप्पसन्नमनाविलो-[प्त्स्।]   
५ साधु -सीमु। १, २।   
६ पथवी-  
७ पथवापग्गिसमानो-[प्त्स्।]   
८ महामुनि-स्या, [प्त्स्।]   
    
[ब्ज्त् पगे २३४] [\x २३४।]       
१०१५। परिचिण्णे मया सत्था कतं बुद्धस्स सासनं,   
ओहितो गरुको भारो भवनेत्ति समूहताऽति।   
    
१०१६। सम्पादेथप्पमादेन एसा मे अनुसासनी,   
हन्दाहं परिनिब्बिस्सं विप्पमुत्तोम्हि सब्बधीऽति।   
    
इत्थं सुदं आयस्मा सारिपुत्तो थेरो गाथायो अभासित्थाऽति।   
    
सारिपुत्तत्थेरगाथा।   
    
३०। १। ३  
१०१७। पिसुनेन च कोधनेन च मच्छरिना च विभूतनन्दिना,   
सखितं न करेय्य पण्डितो पापो कापुरिसेन सङ्गमो।   
    
१०१८। सद्धेन च पेसलेन च पञ्ञवता बहुस्सुतेन च,   
सखितं हि१ करेय्य पण्डितो भद्दो सप्पुरिसेन सङ्गमो।   
    
१०१९। पस्स चित्तकतं२ बिम्बं अरुकायं समुस्सितं,   
आतुरं बहुसङ्कप्पं यस्स नत्थि धुवं ठिति।   
    
१०२०। पस्स चित्तकतं२ रूपं मणिना कुण्डलेन च,   
अट्ठिं तचेन ओनद्धं सह वत्थेन सोभति।   
    
१०२१। अलत्तककता पादा मुखं चुण्णकमक्खितं,   
अलं बालस्स मोहाय नो च पारगवेसिनो।   
    
१०२२। अट्ठपादकता केसा नेत्ता अञ्जनमक्खिता,   
अलं बालस्स मोहाय नो च पारगवेसिनो।   
    
१०२३। अञ्जनीव नवा चित्ता पूतिकायो अलङ्कतो,   
अलं बालस्स मोहाय नो च पारगवेसिनो।   
    
१०२४। ओदहि मिगवो पासं नासदा वागुरं मिगो,   
भुत्वा निवापं गच्छाम कन्दन्ते मिगबन्धके।   
    
१०२५। छिन्ना पासा मिगवस्स नासदा वागुरं मिगो,   
भुत्वा निवापं गच्छाम सोचन्ते मिगलुद्दके।   
    
१०२६। बहुस्सुतो चित्तकथी बुद्धस्स परिचारको,   
पन्नभारो विसञ्ञुत्तो सेय्यं कप्पेति गोतमो।   
    
१ सखितं-सीमु। १, २।   
२ चित्तीकतं-सीमु। १, २।   
    
[ब्ज्त् पगे २३६] [\x २३६।]       
१०२७। खीणासवो विसञ्ञुत्तो सङ्गातीतो सुनिब्बुतो,   
धारेति अन्तिमं देहं जातिमरणपारगू। १  
    
१०२८। यस्मिं [प्त्स् पगे ०९२] [\क़् ९२।] पस्मिं पतिट्ठिता धम्मा  
बुद्धस्सादिच्चहन्धुनो,   
निब्बानगमने मग्गे सोऽयं तिट्ठति गोतमो।   
    
१०२९। द्वासीतिं बुद्धतो गण्हिं२ द्वे सहस्सानि भिक्खुतो,   
चतुरासन्तिसहस्सानि ये मे धम्मा पवत्तिनो।   
    
१०३०। अप्पस्सुताऽयं३ पुरिसो बलिवद्दोऽव जीरति,   
मंसानि तस्स वड्ढति पञ्ञा तस्स न वड्ढति।   
    
१०३१। बहुस्सुतो अप्पस्सुतं यो सुतेनातिमञ्ञति,   
अन्धो पदीपधारोऽव तथेव पटिभाति मं।   
    
१०३२। बहुस्सुतं उपासेय्य सुतं च न विनासये,   
तं मूलं ब्रह्वचरियस्स तस्मा धम्मधरो सिया।   
    
१०३३। पुब्बापरञ्ञू अत्थञ्ञू निरुत्तिपदकोविदो,   
सुग्गहीतं च गण्हाति अत्थं चोपपरिक्खति।   
    
१०३४। खन्त्या छन्दीकतो४ होति उस्सहित्वा तुलेति तं,   
समये सो पदहति अज्झत्तं सुसमाहितो।   
    
१०३५। बहुस्सुतं धम्मधरं सप्पञ्ञं बुद्धसावकं,   
धम्मविञ्ञाणमाकङ्खं तं भजेथ तथाविधं।   
    
१०३६। बहुस्सुतो धम्मधरो कोसारक्खो महेसिनो,   
चक्खु सब्बस्स लोकस्स पूजनीयो बहुस्सुतो।   
१०३७। धम्मारामो धम्मरतो धम्मं अनुविचिन्तयं,   
धम्मं अनुस्सरं भिक्खु सद्धम्मा न परिहायति।   
    
१०३८। कायमच्छेरगरुनो५ हिय्यमाने६ अनुट्ठहे,   
सरीरसुखगिद्धस्स कुतो समणफासुता।   
    
१०३९। न पक्खन्ति दिसा सब्बा धम्मा नप्पटिभन्ति मं,   
गते कल्याणमित्तम्हि अन्धकारंव खायति।   
    
१०४०। अब्भतीतसहायस्स अतीतगतसत्थुनो,   
नत्थि एतादिसं मित्तं यथा कायगता सति।   
    
१ जातिमरणपारगु-[प्त्स्।]   
२ गण्हि-[प्त्स्।]   
३ अप्पस्सुतोयं-स्या, [प्त्स्।]   
४ छन्दिकतो-[प्त्स्।]   
५ कायमच्छेरगरुको-सीमु। १, २।   
६ हिय्यमानो-सीमु। १, २।   
    
[ब्ज्त् पगे २३८] [\x २३८।]       
१०४१। ये पुराणा अतीता ते नवेहि न समेति मे,   
स्वज्ज एकोऽव झायामि वस्सुपेतोऽव१ पक्खिमा।   
    
१०४२। दस्सनाय अभिक्तन्ते२ नाना वेरज्जके बहू,   
मा वारयित्थ सोतारो पस्सन्तु समयो ममं।   
    
१०४३। दस्सनाय [प्त्स् पगे ०९३] [\क़् ९३।] अभिक्कन्ते२ नाना वेरज्जके पुथु,   
करोति सत्था ओकासं न निवारेति चक्खुमा।   
    
१०४४। पण्णवीसति वस्सानि सेखभूतस्स मे सतो,   
न कामसञ्ञा उप्पज्जि पस्स धम्मसुधम्मतं।   
    
१०४५। पण्णवीसति वस्सानि सेखभूतस्स मे सतो,   
न देससञ्ञा उप्पज्जि पस्स धम्मसुधम्मतं।   
    
१०४६। पण्णवीसति वस्सानि सेखभूतस्स मे सतो,   
मेत्तेन कायकम्मेन छायाऽव अनपायिनी।   
    
१०४७। पण्णवीसति वस्सानि सेखभूतस्स मे सतो,   
मेत्तेन वचीकम्मेन छायाऽव अनपायिनी।   
    
१०४८। पण्णवीसति वस्सानि सेखभूतस्स मे सतो,   
मेत्तेन मनोकम्मेन छायाऽव अनपायिनी।   
    
१०४९। बुद्धस्स चङ्कमन्तस्स पिट्ठितो अनुचङ्कमिं,   
धम्मे देसीयमानम्हि ञाणं मे उदपज्जथ।   
    
१०५०। अहं सकरणीयोम्हि सेखो३ अप्पत्तमानसो,   
सत्थु च परिनिब्बानं यो अम्हं अनुकम्पको।   
    
१०५१। तदासि यं भिंसनकं तदासि लोमहंसनं,   
सब्बाकारवरूपेते सम्बुद्धे परिनिब्बुते।   
    
१०५२। बहुस्सुतो धम्मधरो कोसारक्खो महेसिनो,   
चक्खु सब्बस्स लोकस्स अनन्दो परिनिब्बुतो।   
    
१०५३। बहुस्सुतो धम्मधरो कोसारक्खो महेसिनो,   
चक्खु सब्बस्स लोकस्स अन्धकारे तमोनुदो।   
    
१ ऽवासुपेतोऽतिपि पाऌइ।   
२ अतिक्कन्ते-[प्त्स्।],    
[ब्ज्त्] अभिक्तन्ते [स्होउल्द् लिकेल्य् बे] अभिक्कन्ते [हविन्ग् अ प्रिन्तिन्ग् एर्रोर् ओफ़् क् गोइन्ग् तो त्]  
३ सेक्खो-सीमु। १, २।   
    
[ब्ज्त् पगे २४०] [\x २४०।]       
१०५४। गतिमन्तो सतिमन्तो धितिमन्तो च यो इसि,   
सद्धम्मधारको थेरो आनन्दो रतनाकरो।   
    
१०५५। परिचिण्णो मया सत्था कतं बुद्धस्स सासनं,   
ओहितो गरुको भारो नत्थि दानि पुनब्भवोऽति।   
    
इत्थं सुदं आयस्मा आनन्दो थेरो गाथायो अभासित्थाऽति।   
    
आनन्दत्थेरगाथा।   
    
तस्सुद्दानं:   
फुस्सोपतिस्सो आनन्दो तयोऽतिंसेपकित्तिता१  
गाथायो तत्थ सङ्खाता सतं पञुच च उत्तरीऽति।   
    
तिंसतिनिपातो निट्ठितो।   
    
१ तयोऽतिमेव कित्तिता-सीमु। १, २। तयोऽतिमे पकित्तिता-[प्त्स्।]   
    
[ब्ज्त् पगे २४२] [\x २४२।]       
४०। चत्तालीसनिपातो।   
    
[प्त्स् पगे ०९४ [\क़् ९४।] ४०। १। १]  
१०५६। न गणेन पुरक्खतो चरे  
विमनो होति समाधि दुल्लभो,   
नाना जनसङ्गहो दुखो१  
इति दिस्वान गणं न रोचये।   
    
१०५७। न कुलानि उपब्बजे मुनि  
विमनो होति समाधि दुल्लभो,   
सो उस्सुक्को रसानुगिद्धो  
अत्थं रिञ्चति यो सुखावहो। २  
    
१०५८। पङ्कोति हि नं पवेदयुं३  
यायं वन्दनपूजना कुलेसु,   
सुखुमं सल्लं दुरुब्बहं४  
सक्कारो कापुरिसेन दुज्जहो।   
    
१०५९। सेनासनम्हा ओरुय्ह नगरं पिण्डाय पाविसिं,   
भुञ्जन्तं पुरिसं कुट्ठि सक्कच्चं तं उपट्ठहिं।   
    
१०६०। सो मे पक्केन हत्थेन आलोपं उपनामयि,   
आलोपं पक्खिपन्तस्स अङ्गुलीपेत्थ छिज्जथ।   
    
१०६१। कुड्डमूलं च निस्साय आलोपं तं अभुञ्जिसं,   
भुञ्जमाने व५ भुत्ते वा जेगुच्छं मे न विज्जति।   
    
१०६२। उत्तिट्ठपिण्डो आहारो पूतिमुत्तं च ओसधं,   
सेनासनं रुक्खमूलं पंसुकूलं च चीवरं,   
यस्सेते अभिसम्भूत्वा स वे चातुद्दिसो नरो।   
    
१०६३। यत्थ एके विहञ्ञन्ति आरुहन्ता सिलुच्चयं,   
तत्थ६ बुद्धस्स दायादो सम्पजानो पतिस्सतो,   
इद्धिबलेनुपत्थद्धो कस्सपो अभिरूहति।   
    
१०६४। पिण्डपातपटिक्कन्तो सेलमारुय्ह कस्सपो,   
झायति अनुपादानो पहीनभयभेरवो।   
    
१०६५। पिण्डपातपटिक्कन्तो सेलमारुय्ह कस्सपो,   
झायति अनुपादानो डय्हमानेसु निब्बुतो।   
    
१०६६। पिण्डपातपटिक्कन्तो सेलमारुय्ह कस्सपो,   
झायति अनुपादानो कतकिच्चो अनासवो।   
    
१ दुक्खो-स्या, [प्त्स्,] सीमु। १, २।   
२ सुखाधिवाहो-स्या।   
३ अवेदयुं-प।   
४ दुज्जहं-प।   
५ भूञ्जमाने च-[प्त्स्।]   
६ तस्स-सीमु। १, २।   
    
[ब्ज्त् पगे २४४] [\x २४४।]       
१०६७। करेरिमालावितता [प्त्स् पगे ०९५] [\क़् ९५।] भूमिभागा मनोरमा,   
कुञ्जराभिरुदा रम्मा ते सेला रमयन्ति मं।   
    
१०६८। नीलब्भवण्णा रुचिरा वारिसीता सुविन्धरा,   
इन्दगोपकसञ्छन्ना ते सेला रमयन्ति मं।   
    
१०६९। नीलब्भकूटसदिसा कूटागारवरूपमा,   
वारणाभिरुदा रम्मा ते सेला रमयन्ति मं।   
    
१०७०। अभिवुट्ठा रम्मतला नगा इसिहि सेविता,   
अब्भुन्नदिता सिखीहि ते सेला रमयन्ति मं।   
    
१०७१। अलं झायितुकामस्स पहितत्तस्स मे सतो,   
अलं मे अत्थकामस्स पहितत्तस्स भिक्खुनो।   
    
१०७२। अलं मे फासुकामस्स पहितत्तस्स भिक्खुनो,   
अलं मे योगकामस्स पहितत्तस्स तादिनो।   
१०७३। उम्मापुप्फेन१ समाना गगनावब्भछादिता,   
नानादिजगणाकिण्णा ते सेला रमयन्ति मं।   
    
१०७४। अनाकिण्णा गहट्ठेहि मिगसङ्घनिसेविता,   
नानादिजगणाकिण्णा ते सेला रमयन्ति मं।   
    
१०७५। अच्छोदिका पुथुसिला गेनङ्गुलमिगायुता,   
अम्बुसेवालसञ्छन्ना ते सेला रमयन्ति मं।   
    
१०७६। न पञ्चङ्गिकेन तुरियेन रति मे होति तादिसि,   
यथा एकग्गचित्तस्स सम्मा धम्मं विपस्सतो।   
    
१०७७। कम्मं बहुकं न कारये परिवज्जेय्य जनं न उय्यमे,   
उस्सुक्को सो रसानुगिद्धो अत्थं रिञ्चति यो सुखावहो।   
    
१०७८। कम्मं बहुकं न कारये परिवज्जेय्य अनत्तनेय्यमेत,   
किच्छति कायो किलमति दुक्खितो सो समथं न विन्दति।   
    
१०७९। ओट्ठप्पहतमत्तेन अत्तानम्पि त पस्सति,   
पत्थद्धगीवो चरति अहं सेय्योति मञ्ञति।   
    
१ उम्मापुप्फवसमाना-[प्त्स्।]   
    
[ब्ज्त् पगे २४६] [\x २४६।]       
१०८०। असेय्यो सेय्यसमानं बालो मञ्ञति अत्तानं,   
न तं विञ्ञू पसंसन्ति पत्थद्धमानसं नरं।   
    
१०८१। यो च सेय्योहमस्मीति नाहं सेय्योति वा पुन,   
हीनोहं१ सदिसो वाऽति विधासु न विकम्पति।   
    
१०८२। पञ्ञवन्तं [प्त्स् पगे ०९६] [\क़् ९६।] तथा तादिं२ सीलेसु सुसमाहितं,   
चेतोसमथमनुयुत्तं३ तं वे४ विञ्ञू पसंसरे।   
    
१०८३। यस्स सब्रह्मचारीसु गारवो नूपलब्भति,   
आरका होति सद्धम्मा नभसो पठवी५ यथा।   
    
१०८४। येसं च हिरि ओत्तप्पं सदा सम्मा उपट्ठितं,   
विरूऌहब्रह्मचरिया ते६ तेसं खीणा पुनब्भवा।   
    
१०८५। उद्धतो चपलो भिक्खु पंसुकूलेन पारुतो,   
कपीव सीहचम्मेन न सो तेनुपसोभति।   
    
१०८६। अनुद्धतो अचपलो निपको संवुतिन्द्रियो,   
लोभति पंसुकूलेन सीहोऽव गिरिगब्भरे।   
    
१०८७। एते सम्बहुला देवा इद्धिमन्तो यसस्सिनो,   
दसदेवसहस्सानि सब्बे ते ब्रह्मकायिका।   
    
१०८८। धम्मसेनापतिं वीरं७ महाझायिं समाहितं,   
सारिपुत्तं नमस्सन्ता तिट्ठन्ति पञ्जलीकता।   
    
१०८९। नमो ते पुरिसाजञ्ञ नमो ते पुरिसुत्तम,   
यस्स ते नाभिजानाम यऽम्पि निस्साय झायति।   
१०९०। अच्छेरं वत बुद्धानं गम्भीरो गोचरो सको,   
ये मयं नाभिजानाम वालवेधिसमागता।   
    
१०९१। तं तथा देवकायेहि पूजितं पूजनारहं,   
सारिपुत्तं तदा दिस्वा कप्पिनस्स सीतं अहु।   
    
१०९२। यावता बुद्धखेत्तम्हि ठपयित्वा महामुनिं,   
धुतगुणे विसिट्ठोहं सदिसो मे न विज्जति।   
    
१०९३। परिचिण्णो मया सत्था कतं बुद्धस्स सासनं,   
ओहितो गरुको भारो नत्थि दानि पुनब्भवो।   
    
१ हीनो तं-सीमु। १, २, प।   
२ तथावादिं-स्या, [प्त्स्।]   
३ चेतोसमथसंयुत्तं-[प्त्स्।]   
४ तं च-[प्त्स्।]   
५ पुथवी-मछसं, [प्त्स्,] पुथुवी-स्या।   
६ विरूऌहब्रह्मचरिया-[प्त्स्।]   
७ धीरं-[प्त्स्।]   
    
[ब्ज्त् पगे २४८] [\x २४८।]       
१०९४। न चीवरे न सयने भोजने नुपलिप्पति, १  
गोतमो अनप्पमेय्यो मुलालपुप्फं२ विमलऽंव,   
अम्बुना निक्खमनिन्नो३ तिभवाभिनिस्सटो। ४  
    
१०९५। सतिपट्ठनगीवो सो सद्धाहत्थो महामुनि,   
पञ्ञासीसो महाञाणी सदा चरति निब्बुतोऽति।   
    
इत्थं सुदं आयस्मा महाकस्सपो थेरो गाथायो अभासित्थाऽति।   
    
महाकस्सपत्थेरगाथा।   
    
तस्सुद्दानं:   
चत्तालीसनिपातम्हि महाकस्सपसव्हयो,   
एकोऽव थेरो गाथायो चत्तालीस दुवेऽपि चाऽति।   
    
चत्तालीसनिपातो निट्ठितो।   
    
१ नुपलिम्पति-प।   
२ मुऌआलिपुप्फं-[प्त्स्।]   
३ निक्खम्मनिन्नो-[प्त्स्।] निक्खम्मनिन्नोति-सीमु। १, २।   
४ भवाभिनिस्सटो-सीमु। १, २।   
    
[ब्ज्त् पगे २५०] [\x २५०।]       
५०। पञ्ञासनिपातो।   
    
[प्त्स् पगे ०९७] [\क़् ९७।]       
५०। १। १  
१०९६। कदा नुऽहं पब्बतकन्दरासु  
एकाकियो अद्दुतियो विहस्सं  
अनिच्चतो सब्बभवं विपस्सं  
तं मे इदं तं नु कदा भविस्सति।   
    
१०९७। कदा नुऽहं भिन्नपटन्धरो१ मुनि  
कासाववत्थो अममो निरासो२  
रागं च दोसं च तथेव मोहं  
हन्त्वा सुखी पवनगतो विहस्सं।   
    
१०९८। कदा अनिच्चं वधरोगनीऌअं३  
कायं इमं मच्चुजरायुपद्दुतं  
विपस्समानो वीतभयो विहस्सं  
एको वने तं नु कदा भविस्सति।   
    
१०९९। कदा नुऽहं भयजननिं दुखावहं४  
तण्हालता बहुविधानुवत्तनिं  
पञ्ञामयं तिखिणमसिं गहेत्वा  
छेत्वा वसे तम्पि कदा भविस्सति।   
    
११००। कदा नु पञ्ञामयमुग्गतेजं  
सत्थं इसीनं सहसादियित्वा५  
मारं ससेनं सहसा भञ्जिस्सं  
सीहासने तं नु कदा भविस्सति।   
    
११०१। कदा नुऽहं सब्भिसमागमेसु  
दिट्ठो भवे धम्मगरूहि तादिहि  
यथावदस्सीहि जितिन्द्रियेहि  
पधानियो तं नु कदा भविस्सति।   
    
११०२। कदा नु मं तन्दिखुदा पिपासा  
वातातपा कीटसिरिंसपा६ वा  
नबाधयिस्सन्ति७ न तं गिरिब्बजे  
अत्थत्थियं तं नु कदा भविस्सति।   
    
११०३। कदा [प्त्स् पगे ०९८] [\क़् ९८।] नु खो यं विदितं महेसिना  
चत्तारि सच्चानि सुदुद्दसानि  
समाहितत्तो सतिमा अगच्छं,   
पञ्ञाय तं तं नु कदा भविस्सति।   
    
११०४। कदा नु रूपे अमिते च सद्दे  
गन्धे रसे फुसितब्बे च धम्मे  
आदित्ततोहं समथेहि युत्तो  
पञ्ञाय दक्खं८ तदिदं कदा मे।   
    
११०५। कदा नुऽहं दुब्बचनेन वुत्तो  
ततो निमित्तं विमनो न हेस्सं  
अथो पसत्थोऽपि ततो निमित्तं  
तुट्ठो न हेस्सं तदिदं कदा मे।   
    
१ पटद्धरो-मछसं।   
२ निरासयो-[प्त्स्।]   
३ वधरोगनीऌअ-सीमु। १, २।   
४ दुक्खावहं-[प्त्स्।]   
५ अहमादियित्वा-स्या।   
६ कीटसरीसपा-सीमु। १, २, प।   
७ निबाधयिस्सन्ति-[प्त्स्।]   
८ दच्छं-सीमु। १, २, प।   
[ब्ज्त् पगे २५२] [\x २५२।]       
११०६। कदा नु कट्ठे च तिणे लता च  
खन्धे इमेहं अमिते च धम्मे  
अज्झत्तिकानेव च बाहिरानि च  
समं तुलेय्यं तदिदं कदा मे।   
    
११०७। कदा नु मं पावुसकालमेघो  
नवेन तोयेन सचीवरं वने  
इसिप्पयातम्हि पथे वजन्तं  
ओवस्सते तं नु कदा भविस्सति।   
    
११०८। कदा मयूरस्स सिखण्डिनो वने  
दिजस्स सुत्वा गिरिगब्भरे रुतं  
पच्चुट्ठहित्वा अमतस्स पत्तिया  
सञ्चिन्तिये तं नु कदा भविस्सति।   
    
११०९। कदा नु गङ्गं यमुनं सरस्सतिं  
पातालखित्तं वऌअवामुखं च१  
असज्जमानो पतरेय्यमिद्धिया  
विभीसनं२ तं नु कदा भविस्सति।   
    
१११०। कदा नु नागोऽव असङ्गचारी३  
पदालये कामगुणेसु छन्दं  
निब्बज्जयं सब्बसुभं निमित्तं  
झाने युतो तं नु कदा भविस्सति।   
    
११११। कदा [प्त्स् पगे ०९९] [\क़् ९९।] इणट्टोऽव दऌइद्दको निधिं  
आराधयित्वा धनिकेहि पीऌइतो  
तुट्ठो भविस्सं अधिगम्म सासनं  
महेसिनो तं नु कदा भविस्सति।   
    
१११२। बहूनि वस्सानि तयाम्हि याचितो  
आगारवासेन अलं नु ते इदं  
तं दानि मं पब्बजितं समानं  
किङ्कारणा चित्त तुवं न युञ्जसि।   
    
१११३। ननु अहं चित्त तयाम्हि याचितो  
गिरिब्बजे चित्रछदा विहङ्गमा  
महिन्दघोसत्थन्ताभिगज्जिनो  
ते तं रमिस्सन्ति४ वनम्हि झायिनं।   
    
१११४। कुलम्हि मित्ते च पिये च ञातके  
खिड्डारतिं कामगुणं च लोके  
सब्बं पहाय इममज्झपागतो५  
अथोऽपि त्वं चित्त न मय्ह तुस्ससि। ६  
    
१११५। ममेव एतं न हि त्वं परेसं  
सन्नाहकाले परिदेवितेन किं  
सब्बं इदं चलमिति पेक्खमानो  
अभिनिक्खमिं अमतपदं७ जिगीसं।   
    
१ बऌअवामुखञ्च-[प्त्स्,] प।   
२ विहिंसनं-[प्त्स्।]   
३ सङ्गामचारी-स्या, [प्त्स्।] अङ्गामचारी-प।   
४ रमेस्सन्ति-सीमु। १, २।   
५ इदमज्झपागतो-स्या, [प्त्स्।] इधमज्झपागनो-प।   
६ तुस्सति-सीमु। १, २, प।   
७ अमतं पदं-स्या, [प्त्स्,] प।   
    
[ब्ज्त् पगे २५४] [\x २५४।]       
१११६। सुयुत्तवादी१ द्विपदानमुत्तमो  
महाभिसक्को नरदम्मसारथि२  
चित्तं चलं मक्कटसन्निभं इति  
अवीतरागेन सुदुन्निवारयं।   
    
१११७। कामा हि चित्रा मधुरा मनोरमा  
अविद्दसु यत्थ सिता पुथुज्जना  
ते दुक्खमिच्छन्ति पुनब्भवेसिनो  
चित्तेन नीता निरये निराकता।   
    
१११८। मयूरकोञ्चाभिरुतम्हि कानने  
दीपीहि व्यग्घेहि पुरक्खतो वसं  
काये अपेक्खं जह मा विराधय३  
इतिस्सु मं चित्त पुरे नियुञ्जसि।   
    
१११९। भावेहि [प्त्स् पगे १००] [\क़् १००।] झानानि च इनिद्रियानि४  
बलानि बोज्झङ्गसमाधिभावना  
तिस्सो च विज्जा फुस बुद्धसासने  
इतिस्सु मं चित्त पुरे नियुञ्जसि।   
    
११२०। भावेहि मग्गं अमतस्स पत्तिया  
निय्यानिकं सब्बदुखक्खयोगधं  
अट्ठङ्गिकं सब्बकिलेससोधनं  
इतिस्सु मं चित्त पुरे नियुञ्जसि।   
    
११२१। दुक्खन्ति खन्धे पटिपस्स योनिसो  
यतो च दुक्खं समुदेति तं जह  
इधेव दुक्खस्स करोहि अन्तं  
इतिस्सु मं चित्त पुरे नियुञ्जसि।   
    
११२२। अनिच्चं दुक्खन्ति विपस्स योनिसो  
सुञ्ञं अनत्ताति अघं वधन्ति च  
मनोविचारे उपरुन्ध चेतसो  
इतिस्सु मं चित्त पुरे नियुञ्जसि।   
    
११२३। मुण्डो विरूपो अभिसापमागतो  
कपालहत्थोव कुलेसु भिक्खसु५  
युञ्जस्सु सत्थुवचने महेसिनो  
इतिस्सु मं चित्त पुरे नियुञ्जसि।   
    
११२४। सुसंवुतत्तो विसिखन्तरे६ चरं  
कुलेसु कामेसु असङ्गमानसो  
चन्दो यथा दोसिनपुण्णमासिया  
इतिस्सु मं चित्त पुरे नियुञ्जसि।   
    
११२५। आरञ्ञिको होहि७ च पिणडपातिको  
सोसानिको होहि७ च पंसुकूलिको  
नेसज्जिको होहि७ सदा धुते रतो  
इतिस्सु मं चित्त पुरे नियुञ्जसि।   
    
१ सुवुत्तवादी-स्या, [प्त्स्।]   
२ निरङ्कता-स्या, [प्त्स्।]   
३ विराये-[प्त्स्।]   
४ इन्द्रियानि च-[प्त्स्।]   
५ भिक्खुसु-सीमु, १, २।   
६ सिखन्तरं-स्या, [प्त्स्।]   
७ होति-स्या, [प्त्स्।]   
    
[ब्ज्त् पगे २५६] [\x २५६।]       
११२६। रोपेत्व१ रुक्खानि यथा फलेसी  
मूले तरुं छेत्तु तमेव इच्छसि  
तथूपमं चित्तमिदं२ करोसि  
यं मं अनिच्चम्हि चले नियुञ्जसि।   
    
११२७। अरूप दूरङ्गम एकचारि  
न ते करिस्सं वचनं इदानिहं  
दुक्खा हि कामा कटुका महब्भया  
निब्बानमेवाभिमनो चरिस्सं।   
    
११२८। नाहं अलक्ख्या अहिरिक्कताय३ वा  
न चित्तहेतू न च दूरकन्तना  
आजीवहेतू च अहं न निक्खमिं  
कतो च ते चित्त पटिस्सवो मया।   
    
११२९। अप्पिच्छता सप्पुरिसेहि वण्णिता  
मक्खप्पहानं वूपसमो दुखस्स४  
इतिस्सु [प्त्स् पगे १०१] [\क़् १०१।] मं चित्त तदा नियुञ्जसि  
इदाकि त्वं गच्छसि पुब्बचिण्णं।   
    
११३०। तण्हा अविज्जा५ च पियाप्पियञ्च६  
सुभानि रूपानि सुखा च वेदना  
मनापिया कामगुण च वन्ता  
वन्ते अहं आवमितुं७ न उस्सहे।   
    
११३१। सब्बत्थ ते चित्त वचो कतं मया  
बहूसु जातीसु न मेसि कोपितो  
अज्झत्तसम्भवो कतञ्ञुताय ते  
दुक्खे चिरं संसरितं तया कते।   
    
११३२। त्वञ्ञेव नो चित्त करोसि ब्राह्मणो  
त्वं खत्तियो८ राजदसी करोसि  
वेस्सा च सुद्दा च भवाम एकदा  
देवत्तनं वाऽपि तवेव वाहसा।   
    
११३३। तवेऽव हेतू असुरा भवामसे  
त्वम्मूलकं नेरयिका भवामसे  
अथो तिरच्छानगताऽपि एकदा  
पेतत्तनं वाऽपि तवेऽव वाहसा।   
    
११३४। ननु९ दुब्भिस्ससि मं पुनप्पुनं  
मुहुं मुहुं चारणीकऽंव दस्सयं१०  
उम्मत्तकेनेव मया पलोभसि  
किञ्चाऽपि ते चित्त विराधितं मया।   
    
११३५। इदं पुरे चित्तमचारि चारिकं  
येनिच्छकं यत्थकामं यथासुखं  
तदज्जहं निग्गहेस्सामि११ योनिसो  
हत्थिप्पभिन्नं१२ विय अङ्कुसग्गहो।   
    
१ रोपेत्वा-[प्त्स्।]   
२ चित्त इदं-[प्त्स्।]   
३ अहिरीकताय-[प्त्स्।]   
४ दुक्खस्स-[प्त्स्।]   
५ तण्हं अविज्जं-[प्त्स्।]   
६ पियापियं च-[प्त्स्।]   
७ आवसितुं-स्या। आगमितुं-[प्त्स्।]   
८ खत्तिया-[प्त्स्।]   
९ न नून-स्या, [प्त्स्।]   
१० वारु कंव दस्सहं-[प्त्स्।] वारणिकं व दुस्सहं-स्या।   
११ निग्गहिस्सामि-स्या।   
१२ हत्थिं पभिन्नं-स्या।   
    
[ब्ज्त् पगे २५८] [\x २५८।]       
११३६। सत्था च मे लोकमिमं अधिट्ठहि  
अनिच्चतो अद्धुवतो असारतो,   
पक्खन्द मं चित्त जिनस्स सासने  
तारेहि ओघा महता१ सुदुत्तरा।   
    
११३७। न ते इदं चित्त यथा पुराणकं  
नाहं अलं तुय्हवसे निवत्तितुं,   
महेसिनो पब्बजितोम्हि सासने  
न मादिसा होन्ति विनासधारिनो।   
    
११३८। नगा [प्त्स् पगे १०२] [\क़् १०२।] समुद्दा सरिता वसुन्धरा  
दिसा चतस्सो विदिसा अधो दिवा, २  
सब्बे अनिच्चा तिभवा उपद्दुता  
कुहिं गतो चित्त सुखं रमिस्ससि।   
    
११३९। धितिप्परं३ किं मम चित्त काहिसि  
न ते अलं चित्त वसानुवत्तको,   
न जातु भस्तं उभतोमुखं४ छुपे  
धिरत्थु पूरं नव सोतसन्दनिं। ५  
    
११४०। वराहएणेय्य विगाऌहसेविते  
पब्भारकूटे पकतेऽव सुन्दरे,   
नवम्बुना पावुससित्तकानने  
तहिं गुहागेहगतो रमिस्ससि।   
    
११४१। सुनीलगीवा सुसिखा सुपेखुणा  
सुचित्तपत्तच्छदना विहङ्गमा,   
सुवञ्जुघोसत्थनिताभिगज्जिनो  
ते तं रमिस्सन्ति६ वनम्हि झायिनं।   
११४२। वुट्ठम्हि देवे चतुरङ्गुले तिणे  
सम्पुप्फिते मेघनिभम्हि कानने,   
नगन्तरे विटपिसमो सयिस्सं  
तं मे मुदू हेहिति तूलसन्निभं।   
    
११४३। तथा तु कस्सामि७ यथाऽपि इस्सरो  
यं लब्भति तेनऽपि होतु मे अलं,   
न ताहं कस्सामि८ यथा अतन्दितो  
बिऌआरभस्तऽंव यथा सुमद्दितं।   
    
११४४। तथा तु कस्सामि यथाऽपि इस्सरो  
यं लब्भति तेनऽपि होतु मे अलं,   
विरियेन तं मय्ह वसानयिस्सं  
गजऽंव मत्तं कुसलङ्कुसग्गहो।   
    
१ महतो-स्या, [प्त्स्।]   
२ दिसा-स्या, [प्त्स्।]   
३ धी धी परं-[प्त्स्।]   
४ दुभतो-  
५ नव सोतसन्दनि-स्या, [प्त्स्।]   
६ रमेस्सन्ति-सीमु। १, २।   
७ करिस्सामि-स्या।   
८ तं तं करिस्सामि-स्या, [प्त्स्।]   
    
[ब्ज्त् पगे २६०] [\x २६०।]       
११४५। तया सुदन्तेन अवट्ठितेन१ हि  
हयेन योग्गाचरियोऽव उज्जुना,   
पहोमि मग्गं पटिपज्जितुं सिवं  
चित्तानुरक्खीहि सदा निसेवितं।   
    
११४६। आरम्मणे [प्त्स् पगे १०३] [\क़् १०३।] तं बलसा निबन्धिसं२  
नागऽंव थम्भम्हि दऌहाय रज्जुया,   
तं मे सुगुत्तं सतिया सुभावितं  
अनिस्सितं सब्बभवेसु हेहिसि।   
    
११४७। पञ्ञाय छेत्वा विपथानुसारिनं  
योगेन निग्गय्ह पथे निवेसिय,   
दिसुवा समुदयं विभवं च सम्भवं  
दायादको हेहिसि अग्गवादिनो।   
    
११४८। चतुब्बिपल्लासवसं अधिट्ठितं  
गामण्डलऽंव परिनेसि चित्त मं,   
नून३ सञ्ञोजनबन्धनच्छिदं  
संसेवसे कारुणिकं महामुनिं।   
    
११४९। मिगो यथा सेरि सुचित्तकानने  
रम्मं गिरिं पावुसअब्भमालिनिं, ४  
अनाकुले तत्थ नगे रमिस्सं५  
असंसयं चित्त पराभविस्ससि।   
११५०। ये तुयह छन्देन वसेन वत्तिनो  
नरा च नारी च अनुभेन्ति यं सुखं,   
अविद्दसू मारवसानुवत्तिनो  
भवाभनन्दी तव चित्त सावकाऽति। ६  
    
इत्थं सुदं आयस्मा तालपुटो थेरो गाथायो अभासित्थाऽति।   
    
तालपुटत्थेरगाथा।   
    
तस्सुद्दानं:   
पञ्ञासम्हि निपातम्हि एको तालपुटो सुचि  
गाथायो तत्थ पञ्ञास पुन पञ्च च उत्तरिन्ति।   
    
पञ्ञासनिपातो निट्ठितो।   
    
१ अवत्थीतेन-स्या।   
२ निबन्धिस्सं-स्या।   
३ ननु-स्या, [प्त्स्।]   
४ पाविसि अब्भमालिनिं-स्या, [प्त्स्।]   
५ रमिस्ससि-स्या, [प्त्स्।]   
६ सेवका-[प्त्स्।]   
    
[ब्ज्त् पगे २६२] [\x २६२।]       
६०। सट्ठिनिपातो।   
    
[प्त्स् पगे १०४ [\क़् १०४।] ६०। १। १]  
११५१। आरञ्ञका पिण्डपातिका उञ्छापत्तागते रता,   
दाऌएमु मच्चुनो सेनं अज्झत्तं सुसमाहिता।   
    
११५२। आरञ्ञका पिण्डपातिका उञ्छापत्तागते रता,   
धुनाम१ मच्चुनो सेनं नऌआगारऽंव कुञ्जरो।   
    
११५३। रुक्खमूलिका साततिका उञ्छापत्तागते रता,   
दाऌएमु मच्चुनो सेनं अज्झत्तं सुसमाहिता।   
    
११५४। रुक्खमूलिका साततिका उञ्छापत्तागते रता,   
धुनाम मच्चुनो सेनं नऌआगारऽंव कुञ्जरो।   
    
११५५। अट्ठिकङ्कालकुटिके२ मंसननहारुसिब्बिते, ३  
धिरत्थु पूरे दुग्गन्धे परगत्ते ममायसे,   
    
११५६। कूथभस्ते तचोनद्धे उरगण्ड४ पिसाचिनी,   
नव सोतानि ते काये यानि सन्दन्ति सब्बदा।   
    
११५७। तव सरीरं नवसोतं दुग्गन्धकरं परिबन्धं, ५  
भिक्खु परिवज्जयते तं मीऌहञ्च६ यथा सुचिकामो।   
    
११५८। एवं चे तं जनो जञ्ञा यथा जानामि तं अहं,   
आरका परिवज्जेय्य गूथट्ठानऽंव पावुसे।   
    
११५९। एवमेतं महावीर यथा समण भाससि,   
एत्थ चेके विसीदन्ति पङ्कम्हिऽव जरग्गवो।   
    
११६०। आकासम्हि हलिद्दिया यो मञ्ञे, रजेतवे,   
अञ्ञेन वाऽपि रङ्गेन विघातुदयमेव तं।   
    
११६१। तदाकाससमं चित्तं अज्झत्तं सुसमाहितं,   
मा पापचित्ते अहनि७ अग्गिखन्धऽंव पक्खिमा।   
    
१ धुनामु-स्या।   
२ अट्ठिकङ्खालकुटिके-सीमु। १, २।   
३ मंसनहारुप्पसिब्बिते-स्या, [प्त्स्।]   
४ उरगाण्डि-सीमु। १, २, प।   
५ दुग्गन्धकं परिवज्जेय्य-स्या। दुग्गन्धं करिपरिबन्धं-[प्त्स्।]   
६ मिऌहंव-[प्त्स्।]   
७ आहरि-[प्त्स्।] आहनि-प।   
    
[ब्ज्त् पगे २६४] [\x २६४।]       
    
११६२। पस्स चित्तकतं बिम्बं अरुकायं समुस्सितं,   
आतुरं बहुसङ्कप्पं यस्स नत्थि धुवं ठिति।   
    
११६३। पस्स चित्तकतं रूपं मणिना कुण्डलेन च,   
अट्ठिं तचेन ओनद्धं सह वत्थेहि सोभति।   
    
११६४। अलत्तककता पादा मुखं चुण्णकमक्खितं,   
अलं बालस्स मोहाय नो च पारगवेसिनो।   
    
११६५। अट्ठपादकता केसा नेत्ता अञ्जनमक्खिता,   
अलं बालस्स मोहाय नो च पारगवेसिनो।   
    
११६६। अञ्जनीव नवा चित्ता पूतिकायो अलङ्कतो,   
अलं बालस्स मोहाय नो च पारगवेसिनो।   
    
११६७। ओदहि मिगवो पासं नासदा वागुरं मिगो,   
भुत्वा निवापं गच्छाम कन्दकन्ते मिगबन्धके।   
    
११६८। छिन्नो पासो मिगवस्स नासदा वागुरं मिगो,   
भुत्वा निवापं गच्छाम सोचन्ते मिगलुद्दके।   
    
११६९। तदासि यं भिंसनकं तदासि लोमहंसनं,   
अनेकाकारसम्पन्ने सारिपुत्तम्हि निब्बुते।   
    
११७०। अनिच्चा [प्त्स् पगे १०५] [\क़् १०५।] वत सङ्खारा उप्पादवयधम्मिनो,   
उप्पज्जित्वा निरुज्झन्ति तेसं वूपसमो सुखो।   
    
११७१। सुखुमं ते पटिविज्झन्ति१ विलग्गं उसुना यथा,   
ये पञ्चक्खन्धे पस्सन्ति परतो नो च अत्ततो।   
    
११७२। ये च पस्सन्ति सङ्खारे परतो नो च अत्ततो,   
पच्चब्याधिंसु निपुणं वालग्गं उसुना यथा।   
    
११७३। सत्तिया विय ओमट्ठो डय्हमानोऽव मत्थके,   
कामरागप्पहानाय सतो भिक्खु परिब्बजे।   
    
११७४। सत्तिया विय ओमट्ठो डय्हमानोऽव मत्थके,   
भवरागप्पहानाय सतो भिक्खु परिब्बजे।   
    
११७५। चोदितो भावितत्तेन सरीरन्तिमधारिना,   
मिगारमातुपासादं पादङ्गुट्ठेन कम्पयिं।   
    
१ सुखुमम्पटिविज्झन्ति-[प्त्स्।]   
    
[ब्ज्त् पगे २६६] [\x २६६।]       
११७६। नयिदं सिथलमारब्भ नयिदं अप्पेन थामसा,   
निब्बानमधिगन्तब्बं सब्बगन्थपमोचनं।   
    
११७७। अयं च दहरो भिक्खु अयमुत्तमपोरिसो,   
धारेति१ अन्तिमं देहं छेत्वा२ मारं सवाहिनिं। ३  
    
११७८। विवरमनुपतन्ति विज्जुता वेहारस्स च पणडवस्स च,   
नगविवरगतोऽव४ झायति पुत्तो अप्पटिमस्स तादिनो।   
    
११७९। उपसन्तो उपरतो पन्तसेनासनो मुनि,   
दायादो बुद्धसेट्ठस्स ब्रह्मुना अभिवन्दितो।   
    
११८०। उपसन्तं उपरतं पन्तसेनासनं मुनिं,   
दायादं बुद्धसेट्ठस्स वन्द ब्राह्मण कस्सपं।   
    
११८१। यो च जातिसतं गच्छे सब्बा ब्राह्मणजातियो,   
सोत्थियो५ वेदसम्पन्नो मनुस्सेसु पुनस्सुनं।   
    
११८२। अज्झायकोऽपि चे अस्स तिण्णं वेदान पारगू,   
एतस्स वन्दनायेतं६ कलं नाग्घति सोऌअसिं।   
    
११८३। यो सो अट्ठविमोक्खानि पुरेभत्तं अफस्सयि, ७  
अनुलोमं पटिलोमं ततो पिण्डाय गच्छति।   
    
११८४। तादिसं भिक्खुं मा हनि मात्तानं खणि ब्राह्मण,   
अभिप्पसादेहि मनं अरहन्तम्हि तादिनो  
खिप्पं पञ्जलिको वन्द मा ते विजटि मत्थकं।   
    
११८५। नेसो८ पस्सति सद्धम्मं संसारेन पुरक्खतो,   
अधोगमं९ जिम्हपथं कुम्मग्गमनुधावति। १०  
    
११८६। किमीऽव मीऌहसल्लित्तो११ सङ्खरे अधिमुच्छितो,   
पगाऌहो लाभसक्कारे तुच्छो गच्छति पोठिलो। १२  
    
११८७। इमं च पस्स आयन्तं सारिपुत्तं सुदस्सनं,   
विमुत्तं उभतोभागे अज्झत्तं सुसमाहितं।   
    
११८८। विसल्लं [प्त्स् पगे १०६] [\क़् १०६।] खीणसंयोगं तेविज्जं मच्चुहायिनं,   
दक्खिणेय्यं मनुस्सानं पुञ्ञक्खेत्तं अनुत्तरं,   
    
१ धारेसि-सीमु। १, २।   
२ छेत्वा-सीमु। १, २।   
३ सवाहनं-सीमु। १, २।   
४ नगविवरगतो च-स्या, [प्त्स्।]   
५ सोत्तियो-सीमु। १, २।   
६ वन्दनायेकं-सीमु। १, २, स्या, [प्त्स्।]   
७ पुरेभत्तमपस्सयि-सीमु। १, २।   
८ न सो-[प्त्स्।]   
९ अचङ्कमं-स्या, [प्त्स्।]   
१० कुमग्गमनुधावति-[प्त्स्।]   
११ मीऌहपलित्तो-स्या।   
१२ पोट्ठिलो-[प्त्स्।]   
    
[ब्ज्त् पगे २६८] [\x २६८।]       
११८९। एते सम्बहुला देवा इद्धमन्तो यसस्सिनो  
दसदेवसहस्सानि सब्बे ब्रह्मपुरोहिता  
मोग्गल्लानं नमस्सन्ता तिट्ठन्ति पञ्जलीकता।   
    
११९०। नमो ते पुरिसाजञ्ञ नमो ते पुरिसुत्तम  
यस्स ते आसवा खीणा दक्खिणेय्योऽसि मारिस।   
    
११९१। पूजितो नरदेवेन उप्पन्नो मरणाभिभू  
पुण्डरीकऽंव तोयेन सङ्खारेनोपलिप्पति, १  
    
११९२। यस्स मुहुत्तेन२ सहस्सधा लोको संविदितो सब्रह्मकप्पो वसि  
इद्धिगुणे चुतूपपाते काले पस्सति देवता स भिक्खु।   
    
११९३। सारिपुत्तोऽव पञ्ञाय सीलेन उपसमेन च  
योऽपि पारङ्गतो भिक्खु एताऽवपरमो सिया।   
    
११९४। कोटिसतसहस्सस्स अत्तभावं खणेन निम्मिने३  
अहं विकुब्बनासु कुसलो वसीभूतोम्हि इद्धिया।   
    
११९५। समाधिविज्जावसिपारमिं गतो। ४  
मोग्गल्लानगोत्तो असितस्स सासने  
धीरो नमुच्छिन्दि समाहितिन्द्रियो  
नागो यथा पूतिलतऽंव बन्धनं।   
    
११९६। परिचिण्णो मया सत्था कतं बुद्धस्स सासनं  
ओहितो गरुको भारो भवनेत्ति समूहता।   
    
११९७। यस्सत्थाय पब्बजितो अगारस्मानगारियं  
सो मे अत्थो अनुप्पत्तो सब्बसंयोजनक्खयो।   
    
११९८। कीदिसो निरयो आसि यत्थ दुस्सी अपच्चथ  
विधुरं सावकमासज्ज ककुसन्धं च ब्राह्मणं।   
    
११९९। सतं आसि अयोसङ्कू सब्बे पच्चत्तवेदना  
ईदिसो निरयो आसि यत्थ दुस्सी अपच्चथ  
विधुरं सावकमासज्ज ककुसन्धं च ब्राह्मणं।   
    
१ सङ्खारेनुपलिप्पति-सीमु। १, २।   
२ मुहुत्ते-[प्त्स्।]   
३ निम्मिणे-सीमु। १, २।   
४ वसीपारमीगतो-[प्त्स्।]   
    
[ब्ज्त् पगे २७०] [\x २७०।]       
। ४ १२००। यो एतमभिजानाति भिक्खु बुद्धस्स सावको  
। ४ तादिसं भिक्खुमासज्ज कण्ह दुक्खं निगच्छसि।   
    
१२०१। मज्झेसरस्स१ [प्त्स् पगे १०७] [\क़् १०७।] तिट्ठन्ति विमाना कप्पट्ठायिनो२  
वेफरियवण्णा रुचिरा अच्चिमन्तो पभस्सरा  
अच्छरा तत्थ नच्चन्ति पुथु नानत्तवण्णियो।   
    
१२०२। यो एतमभिजानाति भिक्खु बुद्धस्स सावको  
तादिसं भिक्खुमासज्ज कण्ह दुक्खं निगच्छसि।   
    
१२०३। यो वे बुद्धेन चोदितो भिक्खुसङ्घस्स पेक्खतो  
मिगारमातुपासादं पादङ्गुट्ठेन कम्पिसं। ३  
    
१२०४। यो एतमभिजानाति भिक्खु बुद्धस्स सावको  
तादिसं भिक्खुमासज्ज कण्ह दुक्खं निगच्छसि।   
    
१२०५। यो वेजयन्त पासादं पादङ्गुट्ठेन कम्पयि  
इद्धि बलेनुपत्थद्धो संवेजेसि च देवता।   
    
१२०६। यो एतमभिजानाति भिक्खु बुद्धस्स सावको  
तादिसं भिक्खुमासज्ज कण्ह दुक्खं निगच्छसि।   
१२०७। यो वेजयन्तपासादे सक्कं सो परिपुच्छति  
अपि आवुसो जानासि तण्हक्खयविमुत्तियो  
तस्स सक्को वियाकासि पञ्हं पुट्ठो यथातथं।   
    
१२०८। यो एतमभिजानाति भिक्खु बुद्धस्स सावको  
तादिसं भिक्खुमासज्ज कण्ह दुक्खं निगच्छसि।   
    
१२०९। यो ब्रह्मानं परिपुच्छति सुधम्मायं ठितो४ सभं  
अज्जाऽपि त्यावुसो सा दिट्ठि या ते दिट्ठि पुरे अहु  
पस्ससि वीतिवत्तन्तं ब्रह्मलोके पभस्सरं।   
    
१२१०। तस्स ब्रह्मा वियाकासि पञ्हं पुट्ठो यथातथं  
न मे मारिस सादिट्ठि या मे दिट्ठि पुरे अहु।   
    
१२११। पस्सामि वीतिवत्तन्तं ब्रहुमलोके पभस्सरं  
सोऽहं अज्ज कतं वज्जं अहं निच्चोम्हि सस्सतो।   
    
१२१२। यो एतमभिजानाति भिक्खु बुद्धस्स सावको  
तादिसं भिक्खुमासज्ज कण्ह दुक्खं निगच्छसि।   
    
१२१३। । यो महानेरुनो कूटं विमोक्खेन अफस्ससि  
वनं पुब्बविदेहानं ये च भूमिसया नरा।   
    
१ मज्झेसागरस्मिं-स्या, [प्त्स्।]   
२ कप्पठायिने-सीमु। १, २।   
३ कम्पयिं-सीमु। १, २।   
४ अभितो-[प्त्स्।]   
    
[ब्ज्त् पगे २७२] [\x २७२।]       
१२१४। यो एतम्भिजानाति भिक्खु बुद्धस्स सावको  
तादिसं भिक्खुमासज्ज कण्ह दुक्खं निगच्छसि।   
    
१२१५। न वे अग्गि चेतयति अहं बालं डहामीति,   
बालोऽव१ जलितं अग्गिं आसज्जन पदय्हति।   
    
१२१६। एवमेव तुवं मार आसज्जन३ तथागतं  
सयं दहिस्ससि अत्तानं बालो अग्गिऽंव सम्फुसं।   
    
१२१७। अपुञ्ञं पसवी मापो आसज्जन तथागतं  
किन्नु हञ्ञसि पानिम न मे पापं विपच्चति।   
    
१२१८। करतो ते चीयते४ पापं चिररत्ताय अन्तकक  
मार निब्बिन्द बुद्धम्हा आसं माकासि भिक्खुसु।   
    
१२१९। इति [प्त्स् पगे १०८] [\क़् १०८।] मारं अतज्जेसि भिक्खु भेसकलावने  
ततो सो दुम्मनो यक्खो तत्थेवन्तरधायथाऽति। ५  
    
इत्थं सुदं आयस्मा महामोग्गल्लानो थेरो गाथायो अभासित्थाऽति।   
    
महा मोग्गल्लानत्थेरगाथा।   
    
तस्सुद्दानं:   
सट्ठिकम्हि निपातम्हि मोग्गल्लानो महिद्धिको  
एकोऽव थेरो गाथायो२ अट्ठसट्ठि भवन्ति ताऽति।   
    
सट्ठिनिपातो निट्ठितो।   
    
१ बालो च-स्य, [प्त्स्।]   
२ पडय्हति-प।   
३ असज्जानं-[प्त्स्।]   
४ मिय्यते-सीमु। १, २, स्या, [प्त्स्।]   
५ तत्थेवन्तरधायतीति-[प्त्स्।]   
[ब्ज्त् पगे २७४] [\x २७४।]       
७०। महा निपातो।   
    
[प्त्स् पगे १०९ [\क़् १०९।] ७०। १। १]  
१२२०। निक्खन्तं वत मं सन्तं अगारस्मानगारियं१  
वितक्का उपधावन्ति पगब्भा कण्ह तो इमे।   
    
१२२१। उग्गपुत्ता महिस्सासा सिक्खिता दऌहधम्मिनो२  
समन्ता परिकिमेय्युं सहस्सं अपलायिनं।   
    
१२२२। सचेऽपि एत्तका भिय्यो आगमिस्सन्ति इत्थियो  
नेव मं ब्याधयिस्सन्ति धम्मे सम्हि पतिट्ठितं। ३  
    
१२२३। सक्खीहि मे सुतं एतं४ बुद्धस्सादिच्चबन्धुनो  
निब्बानगमनं मग्गं तत्थ मे निरतो मनो।   
    
१२२४। एवं चे मं५ विहरन्तं पापिम उपगच्छसि  
तथा मच्चु करिस्सामि न मे मग्गम्पि दक्खसि। ६  
    
१२२५। अरतिं रतिं च पहाय सब्बसो गेहेसितं च वितक्कं  
वनथं न करेय्य कुहिञ्चि निब्बनथो७ अवनथो स भिक्खु। ८  
    
१२२६। यमिध पठविं च वेहासं रूपगतं जगतोगधं किञ्चि  
परिजीयति सब्बमनिच्चं एवं समेच्च चरन्ति मुतत्ता। ९  
    
१२२७। उपधीसु जना गधितासे दिट्ठे सुते१० पटिघे च मुते च  
एत्थ विनोदय छन्दमनेजो यो हेत्थ न लिप्पति मुनि तमाहु।   
    
१२२८। अट्ठ सट्ठिसिता सवितक्का पुथुज्जनतायं११ सधम्मा निविट्ठा  
न च वग्गगतस्स१२ कुहिञ्चि नो पन दुट्ठुल्लगाही१३ स भिक्खु।   
    
१ अगारस्मा अनगारियं-[प्त्स्।]   
२  
३ स्वम्हि पतिट्ठितो-[प्त्स्।]   
४ सकिम्भि-स्या, [प्त्स्।]   
५ एवमेवं-[प्त्स्।]   
६ मग्गं उदिक्खसि-स्या, [प्त्स्।]   
७ निब्बनथा-[प्त्स्।]   
८ स हि भिक्खु-[प्त्स्।]   
९ मुत्तन्ता-स्या, [प्त्स्।]   
१० दिट्ठसुते-[प्त्स्।]   
११ पुथुज्जनकाय-[प्त्स्।]   
१२ वग्गगतिस्स-स्या, [प्त्स्।]   
१३ दुट्ठुल्लाभाणि-स्या। पदुल्लगाही-[प्त्स्।]   
    
[ब्ज्त् पगे २७६] [\x २७६।]       
१२२९। दब्बो [प्त्स् पगे ११०] [\क़् ११०।] चिररत्तसमाहितो१ अकुहको निपको अपिहालु,   
सन्तं पदं अज्झगमा मुनि पटिच्च परिनिब्बुतो कङ्खति कालं।   
    
१२३०। मानं पजहस्सु गोतम मनपथं च जहस्सु असेसं  
मानपथम्हि२ स मुच्छितो विप्पटिसारी हुवा चिररत्तं।   
    
१२३१। मक्खेन मक्खिता पजा मानहता निरयं पपतन्ति३  
सोचन्ति जना चिररत्तं मानहता निरयं उपपन्ना।   
    
१२३२। न हि सोचति भिक्खु कदाचि मग्गजिनो सम्मा पटिपन्नो  
कित्तिं च सुखं चानुभोति धम्मदसोऽति तमाहु तथत्तं।   
    
१२३३। तस्मा अखिलो पधानवा४ नीवरणानि पहाय विसुद्धो  
मानं च पहाय असेसं विज्जायन्तकरो समितावी।   
    
१२३४। कामरागेन डय्हामि चित्तं मे परिडय्हति  
साधु निब्बापनं ब्रूहि अनुकम्पाय गोतम।   
    
१२३५। सञ्ञाय विपरियेसा चित्तं तेपरिडय्हति  
निमित्तं परिवज्जेहि सुभं रागूपसंहितं।   
    
१२३६। सङ्खारे परतो पस्स दुक्खतो मा च अत्ततो  
निब्बापेहि महारागं मा डयिहित्थो पुनप्पुनं। *  
    
१२३७। असुभाय चित्तं भावेहि एकग्गं सुसमाहितं  
सति कायगतात्यत्थु निब्बिदाबहुलो भव।   
    
१२३८। अनिमित्तञ्च भावेहि मानानुसयमुज्जह  
ततो मानाभिसमया उपसन्तो चरिस्ससि।   
    
१२३९। तमेव वाचं भासेय्य यायत्तानं न तापये  
परे च न विहिंसेय्य सा वे वाचा सुभासिता।   
    
१२४०। पियवाचमेव भसेय्य या वाचा पटिनन्दिता  
यं अनादाय पापानि परेसं भसते पियं।   
    
१२४१। सच्चं वे अमता वाचा एस धम्मो सनन्तनो  
सच्चे अत्थे च षम्मे च आहु सत्तो पतिट्ठिता।   
    
१२४२। यं बुद्धो भासति वाचं खेमं निब्बानपत्तिया  
दुक्खस्सन्तकिरियाय सा वे वाचानमुत्तमा।   
    
१ चिररत्तं समाहितो-स्या, [प्त्स्।]   
२ मानपथस्मिं-स्या।   
३ पतन्ति-स्या, [प्त्स्।]   
४ इधममानवा-स्या, [प्त्स्।]   
* [प्त्स्] पोत्थके नत्थि।   
    
[ब्ज्त् पगे २७८] [\x २७८।]       
१२४३। गम्भीरपञ्ञो मेधावी मग्गामग्गस्स कोविदो  
सारिपुत्तो महापञ्ञो धम्मं देसेति भिक्खुनं।   
    
१२४४। सङ्खित्तेनऽपि देसेति वित्थारेनऽपि भासति  
सालिकायिव१ निग्घोसो पटिभानं उदीरयी। २  
    
१२४५। तस्स [प्त्स् पगे १११] [\क़् १११।] तं देसयन्तस्स सुणन्ति३ मधुरं गिरं  
सरेन रजनीयेन सवनीयेन वग्गुना,   
उदग्गचित्ता मुदिता सोतं ओधेन्ति भिक्खवो।   
    
१२४६। अज्ज पण्णरसे विसुद्धिया भिक्खू पञ्चसता समागता  
संयोजनबन्धनच्छिदा अनीघा खीणपुनब्भवा इसी।   
    
१२४७। चक्कवत्ती यथा राजा अमच्चपरिवारितो  
समन्ता अनुपरियेति सागरन्तं महिं इमं।   
    
१२४८। एवं विजितसङ्गामं सत्थवाहं अनुत्तरं  
सावका पयिरुपासन्ति तेविज्जा मच्चुहायिनो।   
    
१२४९। सब्बे भगवतो पुत्ता पलासेत्थ४ न विज्जति  
तण्हासल्लस्स हन्तारं वन्दे आदिच्चबन्धुनं।   
    
१२५०। परोसहस्सं भिक्खूनं सुगतं पयिरुपासति  
देसेन्तं विरजं धम्मं निब्बानं अकुतोभयं।   
    
१२५१। सुणन्ति धम्मं विमलं५ सम्मासम्बुद्धदेसितं  
सोभति वत सम्बुद्धो भिक्खुसङ्घपुरक्खतो।   
    
१२५२। नागनामोसि भगवा इसीनं इसिसत्तमो,   
महामेघोव हुत्वान सावके अभिवस्सति। ६  
    
१२५३। दिवाविहारा निक्खम्म सत्थुस्सनकम्यता  
सावको ते महावीर पादे वन्दति वङ्गिसो।   
    
१२५४। उम्मग्गपथं मारस्स अभिभुय्य चरति पभिज्ज खिलानि  
तं पस्सथ पन्धनपमुञ्चकरं असितऽंव भागसो पटिभज्ज। ७  
    
१२५५। ओघस्स हि नित्थरणत्थं अनेकविहितं मग्गं अक्खासि  
तस्मिञ्च अमते अक्खाते धम्मदसा ठिता असंहीरा।   
    
१२५६। पज्जोतकरो अतिविज्झ धम्मं८ सब्बट्ठितीनं अतिक्कममद्दा९  
ञत्वा च सच्छिकत्वा च अग्गं सो देसयि दसद्धानं।   
    
१ सालिकायेव-स्या, [प्त्स्।]   
२ उदीय्यति-स्या, [प्त्स्।]   
३ सुणन्ता-[प्त्स्।]   
४ पलापो एत्थ-[प्त्स्।]   
५ विपुलं-स्या, [प्त्स्।]   
६ अभिवस्ससि-[प्त्स्।]   
७ पविभज्जातिपिपाठो-  
८ अतिविज्झ-[प्त्स्।]   
९ अतिक्कममद्द-सीमु। १, २।   
    
[ब्ज्त् पगे २८०] [\x २८०।]       
१२५७। एवं सुदेसिते धम्मे  
को पमादो विजानतं धम्मं  
तस्मा हि तस्स भगवतो सासने  
अप्पमत्तो सदा नमस्समनुसिक्खे।   
    
१२५८। बुद्धानुबुद्धो यो थेरो कोण्डञ्ञो तिब्बनिक्खमो१  
लाशी सुखविहारानं विवेकानं अभिण्हसो।   
    
१२५९। यं [प्त्स् पगे ११२] [\क़् ११२।] सावकेन पत्तब्बं सत्थुसासनकारिना  
सब्बस्स तं अनुप्पत्तं अप्पमत्तस्स सिक्खतो। २  
    
१२६०। महानुभावो तेविज्जो चेतोपरियकोविदो  
कोण्डञ्ञो बुद्धदायादो पादे वन्दति सत्थुनो।   
    
१२६१। नगस्स३ पस्से आसीनं मुनिं दुक्खस्स पारगुं  
सावका पयिरुपासन्ति तेविज्जा मच्चुहायिनो।   
    
१२६२। चेतसा अनुपरियेति मोग्गल्लानो महिद्धिको  
चित्तं नेसं समन्वेसं विप्पमुत्तं निरूपधिं।   
    
१२६३। एवं सब्बङ्गसम्पन्नं मुनिं दुक्खस्स पारगुं  
अनेकाकारसम्पन्नं पयिरुपासन्ति गोतमं।   
    
१२६४। चन्दो यथा विगतवलाहके नभे  
विरोचति वीतमलोऽव भानुमा  
एवऽम्पि अङ्गीरस त्वं महामुनि  
अतिरोचसि यससा सब्बलोकं।   
    
१२६५। काव्येमत्ता विचरिम्ह पुब्बे गामा गामं पुरा पुरं  
अथद्दसाम४ सम्बुद्धं सब्बधम्मान पारगुं।   
    
१२६६। सो मे धम्ममदेसेसि मुनि दुक्खस्स पारगू  
धम्मं सुत्वा पसीदिम्ह अद्धा५ नो उदपज्जथ।   
    
१२६७। तस्साहं वचनं सुत्वा खन्धे आयतनानि च  
धातुयो च विदित्वान पब्बजिं अनगारियं।   
१२६८। बहुन्नं६ वत अत्थाय उप्पज्जन्ति तथागता  
इत्थीनं पुरिसानं च ये ते सासनकारका।   
    
१२६९। तेसं खो वत अत्थाय बोधिमज्झगमा मुनि  
भिक्खूनं भिक्खुनीनं च ये नियामगतद्दसा। ७  
    
१ तिब्बतिक्कमो-सीमु। १, २, प।   
२ भिक्खुनो-मछसं।   
३ नागस्स-स्या, [प्त्स्।]   
४ अथद्दसामि-स्य। [प्त्स्।]   
५ सद्धा-[प्त्स्।]   
६ बहुनं-सब्बत्थ।   
७ नियामगतं दसा-स्या, [प्त्स्।]   
    
[ब्ज्त् पगे २८२] [\x २८२।]       
१२७०। सुदेसिता चक्खुमता बुद्धेनादिच्चबन्धुना  
चत्तारि अरियसच्चानि अनुकम्पाय पाणिनं।   
    
१२७१। दुक्खं दुक्खसमुप्पादं दुक्खस्स च अतिक्कमं  
अरियं चट्ठङ्गिकं१ मग्गं दुक्खूपसमगामिनं।   
    
१२७२। एवमेते तथा वुत्ता दिट्ठा मे ते यथा तथा  
सदत्थो मे अनुप्पत्तो कतं बुद्धस्स सासनं।   
    
१२७३। स्वागतं वत मे आसि मम बुद्धस्स सन्तिके  
संविभत्तेसु२ धम्मेसु यं सेट्ठं तदुपागमिं।   
    
१२७४। अभिञ्ञापारमिप्पत्तो सोतधातु विसोधिता३  
तेविज्जो इद्धिपत्तोम्हि चेतोपरियकोविदो।   
    
१२७५। पुच्छामि [प्त्स् पगे ११३] [\क़् ११३।] सत्थारमनोमपञ्ञं  
दिट्ठोऽव धम्मे यो विचिकिच्छानं छेत्वा  
अग्गाऌअवे कालमकासि भिक्खु  
ञातो यसस्सी अभिनिब्बुतत्तो।   
    
१२७६। निग्रोधकप्पो इति तस्स नामं,   
तया कतं भगवा ब्राह्मणस्स  
सोऽहं४ नमस्सं अचरिं मुत्त्यपेखो५  
आरद्धविरियो दऌहधम्मदस्सी।   
    
१२७७। तं सावकं सक्क मयऽम्पि सब्बे  
अञ्ञातुमिच्छाम समन्तचक्खु  
समवट्ठिता६ नो सवनाय सोता७  
तुवं नो९ सत्था त्वमनुत्तरोसि।   
    
१२७८। छिन्द नो१० विचिकिच्छं ब्रूहि मेतं  
परिनिब्बुतं वेदय भूरिपञ्ञ  
मज्झेऽव नो भास समन्तचक्खु  
सत्तोऽव देवान सहस्सनेत्तो।   
    
१२७९। ये केचि गन्था११ इध मोहमग्गा  
अञ्ञाणपक्खा विचिकिच्छठाना१२  
तथागतं पत्वा न ते भवन्ति  
चक्खुं हि एतं परमं नरानं।   
    
१२८०। नो चे हि जातु पुरिसो किलेसे  
वातो यथा अब्भघनं विहाने१३  
तमोवस्स निवुतो१४ सब्बलोको  
जोतिमन्तोऽपि न पभासेय्युं। १५  
    
१ अरियट्ठङ्गिकं-[प्त्स्।]   
२ सविभत्तेसु-सीमु। १, २, प।   
३ विसोधितो-स्या, [प्त्स्।]   
४ सो तं-[प्त्स्।]   
५ मुत्त्यपेक्खो-स्या।   
६ समवुट्ठिता-स्या।   
७ हेतुं-सीमु, प।   
८ सोतं-[प्त्स्।]   
९ नु-स्या, [प्त्स्।]   
१० छिन्देऽव-स्या, [प्त्स्।]   
११ गन्धो-स्या, [प्त्स्।]   
१२ विचिकिच्छट्ठाना-[प्त्स्।]   
१३ विहने-सीमु। १, २।   
१४ निब्बुतो-स्या, [प्त्स्।]   
१५ नप्पभासेय्युं-सीमु। १, २।   
    
[ब्ज्त् पगे २८४] [\x २८४।]       
१२८१। धीरा च पज्जोतकरा भवन्ति  
तं तं अहं वीर१ तथेव मञ्ञे  
विपस्सिनं जानमुपागमिम्हा  
परिसासु२ नो आविकरोहि कप्पं।   
    
१२८२। खिप्पं गिरं एरय वग्गु वग्गुं  
हंसोऽव पग्गय्ह सनिकं निकूज  
बन्दुस्सरेन [प्त्स् पगे ११४] [\क़् ११४।] सुविकप्पितेन  
सब्बेऽ ते उज्जुगता सुणोम।   
    
१२८३। पहीनजातिमरणं असेसं  
निग्गय्ह धोनं३ पटिवेदियामि४  
न कामकारो हि५ पुथुज्जनानं  
सङ्खेय्यकारोऽव तथागतानं।   
    
१२८४। सम्पन्नवेय्याकरणं तवेदं  
समुज्जुपञ्ञस्स६ समुग्गहीतं  
अयमञ्जलि पच्छिमो सुप्पणामितो  
मा मोहयी जानमनोमपञ्ञ।   
    
१२८५। परोवरं७ अरियधम्मं विदित्वा  
मा मोहयी जानमनोमवीर८  
वारिं यथा घम्मनि घम्मतत्तो  
वाचाभिकङ्खामि सुतं पवस्स। ९  
    
१२८६। यसत्थिकं१० ब्रह्मचरियं अचारि  
कप्पायनो कच्चि सतं अमोघं  
निब्बायि सो आदु सौपदिसेसो११  
यथा विमुत्तो अहु तं सुणोम।   
१२८७। अच्छेच्छि तण्हं इध नामरूपे(इति भगवा)  
तण्हाय सोतं दीघरत्तानुसयितं  
अतारि जातिं मरणं१२ असेसं  
इच्चब्रवी भगवा पञ्चसेट्ठो।   
    
१२८८। एस सुत्वा पसीदामि वचो ते इसिसत्तम  
अमोघं किर मे पुट्ठं न मं वञ्चेसि ब्राह्मणो।   
    
१२८९। यथावादी तथाकारी अहु बुद्धस्स सावको  
अच्छेच्छि वच्चुनो जालं ततं मायाविनो दऌहं।   
    
१ धीर-स्या, [प्त्स्।]   
२ परिसाय-स्या, [प्त्स्।]   
३ धोतं-सीमु। १, २, प।   
४ वदेस्सामि-[प्त्स्।]   
५ होति-सीमु। १, २, प।   
६ समुज्जपञ्ञस्स-स्या, [प्त्स्।]   
७ परोपरं-सीमु। १, प।   
८ जानमनोमविरिय-[प्त्स्।]   
९ सुतस्सवस्सातिपि पाऌइ  
१० यदत्थियं-[प्त्स्।]   
११ निब्बायि सो अनुपादिसेसा-सीमु। १, २। निब्बायि सो अनुपादिसेसो-मछसं।   
१२ जातिमरणं-[प्त्स्।]   
    
[ब्ज्त् पगे २८६] [\x २८६।]       
१२९०। अद्दस भगवा आदिं उपादानस्स कप्पियो  
अच्चगा [प्त्स् पगे ११५] [\क़् ११५।] वत कप्पानो१ मच्चुधेय्यं सुदुत्तरं।   
    
१२९१। तं देवदेवं वन्दामि पुत्तं ते द्विपदुत्तम  
अनुजातं महावीरं नागं नागस्स ओरसऽन्ति।   
    
इत्थं सुदं आयस्मा वङ्गीसो थेरो गाथायो अभासित्थाऽति।   
    
वङ्गीसत्थेरगाथा।   
    
तस्सुद्दानं:   
सहस्सं होन्ति ता गाथा तीणि सट्ठि सतानि च  
थेरा च द्वे सता सट्ठि चत्तारो च पकासिता।   
सीहनादं नदित्वान बुद्धपुत्ता अनासवा  
खेमन्तं पापुणित्वान अग्गिक्खन्धाऽव निब्बुताऽति।   
    
थेरगाथापाऌइ निट्ठिता।   
    
१ कप्पायतो-स्या। 

