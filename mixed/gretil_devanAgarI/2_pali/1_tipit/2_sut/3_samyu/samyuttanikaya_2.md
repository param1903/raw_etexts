+++
title = "Samyuttanikaya 2"

+++


## Intro
  
  
  
  
Samyuttanikaya 2  
  
  
  
  
Samyuttanikaya 2  
  
Input by the Sri Lanka Tripitaka Project  
  
  
[PTS Vol S - 4] [\z S /] [\f IV /]      
[PTS Page 001] [\q   1/]       
[BJT Vol S - 4] [\z S /] [\w IV /]      
[BJT Page 002] [\x   2/]       
Suttantapiṭake  
Saṃyuttanikāyo  
Catutthobhāgo  
Saḷāyatanasaṃyuttaṃ  
1. Aniccavaggo  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मासम्बुद्धस्स।   
१। १। १  
अज्झत्तानिच्चसुत्तं   
१। एवं मे सुतं, एकं समयं भगवा सावत्थीयं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि "भिक्खवो" ति। "भदन्ते" ति ते भिक्खू  
भगवतो पच्चस्सोसुं। भगवा एतदवोच:  
    
चक्खुं भिक्खवे अनिच्चं, यदनिच्चं तं दुक्खं, यं दुक्खं तदनत्ता, यदनत्ता  
तं नेतं मम, नेसोऽहमस्मि, न मेऽसो अत्ता, ति एवमेतं यथाभूतं सम्मप्पञ्ञाय  
दट्ठब्बं।   
    
सोतं अनिच्चं, यदनिच्चं तं दुक्खं, यं दुक्खं तदनत्ता यदनत्ता तं नेतं मम,  
नेसोऽहमस्मि, न मे सो अत्ताऽति एवमेतं यथाभूतं सम्मप्पञ्ञाय दट्ठब्बं।   
    
घानं अनिच्चं, यदनिच्चं तं दुक्खं, यं दुक्खं तदनत्ता, यदनत्ता तं नेतं  
मम, ने सोऽहमस्मि, न मे सो अत्ताऽति एवमेतं यथाभूतं सम्मप्पञ्ञाय दट्ठब्बं।   
    
[ब्ज्त् पगे ००४] [\x ४।]       
    
जिव्हा अनिच्चा, यदनिच्चं तं दुक्खं, यं दुक्खं तदनत्ता, यदनत्ता तं नेतं मम,  
नेसोऽहमस्मि, न मे सो अत्ताऽ ति एवमेतं यथाभूतं सम्मप्पञ्ञाय दट्ठब्बं।   
    
कायो अनिच्चो, यदनिच्चं तं दुक्खं, यं दुक्खं तदनत्ता, यदनत्ता तं नेतं मम,  
नेसोऽहमस्मि, न मे सो अत्ताऽ ति एवमेतं यथाभूतं सम्मप्पञ्ञाय दट्ठब्बं।   
    
मनो अनिच्चो, यदनिच्चं तं दुक्खं, यं दुक्खं तदनत्ता, यदनत्ता तं नेतं मम,  
नेसोऽहमस्मि, न मे सो अत्ताऽ ति एवमेतं यथाभूतं सम्मप्पञ्ञाय दट्ठब्बं।   
    
[प्त्स् पगे ००२] [\क़् २।] एवं पस्सं भिक्खवे सुतवा अरियसावको चक्खुस्मीम्पि  
निब्बिन्दति, सोतस्मीम्पि निब्बिन्दति, घानस्मिम्पि निब्बिन्दति, जिव्हायपि निब्बिन्दति,  
कायस्मिम्पि निब्बिन्दति, मनस्मिम्पि निब्बिन्दति, निब्बिन्दं विरज्जति, विरागा विमुच्चति,  
विमुत्तस्मिं विमुत्तमिति ञाणं होति, खीणा जाति, वुसितं ब्रह्मचरियं, कतं करणीयं,  
नापरं इत्थत्तायाति पजानातीति।   
    
१। १। २  
अज्झत्तदुक्खसुत्तं २। सावत्थियं  
चक्खुं भिक्खवे दुक्खं, यं दुक्खं तदनत्ता, यदनत्ता तं नेतं मम,  
नेसोऽहमस्मि, न मेसो अत्ता" ति एवमेतं यथाभूतं सम्मप्पञ्ञाय दट्ठब्बं।   
सोतं दुक्खं, यं दुक्खं तदनत्ता, यदनत्ता तं नेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं।   
    
घानं दुक्खं, यं दुक्खं तदनत्ता, यदनत्ता तं नेतं मम, ने सोऽ हमस्मि। न  
मेसो अत्ताऽ ति एवमेतं यथाभूतं सम्मप्पञ्ञाय दट्ठब्बं।   
जिव्हा दुक्खा, यदनिच्चं तं दुक्खं, यं दुक्खं तदनत्ता, यदनत्ता तं नेतं मम,  
नेसोऽहमस्मि, न मेसो अत्ताऽ ति एवमेतं यथाभूतं सम्मप्पञ्ञाय दट्ठब्बं।   
    
कायो दुक्खो, यं दुक्खं तदनत्ता, यदनत्ता तं नेतं मम, नेसोऽहमस्मि, न मेसो  
अत्ताऽ ति एवमेतं यथाभूतं सम्मप्पञ्ञाय दट्ठब्बं।   
    
मनो दुक्खो, यं दुक्खं, तदनत्ता, यदनत्ता तं नेतं मम, नेसोऽहमस्मि, न मेसो  
अत्ता" ति एवमेतं यथाभूतं सम्मप्पञ्ञाय दट्ठब्बं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति, निब्बिन्दं विरज्जति, विरागा विमुच्चति, विमुत्तस्मिं विमुत्तमिति  
ञाणं होति, खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
[ब्ज्त् पगे ००६] [\x ६।]       
१। १। ३  
अज्झत्तानत्तसुत्तं ३। सावत्थियं  
चकखुं भिक्खवे अनत्ता, यदनत्ता तं "नेतं मम, नेसोऽहमस्मि, न मेसो अत्ताति  
एवमेतं यथाभूतं सम्मप्पञ्ञाय दट्ठब्बं।   
    
सोतं अनत्ता, यदनिच्चं तं दुक्खं, यं दुक्खं तदनत्ता यदनत्ता तं नेतं मम,  
नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
    
घानं अनत्ता, यदनत्ता तं नेतं मम, ने सोऽ हमस्मि। न मेसो अत्ताऽ ति एवमेतं  
यथाभूतं सम्मप्पञ्ञाय दट्ठब्बं।   
जिव्हा अनत्ता, यदनत्ता तं नेतं मम, नेसोऽहमस्मि, न मेसो अत्ताऽ ति एवमेतं  
यथाभूतं सम्मप्पञ्ञाय दट्ठब्बं।   
    
कायो अनत्ता, यदनत्ता तं नेतं मम, नेसोऽहमस्मि, न मेसो अत्ताऽ ति एवमेतं  
यथाभूतं सम्मप्पञ्ञाय दट्ठब्बं।   
    
मनो अनत्ता, यदनत्ता तं नेतं मम, नेसोऽहमस्मि, न मेसो अत्ता" ति एवमेतं  
यथाभूतं सम्मप्पञ्ञाय दट्ठब्बं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति, निब्बिन्दं विरज्जति, विरागा विमुच्चति, विमुत्तस्मिं विमुत्तमिति  
ञाणं होति, खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १। ४  
बाहिरानिच्चसुत्तं  
४। सावत्थियं  
रूपं भिक्खवे अनिच्चं, यदनिच्चं तं दुक्खं, यं दुक्खं तदनत्ता, यदनत्ता तं  
नेतं मम, [प्त्स् पगे ००३] [\क़् ३।] नेसोऽहमस्मि, न मेसो अत्ताति एवमेतं  
यथाभूतं सम्मप्पञ्ञाय दट्ठब्बं।   
    
सद्दा अनिच्चा, यदनिच्चं तं दुक्खं, यं दुक्खं तदनत्ता यदनत्ता तं नेतं मम,  
नेसोऽहमस्मि, न मेसो अत्ताति एवमेतं यथाभूतं सम्मप्पञ्ञाय दट्ठब्बं।   
    
गन्धा अनिच्चा, यदनिच्चं तं दुक्खं, यं दुक्खं तदनत्ता, यदनत्ता तं नेतं  
मम, ने सोऽ हमस्मि, न मेसो अत्ताति ति एवमेतं यथाभूतं सम्मप्पञ्ञाय  
दट्ठब्बं।   
रसा अनिच्चा, यदनिच्चं तं दुक्खं, यं दुक्खं तदनत्ता, यदनत्ता तं नेतं मम,  
नेसोऽहमस्मि, न मेसो अत्ताति एवमेतं यथाभूतं सम्मप्पञ्ञाय दट्ठब्बं।   
    
पोट्ठब्बा अनिच्चा, यदनिच्चं तं दुक्खं, यं दुक्खं तदनत्ता, यदनत्ता तं नेतं  
मम, नेसोऽहमस्मि, न मेसो अत्ताति एवमेतं यथाभूतं सम्मप्पञ्ञाय दट्ठब्बं।   
    
धम्मा अनिच्चा, यदनिच्चं तं दुक्खं, यं दुक्खं तदनत्ता, यदनत्ता तं नेतं  
मम नेसोऽहमस्मि, न मेसो अत्ताति एवमेतं यथाभूतं सम्मप्पञ्ञाय दट्ठब्बं।   
    
एवं पस्सं भिक्खवे सुतवा अरियसावको रूपेसुपि निब्बिन्दति, सद्देसुपि निब्बिन्दति,  
गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति, धम्मेसुपि  
निब्बिन्दति, निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति,  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
[ब्ज्त् पगे ००८] [\x ८।]       
१। १। ५  
बाहिरदुक्खसुत्तं  
५। सावत्थियं  
रूपा भिक्खवे दुक्खा, यं दुक्खं तदनत्ता, यदनत्ता तं नेतं मम, नेसोऽ  
हमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
    
सद्दा दुक्खा, यं दुक्खं तदनत्ता। यदनत्ता तं नेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं।   
    
गन्धा दुक्खा, यं दुक्खं तदनत्ता, यदनत्ता तं नेतं मम, नेसोऽ हमस्मि। न  
मेसो अत्ताऽ ति एवमेतं यथाभूतं सम्मप्पञ्ञाय दट्ठब्बं।   
    
रसा दुक्खा, यं दुक्खं तदनत्ता, यदनत्ता तं नेतं मम, नेसोऽ हमस्मि, न मेसो  
अत्ताऽ ति एवमेतं यथाभूतं सम्मप्पञ्ञाय दट्ठब्बं।   
    
पोट्ठब्बा दुक्खा, यं दुक्खं तदनत्ता, यदनत्ता तं नेतं मम, नेसोऽ हमस्मि, न  
मेसो अत्ताऽ ति एवमेतं यथाभूतं सम्मप्पञ्ञाय दट्ठब्बं।   
    
धम्मा दुक्खा, यं दुक्खं तदनत्ता, यदनत्ता तं नेतं मम, नेसोऽ हमस्मि, न  
मेसो अत्ताऽ ति एवमेतं यथाभूतं सम्मप्पञ्ञाय दट्ठब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि निब्बिन्दति  
घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति, मनस्मिम्पि  
निब्बिन्दति, निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति,  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। १। ६  
बाहिरानत्तसुत्तं  
६। सावत्थियं  
रूपा भिक्खवे अनत्ता, यदनत्ता तं नेतं मम, नेसोऽहमस्मि, न मेसो अत्ताऽ ति एवमेतं  
यथाभूतं सम्मप्पञ्ञाय दट्ठब्बं।   
    
सद्दा भिक्खवे अनत्ता, यदनत्ता तं नेतं मम, नेसोऽहमस्मि, न मेसो अत्ताऽ ति  
एवमेतं यथाभूतं सम्मप्पञ्ञाय दट्ठब्बं।   
    
गन्धा भिक्खवे अनत्ता, यदनत्ता तं नेतं मम, नेसोऽहमस्मि, न मेसो अत्ताऽ ति  
एवमेतं यथाभूतं सम्मप्पञ्ञाय दट्ठब्बं।   
    
रसा भिक्खवे अनत्ता, यदनत्ता तं नेतं मम, नेसोऽहमस्मि, न मेसो अत्ताऽ ति एवमेतं  
यथाभूतं सम्मप्पञ्ञाय दट्ठब्बं।   
    
पोट्ठब्बा भिक्खवे अनत्ता, यदनत्ता तं नेतं मम, नेसोऽहमस्मि, न मेसो अत्ताऽ ति  
एवमेतं यथाभूतं सम्मप्पञ्ञाय दट्ठब्बं।   
    
धम्मा भिक्खवे अनत्ता, यदनत्ता तं नेतं मम, नेसोऽहमस्मि, न मेसो अत्ताऽ ति  
एवमेतं यथाभूतं सम्मप्पञ्ञाय दट्ठब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति, निब्बिन्दं विरज्जति, विरागा विमुच्चति, विमुत्तस्मिं विमुत्तमिति  
ञाणं होति, खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १। ७  
दुतियअजझत्तानिच्चसुत्तं  
७। [प्त्स् पगे ००४] [\क़् ४।] सावत्थियं चक्खुं भिक्खवे अनिच्चं अतीतानागतं, को  
पन वादो पच्चुप्पन्नस्स, एवं पस्सं भिक्खवे सुतवा अरियसावको अतीतस्मिं-१  
चक्खुस्मिं अनपेखो-२। होति, अनागतं चक्खुं नाभिनन्दति, पच्चप्पन्नस्स चक्खुस्स  
निब्बिदाय विरागाय निरोधाय पटिपन्नो होति।   
१। अतीतसमिम्पि - सीमु, सी १। २। अनपेक्खो - मछसं, स्या।   
    
[ब्ज्त् पगे ०१०] [\x १०।]       
    
सोतं अनिच्चं अतीतानागतं, को पन वादो पच्चुप्पन्नस्स, एवं पस्सं भिक्खवे सुतवा  
अरियसावको अतीतस्मिं सोतस्मिं अनपेखो होति, अनागतं सोतं नाभिनन्दति  
पच्चुप्पन्नस्स सोतस्सस्स निब्बिदाय विरागाय निरोधाय पटिपन्नो होति।   
    
घानं अनिच्चं अतीतानागतं, को पन वादो पच्चुप्पन्नस्स, एवं पस्सं भिक्खवे सुतवा  
अरियसावको अतीतस्मिं घानस्मिं अनपेखो होति, अनागतं घानं नाभिनन्दति,  
पच्चुप्पन्नस्स घानस्स निब्बिदाय विरागाय निरोधाय पटिपन्नो होति।   
    
जिव्हा अनिच्चा अतीतानागता। को पन वादो पच्चुप्पन्नाय, एवं पस्सं भिक्खवे सुतवा  
अरियसावको अतीताय जिव्हाय अनपेखो होति, अनागतं जिव्हं नाभिनन्दति, पच्चुप्पन्नाय  
जिव्हाय निब्बिदाय निरोधाय पटिपन्नो होति।   
    
कायो अनिच्चो अतीतानागतो, को पन वादो पच्चुप्पन्नस्स, एवं पस्सं भिक्खवे सुतवा  
अरियसावको अतीतस्मिं कायस्मिं अनपेखो होति, अनागतं कायं नाभिनन्दति,  
पच्चुप्पन्नस्स कायस्स निब्बिदाय विरागाय निरोधाय पटिपन्नो होति।   
    
मनो अनिच्चो अतीतानागतो, को पन वादो पच्चुप्पन्नस्स, एवं पस्सं भिक्खवे सुतवा  
अरियसावको अतीतस्मिं मनस्मिं अनपेखो होति, अनागतं मनं नाभिनन्दति,  
पच्चुप्पन्नस्स मनस्स निब्बिदाय विरागाय निरोधाय पटिपन्नो होतीति।   
    
१। १। ८  
दुतिय अज्झत्तदुक्खसुत्तं  
८। सावत्थियं। चक्खुं भिक्खवे दुक्खं अतीतानागतं। को पन वादो पच्चुप्पन्नस्स।  
एवं पस्सं भिक्खवे सुतवा अरियसावको अतीतस्मिं चक्खुस्मिं अनपेखो होति, अनागतं  
चक्खुं नाभिनन्दति, पच्चुप्पन्नस्स चक्खुस्स निब्बिदाय विरागाय निरोधाय पटिपन्नो  
होति।   
सोतं दुक्खं अतीतानागतं। को पन वादो पच्चुप्पन्नस्स। एवं पस्सं भिक्खवे सुतवा  
अरियसावको अतीतस्मिं सोतस्मिं अनपेखो होति, अनागतं सोतं नाभिनन्दति,  
पच्चुप्पन्नस्स सोतस्स निब्बिदाय विरागाय निरोधाय पटिपन्नो होति।   
    
घानं भिक्खवे दुक्खं अतीतानागतं। को पन वादो पच्चुप्पन्नस्स। एवं पस्सं  
भिक्खवे सुतवा अरियसावको अतीतस्मिं घानस्मिं अनपेखो होति, अनागतं घानं  
नाभिनन्दति, पच्चुप्पन्नस्स घानस्स निब्बिदाय विरागाय निरोधाय पटिपन्नो होति। जिव्हा  
दुक्खा अतीतानागता। को पन वादो पच्चुप्पन्नाय। एवं पस्सं भिक्खवे सुतवा  
अरियसावको अतीताय जिव्हाय अनपेखो होति, अनागतं जिव्हं नाभिनन्दति, पच्चुप्पन्नाय  
जिव्हाय निब्बिदाय विरागाय निरोधाय पटिपन्नो होति।   
    
कायो भिक्खवे दुक्खो अतीतानागतो। को पन वादो पच्चुप्पन्नस्स। एवं पस्सं  
भिक्खवे सुतवा अरियसावको अतीतस्मिं कायस्मिं अनपेखो होति, अनागतं कायं  
नाभिनन्दति, पच्चुप्पन्नस्स कायस्स निब्बिदाय विरागाय निरोधाय पटिपन्नो होति।   
मनो दुक्खो अतीतानागतो। को पन वादो पच्चुप्पन्नस्स। एवं पस्सं भिक्खवे सुतवा  
अरियसावको अतीतस्मिं मनस्मिं अनपेखो होति, अनागतं मनं नाभिनन्दति,  
पच्चुप्पन्नस्स मनस्स निब्बिदाय विरागाय निरोधाय पटिपन्नो होतीति।   
१। १। ९  
दुतिय अज्झत्तानत्त सुत्तं  
९। सावत्थियं  
चक्खुं भिक्खवे अनत्ता अतीतानागतं। को पन वादो पच्चुप्पन्नस्स। एवं पस्सं  
भिक्खवे सुतवा [प्त्स् पगे ००५] [\क़् ५।] अरियसावको अतीतस्मिं चक्खुस्मिं अनपेखो  
होति, अनागतं चक्खुं नाभिनन्दति, पच्चुप्पन्नस्स चक्खुस्स निब्बिदाय विरागाय  
निरोधाय पटिपन्नो होति।   
सोतं भिक्खवे अनत्ता अतीतानागतं। को पन वादो पच्चुप्पन्नस्स। एवं पस्सं  
भिक्खवे सुतवा अरियसावको अतीतस्मिं सोतस्मिं अनपेखो होति, अनागतं सोतं  
नाभिनन्दति, पच्चुप्पन्नस्स सोतस्स निब्बिदाय विरागाय निरोधाय पटिपन्नो होति।   
    
घानं भिक्खवे अनत्ता अतीतानागतं। को पन वादो पच्चुप्पन्नस्स। एवं पस्सं  
भिक्खवे सुतवा अरियसावको अतीतस्मिं घानस्मिं अनपेखो होति, अनागतं घानं  
नाभिनन्दति, पच्चुप्पन्नस्स घानस्स निब्बिदाय विरागाय निरोधाय पटिपन्नो होति।   
    
जिव्हा भिक्खवे अनत्ता अतीतानागता। को पन वादो पच्चुप्पन्नाय। एवं पस्सं भिक्खवे  
सुतवा अरियसावको अतीतस्मिं जिव्हाय अनपेखो होति, अनागतं जिव्हं नाभिनन्दति,  
पच्चुप्पन्नाय जिव्हाय निब्बिदाय विरागाय निरोधाय पटिपन्नो होति।   
    
कायो भिक्खवे अनत्ता अतीतानागतो। को पन वादो पच्चुप्पन्नस्स। एवं पस्सं भिक्खवे  
सुतवा अरियसावको अतीतस्मिं कायस्मिं अनपेखो होति, अनागतं कायं नाभिनन्दति,  
पच्चुप्पन्नस्स कायस्स निब्बिदाय विरागाय निरोधाय पटिपन्नो होति।   
    
मनो भिक्खवे अनत्ता अतीतानागतो। को पन वादो पच्चुप्पन्नस्स। एवं पस्सं भिक्खवे  
सुतवा अरियसावको अतीतस्मिं मनस्मिं अनपेखो होति, अनागतं मनं नाभिनन्दति,  
पच्चुप्पन्नस्स मनस्स निब्बिदाय विरागाय निरोधाय पटिपन्नो होतीति।   
[ब्ज्त् पगे ०१२] [\x १२।]       
    
१। १। १०  
दुतिय बाहिरानिच्चसुत्तं   
१०। सावत्थियं   
रूपा भिक्खवे अनिच्चा अतीतानागता। को पन वादो पच्चुप्पन्नानं, एवं पस्सं भिक्खवे  
सुतवा अरियसावको अतीतेसु रूपेसु अनपेखो होति, अनागते रूपे नाभिनन्दति,  
पच्चुप्पन्नानं रूपानं निब्बिदाय विरागाय निरोधाय पटिपन्नो होति।   
सद्दा भिक्खवे अनिच्चा अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु सद्देसु अनपेखो होति, अनागते सद्दे नाभिनन्दति,  
पच्चुप्पन्नानं सद्दानं निब्बिदाय विरागाय निरोधाय पटिपन्नो होति।   
गन्धा भिक्खवे अनिच्चा अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु गन्धेसु अनपेखो होति, अनागते गन्धे  
नाभिनन्दति, पच्चुप्पन्नानं गन्धानं निब्बिदाय विरागाय निरोधाय पटिपन्नो होति।   
रसा भिक्खवे अनिच्चा अतीतानागता। को पन वादो पच्चुप्पन्नानं, एवं पस्सं भिक्खवे  
सुतवा अरियसावको अतीतेसु रसेसु अनपेखो होति, अनागते रसे नाभिनन्दति,  
पच्चुप्पन्नानं रसानं निब्बिदाय विरागाय निरोधाय पटिपन्नो होति।   
फोट्ठब्बा भिक्खवे अनिच्चा अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु फोट्ठब्बेसु अनपेखो होति, अनागते फोट्ठब्बे  
नाभिनन्दति, पच्चुप्पन्नानं फोट्ठब्बानं निब्बिदाय विरागाय निरोधाय पटिपन्नो  
होति।   
    
धम्मा भिक्खवे अनिच्चा अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु धम्मेसु अनपेखो होति, अनागते धम्मे  
नाभिनन्दति, पच्चुप्पन्नानं धम्मानं निब्बिदाय विरागाय निरोधाय पटिपन्नो होतीति।   
१। १। ११  
दुतिय बाहिरदुक्खसुत्तं  
११। सावत्थियं  
रूपा भिक्खवे दुक्खा अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु रूपेसु अनपेखो होति, अनागते रूपे नाभिनन्दति,  
पच्चुप्पन्नानं रूपानं निब्बिदाय विरागाय निरोधाय पटिपन्नो होति।   
[प्त्स् पगे ००६] [\क़् ६।]        
सद्दा भिक्खवे दुक्खा अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु सद्देसु अनपेखो होति, अनागते सद्दे नाभिनन्दति,  
पच्चुप्पन्नानं सद्दानं निब्बिदाय विरागाय निरोधाय पटिपन्नो होति।   
गन्धा भिक्खवे दुक्खा अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु गन्धेसु अनपेखो होति, अनागते गन्धे  
नाभिनन्दति, पच्चुप्पन्नानं गन्धानं निब्बिदाय विरागाय निरोधाय पटिपन्नो होति।   
रसा भिक्खवे दुक्खा अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु रसेसु अनपेखो होति, अनागते रसे नाभिनन्दति,  
पच्चुप्पन्नानं रसानं निब्बिदाय विरागाय निरोधाय पटिपन्नो होति।   
फोट्ठब्बा भिक्खवे दुक्खा अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु फोट्ठब्बेसु अनपेखो होति, अनागते फोट्ठब्बे  
नाभिनन्दति, पच्चुप्पन्नानं फोट्ठब्बानं निब्बिदाय विरागाय निरोधाय पटिपन्नो  
होति।   
    
धम्मा भिक्खवे दुक्खा अतीतानागता। को पन वादो पच्चुप्पन्नानं। एवं पस्सं  
भिक्खवे सुतवा अरियसावको अतीतेसु धम्मेसु अनपेखो होति, अनागते धम्मे  
नाभिनन्दति, पच्चुप्पन्नानं धम्मानं निब्बिदाय विरागाय निरोधाय पटिपन्नो होतीति।   
    
१। १। १२  
दुतिय बाहिरानत्तसुत्तं   
१२। सावत्थियं:  
    
रूपा भिक्खवे अनत्ता अतीतानागता। को पन वादो पच्चुप्पन्नानं, एवं पस्सं भिक्खवे  
सुतवा अरियसावको अतीतेसु रूपेसु अनपेखो होति, अनागते रूपे नाभिनन्दति,  
पच्चुप्पन्नानं रूपानं निब्बिदाय विरागाय निरोधाय पटिपन्नो होति।   
सद्दा भिक्खवे अनत्ता अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु सद्देसु अनपेखो होति, अनागते सद्दे नाभिनन्दति,  
पच्चुप्पन्नानं सद्दानं निब्बिदाय विरागाय निरोधाय पटिपन्नो होति।   
गन्धा भिक्खवे अनत्ता अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु गन्धेसु अनपेखो होति, अनागते गन्धे  
नाभिनन्दति, पच्चुप्पन्नानं गन्धानं निब्बिदाय विरागाय निरोधाय पटिपन्नो होति।   
रसा भिक्खवे अनत्ता अतीतानागता। को पन वादो पच्चुप्पन्नानं, एवं पस्सं भिक्खवे  
सुतवा अरियसावको अतीतेसु रसेसु अनपेखो होति, अनागते रसे नाभिनन्दति,  
पच्चुप्पन्नानं रसानं निब्बिदाय विरागाय निरोधाय पटिपन्नो होति।   
फोट्ठब्बा भिक्खवे अनत्ता अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु फोट्ठब्बेसु अनपेखो होति, अनागते फोट्ठब्बे  
नाभिनन्दति, पच्चुप्पन्नानं फोट्ठब्बानं निब्बिदाय विरागाय निरोधाय पटिपन्नो  
होति।   
धम्मा भिक्खवे अनत्ता अतीतानागता। को पन वादो पच्चुप्पन्नानं, एवं पस्सं  
भिक्खवे सुतवा अरियसावको अतीतेसु धम्मेसु अनपेखो होति, अनागते धम्मे  
नाभिनन्दति, पच्चुप्पन्नानं धम्मानं निब्बिदाय विरागाय निरोधाय पटिपन्नो होतीति।   
अनिच्चवग्गो पठमो।   
    
तस्सुद्दानं:  
    
अनिच्चं दुक्खं अनत्ता च तयो अज्झत्तबाहिरा  
यदनिच्चेन तयो वुत्ता ते ते अज्झत्तबाहिरा।   
    
[ब्ज्त् पगे ०१४] [\x १४।]       
    
२। यमकवग्गो  
१। २। १  
सम्बोधसुत्तं  
    
१३। सावत्थियं:   
पुब्बेव मे भिक्खवे सम्बोधा अनभिसम्बुद्धस्स [प्त्स् पगे ००७] [\क़् ७।]       
बोधिसत्तस्सेव सतो एतदहोसि। को नु खो चक्खुस्स अस्सादो, को आदीनवो, किं निस्सरणं,   
को सोतस्स अस्सादो, को आदीनवो, किं निस्सरणं,   
को घानस्स अस्सादो, को आदीनवो, किं निस्सरणं,   
को जिव्हाय अस्सादो, को आदीनवो, किं निस्सरणं,   
को कायस्स अस्सादो, को आदीनवो, किं निस्सरणं,   
को मनस्स अस्सादो, को आदीनवो, किं निस्सरणन्ति।   
    
तस्स मय्हं भिक्खवे एतदहोसि: यं खो चक्खुं पटिच्च उप्पज्जति सुखं सोमनस्सं  
अयं चक्खुस्स अस्सादो, यं चक्खुं अनिच्चं दुक्खं विपरिणामधम्मं अयं  
चक्खुस्स आदीनवो, यो चक्खुस्मिं छन्दरागविनयो छन्दरागप्पहानं इदं चक्खुस्स  
निस्सरणं,   
यं खो सोतं पटिच्च उप्पज्जति सुखं सोमनस्सं अयं सोतस्स अस्सादो, यं सोतं अनिच्चं  
दुक्खं विपरिणामधम्मं अयं सोतस्स आदीनवो, यो सोतस्मिं छन्दरागविनयो  
छन्दरागप्पहानं इदं सोतस्स निस्सरणं,   
यं खो घानं पटिच्च उप्पज्जति सुखं सोमनस्सं अयं घानस्स अस्सादो, यं घानं  
अनिच्चं दुक्खं विपरिणामधम्मं अयं घानस्स आदीनवो, यो घानस्मिं  
छन्दरागविनयो छन्दरागप्पहानं इदं घानस्स निस्सरणं,   
    
यं खो जिव्हं पटिच्च उप्पज्जति सुखं सोमनस्सं अयं जिव्हाय अस्सादो, या जिव्हा अनिच्चा  
दुक्खा विपरिणामधम्मा अयं जिव्हाय आदीनवो, यो जिव्हाय छन्दरागविनयो  
छन्दरागप्पहानं इदं जिव्हाय निस्सरणं,   
    
यं खो कायं पटिच्च उप्पज्जति सुखं सोमनस्सं अयं कायस्स अस्सादो, यो कायो अनिच्चो  
दुक्खो विपरिनामधम्मो अयं कायस्स आदीनवो, यो कायस्मिं छन्दरागविनयो  
छन्दरागप्पहानं इदं कायस्स निस्सरणं,   
    
यं खो मनं पटिच्च उप्पज्जति सुखं सोमनस्सं अयं मनस्स अस्सादो, यो मनो अनिच्चो  
दुक्खो विपरिणामधम्मो अयं मनस्स आदीनवो, यो मनस्मिं छन्दरागविनयो  
छन्दरागप्पहानं इदं मनस्स निस्सरणं, यं मनं पटिच्च उपपज्जति सुखं  
सोमनस्सं, अयं मनस्स अस्सादो, यो मनो अनिच्चो दुक्खो विपरिणामधम्मो अयं  
मनस्स आदीनवो, यो मनस्मिं छन्दरागविनयो छन्दरागप्पहानं इदं मनस्स  
निस्सरणं।   
    
यावकीवञ्चाहं भिक्खवे इमेसं छन्नं अज्झत्तिकानं आयतनानं एवं अस्सादञ्च  
अस्सादतो आदीनवञ्च आदीनवतो निस्सरणञ्च निस्सरणतो यथाभूतं नाब्भञ्ञासिं, नेव  
तावाहं भिक्खवे सदेवके लोके समारके सब्रह्मके सस्समणब्राह्मणिया पजाय  
सदेव मनुस्साय अनुत्तरं सम्मासम्बोधिं अभिसम्बुद्धोति-२ पच्चञ्ञासिं।   
यतो च खोऽ हं भिक्खवे इमेसं छन्नं अज्झत्तिकानं आयतनानं एवं अस्सादञ्च  
अस्सादतो आदीनवञ्च आदीनवतो निस्सरणञ्च निस्सरणतो यथाभूतं अब्भञ्ञासिं,  
अथाहं भिक्खवे सदेवके लोके समारके सब्रह्मके सस्समणब्राह्मणिया पजाय  
सदेव मनुस्साय अनुत्तरं सम्मासम्बोधिं अभिसम्बुद्धोति पच्चञ्ञासिं। [प्त्स् पगे  
००८] [\क़् ८।] ञाणञ्च पन मे दस्सनं उदपादि, अकुप्पा मे चेतोविमुत्ति अयमन्तिमा  
जाति, नत्थिदानि पुनब्भवोति।   
------------------------  
१। मनो - मछसं २। अभिसम्बुद्धो - सी। मु।   
    
[ब्ज्त् पगे ०१६] [\x १६।]       
१। २। २  
दुतिय सम्बोधसुत्तं  
१४ सावत्थियं  
पुब्बेव मे भिक्खवे सम्बोधा अनभिसम्बुद्धस्स बोधिसत्तस्सेव सतो एतदहोसि:   
    
को नु खो रूपानं अस्सादो, को आदीनवो, किं निस्सरणं।   
    
को नु खो सद्दानं अस्सादो, को आदीनवो, किं निस्सरणं।   
    
को नु खो गन्धानं अस्सादो, को आदीनवो, किं निस्सरणं।   
    
को नु खो रसानं अस्सादो, को आदीनवो, किं निस्सरणं।   
    
को नु खो पोट्ठब्बानं अस्सादो, को आदीनवो, किं निस्सरणं।   
    
को नु खो धम्मानं अस्सादो, को आदीनवो, किं निस्सरणन्ति।   
    
तस्स मय्हं भिक्खवे एतदहोसि।   
यं खो रूपे पटिच्च उप्पज्जति सुखं सोमनस्सं अयं रूपानं अस्सादो। ये१ रूपा अनिच्चा  
दुक्खा विपरिणामधम्मा अयं रूपानं आदीनवो। यो रूपेसु छन्दरागविनयो  
छन्दरागप्पहानं, इदं रूपानं निस्सरणं।   
यं खो सद्दे पटिच्च उप्पज्जति सुखं सोमनस्सं अयं सद्दानं अस्सादो। ये सद्दा  
अनिच्चा दुक्खा विपरिणामधम्मा अयं सद्दानं आदीनवो। यो सद्देसु छन्दरागविनयो  
छन्दरागप्पहानं, इदं सद्दानं निस्सरणं।   
यं खो गन्धे पटिच्च उप्पज्जति सुखं सोमनस्सं अयं गन्धानं अस्सादो। ये गन्धा  
अनिच्चा दुक्खा विपरिणामधम्मा अयं गन्धानं आदीनवो। यो गन्धेसु  
छन्दरागविनयो छन्दरागप्पहानं, इदं गन्धानं निस्सरणं।   
यं खो रसे पटिच्च उप्पज्जति सुखं सोमनस्सं अयं रसानं अस्सादो। ये रसा अनिच्चा  
दुक्खा विपरिणामधम्मा अयं रसानं आदीनवो। यो रसेसु छन्दरागविनयो  
छन्दरागप्पहानं, इदं रसानं निस्सरणं।   
यं खो पोट्ठब्बे पटिच्च उप्पज्जति सुखं सोमनस्सं अयं पोट्ठब्बानं अस्सादो। ये  
पोट्ठब्बा अनिच्चा दुक्खा विपरिणामधम्मा अयं पोट्ठब्बानं आदीनवो। यो  
पोट्ठब्बेसु छन्दरागविनयो छन्दरागप्पहानं, इदं पोट्ठब्बानं निस्सरणं।   
यं खो धम्मे पटिच्च उप्पज्जति सुखं सोमनस्सं अयं धम्मानं अस्सादो। ये  
धम्मा अनिच्चा दुक्खा विपरिणामधम्मा अयं धम्मानं आदीनवो, यो धम्मेसु  
छन्दरागविनयो छन्दरागप्पहानं इदं धम्मानं निस्सरणं।   
यावकीवञ्चाहं भिक्खवे इमेसं छन्नं बाहिरानं आयतनानं एवं अस्सादञ्च  
अस्सादतो, आदीनवञ्च आदीनवतो, निस्सरणञ्च निस्सरणतो यथाभूतं नाब्भञ्ञासिं, नेव  
तावाहं भिक्खवे सदेवके लोके समारके सब्रह्मके सस्समणब्राह्मणिया पजाय  
सदेव मनुस्साय अनुत्तरं सम्मासम्बोधिं अभिसम्बुद्धोति पच्चञ्ञासिं।   
यतो च खोऽ हं भिक्खवे इमेसं छन्नं अज्झत्तिकानं आयतनानं एवं अस्सादञ्च  
अस्सादतो आदिनवञ्च आदीनवतो निस्सरणञ्च निस्सरणतो यथाभूतं अब्भञ्ञासिं, अथाहं  
भिक्खवे सदेवके लोके समारके सब्रह्मके सस्समणब्राह्मणिया पजाय सदेव  
मनुस्साय अनुत्तरं सम्मासम्बोधिं अभिसम्बुद्धोति पच्चञ्ञासिं। ञाणञ्च पन मे  
दस्सनं उदपादि, अकुप्पा मे चेतो विमुत्ति अयमन्तिमा जाति, नत्थिदानि पुनब्भवोति। । १  
१। यं रूपा। - मछसं। स्या।   
    
[ब्ज्त् पगे ०१८] [\x १८।]       
१। २। ३  
अस्सादपरियेसनसुत्तं।   
१५। सावत्थियं   
चक्खुस्साहं भिक्खवे अस्सादपरियेसनं अचरिं, यो चक्खुस्स अस्सादो तदज्झगमं,  
यावता चक्खुस्स अस्सादो पञ्ञाय मे सो सुदिट्ठो, चक्खुस्साहं [प्त्स् पगे ००९] [\क़् ९।]   
    भिक्खवे आदीनवपरियेसनं अचरिं, यो चक्खुस्स आदीनवो तदज्झगमं, यावता  
चक्खुस्स आदीनवो पञ्ञाय मे सो सुदिट्ठो। चक्खुस्साहं भिक्खवे  
निस्सरणपरियेसनं अचरिं यं चक्खुस्स निस्सरणं तदज्झगमं, यावता चक्खुस्स  
निस्सरणं पञ्ञाय मे तं सुदिट्ठं।   
    
सोतस्साहं भिक्खवे अस्सादपरियेसनं अचरिं, यो सोतस्स अस्सादो तदज्झगमं, यावता  
सोतस्स अस्सादो पञ्ञाय मे सो सुदिट्ठो, सोतस्साहं भिक्खवे आदीनवपरियेसनं अचरिं,  
यो सोतस्स आदीनवो तदज्झगमं, यावता सोतस्स आदीनवो पञ्ञाय मे सो सुदिट्ठो।  
सोतस्साहं भिक्खवे निस्सरणपरियेसनं अचरिं यं सोतस्स निस्सरणं तदज्झगमं,  
यावता सोतस्स निस्सरणं पञ्ञाय मे तं सुदिट्ठं।   
    
घानस्साहं भिक्खवे अस्सादपरियेसनं अचरिं, यो घानस्स अस्सादो तदज्झगमं,  
यावता घानस्स अस्सादो पञ्ञाय मे सो सुदिट्ठो, घानस्साहं भिक्खवे  
आदीनवपरियेसनं अचरिं, यो घानस्स आदीनवो तदज्झगमं, यावता घानस्स आदीनवो  
पञ्ञाय मे सो सुदिट्ठो। घानस्साहं भिक्खवे निस्सरणपरियेसनं अचरिं यं  
घानस्स निस्सरणं तदज्झगमं, यावता घानस्स निस्सरणं पञ्ञाय मे तं  
सुदिट्ठं।   
    
जिव्हायाहं भिक्खवे अस्सादपरियेसनं अचरिं, यो जिव्हाय अस्सादो तदज्झगमं, यावता  
जिव्हाय अस्सादो पञ्ञाय मे सो सुदिट्ठो, जिव्हायाहं भिक्खवे आदीनवपरियेसनं अचरिं,  
यो जिव्हाय आदीनवो तदज्झगमं, यावता जिव्हाय आदीनवो पञ्ञाय मे सो सुदिट्ठो।  
जिव्हायाहं भिक्खवे निस्सरणपरियेसनं अचरिं यं जिव्हाय निस्सरणं तदज्झगमं,  
यावता जिव्हाय निस्सरणं पञ्ञाय मे तं सुदिट्ठं।   
    
कायस्साहं भिक्खवे अस्सादपरियेसनं अचरिं, यो कायस्स अस्सादो तदज्झगमं, यावता  
कायस्स अस्सादो पञ्ञाय मे सो सुदिट्ठो, कायस्साहं भिक्खवे आदीनवपरियेसनं अचरिं,  
यो कायस्स आदीनवो तदज्झगमं, यावता कायस्स आदीनवो पञ्ञाय मे सो सुदिट्ठो।  
कायस्साहं भिक्खवे निस्सरणपरियेसनं अचरिं यं कायस्स निस्सरणं तदज्झगमं,  
यावता कायस्स निस्सरणं पञ्ञाय मे तं सुदिट्ठं।   
    
मनस्साहं भिक्खवे अस्सादपरियेसनं अचरिं, यो मनस्स अस्सादो तदज्झगमं, यावता  
मनस्स अस्सादो पञ्ञाय मे सो सुदिट्ठो, मनस्साहं भिक्खवे आदीनवपरियेसनं  
अचरिं, यो मनस्स आदीनवो तदज्झगमं, यावता मनस्स आदीनवो पञ्ञाय मे सो  
सुदिट्ठो। मनस्साहं भिक्खवे निस्सरणपरियेसनं अचरिं यं मनस्स निस्सरणं  
तदज्झगमं, यावता मनस्स निस्सरणं पञ्ञाय मे तं सुदिट्ठं।   
    
यावकीवञ्चाहं भिक्खवे इमेसं छन्नं अज्झत्तिकानं आयतनानं अस्सादञ्च अस्सादतो  
आदीनवञ्च आदीनवतो निस्सरणञ्च निस्सरणतो यथाभूतं नाब्भञ्ञासिं, नेव तावाहं  
भिक्खवे सदेवके लोके समारके सब्रह्मके सस्समणब्राह्मणिया पजाय सदेव  
मनुस्साय अनुत्तरं सम्मासम्बोधिं अभिसम्बुद्धोति पच्चञ्ञासिं। यतो च खोऽ हं  
भिक्खवे इमेसं छन्नं अज्झत्तिकानं आयतनानं एवं अस्सादञ्च अस्सादतो आदिनवञ्च  
आदीनवतो निस्सरणञ्च निस्सरणतो यथाभूतं अब्भञ्ञासिं, अथाहं भिक्खवे सदेवके  
लोके समारके सब्रह्मके सस्समणब्राह्मणिया पजाय सदेव मनुस्साय अनुत्तरं  
सम्मासम्बोधिं अभिसम्बुद्धोति पच्चञ्ञासिं। ञाणञ्च पन मे दस्सनं उदपादि,  
अकुप्पा मे चेतो विमुत्ति अयमन्तिमा जाति, नत्थिदानि पुनब्भवोति।   
    
[ब्ज्त् पगे ०२०] [\x २०।]       
    
१। २। ४  
दुतिय अस्सादपरियेसनसुत्तं  
१६। सावत्थियं-   
रूपानाहं भिक्खवे अस्सादपरियेसनं अचरिं, यो रूपानं अस्सादो तदज्झगमं, यावता  
रूपानं अस्सादो पञ्ञाय मे सो सुदिट्ठो। रूपानाहं भिक्खवे [प्त्स् पगे १०] [\क़् १०।]     
  आदीनवपरियेसनं अचरिं, यो रूपानं आदीनवो तदज्झगमं, यावता रूपानं आदीनवो  
पञ्ञाय मे सो सुदिट्ठो। रूपानाहं भिक्खवे निस्सरणपरियेसनं अचरिं, यं रूपानं  
निस्सरणं तदज्झगमं, यावता रूपानं निस्सरणं पञ्ञाय मे तं सुदिट्ठं।   
    
सद्दानाहं भिक्खवे अस्सादपरियेसनं अचरिं, यो सद्दानं अस्सादो तदज्झगमं,  
यावता सद्दानं अस्सादो पञ्ञाय मे सो सुदिट्ठो। सद्दानाहं भिक्खवे  
आदीनवपरियेसनं अचरिं, यो सद्दानं आदीनवो तदज्झगमं, यावता सद्दानं आदीनवो  
पञ्ञाय मे सो सुदिट्ठो। सद्दानाहं भिक्खवे निस्सरणपरियेसनं अचरिं, यं  
सद्दानं निस्सरणं तदज्झगमं, यावता सद्दानं निस्सरणं पञ्ञाय मे तं  
सुदिट्ठं।   
    
गन्धानाहं भिक्खवे अस्सादपरियेसनं अचरिं, यो गन्धानं अस्सादो तदज्झगमं,  
यावता गन्धानं अस्सादो पञ्ञाय मे सो सुदिट्ठो, गन्धानाहं भिक्खवे  
आदीनवपरियेसनं अचरिं, यो गन्धानं आदीनवो तदज्झगमं, यावता गन्धानं  
आदीनवो पञ्ञाय मे सो सुदिट्ठो। गन्धानाहं भिक्खवे निस्सरणपरियेसनं अचरिं,  
यं गन्धानं निस्सरणं तदज्झगमं, यावता गन्धानं निस्सरणं पञ्ञाय मे तं  
सुदिट्ठं।   
    
रसानाहं भिक्खवे अस्सादपरियेसनं अचरिं, यो रसानं अस्सादो तदज्झगमं, यावता  
रसानं अस्सादो पञ्ञाय मे सो सुदिट्ठो। रसानाहं भिक्खवे आदीनवपरियेसनं अचरिं,  
यो रसानं आदीनवो तदज्झगमं, यावता रसानं आदीनवो पञ्ञाय मे सो सुदिट्ठो।  
रसानाहं भिक्खवे निस्सरणपरियेसनं अचरिं, यं रसानं निस्सरणं तदज्झगमं,  
यावता रसानं निस्सरणं पञ्ञाय मे तं सुदिट्ठं।   
    
धम्मानाहं भिक्खवे अस्सादपरियेसनं अचरिं, यो धम्मानं अस्सादो तदज्झगमं,  
यावता धम्मानं अस्सादो पञ्ञाय मे सो सुदिट्ठो। धम्मानाहं भिक्खवे  
आदीनवपरियेसनं अचरिं, यो धम्मानं आदीनवो तदज्झगमं, यावता धम्मानं  
आदीनवो पञ्ञाय मे सो सुदिट्ठो। धम्मानाहं भिक्खवे निस्सरणपरियेसनं अचरिं,  
यं धम्मानं निस्सरणं तदज्झगमं, यावता धम्मानं निस्सरणं पञ्ञाय मे  
तं सुदिट्ठं।   
    
यावकीवञ्चाहं भिक्खवे इमेसं छन्नं बाहिरानं आयतनानं अस्सादञ्च अस्सादतो  
आदीनवञ्च आदीनवतो निस्सरणञ्च निस्सरणतो यथाभूतं नाब्भञ्ञासिं, नेव तावाहं  
भिक्खवे सदेवके लोके समारके सब्रह्मके सस्समणब्राह्मणिया पजाय सदेव  
मनुस्साय अनुत्तरं सम्मासम्बोधिं अभिसम्बुद्धोति पच्चञ्ञासिं। यतो च खोऽ हं  
भिक्खवे इमेसं छन्नं अज्झत्तिकानं आयतनानं एवं अस्सादञ्च अस्सादतो आदिनवञ्च  
आदीनवतो निस्सरणञ्च निस्सरणतो यथाभूतं अब्भञ्ञासिं, अथाहं भिक्खवे सदेवके  
लोके समारके सब्रह्मके सस्समणब्राह्मणिया पजाय सदेव मनुस्साय अनुत्तरं  
सम्मासम्बोधिं अभिसम्बुद्धोति पच्चञ्ञासिं। ञाणञ्च पन मे दस्सनं उदपादि,  
अकुप्पा मे चेतोविमुत्ति अयमन्तिमा जाति, नत्थिदानि पुनब्भवोति।   
१। २। ५  
नो वे अस्सादसुत्तं  
१७। सावत्थियं   
नो चेदं भिक्खवे चक्खुस्स अस्सादो अभविस्स, नयिदं सत्ता चक्खुस्मिं सारज्जेय्युं,  
यस्मा च खो भिक्खवे अत्थि चक्खुस्स अस्सादो, तस्मा सत्ता चक्खुस्मिं सारज्जन्ति। नो  
चेदं भिक्खवे चक्खुस्स आदीनवो अभविस्स, नयिदं सत्ता चक्खुस्मिं निब्बिन्देय्युं,  
यस्मा च खो भिक्खवे अत्थि चक्खुस्स आदीनवो। तस्मा सत्ता चक्खुस्मिं निब्बिन्दन्ति। नो  
चेदं भिक्खवे चक्खुस्स निस्सरणं अभविस्स, नयिदं सत्ता चक्खुस्मा निस्सरेय्युं।  
यस्मा च खो भिक्खवे अत्थि चक्खुस्स निस्सरणं, तस्मा सत्ता चक्खुस्मा निस्सरन्ति।   
    
[ब्ज्त् पगे ०२२] [\x २२।]       
    
नो चेदं भिक्खवे सोतस्स अस्सादो अभविस्स, नयिदं सत्ता सोतस्मिं सारज्जेयुं, यस्मा च  
खो भिक्खवे अत्थी सोतस्स अस्सादो, तस्मा सत्ता सोतस्मिं सारज्जन्ति। नो चेदं भिक्खवे  
सोतस्स आदीनवो अभविस्स, नयिदं सत्ता सोतस्मिं निब्बिन्देय्युं, यस्मा च खो भिक्खवे  
अत्थि सोतस्स आदीनवो। तस्मा सत्ता सोतस्मिं निब्बिन्दन्ति। नो चेदं भिक्खवे सोतस्स  
निस्सरणं अभविस्स, नयिदं सत्ता सोतस्मा निस्सरेय्युं। यस्मा च खो भिक्खवे अत्थि  
सोतस्स निस्सरणं, तस्मा सत्ता सोतस्मा निस्सरन्ति।   
[प्त्स् पगे ०११] [\क़् ११।] नो चेदं भिक्खवे घानस्स अस्सादो अभविस्स, नयिदं सत्ता  
घानस्मिं सारज्जेय्युं, यस्मा च खो भिक्खवे अत्थि घानस्स अस्सादो, तस्मा सत्ता  
घानस्मिं सारज्जन्ति। नो चेदं भिक्खवे घानस्स आदीनवो अभविस्स, नयिदं सत्ता  
घानस्मिं निब्बिन्देय्युं, यस्मा च खो भिक्खवे अत्थी घानस्स आदीनवो। तस्मा सत्ता  
घानस्मिं निब्बिन्दन्ति। नो चेदं भिक्खवे घानस्स निस्सरणं अभविस्स, नयिदं सत्ता  
घानस्मा निस्सरेय्युं। यस्मा च खो भिक्खवे अत्थि घानस्स निस्सरणं, तस्मा सत्ता  
घानस्मा निस्सरन्ति।   
नो चेदं भिक्खवे जिव्हाय अस्सादो अभविस्स, नयिदं सत्ता जिव्हाय सारज्जेयुं, यस्मा च  
खो भिक्खवे अत्थि जिव्हाय अस्सादो, तस्मा सत्ता जिव्हाय सारज्जन्ति। नो चेदं भिक्खवे  
जिव्हाय आदीनवो अभविस्स, नयिदं सत्ता जिव्हाय निब्बिन्देय्युं, यस्मा च खो भिक्खवे  
अत्थि जिव्हाय आदीनवो। तस्मा सत्ता जिव्हाय निब्बिन्दन्ति। नो चेदं भिक्खवे जिव्हाय  
निस्सरणं अभविस्स, नयिदं सत्ता जिव्हाय निस्सरेय्युं। यस्मा च खो भिक्खवे अत्थि  
जिव्हाय निस्सरणं, तस्मा सत्ता जिव्हाय निस्सरन्ति।   
    
नो चेदं भिक्खवे कायस्स अस्सादो अभविस्स, नयिदं सत्ता कायं सारज्जेयुं, यस्मा च  
खो भिक्खवे अत्थि कायस्स अस्सादो, तस्मा सत्ता कायस्मिं सारज्जन्ति। नो चेदं भिक्खवे  
कायस्स आदीनवो अभविस्स, नयिदं सत्ता कायस्मिं निब्बिन्देय्युं, यस्मा च खो भिक्खवे  
अत्थि कायस्स आदीनवो। तस्मा सत्ता कायस्मिं निब्बिन्दन्ति। नो चेदं भिक्खवे कायस्स  
निस्सरणं अभविस्स, नयिदं सत्ता कायस्मा निस्सरेय्युं। यस्मा च खो भिक्खवे अत्थि  
कायस्स निस्सरणं, तस्मा सत्ता कायस्मा निस्सरन्ति।   
नो चेदं भिक्खवे मनस्स अस्सादो अभविस्स, नयिदं सत्ता मनस्मिं सारज्जेय्युं, यस्मा  
च खो भिक्खवे अत्थि मनस्स अस्सादो, तस्मा सत्ता चक्खुस्मिं सारज्जन्ति। नो चेदं  
भिक्खवे मनस्स आदीनवो अभविस्स, नयिदं सत्ता मनस्मिं निब्बिन्देय्युं, यस्मा च  
खो भिक्खवे अत्थि मनस्स आदीनवो। तस्मा सत्ता मनस्मिं निब्बिन्दन्ति। नो चेदं  
भिक्खवे चक्खुस्स निस्सरणं अभविस्स नयिदं सत्ता चक्खुस्मा निस्सरेय्युं। यस्मा च  
खो भिक्खवे अत्थि मनस्स निस्सरणं, तस्मा सत्ता मनस्मा निस्सरन्ति।   
    
यावकीवञ्च भिक्खवे सत्ता इमेसं छन्नं अज्झत्तिकानं आयतनानं अस्सादञ्च अस्सादतो  
आदीनवञ्च आदीनवतो निस्सरणञ्च निस्सरणतो यथाभूतं नाब्भञ्ञासुं, १ नेव ताव  
भिक्खवे सत्ता सदेवका लोका समारका सब्रह्मका सस्समणब्राह्मणिया पजाय  
सदेवमनुस्साय निस्सटा विसंयुत्ता विप्पमुत्ता विमरियादीकतेन२ चेतसा विहरिंसु।   
यतो च खो भिक्खवे सत्ता इमेसं छन्नं अज्झत्तिकानं आयतनानं अस्सादञ्च अस्सादतो  
आदीनवञ्च आदीनवतो निस्सरणञ्च निस्सरणतो यथाभूतं अब्भञ्ञासुं; [प्त्स् पगे ०१२]  
[\क़् १२।] अथ भिक्खवे सत्ता सदेवका लोका समारका सब्रह्मका  
सस्समणब्राह्मणिया पजाय सदेवमनुस्साय निस्सटा विसंयुत्ता विप्पमुत्ता  
विमरियादीकतेन चेतसा विहरन्तीति।   
१। नाब्भञ्ञंसु - मछसं २। विमरियादिकतेन - सीमु, [प्त्स्।] विपरियादिकतेन - स्या।   
    
[ब्ज्त् पगे ०२४] [\x २४।]       
    
१। २। ६  
दुतिय नो चे अस्सादसुत्तं  
१८। सावत्थियं  
नो चेदं भिक्खवे रूपानं अस्सादो अभविस्स, नयिदं सत्ता रूपेसु सारज्जेय्युं। यस्मा च  
खो भिक्खवे अत्थि रूपानं अस्सादो। तस्मा सत्ता रूपेसु सारज्जन्ति। नो चेदं भिक्खवे  
रूपानं आदीनवो अभविस्स, नयिदं सत्ता रूपेसु निब्बिन्देय्युं। यस्मा च खो भिक्खवे  
अत्थि रूपानं आदीनवो, तस्मा सत्ता रूपेसु निब्बिन्दन्ति। नो चेदं भिक्खवे रूपानं  
निस्सरणं अभविस्स, नयिदं सत्ता रूपेहि निस्सरेय्युं। यस्मा च खो भिक्खवे अत्थि  
रूपानं निस्सरणं, तस्मा सत्ता रूपेहि निस्सरन्ति।   
नो चेदं भिक्खवे सद्दानं अस्सादो अभविस्स, नयिदं सत्ता सद्देसु सारज्जेय्युं, यस्मा  
च खो भिक्खवे अत्थि सद्दानं अस्सादो, तस्मा सत्ता सद्देसु सारज्जन्ति। नो चेदं  
भिक्खवे सद्दानं आदीनवो अभविस्स, नयिदं सत्ता सद्देसु निब्बिन्देय्युं, यस्मा च खो  
भिक्खवे अत्थि सद्दानं आदीनवो। तस्मा सत्ता सद्देसु निब्बिन्दन्ति। नो चेदं भिक्खवे  
सद्दानं निस्सरणं अभविस्स नयिदं सत्ता सद्दस्मा निस्सरेय्युं। यस्मा च खो  
भिक्खवे अत्थि सद्दानं निस्सरणं, तस्मा सत्ता सद्देहि निस्सरन्ति।   
नो चेदं भिक्खवे गन्धानं अस्सादो अभविस्स, नयिदं सत्ता गन्धानं सारज्जेय्युं,  
यस्मा च खो भिक्खवे अत्थि गन्धानं अस्सादो, तस्मा सत्ता गन्धेसु सारज्जन्ति। नो चेदं  
भिक्खवे घन्धानं आदीनवो अभविस्स, नयिदं सत्ता गन्धेसु निब्बिन्देय्युं, यस्मा  
च खो भिक्खवे अत्थि गन्धानं आदीनवो। तस्मा सत्ता गन्धेसु निब्बिन्दन्ति। नो चेदं  
भिक्खवे गन्धानं निस्सरणं अभविस्स, नयिदं सत्ता गन्धेहि निस्सरेय्युं। यस्मा च  
खो भिक्खवे अत्थी गन्धानं निस्सरणं, तस्मा सत्ता गन्धेहि निस्सरन्ति।   
नो चेदं भिक्खवे रसानं अस्सादो अभविस्स, नयिदं सत्ता रसेसु सारज्जेयुं, यस्मा च  
खो भिक्खवे अत्थि रसानं अस्सादो, तस्मा सत्ता रसेसु सारज्जन्ति। नो चेदं भिक्खवे  
रसानं आदीनवो अभविस्स, नयिदं सत्ता रसेसु निब्बिन्देय्युं, यस्मा च खो भिक्खवे  
अत्थि रसानं आदीनवो। तस्मा सत्ता रसेसु निब्बिन्दन्ति। नो चेदं भिक्खवे रसानं  
निस्सरणं अभविस्स, नयिदं सत्ता रसेहि निस्सरेय्युं। यस्मा च खो भिक्खवे अत्थि  
रसानं निस्सरणं, तस्मा सत्ता रसेहि निस्सरन्ति।   
    
नो चेदं भिक्खवे पोट्ठब्बानं अस्सादो अभविस्स, नयिदं सत्ता पोट्ठब्बेसु  
सारज्जेय्युं,   
यस्मा च खो भिक्खवे अत्थी पोट्ठब्बानं अस्सादो तस्मा सत्ता पोट्ठब्बेसु सारज्जन्ति। नो  
चेदं भिक्खवे पोट्ठब्बानं आदीनवो अभविस्स, नयिदं सत्ता पोट्ठब्बेसु  
निब्बिन्देय्युं, यस्मा च खो भिक्खवे अत्थि पोट्ठब्बानं आदीनवो। तस्मा सत्ता  
पोट्ठब्बेसु निब्बिन्दन्ति। नो चेदं भिक्खवे पोट्ठब्बानं निस्सरणं अभविस्स,  
नयिदं सत्ता पोट्ठब्बेहि निस्सरेय्युं। यस्मा च खो भिक्खवे अत्थि पोट्ठब्बानं  
निस्सरणं, तस्मा सत्ता पोट्ठब्बेहि निस्सरन्ति।   
    
नो चेदं भिक्खवे धम्मानं अस्सादो अभविस्स, नयिदं सत्ता धम्मेसु सारज्जेय्युं,  
यस्मा च खो भिक्खवे अत्थि धम्मानं अस्सादो, तस्मा सत्ता धम्मेसु सारज्जन्ति। नो  
चेदं भिक्खवे धम्मानं आदीनवो अभविस्स, नयिदं सत्ता धम्मेसु निब्बिन्देय्युं,  
यस्मा च खो भिक्खवे अत्थि धम्मानं आदीनवो। तस्मा सत्ता धम्मेसु निब्बिन्दन्ति।  
नो चेदं भिक्खवे धम्मानं निस्सरणं अभविस्स, नयिदं सत्ता धम्मेहि  
निस्सरेय्युं। यस्मा च खो भिक्खवे अत्थि धम्मानं निस्सरणं, तस्मा सत्ता धम्मेहि  
निस्सरन्ति।   
यावकीवञ्च भिक्खवे सत्ता इमेसं छन्नं बाहिरानं आयतनानं अस्सादञ्च अस्सादतो  
आदीनवञ्च आदीनवतो निस्सरणञ्च निस्सरणतो यथाभूतं नाब्भञ्ञासुं, [प्त्स् पगे ०१३]  
[\क़् १३।] नेव ताव भिक्खवे सत्ता सदेवका लोका समारका सब्रह्मका  
सस्समणब्राह्मणिया पजाय सदेवमनुस्साय निस्सटा विसंयुत्ता विप्पमुत्ता  
विमरियादीकतेन चेतसा विहरिंसु।   
यतो च खो भिक्खवे सत्ता इमेसं छन्नं बाहिरानं आयतनानं अस्सादञ्च अस्सादतो  
आदीनवञ्च आदीनवतो निस्सरणञ्च निस्सरणतो यथाभूतं अब्भञ्ञासुं, अथ भिक्खवे  
सत्ता सदेवका लोका समारका सब्रह्मका सस्समणब्राह्मणिया पजाय सदेवमनुस्साय  
निस्सटा विसंयुत्ता विप्पमुत्ता विमरियादीकतेन चेतसा विहरन्तीति।   
    
[ब्ज्त् पगे ०२६] [\x २६।]       
    
१। २। ७  
अभिनन्दसुत्तं।   
१९। सावत्थियं  
यो भिक्खवे चक्खुं अभिनन्दति, दुक्खं सो अभिनन्दति। यो दुक्खं अभिनन्दति,  
अपरिमुत्तो सो दुक्खस्माति वदामि। यो सोतं अभिनन्दति, दुक्खं सो अभिनन्दति। यो  
दुक्खं अभिनन्दति अपरिमुत्तो सो दुक्खस्माति वदामि। यो घानं अभिनन्दति, दुक्खं  
सो अभिनन्दति। यो दुक्खं अभिनन्दति, अपरिमुत्तो सो दुक्खस्माति वदामि। यो जिव्हं  
अभिनन्दति, दुक्खं सो अभिनन्दति। यो दुक्खं अभिनन्दति, अपरिमुत्तो सो दुक्खस्माति  
वदामि। यो कायं अभिनन्दति, दुक्खं सो अभिनन्दति। यो दुक्खं अभिनन्दति,  
अपरिमुत्तो सो दुक्खस्माति वदामि। यो मनं अभिनन्दति, दुक्खं सो अभिनन्दति। यो  
दुक्खं अभिनन्दति, अपरिमुत्तो सो दुक्खस्माति वदामि।   
    
यो च खो भिक्खवे चक्खुं नाभिनन्दति, दुक्खं सो नाभिनन्दति। यो दुक्खं  
नाभिनन्दति, परिमुत्तो सो दुक्खस्माति वदामि। यो सोतं नाभिनन्दति, दुक्खं सो  
नाभिनन्दति। यो दुक्खं नाभिनन्दति, परिमुत्तो सो दुक्खस्माति वदामि। यो घानं  
नाभिनन्दति, दुक्खं सो नाभिनन्दति। यो दुक्खं नाभिनन्दति, परिमुत्तो सो  
दुक्खस्माति वदामि। यो जिव्हं नाभिनन्दति, दुक्खं सो नाभिनन्दति। यो दुक्खं  
नाभिनन्दति, परिमुत्तो सो दुक्खस्माति वदामि। यो कायं नाभिनन्दति दुक्खं सो  
नाभिनन्दति। यो दुक्खं नाभिनन्दति, परिमुत्तो सो दुक्खस्माति वदामि। यो मनं  
नाभिनन्दति, दुक्खं सो नाभिनन्दति। यो दुक्खं नाभिनन्दति। परिमुत्तो सो  
दुक्खस्माति वदामीति।   
    
१। २। ८  
दुतिय अभिनन्दसुत्तं  
    
२० सावत्थियं यो भिक्खवे रूपे अभिनन्दति, दुक्खं सो अभिनन्दति। यो दुक्खं  
अभिनन्दति, अपरिमुत्तो सो दुक्खस्माति वदामि। यो सद्दे अभिनन्दति, दुक्खं सो  
अभिनन्दति। यो दुक्खं अभिनन्दति, अपरिमुत्तो सो दुक्खस्माति वदामि। यो गन्धे  
अभिनन्दति, दुक्खं सो अभिनन्दति। यो दुक्खं अभिनन्दति, अपरिमुत्तो सो दुक्खस्माति  
वदामि। यो रसे अभिनन्दति, दुक्खं सो अभिनन्दति। यो दुक्खं अभिनन्दति, अपरिमुत्तो  
सो दुक्खस्माति वदामि। यो पोट्ठब्बे अभिनन्दति, दुक्खं सो अभिनन्दति। यो दुक्खं  
अभिनन्दति, अपरिमुत्तो सो दुक्खस्माति वदामि। यो धम्मे अभिनन्दति, दुक्खं सो  
अभिनन्दति। यो दुक्खं अभिनन्दति, अपरिमुत्तो सो दुक्खस्माति वदामि।   
    
[प्त्स् पगे ०१४] [\क़् १४।] यो च खो भिक्खवे रूपे नाभिनन्दति, दुक्खं सो  
नाभिनन्दति। यो दुक्खं नाभिनन्दति, परिमुत्तो सो दुक्खस्माति वदामि। यो सद्दे  
नाभिनन्दति, दुक्खं सो नाभिनन्दति। यो दुक्खं नाभिनन्दति, परिमुत्तो सो  
दुक्खस्माति वदामि। यो गन्धे नाभिनन्दति, दुक्खं सो नाभिनन्दति। यो दुक्खं  
नाभिनन्दति, परिमुत्तो सो दुक्खस्माति वदामि। यो रसे नाभिनन्दति, दुक्खं सो  
नाभिनन्दति। यो दुक्खं नाभिनन्दति, परिमुत्तो सो दुक्खस्माति वदामि। यो पोट्ठब्बे  
नाभिनन्दति दुक्खं सो नाभिनन्दति। यो दुक्खं नाभिनन्दति, परिमुत्तो सो  
दुक्खस्माति वदामि। यो धम्मे नाभिनन्दति, दुक्खं सो नाभिनन्दति। यो दुक्खं  
नाभिनन्दति। परिमुत्तो सो दुक्खस्माति वदामीति।   
[ब्ज्त् पगे ०२८] [\x २८।]       
    
१। २। ९  
उप्पादसुत्तं  
२१। सावत्थियं  
यो भिक्खवे चक्खुस्स उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं  
ठिति जरामरणस्स पातुभावो।   
यो सोतस्स उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
यो घानस्स उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
यो जिव्हाय उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
यो कायस्स उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
यो मनस्स उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
    
यो च खो भिक्खवे चक्खुस्स निरोधो वूपसमो अत्थगमो-१, दुक्खस्सेसो निरोधो  
रोगानां वूपसमो जरामरणस्स अत्थगमो -१।   
यो सोतस्स निरोधो वूपसमो अत्थगमो दुक्खस्सेसो निरोधो रोगानं वूपसमो  
जरामरणस्स अत्थगमो-१।   
यो घानस्स निरोधो वूपसमो अत्थगमो, दुक्खस्सेसो निरोधो रोगानं वूपसमो  
जरामरणस्स अत्थगमो-१।   
यो जिव्हाय निरोधो वूपसमो अत्थगमो दुक्खस्सेसो निरोधो रोगानं वूपसमो  
जरामरणस्स अत्थगमो-१।   
यो कायस्स निरोधो वूपसमो अत्थगमो, दुक्खस्सेसो निरोधो रोगानं वूपसमो  
जरामरणस्स अत्थगमो-१।   
यो मनस्स निरोधो वूपसमो अत्थगमो, दुक्खस्सेसो निरोधो रोगानं वूपसमो  
जरामरणस्स अत्थगमो-१। ति।   
    
१। २। १०  
दुतिय उप्पादसुत्तं  
२२। सावत्थियं  
यो भिक्खवे रूपानं उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं  
ठिति जरामरणस्स पातुभावो।   
यो सद्दानं उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
यो गन्धानं उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
यो रसानं उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
यो फोट्ठब्बानं उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
यो धम्मानं उप्पादो ठिति अभिनिब्बत्ति पातुभावो, दुक्खस्सेसो उप्पादो रोगानं ठिति  
जरामरणस्स पातुभावो।   
    
यो च खो भिक्खवे रूपानं निरोधो वूपसमो अत्थगमो, दुक्खस्सेसो निरोधो रोगानं  
वूपसमो जरामरणस्स अत्थगमो।   
यो सद्दानं निरोधो वूपसमो अत्थगमो, दुक्खस्सेसो निरोधो रोगानं वूपसमो  
जरामरणस्स अत्थगमो।   
यो गन्धानं निरोधो वूपसमो अत्थगमो, दुक्खस्सेसो निरोधो रोगानं वूपसमो  
जरामरणस्स अत्थगमो।   
यो रसानं निरोधो वूपसमो अत्थगमो, दुक्खस्सेसो निरोधो रोगानं वूपसमो  
जरामरणस्स अत्थगमो।   
यो फोट्ठब्बानं निरोधो वूपसमो अत्थगमो, दुक्खस्सेसो निरोधो रोगानं वूपसमो  
जरामरणस्स अत्थगमो।   
[प्त्स् पगे ०१५] [\क़् १५।] यो धम्मानं निरोधो वूपसमो अत्थगमो, दुक्खस्सेसो  
निरोधो रोगानं वूपसमो जरामरणस्स अत्थगमोति।   
    
यमकवग्गो दुतियो।   
तस्सुद्दानं:  
सम्बोधेन दुवे वुत्ता अस्सादेन परे दूवे  
नो चे तेन दुवे वुत्ता अभिनन्देन परे दुवे  
उप्पादेन दुवे वुत्ता वग्गो तेन पवुच्चतीति।   
१। अत्थङ्गमो - मछसं, स्या।   
    
[ब्ज्त् पगे ०३०] [\x ३०।]       
    
३। सब्बवग्गो  
१। ३। १  
सब्बसुत्तं  
२३। सावत्थियं  
सब्बं वो भिक्खवे देसिस्सामि-१ तं सुणाथ। किञ्च भिक्खवे सब्बं: चक्खुञ्चेव रूपा  
च सोतञ्च सद्दा च घानञ्च गन्धा च जिव्हा च रसा च कायो च फोट्ठब्बा च मनो च  
धम्मा च इदं वुच्चति भिक्खवे सब्बं।   
    
यो भिक्खवे एवं वदेय्य: अहमेतं सब्बं पच्चक्खाय अञ्ञं सब्बं पञ्ञापेस्सामीति,  
तस्सा वाचावत्थुरेवस्स-२। पुट्ठो च न सम्पायेय्य, उत्तरिञ्च विघातं आपज्जेय्य, तं किस्स  
हेतु यथा तं भिक्खवे अविसयस्मिन्ति।   
    
१। ३। २  
पहानसुत्तं  
२४। सावत्थियं  
सब्बप्पहानाय-३ वो भिक्खवे धम्मं देसिस्सामि: तं सुणाथ। कतमो च भिक्खवे  
सब्बप्पहानाय धम्मो: चक्खुं भिक्खवे पहातब्बं, रूपा पहातब्बा,  
चक्खुविञ्ञाणं पहातब्बं, चक्खु सम्फस्सो पहातब्बो, [प्त्स् पगे ०१६] [\क़् १६।]       
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि पहातब्बं अयं खो भिक्खवे सब्बप्पहानाय धम्मोति।   
    
जिव्हा पहातब्बा, रसा पहातब्बा। जिव्हाविञ्ञाणं पहातब्बं, जिव्हा सम्फस्सो पहातब्बो,  
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि पहातब्बं अयं खो भिक्खवे सब्बप्पहानाय धम्मोति।   
    
मनो पहातब्बो, धम्मा पहातब्बा। मनोविञ्ञाणं पहातब्बं, मनोसम्फस्सो  
पहातब्बो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि पहातब्बं अयं खो भिक्खवे सब्बप्पहानाय धम्मोति।   
१। देसेस्सामि - मछसं २। वाचावत्थुकमेवस्स - मछसं वाचावत्थुदेवस्स। स्या ३।  
सब्बं पहानाय - स्या।   
    
[ब्ज्त् पगे ०३२] [\x ३२।]       
    
१। ३। ३।   
दुतिय पहानसुत्तं  
२५। सावत्थियं  
सब्बं अभिञ्ञा परिञ्ञा पहानाय खो भिक्खवे धम्मं देसिस्सामि, तं सुणाथ।   
    
कतमो च भिक्खवे सब्बं अभिञ्ञा परिञ्ञा पहानाय धम्मो: चक्खुं भिक्खवे  
अभिञ्ञा परिञ्ञा पहातब्बं, रूपा अभिञ्ञा परिञ्ञा पहातब्बा, चक्खुविञ्ञाणं अभिञ्ञा  
परिञ्ञा पहातब्बं, चक्खुसम्फस्सो अभिञ्ञा परिञ्ञा पहातब्बो, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अभिञ्ञा परिञ्ञा पहातब्बं। अयं खो भिक्खवे सब्बं अभिञ्ञा परिञ्ञा पहानाय  
धम्मोति।   
    
जिव्हा अभिञ्ञा परिञ्ञा पहातब्बा, रसा अभिञ्ञा परिञ्ञा पहातब्बा, जिव्हाविञ्ञाणं अभिञ्ञा  
परिञ्ञा पहातब्बं, जिव्हासम्फस्सो अभिञ्ञा परिञ्ञा पहातब्बो, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अभिञ्ञा परिञ्ञा पहातब्बं। अयं खो भिक्खवे सब्बं अभिञ्ञा परिञ्ञा पहानाय  
धम्मोति।   
मनो अभिञ्ञा परिञ्ञा पहातब्बो, धम्मा अभिञ्ञा [प्त्स् पगे ०१७] [\क़् १७।] परिञ्ञा  
पहातब्बा, मनोविञ्ञाणं अभिञ्ञा परिञ्ञा पहातब्बं, मनोसम्फस्सो अभिञ्ञा परिञ्ञा  
पहातब्बो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अभिञ्ञा परिञ्ञा पहातब्बं। अयं खो भिक्खवे सब्बं  
अभिञ्ञा परिञ्ञा पहानाय धम्मोति।   
    
१। ३। ४  
अपरिजानसुत्तं  
२६। सावत्थियं  
सब्बं भिक्खवे अनभिजानं अपरिजानं अविराजयं अप्पजहं अभब्बो दुक्खक्खयाय।  
किञ्च भिक्खवे सब्बं अनभिजानं अपरिजानं अविराजयं अप्पजहं अभब्बो  
दुक्खक्खयाय।   
    
[ब्ज्त् पगे ०३४] [\x ३४।]       
    
चक्खुं भिक्खवे अनभिजानं अपरिजानं अविराजयं अप्पजहं अभब्बो  
दुक्खक्खयाय, रूपे अनभिजानं अपरिजानं अविराजयं अप्पजहं अभब्बो  
दुक्खक्खयाय, चक्खुविञ्ञाणं अनभिजानं अपरिजानं अविराजयं अप्पजहं अभब्बो  
दुक्खक्खयाय, चकखुसम्फस्सं अनभिजानं अपरिजानं अविराजयं अप्पजहं  
अभब्बो दुक्खक्खयाय यम्पिदं चक्खुसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि अनभिजानं अपरिजानं अविराजयं अप्पजहं  
अभब्बो दुक्खक्खयाय।   
इदं खो भिक्खवे सब्ब अनभिजानं अपरिजानं अविराजयं अप्पजहं अभब्बो  
दुक्खक्खयाय   
    
जिव्हं अनभिजानं अपरिजानं अविराजयं अप्पजहं अभब्बो दुक्खक्खयाय, रसे  
अनभिजानं अपरिजानं अविराजयं अप्पजहं अभब्बो दुक्खक्खयाय, जिव्हाविञ्ञाणं  
अनभिजानं अपरिजानं अविराजयं अप्पजहं अभब्बो दुक्खक्खयाय, जिव्हासम्फस्सं  
अनभिजानं अपरिजानं अविराजयं अप्पजहं अभब्बो दुक्खक्खयाय यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनभिजानं अपरिजानं अविराजयं अप्पजहं अभब्बो दुक्खक्खयाय।   
    
मनं अनभिजानं अपरिजानं अविराजयं अप्पजहं अभब्बो दुक्खक्खयाय, धम्मे  
अनभिजानं अपरिजानं अविराजयं अप्पजहं अभब्बो दुक्खक्खयाय, मनोविञ्ञाणं  
अनभिजानं अपरिजानं अविराजयं अप्पजहं अभब्बो दुक्खक्खयाय, मनोसम्फस्सं  
अनभिजानं अपरिजानं अविराजयं अप्पजहं अभब्बो दुक्खक्खयाय, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनभिजानं अपरिजानं अविराजयं अप्पजहं अभब्बो दुक्खक्खयाय।   
इदं खो भिक्खवे सब्बं अनभिजानं अपरिजानं अविराजयं अप्पजहं अभब्बो  
दुक्खक्खयाय। सब्बञ्च खो भिक्खवे अभिजानं परिजानं विराजयं पजहं भब्बो  
दुक्खक्खयाय। [प्त्स् पगे ०१८] [\क़् १८।] किञ्च भिक्खवे सब्बं अभिजानं परिजानं  
विराजयं पजहं भब्बो दुक्खक्खयाय:  
    
चक्खुं भिक्खवे अभिजानं परिजानं विराजयं पजहं भब्बो दुक्खक्खयाय, रूपे  
अभिजानं परिजानं विराजयं पजहं भब्बो दुक्खक्खयाय, चक्खुविञ्ञाणं अभिजानं  
परिजानं विराजयं पजहं भब्बो दुक्खक्खयाय, चक्खुसम्फस्सं अभिजानं  
परिजानं विराजयं पजहं भब्बो दुक्खक्खयाय, यम्पिदं चक्खुसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अभिजानं परिजानं  
विराजयं पजहं भब्बो दुक्खक्खयाय।   
    
इदं खो भिक्खवे सब्बं अभिजानं परिजानं विराजयं पजहं भब्बो दुक्खक्खयाय।   
    
[ब्ज्त् पगे ०३६] [\x ३६।]       
    
जिव्हं अभिजानं परिजानं विराजयं पजहं भब्बो दुक्खक्खयाय, रसे अभिजानं  
परिजानं विराजयं पजहं भब्बो दुक्खक्खयाय, जिव्हाविञ्ञाणं अभिजानं परिजानं  
विराजयं पजहं भब्बो दुक्खक्खयाय, जिव्हासम्फस्सं अभिजानं परिजानं विराजयं  
पजहं भब्बो दुक्खक्खयाय, यम्पिदं जिव्हासम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि अभिजानं परिजानं विराजयं पजहं  
भब्बो दुक्खक्खयाय।   
    
मनं अभिजानं परिजानं विराजयं पजहं भब्बो दुक्खक्खयाय, धम्मे अभिजानं  
परिजानं विराजयं पजहं भब्बो दुक्खक्खयाय, मनोविञ्ञाणं अभिजानं परिजानं  
विराजयं पजहं भब्बो दुक्खक्खयाय, मनोसम्फस्सं अभिजानं परिजानं विराजयं  
पजहं भब्बो दुक्खक्खयाय, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि अभिजानं परिजानं विराजयं पजहं  
भब्बो दुक्खक्खयाय।   
    
इदं खो भिक्खवे सब्बं अभिजानं परिजानं विराजयं पजहं भब्बो  
दुक्खक्खयायाति।   
१। ३। ५  
दुतियअपरिजानसुत्तं  
२७। सावत्थियं  
सब्बं भिक्खवे अनभिजानं अपरिजानं अविराजयं अप्पजहं अभब्बो दुक्खक्खयाय,  
किञ्च भिक्खवे, सब्बं अनभिजानं अपरिजानं अविराजयं अप्पजहं अभब्बो  
दुक्खक्खयाय:   
    
यञ्च खो भिक्खवे चक्खु ये च रूपा यञ्च चक्खुविञ्ञाणं ये च चक्खुविञ्ञाण  
विञ्ञातब्बा धम्मा, यञ्च सोतं ये च सद्दा यञ्च सोतविञ्ञाणं ये च सोतविञ्ञाण  
विञ्ञातब्बा धम्मा, यञ्च घानं ये च गन्धा यञ्च घानविञ्ञाणं ये च घानविञ्ञाण  
विञ्ञातब्बा धम्मा, [प्त्स् पगे ०१९] [\क़् १९।] या च जिव्हा ये च रसा यञ्च  
जिव्हाविञ्ञाणं ये च जिव्हाविञ्ञाण विञ्ञातब्बा धम्मा, यो च कायो ये च फोट्ठब्बा यञ्च  
कायविञ्ञाणं ये च कायविञ्ञाण विञ्ञातब्बा धम्मा, यो च मनो ये च धम्मा यञ्च  
मनोविञ्ञाणं ये च मनोविञ्ञाण विञ्ञातब्बा धम्मा, इदं खो भिक्खवे सब्बं  
अनभिजानं अपरिजानं अविराजयं अप्पजहं अभब्बो दुक्खक्खयाय।   
    
[ब्ज्त् पगे ०३८] [\x ३८।]       
    
सब्बञ्च खो भिक्खवे अभिजानं परिजानं विराजयं पजहं भब्बो दुक्खक्खयाय।  
किञ्च भिक्खवे, सब्बं अभिजानं परिजानं विराजयं पजहं भब्बो दुक्खक्खयाय:   
यञ्च खो भिक्खवे चक्खुं-१ ये च रूपा यञ्च चक्खुविञ्ञाणं ये च चक्खुविञ्ञाण  
विञ्ञातब्बा धम्मा, यञ्च सोतं ये च सद्दा यञ्च सोतविञ्ञाणं ये च सोतविञ्ञाण  
विञ्ञातब्बा धम्मा, यञ्च घानं ये च गन्धा यञ्च घानविञ्ञाणं ये च घानविञ्ञाण  
विञ्ञातब्बा धम्मा, या च जिव्हा ये च रसा यञ्च जिव्हाविञ्ञाणं ये च जिव्हाविञ्ञाण  
विञ्ञातब्बा धम्मा, यो च कायो ये च फोट्ठब्बा यञ्च कायविञ्ञाणं ये च कायविञ्ञाण  
विञ्ञातब्बा धम्मा, यो च मनो ये च धम्मा यञ्च मनोविञ्ञाणं ये च मनोविञ्ञाण  
विञ्ञातब्बा धम्मा, इदं खो भिक्खवे सब्बं अभिजानं परिजानं विराजयं पजहं  
भब्बो दुक्खक्खयायाति।   
    
१। ३। ६  
आदित्तपरियायसुत्तं  
    
२८। एकं समयं भगवा गयायं विहरति गयासीसे सद्धिं भिक्खुसहस्सेन, तत्र खो  
भगवा भिक्खू आमन्तेसि।   
    
सब्बं भिक्खवे आदित्तं, किञ्च भिक्खवे सब्बं आदित्तं, चक्खुं भिक्खवे आदित्तं, रूपा  
आदित्ता, चक्खुविञ्ञाणं आदित्तं। चक्खुसम्फस्सो आदित्तो, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि आदित्तं। केन आदित्तं: आदित्तं रागग्गिना दोसग्गिना मोहग्गिना, आदित्तं जातिया  
जरामरणेन, सोकेहि परिदेवेहि दुक्खेहि दोमनस्सेहि उपायासेहि आदित्तन्ती वदामि।   
    
सोतं आदित्तं, सद्दा आदित्ता, सोतविञ्ञाणं आदित्तं, सोतसम्फस्सो आदित्तो, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि आदित्तं। केन आदित्तं: आदित्तं रागग्गिना दोसग्गिना मोहग्गिना, आदित्तं जातिया  
जरामरणेन, सोकेहि परिदेवेहि दुक्खेहि दोमनस्सेहि उपायासेहि आदित्तन्ति वदामि।   
    
१। चक्खु - मछसं।   
    
[ब्ज्त् पगे ०४०] [\x ४०।]       
    
घानं आदित्तं, गन्धा आदित्ता, घानविञ्ञाणं आदित्तं, घानसम्फस्सो आदित्तो, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि आदित्तं, केन आदित्तं: आदित्तं रागग्गिना दोसग्गिना मोहग्गिना, आदित्तं जातिया  
जरामरणेन, सोकेहि परिदेवेहि दुक्खेहि दोमनस्सेहि उपायासेहि आदित्तन्ति वदामि।   
    
जिव्हा आदित्ता, रसा आदित्ता, जिव्हाविञ्ञाणं आदित्तं, [प्त्स् पगे ०२०] [\क़् २०।] जिव्हासम्फस्सो  
आदित्तो, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि आदित्तं, केन आदित्तं: आदित्तं रागग्गिना दोसग्गिना मोहग्गिना,  
आदित्तं जातिया जरामरणेन, सोकेहि परिदेवेहि दुक्खेहि दोमनस्सेहि उपायासेहि आदित्तन्ति  
वदामि।   
    
कायो आदित्तो, फोट्ठब्बा आदित्ता, कायविञ्ञाणं आदित्तं, कायसम्फस्सो आदित्तो, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि आदित्तं, केन आदित्तं: आदित्तं रागग्गिना दोसग्गिना मोहग्गिना, आदित्तं जातिया  
जरामरणेन, सोकेहि परिदेवेहि दुक्खेहि दोमनस्सेहि उपायासेहि आदित्तन्ति वदामि।   
    
मनो आदित्तो, धम्मा आदित्ता, मनोविञ्ञाणं आदित्तं, मनोसम्फस्सो आदित्तो, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि आदित्तं, केन आदित्तं: आदित्तं रागग्गिना दोसग्गिना मोहग्गिना, आदित्तं जातिया  
जरामरणेन, सोकेहि परिदेवेहि दुक्खेहि दोमनस्सेहि उपायासेहि आदित्तन्ति वदामि।   
    
एवम्पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
    
एवम्पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि। १निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
    
[ब्ज्त् पगे ०४२] [\x ४२।]       
    
एवम्पस्सं भिक्खवे सुतवा अरियसावको मनस्सम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं, कतं करणीयं नापरं इत्थत्तायाति पजानाती ति।   
    
इदमवोच भगवा। अत्तमना ते भिक्खू भगवतो भासितं अभिनन्दुन्ति। इमस्मिञ्च  
पन वेय्याकरणस्मिं भञ्ञमाने तस्स भिक्खुसहस्सस्स अनुपादाय आसवेहि चित्तानि  
विमुच्चिंसूति।   
    
१। ३। ७  
अन्धभूतसुत्तं  
२९। एकं समयं भगवा राजगहे विहरति वेऌउवने कलन्दक निवापे। तत्र खो भगवा  
भिक्खू आमन्तेसि।   
    
सब्बं भिक्खवे अन्धभूतं। [प्त्स् पगे ०२१] [\क़् २१।] किञ्च भिक्खवे सब्बं  
अन्धभूतं? चक्खुं भिक्खवे अन्धभूतं, रूपा अन्धभूता, चक्खुविञ्ञाणं  
अन्धभूतं, चक्खुसम्फस्सो अन्धभूतो। यम्पिदं चक्खुसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा, तम्पि अन्धभूतं। केन  
अन्धभूतं: अन्धभूतं जातिया जरामरणेन, सोकेहि परिदेवेहि दुक्खेहि दोमनस्सेहि  
उपायासेहि अन्धभूतन्ति वदामि।   
    
सोतं अन्धभूतं, सद्दा अन्धभूता, सोतविञ्ञाणं अन्धभूतं, सोतसम्फस्सो  
अन्धभूतो, यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि अन्धभूतं। केन अन्धभूतं: अन्धभूतं जातिया  
जरामरणेन, सोकेहि परिदेवेहि दुक्खेहि दोमनस्सेहि उपायासेहि अन्धभूतन्ति वदामि।   
    
घानं अन्धभूतं, गन्धा अन्धभूता, घानविञ्ञाणं अन्धभूतं, घानसम्फस्सो  
अन्धभूतो, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि अन्धभूतं। केन अन्धभूतं: अन्धभूतं जातिया  
जरामरणेन, सोकेहि परिदेवेहि दुक्खेहि दोमनस्सेहि उपायासेहि अन्धभूतन्ति वदामि।   
    
जिव्हा अन्धभूता, रसा अन्धभूता, जिव्हाविञ्ञाणं अन्धभूतं, जिव्हासम्फस्सो  
अन्धभूतो, यम्पिदं जिविहासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि अन्धभूतं। केन अन्धभूतं: अन्धभूतं जातिया  
जरामरणेन, सोकेहि परिदेवेहि दुक्खेहि दोमनस्सेहि उपायासेहि अन्धभूतन्ति वदामि।   
    
मनो अन्धभूतो, धम्मा अन्धभूता, मनोविञ्ञाणं अन्धभूतं, मनोसम्फस्सो  
अन्धभूतो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि अन्धभूतं। केन अन्धभूतं: अन्धभूतं जातिया  
जरामरणेन, सोकेहि परिदेवेहि दुक्खेहि दोमनस्सेहि उपायासेहि अन्धभूतन्ति वदामि।   
    
[ब्ज्त् पगे ०४४] [\x ४४।]       
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिनिदति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बन्दति।   
    
एवं पस्सं भिक्खवे सुतवा अरियसावको सोतमिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बन्दति।   
    
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि  
निब्बनिदति, घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बन्दति।   
    
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बन्दति।   
    
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
    
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोयम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बन्दति।   
    
निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं होति। खीणा जाति  
वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। ३। ८।   
सारुप्पपटिपदासुत्तं   
३०। सावत्थियं  
सब्बमञ्ञीतसमुग्घातसारुप्पं वो भिक्खवे [प्त्स् पगे ०२२] [\क़् २२।] पटिपदं  
देसिस्सामि। तं सुणाथ।   
    
कतमा च सा भिक्खवे सब्बमञ्ञितसमुग्घातसारुप्पपटिपदा इध भिक्खवे भिक्खु  
चक्खुं न मञ्ञति, चक्खुस्मिं न मञ्ञति, चक्खुतो न मञ्ञति, चक्खुं मेति न  
मञ्ञति, रूपे न मञ्ञति। रूपेसु न मञ्ञति, रूपतो न मञ्ञति। रूपा मेति न मञ्ञति।  
चक्खुविञ्ञाणं न मञ्ञति, चक्खुविञ्ञाणस्मिं न मञ्ञति। चक्खुविञ्ञाणतो न  
मञ्ञति, चक्खुविञ्ञाणं मेति न मञ्ञति। चक्खुसम्फस्सं न मञ्ञति,  
चक्खुसम्फस्सस्मिं न मञ्ञति, चक्खुसम्फस्सतो न मञ्ञति, चक्खुसम्फस्सो मेति  
न मञ्ञति, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि न मञ्ञति तस्मिम्पि न मञ्ञति। ततोपि न मञ्ञति। तम्मेति  
न मञ्ञति।   
    
जिव्हा न मञ्ञति। जिव्हाय न मञ्ञति, जिव्हातो न मञ्ञति। जिव्हा मेति न मञ्ञति, रसे न  
मञ्ञति। रसेसु न मञ्ञति, रसतो न मञ्ञति। रसा मेति न मञ्ञति। जिव्हाविञ्ञाणं न  
मञ्ञति, जिव्हाविञ्ञाणस्मिं न मञ्ञति। जिव्हाविञ्ञाणतो न मञ्ञति, जिव्हाविञ्ञाणं मेति न  
मञ्ञति। जिव्हासम्फस्सं न मञ्ञति, जिव्हासम्फस्सस्मिं न मञ्ञति, जिव्हासम्फस्सतो  
न मञ्ञति, जिव्हासम्फस्सो मेति न मञ्ञति, यम्पिदं जिव्हासम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि न मञ्ञति तस्मिम्पि न  
मञ्ञति। ततोपि न मञ्ञति। तम्मेति न मञ्ञति।   
    
[ब्ज्त् पगे ०४६] [\x ४६।]       
    
मनं न मञ्ञति। मनस्मिं न मञ्ञति, मनतो न मञ्ञति। मनो मेति न मञ्ञति,  
धम्मे न मञ्ञति। धम्मेसु न मञ्ञति, धम्मतो न मञ्ञति। धम्मा मेति न  
मञ्ञति। मनोविञ्ञाणं न मञ्ञति, मनोविञ्ञाणस्मिं न मञ्ञति। मनोविञ्ञाणतो न  
मञ्ञति, मनोविञ्ञाणं मेति न मञ्ञति। मनोसम्फस्सं न मञ्ञति,  
मनोसम्फस्सस्मिं न [प्त्स् पगे ०२३] [\क़् २३।] मञ्ञति, मनोसम्फस्सतो न  
मञ्ञति, मनोसम्फस्सो मेति न मञ्ञति, यम्पिदं मनोसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि न मञ्ञति, तस्मिम्पि न  
मञ्ञति। ततोपि न मञ्ञति। तम्मेति न मञ्ञति।   
    
सब्बं न मञ्ञति, सब्बस्मिं न मञ्ञति, सब्बतो न मञ्ञति, सब्बं मेति न मञ्ञति। सो  
एवं अमञ्ञमानो न च किञ्चि लोके उपादियति, अनुपादियं न परितस्सति, अपरितस्सं  
पच्चत्तञ्ञेव परिनिब्बायति। खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति पजानाति।   
    
अयं खो सा भिक्खवे सब्बमञ्ञितसमुग्घातसारुप्पपटिपदाति।   
    
१। ३। ९  
सप्पायपटिपदासुत्तं  
३१। सावत्थियं  
सब्बमञ्ञितसमूग्घातसप्पायं वो भिक्खवे पटिपदं देसिस्सामि तं सुणाथ।   
    
कतमा च सा भिक्खवे सब्बमञ्ञितसमुग्घातसप्पायपटिपदा:   
    
[ब्ज्त् पगे ०४८] [\x ४८।]        
    
इध भिक्खवे भिक्खु चक्खुं न मञ्ञति। चक्खुस्मिं न मञ्ञति, चक्खुतो न  
मञ्ञति, चक्खुं मेति न मञ्ञति, रूपे न मञ्ञति। रूपेसु न मञ्ञति, रूपतो न  
मञ्ञति। रूपा मेति न मञ्ञति। चक्खुविञ्ञाणं न मञ्ञति, चक्खुविञ्ञाणस्मिं न  
मञ्ञति। चक्खुविञ्ञाणतो न मञ्ञति, चक्खुविञ्ञाणं मेति न मञ्ञति।  
चक्खुसम्फस्सं न मञ्ञति, चक्खुसम्फस्सस्मिं न मञ्ञति, चक्खुसम्फस्सतो न  
मञ्ञति, चक्खुसम्फस्सो मेति न मञ्ञति, यम्पिदं चक्खुसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि न मञ्ञति, तस्मिम्पि न  
मञ्ञति। ततोपि न मञ्ञति। तम्मेति न मञ्ञति। 

यं हि भिक्खवे मञ्ञति, यस्मिं मञ्ञति, यतो मञ्ञति, यम्मेति मञ्ञति, ततो तं होति  
अञ्ञथा। अञ्ञथाभावी भवसत्तो लोको भवमेव अभिनन्दति।   
    
जिव्हं न मञ्ञति। जिव्हाय न मञ्ञति। जिव्हातो न मञ्ञति, जिव्हा मेति न मञ्ञति, रसे न  
मञ्ञति। रसेसु न मञ्ञति, रसतो न मञ्ञति। रसा मेति न मञ्ञति। जिव्हाविञ्ञाणं न  
मञ्ञति, जिव्हाविञ्ञाणस्मिं न मञ्ञति। जिव्हाविञ्ञाणतो न मञ्ञति, जिव्हाविञ्ञाणं मेति न  
मञ्ञति। जिव्हासम्फस्सं न मञ्ञति, जिव्हासम्फस्सस्मिं न मञ्ञति, जिव्हासम्फस्सतो  
न मञ्ञति, जिव्हासम्फस्सो मेति न मञ्ञति, यम्पिदं जिव्हासम्फस्सपच्चया उप्पज्जति  
[प्त्स् पगे ०२४] [\क़् २४।] वेदयितं सुखं वा दुक्खं वा अदुक्खमसुखं वा तम्पि  
न मञ्ञति, तस्मिम्पि न मञ्ञति। ततोपि न मञ्ञति। तम्मेति न मञ्ञति। यं हि  
भिक्खवे मञ्ञति, यस्मिं मञ्ञति, यतो मञ्ञति, यम्मेति मञ्ञति,   
    
ततो तं होति अञ्ञथा। अञ्ञथाभावी भवसत्तो लोको भवमेव अभिनन्दति।   
    
मनं न मञ्ञति। मनस्मिं न मञ्ञति, मनतो न मञ्ञति। मनो मेति न मञ्ञति,  
धम्मे न मञ्ञति। धम्मेसु न मञ्ञति, धम्मतो न मञ्ञति। धम्मा मेति न  
मञ्ञति। मनोविञ्ञाणं न मञ्ञति, मनोविञ्ञाणस्मिं न मञ्ञति। मनोविञ्ञाणतो न  
मञ्ञति, मनोविञ्ञाणं मेति न मञ्ञति। मनोसम्फस्सं न मञ्ञति,  
मनोसम्फस्सस्मिं न मञ्ञति, मनोसम्फस्सतो न मञ्ञति, मनोसम्फस्सो मेति न  
मञ्ञति, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि न मञ्ञति, तस्मिम्पि न मञ्ञति। ततोपि न मञ्ञति। तम्मेति  
न मञ्ञति।   
    
यं हि भिक्खवे मञ्ञति, यस्मिं मञ्ञति, यतो मञ्ञति, यम्मेति मञ्ञति। ततो तं होति  
अञ्ञथा। अञ्ञथाभावी भवसत्तो लोको भवमेव अभिनन्दति।   
    
[ब्ज्त् पगे ०५०] [\x ५०।]       
    
यावता भिक्खवे खन्धधातुआयतनं तम्पि न मञ्ञति, तस्मिम्पि न मञ्ञति, ततोपि  
न मञ्ञति, तम्मेति न मञ्ञति, सो एवं न मञ्ञमानो न च किञ्चि लोके उपादियति,  
अनुपादियं न परितस्सति, अपरितस्सं पच्चत्तञ्ञेव परिनिब्बायति, खीणा जाति वुसितं  
ब्रह्मचरियं कतं करणीयं नापरं इत्थत्तायाति पजानाति। अयं खो सा भिक्खवे  
सब्बमञ्ञितसमुग्घातसप्पाय-१ पटिपदाति।   
    
१। ३। १०  
दुतिय सप्पायपटिपदासुत्तं  
३२। सावत्थियं   
सब्बमञ्ञितसमुग्घातसप्पायं वो भिक्खवे पटिपदं देसिस्सामि तं सुणाथ। कतमा  
च सा भिक्खवे सब्बमञ्ञितसमुग्घातसप्पाय पटिपदा:  
    
तं किम्मञ्ञथ भिक्खवे चक्खुं निच्चं वा अनिच्चं वाति? अनिच्चं भन्ते। यं  
पनानिच्चं दुक्खं वा तं सुखं वाति? [प्त्स् पगे ०२५] [\क़् २५।] दुक्खं भन्ते। यं  
पनानिच्चं दुक्खं विपरिणामधम्मं कल्लन्नु तं समनुपस्सितुं "एतं मम  
एसोऽहमस्मी एसो मे अत्ता" ति? नोहेतं भन्ते।   
    
रूपा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोहमस्मि एसो मे अत्ता" ति? नोहेतं भन्ते।   
    
चक्खुविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम एसोहमस्मि, एसो मे अत्ता" ति? नोहेतं भन्ते।   
चक्खुसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति? नोहेतं भन्ते।   
१। सप्पाया - मछसं। स्या।   
    
[ब्ज्त् पगे ०५२] [\x ५२।]       
    
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि एसो मे अत्ता"  
ति? नोहेतं भन्ते।   
    
सोतं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोऽहमस्मी एसो मे अत्ता" ति? नोहेतं भन्ते।   
    
सद्दा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोहमस्मि एसो मे अत्ता" ति? नोहेतं भन्ते।   
    
सोतविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम एसोहमस्मि, एसो मे अत्ता" ति? नोहेतं भन्ते।   
सोतसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं  
वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति? नोहेतं भन्ते।   
    
यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि एसो मे अत्ता"  
ति? नोहेतं भन्ते।   
    
घानं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं सुखं  
वाति? दुक्खं भन्ते। यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोऽहमस्मी एसो मे अत्ता" ति? नोहेतं भन्ते।   
    
गन्धा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोहमस्मि एसो मे अत्ता" ति? नोहेतं भन्ते।   
    
घानविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम एसोहमस्मि, एसो मे अत्ता" ति? नोहेतं भन्ते।   
घानसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति? नोहेतं भन्ते।   
    
यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि एसो मे अत्ता"  
ति? नोहेतं भन्ते।   
    
जिव्हा निच्चा वा अनिच्चा वाति? अनिच्चं भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोऽहमस्मी एसो मे अत्ता" ति? नोहेतं भन्ते।   
    
रसा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोहमस्मि एसो मे अत्ता" ति? नोहेतं भन्ते।   
    
जिव्हाविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम एसोहमस्मि, एसो मे अत्ता" ति? नोहेतं भन्ते।   
जिव्हासम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति? नोहेतं भन्ते।   
    
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि एसो मे अत्ता"  
ति? नोहेतं भन्ते।   
    
कायो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोऽहमस्मी एसो मे अत्ता" ति? नोहेतं भन्ते।   
    
फोट्ठब्बा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं  
वाति? दुक्खं भन्ते। यं पनानिच्चं दुक्खं विपरिनामधम्मं, कल्लन्नु तं  
समनुपस्सितुं "एतं मम एसोहमस्मि एसो मे अत्ता" ति? नोहेतं भन्ते।   
    
कायविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम एसोहमस्मि, एसो मे अत्ता" ति? नोहेतं भन्ते।   
कायसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति? नोहेतं भन्ते।   
    
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि एसो मे अत्ता"  
ति? नोहेतं भन्ते।   
मनो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोऽहमस्मी एसो मे अत्ता" ति? नोहेतं भन्ते।   
    
धम्मा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते यं पनानिच्चं दुक्खं विपरिनामधम्मं कल्लन्नु तं  
समनुपस्सितुं "एतं मम एसोहमस्मि एसो मे अत्ता" ति? नोहेतं भन्ते।   
    
[ब्ज्त् पगे ०५४] [\x ५४।]       
    
मनोविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम एसोहमस्मि, एसो मे अत्ता" ति? नोहेतं भन्ते।   
मनोसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति? नोहेतं भन्ते।   
    
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि एसो मे अत्ता"  
ति? नोहेतं भन्ते।   
    
[प्त्स् पगे ०२६] [\क़् २६।] एवं पस्सं भिक्खवे सुतवा अरियसावको चक्खुस्मिम्पि  
निब्बिन्दति, रूपेसुपि निब्बिन्दति, चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति  
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोयम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानाति।   
    
अयं खो सा भिक्खवे सब्बमञ्ञितसमुगघात सप्पायपटिपदाति।   
सब्बवग्गो ततियो  
। तससुद्दानं:  
सब्बञ्च द्वेपि पहाना परिजाना अपरे दूवे  
आदित्तं अन्धभूतञ्च सारुप्पा द्वेच सप्पाया वग्गो तेन पवुच्चतीति।   
    
[ब्ज्त् पगे ०५६] [\x ५६।]       
    
४। जातिधम्मवग्गो  
१। ४। १  
जातिधम्मसुत्तं  
३३। सावत्थियं  
३३। सब्बं भिक्खवे जातिधम्मं किञ्च भिक्खवे। सब्बं जातिधम्मं: [प्त्स् पगे ०२७]  
[\क़् २७।] चक्खुं भिक्खवे जातिधम्मं, रूपा जातिधम्मा, चक्खुविञ्ञाणं  
जातिधम्मं, चक्खुसम्फस्सो जातिधम्मो, यम्पिदं चक्खुसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि जातिधम्मं।   
    
सोतं जातिधम्मं, सद्दा जातिधम्मा, सोतविञ्ञाणं जातिधम्मं, सोतसम्फस्सो  
जातिधम्मो, यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि जातिधम्मं।   
    
घानं जातिधम्मं, गन्धा जातिधम्मा, घानविञ्ञाणं जातिधम्मं, घानसम्फस्सो  
जातिधम्मो, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि जातिधम्मं।   
    
जिव्हा जातिधम्मा, रसा जातिधम्मा, जिव्हाविञ्ञाणं जातिधम्मं, जिव्हासम्फस्सो  
जातिधम्मो, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि जातिधम्मं।   
    
कायो जातिधम्मो, फोट्ठब्बा जातिधम्मा, कायविञ्ञाणं जातिधम्मं, कायसम्फस्सो  
जातिधम्मो, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि जातिधम्मं।   
    
मनो जातिधम्मो, धम्मा जातिधम्मा, मनोविञ्ञाणं जातिधम्मं, मनोसम्फस्सो  
जातिधम्मो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि जातिधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, गानसम्फस्सेपि निब्बिन्दति यम्पिदं घानसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
[ब्ज्त् पगे ०५८] [\x ५८।]       
    
४। जातिधम्मवग्गो  
१। ४। २  
जराधम्मसुत्तं  
३४। सावत्थियं  
३४। सब्बं भिक्खवे जराधम्मं किञ्च भिक्खवे। सब्बं जराधम्मं: चक्खुं  
भिक्खवे जराधम्मं, रूपा जराधम्मा, चक्खुविञ्ञाणं जराधम्मं,  
चक्खुसम्फस्सो जराधम्मो, यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि जराधम्मं।   
    
सोतं जराधम्मं, सद्दा जराधम्मा, सोतविञ्ञाणं जराधम्मं, सोतसम्फस्सो  
जराधम्मो, यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि जराधम्मं।   
    
घानं जराधम्मं, गन्धा जराधम्मा, घानविञ्ञाणं जराधम्मं,  
घानसम्फस्सो जराधम्मो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि जराधम्मं।   
    
जिव्हा जराधम्मा, रसा जराधम्मा, जिव्हाविञ्ञाणं जराधम्मं, जिव्हासम्फस्सो  
जराधम्मो, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि जराधम्मं।   
    
कायो जराधम्मो, फोट्ठब्बा जराधम्मा, कायविञ्ञाणं जराधम्मं, कायसम्फस्सो  
जराधम्मो, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि जराधम्मं।   
    
मनो जराधम्मं, धम्मा जराधम्मा, मनोविञ्ञाणं जराधम्मं, मनोसम्फस्सो  
जराधम्मो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि जराधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। ४। ३  
व्याधिधम्मसुत्तं  
३५। सावत्थियं  
३५। सब्बं भिक्खवे व्याधिधम्मं किञ्च भिक्खवे। सब्बं व्याधिधम्मं: चक्खुं  
भिक्खवे व्याधिधम्मं, रूपा व्याधिधम्मा, चक्खुविञ्ञाणं व्याधिधम्मं,  
चक्खुसम्फस्सो व्याधिधम्मो, यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि व्याधिधम्मं।   
    
सोतं व्याधिधम्मं, सद्दा व्याधिधम्मा, सोतविञ्ञाणं व्याधिधम्मं,  
सोतसम्फस्सो व्याधिधम्मो, यम्पिदं सोतसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि व्याधिधम्मं।   
    
घानं व्याधिधम्मं, गन्धा व्याधिधम्मा, घानविञ्ञाणं व्याधिधम्मं,  
घानसम्फस्सो व्याधिधम्मो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि व्याधिधम्मं।   
जिव्हा व्याधिधम्मा, रसा व्याधिधम्मा, जिव्हाविञ्ञाणं व्याधिधम्मं,  
जिव्हासम्फस्सो व्याधिधम्मो, यम्पिदं जिव्हासम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि व्याधिधम्मं।   
    
कायो व्याधिधम्मो, फोट्ठब्बा व्याधिधम्मा, कायविञ्ञाणं व्याधिधम्मं,  
कायसम्फस्सो व्याधिधम्मो, यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि व्याधिधम्मं।   
    
मनो व्याधिधम्मो, धम्मा व्याधिधम्मा, मनोविञ्ञाणं व्याधिधम्मं,  
मनोसम्फस्सो व्याधिधम्मो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि व्याधिधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोयम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। ४। ४  
मरणधम्मसुत्तं  
३६। सावत्थियं  
३६। सब्बं भिक्खवे मरणधम्मं किञ्च भिक्खवे। सब्बं मरणधम्मं:  
चक्खुं भिक्खवे मरणधम्मं, रूपा मरणधम्मा, चक्खुविञ्ञाणं  
मरणधम्मं, चक्खुसम्फस्सो मरणधम्मो, यम्पिदं चक्खुसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि मरणधम्मं।   
    
सोतं मरणधम्मं, सद्दा मरणधम्मा, सोतविञ्ञाणं मरणधम्मं,  
सोतसम्फस्सो मरणधम्मो, यम्पिदं सोतसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि मरणधम्मं।   
    
घानं मरणधम्मं, गन्धा मरणधम्मा, घानविञ्ञाणं मरणधम्मं,  
घानसम्फस्सो मरणधम्मो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि मरणधम्मं।   
    
जिव्हा मरणधम्मा, रसा मरणधम्मा, जिव्हाविञ्ञाणं मरणधम्मं,  
जिव्हासम्फस्सो मरणधम्मो, यम्पिदं जिव्हासम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि मरणधम्मं।   
    
कायो मरणधम्मो, फोट्ठब्बा मरणधम्मा, कायविञ्ञाणं मरणधम्मं,  
कायसम्फस्सो मरणधम्मो, यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि मरणधम्मं।   
    
मनो मरणधम्मो, धम्मा मरणधम्मा, मनोविञ्ञाणं मरणधम्मं,  
मनोसम्फस्सो मरणधम्मो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि मरणधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोयम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। ४। ५  
सोकधम्मसुत्तं  
३७। सावत्थियं  
३७। सब्बं भिक्खवे सोकधम्मं किञ्च भिक्खवे। सब्बं सोकधम्मं: चक्खुं  
भिक्खवे सोकधम्मं, रूपा सोकधम्मा, चक्खुविञ्ञाणं सोकधम्मं,  
चक्खुसम्फस्सो सोकधम्मो, यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सोकधम्मं।   
    
सोतं सोकधम्मं, सद्दा सोकधम्मा, सोतविञ्ञाणं सोकधम्मं, सोतसम्फस्सो  
सोकधम्मो, यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि सोकधम्मं।   
    
घानं सोकधम्मं, गन्धा सोकधम्मा, सोतविञ्ञाणं सोकधम्मं,  
घानसम्फस्सो सोकधम्मो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सोकधम्मं।   
    
जिव्हा सोकधम्मा, रसा सोकधम्मा, जिव्हाविञ्ञाणं सोकधम्मं, जिव्हासम्फस्सो  
सोकधम्मो, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि सोकधम्मं।   
    
कायो सोकधम्मो, फोट्ठब्बा सोकधम्मा, कायविञ्ञाणं सोकधम्मं,  
कायसम्फस्सो सोकधम्मो, यम्पिदं कायसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि सोकधम्मं।   
    
मनो सोकधम्मो, धम्मा सोकधम्मा, मनोविञ्ञाणं सोकधम्मं,  
मनोसम्फस्सो सोकधम्मो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सोकधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
१। ४। ६  
सङ्किलेसधम्मसुत्तं  
३८। सावत्थियं  
३८। सब्बं भिक्खवे सङ्किलेसधम्मं किञ्च भिक्खवे। सब्बं सङ्किलेसधम्मं:  
चक्खुं भिक्खवे सङ्किलेसधम्मं, रूपा सङ्किलेसधम्मा, चक्खुविञ्ञाणं  
सङ्किलेसधम्मं, चक्खुसम्फस्सो सङ्किलेसधम्मो, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि सङ्किलेसधम्मं।   
    
सोतं सङ्किलेसधम्मं, सद्दा सङ्किलेसधम्मा, सोतविञ्ञाणं सङ्किलेसधम्मं,  
सोतसम्फस्सो सङ्किलेसधम्मो, यम्पिदं सोतसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सङ्किलेसधम्मं।   
    
घानं सङ्किलेसधम्मं, गन्धा सङ्किलेसधम्मा, घानविञ्ञाणं सङ्किलेसधम्मं,  
घानसम्फस्सो सङ्किलेसधम्मो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सङ्किलेसधम्मं।   
    
जिव्हा सङ्किलेसधम्मा, रसा सङ्किलेसधम्मा, जिव्हाविञ्ञाणं सङ्किलेसधम्मं,  
जिव्हासम्फस्सो सङ्किलेसधम्मो, यम्पिदं जिव्हासम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सङ्किलेसधम्मं।   
    
कायो सङ्किलेसधम्मो, फोट्ठब्बा सङ्किलेसधम्मा, कायविञ्ञाणं सङ्किलेसधम्मं,  
कायसम्फस्सो सङ्किलेसधम्मो, यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सङ्किलेसधम्मं।   
    
मनो सङ्किलेसधम्मो, धम्मा सङ्किलेसधम्मा, मनोविञ्ञाणं सङ्किलेसधम्मं,  
मनोसम्फस्सो सङ्किलेसधम्मो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सङ्किलेसधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
१। ४। ७  
खयधम्मसुत्तं  
३९। सावत्थियं  
३९। [प्त्स् पगे ०२८] [\क़् २८।] सब्बं भिक्खवे खयधम्मं किञ्च भिक्खवे। सब्बं  
खयधम्मं: चक्खुं भिक्खवे खयधम्मं, रूपा खयधम्मा, चक्खुविञ्ञाणं  
खयधम्मं, चक्खुसम्फस्सो खयधम्मो, यम्पिदं चक्खुसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि खयधम्मं।   
    
सोतं खयधम्मं, सद्दा खयधम्मा, सोतविञ्ञाणं खयधम्मं, सोतसम्फस्सो  
खयधम्मो, यम्पिदं सोतसम्फस्सपच्चया उप्पज्जति वेदयितं सुखं वा दुक्खं  
वा अदुक्खमसुखं वा तम्पि खयधम्मं।   
    
घानं खयधम्मं, गन्धा खयधम्मा, घानविञ्ञाणं खयधम्मं,  
घानसम्फस्सो खयधम्मो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि खयधम्मं।   
    
जिव्हा खयधम्मा, रसा खयधम्मा, जिव्हाविञ्ञाणं खयधम्मं, जिव्हासम्फस्सो  
खयधम्मो, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं  
वा अदुक्खमसुखं वा तम्पि खयधम्मं।   
    
कायो खयधम्मो, फोट्ठब्बा खयधम्मा, कायविञ्ञाणं खयधम्मं,  
कायसम्फस्सो खयधम्मो, यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि खयधम्मं।   
    
मनो खयधम्मो, धम्मा खयधम्मा, मनोविञ्ञाणं खयधम्मं,  
मनोसम्फस्सो खयधम्मो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि खयधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। ४। ८  
वयधम्मसुत्तं  
४०। सावत्थियं  
४०। सब्बं भिक्खवे वयधम्मं किञ्च भिक्खवे। सब्बं वयधम्मं: चक्खुं  
भिक्खवे वयधम्मं, रूपा वयधम्मा, चक्खुविञ्ञाणं वयधम्मं,  
चक्खुसम्फस्सो वयधम्मो, यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि वयधम्मं।   
    
सोतं वयधम्मं, सद्दा वयधम्मा, सोतविञ्ञाणं वयधम्मं, सोतसम्फस्सो  
वयधम्मो, यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि वयधम्मं।   
    
घानं वयधम्मं, गन्धा वयधम्मा, घानविञ्ञाणं वयधम्मं,  
घानसम्फस्सो वयधम्मो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि वयधम्मं।   
    
जिव्हा वयधम्मा, रसा वयधम्मा, जिव्हाविञ्ञाणं वयधम्मं, जिव्हासम्फस्सो  
वयधम्मो, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि वयधम्मं।   
    
कायो वयधम्मो, फोट्ठब्बा वयधम्मा, कायविञ्ञाणं वयधम्मं,  
कायसम्फस्सो वयधम्मो, यम्पिदं कायसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि वयधम्मं।   
    
मनो वयधम्मो, धम्मा वयधम्मा, मनोविञ्ञाणं वयधम्मं,  
मनोसम्फस्सो वयधम्मो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि वयधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति। 

१। ४। ९  
समुदयधम्मसुत्तं  
४१। सावत्थियं  
४२। सब्बं भिक्खवे समुदयधम्मं, किञ्च भिक्खवे। सब्बं समुदय धम्मं:  
चक्खुं भिक्खवे समुदयधम्मं, रूपा समुदयधम्मा, चक्खुविञ्ञाणं  
समुदयधम्मं, चक्खुसम्फस्सो समुदयधम्मो, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि समुदयधम्मं।   
    
सोतं समुदयधम्मं, सद्दा समुदयधम्मा, सोतविञ्ञाणं समुदयधम्मं,  
सोतसम्फस्सो समुदयधम्मो, यम्पिदं सोतसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि समुदयधम्मं।   
    
घानं समुदयधम्मं, गन्धा समुदयधम्मा, घानविञ्ञाणं  
समुदयधम्मं, घानसम्फस्सो समुदयधम्मो, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि समुदयधम्मं।   
    
जिव्हा समुदयधम्मा, रसा समुदयधम्मा, जिव्हाविञ्ञाणं समुदयधम्मं,  
जिव्हासम्फस्सो समुदयधम्मो, यम्पिदं जिव्हासम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि समुदयधम्मं।   
    
कायो समुदयधम्मो, फोट्ठब्बा समुदयधम्मा, कायविञ्ञाणं  
समुदयधम्मं, कायसम्फस्सो समुदयधम्मो, यम्पिदं कायसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि  
समुदयधम्मं।   
    
मनो समुदयधम्मो, धम्मा समुदयधम्मा, मनोविञ्ञाणं समुदयधम्मं,  
मनोसम्फस्सो समुदयधम्मो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि समुदयधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
[ब्ज्त् पगे ०६०] [\x ६०।]       
    
१। ४। १०  
निरोधधम्मसुत्तं  
४२। सावत्थियं  
४२। सब्बं भिक्खवे निरोधधम्मं किञ्च भिक्खवे। सब्बं निरोधधम्मं:  
चक्खुं भिक्खवे निरोधधम्मं, रूपा निरोधम्मा, चक्खुविञ्ञाणं  
निरोधधम्मं, चक्खुसम्फस्सो निरोधधम्मो, यम्पिदं चक्खुसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि निरोधधम्मं।   
    
सोतं निरोधधम्मं, सद्दा निरोधधम्मा, सोतविञ्ञाणं निरोधधम्मं,  
सोतसम्फस्सो निरोधधम्मो, यम्पिदं सोतसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि निरोधधम्मं।   
    
घानं निरोधधम्मं, गन्धा निरोधधम्मा, घानविञ्ञाणं निरोधधम्मं,  
घानसम्फस्सो निरोधधम्मो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि निरोधधम्मं।   
    
जिव्हा निरोधधम्मा, रसा निरोधधम्मा, जिव्हाविञ्ञाणं निरोधधम्मं,  
जिव्हासम्फस्सो निरोधधम्मो, यम्पिदं जिव्हासम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि निरोधधम्मं।   
    
कायो निरोधधम्मो, फोट्ठब्बा निरोधधम्मा, कायविञ्ञाणं निरोधधम्मं,  
कायसम्फस्सो निरोधधम्मो, यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि निरोधधम्मं।   
    
मनो निरोधधम्मो, धम्मा निरोधधम्मा, मनोविञ्ञाणं निरोधधम्मं,  
मनोसम्फस्सो निरोधधम्मो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि निरोधधम्मं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
जातिधम्मवग्गो चतुत्थो।   
तस्सुद्दानं:  
जातिजराव्याधिमरणं सोको च सङ्किलेसो च-१   
खयधम्मं वयधम्मञ्च समुदयधम्मं-२ निरोधधम्मेन ते दसाति।   
    
१। सङ्किलेसिकं - मछसं। सङ्किलेसा - स्या। २। खयवयसमुदयं - मछसं।   
    
[ब्ज्त् पगे ०६२। [\x ६२।] ]   
    
५। सब्बानिच्चवग्गो  
१। ५। १।   
अनिच्चसुत्तं।   
४३। सावत्थियं  
सब्बं भिक्खवे अनिच्चं। किञ्च भिक्खवे सब्बं अनिच्चं: चक्खुं भिक्खवे अनिच्चं,  
रूपा अनिच्चा, चक्खुविञ्ञाणं अनिच्चं, चक्खुसम्फस्सो अनिच्चो, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चं।   
    
सोतं अनिच्चं, सद्दा अनिच्चा, सोतविञ्ञाणं अनिच्चं, सोतसम्फस्सो अनिच्चो, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चं।   
    
घानं अनिच्चं, गन्धा अनिच्चा, घानविञ्ञाणं अनिच्चं, घानसम्फस्सो अनिच्चो, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चं।   
जिव्हा अनिच्चा, रसा अनिच्चा, जिव्हाविञ्ञाणं अनिच्चं, जिव्हासम्फस्सो अनिच्चो, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चं।   
    
कायो अनिच्चो, फोट्ठब्बा अनिच्चा, कायविञ्ञाणं अनिच्चं, कायसम्फस्सो अनिच्चो, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चं।   
    
मनो अनिच्चो, धम्मा अनिच्चा, मनोविञ्ञाणं अनिच्चं, मनोसम्फस्सो अनिच्चो, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति। 

१। ५। २।   
दुक्खसुत्तं।   
४४। सावत्थियं  
४४। सब्बं भिक्खवे दुक्खं। किञ्च भिक्खवे सब्बं दुक्खं: चक्खुं भिक्खवे  
दुक्खं, रूपा दुक्खा, चक्खुविञ्ञाणं दुक्खं, चक्खुसम्फस्सो दुक्खो, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि दुक्खं।   
    
सोतं दुक्खं, सद्दा दुक्खा, सोतविञ्ञाणं दुक्खं, सोतसम्फस्सो दुक्खो, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि दुक्खं।   
    
घानं दुक्खं, गन्धा दुक्खा, घानविञ्ञाणं दुक्खं, घानसम्फस्सो दुक्खो,  
यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि दुक्खं।   
    
जिव्हा दुक्खा, रसा दुक्खा, जिव्हाविञ्ञाणं दुक्खं, जिव्हासम्फस्सो दुक्खो, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि दुक्खं।   
    
कायो दुक्खो, फोट्ठब्बा दुक्खा, कायविञ्ञाणं दुक्खं, कायसम्फस्सो दुक्खो,  
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि दुक्खं।   
    
मनो दुक्खो, धम्मा दुक्खा, मनोविञ्ञाणं दुक्खं, मनोसम्फस्सो दुक्खो,  
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि दुक्खं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति। 

१। ५। ३।   
अनत्तसुत्तं।   
४५। सावत्थियं  
४५। सब्बं भिक्खवे अनत्ता। किञ्च भिक्खवे सब्बं अनत्ता: चक्खुं भिक्खवे अनत्ता,  
रूपा अनत्ता, चक्खुविञ्ञाणं अनत्ता, चक्खुसम्फस्सो अनत्ता, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ता।   
    
सोतं अनत्ता, सद्दा अनत्ता, सोतविञ्ञाणं अनत्ता, सोतसम्फस्सो अनत्ता, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ता।   
    
घानं अनत्ता, गन्धा अनत्ता, घानविञ्ञाणं अनत्ता, घानसम्फस्सो अनत्ता, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ता।   
    
जिव्हा अनत्ता, रसा अनत्ता, जिव्हाविञ्ञाणं अनत्ता, जिव्हासम्फस्सो अनत्ता, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ता।   
    
कायो अनत्ता, फोट्ठब्बा अनत्ता, कायविञ्ञाणं अनत्ता कायसम्फस्सो अनत्ता, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ता।   
    
मनो अनत्ता, धम्मा अनत्ता, मनोविञ्ञाणं अनत्ता, मनोसम्फस्सो अनत्ता, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ता।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। ५। ४  
अभिञ्ञेय्यसुत्तं  
४६। सावत्थियं  
४६। [प्त्स् पगे ०२९] [\क़् २९।] सब्बं भिक्खवे अभिञ्ञेय्यं। किञ्च भिक्खवे सब्बं  
अभिञ्ञेय्यं: चक्खुं भिक्खवे अभिञ्ञेय्यं, रूपा अभिञ्ञेय्यं, चक्खुविञ्ञाणं  
अभिञ्ञेय्यं, चक्खुसम्फस्सो अभिञ्ञेय्यं, यम्पिदं चक्खुसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि अभिञ्ञेय्यं।   
    
सोतं अभिञ्ञेय्यं, सद्दा अभिञ्ञेय्यं, सोतविञ्ञाणं अभिञ्ञेय्यं, सोतसम्फस्सो  
अभिञ्ञेय्यं, यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अभिञ्ञेय्यं।   
    
घानं अभिञ्ञेय्यं, गन्धा अभिञ्ञेय्यं, घानविञ्ञाणं अभिञ्ञेय्यं, घानसम्फस्सो  
अभिञ्ञेय्यं, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अभिञ्ञेय्यं।   
    
जिव्हा अभिञ्ञेय्यं, रसा अभिञ्ञेय्यं, जिव्हाविञ्ञाणं अभिञ्ञेय्यं, जिव्हासम्फस्सो  
अभिञ्ञेय्यं, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अभिञ्ञेय्यं।   
    
कायो अभिञ्ञेय्यं, फोट्ठब्बा अभिञ्ञेय्यं, कायविञ्ञाणं अभिञ्ञेय्यं, कायसम्फस्सो  
अभिञ्ञेय्यं, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अभिञ्ञेय्यं।   
    
मनो अभिञ्ञेय्यं, धम्मा अभिञ्ञेय्यं, मनोविञ्ञाणं अभिञ्ञेय्यं, मनोसम्फस्सो  
अभिञ्ञेय्यं, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अभिञ्ञेय्यं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
[ब्ज्त् पगे ०६४। [\x ६४।] ]   
    
१। ५। ५।   
परिञ्ञेय्यसुत्तं।   
४७। सावत्थियं  
४७। सब्बं भिक्खवे परिञ्ञेय्यं। किञ्च भिक्खवे सब्बं परिञ्ञेय्यं: चक्खुं  
भिक्खवे परिञ्ञेय्यं, रूपा परिञ्ञेय्या, चक्खुविञ्ञाणं परिञ्ञेय्यं, चक्खुसम्फस्सो  
परिञ्ञेय्यो, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि परिञ्ञेय्यं।   
    
सोतं परिञ्ञेय्यं, सद्दा परिञ्ञेय्या, सोतविञ्ञाणं परिञ्ञेय्यं, सोतसम्फस्सो  
परिञ्ञेय्यो, यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि परिञ्ञेय्यं।   
    
घानं परिञ्ञेय्यं, गन्धा परिञ्ञेय्या, घानविञ्ञाणं परिञ्ञेय्यं, घानसम्फस्सो  
परिञ्ञेय्यो, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि परिञ्ञेय्यं।   
    
जिव्हा परिञ्ञेय्या, रसा परिञ्ञेय्या, जिव्हाविञ्ञाणं परिञ्ञेय्यं, जिव्हासम्फस्सो परिञ्ञेय्यो,  
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि परिञ्ञेय्यं।   
    
कायो परिञ्ञेय्यो, फोट्ठब्बा परिञ्ञेय्या, कायविञ्ञाणं परिञ्ञेय्यं, कायसम्फस्सो  
परिञ्ञेय्यो, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि परिञ्ञेय्यं।   
    
मनो परिञ्ञेय्यो, धम्मा परिञ्ञेय्या, मनोविञ्ञाणं परिञ्ञेय्यं, मनोसम्फस्सो  
परिञ्ञेय्यो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि परिञ्ञेय्यं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति। 

१। ५। ६।   
पहातब्बसुत्तं।   
४८। सावत्थियं  
४८। सब्बं भिक्खवे पहातब्बं। किञ्च भिक्खवे सब्बं पहातब्बं: चक्खुं भिक्खवे  
पहातब्बं, रूपा पहातब्बा, चक्खुविञ्ञाणं पहातब्बं, चक्खुसम्फस्सो पहातब्बो,  
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि पहातब्बं।   
    
सोतं पहातब्बं, सद्दा पहातब्बा, सोतविञ्ञाणं पहातब्बं, सोतसम्फस्सो पहातब्बो,  
यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि पहातब्बं।   
    
घानं पहातब्बं, गन्धा पहातब्बा, घानविञ्ञाणं पहातब्बं, घानसम्फस्सो  
पहातब्बो, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि पहातब्बं।   
    
जिव्हा पहातब्बा, रसा पहाताब्बा, जिव्हाविञ्ञाणं पहाताब्बं, जिव्हासम्फस्सो पहातब्बो,  
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि पहातब्बं।   
    
कायो पहातब्बो, फोट्ठब्बा पहातब्बा, कायविञ्ञाणं पहातब्बं, कायसम्फस्सो  
पहातब्बो, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि पहातब्बं।   
    
मनो पहातब्बो, धम्मा पहातब्बा, मनोविञ्ञाणं पहातब्बं, मनोसम्फस्सो  
पहातब्बो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि पहातब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति। 

१। ५। ७।   
सच्छिकातब्बसुत्तं।   
४९। सावत्थियं  
४९। सब्बं भिक्खवे सच्छिकातब्बं। किञ्च भिक्खवे सब्बं सच्छिकातब्बं: चक्खुं  
भिक्खवे सच्छिकातब्बं, रूपा सच्छिकातब्बा, चक्खुविञ्ञाणं सच्छिकातब्बं,  
चक्खुसम्फस्सो सच्छिकातब्बो, यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सच्छिकातब्बं।   
    
सोतं सच्छिकातब्बं, सद्दा सच्छिकातब्बा, सोतविञ्ञाणं सच्छिकातब्बं, सोतसम्फस्सो  
सच्छिकातब्बो, यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि सच्छिकातब्बं।   
    
घानं सच्छिकातब्बं, गन्धा सच्छिकातब्बा, घानविञ्ञाणं सच्छिकातब्बं,  
घानसम्फस्सो सच्छिकातब्बो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सच्छिकातब्बं।   
    
जिव्हा सच्छिकातब्बा, रसा सच्छिकातब्बा, जिव्हाविञ्ञाणं सच्छिकातब्बं, जिव्हासम्फस्सो  
सच्छिकातब्बो, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि सच्छिकातब्बं।   
    
कायो सच्छिकातब्बो, फोट्ठब्बा सच्छिकातब्बा, कायविञ्ञाणं सच्छिकातब्बं,  
कायसम्फस्सो सच्छिकातब्बो, यम्पिदं कायसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि सच्छिकातब्बं।   
    
मनो सच्छिकातब्बो, धम्मा सच्छिकातब्बा, मनोविञ्ञाणं सच्छिकातब्बं  
मनोसम्फस्सो सच्छिकातब्बो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि सच्छिकातब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति। 

१। ५। ८।   
अभिञ्ञेय्यपरिञ्ञेय्यसुत्तं।   
५०। सावत्थियं  
५०। सब्बं भिक्खवे अभिञ्ञेय्यपरिञ्ञेय्यं। किञ्च भिक्खवे सब्बं  
अभिञ्ञेय्यपरिञ्ञेय्यं: चक्खुं भिक्खवे अभिञ्ञेय्यपरिञ्ञेय्यं, रूपा  
अभिञ्ञेय्यपरिञ्ञेय्या, चक्खुविञ्ञाणं अभिञ्ञेय्यपरिञ्ञेय्यं, चक्खुसम्फस्सो  
अभिञ्ञेय्यपरिञ्ञेय्यो, यम्पिदं चक्खुसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अभिञ्ञेय्यपरिञ्ञेय्यं।   
    
सोतं अभिञ्ञेय्यपरिञ्ञेय्यं, सद्दा अभिञ्ञेय्यपरिञ्ञेय्या, सोतविञ्ञाणं  
अभिञ्ञेय्यपरिञ्ञेय्यं, सोतसम्फस्सो अभिञ्ञेय्यपरिञ्ञेय्यो, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अभिञ्ञेय्यपरिञ्ञेय्यं।   
घानं अभिञ्ञेय्यपरिञ्ञेय्यं, गन्धा अभिञ्ञेय्यपरिञ्ञेय्या, घानविञ्ञाणं  
अभिञ्ञेय्यपरिञ्ञेय्यं, घानसम्फस्सो अभिञ्ञेय्यपरिञ्ञेय्यो, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अभिञ्ञेय्यपरिञ्ञेय्यं।   
जिव्हा अभिञ्ञेय्यपरिञ्ञेय्या, रसा अभिञ्ञेय्यपरिञ्ञेय्या, जिव्हाविञ्ञाणं  
अभिञ्ञेय्यपरिञ्ञेय्यं, जिव्हासम्फस्सो अभिञ्ञेय्यपरिञ्ञेय्यो, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अभिञ्ञेय्यपरिञ्ञेय्यं।   
    
कायो अभिञ्ञेय्यपरिञ्ञेय्यो, फोट्ठब्बा अभिञ्ञेय्यपरिञ्ञेय्या, कायविञ्ञाणं  
अभिञ्ञेय्यपरिञ्ञेय्यं, कायसम्फस्सो अभिञ्ञेय्यपरिञ्ञेय्यो, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अभिञ्ञेय्यपरिञ्ञेय्यं।   
मनो अभिञ्ञेय्यपरिञ्ञेय्यो, धम्मा अभिञ्ञेय्यपरिञ्ञेय्या, मनोविञ्ञाणं  
अभिञ्ञेय्यपरिञ्ञेय्यं, मनोसम्फस्सो अभिञ्ञेय्यपरिञ्ञेय्यो, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अभिञ्ञेय्यपरिञ्ञेय्यं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति। 

१। ५। ९।   
उपद्दुतसुत्तं।   
५१। सावत्थियं  
५१। सब्बं भिक्खवे उपद्दुतं। किञ्च भिक्खवे सब्बं उपद्दुतं: चक्खुं भिक्खवे  
उपद्दुतं, रूपा उपद्दुता, चक्खुविञ्ञाणं उपद्दुतं, चक्खुसम्फस्सो उपद्दुतो,  
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपद्दुतं।   
    
सोतं उपद्दुतं, सद्दा उपद्दुता, सोतविञ्ञाणं उपद्दुतं, सोतसम्फस्सो उपद्दुतो,  
यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपद्दुतं।   
    
घानं उपद्दुतं, गन्धा उपद्दुता, घानविञ्ञाणं उपद्दुतं, घानसम्फस्सो  
उपद्दुतो, यम्पिदं घानसम्फस्सपच्चया उप्पज्जति वेदयितं सुखं वा दुक्खंवा  
अदुक्खमसुखं वा तम्पि उपद्दुतं।   
    
जिव्हा उपद्दुता, रसा उपद्दुता, जिव्हाविञ्ञाणं उपद्दुतं, जिव्हासम्फस्सो उपद्दुतो,  
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपद्दुतं।   
    
कायो उपद्दुतो, फोट्ठब्बा उपद्दुता, कायविञ्ञाणं उपद्दुतं, कायसम्फस्सो  
उपद्दुतो, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपद्दुतं।   
    
मनो उपद्दुतो, धम्मा उपद्दुता, मनोविञ्ञाणं उपद्दुतं, मनोसम्फस्सो  
उपद्दुतो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपद्दुतं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति। 

१। ५। १०।   
उपस्सट्ठसुत्तं।   
५२। सावत्थियं  
५२। सब्बं भिक्खवे उपस्सट्ठं-१। किञ्च भिक्खवे सब्बं उपस्सट्ठं:   
चक्खुं भिक्खवे उपस्सट्ठं, रूपा उपस्सट्ठा, चक्खुविञ्ञाणं उपस्सट्ठं,  
चक्खुसम्फस्सो उपस्सट्ठो। यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि उपस्सट्ठं।   
    
१। उपसट्ठं - मछसं।   
    
[ब्ज्त् पगे ०६६] [\x ६६।]       
    
सोतं उपस्सट्ठं, सद्दा उपस्सट्ठा, सोतविञ्ञाणं उपस्सट्ठं, सोतसम्फस्सो  
उपस्सट्ठो, यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपस्सट्ठं।   
    
घानं उपस्सट्ठं, गन्धा उपस्सट्ठा, घानविञ्ञाणं उपस्सट्ठं, घानसम्फस्सो  
उपस्सट्ठो, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपस्सट्ठं।   
    
जिव्हा उपस्सट्ठा, रसा उपस्सट्ठा, जिव्हाविञ्ञाणं उपस्सट्ठं, जिव्हासम्फस्सो उपस्सट्ठो,  
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपस्सट्ठं।   
    
कायो उपस्सट्ठो, फोट्ठब्बा उपस्सट्ठा, कायविञ्ञाणं उपस्सट्ठं, कायसम्फस्सो  
उपस्सट्ठो, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपस्सट्ठं।   
    
मनो उपस्सट्ठो, धम्मा उपस्सट्ठा, मनोविञ्ञाणं उपस्सट्ठं, मनोसम्फस्सो  
उपस्सट्ठो, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि उपस्सट्ठं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं [प्त्स् पगे ०३०] [\क़् ३०।] सुखं वा दुक्खं  
वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
सब्बानिच्चवग्गो पञ्चमो  
तस्सुद्दानं:  
    
अनिच्चं दुक्खं अनत्ता च अभिञ्ञेय्यं परिञ्ञेय्यं  
पहातब्बं सच्छिकातब्बं अभिञ्ञेय्यं परिञ्ञेय्यं  
उपद्दूतं उपसट्ठं वग्गो तेन पवुच्चति।   
    
पठमो पण्णासको।   
तस्स वग्गुद्दानं:  
    
अनिच्चवग्गो यमको सब्बवग्गो जातिधम्मो  
सब्बानिच्चेन पञ्ञासो पठमो तेन पवुच्चति।   
    
[ब्ज्त् पगे ०६८] [\x ६८।]       
    
६। अविज्जावग्गो  
१। ६। १  
अविज्जापहानसुत्तं।   
५३। सावत्थियं  
अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। [प्त्स् पगे ०३१] [\क़् ३१।] एकमन्तं निसिन्नो खो सो  
भिक्खु भगवन्तं एतदवोच: कथन्नु खो भन्ते जानतो कथं पस्सतो अविज्जा पहीयति,  
विज्जा उप्पज्जतीति?  
    
चक्खुं खो भिक्खु अनिच्चतो जानतो पस्सतो अविज्जा पहीयति, विज्जा उप्पज्जति। रूपे अनिच्चतो  
जानतो पस्सतो अविज्जा पहीयति, विज्जा उप्पज्जति। चक्खुविञ्ञाणं अनिच्चतो जानतो पस्सतो अविज्जा  
पहीयति, विज्जा उप्पज्जति। चक्खुसम्पस्सं अनिच्चतो जानतो पस्सतो अविज्जा पहीयति, विज्जा  
उप्पज्जति। यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो अविज्जा पहीयति, विज्जा उप्पज्जति।   
    
सोतं खो भिक्खु अनिच्चतो जानतो पस्सतो अविज्जा पहीयति, विज्जा उप्पज्जति। सद्दे अनिच्चतो  
जानतो पस्सतो अविज्जा पहीयति, विज्जा उप्पज्जति। सोतविञ्ञाणं अनिच्चतो जानतो पस्सतो अविज्जा  
पहीयति, विज्जा उप्पज्जति। सोतसम्पस्सं अनिच्चतो जानतो पस्सतो अविज्जा पहीयति, विज्जा  
उप्पज्जति। यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो अविज्जा पहीयति, विज्जा उप्पज्जति।   
    
घानं खो भिक्खु अनिच्चतो जानतो पस्सतो अविज्जा पहीयति, विज्जा उप्पज्जति। गन्धे अनिच्चतो  
जानतो पस्सतो अविज्जा पहीयति, विज्जा उप्पज्जति। घानविञ्ञाणं अनिच्चतो जानतो पस्सतो अविज्जा  
पहीयति, विज्जा उप्पज्जति। घानसम्पस्सं अनिच्चतो जानतो पस्सतो अविज्जा पहीयति, विज्जा  
उप्पज्जति। यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो अविज्जा पहीयति, विज्जा उप्पज्जति।   
    
जिव्हा खो भिक्खु अनिच्चतो जानतो पस्सतो अविज्जा पहीयति, विज्जा उप्पज्जति। रसे अनिच्चतो जानतो  
पस्सतो अविज्जा पहीयति, विज्जा उप्पज्जति। जिव्हाविञ्ञाणं अनिच्चतो जानतो पस्सतो अविज्जा पहीयति,  
विज्जा उप्पज्जति। जिव्हासम्पस्सं अनिच्चतो जानतो पस्सतो अविज्जा पहीयति, विज्जा उप्पज्जति।  
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो अविज्जा पहीयति, विज्जा उप्पज्जति।   
    
कायं अनिच्चतो जानतो पस्सतो अविज्जा पहीयति, विज्जा उप्पज्जति। फोट्ठब्बे अनिच्चतो जानतो  
पस्सतो अविज्जा पहीयति, विज्जा उप्पज्जति। कायविञ्ञाणं अनिच्चतो जानतो पस्सतो अविज्जा पहीयति,  
विज्जा उप्पज्जति। कायसम्फस्सं अनिच्चतो जानतो पस्सतो अविज्जा पहीयति, विज्जा उप्पज्जति।  
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो अविज्जा पहीयति, विज्जा उप्पज्जति।   
    
मनं अनिच्चतो जानतो पस्सतो अविज्जा पहीयति, विज्जा उप्पज्जति। धम्मे अनिच्चतो जानतो  
पस्सतो अविज्जा पहीयति, विज्जा उप्पज्जति। मनोविञ्ञाणं अनिच्चतो जानतो पस्सतो अविज्जा पहीयति,  
विज्जा उप्पज्जति। मनोसम्फस्सं अनिच्चतो जानतो पस्सतो अविज्जा पहीयति, विज्जा उप्पज्जति।  
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो अविज्जा पहीयति, विज्जा उप्पज्जति।   
    
एवं खो भिक्खु जानतो एवं पस्सतो अविज्जा पहीयति, विज्जा उप्पज्जतीति।   
    
[ब्ज्त् पगे ०७०] [\x ७०।]       
    
१। ६। २  
सञ्ञोजनपहानसुत्तं  
५४। सावत्थियं  
कथन्नु खो भन्ते जानतो कथं पस्सतो सञ्ञोजना पहीयन्तीति?  
    
चक्खुं खो भिक्खु अनिच्चतो जानतो पस्सतो सञ्ञोजना पहीयन्ति, रूपे अनिच्चतो जानतो  
पस्सतो सञ्ञोजना पहीयन्ति, चक्खुविञ्ञाणं अनिच्चतो जानतो पस्सतो सञ्ञोजना पहीयन्ति,  
चक्खुसम्फस्सं अनिच्चतो जानतो पस्सतो सञ्ञोजना पहीयन्ति। यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो सञ्ञोजना पहीयन्ति। यम्पिदं चक्खुसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो  
पस्सतो सञ्ञोजना पहीयन्ति। 

सोतं खो भिक्खु अनिच्चतो जानतो पस्सतो सञ्ञोजना पहीयन्ति, सद्दे अनिच्चतो जानतो  
पस्सतो सञ्ञोजना पहीयन्ति।   
सोतविञ्ञाणं अनिच्चतो जानतो पस्सतो सञ्ञोजना पहीयन्ति, सोतसम्पस्सं अनिच्चतो जानतो  
पस्सतो सञ्ञोजना पहीयन्ति यम्पिदं सोतसम्फस्सपच्चया उप्पज्जति वेदयितं सुखं  
वा दुक्खं वा  
अदुक्खमसुखं वा तम्पि अनिच्चतो जानतो पस्सतो सञ्ञोजना पहीयन्ति।   
घानं खो भिक्खु अनिच्चतो जानतो पस्सतो सञ्ञोजना पहीयन्ति,   
गन्धे अनिच्चतो जानतो पस्सतो सञ्ञोजना पहीयन्ति।   
घानविञ्ञाणं अनिच्चतो जानतो पस्सतो सञ्ञोजना पहीयन्ति  
घाणसम्पस्सं अनिच्चतो जानतो पस्सतो सञ्ञोजना पहीयन्ति  
यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो सञ्ञोजना पहीयन्ति।   
    
जिव्हा खो भिक्खु अनिच्चतो जानतो पस्सतो सञ्ञोजना पहीयन्ति, रसे अनिच्चतो जानतो पस्सतो  
सञ्ञोजना पहीयन्ति, जिव्हाविञ्ञाणं अनिच्चतो जानतो पस्सतो सञ्ञोजना पहीयन्ति  
जिव्हासम्फस्सं अनिच्चतो जानतो पस्सतो सञ्ञोजना पहीयन्ति  
यम्पिदं जिव्हासम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनिच्चतो जानतो पस्सतो सञ्ञोजना पहीयन्ति  
    
कायं अनिच्चतो जानतो पस्सतो सञ्ञोजना पहीयन्ति,   
फोट्ठब्बे अनिच्चतो जानतो पस्सतो सञ्ञोजना पहीयन्ति,   
कायविञ्ञाणं अनिच्चतो जानतो पस्सतो सञ्ञोजना पहीयन्ति,   
कायसम्फस्सं अनिच्चतो जानतो पस्सतो सञ्ञोजना पहीयन्ति,   
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो सञ्ञेजना पहीयन्ति।   
मनं अनिच्चतो जानतो पस्सतो सञ्ञोजना पहीयन्ति,   
धम्मे अनिच्चतो जानतो पस्सतो सञ्ञोजना पहीयन्ति,   
मनोविञ्ञाणं अनिच्चतो जानतो पस्सतो सञ्ञोजना पहीयन्ति,   
मनोसम्फस्सं अनिच्चतो जानतो पस्सतो सञ्ञोजना पहीयन्ति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो सञ्ञोजना पहीयन्ति   
एवं खो भिक्खु जानतो एवं पस्सतो सञ्ञोजना पहीयन्तीति,   
    
१। ६। ३  
सञ्ञोजनसमुग्घातसुत्तं  
    
५५। कथन्नु खो भन्ते जानतो कथं पस्सतो सञ्ञोजना समुग्घातं गच्छन्तीति?   
चक्खुं खो भिक्खु अनत्ततो जानतो पस्सतो [प्त्स् पगे ०३२] [\क़् ३२।] सञ्ञोजना  
समुग्घातं गच्छन्ति। रूपे अनत्ततो जानतो पस्सतो सञ्ञोजना समुग्घातं गच्छन्ति,  
चक्खुविञ्ञाणं अनत्ततो जानतो पस्सतो सञ्ञोजना समुग्घातं गच्छन्ति।  
चक्खुसम्फस्सं अनत्ततो जानतो पस्सतो सञ्ञोजना समुग्घातं गच्छन्ति। यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ततो जानतो पस्सतो सञ्ञोजना समुग्घातं गच्छन्ति। 

सोतं खो भिक्खु अनत्ततो जानतो पस्सतो सञ्ञोजना समुग्घातं गच्छन्ति, सद्दे अनत्ततो  
जानतो पस्सतो सञ्ञोजना समुग्घातं गच्छन्ति।   
सोतविञ्ञाणं अनत्ततो जानतो पस्सतो सञ्ञोजना समुग्घातं गच्छन्ति। सोतसम्फस्सं  
अनत्ततो जानतो पस्सतो सञ्ञोजना समुग्घातं गच्छन्ति। यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ततो जानतो पस्सतो सञ्ञोजना समुग्घातं गच्छन्ति।   
घानं खो भिक्खु अनत्ततो जानतो पस्सतो सञ्ञोजना समुग्घातं गच्छन्ति, गन्धे  
अनत्ततो जानतो पस्सतो सञ्ञोजना समुग्घातं गच्छन्ति।   
घानविञ्ञाणं अनत्ततो जानतो पस्सतो सञ्ञोजना समुग्घातं गच्छन्ति, घानसम्पस्सं  
अनत्ततो जानतो पस्सतो सञ्ञोजना समुग्घातं गच्छन्ति,   
यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ततो जानतो पस्सतो सञ्ञोजना समुग्घातं गच्छन्ति,   
जिव्हा खो भिक्खु अनत्ततो जानतो पस्सतो सञ्ञोजना समुग्घातं गच्छन्ति, रसे अनत्ततो  
जानतो पस्सतो सञ्ञोजना समुग्घातं गच्छन्ति।   
जिव्हाविञ्ञाणं अनत्ततो जानतो पस्सतो सञ्ञोजना समुग्घातं गच्छन्ति, जिव्हासम्पस्सं  
अनत्ततो जानतो पस्सतो सञ्ञोजना समुग्घातं गच्छन्ति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनत्ततो जानतो  
पस्सतो सञ्ञोजना समुग्घातं गच्छन्ति।   
    
कायं अनत्ततो जानतो पस्सतो सञ्ञोजना समुग्घातं गच्छन्ति,   
फोट्ठब्बे अनत्ततो जानतो पस्सतो सञ्ञोजना समुग्घातं गच्छन्ति,   
कायविञ्ञाणं अनत्ततो जानतो पस्सतो सञ्ञोजना समुग्घातं गच्छन्ति, कायसम्फस्सं  
अनिच्चतो जानतो पस्सतो सञ्ञोजना समुग्घातं गच्छन्ति, यम्पिदं कायसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनत्ततो जानतो  
पस्सतो सञ्ञोजना समुग्घातं गच्छन्ति,   
मनं अनत्ततो जानतो पस्सतो सञ्ञोजना समुग्घातं गच्छन्ति,   
धम्मे अनत्ततो जानतो पस्सतो सञ्ञोजना समुग्घातं गच्छन्ति।   
मनोविञ्ञाणं अनत्ततो जानतो पस्सतो सञ्ञोजना समुग्घातं गच्छन्ति। मनोसम्फस्सं  
अनत्ततो जानतो पस्सतो सञ्ञोजना समुग्घातं गच्छन्ति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ततो जानतो पस्सतो सञ्ञोजना समुग्घातं गच्छन्ति।   
एवं खो भिक्खु जानतो एवं पस्सतो सञ्ञोजना समुग्घातं गच्छन्तीति।   
    
[ब्ज्त् पगे ०७२] [\x ७२।]       
    
१। ६। ४।   
आसवप्पहानसुत्तं  
५६। सावत्थियं  
कथन्नु खो भन्ते जानतो कथं पस्सतो आसवा पहीयन्तीति।   
    
चक्खुं खो भिक्खु अनिच्चतो जानतो पस्सतो आसवा पहीयन्ति, रूपे अनिच्चतो जानतो पस्सतो  
आसवा पहीयन्ति, चक्खुविञ्ञाणं अनिच्चतो जानतो पस्सतो आसवा पहीयन्ति,  
चक्खुसम्फस्सं अनिच्चतो जानतो पस्सतो आसवा पहीयन्ति। यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो आसवा पहीयन्तीति। 

सोतं खो भिक्खु अनिच्चतो जानतो पस्सतो आसवा पहीयन्ति, सद्दे अनिच्चतो जानतो पस्सतो  
आसवा पहीयन्ति, सोतविञ्ञाणं अनिच्चतो जानतो पस्सतो आसवा पहीयन्ति, सोतसम्फस्सं  
अनिच्चतो जानतो पस्सतो आसवा पहीयन्ति। यम्पिदं सोतसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो पस्सतो आसवा  
पहीयन्ति। 

घानं खो भिक्खु अनिच्चतो जानतो पस्सतो आसवा पहीयन्ति, गन्धे अनिच्चतो जानतो  
पस्सतो आसवा पहीयन्ति, घानविञ्ञाणं अनिच्चतो जानतो पस्सतो आसवा पहीयन्ति,  
घाणसम्फस्सं अनिच्चतो जानतो पस्सतो आसवा पहीयन्ति। यम्पिदं  
घाणसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो आसवा पहीयन्ति। यम्पिदं घाणसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो पस्सतो आसवा  
पहीयन्ति। 

जिव्हा खो भिक्खु अनिच्चतो जानतो पस्सतो आसवा पहीयन्ति,   
रसे अनिच्चतो जानतो पस्सतो आसवा पहीयन्ति,   
जिव्हाविञ्ञाणं अनिच्चतो जानतो पस्सतो आसवा पहीयन्ति,   
जिव्हासम्पस्सं अनिच्चतो जानतो पस्सतो आसवा पहीयन्ति,   
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो आसवा पहीयन्ति,   
    
कायं अनिच्चतो जानतो पस्सतो आसवा पहीयन्ति,   
फोट्ठब्बे अनिच्चतो जानतो पस्सतो आसवा पहीयन्ति,   
कायविञ्ञाणं अनिच्चतो जानतो पस्सतो आसवा पहीयन्ति,   
कायसम्फस्सं अनिच्चतो जानतो पस्सतो आसवा पहीयन्ति,   
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो आसवा पहीयन्ति,   
    
मनं अनिच्चतो जानतो पस्सतो आसवा पहीयन्ति,   
धम्मे अनिच्चतो जानतो पस्सतो आसवा पहीयन्ति,   
मनोविञ्ञाणं अनिच्चतो जानतो पस्सतो आसवा पहीयन्ति,   
मनोसम्फस्सं अनिच्चतो जानतो पस्सतो आसवा पहीयन्ति,   
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो आसवा पहीयन्ति।   
    
एवं खो भिक्खु जानतो एवं पस्सतो आसवा पहीयन्तीति।   
१। ६। ५  
आसवसमुग्घातसुत्तं  
    
५७। कथन्नु खो भन्ते जानतो कथं पस्सतो आसवा समुग्घातं गच्छन्तीति?  
    
चक्खुं खो भिक्खु अनत्ततो जानतो पस्सतो आसवा समुग्घातं गच्छन्ति। रूपे अनत्ततो  
जानतो पस्सतो आसवा समुग्घातं गच्छन्ति, चक्खुविञ्ञाणं अनत्ततो जानतो पस्सतो आसवा  
समुग्घातं गच्छन्ति। चक्खुसम्फस्सं अनत्ततो जानतो पस्सतो आसवा समुग्घातं  
गच्छन्ति। यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ततो जानतो पस्सतो आसवा समुग्घातं गच्छन्ति।   
    
सोतं खो भिक्खु अनत्ततो जानतो पस्सतो आसवा समुग्घातं गच्छन्ति, सद्दे अनत्ततो  
जानतो पस्सतो आसवा समुग्घातं गच्छन्ति। सोतविञ्ञाणं अनत्ततो जानतो पस्सतो आसवा  
समुग्घातं गच्छन्ति।   
सोतसम्फस्सं अनत्ततो जानतो पस्सतो आसवा समुग्घातं गच्छन्ति।   
यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ततो जानतो पस्सतो आसवा समुग्घातं गच्छन्ति।   
घानं खो भिक्खु अनत्ततो जानतो पस्सतो आसवा समुग्घातं गच्छन्ति, गन्धे अनत्ततो  
जानतो पस्सतो आसवा समुग्घातं गच्छन्ति। घानविञ्ञाणं अनत्ततो जानतो पस्सतो आसवा  
समुग्घातं गच्छन्ति, घानसम्पस्सं अनत्ततो जानतो पस्सतो आसवा समुग्घातं  
गच्छन्ति, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ततो जानतो पस्सतो आसवा समुग्घातं गच्छन्ति।   
जिव्हा खो भिक्खु अनत्ततो जानतो पस्सतो आसवा समुग्घातं गच्छन्ति, रसे अनत्ततो जानतो  
पस्सतो आसवा समुग्घातं गच्छन्ति।   
जिव्हाविञ्ञाणं अनत्ततो जानतो पस्सतो आसवा समुग्घातं गच्छन्ति, जिव्हासम्पस्सं  
अनत्ततो जानतो पस्सतो आसवा समुग्घातं गच्छन्ति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनत्ततो जानतो  
पस्सतो आसवा समुग्घातं गच्छन्ति।   
    
कायं अनत्ततो जानतो पस्सतो आसवा समुग्घातं गच्छन्ति,   
फोट्ठब्बे अनत्ततो जानतो पस्सतो आसवा समुग्घातं गच्छन्ति,   
कायविञ्ञाणं अनत्ततो जानतो पस्सतो आसवा समुग्घातं गच्छन्ति, कायसम्फस्सं  
अनत्ततो जानतो पस्सतो आसवा समुग्घातं गच्छन्ति, यम्पिदं कायसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनत्ततो जानतो  
पस्सतो आसवा समुग्घातं गच्छन्ति।   
मनं अनत्ततो जानतो पस्सतो आसवा समुग्घातं गच्छन्ति,   
धम्मे अनत्ततो जानतो पस्सतो आसवा समुग्घातं गच्छन्ति।   
मनोविञ्ञाणं अनत्ततो जानतो पस्सतो आसवा समुग्घातं गच्छन्ति।   
मनोसम्फस्सं अनत्ततो जानतो पस्सतो आसवा समुग्घातं गच्छन्ति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ततो जानतो पस्सतो आसवा समुग्घातं गच्छन्ति।   
एवं खो भिक्खु जानतो एवं पस्सतो आसवा समुग्घातं गच्छन्तीति।   
१। ६। ६  
अनुसयप्पहानसुत्तं  
    
५८। कथन्नु खो भन्ते जानतो कथं पस्सतो अनुसया पहीयन्तीति?   
चक्खुं खो भिक्खु अनिच्चतो जानतो पस्सतो अनुसया पहीयन्ति, रूपे अनिच्चतो जानतो  
पस्सतो अनुसया पहीयन्ति, चक्खुविञ्ञाणं अनिच्चतो जानतो पस्सतो अनुसया पहीयन्ति,  
चक्खुसम्फस्सं अनिच्चतो जानतो पस्सतो अनुसया पहीयन्ति। यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो अनुसया पहीयन्तीति। 

सोतं खो भिक्खु अनिच्चतो जानतो पस्सतो अनुसया पहीयन्ति, सद्दे अनिच्चतो जानतो पस्सतो  
आसवा पहीयन्ति, सोतविञ्ञाणं अनिच्चतो जानतो पस्सतो अनुसया पहीयन्ति, सोतसम्फस्सं  
अनिच्चतो जानतो पस्सतो अनुसया पहीयन्ति। यम्पिदं सोतसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो पस्सतो  
अनुसया पहीयन्ति। 

घानं खो भिक्खु अनिच्चतो जानतो पस्सतो अनुसया पहीयन्ति, गन्धे अनिच्चतो जानतो  
पस्सतो अनुसया पहीयन्ति, घानविञ्ञाणं अनिच्चतो जानतो पस्सतो अनुसया पहीयन्ति,  
घानसम्फस्सं अनिच्चतो जानतो पस्सतो अनुसया पहीयन्ति। यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो अनुसया पहीयन्ति।   
    
जिव्हा खो भिक्खु अनिच्चतो जानतो पस्सतो अनुसया पहीयन्ति,   
रसे अनिच्चतो जानतो पस्सतो अनुसया पहीयन्ति,   
जिव्हाविञ्ञाणं अनिच्चतो जानतो पस्सतो अनुसया पहीयन्ति,   
जिव्हासम्फस्सं अनिच्चतो जानतो पस्सतो अनुसया पहीयन्ति,   
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो अनुसया पहीयन्ति,   
    
कायं अनिच्चतो जानतो पस्सतो अनुसया पहीयन्ति,   
फोट्ठब्बे अनिच्चतो जानतो पस्सतो अनुसया पहीयन्ति,   
कायविञ्ञाणं अनिच्चतो जानतो पस्सतो अनुसया पहीयन्ति,   
कायसम्फस्सं अनिच्चतो जानतो पस्सतो अनुसया पहीयन्ति,   
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो अनुसया पहीयन्ति।   
मनं अनिच्चतो जानतो पस्सतो अनुसया पहीयन्ति,   
धम्मे अनिच्चतो जानतो पस्सतो अनुसया पहीयन्ति,   
मनोविञ्ञाणं अनिच्चतो जानतो पस्सतो अनुसया पहीयन्ति,   
मनोसम्फस्सं अनिच्चतो जानतो पस्सतो अनुसया पहीयन्ति,   
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो अनुसया पहीयन्ति।   
    
एवं खो भिक्खु जानतो एवं पस्सतो अनुसया पहीयन्तीति।   
    
[ब्ज्त् पगे ०७४] [\x ७४।]       
    
१। ६। ७  
अनुसयसमुग्घातसुत्तं  
५९। सावत्थियं  
कथन्नु खो भन्ते जानतो कथं पस्सतो अनुसया समुग्घातं गच्छन्तीति?  
    
चक्खुं खो भिक्खु अनत्ततो जानतो पस्सतो अनुसया समुग्घातं गच्छन्ति, रूपे  
अनत्ततो जानतो पस्सतो अनुसया समुग्घातं गच्छन्ति, चक्खुविञ्ञाणं अनत्ततो जानतो  
पस्सतो अनुसया समुग्घातं गच्छन्ति, चक्खुसम्फस्सं अनत्ततो जानतो पस्सतो अनुसया  
समुग्घातं गच्छन्ति, यम्पिदं चक्खुसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनत्ततो जानतो पस्सतो अनुसया समुग्घातं  
गच्छन्ति।   
    
सोतं खो भिक्खु अनत्ततो जानतो पस्सतो अनुसया समुग्घातं गच्छन्ति, सद्दे अनत्ततो  
जानतो पस्सतो अनुसया समुग्घातं गच्छन्ति, सोतविञ्ञाणं अनत्ततो जानतो पस्सतो  
अनुसया समुग्घातं गच्छन्ति, सोतसम्पस्सं अनत्ततो जानतो पस्सतो अनुसया  
समुग्घातं गच्छन्ति, यम्पिदं सोतसम्फस्सपच्चया उप्पज्जति वेदयितं सुखं वा  
दुक्खं वा  
अदुक्खमसुखं वा तम्पि अनत्ततो जानतो पस्सतो अनुसया समुग्घातं गच्छन्ति।   
घानं खो भिक्खु अनत्ततो जानतो पस्सतो अनुसया समुग्घातं गच्छन्ति, गन्धे  
अनत्ततो जानतो पस्सतो अनुसया समुग्घातं गच्छन्ति, घानविञ्ञाणं अनत्ततो जानतो  
पस्सतो अनुसया समुग्घातं गच्छन्ति, घानसम्पस्सं अनत्ततो जानतो पस्सतो अनुसया  
समुग्घातं गच्छन्ति, यम्पिदं घानसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनत्ततो जानतो पस्सतो अनुसया समुग्घातं  
गच्छन्ति।   
जिव्हा खो भिक्खु अनत्ततो जानतो पस्सतो अनुसया समुग्घातं गच्छन्ति, रसे अनत्ततो  
जानतो पस्सतो अनुसया समुग्घातं गच्छन्ति, जिव्हाविञ्ञाणं अनत्ततो जानतो पस्सतो  
अनुसया समुग्घातं गच्छन्ति, जिव्हासम्पस्सं अनत्ततो जानतो पस्सतो अनुसया  
समुग्घातं गच्छन्ति, यम्पिदं जिव्हासम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनत्ततो जानतो पस्सतो अनुसया समुग्घातं  
गच्छन्ति।   
    
कायं अनत्ततो जानतो पस्सतो अनुसया समुग्घातं गच्छन्ति,   
फोट्ठब्बे अनत्ततो जानतो पस्सतो अनुसया समुग्घातं गच्छन्ति,   
कायविञ्ञाणं अनत्ततो जानतो पस्सतो अनुसया समुग्घातं गच्छन्ति, कायसम्फस्सं  
अनत्ततो जानतो पस्सतो अनुसया समुग्घातं गच्छन्ति, यम्पिदं कायसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनत्ततो जानतो  
पस्सतो अनुसया समुग्घातं गच्छन्ति।   
मनं अनत्ततो जानतो पस्सतो अनुसया समुग्घातं गच्छन्ति,   
धम्मे अनत्ततो जानतो पस्सतो अनुसया समुग्घातं गच्छन्ति, मनोविञ्ञाणं अनत्ततो  
जानतो पस्सतो अनुसया समुग्घातं गच्छन्ति, मनोसम्फस्सं अनत्ततो जानतो पस्सतो  
अनुसया समुग्घातं गच्छन्ति, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि अनत्ततो जानतो पस्सतो अनुसया  
समुग्घातं गच्छन्ति।   
एवं खो भिक्खु जानतो एवं पस्सतो अनुसया समुग्घातं गच्छन्तीति। 

१। ६। ८  
सब्बूपादानपरिञ्ञासुत्तं  
    
६०। सब्बूपादानपरिञ्ञाय वो भिक्खवे धम्मं देसिस्सामि, तं सुणाथ। कतमो च  
भिक्खवे सब्बूपादानपरिञ्ञाय धम्मो:  
    
चक्खुञ्च पटिच्च रूपे च उप्पज्जति-१ चक्खुविञ्ञाणं तिण्णं सङ्गति फस्सो,  
फस्सपच्चया वेदना, एवं पस्सं [प्त्स् पगे ०३३] [\क़् ३३।] भिक्खवे सुतवा  
अरियसावको चक्खुस्मिम्पि निब्बिन्दति, रूपेसुपि निब्बिन्दति, चक्खुविञ्ञाणेपि निब्बिन्दति,  
चक्खुसम्फस्सेपि निब्बिन्दति, वेदनायपि निब्बिन्दति, निब्बिन्दं विरज्जति, विरागा विमुच्चति।  
विमोक्खा-२। परिञ्ञातं मे उपादानन्ति पजानाति।   
    
सोतञ्च पटिच्च सद्दे च उप्पज्जति सोतविञ्ञाणं, तिण्णं सङ्गति फस्सो फस्सपच्चया  
वेदना, एवं पस्सं भिक्खवे सुतवा अरियसावको सोतस्मिम्पि निब्बिन्दति। सद्देसुपि  
निब्बिन्दति, सोत विञ्ञाणेपि निब्बिन्दति, सोतसम्फस्सेपि निब्बिन्दति, वेदनायपि निब्बिन्दति  
निब्बिन्दं विरज्जति, विरागा विमुच्चति विमोक्खा "परिञ्ञातं मे उपादान"न्ति पजानाति।   
    
घानञ्च पटिच्च गन्धे च उप्पज्जति, घानविञ्ञाणं तिण्णं सङ्गति फस्सो,  
फस्सपच्चया वेदना। एवं पस्सं भिक्खवे सुतवा अरियसावको घानस्मिम्पि निब्बिन्दति,  
गन्धेसुपि निब्बिन्दति घानविञ्ञाणेपि निब्बिन्दति, घानसम्फस्सेपि निब्बिन्दति,  
वेदनायपि निब्बिन्दति, निब्बिन्दं विरज्जति, विरागा विमुच्चति, विमोक्खा "परिञ्ञातं मे  
उपादान" न्ती पजानाति।   
    
जिव्हञ्च पटिच्च रसे च उप्पज्जति जिव्हा विञ्ञाणं तिण्णं सङ्गति फस्सो। फस्सपच्चया  
वेदना, एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति,   
    
१। उप्पज्जति - सीमु २। विमोखो - [प्त्स्।]   
    
[ब्ज्त् पगे ०७६] [\x ७६।]       
    
वेदनायपि निब्बिन्दति, निब्बिन्दं विरज्जति, विरागा विमुच्चति। विमोक्खा "परिञ्ञातं मे  
उपादान" न्ति पजानाति।   
    
कायञ्च पटिच्च फोट्ठब्बे च उप्पज्जति कायविञ्ञाणं तिण्णं सङ्गति फस्सो।  
फस्सपच्चया वेदना, एवं पस्सं भिक्खवे सुतवा अरियसावको कायेपि निब्बिन्दति।  
फोट्ठब्बेसुपि निब्बिन्दति कायविञ्ञाणेपि निब्बिन्दति, कायसम्फस्सेपि निब्बिन्दति  
वेदनायपि निब्बिन्दति। निब्बिन्दं विरज्जति विरागा विमुच्चति। विमोक्खा "परिञ्ञातं मे  
उपादान" न्ति पजानाति।   
    
मनञ्च पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो।  
फस्सपच्चया वेदना एवं पस्सं भिक्खवे सुतवा अरियसावको मनस्मिम्पि निब्बिन्दति।  
धम्मेसुपि निब्बिन्दति। मनोविञ्ञाणेपि निब्बिन्दति। मनोसम्फस्सेपि निब्बिन्दति।  
वेदनायपि निब्बिन्दति, निब्बिन्दं विरज्जति, विरागा विमुच्चति, विमोक्खा "परिञ्ञातं मे  
उपादान" न्ति पजानाति। अयं खो भिक्खवे सब्बुपादानपरिञ्ञाय धम्मोति।   
    
१। ६। ९  
सब्बूपादानपरियादानसुत्तं  
    
६१। सब्बूपादानपरियादानाय वो भिक्खवे धम्मं देसिस्सामि, तं सुणाथ। कतमो च  
भिक्खवे सब्बूपादानपरियादानाय धम्मो:  
    
चक्खुञ्च पटिच्च रूपे च उप्पज्जति चक्खुविञ्ञाणं तिण्णं सङ्गति फस्सो, फस्सपच्चया  
वेदना, एवं पस्सं भिक्खवे सुतवा अरियसावको चक्खुस्मिम्पि निब्बिन्दति, रूपेसुपि  
निब्बिन्दति, चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, वेदनायपि  
निब्बिन्दति, निब्बिन्दं विरज्जति, विरागा विमुच्चति। विमोक्खा "परियादिन्नं मे उपादान" न्ति  
पजानाति।   
    
सोतञ्च पटिच्च सद्दे च उप्पज्जति सोतविञ्ञाणं, तिण्णं सङ्गति फस्सो फस्सपच्चया  
वेदना, एवं पस्सं भिक्खवे सुतवा अरियसावको सोतस्मिम्पि निब्बिन्दति। सद्देसुपि  
निब्बिन्दति, सोत विञ्ञाणेपि निब्बिन्दति, सोतसम्फस्सेपि निब्बिन्दति, वेदनायपि निब्बिन्दति  
निब्बिन्दं विरज्जति, विरागा विमुच्चति विमोक्खा "परियादिन्नं मे उपादान"न्ति पजानाति।   
    
घानञ्च पटिच्च गन्धे च उप्पज्जति, घानविञ्ञाणं तिण्णं सङ्गति फस्सो,  
फस्सपच्चया वेदना। एवं पस्सं भिक्खवे सुतवा अरियसावको घानस्मिम्पि निब्बिन्दति,  
गन्धेसुपि निब्बिन्दति घानविञ्ञाणेपि निब्बिन्दति, घानसम्फस्सेपि निब्बिन्दति,  
वेदनायपि निब्बिन्दति, निब्बिन्दं विरज्जति। विरागा विमुच्चति, विमोक्खा "परियादिन्नं मे  
उपादान" न्ती पजानाति।   
जिव्हञ्च पटिच्च रसे च उप्पज्जति जिव्हा विञ्ञाणं तिण्णं सङ्गति फस्सो। फस्सपच्चया  
वेदना, एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, वेदनायपि निब्बिन्दति, निब्बिन्दं  
विरज्जति, विरागा विमुच्चति। विमोक्खा "परियादिन्नं मे उपादान" न्ति पजानाति।   
    
कायञ्च पटिच्च फोट्ठब्बे च उप्पज्जति कायविञ्ञाणं तिण्णं सङ्गति फस्सो।  
फस्सपच्चया वेदना, एवं पस्सं भिक्खवे सुतवा अरियसावको कायेपि निब्बिन्दति।  
फोट्ठब्बेसुपि निब्बिन्दति कायविञ्ञाणेपि निब्बिन्दति, कायसम्फस्सेपि निब्बिन्दति  
वेदनायपि निब्बिन्दति। निब्बिन्दं विरज्जति विरागा विमुच्चति। विमोक्खा "परियादिन्नं मे  
उपादान" न्ति पजानाति।   
    
मनञ्च पटिच्च धम्मे च उप्पज्जति मनोविञ्ञाणं, तिण्णं सङ्गति फस्सो।  
फस्सपच्चया वेदना एवं फस्सं भिक्खवे सुतवा अरियसावको मनस्मिम्पि निब्बिन्दति।  
धम्मेसुपि निब्बिन्दति। मनोविञ्ञाणेपि [प्त्स् पगे ०३४] [\क़् ३४।] निब्बिन्दति।  
मनोसम्फस्सेपि निब्बिन्दति। वेदनायपि निब्बिन्दति, निब्बिन्दं विरज्जति, विरागा विमुच्चति,  
विमोक्खा "परियादिन्नं मे उपादान" न्ति पजानाति। अयं खो भिक्खवे  
सब्बूपादानपरियादानाय धम्मोति।   
    
[ब्ज्त् पगे ०७८] [\x ७८।]       
    
१। ६। १०  
दुतिय सब्बूपादानपरियादानसुत्तं  
६२। सावत्थियं   
सब्बूपादानपरियादानाय वो भिक्खवे धम्मं देसिस्सामि तं सुणाथ। कतमो च  
भिक्खवे सब्बूपादानपरियादानाय धम्मो?  
    
तं किम्मञ्ञथ भिक्खवे चक्खुं निच्चं वा अनिच्चं वाति? अनिच्चं भन्ते। यं  
पनानिच्चं दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिनामधम्मं कल्लन्नु तं समनुपस्सितुं "एतं मम, एसोऽहमस्मि, एसो मे अत्ता"  
ति? नोहेतं भन्ते।   
    
रूपा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोहमस्मि, एसो मे अत्ता" ति? नोहेतं भन्ते।   
    
चक्खुविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम, एसोहमस्मि, एसो मे अत्ता" ति? नोहेतं भन्ते।   
चक्खुसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि, एसो मे अत्ता"  
ति? नोहेतं भन्ते।   
    
सोतं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मी, एसो मे अत्ता" ति? नोहेतं भन्ते।   
    
सद्दा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
सोतविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम, एसोऽहमस्मि, एसो मे अत्ता" ति? नोहेतं भन्ते।   
सोतसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं  
वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि, एसो मे अत्ता"  
ति? नोहेतं भन्ते।   
    
घानं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं सुखं  
वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
गन्धा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
घानविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम, एसोऽहमस्मि, एसो मे अत्ता" ति? नोहेतं भन्ते।   
घानसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि, एसो मे अत्ता"  
ति? नोहेतं भन्ते।   
    
जिव्हा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
रसा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
जिव्हाविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम, एसोऽहमस्मि, एसो मे अत्ता" ति? नोहेतं भन्ते।   
जिव्हासम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि, एसो मे अत्ता"  
ति? नोहेतं भन्ते।   
    
कायो निच्चो वा अनिच्चो वाति? अनिच्चं भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
फोट्ठब्बा निच्चा वा अनिच्चा वाति? अनिच्चा भन्ते। यं पनानिच्चं दुक्खंवा तं  
सुखंवाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
कायविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम, एसोऽहमस्मि, एसो मे अत्ता" ति? नोहेतं भन्ते।   
कायसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि, एसो मे अत्ता"  
ति? नोहेतं भन्ते।   
    
मनो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
धम्मा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
    
मनोविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं, कल्लन्नु तं  
समनुपस्सितुं; "एतं मम, एसोऽहमस्मि, एसो मे अत्ता" ति? नोहेतं भन्ते।   
मनोसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वा ति? दुक्खं भन्ते। यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम, एसोऽहमस्मि, एसो मे अत्ता" ति? नोहेतं भन्ते।   
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि निच्चं वा अनिच्चं वा ति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि, एसो मे अत्ता"  
ति? नोहेतं भन्ते।   
    
[प्त्स् पगे ०३५] [\क़् ३५।] एवं पस्सं भिक्खवे सुतवा अरियसावको चक्खुस्मिम्पि  
निब्बिन्दति, रूपेसुपि निब्बनिदति, चक्खुविञ्ञाणेपि निब्बिन्दति, चक्खुसम्फस्सेपि  
निब्बिन्दति यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको सोतस्मिम्पि निब्बिन्दति, सद्दासुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको घानस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।   
एवं पस्सं भिक्खवे सुतवा अरियसावको कायस्मिम्पि निब्बिन्दति, पोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति।   
एवं पस्सं भिक्खवे सुतवा अरियसावको मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति। विमुत्तस्मिं विमुत्तमिति ञाणं  
होति। खीणा जाति वुसितं ब्रह्मचरियं, कतं करणीयं, नापरं इत्थत्तायाति पजानाति।   
    
अयं खो भिक्खवे सब्बूपादानपरियादानाय धम्मोति।   
    
अविज्जावग्गो छट्ठो।   
तस्सुद्दानं:  
अविज्जा सञ्ञोजना द्वे आसवा अपरे दुवे,   
अनुसयेन द्वे वुत्ता परिञ्ञा द्वे परियादिन्नेन तेदसाति।   
    
[ब्ज्त् पगे ०८०] [\x ८०।]       
    
७। मिजालवग्गो  
१। ७। १  
मिगजालसुत्तं  
६३। सावत्थियं  
अथ खो आयस्मा मिगजालो येन भगवा तेनुपसङ्कमि, उपसङ्कमित्वा भगवन्तं  
अभिवादेत्वा एकमन्तं निसीदि, एकमन्तं निसिन्नो खो आयस्मा मिगजालो भगवन्तं  
एतदवोच:  
    
"एकविहारी एकविहारी" ति भन्ते वुच्चति, [प्त्स् पगे ०३६] [\क़् ३६।] कित्तावता नु खो  
भन्ते एकविहारी होति? कित्तावता च पन सदुतिय-१ विहारी च होतीति?  
सन्ति खो मिगजाल चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिया सति सारागो होति सारागे सति सञ्ञोगो  
होति, नन्दिसञ्ञोजन सञ्ञुत्तो खो मिगजाल भिक्खु सदुतिय-१ विहारीती वुच्चति।   
    
सन्ति खो मिगजाल सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिया सति सारागो होति सारागे सति सञ्ञोगो  
होति, नन्दिसञ्ञोजन सञ्ञुत्तो खो मिगजाल भिक्खु सदुतिय विहारीती वुच्चति।   
    
सन्ति खो मिगजाल घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिया सति सारागो होति सारागे सति सञ्ञोगो  
होति, नन्दिसञ्ञोजन सञ्ञुत्तो खो मिगजाल भिक्खु सदुतिय विहारीती वुच्चति।   
    
सन्ति खो मिगजाल जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो अभिवदतो  
अज्झोसाय तिट्ठतो उप्पज्जति नन्दि, नन्दिया सति सारागो होति सारागे सति सञ्ञोगो होति,  
नन्दिसञ्ञोजन सञ्ञुत्तो खो मिगजाल भिक्खु सदुतिय विहारीती वुच्चति।   
    
सन्ति खो मिगजाल कायोविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिया सति सारागो होति सारागे सति सञ्ञोगो  
होति, नन्दिसञ्ञोजन सञ्ञुत्तो खो मिगजाल भिक्खु सदुतिय विहारीती वुच्चति।   
    
सन्ति खो मिगजाल मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिया सति सारागो होति सारागे सति सञ्ञोगो  
होति, नन्दिसञ्ञोजन सञ्ञुत्तो खो मिगजाल भिक्खु सदुतिय विहारीती वुच्चति।   
    
एवं विहारी च मिगजाल भिक्खु किञ्चापि अरञ्ञे वनपत्थानि पन्तानि सेनासनानि पटिसेवति  
अप्पसद्दानि अप्पनिग्घोसानि विजनवातानि मनुस्सराहसेय्यकानि पटिसल्लानसारुप्पानि, अथ  
खो सदुतियविहारीति वुच्चति। तं किस्स हेतु? तण्हा हिस्स दुतिया, सास्स अप्पहीना, तस्मा  
सदुतिय विहारीति वुच्चति।   
    
१। सददुतिय - सी १। २। सीमु [इइ]  
२। संयुत्तो - सी १। २।   
    
[ब्ज्त् पगे ०८२] [\x ८२।]       
    
सन्ति च खो मिगजाल चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिया असति सारागो न  
होति। सारागे असति [प्त्स् पगे ०३७] [\क़् ३७।] सञ्ञोगो न होति, नन्दिसञ्ञोजन विसञ्ञुत्तो  
खो मिगजाल भिक्खु एकविहारीती वुच्चति।   
    
सन्ति च खो मिगजाल सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिया असति सारागो न  
होति। सारागे असति सञ्ञोगो न होति, नन्दिसञ्ञोजन विससञ्ञुत्तो खो मिगजाल भिक्खु  
एकविहारीती वुच्चति।   
    
सन्ति च खो मिगजाल घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति नन्दिया असति सारागो न  
होति सारागे असति सञ्ञोगो न होति, नन्दिसञ्ञोजन विसञ्ञुत्तो खो मिगजाल भिक्खु  
एकविहारीती वुच्चति।   
    
सन्ति च खो मिगजाल जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति नन्दिया असति सारागो न  
होति सारागे असति सञ्ञोगो न होति, नन्दिसञ्ञोजन विसञ्ञुत्तो खो मिगजाल भिक्खु  
एकविहारीती वुच्चति।   
    
सन्ति च खो मिगजाल कायोविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु नाभिनन्दति नाभिवदति न अज्झोसाय तिट्ठति, तस्स  
तं अनभिनन्दतो अनभिवदतो अनज्झोसाय तिट्ठतो नन्दि निरुज्झति नन्दिया असति सारागो  
न होति। सारागे असति सञ्ञोगो न होति, नन्दिसञ्ञोजन विसञ्ञुत्तो खो मिगजाल भिक्खु  
एकविहारीती वुच्चति।   
    
सन्ति च खो मिगजाल मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु न अभिनन्दति न अभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति। नन्दिया असति सारागो न  
होति। सारागे असति सञ्ञोगो न होति, नन्दिसञ्ञोजन विसञ्ञुत्तो खो मिगजाल भिक्खु  
एकविहारीती वुच्चति।   
एवं विहारी च मिगजाल भिक्खु किञ्चापि गामन्ते विहरति आकिण्णो भिक्खूहि भिक्खुणीहि  
उपासकेहि उपासिकाहि राजूहि राजमहामत्तेहि तित्थियेहि तित्थियसावकेहि, अथ सो एकविहारीति  
वुच्चति तं किस्स हेतु? तण्हा हिस्स दुतिया, सास्स पहीना, तस्मा एकविहारीति वुच्चतीति, 

१। ७। २।   
दुतिय मिगजालसुत्तं  
    
६४। अथ खो आयस्मा मिगजालो येन भगवा तेनुपसङ्कमि, उपसङ्कमित्वा भगवन्तं  
अभिवादेत्वा एकमन्तं निसीदि, एकमन्तं निसिन्नो खो आयस्मा मिगजालो भगवन्तं  
एतदवोच: साधु मे भन्ते भगवा, सङ्खित्तेन धम्मं देसेतु यमहं भगवतो  
धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्ति।   
    
[ब्ज्त् पगे ०८४] [\x ८४।]       
    
सन्ति च खो मिगजाल चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो मिगजालाति  
वदामि।   
    
सन्ति च खो मिगजाल सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो मिगजालाति  
वदामि।   
    
सन्ति च खो मिगजाल घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति [प्त्स् पगे ०३८] [\क़् ३८।] नन्दि, नन्दिसमुदया  
दुक्खसमुदयो मिगजालाति वदामि।   
    
सन्ति च खो मिगजाल जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो मिगजालाति  
वदामि।   
    
सन्ति च खो मिगजाल कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं  
अभिनन्दतो अभिवदतो अज्झोसाय तिट्ठतो उप्पज्जति नन्दि, नन्दिसमुदया  
दुक्खसमुदयो मिगजालाति वदामि।   
    
सन्ति खो मिगजाल मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो मिगजालाति  
वदामि।   
    
सन्ति च खो मिगजाल चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु न अभिनन्दति न अभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो मिगजालाति वदामि।   
    
सन्ति च खो मिगजाल सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो मिगजालाति वदामि।   
    
सन्ति च खो मिगजाल घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति नन्दिनिरोधा  
दुक्खनिरोधो मिगजालाति वदामि।   
    
सन्ति च खो मिगजाल जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो मिगजालाति वदामि।   
    
सन्ति च खो मिगजाल कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु नाभिनन्दति नाभिवदति न अज्झोसाय तिट्ठति, तस्स  
तं अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो मिगजालाति वदामि।   
सन्ति च खो मिगजाल मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु न अभिनन्दति न अभिवदति न अज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो मिगजालाति वदामीति।   
    
अथ खो आयस्मा मिगजालो भगवतो भासितं अभिनन्दित्वा अनुमोदित्वा उट्ठायासना  
भगवन्तं अभिवादेत्वा पदक्खिणं कत्वा पक्कामि।   
    
अथ खो आयस्मा मिगजालो एको वूपकट्ठो अप्पमत्तो आतापी पहितत्तो विहरन्तो न चिरस्सेव  
यस्सत्थाय कुलपुत्ता सम्मदेव अगारस्मा अनगारियं पब्बजन्ति तदनुत्तरं  
ब्रह्मचरियं परियोसानं दिट्ठेव धम्मे सयं अभिञ्ञा सच्छिकत्वा उपसम्पज्ज  
विहासि, खीणा जाति वुसितं ब्रह्मचरियं, कतं करणीयं नापरं इत्थत्तायाती अब्भञ्ञासि।  
अञ्ञतरो व पनायस्मा मिगजालो अरहतं अहोसीति।   
    
[ब्ज्त् पगे ०८६] [\x ८६।]       
    
१। ७। ३  
समिद्धि-मारपञ्हसुत्तं  
    
६५। एकं समयं भगवा राजगहे विहरति वेएवने कलन्दक निवापे। अथ खो आयस्मा  
समिद्धि येन भगवा तेनुपसङ्कमि, उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो आयस्मा समिद्धि भगवन्तं एतदवोच: मारो  
मारोति भन्ते, वुच्चति कित्तावता नु खो भन्ते मारो वा अस्स मारपञ्ञत्ति वाति?  
    
यत्थ खो समिद्धि अत्थि चक्खु अत्थि रूपा अत्थि [प्त्स् पगे ०३९] [\क़् ३९।]       
चक्खुविञ्ञाणं अत्थि चक्खुविञ्ञाण विञ्ञातब्बा धम्मा। अत्थि तत्थ मारो वा  
मारपञ्ञत्ति वा।   
    
यत्थ खो समिद्धि अत्थि सोत अत्थि सद्दा अत्थि सोतविञ्ञाणं अत्थि सोतविञ्ञाण विञ्ञातब्बा  
धम्मा। अत्थि तत्थ मारो वा मारपञ्ञत्ति वा।   
    
यत्थ खो समिद्धि अत्थि घान अत्थि गन्धा अत्थि घानविञ्ञाणं अत्थि घानविञ्ञाण  
विञ्ञातब्बा धम्मा। अत्थि तत्थ मारो वा मारपञ्ञत्ति वा।   
    
यत्थ खो समिद्धि अत्थि जिव्हा अत्थि रसा अत्थि जिव्हाविञ्ञाणं अत्थि जिव्हाविञ्ञाण विञ्ञातब्बा  
धम्मा। अत्थि तत्थ मारो वा मारपञ्ञत्ति वा।   
    
यत्थ खो समिद्धि अत्थि कायो अत्थि फोट्ठब्बो अत्थि कायविञ्ञाणं अत्थि कायविञ्ञाण  
विञ्ञातब्बा धम्मा। अत्थि तत्थ मारो वा मारपञ्ञत्ति वा।   
    
यत्थ खो समिद्धि अत्थि मनो अत्थि धम्मा अत्थि मनोविञ्ञाणं अत्थि मनोविञ्ञाण  
विञ्ञातब्बा धम्मा। अत्थि तत्थ मारो वा मारपञ्ञत्ति वा।   
    
यत्थ च खो समिद्धि नत्थि चक्खु नत्थि रूपा नत्थि चक्खुविञ्ञाणं नत्थि  
चक्खुविञ्ञाण विञ्ञातब्बा धम्मा। नत्थि तत्थ मारो वा मारपञ्ञत्ति वा।   
    
यत्थ च खो समिद्धि नत्थि सोत नत्थि सद्दा नत्थि सोतविञ्ञाणं नत्थि सोतविञ्ञाण  
विञ्ञातब्बा धम्मा। नत्थि तत्थ मारो वा मारपञ्ञत्ति वा।   
    
यत्थ च खो समिद्धि नत्थि घान नत्थि गन्धा नत्थि घानविञ्ञाणं नत्थि  
घानविञ्ञाण विञ्ञातब्बा धम्मा। नत्थि तत्थ मारो वा मारपञ्ञत्ति वा।   
    
यत्थ च खो समिद्धि नत्थि जिव्हा नत्थि रसा नत्थि जिव्हाविञ्ञाणं नत्थि जिव्हाविञ्ञाण  
विञ्ञातब्बा धम्मा। नत्थि तत्थ मारो वा मारपञ्ञत्ति वा।   
    
यत्थ च खो समिद्धि नत्थि कायो नत्थि फोट्ठब्बा नत्थि कायविञ्ञाणं नत्थि  
कायविञ्ञाण विञ्ञातब्बा धम्मा। नत्थि तत्थ मारो वा मारपञ्ञत्ति वा।   
    
यत्थ च खो समिद्धि नत्थि मनो नत्थि धम्मा नत्थि मनोविञ्ञाणं नत्थि  
मनोविञ्ञाण विञ्ञातब्बा धम्मा। नत्थि तत्थ मारो वा मारपञ्ञत्ति वाति।   
    
१। ७। ४।   
समिद्धि-सत्तपञ्हसुत्तं  
    
६६। एकं समयं भगवा राजगहे विहरति वेएवने कलन्दक निवापे। अथ खो आयस्मा  
समिद्धि येन भगवा तेनुपसङ्कमि, उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो आयस्मा समिद्धि भगवन्तं एतदवोच: सत्तो  
सत्तोति भन्ते वुच्चति, कित्तावता नु खो भन्ते सत्तो वा अस्स सत्तपञ्ञत्ति वाति?  
    
यत्थ खो समिद्धि अत्थि चक्खु अत्थि रूपा अत्थि चक्खुविञ्ञाणं अत्थि चक्खुविञ्ञाण  
विञ्ञातब्बा धम्मा। अत्थि तत्थ सत्तो वा सत्तपञ्ञत्ति वा।   
    
यत्थ खो समिद्धि अत्थि सोत अत्थि सद्दा अत्थि सोतविञ्ञाणं अत्थि सोतविञ्ञाण विञ्ञातब्बा  
धम्मा। अत्थि तत्थ सत्तो वा सत्तपञ्ञत्ति वा।   
    
यत्थ खो समिद्धि अत्थि घान अत्थि गन्धा अत्थि घानविञ्ञाणं अत्थि घानविञ्ञाण  
विञ्ञातब्बा धम्मा। अत्थि तत्थ सत्तो वा सत्तपञ्ञत्ति वा।   
    
यत्थ खो समिद्धि अत्थि जिव्हा अत्थि रसा अत्थि जिव्हाविञ्ञाणं अत्थि जिव्हाविञ्ञाण विञ्ञातब्बा  
धम्मा। अत्थि तत्थ सत्तो वा सत्तपञ्ञत्ति वा।   
    
यत्थ खो समिद्धि अत्थि कायो अत्थि फोट्ठब्बा अत्थि कायविञ्ञाणं अत्थि कायविञ्ञाण  
विञ्ञातब्बा धम्मा। अत्थि तत्थ सत्तो वा सत्तपञ्ञत्ति वा।   
    
यत्थ खो समिद्धि अत्थि मनो अत्थि धम्मा अत्थि मनोविञ्ञाणं अत्थि मनोविञ्ञाण  
विञ्ञातब्बा धम्मा। अत्थि तत्थ सत्तो वा सत्तपञ्ञत्ति वा।   
    
[ब्ज्त् पगे ०८८] [\x ८८।]        
    
यत्थ च खो समिद्धि नत्थि चक्खु नत्थि रूपा नत्थि चक्खुविञ्ञाणं नत्थि  
चक्खुविञ्ञाण विञ्ञातब्बा धम्मा। नत्थि तत्थ सत्तो वा सत्तपञ्ञत्ति वा।   
    
यत्थ च खो समिद्धि नत्थि सोत नत्थि सद्दा नत्थि सोतविञ्ञाणं नत्थि सोतविञ्ञाण  
विञ्ञातब्बा धम्मा। नत्थि तत्थ सत्तो वा सत्तपञ्ञत्ति वा।   
    
यत्थ च खो समिद्धि नत्थि घान नत्थि गन्धा नत्थि घानविञ्ञाणं नत्थि  
घानविञ्ञाण विञ्ञातब्बा धम्मा। नत्थि तत्थ सत्तो वा सत्तपञ्ञत्ति वा।   
    
यत्थ च खो समिद्धि नत्थि जिव्हा नत्थि रसा नत्थि जिव्हाविञ्ञाणं नत्थि जिव्हाविञ्ञाण  
विञ्ञातब्बा धम्मा। नत्थि तत्थ सत्तो वा सत्तपञ्ञत्ति वा।   
    
यत्थ च खो समिद्धि नत्थि कायो नत्थि फोट्ठब्बा नत्थि कायविञ्ञाणं नत्थि  
कायविञ्ञाण विञ्ञातब्बा धम्मा। नत्थि तत्थ सत्तो वा सत्तपञ्ञत्ति वा।   
    
यत्थ च खो समिद्धि नत्थि मनो नत्थि धम्मा नत्थि मनोविञ्ञाणं नत्थि  
मनोविञ्ञाण विञ्ञातब्बा धम्मा। नत्थि तत्थ सत्तो वा सत्तपञ्ञत्ति वाति।   
१। ७। ५।   
समिद्धि-दुक्खपञ्हसुत्तं  
    
६७। दुक्खं दुक्खन्ति भन्ते वुच्चति कित्तावता नु खो भन्ते दुक्खं वा अस्स  
दुक्खपञ्ञत्ति वाति?  
    
यत्थ खो समिद्धि अत्थि चक्खु अत्थि रूपा अत्थि चक्खुविञ्ञाणं अत्थि चक्खुविञ्ञाण  
विञ्ञातब्बा धम्मा। अत्थि तत्थ दुक्खं वा दुक्खपञ्ञत्ति वा।   
    
यत्थ खो समिद्धि अत्थि सोत अत्थि सद्दा अत्थि सोतविञ्ञाणं अत्थि सोतविञ्ञाण विञ्ञातब्बा  
धम्मा। अत्थि तत्थ दुक्खं वा दुक्खपञ्ञत्ति वा।   
    
यत्थ खो समिद्धि अत्थि घान अत्थि गन्धा अत्थि घानविञ्ञाणं अत्थि घानविञ्ञाण  
विञ्ञातब्बा धम्मा। अत्थि तत्थ दुक्खं वा दुक्खपञ्ञत्ति वा।   
    
यत्थ खो समिद्धि अत्थि जिव्हा अत्थि रसा अत्थि जिव्हाविञ्ञाणं अत्थि जिव्हाविञ्ञाण विञ्ञातब्बा  
धम्मा। अत्थि तत्थ दुक्खं वा दुक्खपञ्ञत्ति वा।   
    
यत्थ खो समिद्धि अत्थि कायो अत्थि फोट्ठब्बा अत्थि कायविञ्ञाणं अत्थि कायविञ्ञाण  
विञ्ञातब्बा धम्मा। अत्थि तत्थ दुक्खं वा दुक्खपञ्ञत्ति वा।   
यत्थ खो समिद्धि अत्थि मनो अत्थि धम्मा अत्थि मनोविञ्ञाणं अत्थि मनोविञ्ञाण  
विञ्ञातब्बा धम्मा। अत्थि तत्थ दुक्खं वा दुक्खपञ्ञत्ति वा।   
    
यत्थ च खो समिद्धि नत्थि चक्खु नत्थि रूपा नत्थि चक्खुविञ्ञाणं नत्थि  
चक्खुविञ्ञाण विञ्ञातब्बा धम्मा। नत्थि तत्थ दुक्खं वा दुक्खपञ्ञत्ति वा।   
    
यत्थ च खो समिद्धि नत्थि सोत नत्थि सद्दा नत्थि सोतविञ्ञाणं नत्थि सोतविञ्ञाण  
विञ्ञातब्बा धम्मा। नत्थि तत्थ दुक्खं वा दुक्खपञ्ञत्ति वा।   
    
यत्थ च खो समिद्धि नत्थि घान नत्थि गन्धा नत्थि घानविञ्ञाणं नत्थि  
घानविञ्ञाण विञ्ञातब्बा धम्मा। नत्थि तत्थ दुक्खं वा दुक्खपञ्ञत्ति वा।   
    
यत्थ च खो समिद्धि नत्थि जिव्हा नत्थि रसा नत्थि जिव्हाविञ्ञाणं नत्थि जिव्हाविञ्ञाण  
विञ्ञातब्बा धम्मा। नत्थि तत्थ दुक्खं वा दुक्खपञ्ञत्ति वा।   
यत्थ च खो समिद्धि नत्थि कायो नत्थि फोट्ठब्बा नत्थि कायविञ्ञाणं नत्थि  
कायविञ्ञाण विञ्ञातब्बा धम्मा। नत्थि तत्थ दुक्खं वा दुक्खपञ्ञत्ति वा।   
    
यत्थ च खो समिद्धि नत्थि मनो नत्थि धम्मा नत्थि मनोविञ्ञाणं नत्थि  
मनोविञ्ञाण विञ्ञातब्बा धम्मा। नत्थि तत्थ दुक्खं वा दुक्खपञ्ञत्ति वाति।   
    
१। ७। ६  
समिद्धि-लोकपञ्हसुत्तं  
    
६८। लोको लोकोति भन्ते वुच्चति, कित्तावता नु खो भन्ते लोको वा अस्स लोकपञ्ञत्ति वाति?  
    
यत्थ खो समिद्धि अत्थि चक्खु अत्थि रूपा अत्थि चक्खुविञ्ञाणं अत्थि चक्खुविञ्ञाण  
विञ्ञातब्बा धम्मा, अत्थि तत्थ लोको वा लोकपञ्ञत्ति वा।   
    
यत्थ खो समिद्धि अत्थि सोत अत्थि सद्दा अत्थि सोतविञ्ञाणं अत्थि सोतविञ्ञाण विञ्ञातब्बा  
धम्मा। अत्थि तत्थ लोको वा लोकपञ्ञत्ति वा।   
    
यत्थ खो समिद्धि अत्थि घान अत्थि गन्धा अत्थि घानविञ्ञाणं अत्थि घानविञ्ञाण  
विञ्ञातब्बा धम्मा। अत्थि तत्थ लोको वा लोकपञ्ञत्ति वा।   
    
यत्थ खो समिद्धि अत्थि जिव्हा अत्थि रसा अत्थि जिव्हाविञ्ञाणं अत्थि जिव्हाविञ्ञाण विञ्ञातब्बा  
धम्मा। अत्थि तत्थ लोको वा लोकपञ्ञत्ति वा।   
    
यत्थ खो समिद्धि अत्थि कायो अत्थि फोट्ठब्बा अत्थि कायविञ्ञाणं अत्थि कायविञ्ञाण  
विञ्ञातब्बा धम्मा। अत्थि तत्थ लोको वा लोकपञ्ञत्ति वा।   
यत्थ खो समिद्धि [प्त्स् पगे ०४०] [\क़् ४०।] अत्थि मनो अत्थि धम्मा अत्थि  
मनोविञ्ञाणं अत्थि मनोविञ्ञाण विञ्ञातब्बा धम्मा। अत्थि तत्थ लोको वा लोकपञ्ञत्ति  
वा।   
    
[ब्ज्त् पगे ०९०] [\x ९०।]       
    
यत्थ च खो समिद्धि नत्थि चक्खु नत्थि रूपा नत्थि चक्खुविञ्ञाणं नत्थि  
चक्खुविञ्ञाण विञ्ञातब्बा धम्मा। नत्थि तत्थ लोको वा लोकपञ्ञत्ति वा।   
    
यत्थ च खो समिद्धि नत्थि सोत नत्थि सद्दा नत्थि सोतविञ्ञाणं नत्थि सोतविञ्ञाण  
विञ्ञातब्बा धम्मा। नत्थि तत्थ लोको वा लोकपञ्ञत्ति वा।   
    
यत्थ च खो समिद्धि नत्थि घान नत्थि गन्धा नत्थि घानविञ्ञाणं नत्थि  
घानविञ्ञाण विञ्ञातब्बा धम्मा। नत्थि तत्थ लोको वा लोकपञ्ञत्ति वा।   
    
यत्थ च खो समिद्धि नत्थि जिव्हा नत्थि रसा नत्थि जिव्हाविञ्ञाणं नत्थि जिव्हाविञ्ञाण  
विञ्ञातब्बा धम्मा। नत्थि तत्थ लोको वा लोकपञ्ञत्ति वा।   
    
यत्थ च खो समिद्धि नत्थि कायो नत्थि फोट्ठब्बा नत्थि कायविञ्ञाणं नत्थि  
कायविञ्ञाण विञ्ञातब्बा धम्मा। नत्थि तत्थ लोको वा लोकपञ्ञत्ति वा।   
यत्थ च खो समिद्धि नत्थि मनो नत्थि धम्मा नत्थि मनोविञ्ञाणं नत्थि  
मनोविञ्ञाण विञ्ञातब्बा धम्मा। नत्थि तत्थ लोको वा लोकपञ्ञत्ति वाति।   
    
१। ७। ७  
उपसेनसुत्तं  
    
६९। एकं समयं आयस्मा च सारिपुत्तो आयस्मा च उपसेनो राजगहे विहरन्ति सीतवने  
सप्पसोण्डिक पब्भारे तेन खो पन समयेन आयस्मतो उपसेनस्स काये आसिविसो पतितो  
होति।   
    
अथ खो आयस्मा उपसेनो भिक्खू आमन्तेसि: एथ मे आवुसो, इमं कायं मञ्चकं  
आरोपेत्वा बहिद्धा नीहरथ, पुरायं कायो इधेव विकिरति सेय्यथापि भुसमुट्ठिति। एवं  
वुत्ते आयस्मा सारिपुत्तो आयस्मन्तं उपसेनं एतदवोच: न खो पन मयं पस्साम  
आयस्मतो उपसेनस्स कायस्स वा अञ्ञथत्तं इन्द्रियानं वा विपरिणामं, अथ च  
पनायस्मा उपसेनो एवमाह: एथ मे आवुसो इमं कायं मञ्चकं आरोपेत्वा बहिद्धा  
नीहरथ, पुरायं कायो इधेव विकिरति सेय्यथापि भुसमुट्ठिति।   
    
यस्स नून आवुसो सारिपुत्त एवमस्स:  
    
अहं चक्खुन्ति वा मम चक्खुन्ति वा, अहं सोतन्ति वा मम सोतन्ति वा, अहं घानन्ति वा  
मम घानन्ति वा, अहं जिव्हाति वा मम जिव्हाति वा, अहं कायोति वा मम कायोति वा, अहं  
मनोति वा मम मनोति वा, तस्स नून आवुसो-१ सारिपुत्त सिया कायस्स वा अञ्ञथत्तं  
इन्द्रियानं वा विपरिणामो। मय्हञ्च खो आवुसो सारिपुत्त न एवं होति: [प्त्स् पगे ०४१] [\क़्   
४१।] अहं चक्खुन्ति-२ वा मम चक्खुन्ति वा, अहं सोतन्ति वा मम सोतन्ति वा, अहं  
घानन्ति वा मम घानन्ति वा, अहं जिव्हाति वा मम जिव्हाति वा, अहं कायोति वा मम  
कायोति वा, अहं मनोति वा मम मनोति वा, तस्स मय्हं आवुसो सारिपुत्त किं कायस्स वा  
अञ्ञथत्तं भविस्सति इन्द्रियानं वा विपरिणामोति?  
    
१। तस्स आवुसो - मछसं, स्या। २। चक्खूति - मछसं।   
    
[ब्ज्त् पगे ०९२] [\x ९२।]       
    
तथा हि पनायस्मतो उपसेनस्स दीघरत्तं अहङ्कारममिङ्कार मानानुसया  
सुसमूहता, -१ तस्मायस्मतो उपसेनस्स न एवं होति:  
    
अहं चक्खुन्ति वा मम चक्खुन्ति वा, अहं सोतन्ति वा मम सोतन्ति वा, अहं घानन्ति वा  
मम घानन्ति वा, अहं जिव्हाति वा मम जिव्हाति वा, अहं कायोति वा मम कायोति वा, अहं  
मनोति वा मम मनोति वा, तस्स नून आवुसो-१ सारिपुत्त सिया कायस्स वा अञ्ञथत्तं  
इन्द्रियानं वा विपरिणामो। मय्हञ्च खो आवुसो सारिपुत्त न एवं होति: अहं चक्खुन्ति-२।  
वा मम चक्खुन्ति वा, अहं सोतन्ति वा मम सोतन्ति वा, अहं घानन्ति वा मम घानन्ति  
वा, अहं जिव्हाति वा मम जिव्हाति वा, अहं कायोति वा मम कायोति वा, अहं मनोति वा मम  
मनोति वाति।   
    
अथ खो ते भिक्खु आयस्मतो उपसेनस्स कायं मञ्चकं आरोपेत्वा बहिद्धा नीहरिंसु  
अथ खो आयस्मतो उपसेनस्स कायो तत्थेव विकिरि सेय्यथापि भुसमुट्ठिति।   
    
१। ७। ८  
उपवाणसुत्तं  
७०। अथ खो आयस्मा उपवाणो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा उपवाणो भगवन्तं  
एतदवोच: सन्दिट्ठिको धम्मो सन्दिट्ठिको धम्मोति भन्ते वुच्चति कित्तावता नु खो  
भन्ते सन्दिट्ठिको धम्मो होति अकालिको एहि पस्सिको ओपनयिको पच्चत्तं वेदितब्बो  
विञ्ञूहीति?  
    
इधूपवाण-२ भिक्खु चक्खुना रूपं दिस्वा रूपपटिसंवेदी च होति रूपरागपटिसंवेदी  
च। सन्तञ्च अज्झत्तं रूपेसु रागं अत्थि मे अज्झत्तं रूपेसु रागोति पजानाति, यन्तं  
उपवाण भिक्खु चक्खुना रूपं दिस्वा रूपपटिसंवेदी-३ च होति, रूपरागपटिसंवेदी-४  
च सन्तञ्च अज्झत्तं रूपेसु रागं अत्थि मे अज्झत्तं रूपेसु रागोति पजानाति। एवम्पि खो  
उपवाण, सन्दिट्ठिको धम्मो होति अकालिको एहिपस्सिको ओपनयिको पच्चत्तं वेदितब्बो  
विञ्ञूहि।   
    
पुन च परं उपवाण भिक्खु सोतेन सद्दं सुत्वा सद्दपटिसंवेदी च होति  
सद्दरागपटिसंवेदी च। सन्तञ्च अज्झत्तं सद्देसु रागं अत्थि मे अज्झत्तं सद्देसु रागोति  
पजानाति, यन्तं उपवाण भिक्खु सोतेन सद्दं सुत्वा सद्दपटिसंवेदी च होति,  
सद्दरागपटिसंवेदी च सन्तञ्च अज्झत्तं सद्देसु रागं अत्थि मे अज्झत्तं सद्देसु रागोति  
पजानाति। एवम्पि खो उपवाण, सन्दिट्ठिको धम्मो होति अकालिको एहिपस्सिको ओपनयिको  
पच्चत्तं वेदितब्बो विञ्ञूहि।   
    
[प्त्स् पगे ०४२] [\क़् ४२।] पुन च परं उपवाण भिक्खु घानेन गन्धं घायित्वा  
गन्धपटिसंवेदी च होति गन्धरागपटिसंवेदी च। सन्तञ्च अज्झत्तं गन्धेसु रागं  
अत्थि मे अज्झत्तं गन्धेसु रागोति पजानाति, यन्तं उपवाण भिक्खु घानेन गन्धं  
घायित्वा गन्धपटिसंवेदी च होति, गन्धरागपटिसंवेदी च सन्तञ्च अज्झत्तं गन्धेसु  
रागं अत्थि मे अज्झत्तं गन्धेसु रागोति पजानाति। एवम्पि खो उपवाण, सन्दिट्ठिको  
धम्मो होति अकालिको एहिपस्सिको ओपनयिको पच्चत्तं वेदितब्बो विञ्ञूहि।   
    
पुन च परं उपवाण भिक्खु जिव्हाय रसं सायित्वा रसपटिसंवेदी च होति  
रसरागपटिसंवेदी। च सन्तञ्च अज्झत्तं रसेसु रागं अत्थि मे अज्झत्तं रसेसु रागोति  
पजानाति, यन्तं उपवाण भिक्खु जिव्हाय रसं सायित्वा रसपटिसंवेदी च होति,  
रसरागपटिसंवेदी च। सन्तञ्च अज्झत्तं रसेसु रागं अत्थि मे अज्झत्तं रसेसु रागोति  
पजानाति। एवम्पि खो उपवाण, सन्दिट्ठिको धम्मो होति अकालिको एहिपस्सिको ओपनयिको  
पच्चत्तं वेदितब्बो विञ्ञूहि।   
    
१। मानानुसयो सुसमूहतो - मछसं  
२। इध पन उपवाण - मछसं, स्या।   
३। रूपप्पटिसंवेदि - मछसं  
४। रूपरागप्पटिसंवेदी - मछसं।   
    
[ब्ज्त् पगे ०९४] [\x ९४।]       
    
पुन च परं उपवाण भिक्खु मनसा धम्मं विञ्ञाय धम्मपटिसंवेदी च होति  
धम्मरागपटिसंवेदी च, सन्तञ्च अज्झत्तं धम्मेसु रागं अत्थि मे अज्झत्तं  
धम्मेसु रागोति पजानाति, यन्तं उपवाण भिक्खु मनसा धम्मं विञ्ञाय  
धम्मपटिसंवेदी च होति, धम्मरागपटिसंवेदी च, सन्तञ्च अज्झत्तं धम्मेसु  
रागं अत्थि मे अज्झत्तं धम्मेसु रागोति पजानाति। एवम्पि खो उपवाण, सन्दिट्ठिको  
धम्मो होति अकालिको एहिपस्सिको ओपनयिको पच्चत्तं वेदितब्बो विञ्ञूहि।   
    
इधूपवाण भिक्खु चक्खुना रूपं दिस्वा रूपपटिसंवेदी हि खो होति नो च  
रूपरागपटिसंवेदी, असन्तञ्च अज्झत्तं रूपेसु रागं नत्थि मे अज्झत्तं रूपेसु रागोति  
पजानाति। यन्तं उपवाण भिक्खु चक्खुना रूपं दिस्वा रूपपटिसंवेदी हि खोहोति नो च  
रूपरागपटिसंवेदी, -१। असन्तञ्च अज्झत्तं रूपेसु रागं नत्थि मे अज्झत्तं रूपेसु रागोति  
पजानाति। एवम्पि खो उपवाण सन्दिट्ठिको धम्मो होति अकालिको एहिपस्सिको ओपनयिको  
पच्चत्तं वेदितब्बो विञ्ञूहि।   
पुन च परं उपवाण भिक्खु सोतेन सद्दं सुत्वा सद्दपटिसंवेदी हि खो होति नो च  
सद्दरागपटिसंवेदी, असन्तञ्च अज्झत्तं सद्देसु रागं नत्थि मे अज्झत्तं सद्देसु रागोति  
पजानाति, यन्तं उपवाण भिक्खु सोतेन सद्दं सुत्वा सद्दपटिसंवेदी हि खो होति नो च  
सद्दरागपटिसंवेदी, असन्तञ्च अज्झत्तं सद्देसु रागं नत्थि मे अज्झत्तं सद्देसु रागोति  
पजानाति। एवम्पि खो उपवाण, सन्दिट्ठिको धम्मो होति अकालिको एहिपस्सिको ओपनयिको  
पच्चत्तं वेदितब्बो विञ्ञूहि।   
पुन च परं उपवाण भिक्खु घानेन गन्धं घायित्वा गन्धपटिसंवेदी हि खो होति  
नो च गन्धरागपटिसंवेदी, असन्तञ्च अज्झत्तं गन्धेसु रागं नत्थि मे अज्झत्तं  
गन्धेसु रागोति पजानाति, यन्तं उपवाण भिक्खु घानेन गन्धं घायित्वा  
गन्धपटिसंवेदी हि खो होति नो च गन्धरागपटिसंवेदी, असन्तञ्च अज्झत्तं गन्धेसु  
रागं नत्थि मे अज्झत्तं गन्धेसु रागोति पजानाति। एवम्पि खो उपवाण, सन्दिट्ठिको  
धम्मो होति अकालिको एहिपस्सिको ओपनयिको पच्चत्तं वेदितब्बो विञ्ञूहि।   
पुन च परं उपवाण भिक्खु जिव्हाय रसं सायित्वा रसपटिसंवेदी हि खो होति नो च  
रसरागपटिसंवेदी, असन्तञ्च अज्झत्तं रसेसु रागं: नत्थि मे अज्झत्तं रसेसु रागोति  
पजानाति, यन्तं उपवाण भिक्खु जिव्हाय रसं सायित्वा रसपटिसंवेदी हि खो होति नो च  
रसरागपटिसंवेदी, असन्तञ्च अज्झत्तं रसेसु रागं: नत्थि मे अज्झत्तं रसेसु रागोति  
पजानाति। एवम्पि खो उपवाण, सन्दिट्ठिको धम्मो होति  
अकालिको एहिपस्सिको ओपनयिको पच्चत्तं वेदितब्बो विञ्ञूहि।   
    
पुन च परं उपवाण भिक्खु कायेन फोट्ठब्बं फुसित्वा फोट्ठब्बपटिसंवेदी हि  
खो होति नो च फोट्ठब्बरागपटिसंवेदी, असन्तञ्च अज्झत्तं फोट्ठब्बेसु रागं: नत्थि  
मे अज्झत्तं फोट्ठब्बेसु रागोति पजानाति, यन्तं उपवाण भिक्खु कायेन फोट्ठब्बं  
फुसित्वा फोट्ठब्बपटिसंवेदी हि खो होति नो च फोट्ठब्बरागपटिसंवेदी, असन्तञ्च  
अज्झत्तं रसेसु रागं: नत्थि मे अज्झत्तं रसेसु रागोति पजानाति। एवम्पि खो उपवाण,  
सन्दिट्ठिको धम्मो होति अकालिको एहिपस्सिको ओपनयिको पच्चत्तं वेदितब्बो विञ्ञूहि।   
    
[प्त्स् पगे ०४३] [\क़् ४३।] पुन च परं उपवाण भिक्खु मनसा धम्मं विञ्ञाय  
धम्मपटिसंवेदी हि खो होति नो च धम्मरागपटिसंवेदी, असन्तञ्च अज्झत्तं  
धम्मेसु रागं: नत्थि मे अज्झत्तं धम्मेसु रागोति पजानाति, यन्तं उपवाण भिक्खु  
मनसा धम्मं विञ्ञाय धम्मपटिसंवेदी हि खो होति नो च धम्मरागपटिसंवेदी,  
असन्ततञ्च अज्झत्तं धम्मेसु रागं: नत्थि मे अज्झत्तं धम्मेसु रागोति पजानाति।  
एवम्पि खो उपवाण, सन्दिट्ठिको धम्मो होति अकालिको एहिपस्सिको ओपनयिको पच्चत्तं  
वेदितब्बो विञ्ञूही ति।   
१। पटिसंवेदी हि - सीमु।   
    
१। ७। ९  
पठम छफस्सायतनसुत्तं  
    
७१। यो हि कोचि भिक्खवे भिक्खु छन्नं फस्सायतनानं समुदयञ्च अत्थगमञच  
अस्सादञ्च आदीनवञ्च निस्सरणञ्च यथाभूतं नप्पजानाति; अवुसितं तेन ब्रह्मचरियं,  
आरका सो इमम्हा धम्मविनयाति।   
    
[ब्ज्त् पगे ०९६] [\x ९६।]       
    
एवं वुत्ते अञ्ञतरो भिक्खु भगवन्तं एतदवोच: एत्थाहं भन्ते, अनस्सासिं, -१।  
अहञ्हि भन्ते छन्नं आयतनानं समुदयञ्च अत्थगमञ्च अस्सादञ्च आदीनवञ्च  
निस्सरणञ्च यथाभूतं नप्पजानामीति।   
    
तं किम्मञ्ञसि भिक्खु चक्खुं: "एतं मम एसोऽहमस्मि एसो मे अत्ता" ति  
समनुपस्ससीति? नोहेतं भन्ते, साधु भिक्खु एत्थ च ते भिक्खु चक्खुं: "नेतं  
मम नेसोहमस्मि न मेसो अत्ता" ति एवमेतं यथाभूतं सम्मप्पञ्ञाय सुदिट्ठं  
भविस्सति, एसेवन्तो दुक्खस्स।   
    
सोतं: "एतं मम एसोऽहमस्मि एसो मे अत्ता" ति समनुपस्ससीति? नोहेतं भन्ते, साधु  
भिक्खु एत्थ च ते भिक्खु सोतं: "नेतं मम नेसोहमस्मि न मेसो अत्ता" ति एवमेतं  
यथाभूतं सम्मप्पञ्ञाय सुदिट्ठं भविस्सति, एसेवन्तो दुक्खस्स।   
    
घानं: "एतं मम एसोऽहमस्मि एसो मे अत्ता" ति समनुपस्ससीति? नोहेतं भन्ते, साधु  
भिक्खु एत्थ च ते भिक्खु घानं: "नेतं मम नेसोहमस्मि न मेसो अत्ता" ति एवमेतं  
यथाभूतं सम्मप्पञ्ञाय सुदिट्ठं भविस्सति, एसेवन्तो दुक्खस्स।   
    
जिव्हं: -२। "एतं मम एसोऽहमस्मि एसो मे अत्ता" ति समनुपस्ससीति? नोहेतं भन्ते,  
साधु भिक्खु एत्थ च ते भिक्खु जिव्हा: "नेतं मम नेसोहमस्मि न मेसो अत्ता" ति  
एवमेतं यथाभूतं सम्मप्पञ्ञाय सुदिट्ठा भविस्सति, एसेवन्तो दुक्खस्स।   
    
कायं: "एतं मम एसोऽहमस्मि एसो मे अत्ता" ति समनुपस्ससीति? नोहेतं भन्ते, साधु  
भिक्खु एत्थ च ते भिक्खु कायं: "नेतं मम नेसोहमस्मि न मेसो अत्ता" ति एवमेतं  
यथाभूतं सम्मप्पञ्ञाय सुदिट्ठं भविस्सति, एसेवन्तो दुक्खस्स।   
    
मनं: "एतं मम एसोऽहमस्मि एसो मे अत्ता" ति समनुपस्ससीति? नोहेतं भन्ते, साधु  
भिक्खु एत्थ च ते भिक्खु मनो: "नेतं मम नेसोहमस्मि न मेसो अत्ता" ति एवमेतं  
यथाभूतं सम्मप्पञ्ञाय सुदिट्ठो-३। भविस्सति, एसेवन्तो दुक्खस्साति।   
    
१। अनस्ससं - मछसं। अनस्सासं - स्या।   
२। जिव्हा - सीमु।   
३। सुदिट्ठं - सीमु  
    
१। ७। १०  
दुतिय छफस्सायतनसुत्तं  
    
७२। [प्त्स् पगे ०४४] [\क़् ४४।] यो हि कोचि भिक्खवे भिक्खु छन्नं फस्सायतनानं  
समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं नप्पजानाति,  
अवुसितं तेन ब्रह्मचरियं, आरकाव सो इमम्हा धम्मविनयाति।   
    
एवं वुत्ते अञ्ञतरो भिक्खु भगवन्तं एतदवोच: एत्थाहं भन्ते अनस्सासिं, अहञ्हि  
भन्ते छन्नं फस्सायतनानं समुदयञ्च अत्थगमञ्च अस्सादञ्च आदीनवञ्च  
निस्सरणञ्च यथाभूतं नप्पानामीति।   
    
[ब्ज्त् पगे ०९८] [\x ९८।]       
    
तं किम्मञ्ञसि भिक्खु चक्खुं "नेतं मम नेसोऽहमस्मि न मे सो अत्ता" ति  
समनुपस्ससीति? एवं भन्ते। साधु भिक्खु, एत्थ च ते भिक्खु चक्खुं "नेतं मम  
नेसो हमस्मि न मेसो अत्ता" ति एवमेतं यथाभूतं सम्मप्पञ्ञाय सुदिट्ठं  
भविस्सति, एवन्ते एतं पठमं फस्सायतनं पहीनं भविस्सति आयतिं-१  
अपुनब्भवाय।   
सोतं "नेतं मम नेसोऽहमस्मि न मेसो अत्ता" ति समनुपस्ससीति? एवं भन्ते। साधु  
भिक्खु, एत्थ च ते भिक्खु सोतं "नेतं मम नेसोऽहमस्मि न मेसो अत्ता" ति एवमेतं  
यथाभूतं सम्मप्पञ्ञाय सुदिट्ठं भविस्सति, एवन्ते एतं दुतियं फस्सायतनं  
पहीनं भविस्सति आयतिं अपुनब्भवाय। घानं "नेतं मम नेसोऽहमस्मि न मेसो  
अत्ता" ति समनुपस्ससीति? एवं भन्ते। साधु भिक्खु, एत्थ च ते भिक्खु घानं "नेतं  
मम नेसोऽहमस्मि न मेसो अत्ता" ति एवमेतं यथाभूतं सम्मप्पञ्ञाय सुदिट्ठं  
भविस्सति, एवन्ते एतं ततियं फस्सायतनं पहीनं भविस्सति आयतिं अपुनब्भवाय।   
जिव्हं "नेतं मम नेसोऽहमस्मि न मेसो अत्ता" ति समनुपस्ससीति? एवं भन्ते। साधु  
भिक्खु, एत्थ च ते भिक्खु जिव्हा "नेतं मम नेसोऽहमस्मि न मेसो अत्ता" ति एवमेतं  
यथाभूतं सम्मप्पञ्ञाय सुदिट्ठा भविस्सति, एवन्ते एतं चतुत्थं फस्सायतनं  
पहीनं भविस्सति आयतिं अपुनब्भवाय।   
कायं "नेतं मम नेसोऽहमस्मि न मेसो अत्ता" ति समनुपस्ससीति? एवं भन्ते। साधु  
भिक्खु, एत्थ च ते भिक्खु कायं "नेतं मम नेसोऽहमस्मि न मेसो अत्ता" ति एवमेतं  
यथाभूतं सम्मप्पञ्ञाय सुदिट्ठं भविस्सति, एवन्ते एतं पञ्चमं फस्सायतनं  
पहीनं भविस्सति आयतिं अपुनब्भवाय।   
मनं "नेतं मम नेसोऽहमस्मि न मेसो अत्ता" ति समनुपस्ससीति? एवं भन्ते। साधु  
भिक्खु, एत्थ च ते भिक्खु मनो-२। "नेतं मम नेसोऽहमस्मि न मेसो अत्ता" ति  
एवमेतं यथाभूतं सम्मप्पञ्ञाय सुदिट्ठो भविस्सति, एवन्ते एतं छट्ठं  
फस्सायतनं पहीनं भविस्सति आयतिं-१ अपुनब्भवायाति।   
१। आयति - सीमु  
२। मनं - सीमु  
३। अनस्ससं पनस्ससं - मछसं  
    
१। ७। ११  
ततिय छफस्सायतनसुत्तं  
    
७३। यो हि कोचि भिक्खवे, भिक्खु छन्नं फस्सायतनानं [प्त्स् पगे ०४५] [\क़् ४५।]       
समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं नप्पजानाति,  
अवुसितं तेन ब्रह्मचरियं आरकाव सो इमम्हा धम्मविनयाति।   
    
एवं वुत्ते अञ्ञतरो भिक्खु भगवन्तं एतदवोच: एत्थाहं भन्ते, पनस्सस्सं, अहञ्हि  
भन्ते छन्नं फस्सायतनानं समुदयञ्च अत्थगमञ्च अस्सादञ्च आदीनवञ्च  
निस्सरणञ्च यथाभूतं नप्पजानामीति।   
    
[ब्ज्त् पगे १००] [\x १००।]       
    
तं किम्मञ्ञसि भिक्खु, "चक्खुं निच्चं वा अनिच्चं वा" ति। अनिच्चं भन्ते। यं  
पनानिच्चं दुक्खं वा तं सुखं वाति। दुक्खं भन्ते, यं पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति। नो हेतं भन्ते।   
    
सोतं "निच्चं वा अनिच्चं वा" ति। अनिच्चं भन्ते। यं पनानिच्चं दुक्खं वा तं सुखं  
वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
    
घानं "निच्चं वा अनिच्चं वा" ति। अनिच्चं भन्ते। यं पनानिच्चं दुक्खं वा तं सुखं  
वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
    
जिव्हा "निच्चा वा अनिच्चा वा" ति। अनिच्चा भन्ते। यं पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
    
कायो "निच्चो वा अनिच्चो वा" ति। अनिच्चो भन्ते। यं पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
मनो "निच्चो वा अनिच्चो वा" ति। अनिच्चो भन्ते। यं पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
    
एवं पस्सं भिक्खु सुतवा अरियसावको चक्खुस्मिम्पि निब्बिन्दति, सोतस्मिम्पि निब्बिन्दति,  
घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति, मनस्मिम्पि  
निब्बिन्दति।   
निब्बिन्दं विरज्जति विरागा विमुच्चति विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं, कतं करणीयं नापरं इत्थत्तायाति पजानातीति।   
    
मिगजालवग्गो सत्तमो।   
तस्सुद्दानं:  
मिगजालेन द्वे वुत्ता चत्तारो च समिद्धिना  
उपसेनो उपवाणो च छफस्सायतनिका तयो।   
    
[ब्ज्त् पगे १०२] [\x १०२।]       
८। गिलानवग्गो  
१। ८। १  
गिलानसुत्तं  
७४। [प्त्स् पगे ०४६] [\क़् ४६।] सावत्थियं  
अथ खो अञ्ञतरो भिक्खू येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
    
अमुकस्मिं-१ भन्ते, विहारे अञ्ञतरो भिक्खु नवो अप्पञ्ञातो आबाधिको दुक्खितो  
बाऌहगिलानो, साधु भन्ते, भगवा येन सो भिक्खु तेनुपसङ्कमतु अनुकम्पं  
उपादायाति।   
    
अथ खो भगवा नववादञ्च सुत्वा गिलानवादञ्च-२ अप्पञ्ञातो भिक्खूति इति विदित्वा येन  
सो भिक्खु तेनुपसङ्कमि। अद्दसा खो सो भिक्खु भगवन्तं दूरतोव आगच्छन्तं,  
दिस्वान मञ्चेन समञ्चोसि।१० अथ खो भगवा तं भिक्खुं एतदवोच: अलं भिक्खु मा  
त्वं मञ्चेन समञ्चोसि।१० सन्तिमानि आसनानि पञ्ञत्तानि। तत्थाहं निसीदिस्सामिति। निसीदि  
भगवा पञ्ञत्ते आसने। निसज्ज खो भगवा तं भिक्खुं एतदवोच:  
    
कच्चि ते भिक्खु खमनीयं, कच्चि यापनीयं, कच्चि दुक्खा वेदना पटिक्कमन्ति नो  
अभिक्कमन्ति, पटिक्कमोसानं पञ्ञायति नो अभिक्कमोति?  
    
न मे भन्ते खमनीयं, न यापनीयं, बाऌहा मे दुक्खा वेदना अभिक्कमन्ति नो  
पटिक्कमन्ति, अभिक्कमोसानं पञ्ञायति नो पटिक्कमोति।   
    
कच्चि ते भिक्खु न किञ्चि कुक्कुच्चं, न कोचि विप्पटिसारोति? तग्घ मे भन्ते, अनप्पकं  
कुक्कुच्चं अनप्पको विप्पटिसारोति।   
    
[प्त्स् पगे ०४७] [\क़् ४७।] कच्चि पन त्वं भिक्खु अत्ता सीलतो न उपवदतीति, न खो मे  
भन्ते अत्ता सीलतो उपवदतीति।   
१। अमोकस्मिं सी। मु। २। गिलानवादञ्च सुत्वा - सी २। १० [ब्ज्त्] समञ्चोसि [प्त्स्] समञ्चोपि   
    
[ब्ज्त् पगे १०४] [\x १०४।]       
नो चे किर त्वं भिक्खु अत्ता सीलतो उपवदति, अथ किस्मिञ्च ते कुक्कुच्चं? को च  
विप्पटिसारोति? न खो अहं भन्ते, सीलविसुद्धत्थं भगवता धम्मं देसीतं  
आजानामीति।   
    
नो चे किर त्वं भिक्खु सीलविसुद्धत्थं मया धम्मं देसितं आजानासि। अथ किमत्थं  
चरहि त्वं भिक्खु मया धम्मं देसितं आजानासीति? रागविरागत्थञ्च ख्वाहं भन्ते  
भगवता धम्मं देसितं आजानामीति।   
    
साधु साधु भिक्खु, साधु खो त्वं भिक्खु रागविरागत्थं मया धम्मं देसितं  
आजानासि, रागविरागत्थो हि भिक्खु मया धम्मो देसितो।   
    
तं किम्मञ्ञसि भिक्खु, "चक्खुं निच्चं वा अनिच्चं वा" ति? अनिच्चं भन्ते। यं  
पनानिच्चं दुक्खं वा तं सुखं वाति? दुक्खं भन्ते, यं पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति? नो हेतं भन्ते।   
    
सोतं "निच्चं वा अनिच्चं वा" ति? अनिच्चं भन्ते। यं पनानिच्चं दुक्खं वा तं सुखं  
वाति? दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति? नो हेतं भन्ते।   
    
घानं "निच्चं वा अनिच्चं वा" ति? अनिच्चं भन्ते। यं पनानिच्चं दुक्खं वा तं सुखं  
वाति? दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति? नो हेतं भन्ते।   
    
जिव्हा "निच्चा वा अनिच्चा वा" ति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति? नो हेतं भन्ते।   
    
कायो "निच्चो वा अनिच्चो वा" ति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति? नो हेतं भन्ते।   
    
मनो "निच्चो वा अनिच्चो वा" ति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति? नो हेतं भन्ते।   
एवं पस्सं भिक्खु सुतवा अरियसावको चक्खुस्मिम्पि निब्बिन्दति, सोतस्मिम्पि निब्बिन्दति,  
घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति, मनस्मिम्पि  
निब्बिन्दति। निब्बिन्दं विरज्जति विरागा विमुच्चति विमुत्तस्मिं विमुत्तमिति ञाणं होति, खीणा  
जाति, वुसितं ब्रह्मचरियं, कतं करणीयं नापरं इत्थत्तायाति पजानातीति।   
इदमवोच भगवा। अत्तमनो सो भिक्खु भगवतो भासितं अभिनन्दि। इमस्मिञ्च पन  
वेय्याकरणस्मिं भञ्ञमाने तस्स भिक्खुनो विरजं वीतमलं धम्मचक्खुं  
उदपादि "यं किञ्चि समुदयधम्मं सब्बन्तं निरोधधम्मन्ति।   
    
[ब्ज्त् पगे १०६] [\x १०६।]       
१। ८। २  
दुतियगिलानसुत्तं  
    
७५। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
अमुकस्मिं भन्ते, विहारे अञ्ञतरो भिक्खु नवो अप्पञ्ञातो आबाधिको दुक्खितो  
बाऌहगिलानो, साधु भन्ते, भगवा येन सो भिक्खु तेनुपसङ्कमतु अनुकम्पं  
उपादायाति।   
    
अथ खो भगवा नववादञ्च सुत्वा गिलानवादञ्च अप्पञ्ञातो भिक्खूति इति विदित्वा येन  
सो भिक्खु तेनुपसङ्कमि। अद्दसा खो सो भिक्खु भगवन्तं दुरतोव आगच्छन्तं,  
दिस्वान मञ्चेन समञ्चोसि।१० अथ खो भगवा तं भिक्खुं एतदवोच: "अलं भिक्खु  
मा त्वं मञ्चेन समञ्चोसि।१० सन्तिमानि आसनानि पञ्ञत्तानि। तत्थाहं निसीदिस्सामिति।  
निसीदि भगवा पञ्ञत्ते आसने। निसज्ज खो भगवा तं भिक्खुं एतदवोच:  
    
कच्चि ते भिक्खु खमनीयं, कच्चि यापनीयं, कच्चि दुक्खा वेदना पटिक्कमन्ति नो  
अभिक्कमन्ति, पटिक्कमोसानं पञ्ञायति नो अभिक्कमोति?  
    
न मे भन्ते खमनीयं, न यापनीयं, बाऌहा मे दुक्खा वेदना अभिक्कमन्ति नो  
पटिक्कमन्ति, अभिक्कमोसानं पञ्ञायति नो पटिक्कमोति।   
    
कच्चि ते भिक्खु न किञ्चि कुक्कुच्चं, न कोचि विप्पटिसारोति? तग्घ मे भन्ते, अनप्पकं  
कुक्कुच्चं अनप्पको विप्पटिसारोति।   
    
कच्चि पन त्वं भिक्खु अत्ता सीलतो न उपवदतीति, न खो मे भन्ते अत्ता सीलतो  
उपवदतीति।   
    
[प्त्स् पगे ०४८] [\क़् ४८।] नो चे किर त्वं भिक्खु अत्ता सीलतो उपवदति, अथ किस्मिञ्च ते  
कुक्कुच्चं? को च विप्पटिसारोति? न खोहं भन्ते, सीलविसुद्धत्थं भगवता धम्मं  
देसीतं आजानामीति।   
    
नो चे किर त्वं भिक्खु सीलविसुद्धत्थं मया धम्मं देसितं आजानासि। अथ किमत्थं  
चरहि त्वं भिक्खु मया धम्मं देसितं आजानासीति? अनुपादा परिनिब्बानत्थं ख्वाहं  
भन्ते भगवता धम्मं देसितं आजानामीति।   
    
साधु साधु भिक्खु, साधु खो पन त्वं भिक्खु अनुपादापरिनिब्बानत्थाय मया  
धम्मं देसितं आजानासि, अनुपादा परिनिब्बानत्थो हि भिक्खु मया धम्मो देसितो।   
    
तं किम्मञ्ञसि त्वं भिक्खु, "चक्खुं निच्चं वा अनिच्चं वा" ति? अनिच्चं भन्ते। यं  
पनानिच्चं दुक्खं वा तं सुखं वाति? दुक्खं भन्ते, यं पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति? नो हेतं भन्ते।   
    
रूपा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
चक्खुविञ्ञाणं "निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
    
चक्खुसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति। अनिच्चं भन्ते। यम्पनानिच्चं  
दुक्खं वा तं सुखं वाति। दुक्खं भन्ते, यम्पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति। नो हेतं भन्ते।   
"सोतं निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं सुखं  
वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
सद्दा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
सोतविञ्ञाणं "निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
सोतसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति। अनिच्चं भन्ते। यम्पनानिच्चं  
दुक्खं वा तं सुखं वाति। दुक्खं भन्ते, यम्पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति। नो हेतं भन्ते।   
"घानं निच्चं वा अनिच्चं वा" ति। अनिच्चं भन्ते। यं पनानिच्चं दुक्खं वा तं सुखं  
वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
    
गन्धा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
घाणविञ्ञाणं "निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
घाणसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
यम्पिदं घाणसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति। अनिच्चं भन्ते। यम्पनानिच्चं  
दुक्खं वा तं सुखं वाति। दुक्खं भन्ते, यम्पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति। नो हेतं भन्ते।   
"जिव्हा निच्चा वा अनिच्चा वा" ति। अनिच्चा भन्ते। यं पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
    
रसा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
जिव्हाविञ्ञाणं "निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
जिव्हासम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति। अनिच्चं भन्ते। यम्पनानिच्चं  
दुक्खं वा तं सुखं वाति। दुक्खं भन्ते, यम्पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति। नो हेतं भन्ते।   
"कायो निच्चो वा अनिच्चो वा" ति। अनिच्चो भन्ते। यं पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
    
फोट्ठब्बा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं  
वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
कायविञ्ञाणं "निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
कायसम्फस्सो "निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति। अनिच्चं भन्ते। यम्पनानिच्चं  
दुक्खं वा तं सुखं वाति। दुक्खं भन्ते, यम्पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति। नो हेतं भन्ते।   
"मनो निच्चो वा अनिच्चो वा" ति। अनिच्चो भन्ते। यं पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
    
धम्मा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं  
वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
मनोविञ्ञाणं "निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
मनोसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति। अनिच्चं भन्ते। यम्पनानिच्चं  
दुक्खं वा तं सुखं वाति। दुक्खं भन्ते, यम्पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति। नो हेतं भन्ते।   
एवं पस्सं भिक्खु सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको जिव्हायपि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।  
एवं पस्सं भिक्खु सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
    
इदमवोच भगवा। अत्तमनो सो भिक्खु भगवतो भासितं अभिनन्दि। इमस्मिञ्च पन  
वेय्याकरणस्मिं भञ्ञमाने तस्स भिक्खुस्स अनुपादाय आसवेहि चित्तं विमुच्चीति।   
    
१। ८। ३  
अनिच्चसुत्तं  
७६। अथ खो आयस्मा राधो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा राधो भगवन्तं  
एतदवोच: साधु मे भन्ते, भगवा सङ्खित्तेन धम्मं देसेतु, यमहं भगवतो  
धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्ति।   
    
यं खो राध, अनिच्चं तत्र ते छन्दो पहातब्बो, किञ्च राध, अनिच्चं?   
चक्खुं खो राध, अनिच्चं, तत्र ते छन्दो पहातब्बो। रूपा अनिच्चा, तत्र ते छन्दो  
पहातब्बो; चक्खुविञ्ञाणं अनिच्चं, तत्र ते छन्दो पहातब्बो; चक्खुसम्फस्सो अनिच्चो,  
तत्र ते छन्दो पहातब्बो; यम्पिदं चक्खुसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि अनिच्चं, तत्र ते छन्दो पहातब्बो;  
सोतं अनिच्चं, तत्र ते छन्दो पहातब्बो। सद्दा अनिच्चा, तत्र ते छन्दो पहातब्बो;  
सोतविञ्ञाणं अनिच्चं, तत्र ते छन्दो पहातब्बो; सोतसम्फस्सो अनिच्चो, तत्र ते छन्दो  
पहातब्बो; यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चं, तत्र ते छन्दो पहातब्बो;  
घानं अनिच्चं, तत्र ते छन्दो पहातब्बो। गन्धा अनिच्चा, तत्र ते छन्दो पहातब्बो;  
घानविञ्ञाणं अनिच्चं, तत्र ते छन्दो पहातब्बो; घानसम्फस्सो अनिच्चो, तत्र ते छन्दो  
पहातब्बो; यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चं, तत्र ते छन्दो पहातब्बो;  
जिव्हा अनिच्चा, तत्र ते छन्दो पहातब्बो। रसा अनिच्चा, तत्र ते छन्दो पहातब्बो;  
जिव्हाविञ्ञाणं अनिच्चं, तत्र ते छन्दो पहातब्बो; जिव्हासम्फस्सो अनिच्चो, तत्र ते छन्दो  
पहातब्बो; यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चं, तत्र ते छन्दो पहातब्बो;  
कायो, अनिच्चो, तत्र ते छन्दो पहातब्बो। फोट्ठब्बा अनिच्चा, तत्र ते छन्दो पहातब्बो;  
कायविञ्ञाणं अनिच्चं, तत्र ते छन्दो पहातब्बो; कायसम्फस्सो अनिच्चो, तत्र ते छन्दो  
पहातब्बो; यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चं, तत्र ते छन्दो पहातब्बो;  
मनो अनिच्चो, तत्र ते छन्दो पहातब्बो। धम्मा अनिच्चा, तत्र ते छन्दो पहातब्बो;  
मनोविञ्ञाणं अनिच्चं, तत्र ते छन्दो पहातब्बो; मनोसम्फस्सो अनिच्चो, तत्र ते छन्दो  
पहातब्बो; यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चं, तत्र ते छन्दो पहातब्बो।   
[प्त्स् पगे ०४९] [\क़् ४९।] यं खो राध अनिच्चं, तत्र ते छन्दो पहातब्बोति।   
१। ८। ४  
    
दुक्खसुत्तं  
    
७७। यं खो राध, दुक्खं तत्र ते छन्दो पहातब्बो। किञ्च राध दुक्खं:  
    
चक्खुं खो राध, दुक्खं, तत्र ते छन्दो पहातब्बो। रूपा दुक्खा, तत्र ते छन्दो  
पहातब्बो; चक्खुविञ्ञाणं दुक्खं, तत्र ते छन्दो पहातब्बो; चक्खुसम्फस्सो  
दुक्खो, तत्र ते छन्दो पहातब्बो; यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि दुक्खं, तत्र ते छन्दो पहातब्बो;  
सोतं दुक्खं, तत्र ते छन्दो पहातब्बो। सद्दा दुक्खा, तत्र ते छन्दो पहातब्बो;  
सोतविञ्ञाणं दुक्खं, तत्र ते छन्दो पहातब्बो; सोतसम्फस्सो दुक्खो, तत्र ते छन्दो  
पहातब्बो; यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि दुक्खं, तत्र ते छन्दो पहातब्बो;  
घानं दुक्खं, तत्र ते छन्दो पहातब्बो। गन्धा दुक्खा, तत्र ते छन्दो पहातब्बो;  
घानविञ्ञाणं दुक्खं, तत्र ते छन्दो पहातब्बो; घानसम्फस्सो दुक्खो, तत्र ते  
छन्दो पहातब्बो; यम्पिदं घानसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि दुक्खं, तत्र ते छन्दो पहातब्बो;  
जिव्हा दुक्खा, तत्र ते छन्दो पहातब्बो। रसा दुक्खा, तत्र ते छन्दो पहातब्बो;  
जिव्हाविञ्ञाणं अनिच्चं, तत्र ते छन्दो पहातब्बो; जिव्हासम्फस्सो दुक्खो, तत्र ते छन्दो  
पहातब्बो; यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि दुक्खं, तत्र ते छन्दो पहातब्बो;  
कायो, दुक्खो, तत्र ते छन्दो पहातब्बो। फोट्ठब्बा दुक्खा, तत्र ते छन्दो पहातब्बो;  
कायविञ्ञाणं दुक्खं, तत्र ते छन्दो पहातब्बो; कायसम्फस्सो दुक्खो, तत्र ते छन्दो  
पहातब्बो; यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि दुक्खं, तत्र ते छन्दो पहातब्बो;  
मनो दुक्खो, तत्र ते छन्दो पहातब्बो। धम्मा दुक्खा, तत्र ते छन्दो पहातब्बो;  
मनोविञ्ञाणं दुक्खं, तत्र ते छन्दो पहातब्बो; मनोसम्फस्सो दुक्खो, तत्र ते  
छन्दो पहातब्बो; यम्पिदं मनोसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि दुक्खं, तत्र ते छन्दो पहातब्बो।   
यं खो राध, दुक्खं तत्र ते छन्दो पहातब्बोति।   
[ब्ज्त् पगे ११०] [\x ११०।]       
    
१। ८। ५  
अनत्तसुत्तं  
७८। अथ खो आयस्मा राधो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा राधो भगवन्तं  
एतदवोच: साधु मे भन्ते, भगवा सङ्खित्तेन धम्मं देसेतु, यमहं भगवतो  
धम्मं सुत्वा एको वूपकट्ठो अप्पमत्तो आतापि पहितत्तो विहरेय्यन्ति।   
    
"यो खो राध, अनत्ता तत्र ते छन्दो पहातब्बो। को च राध, अनत्ता:  
    
चक्खुं खो राध अनत्ता, तत्र ते छन्दो पहातब्बो। रूपा अनत्ता, तत्र ते छन्दो  
पहातब्बो; चक्खुविञ्ञाणं अनत्ता, तत्र ते छन्दो पहातब्बो; चक्खुसम्फस्सो अनत्ता,  
तत्र ते छन्दो पहातब्बो; यम्पिदं चक्खुसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि अनत्ता, तत्र ते छन्दो पहातब्बो;  
    
[ब्ज्त् पगे ११२। [\x ११२।] ]   
सोतं अनत्ता, तत्र ते छन्दो पहातब्बो। सद्दा अनत्ता, तत्र ते छन्दो पहातब्बो;  
सोतविञ्ञाणं अनत्ता, तत्र ते छन्दो पहातब्बो; सोतसम्फस्सो अनत्ता, तत्र ते छन्दो  
पहातब्बो; यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ता, तत्र ते छन्दो पहातब्बो;  
    
घानं अनत्ता, तत्र ते छन्दो पहातब्बो। गन्धा अनत्ता, तत्र ते छन्दो पहातब्बो;  
घानविञ्ञाणं अनत्ता, तत्र ते छन्दो पहातब्बो; घानसम्फस्सो अनत्ता, तत्र ते छन्दो  
पहातब्बो; यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ता, तत्र ते छन्दो पहातब्बो;  
जिव्हा अनत्ता, तत्र ते छन्दो पहातब्बो। रसा अनत्ता, तत्र ते छन्दो पहातब्बो;  
जिव्हाविञ्ञाणं अनत्ता, तत्र ते छन्दो पहातब्बो; जिव्हासम्फस्सो अनत्ता, तत्र ते छन्दो  
पहातब्बो; यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ता, तत्र ते छन्दो पहातब्बो;  
कायो, अनत्ता, तत्र ते छन्दो पहातब्बो। फोट्ठब्बा अनत्ता, तत्र ते छन्दो पहातब्बो;  
कायविञ्ञाणं अनत्ता, तत्र ते छन्दो पहातब्बो; कायसम्फस्सो अनत्ता, तत्र ते छन्दो  
पहातब्बो; यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ता, तत्र ते छन्दो पहातब्बो;  
मनो अनत्ता, तत्र ते छन्दो पहातब्बो। धम्मा अनत्ता, तत्र ते छन्दो पहातब्बो;  
मनोविञ्ञाणं अनत्ता, तत्र ते छन्दो पहातब्बो; मनोसम्फस्सो अनत्ता, तत्र ते छन्दो  
पहातब्बो; यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ता, तत्र ते छन्दो पहातब्बोति;  
    
यो खो राध अनत्ता तत्र ते छन्दो पहातब्बोति। १। १। ८। ६  
अविज्जासुत्तं  
    
७९। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
अत्थि नु खो भन्ते, एको धम्मो यस्स पहाणा भिक्खुनो अविज्जा पहीयति विज्जा उप्पज्जतीति।  
अत्थि खो भिक्खु एको धम्मो यस्स पहाणा भिक्खुनो अविज्जा पहीयति विज्जा उप्पज्जतीति।  
कतमो पन भन्ते, एको धम्मो यस्स पहाणा भिक्खुनो अविज्जा पहीयति विज्जा उप्पज्जतीति?  
[प्त्स् पगे ०५०] [\क़् ५०।] अविज्जा खो भिक्खु एको धम्मो यस्स पहाणा भिक्खुनो अविज्जा  
पहीयति विज्जा उप्पज्जतीति।   
    
कथम्पन भन्ते, जानतो कथम्पस्सतो भिक्खुनो अविज्जा पहीयति विज्जा उप्पज्जतीति?   
चक्खुं खो भिक्खु अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति।  
रूपे अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। चक्खुविञ्ञाणं  
अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। चक्खुसम्फस्सं  
अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो भिक्खुनो अविज्जा पहीयति।   
सोतं अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। सद्दो अनिच्चतो जानतो  
पस्सतो भिक्खुनो अविज्जा पहीयति, विज्जा उप्पज्जति। सोतविञ्ञाणं अनिच्चतो जानतो पस्सतो  
भिक्खुनो अविज्जा पहीयति, विज्जा उप्पज्जति। सोतसम्फस्सं अनिच्चतो जानतो पस्सतो भिक्खुनो  
अविज्जा पहीयति, विज्जा उप्पज्जति। यम्पिदं सोतसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि अनिच्चतो जानतो पस्सतो भिक्खुनो अविज्जा  
पहीयति।   
विज्जा उप्पज्जति।   
घानं अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। गन्धो अनिच्चतो  
जानतो पस्सतो भिक्खुनो अविज्जा पहीयति, विज्जा उप्पज्जति। घानविञ्ञाणं अनिच्चतो जानतो  
पस्सतो भिक्खुनो अविज्जा पहीयति, विज्जा उप्पज्जति। घानसम्फस्सं अनिच्चतो जानतो पस्सतो  
भिक्खुनो अविज्जा पहीयति, विज्जा उप्पज्जति। यम्पिदं घानसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो पस्सतो  
भिक्खुनो अविज्जा पहीयति।   
विज्जा उप्पज्जति। जिव्हं अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। रसे  
अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। जिव्हाविञ्ञाणं अनिच्चतो  
जानतो पस्सतो भिक्खुनो अविज्जा पहीयति, विज्जा उप्पज्जति। जिव्हासम्फस्सं अनिच्चतो जानतो  
पस्सतो भिक्खुनो अविज्जा पहीयति, विज्जा उप्पज्जति। यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो  
पस्सतो भिक्खुनो अविज्जा पहीयति। विज्जा उप्पज्जति। कायं अनिच्चतो जानतो पस्सतो भिक्खुनो  
अविज्जा पहीयति, विज्जा उप्पज्जति। फोट्ठब्बे अनिच्चतो जानतो पस्सतो भिक्खुनो अविज्जा पहीयति,  
विज्जा उप्पज्जति। कायविञ्ञाणं अनिच्चतो जानतो पस्सतो भिक्खुनो अविज्जा पहीयति, विज्जा  
उप्पज्जति। कायसम्फस्सं अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति।  
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चतो जानतो पस्सतो भिक्खुनो अविज्जा पहीयति, विज्जा  
उप्पज्जति। मनं अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। धम्मे  
अनिच्चतो जानतो पस्सतो भिक्खुनो अविज्जा पहीयति, विज्जा उप्पज्जति। मनोविञ्ञाणं अनिच्चतो  
जानतो पस्सतो भिक्खुनो अविज्जा पहीयति, विज्जा उप्पज्जति। मनोसम्फस्सं अनिच्चतो जानतो  
पस्सतो भिक्खुनो अविज्जा पहीयति, विज्जा उप्पज्जति। यम्पिदं मनोसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चतो जानतो  
पस्सतो भिक्खुनो अविज्जा पहीयति, विज्जा उप्पज्जतीति।   
एवं खो भिक्खु जानतो एवं पस्सतो भिक्खुनो अविज्जा पहीयति, विज्जा उप्पज्जतीति।   
[ब्ज्त् पगे ११४] [\x ११४।]       
१। ८। ७  
दुतिय अविज्जासुत्तं  
    
८०। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
अत्थि नु खो भन्ते, एको धम्मो यस्स पहाणा भिक्खुनो अविज्जा पहीयति विज्जा उप्पज्जतीति।  
अत्थि खो भिक्खु एको धम्मो यस्स पहाणा भिक्खुनो अविज्जा पहीयति विज्जा उप्पज्जतीति।  
कतमो पन भन्ते, एको धम्मो यस्स पहाणा भिक्खुनो अविज्जा पहीयति विज्जा उप्पज्जतीति।  
अविज्जा खो भिक्खु एको धम्मो यस्स पहाणा भिक्खुनो अविज्जा पहीयति विज्जा उप्पज्जतीति।   
    
कथम्पन भन्ते, जानतो कथं पस्सतो भिक्खुनो अविज्जा पहीयति विज्जा उप्पज्जतीति?   
इध भिक्खु, भिक्खुनो सुतं होति सब्बे धम्मा नालं अभिनिवेसायाति, एवञ्चेतं  
भिक्खु, भिक्खुनो सुतं होति सब्बे धम्मा नालं अभिनिवेसायाति; सो सब्बं धम्मं-१  
अभिजानाति, सब्बं धम्मं अभिञ्ञाय, सब्बं धम्मं परिजानाति सब्बं धम्मं  
परिञ्ञाय सब्बनिमित्तानि अञ्ञतो पस्सति, चक्खुं अञ्ञतो पस्सति, रूपे अञ्ञतो पस्सति,  
चक्खुविञ्ञाणं अञ्ञतो पस्सति, चक्खुसम्फस्सं अञ्ञतो पस्सति, यम्पिदं  
चक्खुसम्फस्सपच्चया उप्पज्जति सुखं वा दुक्खं वा अदुक्खमसुखं वा तम्पि  
अञ्ञतो पस्सति।   
इध भिक्खु, भिक्खुनो सुतं होति सब्बे धम्मा नालं अभिनिवेसायाति, एवञ्चेतं  
भिक्खु, भिक्खुनो सुतं होति सब्बे धम्मा नालं अभिनिवेसायाति; सो सब्बं धम्मं  
अभिजानाति, सब्बं धम्मं अभिञ्ञाय सब्बं धम्मं परिजानाति सब्बं धम्मं  
परिञ्ञाय सब्बनिमित्तानि अञ्ञतो पस्सति, सोतं अञ्ञतो पस्सति, सद्दे अञ्ञतो पस्सति,  
सोतविञ्ञाणं अञ्ञतो पस्सति, सोतसम्फस्सं अञ्ञतो पस्सति, यम्पिदं  
सोतसम्फस्सपच्चया उप्पज्जति सुखं वा दुक्खं वा अदुक्खमसुखं वा तम्पि अञ्ञतो  
पस्सति।   
इध भिक्खु, भिक्खुनो सुतं होति सब्बे धम्मा नालं अभिनिवेसायाति, एवञ्चेतं  
भिक्खु, भिक्खुनो सुतं होति सब्बे धम्मा नालं अभिनिवेसायाति; सो सब्बं धम्मं  
अभिजानाति, सब्बं धम्मं अभिञ्ञाय सब्बं धम्मं परिजानाति सब्बं धम्मं  
परिञ्ञाय सब्बनिमित्तानि अञ्ञतो पस्सति, घानं अञ्ञतो पस्सति, गन्धे अञ्ञतो पस्सति,  
घानविञ्ञाणं अञ्ञतो पस्सति, घानसम्फस्सं अञ्ञतो पस्सति, यम्पिदं  
घानसम्फस्सपच्चया उप्पज्जति सुखं वा दुक्खं वा अदुक्खमसुखं वा तम्पि  
अञ्ञतो पस्सति।   
इध भिक्खु, भिक्खुनो सुतं होति सब्बे धम्मा नालं अभिनिवेसायाति, एवञ्चेतं  
भिक्खु, भिक्खुनो सुतं होति सब्बे धम्मा नालं अभिनिवेसायाति; सो सब्बं धम्मं  
अभिजानाति, सब्बं धम्मं अभिञ्ञाय सब्बं धम्मं परिजानाति सब्बं धम्मं  
परिञ्ञाय सब्बनिमित्तानि अञ्ञतो पस्सति, जिव्हा अञ्ञतो पस्सति, रसे अञ्ञतो पस्सति,  
जिव्हाविञ्ञाणं अञ्ञतो पस्सति, जिव्हासम्फस्सं अञ्ञतो पस्सति, यम्पिदं  
जिव्हासम्फस्सपच्चया उप्पज्जति सुखं वा दुक्खं वा अदुक्खमसुखं वा तम्पि अञ्ञतो  
पस्सति।   
इध भिक्खु, भिक्खुनो सुतं होति सब्बे धम्मा नालं अभिनिवेसायाति, एवञ्चेतं  
भिक्खु, भिक्खुनो सुतं होति सब्बे धम्मा नालं अभिनिवेसायाति; सो सब्बं धम्मं  
अभिजानाति, सब्बं धम्मं अभिञ्ञाय सब्बं धम्मं परिजानाति सब्बं धम्मं  
परिञ्ञाय सब्बनिमित्तानि अञ्ञतो पस्सति, कायो अञ्ञतो पस्सति, फोट्ठब्बे अञ्ञतो पस्सति,  
कायविञ्ञाणं अञ्ञतो पस्सति, कायसम्फस्सं अञ्ञतो पस्सति, यम्पिदं  
कायसम्फस्सपच्चया उप्पज्जति सुखं वा दुक्खं वा अदुक्खमसुखं वा तम्पि अञ्ञतो  
पस्सति।   
इध भिक्खु, भिक्खुनो सुतं होति सब्बे धम्मा नालं अभिनिवेसायाति, एवञ्चेतं  
भिक्खु, भिक्खुनो सुतं होति सब्बे धम्मा नालं अभिनिवेसायाति; सो सब्बं धम्मं  
अभिजानाति, सब्बं धम्मं अभिञ्ञाय सब्बं धम्मं परिजानाति सब्बं धम्मं  
परिञ्ञाय सब्बनिमित्तानि अञ्ञतो पस्सति, मनो अञ्ञतो पस्सति, धम्मे अञ्ञतो पस्सति,  
मनोविञ्ञाणं अञ्ञतो पस्सति, मनोसम्फस्सं अञ्ञतो पस्सति, यम्पिदं मनो  
सम्फस्सपच्चया उप्पज्जति सुखं वा दुक्खं वा अदुक्खमसुखं वा तम्पि अञ्ञतो  
पस्सति।   
    
एवं खो भिक्खु जानतो एवं पस्सतो भिक्खुनो अविज्जा पहीयति विज्जा उप्पज्जतीति।   
१। सब्बधम्मं - सी २।   
    
१। ८। ८  
सम्बहुलभिक्खुसुत्तं  
८१। अथ खो सम्बहुला भिक्खू येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदिंसु। एकमन्तं निसिन्नो खो ते भिक्खू  
भगवन्तं [प्त्स् पगे ०५१] [\क़् ५१।] एतदवोचुं। इध नो भन्ते, अञ्ञतित्थिया  
परिब्बाजका अम्हे एवं पुच्छन्ति: किमत्थियं आवुसो समणे गोतमे ब्रह्मचरियं  
वुस्सतीति? एवं पुट्ठा मयं भन्ते, तेसं अञ्ञतित्थियानं परिब्बाजकानं एवं  
ब्याकरोम: दुक्खस्स खो आवुसो परिञ्ञत्थं भगवति ब्रह्मचरियं वुस्सतीति। कच्चि  
मयं भन्ते, एवं पुट्ठा एवं ब्याकरमाना वुत्तवादिनो चेव भगवतो होम न च  
भगवन्तं अभूतेन अब्भाचिक्खाम, धम्मस्स चानुधम्मं व्याकरोम, न च कोचि  
सहधम्मिको वादानुवादो गारय्हं ठानं आगच्छतीति।   
    
[ब्ज्त् पगे ११६] [\x ११६।]       
    
तग्घ तुम्हे भिक्खवे, एवं पुट्ठा एवं ब्याकरमाना वुत्तवादिनो चेव मे होथ न  
च मं अभूतेन अब्भाचिक्खथ, धम्मस्स चानुधम्मं व्याकरोथ, न च कोचि  
सहधम्मिको वादानुवादो-१ गारय्हं ठानं आगच्छति, दुक्खस्स हि भिक्खवे,  
परिञ्ञत्थं मयि ब्रह्मचरियं वुस्सति। सचे वो भिक्खवे, अञ्ञतित्थिया परिब्बाजका एवं  
पुच्छेय्युं "कतमं पन तं आवुसो दुक्खं यस्स परिञ्ञाय समणे गोतमे  
ब्रह्मचरियं वुस्सती"ति। एवं पुट्ठा तुम्हे भिक्खवे। तेसं अञ्ञतित्थियानं  
परिब्बाजकानं एवं व्याकरेय्याथ:  
    
चक्खुं खो आवुसो दुक्खं तस्स परिञ्ञाय भगवति ब्रह्मचरियं वुस्सति, रूपं  
दुक्खं तस्स परिञ्ञाय भगवति ब्रह्मचरियं वुस्सति, चक्खुविञ्ञाणं दुक्खं तस्स  
परिञ्ञाय भगवति ब्रह्मचरियं वुस्सति, चक्खुसम्फस्सो दुक्खो तस्स परिञ्ञाय  
भगवति ब्रह्मचरियं वुस्सति, यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पिदुक्खं, तस्स परिञ्ञाय भगवति  
ब्रह्मचरियं वुस्सति।   
सोतं दुक्खं तस्स परिञ्ञाय भगवति ब्रह्मचरियं वुस्सति, सद्दं दुक्खं तस्स  
परिञ्ञाय भगवति ब्रह्मचरियं वुस्सति, सोतविञ्ञाणं दुक्खं तस्स परिञ्ञाय  
भगवति ब्रह्मचरियं वुस्सति, सोतसम्फस्सो दुक्खो तस्स परिञ्ञाय भगवति  
ब्रह्मचरियं वुस्सति, यम्पिदं सोतसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पिदुक्खं, तस्स परिञ्ञाय भगवति ब्रह्मचरियं  
वुस्सति।   
जिव्हा दुक्खा तस्स परिञ्ञाय भगवति ब्रह्मचरियं वुस्सति, रसं दुक्खं तस्स  
परिञ्ञाय भगवति ब्रह्मचरियं वुस्सति, जिव्हाविञ्ञाणं दुक्खं तस्स परिञ्ञाय  
भगवति ब्रह्मचरियं वुस्सति, जिव्हासम्फस्सो दुक्खो तस्स परिञ्ञाय भगवति  
ब्रह्मचरियं वुस्सति, यम्पिदं जिव्हासम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पिदुक्खं, तस्स परिञ्ञाय भगवति ब्रह्मचरियं  
वुस्सति।   
कायो दुक्खो तस्स परिञ्ञाय भगवति ब्रह्मचरियं वुस्सति, फोट्ठब्बा दुक्खा तस्स  
परिञ्ञाय भगवति ब्रह्मचरियं वुस्सति, कायविञ्ञाणं दुक्खं तस्स परिञ्ञाय  
भगवति ब्रह्मचरियं वुस्सति, कायसम्फस्सो दुक्खो तस्स परिञ्ञाय भगवति  
ब्रह्मचरियं वुस्सति, यम्पिदं कायसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पिदुक्खं, तस्स परिञ्ञाय भगवति ब्रह्मचरियं  
वुस्सति।   
मनो दुक्खो तसस परिञ्ञाय भगवति ब्रह्मचरियं वुस्सति, धम्मा दुक्खा तस्स  
परिञ्ञाय भगवति ब्रह्मचरियं वुस्सति, मनोविञ्ञाणं दुक्खं तस्स परिञ्ञाय  
भगवति ब्रह्मचरियं वुस्सति, मनोसम्फस्सो दुक्खो तस्स परिञ्ञाय भगवति  
ब्रह्मचरियं वुस्सति, यम्पिदं मनोसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पिदुक्खं, तस्स परिञ्ञाय भगवति ब्रह्मचरियं  
वुस्सति।   
[प्त्स् पगे ०५२] [\क़् ५२।] एवं पुट्ठा तुम्हे भिक्खवे, तेसं अञ्ञतित्थियानं  
परिब्बाजकानं एवं व्याकरेय्याथाति।   
    
वादानुपथो - सी २। 

१। ८। ९  
लोकसुत्तं  
    
८२। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच,  
लोको लोकोति भन्ते वुच्चति, कित्तावता नु खो भन्ते, लोकोति वुच्चतीति।   
    
[ब्ज्त् पगे ११८। [\x ११८।] ]   
    
लुज्जतीति खो भिक्खु तस्मा लोकोति वुच्चति। किञ्च लुज्जति? चक्खुं खो भिक्खु लुज्जति, रूपा  
लुज्जन्ति, चक्खुविञ्ञाणं लुज्जति, चक्खुसम्फस्सो लुज्जति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि लुज्जति।   
    
सोतं खो भिक्खु लुज्जति, सद्दा लुज्जन्ति, सोतविञ्ञाणं लुज्जति, सोतसम्फस्सो लुज्जति,  
यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि लुज्जति।   
घानं खो भिक्खु लुज्जति, गन्धा लुज्जन्ति, घानविञ्ञाणं लुज्जति, घानसम्फस्सो लुज्जति,  
यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि लुज्जति।   
    
जिव्हा खो भिक्खु लुज्जति, रसा लुज्जन्ति, जिव्हाविञ्ञाणं लुज्जति, जिव्हासम्फस्सो लुज्जति,  
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि लुज्जति।   
कायं खो भिक्खु लुज्जति, फोट्ठब्बा लुज्जन्ति, कायविञ्ञाणं लुज्जति, कायसम्फस्सो लुज्जति,  
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि लुज्जति।   
मनो खो भिक्खु लुज्जति, धम्मा लुज्जन्ति, मनोविञ्ञाणं लुज्जति, मनोखुसम्फस्सो  
लुज्जति, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि लुज्जतीति   
खो भिक्खु तस्मा लोकोति वुच्चतीति।   
    
१। ८। १०  
फग्गुनसुत्तं  
८३। अथ खो आयस्मा फग्गुनो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसन्नो खो आयस्मा फग्गुनो भगवन्तं  
एतदवोच।   
    
अत्थि नु खो भन्ते, तं चक्खु-१ येन चक्खुना अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्य।   
अत्थि नु खो तं भन्ते, सोत येन सोतेन अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्य।   
अत्थि नु खो तं भन्ते, घान येन घानेन अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्य।   
अत्थि नु खो सा भन्ते, जिव्हा याय जिव्हाय अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्य।   
अत्थि नु खो सो भन्ते, कायो येन कायेन अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्य।   
अत्थि नु खो सो भन्ते, मनो येन मनेन अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्याति।   
    
नत्थि खो तं फग्गुन, चक्खु येन चक्खुना अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्ख वीतिवत्ते पञ्ञापयमानो पञ्ञापेय्य।   
नत्थि खो तं फग्गुन, सोत येन सोतेन अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्य।   
नत्थि खो तं फग्गुन, घान येन घानेन अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्य।   
नत्थि खो सा फग्गुन, जिव्हा याय जिव्हाय अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्य।   
नत्थि खो सो फग्गुन, कायो येन कायेन अतीते बुद्धे परिनिब्बुते छिन्नपपञ्चे  
छिन्नवटुमे परियादिन्नवट्टे सब्बदुक्खवीतिवत्ते पञ्ञापयमानो पञ्ञापेय्य।   
[प्त्स् पगे ०५३] [\क़् ५३।] नत्थि खो सो फग्गुन, मनो येन मनेन अतीते बुद्धे  
परिनिब्बुते छिन्नपपञ्चे छिन्नवटुमे परियादिन्नवट्टे सब्बदुक्खवीतिवत्ते  
पञ्ञापयमानो पञ्ञापेय्याति।   
    
गिलानवग्गो अट्ठमो।   
तस्सुद्दानं:  
गिलानेन द्वे वुत्ता राधेन अपरे तयो  
अविज्जाय च द्वे वुत्ता भिक्खु लोको च फग्गुनो।   
    
१। तं भन्ते चक्खु - सीमु  
भन्ते तं चक्खु - मछसं।   
    
[ब्ज्त् पगे १२०] [\x १२०।]       
९। छन्नवग्गो  
१। ९। १  
पलोकधम्मसुत्तं  
८४। सावत्थियं  
[प्त्स् पगे ०५४] [\क़् ५४।] अथ खो आयस्मा आनन्दो येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा  
आनन्दो भगवन्तं एतदवोच: लोको लोकोति भन्ते वुच्चति, कित्तावता नु खो भन्ते लोकोति  
वुच्चतीति।   
    
यं खो आनन्द पलोकधम्मं अयं वुच्चति अरियस्स विनये लोको। किञ्च आनन्द  
पलोकधम्मं?  
    
चक्खुं खो आनन्द पलोकधम्मं, रूपा पलोकधम्मा, चक्खुविञ्ञाणं  
पलोकधम्मं, चक्खुसम्फस्सो पलोकधम्मो, यम्पिदं चक्खुसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि पलोकधम्मं।   
सोतं पलोकधम्मं, सद्दा पलोकधम्मा, सोतविञ्ञाणं पलोकधम्मं,  
सोतसम्फस्सो पलोकधम्मो, यम्पिदं सोतसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि पलोकधम्मं।   
घानं पलोकधम्मं, गन्धा पलोकधम्मा, घानविञ्ञाणं पलोकधम्मं,  
घानसम्फस्सो पलोकधम्मो, यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि पलोकधम्मं।   
जिव्हा पलोकधम्मा, रसा पलोकधम्मा, जिव्हाविञ्ञाणं पलोकधम्मं, जिव्हासम्फस्सो  
पलोकधम्मो, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं  
वा अदुक्खमसुखं वा तम्पि पलोकधम्मं।   
कायो पलोकधम्मो, फोट्ठब्बा पलोकधम्मा, कायविञ्ञाणं पलोकधम्मं,  
कायसम्फस्सो पलोकधम्मो, यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि पलोकधम्मं।   
मनो पलोकधम्मो, धम्मा पलोकधम्मा, मनोविञ्ञाणं पलोकधम्मं,  
मनोसम्फस्सो पलोकधम्मो, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि पलोकधम्मं।   
    
यं खो आनन्द, पलोकधम्मां अयं वुच्चति अरियस्स विनये लोकोति।   
१। ९। २  
सुञ्ञलोकसुत्तं  
    
८५। एकमन्तं निसिन्नो खो आयस्मा आनन्दो भगवन्तं एतदवोच: सुञ्ञो लोको सुञ्ञो लोकोति  
भन्ते वुच्चति, कित्तावता नुखो भन्ते सुञ्ञो लोकोति वुच्चतीति? यस्मा च खो आनन्द,  
सुञ्ञं अत्तेन वा अत्तनियेन वा, तस्मा सुञ्ञो लोकोति वुच्चति।   
    
[ब्ज्त् पगे १२२] [\x १२२।]       
    
किञ्च आनन्द, सुञ्ञं अत्तेन वा अत्तनियेन वा:  
    
चक्खुं खो आनन्द, सुञ्ञं अत्तेन वा अत्तनियेन वा, रूपा सुञ्ञा अत्तेन वा अत्तनियेन वा,  
चक्खुविञ्ञाणं सुञ्ञं अत्तेन वा अत्तनियेन वा, चक्खुसम्फस्सो सुञ्ञो अत्तेन वा  
अत्तनियेन वा यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं  
वा अदुक्खमसुखं वा तम्पि सुञ्ञं अत्तेन व अत्तनियेन वा।   
सोतं सुञ्ञं अत्तेन वा अत्तनियेन वा, सद्दा सुञ्ञा अत्तेन वा अत्तनियेन वा, सोतविञ्ञाणं  
सुञ्ञं अत्तेन वा अत्तनियेन वा, सोतसम्फस्सो सुञ्ञो अत्तेन वा अत्तनियेन वा यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि सुञ्ञं अत्तेन व अत्तनियेन वा।   
घानं सुञ्ञं अत्तेनवा अत्तनियेन वा, गन्धा सुञ्ञा अत्तेन वा अत्तनियेन वा,  
घानविञ्ञाणं सुञ्ञं अत्तेन वा अत्तनियेन वा, घानसम्फस्सो सुञ्ञो अत्तेन वा  
अत्तनियेन वा यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि सुञ्ञं अत्तेन व अत्तनियेन वा।   
जिव्हा सुञ्ञा अत्तेन वा अत्तनियेन वा, रसा सुञ्ञा अत्तेन वा अत्तनियेन वा, जिव्हाविञ्ञाणं  
सुञ्ञं अत्तेन वा अत्तनियेन वा, जिव्हासम्फस्सो सुञ्ञो अत्तेन वा अत्तनियेन वा यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि सुञ्ञं अत्तेन व अत्तनियेन वा।   
कायो सुञ्ञो अत्तेन वा अत्तनियेन वा, फोट्ठब्बा सुञ्ञा अत्तेन वा अत्तनियेन वा,  
कायविञ्ञाणं सुञ्ञं अत्तेन वा अत्तनियेन वा, कायसम्फस्सो सुञ्ञो अत्तेन वा अत्तनियेन  
वा यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि सुञ्ञं अत्तेन व अत्तनियेन वा।   
मनो सुञ्ञो अत्तेन वा अत्तनियेन वा, धम्मा सुञ्ञा अत्तेन वा अत्तनियेन वा,  
मनोविञ्ञाणं सुञ्ञं अत्तेन वा अत्तनियेन वा, मनोसम्फस्सो सुञ्ञो अत्तेन वा अत्तनियेन  
वा यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि सुञ्ञं अत्तेन व अत्तनियेन वा।   
    
यस्मा च खो आनन्द, सुञ्ञं अत्तेन वा अत्तनियेन वा, तस्मा सुञ्ञो लोकोति वुच्चतीति।   
    
१। ९। ३  
सङ्खित्तधम्मसुत्तं  
८६। एकमन्तं निसिन्नो खो आयस्मा आनन्दो भगवन्तं एतदवोच, साधु मे भन्ते,  
भगवा सङ्खित्तेन धम्मं देसेतु यमहं भगवतो धम्मं सुत्वा एको वूपकट्ठो  
अप्पमत्तो आतापी पहितत्तो विहरेय्यन्ति  
    
तं किम्मञ्ञसि आनन्द, चक्खुं निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
रूपा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
चक्खुविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
चक्खुसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं चक्खुसम्फस्सपच्चया उप्पज्जति वेदयितं [प्त्स् पगे ०५५] [\क़् ५५।]       
सुखं वा दुक्खं वा अदुक्खमसुखं वा तम्पि निच्चं वा अनिच्चं वाति? अनिच्चं भन्ते।  
यं पनानिच्चं दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
सोतं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
सद्दा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
सोतविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
सोतसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं  
वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
घानं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं सुखं  
वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
गन्धा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
घानविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
घानसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
    
[ब्ज्त् पगे १२४] [\x १२४।]       
    
जिव्हा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
रसा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
जिव्हाविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
जिव्हासम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
कायो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
फोट्ठब्बा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं  
वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
कायविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
कायसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
मनो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
धम्मा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
मनोविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
मनोसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते। 

एवं पस्सं आनन्द, सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। सोतस्मिम्पि निब्बिन्दति, सद्देसुपि निब्बिन्दति, सोतविञ्ञाणेपि निब्बिन्दति,  
सोतसम्फस्सेपि निब्बिन्दति, यम्पिदं सोतसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तस्मिम्पि निब्बिन्दति। घाणस्मिम्पि निब्बिन्दति,  
गन्धेसुपि निब्बिन्दति, घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। जिव्हायपि निब्बिन्दति, रसेसुपि निब्बिन्दति, जिव्हाविञ्ञाणेपि निब्बिन्दति,  
जिव्हासम्फस्सेपि निब्बिन्दति, यम्पिदं जिव्हासम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तस्मिम्पि निब्बिन्दति। कायस्मिम्पि निब्बिन्दति,  
फोट्ठब्बेसुपि निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति,  
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तस्मिम्पि निब्बिन्दति। मनस्मिम्पि निब्बिन्दति, धम्मेसुपि  
निब्बिन्दति, मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
१। ९। ४  
छन्नसुत्तं  
    
८७। एकं समयं भगवा राजगहे विहरति वेऌउवने कलन्दक निवापे, तेन खो पन  
समयेन आयस्मा च सारिपुत्तो आयस्मा च महाचुन्दो आयस्मा च छन्नो गिज्झकूटे पब्बते  
विहरन्ति, तेन खो पन समयेन आयस्मा छन्नो आबाधिको होति दुक्खितो बाऌहगिलानो।  
अथ खो आयस्मा सारिपुत्तो सायन्हसमयं पटिसल्लाना [प्त्स् पगे ०५६] [\क़् ५६।]       
वुट्ठितो येनायस्मा महाचुन्दो तेनुपसङ्कमि, उपसङ्कमित्वा आयस्मन्तं महाचुन्दं  
एतदवोच: "आयामावुसो चुन्द, येनायस्मा छन्नो तेनुपसङ्कमिस्साम गिलानपुच्छका" ति।  
एवमावुसोति खो आयस्मा महाचुन्दो आयस्मतो सारिपुत्तस्स पच्चस्सोसि।   
    
अथ खो आयस्मा च सारिपुत्तो आयस्मा च महाचुन्दो येनायस्मा छन्नो तेनुपसङ्कमिंसु,  
उपसङ्कमित्वा पञ्ञत्ते आसने निसीदिंसु। निसज्ज खो आयस्मा सारिपुत्तो आयस्मन्तं छन्नं  
एतदवोच:  
    
[ब्ज्त् पगे १२६] [\x १२६।]       
    
"कच्चि ते आवुसो खमनीयं, कच्चि यापनीयं, कच्चि दुक्खा वेदना पटिक्कमन्ति, नो  
अभिक्कमन्ति, पटिक्कमोसानं पञ्ञायति नो अभिक्कमोति।   
    
न मे आवुसो सारिपुत्त खमनीयं, न यापनीयं, बाऌहा मे दुक्खा वेदना अभिक्कमन्ति  
नो पटिक्कमन्ति, अभिक्कमोसानं पञ्ञायति नो पटिक्कमो-१ सेय्यथापि आवुसो बलवा  
पुरिसो तिण्हेन सिखरेन मुद्धानं-२ अभिमन्थेय्य-३ एवमेव खो आवुसो अधिमत्ता  
वाता मुद्धानं-२ उपहनन्ति।   
    
न मे आवुसो सारिपुत्त खमनीयं, न यापनीयं, बाऌहा मे दुक्खा वेदना अभिक्कमन्ति  
नो पटिक्कमन्ति, अभिक्कमोसानं पञ्ञायति नो पटिक्कमो-१ सेय्यथापि आवुसो बलवा  
पुरिसो दऌहेन वरत्तखण्डेन-५ सीसे सीसवेठं ददेय्य, एवमेव खो आवुसो अधिमत्ता  
मे सीसे वेदना। -६।   
    
न मे आवुसो खमनीयं, न यापनीयं, बाऌहा मे दुक्खा वेदना अभिक्कमन्ति नो  
पटिक्कमन्ति, अभिक्कमोसानं पञ्ञायति नो पटिक्कमो-१ सेय्यथापि आवुसो दक्खो  
गोघातको वा गोघातकन्तेवासी वा तिण्हेन गोविकन्तनेन कुच्छिं परिकनेन्तेय्य,  
एवमेव खो आवुसो अधिमत्ता वाता कुच्छिं परिकन्तन्ति।   
    
न मे आवुसो खमनीयं, न यापनीयं, बाऌहा मे दुक्खा वेदना अभिक्कमन्ति नो  
पटिक्कमन्ति, अभिक्कमोसानं पञ्ञायति नो पटिक्कमो-१ सेय्यथापि आवुसो द्वे बलवन्तो  
पुरिसा दुब्बलतरं पुरिसं नानाबाहासु गहेत्वा अङ्गारकासुया सन्तापेय्युं, [प्त्स् पगे ०५७]  
[\क़् ५७।] सम्परितापेय्युं, एवमेव खो आवुसो अधिमन्तो कायस्मिं डाहो।   
    
न मे आवुसो खमनीयं। न यापनीयं, बाऌहा मे दुक्खा वेदना। अभिक्कमन्ति नो  
पटिक्कमन्ति, अभिक्कमोसानं पञ्ञायति नो पटिक्कमो-१ सत्थं आवुसो सारिपुत्त  
आहरिस्सामि नावकङ्खामि जीवितन्ति।   
    
मा आयस्मा छन्नो सत्थं आहरेसि। यापेतायस्मा छन्नो, यापेन्तं मयं आयस्मन्तं  
छन्नं इच्छाम, सचे आयस्मतो छन्नस्स नत्थि सप्पायानि भोजनानि, अहं आयस्मतो  
छन्नस्स सप्पायानि भोजनानि परियेसिस्सामि, सचे आयस्मतो छन्नस्स नत्थि सप्पायानि  
भेसज्जानि, अहं आयस्मतो छन्नस्स सप्पायानि भेसज्जानि परियेसिस्सामि, सचे आयस्मतो  
छन्नस्स नत्थि पतिरूपा उपट्ठाका, अहं आयस्मन्तं छन्नं उपट्ठहिस्सामि,  
मायस्मा-७ छन्नो सत्थं आहरेसि, यापेतायस्मा छन्नो, यापेन्तं मयं आयस्मन्तं  
छन्नं इच्छामाति।   
    
१। पटिक्कमोति - स्या, सीमु। २। मुद्धनि - मछसं स्या,   
३। अभिमत्थेय्य - मछसं ४। ऊहन्ती - मछसं,   
५। बन्धेन - स्या। ६। अधिमत्तवाता सीसे सीसवेदना - स्या  
७। माच आयस्मा - स्या अधिमतता सीसे सीसवेदना - मछसं।   
    
[ब्ज्त् पगे १२८] [\x १२८।]       
    
न मे आवुसो सारिपुत्त नत्थि सप्पायानि भोजनानि, अत्थि मे सप्पायानि भोजनानि, नपि मे  
नत्थि सप्पायानि भेसज्जानि, अत्थि मे सप्पायानि भेसज्जानि, नपि मे नत्थि पतिरूपा  
उपट्ठाका, अत्थि मे पतिरूपा उपट्ठाका। अपि च मे आवुसो सत्था परिचिण्णो दीघरत्तं  
मनापेनेव नो अमनापेन, एतं हि आवुसो सावकस्स पतिरूपं यं सत्थारं परिचरेय्य  
मनापेनेव नो अमनापेन, तं अनुपवज्जं छन्नो भिक्खु सत्थं आहरिस्सतीति, एवमेतं  
आवुसो सारिपुत्त धारेहीति।   
    
पुच्छेय्याम मयं आयस्मन्तं छन्नं कञ्ची१देव देसं, सचे आयस्मा छन्नो ओकासं  
करोति पञ्हस्स वेय्याकरणायाति।   
    
[प्त्स् पगे ०५८] [\क़् ५८।] पुच्छावुसो सारिपुत्त सुत्वा वेदिस्सामाति।   
    
चक्खुं आवुसो छन्न, चक्खुविञ्ञाणं चक्खुविञ्ञाणविञ्ञातब्बे धम्मे "एतं मम,  
एसोऽहमस्मि, एसो मे अत्ताऽति समनुपस्ससि।   
सोतं आवुसो छन्न, सोतविञ्ञाणं सोतविञ्ञाणविञ्ञातब्बे धम्मे "एतं मम,  
एसोऽहमस्मि, एसो मे अत्ताऽति समनुपस्ससि।   
घानं आवुसो छन्न, घानविञ्ञाणं घानविञ्ञाणविञ्ञातब्बे धम्मे "एतं मम,  
एसोऽहमस्मि, एसो मे अत्ताऽति समनुपस्ससि।   
जिव्हं आवुसो छन्न, जिव्हाविञ्ञाणं जिव्हाविञ्ञाणविञ्ञातब्बे धम्मे "एतं मम,  
एसोऽहमस्मि, एसो मे अत्ताऽति समनुपस्ससि।   
कायं आवुसो छन्न, कायविञ्ञाणं कायविञ्ञाणविञ्ञातब्बे धम्मे "एतं मम,  
एसोऽहमस्मि, एसो मे अत्ताऽति समनुपस्ससि।   
मनं आवुसो छन्न, मनोविञ्ञाणं मनोविञ्ञाणविञ्ञातब्बे धम्मे "एतं मम,  
एसोऽहमस्मि, एसो मे अत्ता"ति समनुपस्ससीति।   
    
चक्खुं आवुसो सारिपुत्त, चक्खुविञ्ञाणं चक्खुविञ्ञाणविञ्ञातब्बे धम्मे: "नेतं  
मम, नेसोऽहमस्मि, न मे सो अत्ता"ति समनुपस्सामि।   
सोतं आवुसो सारिपुत्त, सोतविञ्ञाणं सोतविञ्ञाणविञ्ञातब्बे धम्मे:"नेतं मम,  
नेसोऽहमस्मि, न मेसो अत्ता"ति समनुपस्सामि।   
घानं आवुसो सारिपुत्त, घानविञ्ञाणं घानविञ्ञाणविञ्ञातब्बे धम्मे: "नेतं मम,  
नेसोऽहमस्मि, न मे सो अत्ता"ति समनुपस्सामि।   
जिव्हं आवुसो सारिपुत्त, जिव्हाविञ्ञाणं जिव्हाविञ्ञाणविञ्ञातब्बे धम्मे: "नेतं मम,  
नेसोऽहमस्मि, न मे सो अत्ता"ति समनुपस्सामि।   
कायं आवुसो सारिपुत्त, कायविञ्ञाणं कायविञ्ञाणविञ्ञातब्बे धम्मे: "नेतं मम,  
नेसोऽहमस्मि, न मे सो अत्ता"ति समनुपस्सामि।   
मनं आवुसो सारिपुत्त, मनोविञ्ञाणं मनोविञ्ञाणविञ्ञातब्बे धम्मे: "नेतं मम,  
नेसोऽहमस्मि, न मे सो अत्ता"ति समनुपस्सामीति।   
    
१। किञ्चि - स्या। [प्त्स्]  
    
[ब्ज्त् पगे १३०] [\x १३०।]       
    
चक्खुस्मिं आवुसो छन्न, चक्खुविञ्ञाणे, चक्खुविञ्ञाणविञ्ञातब्बेसु धम्मेसु किं  
दिस्वा किं अभिञ्ञाय चक्खुं चक्खुविञ्ञाणं चक्खुविञ्ञाणविञ्ञातब्बे धम्मे "नेतं  
मम, नेसोऽहमस्मि, न मे सो अत्ता" ति समनुपस्ससि?  
घानस्मिं आवुसो छन्न, घानविञ्ञाणे, घानविञ्ञाणविञ्ञातब्बेसु धम्मेसु किं दिस्वा  
किं अभिञ्ञाय घानं घानविञ्ञाणं घानविञ्ञाणविञ्ञातब्बे धम्मे "नेतं मम,  
नेसोऽहमस्मि, न मे सो अत्ता" ति समनुपस्ससि?  
जिव्हाय आवुसो छन्न, जिव्हविञ्ञाणे, जिव्हाविञ्ञाणविञ्ञातब्बेसु धम्मेसु किं दिस्वा किं  
अभिञ्ञाय जिव्हं जिव्हाविञ्ञाणं जिव्हाविञ्ञाणविञ्ञातब्बे धम्मे "नेतं मम,  
नेसोऽहमस्मि, न मे सो अत्ता" ति समनुपस्ससि?  
मनस्मिं आवुसो छन्न, मनोविञ्ञाणे, मनोविञ्ञाणविञ्ञातब्बेसु धम्मेसु किं दिस्वा  
किं अभिञ्ञाय मनं मनोविञ्ञाणं मनोविञ्ञाणविञ्ञातब्बे धम्मे "नेतं मम,  
नेसोऽहमस्मि, न मे सो अत्ता" ति समनुपस्ससि?  
चक्खुस्मिं आवुसो छन्न, चक्खुविञ्ञाणे, चक्खुविञ्ञाणविञ्ञातब्बेसु धम्मेसु किं  
दिस्वा किं अभिञ्ञाय चक्खुं चक्खुविञ्ञाणं चक्खुविञ्ञाणविञ्ञातब्बे धम्मे "नेतं  
मम, नेसोऽहमस्मि, न मे सो अत्ता" ति समनुपस्ससि?  
    
चक्खुस्मिं आवुसो सारिपुत्त, चक्खुविञ्ञाणे चक्खुविञ्ञाणविञ्ञातब्बेसु धम्मेसु  
निरोधं दिस्वा निरोधं अभिञ्ञाय चक्खुं चक्खुविञ्ञाणं चक्खुविञ्ञाणविञ्ञातब्बे  
धम्मे "नेतं मम, नेसोऽहमस्मि, न मे सो अत्ता" ति समनुपस्सामि।   
    
सोतस्मिं आवुसो सारिपुत्त, सोतविञ्ञाणे सोतविञ्ञाणविञ्ञातब्बेसु धम्मेसु निरोधं दिस्वा  
निरोधं अभिञ्ञाय सोतं सोतविञ्ञाणं सोतविञ्ञाणविञ्ञातब्बे धम्मे "नेतं मम,  
नेसोऽहमस्मि, न मे सो अत्ता" ति समनुपस्सामि।   
    
जिव्हाय आवुसो सारिपुत्त, जिव्हविञ्ञाणे जिव्हाविञ्ञाणविञ्ञातब्बेसु धम्मेसु निरोधं दिस्वा  
निरोधं अभिञ्ञाय जिव्हं जिव्हाविञ्ञाणं जिव्हाविञ्ञाणविञ्ञातब्बे [प्त्स् पगे ०५९] [\क़् ५९।]   
    धम्मे "नेतं मम, नेसोऽहमस्मि, न मे सो अत्ता" ति समनुपस्सामि।   
    
कायस्मिं आवुसो सारिपुत्त, कायविञ्ञाणे कायविञ्ञाणविञ्ञातब्बेसु धम्मेसु निरोधं  
दिस्वा निरोधं अभिञ्ञाय कायं कायविञ्ञाणं कायविञ्ञाणविञ्ञातब्बे धम्मे "नेतं  
मम, नेसोऽहमस्मि, न मे सो अत्ता" ति समनुपस्सामि।   
    
मनस्मिं आवुसो सारिपुत्त, मनोविञ्ञाणे मनोविञ्ञाणविञ्ञातब्बेसु धम्मेसु निरोधं  
दिस्वा निरोधं अभिञ्ञाय मनं मनोविञ्ञाणं मनोविञ्ञाणविञ्ञातब्बे धम्मे "नेतं  
मम, नेसोऽहमस्मि, न मे सो अत्ता" ति समनुपस्सामीति।   
    
एवं वुत्ते आयस्मा महाचुन्दो आयस्मन्तं छन्नं एतदवोच: "तस्मातिह आवुसो छन्न,  
इदम्पि तस्स भगवतो सासनं निच्चकप्पं साधुकं मनसिकातब्बं: "निस्सितस्स  
चलितं,अनिस्सितस्स चलितं नत्थि, चलिते असति पस्सद्धि होति, पस्सद्धिया सति नति-१ न होति,  
नतिया असति आगतिगति न होति, आगतिगतिया असति चुतुपपातो न होति, चुतुपपाते असति नेविध  
न हुरं न उभयमन्तरेन एसेवन्तो दुक्खस्साति।   
    
१। नन्दि - स्या।   
    
[ब्ज्त् पगे १३२] [\x १३२।]       
[ब्ज्त् पगे १३२] [\x १३२।]       
    
अथ खो आयस्मा च सारिपुत्तो आयस्मा च महाचुन्दो आयस्मन्तं छन्नं इमिना ओवादेन  
ओवदित्वा उट्ठायासना पक्कमिंसु। अथ खो आयस्मा छन्नो अचिरपक्कन्तेसु तेसु  
आयस्मन्तेसु सत्थं आहरेसि।   
    
अथ खो आयस्मा सारिपुत्तो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा सारिपुत्तो भगवन्तं  
एतदवोच "आयस्मता भन्ते, छन्नेन सत्थं आहरितं, तस्स का गति को अभिसम्परायोति?  
ननु ते सारिपुत्त, छन्नेन भिक्खुना सम्मुखायेव अनुपवज्जता ख्याकताति।   
    
अत्थि भन्ते, पुब्बचीरं-१ नाम वज्जिगामो, तत्थायस्मतो छन्नस्स मित्तकुलानि  
सुहज्जकुलानि उपवज्जकुलानीति।   
    
होन्ति हेते सारिपुत्त, छन्नस्स भिक्खुनो मित्तकुलानि सुहज्जकुलानि उपवज्जकुलानि, न खो  
पनाहं सारिपुत्त, [प्त्स् पगे ०६०] [\क़् ६०।] एत्तावता सौपवज्जोति-२ वदामि, यो खो  
सारिपुत्त इमञ्च कायं निक्खिपति, अञ्ञञ्च कायं उपादियति, तमहं सौपवज्जोति वदामि,  
तं छन्नस्स भिक्खुनो नत्थि, अनुपवज्जं छन्नेन भिक्खुना सत्थं आहरितन्ति  
एवमेतं सारिपुत्त, धारेहीति।   
    
१। ९। ५  
पुण्णसुत्तं  
    
८८। अथ खो आयस्मा पुण्णो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा पुण्णो भगवन्तं  
एतदवोच "साधु मे भन्ते, भगवा सङ्खित्तेन धम्मं देसेतु यमहं भगवतो  
धम्मं सुत्वा एको वूपकट्ठो अप्पमत्तो आतापि पहितत्तो विहरेय्यन्ति।   
    
सन्ति खो पुण्ण चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खू अभिनन्दति, अभिवदति, अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो पुण्णाति  
वदामि।   
    
१। पुब्बविजजनं - मछसं, स्या। पुब्बविजझनं - [प्त्स्।] पुब्बचिविरं - सी २  
२। सा उपवज्जाति - सीमु।   
३। कतञ्च - मछसं।   
    
[ब्ज्त् पगे १३४] [\x १३४।]       
    
सन्ति खो पुण्ण सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खू अभिनन्दति, अभिवदति, अज्झोसाय तिट्ठति, तस्स तं अभिनन्दतो अभिवदतो  
अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो पुण्णाति वदामि।   
सन्ति खो पुण्ण घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खू अभिनन्दति, अभिवदति, अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो पुण्णाति  
वदामि।   
सन्ति खो पुण्ण जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खू अभिनन्दति, अभिवदति, अज्झोसाय तिट्ठति, तस्स तं अभिनन्दतो अभिवदतो  
अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो पुण्णाति वदामि।   
सन्ति खो पुण्ण कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खू अभिनन्दति, अभिवदति, अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो पुण्णाति  
वदामि।   
सन्ति खो पुण्ण मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खू अभिनन्दति, अभिवदति, अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दिसमुदया दुक्खसमुदयो पुण्णाति  
वदामि।   
    
सन्ति च खो पुण्ण, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे [प्त्स् पगे ०६१] [\क़् ६१।] भिक्खू नाभिनन्दति नाभिवदति नाज्झोसाय  
तिट्ठति, तस्स तं अनभिनन्दतो अनभिवदतो अनज्झोसाय तिट्ठतो नन्दि निरुज्झति,  
नन्दिनिरोधा दुक्खनिरोधो पुण्णाति वदामि।   
सन्ति च खो पुण्ण, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खू नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो पुण्णाति वदामि।   
    
सन्ति च खो पुण्ण, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खू नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो पुण्णाति वदामि।   
    
सन्ति च खो पुण्ण, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खू नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो पुण्णाति वदामि।   
    
सन्ति च खो पुण्ण, कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खू नाभिनन्दति नाभिवदति नाज्झोसाय तिट्ठति, तस्स  
तं अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो पुण्णाति वदामि।   
    
सन्ति च खो पुण्ण, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खू नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दिनिरोधा  
दुक्खनिरोधो पुण्णाति वदामि।   
    
इमिना त्वं पुण्ण, मया सङ्खित्तेन ओवादेन ओवदितो कतमस्मिं जनपदे विहरिस्ससीति?  
अत्थि भन्ते, सुनापरन्तो नाम जनपदो, तत्थाहं विहरिस्सामीति।   
    
चण्डा खो पुण्ण, सुनापरन्तका मनुस्सा, फरुसा खो पुण्ण सुनापरन्तका मनुस्सा,  
सचे खो त्वं पुण्ण सुनापरन्तका मनुस्सा अक्कोसिस्सन्ति परिभासिस्सन्ति, तत्र ते पुण्ण,  
किन्ति भविस्सतीति? सचे मं भन्ते, सुनापरन्तका मनुस्सा अक्कोसिस्सन्ति, परिभासिस्सन्ति,  
तत्र मे एवं भविस्सति, भद्दका वतिमे सुनापरन्तका मनुस्सा, सुभद्दका वतिमे  
सुनापरन्तका मनुस्सा; यं मे नयिमे पाणिना पहारं देन्तीति, एवमेत्थ भगवा  
भविस्सति एवमेत्थ सुगत भविस्सतीति।   
    
सचे पन ते पुण्ण सुनापरन्तका मनुस्सा पाणिना पहारं दस्सन्ति, तत्र पन ते पुण्ण  
किन्ति भविस्सतीति? सचे मे भन्ते, सुनापरन्तका मनुस्सा पाणिना पहारं दस्सन्ति तत्र  
मे एवं भविस्सति:  
    
[ब्ज्त् पगे १३६] [\x १३६।]       
    
"भद्दका वतिमे सुनापरन्तका मनुस्सा, सुभद्दका वतिमे सुनापरन्तका मनुस्सा यं  
मे नयिमे लेड्डुना पहारं देन्ती" ति एवमेत्थ भगवा भविस्सति, एवमेत्थ सुगत  
भविस्सतीति।   
    
सचे पन ते पुण्ण सुनापरन्तका मनुस्सा लेड्डुना पहारं दस्सन्ति, तत्र पन ते  
पुण्ण, किन्ति भविस्सतीति? सचे मे भन्ते, सुनापरन्तका मनुस्सा लेड्डुना पहारं  
दस्सन्ति, तत्र मे एवं भविस्सति: "भद्दका वतिमे सुनापरन्तका मनुस्सा, सुभद्दका  
वतिमे सुनापरन्तका मनुस्सा, यं मे नयिमे दण्डेन पहारं [प्त्स् पगे ०६२] [\क़् ६२।]   
    देन्ती" ति एवमेत्थ भगवा भविस्सति, एवमेत्थ सुगत भविस्सतीति।   
    
सचे पन ते पुण्ण सुनापरन्तका मनुस्सा दण्डेन पहारं दस्सन्ति, -१ तत्र पन ते  
पुण्ण, किन्ति भविस्सतीति? सचे मे भन्ते, सुनापरन्तका मनुस्सा दण्डेन पहारं  
दस्सन्ति, तत्र मे एवं भविस्सति: "भद्दका वतिमे सुनापरन्तका मनुस्सा, सुभद्दका  
वतिमे सुनापरन्तका मनुस्सा, यं मे नयिमे सत्थेन पहारं देन्ती" ति एवमेत्थ  
भगवा भविस्सति, एवमेत्थ सुगत भविस्सतीति।   
सचे पन ते पुण्ण सुनापरन्तका मनुस्सा सत्थेन पहारं दस्सन्ति, तत्र पन ते  
पुण्ण, किन्ति भविस्सतीति? सचे मे भन्ते, सुनापरन्तका मनुस्सा सत्थेन पहारं  
दस्सन्ति तत्र मे एवं भविस्सति: "भद्दका वतिमे सुनापरन्तका मनुस्सा, सुभद्दका  
वतिमे सुनापरन्तका मनुस्सा, यं मं नयिमे तिण्हेन सत्थेन जीविता वोरोपन्तीति।  
एवमेत्थ भगवा भविस्सति, एवमेत्थ सुगत भविस्सतीति।   
१। दस्सेन्ति - सीमु।   
    
[ब्ज्त् पगे १३८] [\x १३८।]       
    
सचे पन त्वं पुण्ण सुनापरन्तका मनुस्सा तिण्हेन सत्थेन जीविता वोरोपेस्सन्ति, तत्र  
पन ते पुण्ण किन्ति भविस्सतीति? सचे मे भन्ते, सुनापरन्तका मनुस्सा तिण्हेन सत्थेन  
जीविता वोरोपेस्सन्ति, तत्र मे एवं भविस्सति: "सन्ति खो तस्स भगवतो सावका कायेन च  
जीवितेन च अट्टीयमाना हरायमाना जिगुच्छमाना सत्थहारकं परियेसन्ति, तम्मे इदं  
अपरयिट्ठमेव-३ सत्थहारकं लद्धन्ति", एवमेत्थ भगवा भविस्सति, एवमेत्थ  
सुगत भविस्सतीति।   
    
साधु साधु पुण्ण सक्खिस्ससि खो त्वं पुण्ण इमिना उपसमेन समन्नागतो  
सुनापरन्तस्मिं जनपदे वत्थुं, यस्सदानि त्वं पुण्ण कालं मञ्ञसीति।   
    
अथ खो आयस्मा पुण्णो भगवतो भासितं-४ अभिनन्दित्वा अनुमोदित्वा उट्ठायासना  
भगवन्तं अभिवादेत्वा [प्त्स् पगे ०६३] [\क़् ६३।] पदक्खिणं कत्वा सेनासनं  
संसामेत्वा पत्तचीवरं आदाय येन सुनापरन्तो जनपदो तेन चारिकं पक्कमि।  
अनुपुब्बेन चारिकं चरमानो येन सुनापरन्तो जनपदो तदवसरि। तत्र सुदं आयस्मा  
पुण्णो सुनापरन्तस्मिं जनपदे विहरति।   
    
अथ खो आयस्मा पुण्णो तेनेवन्तरवस्सेन पञ्ञमत्तानि उपासकसतानि पटिवेदेसि,  
"तेनेव अन्तरवस्सेन पञ्चमत्तानि उपासिकासतानि पटिवेदेसि-५ तेनेवन्तरवस्सेन तिस्सो विज्जा  
सच्छाकासि, तेनेवन्तरवस्सेन परिनिब्बायि।   
    
अथ खो सम्बहुला भिक्खू येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो ते भिक्खू  
भगवन्तं एतदवोचुं "यो सो भन्ते पुण्णो नाम कुलपुत्तो भगवता सङ्खित्तेन  
ओवादेन ओवदितो सो कालकतो तस्स का गति? को अभिसम्परायोति? पण्डितो भिक्खवे,  
पुण्णो, कुलपुत्तो अहोसि पच्चपादी-६ धम्मस्सानु धम्मं, न च मं  
धम्माधिकरणं विहेसेसि-७ परिनिब्बुतो भिक्खवे पुण्णो कुलपुत्तोति।   
    
१। ते - स्या, मछसं  
२। मे - स्या, मछसं  
३। अपरियिट्ठञ्ञेव - मछसं परियिट्ठञ्ञेव - स्या  
४। वचतं - मछसं  
५। पटिपादेसि - सी १, २, पटिदेसेसि - स्या  
६। सच्चवादि - स्या, कुलपुत्तो पच्चपाद - मछसं  
७। विहेठेसि - मछसं।   
    
१। ९। ६  
बाहियसुत्तं  
    
८९। अथ खो आयस्मा बाहियो येन भगवा तेनुपसङ्कमि, उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा बाहियो भगवन्तं  
एतदवोच, साधु मे भन्ते, भगवा सङ्खित्तेन धम्मं देसेतु यमहं भगवतो  
धम्मं सुत्वा एको वूपकट्ठो अप्पमत्तो आतापी पहितत्तो विहरेय्यन्ति।   
    
[ब्ज्त् पगे १४०] [\x १४०।]       
    
तं किम्मञ्ञसि बाहिय, चक्खुं निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
रूपा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? [प्त्स् पगे ०६४] [\क़् ६४।]       
नोहेतं भन्ते।   
चक्खुविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
चक्खुसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
सोतं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
सद्दा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
सोतविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
सोतसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं  
वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
घानं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं सुखं  
वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
गन्धा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
घानविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
घानसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
जिव्हा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
रसा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
जिव्हाविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
जिव्हासम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
कायो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
कायो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
कायविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
कायसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
मनो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
धम्मा निच्चा वा अनिच्चा वाति? अनिच्चा भन्ते। यं पनानिच्चं दुक्खं वा तं सुखं वाति?  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
मनोविञ्ञाणं निच्चं वा अनिच्चं वाति? अनिच्चं भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
मनोसम्फस्सो निच्चो वा अनिच्चो वाति? अनिच्चो भन्ते। यं पनानिच्चं दुक्खं वा तं  
सुखं वाति? दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसो हमस्मि, एसो मे अत्ता" ति? नोहेतं भन्ते।   
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि निच्चं वा अनिच्चं वाति? अनिच्चं भन्ते। यं पनानिच्चं  
दुक्खं वा तं सुखं वाति? दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसो हमस्मि, एसो मे अत्ता"  
ति? नोहेतं भन्ते।   
    
एवं पस्सं बाहिय, सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।  
एवं पस्सं भिक्खु सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
    
अथ खो आयस्मा बाहियो भगवतो भासितं अभिनन्दित्वा अनुमोदित्वा उट्ठायासना  
भगवन्तं अभिवादेत्वा पदक्खिणं कत्वा पक्कमि। अथ खो आयस्मा बाहियो एको  
वूपकट्ठो अप्पमत्तो आतापी पहितत्तो विहरन्तो न चिरस्सेव यस्सत्थाय कुलपुत्ता  
सम्मदेव अगारस्मा अनगारियं पब्बज्जन्ति तदनुत्तरं ब्रह्मवचरिय परियोसानं  
दिट्ठेव धम्मे सयं अभिञ्ञा सच्छिकत्वा उपसम्पज्ज विहासि।   
    
खीणा जाति, वुसितं ब्रह्मचरियं, कतं करणीयं, नापरं इत्थत्ता याति अब्भञ्ञासि,  
अञ्ञतरो च पनायस्मा बाहियो अरहतं अहोसीति।   
    
१। विहरति - स्या।   
    
[ब्ज्त् पगे १४२] [\x १४२।]       
    
[ब्ज्त् पगे १४२] [\x १४२।]       
१। ९। ७  
एजासुत्तं  
    
९०। एजा भिक्खवे रोगो, एजा गण्डो, एजा सल्लं, तस्मातिह भिक्खवे, तथागतो अनेजो विहरति  
वीतसल्लो। [प्त्स् पगे ०६५] [\क़् ६५।] तस्मातिह भिक्खवे, भिक्खु चेपि आकङ्खेय्य अनेजो  
विहरेय्यं वीतसल्लोति:  
    
चक्खुं न मञ्ञेय्य, चक्खुस्मिं न मञ्ञेय्य, चक्खुतो न मञ्ञेय्य, चक्खुं मेति  
न मञ्ञेय्य। रूपे न मञ्ञेय्य, रूपेसु न मञ्ञेय्य, रूपतो न मञ्ञेय्य, रूपा मेति न  
मञ्ञेय्य। चक्खुविञ्ञाणं न मञ्ञेय्य, चक्खुविञ्ञाणस्मिं न मञ्ञेय्य,  
चक्खुविञ्ञाणतो न मञ्ञेय्य, चक्खुविञ्ञाण मेति न मञ्ञेय्य। चक्खुसम्फस्सं न  
मञ्ञेय्य, चक्खुसम्फस्सस्मिं न मञ्ञेय्य, चक्खुसम्फस्सतो न मञ्ञेय्य  
चक्खुसम्फस्सो मेति न मञ्ञेय्य। यम्पिदं चक्खुसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि न मञ्ञेय्य तस्मिम्पि न  
मञ्ञेय्य, ततोपि न मञ्ञेय्य, तं मेति न मञ्ञेय्य।   
    
सोतं न मञ्ञेय्य, सोतस्मिं न मञ्ञेय्य, सोततो न मञ्ञेय्य, सोतं मेति न मञ्ञेय्य।  
सद्दे न मञ्ञेय्य सद्देसु न मञ्ञेय्य, सद्दतो न मञ्ञेय्य, सद्दा मेति न  
मञ्ञेय्य। सोतविञ्ञाणं न मञ्ञेय्य, सोतविञ्ञाणस्मिं न मञ्ञेय्य, सोतविञ्ञाणतो न  
मञ्ञेय्य, सोतविञ्ञाण मेति न मञ्ञेय्य। सोतसम्फस्सं न मञ्ञेय्य,  
सोतसम्फस्सस्मिं न मञ्ञेय्य, सोतसम्फस्सतो न मञ्ञेय्य सोतसम्फस्सो मेति न  
मञ्ञेय्य। यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि न मञ्ञेय्य तस्मिम्पि न मञ्ञेय्य, ततोपि न मञ्ञेय्य, तं  
मेति न मञ्ञेय्य।   
    
घानं न मञ्ञेय्य, घानस्मिं न मञ्ञेय्य, घानतो न मञ्ञेय्य, घानं मेति न  
मञ्ञेय्य। गन्धे न मञ्ञेय्य गन्धेसु न मञ्ञेय्य, गन्धतो न मञ्ञेय्य, गन्धा  
मेति न मञ्ञेय्य। घानविञ्ञाणं न मञ्ञेय्य, घानविञ्ञाणस्मिं न मञ्ञेय्य,  
घानविञ्ञाणतो न मञ्ञेय्य, घानविञ्ञाण मेति न मञ्ञेय्य। घानसम्फस्सं न  
मञ्ञेय्य, घानसम्फस्सस्मिं न मञ्ञेय्य, घानसम्फस्सतो न मञ्ञेय्य  
घानसम्फस्सो मेति न मञ्ञेय्य। यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि न मञ्ञेय्य तस्मिम्पि न मञ्ञेय्य,  
ततोपि न मञ्ञेय्य, तं मेति न मञ्ञेय्य।   
    
जिव्हं न मञ्ञेय्य, जिव्हाय न मञ्ञेय्य, जिव्हातो न मञ्ञेय्य, जिव्हा मेति न मञ्ञेय्य।  
रसे न मञ्ञेय्य रसेसु न मञ्ञेय्य, रसतो न मञ्ञेय्य, रसा मेति न मञ्ञेय्य।  
जिव्हाविञ्ञाणं न मञ्ञेय्य, जिव्हाविञ्ञाणस्मिं न मञ्ञेय्य, जिव्हाविञ्ञाणतो न  
मञ्ञेय्य, जिव्हाविञ्ञाण मेति न मञ्ञेय्य। जिव्हासम्फस्सं न मञ्ञेय्य,  
जिव्हासम्फस्सस्मिं न मञ्ञेय्य, जिव्हासम्फस्सतो न मञ्ञेय्य जिव्हासम्फस्सो मेति न  
मञ्ञेय्य। यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि न मञ्ञेय्य तस्मिम्पि न मञ्ञेय्य, ततोपि न मञ्ञेय्य, तं  
मेति न मञ्ञेय्य।   
    
कायं न मञ्ञेय्य, कायस्मिं न मञ्ञेय्य, कायतो न मञ्ञेय्य, कायं मेति न  
मञ्ञेय्य। फोट्ठब्बे न मञ्ञेय्य कायेसु न मञ्ञेय्य, फोट्ठब्बतो न मञ्ञेय्य,  
फोट्ठब्बा मेति न मञ्ञेय्य। कायविञ्ञाणं न मञ्ञेय्य, कायविञ्ञाणस्मिं न  
मञ्ञेय्य, कायविञ्ञाणतो न मञ्ञेय्य, कायविञ्ञाण मेति न मञ्ञेय्य। कायसम्फस्सं  
न मञ्ञेय्य, कायसम्फस्सस्मिं न मञ्ञेय्य, कायसम्फस्सतो न मञ्ञेय्य  
कायसम्फस्सो मेति न मञ्ञेय्य। यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि न मञ्ञेय्य तस्मिम्पि न मञ्ञेय्य,  
ततोपि न मञ्ञेय्य, तं मेति न मञ्ञेय्य।   
    
मनं न मञ्ञेय्य, मनस्मिं न मञ्ञेय्य, मनतो न मञ्ञेय्य, मनो मेति न  
मञ्ञेय्य। धम्मे न मञ्ञेय्य धम्मेसु न मञ्ञेय्य, धम्मतो न मञ्ञेय्य,  
धम्मा मेति न मञ्ञेय्य। मनोविञ्ञाणं न मञ्ञेय्य, मनोविञ्ञाणस्मिं न  
मञ्ञेय्य, मनोविञ्ञाणतो न मञ्ञेय्य, मनोविञ्ञाण मेति न मञ्ञेय्य।  
मनोसम्फस्सं न मञ्ञेय्य, मनोसम्फस्सस्मिं न मञ्ञेय्य, मनोसम्फस्सतो न  
मञ्ञेय्य मनोसम्फस्सो मेति न मञ्ञेय्य। यम्पिदं मनोसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि न मञ्ञेय्य तस्मिम्पि न  
मञ्ञेय्य, ततोपि न मञ्ञेय्य, तं मेति न मञ्ञेय्य।   
    
[ब्ज्त् पगे १४४] [\x १४४।]       
    
सो एवं न मञ्ञमानो न च किञ्चि-१ लोके उपादियति अनुपादियं न परितस्सति, अपरितस्सं  
पच्चत्तञ्ञेव [प्त्स् पगे ०६६] [\क़् ६६।] परिनिब्बायति, खीणा जाति, वुसितं ब्रह्मचरियं,  
कतं करणीयं, नापरं इत्थत्तायाति पजानातीति।   
    
१। ९। ८  
दुतियएजासुत्तं  
    
९१। एजा भिक्खवे रोगो, एजा गण्डो, एजा सल्लं, तस्मातिह भिक्खवे, तथागतो अनेजो विहरति  
चीतसल्लो, तस्मातिह भिक्खवे, भिक्खु चेपि आकङ्खेय्य अनेजो विहरेय्यं वीतसल्लोति।   
चक्खुं न मञ्ञेय्य, चक्खुस्मिं न मञ्ञेय्य, चक्खुतो न मञ्ञेय्य, चक्खुं मेति  
न मञ्ञेय्य। रूपे न मञ्ञेय्य रूपेसु न मञ्ञेय्य, रूपतो न मञ्ञेय्य, रूपा मेति न  
मञ्ञेय्य। चक्खुविञ्ञाणं न मञ्ञेय्य, चक्खुविञ्ञाणस्मिं न मञ्ञेय्य,  
चक्खुविञ्ञाणतो न मञ्ञेय्य, चक्खुविञ्ञाण मेति न मञ्ञेय्य। चक्खुसम्फस्सं न  
मञ्ञेय्य, चक्खुसम्फस्सस्मिं न मञ्ञेय्य, चक्खुसम्फस्सतो न मञ्ञेय्य  
चक्खुसम्फस्सो मेति न मञ्ञेय्य। यम्पिदं चक्खुसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि न मञ्ञेय्य तस्मिम्पि न  
मञ्ञेय्य, ततोपि न मञ्ञेय्य, तं मेति न मञ्ञेय्य। यं हि भिक्खवे-२ मञ्ञति,  
यस्मिं मञ्ञति, यतो मञ्ञति, यं मेति मञ्ञति, ततो तं होति अञ्ञथा। अञ्ञथाभावी  
भवसत्तो लोको भवमेवाभिनन्दति।   
    
सोतं न मञ्ञेय्य, सोतस्मिं न मञ्ञेय्य, सोततो न मञ्ञेय्य, सोतं मेति न मञ्ञेय्य।  
सद्दे न मञ्ञेय्य सद्देसु न मञ्ञेय्य, सद्दतो न मञ्ञेय्य, सद्दा मेति न  
मञ्ञेय्य। सोतविञ्ञाणं न मञ्ञेय्य, सोतविञ्ञाणस्मिं न मञ्ञेय्य, सोतविञ्ञाणतो न  
मञ्ञेय्य, सोतविञ्ञाण मेति न मञ्ञेय्य। सोतसम्फस्सं न मञ्ञेय्य,  
सोतसम्फस्सस्मिं न मञ्ञेय्य, सोतसम्फस्सतो न मञ्ञेय्य सोतसम्फस्सो मेति न  
मञ्ञेय्य। यम्पिदं सोतसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि न मञ्ञेय्य तस्मिम्पि न मञ्ञेय्य, ततोपि न मञ्ञेय्य, तं  
मेति न मञ्ञेय्य। यं हि भिक्खवे-२ मञ्ञति यस्मिं मञ्ञति यतो मञ्ञति यं मेति  
मञ्ञति, ततो तं होति अञ्ञथा अञ्ञथाभावी भवसत्तो लोको भवमेवाभिनन्दति।   
    
घानं न मञ्ञेय्य, घानस्मिं न मञ्ञेय्य, घानतो न मञ्ञेय्य, घानं मेति न  
मञ्ञेय्य। गन्धे न मञ्ञेय्य गन्धेसु न मञ्ञेय्य, गन्धतो न मञ्ञेय्य, गन्धा  
मेति न मञ्ञेय्य। घानविञ्ञाणं न मञ्ञेय्य, घानविञ्ञाणस्मिं न मञ्ञेय्य,  
घानविञ्ञाणतो न मञ्ञेय्य, घानविञ्ञाण मेति न मञ्ञेय्य। घानसम्फस्सं न  
मञ्ञेय्य, घानसम्फस्सस्मिं न मञ्ञेय्य, घानसम्फस्सतो न मञ्ञेय्य  
घानसम्फस्सो मेति न मञ्ञेय्य। यम्पिदं घानसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि न मञ्ञेय्य तस्मिम्पि न मञ्ञेय्य,  
ततोपि त मञ्ञेय्य, तम्मेति न मञ्ञेय्य। यं हि-२। भिक्खवे मञ्ञति यस्मिं मञ्ञति  
यतो मञ्ञति यं मेति मञ्ञति, ततो तं होति अञ्ञथा अञ्ञथाभावी भवसत्तो लोको  
भवमेवाभिनन्दति।   
    
जिव्हं न मञ्ञेय्य, जिव्हाय न मञ्ञेय्य, जिव्हातो न मञ्ञेय्य, जिव्हा मेति न मञ्ञेय्य।  
रसे न मञ्ञेय्य रसेसु न मञ्ञेय्य, रसतो न मञ्ञेय्य, रसा मेति न मञ्ञेय्य।  
जिव्हाविञ्ञाणं न मञ्ञेय्य, जिव्हाविञ्ञाणस्मिं न मञ्ञेय्य, जिव्हाविञ्ञाणतो न  
मञ्ञेय्य, जिव्हाविञ्ञाण मेति न मञ्ञेय्य। जिव्हासम्फस्सं न मञ्ञेय्य,  
जिव्हासम्फस्सस्मिं न मञ्ञेय्य, जिव्हासम्फस्सतो न मञ्ञेय्य जिव्हासम्फस्सो मेति न  
मञ्ञेय्य। यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि न मञ्ञेय्य तस्मिम्पि न मञ्ञेय्य, ततोपि त मञ्ञेय्य,  
तम्मेति न मञ्ञेय्य। यं हि-२ भिक्खवे मञ्ञति यस्मिं मञ्ञति [प्त्स् पगे ०६७] [\क़्   
६७।] यतो मञ्ञति यं मेति मञ्ञति, तं होति अञ्ञथा अञ्ञथाभावी भवसत्तो लोको  
भवमेवाभिनन्दति।   
    
कायं न मञ्ञेय्य, कायस्मिं न मञ्ञेय्य, कायतो न मञ्ञेय्य, कायं मेति न  
मञ्ञेय्य। फोट्ठब्बे न मञ्ञेय्य कायेसु न मञ्ञेय्य, फोट्ठब्बतो न मञ्ञेय्य,  
फोट्ठब्बा मेति न मञ्ञेय्य। कायविञ्ञाणं न मञ्ञेय्य, कायविञ्ञाणस्मिं न  
मञ्ञेय्य, कायविञ्ञाणतो न मञ्ञेय्य, कायविञ्ञाण मेति न मञ्ञेय्य। कायसम्फस्सं  
न मञ्ञेय्य, कायसम्फस्सस्मिं न मञ्ञेय्य, कायसम्फस्सतो न मञ्ञेय्य  
कायसम्फस्सो मेति न मञ्ञेय्य। यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि न मञ्ञेय्य तस्मिम्पि न मञ्ञेय्य,  
ततोपि न मञ्ञेय्य, तं मेति न मञ्ञेय्य। यं हि भिक्खवे मञ्ञति यस्मिं मञ्ञति यतो  
मञ्ञति यं मेति मञ्ञति, ततो तं होति अञ्ञथा अञ्ञथाभावी भवसत्तो लोको  
भवमेवाभिनन्दति।   
    
१। न किञ्चिपि - मछसं  
२। यं भिक्खवे - सीमु।   
    
[ब्ज्त् पगे १४६] [\x १४६।]       
    
मनं न मञ्ञेय्य, मनस्मिं न मञ्ञेय्य, मनतो न मञ्ञेय्य, मनो मेति न  
मञ्ञेय्य। धम्मे न मञ्ञेय्य धम्मेसु न मञ्ञेय्य, धम्मतो न मञ्ञेय्य,  
धम्मा मेति न मञ्ञेय्य। मनोविञ्ञाणं न मञ्ञेय्य, मनोविञ्ञाणस्मिं न  
मञ्ञेय्य, मनोविञ्ञाणतो न मञ्ञेय्य, मनोविञ्ञाण मेति न मञ्ञेय्य।  
मनोसम्फस्सं न मञ्ञेय्य, मनोसम्फस्सस्मिं न मञ्ञेय्य, मनोसम्फस्सतो न  
मञ्ञेय्य मनोसम्फस्सो मेति न मञ्ञेय्य। यम्पिदं मनोसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि न मञ्ञेय्य तस्मिम्पि न  
मञ्ञेय्य, ततोपि न मञ्ञेय्य, तं मेति न मञ्ञेय्य। यं हि-१ भिक्खवे, मञ्ञति,  
यस्मिं मञ्ञति यतो मञ्ञति, यं मेति मञ्ञति ततो तं होति अञ्ञथा। अञ्ञथाभावी  
भवसत्तो लोको भवमेवाभिनन्दति।   
    
यावता भिक्खवे, खन्धधातुआयतना तम्पि न ऽमञ्ञय्ये, तस्मिम्पि न मञ्ञेय्य,  
ततोपि न मञ्ञेय्य, तं मेति न मञ्ञेय्य। सो एवं अमञ्ञमानो न च किञ्चि-२ लोके  
उपादियति अनुपादियं न परितस्सति, अपरितस्सं पच्चत्तञ्ञेव परिनिब्बायति, खीणा जाति,  
वुसितं ब्रह्मचरियं, कतं करणीयं, नापरं इत्थत्तायाति पजानातीति।   
१। यम्पि - सीमु;  
२। न किञ्चि - सीमु; मछसं।   
    
१। ९। ९  
द्वयसुत्तं  
    
९२। द्वयं वो भिक्खवे देसिस्सामि, तं सुणाथ। किञ्च भिक्खवे द्वयं? चक्खुञ्चेव  
रूपा च, सोतञ्चेव सद्दा च, घानञ्चेव गन्धा च, जिव्हाचेव रसा च, कायो चेव फोट्ठब्बा  
च, मनो चेव धम्मा च, इदं वुच्चति भिक्खवे द्वयं।   
    
यो भिक्खवे एवं वदेय्य: "अहमेतं द्वयं पच्चक्खाय अञ्ञं द्वयं पञ्ञापेस्सामी"  
ति। तस्स वाचावत्थुरेवस्स, पुट्ठो च न सम्पायेय्य, उत्तरिञ्च विघातं आपज्जेय्य, तं  
किस्स हेतु? यथा तं भिक्खवे अविसयस्मिन्ति।   
    
[ब्ज्त् पगे १४८] [\x १४८।]       
    
१। ९। १०  
दुतियद्वयसुत्तं  
    
९३। द्वयं भिक्खवे, पटिच्च विञ्ञाणं सम्भोति। कथञ्च भिक्खवे, द्वयं पटिच्च  
विञ्ञाणं सम्भोति?  
चक्खुञ्च पटिच्च रूपे उप्पज्जति चक्खुविञ्ञाणं, चक्खुं-१ अनिच्चं विपरिणामी  
अञ्ञथाभावि। [प्त्स् पगे ०६८] [\क़् ६८।] रूपा अनिच्चा विपरिणामिनो अञ्ञथाभाविनो,  
इत्थेतं द्वयं चलञ्चेव व्ययञ्च-२ अनिच्चं विपरिणामि अञ्ञथाभावि। चक्खुविञ्ञाणं  
अनिच्चं विपरिणामी अञ्ञथाभावि, योपि हेतु योपि पच्चयो चक्खुविञ्ञाणस्स अञ्ञथाभावि  
उप्पादाय, सोपि हेतु सोपि पच्चयो अनिच्चो विपरिणामी अञ्ञथाभावि। अनिच्चं खो पन  
भिक्खवे पच्चयं पटिच्च समुप्पन्नं चक्खुविञ्ञाणं कुतो निच्चं भविस्सति।   
    
या खो भिक्खवे, इमेसं तिण्णं धम्मानं सङ्गति सन्निपातो समवायो अयं वुच्चति  
भिक्खवे चक्खुसम्फस्सो। चक्खुसम्फस्सोपि अनिच्चो विपरिणामी अञ्ञथाभावी, योपि  
हेतु योपि पच्चयो चक्खुसम्फस्सस्स उप्पादाय, सोपि हेतु सोपि पच्चयो अनिच्चो  
विपरिणामी अञ्ञथाभावी, अनिच्चं खो पन भिक्खवे पच्चयं पटिच्च उप्पन्नो  
चक्खुसम्फस्सो कुतो निच्चो भविस्सति। फुट्ठो भिक्खवे वेदेति, फुट्ठो सञ्जानाति,  
फुट्ठो चेतेति, इत्थेतेपि धम्मा चला चेव व्यया च अनिच्चा विपरिणामिनो अञ्ञथाभाविनो।   
सोतञ्च पटिच्च सद्दे उप्पज्जति सोतविञ्ञाणं, सोतं अनिच्चं विपरिणामी अञ्ञथाभावि।  
सद्दा अनिच्चा विपरिणामिनो अञ्ञथाभाविनो, इत्थेतं द्वयं चलञ्चेव व्ययञ्च अनिच्चं  
विपरिणामी अञ्ञथाभावि। सोतविञ्ञाणं अनिच्चं विपरिणामी अञ्ञथाभावि, योपि हेतु योपि  
पच्चयो सोतविञ्ञाणस्स अञ्ञथाभावि उप्पादाय, सोपि हेतु सोपि पच्चयो अनिच्चो विपरिणामी  
अञ्ञथाभावि। अनिच्चं खो पन भिक्खवे पच्चयं पटिच्च समुप्पन्नं सोतविञ्ञाणं  
कुतो निच्चं भविस्सति।   
या खो भिक्खवे, इमेसं तिण्णं धम्मानं सङ्गति सन्निपातो समवायो, अयं वुच्चति  
भिक्खवे सोतसम्फस्सो सोतसम्फस्सोपि अनिच्चो विपरिणामी अञ्ञथाभावी, योपि हेतु योपि  
पच्चयो सोतसम्फस्सस्स उप्पादाय, सोपि हेतु सोपि पच्चयो अनिच्चो विपरिणामी  
अञ्ञथाभावी, अनिच्चं खो पन भिक्खवे पच्चयं पटिच्च उप्पन्नो सोतसम्फस्सो कुतो  
निच्चो भविस्सति। फुट्ठो भिक्खवे वेदेति, फुट्ठो सञ्जानाति, फुट्ठो चेतेति, इत्थेतेपि  
धम्मा चला चेव व्यया च अनिच्चा विपरिणामिनो अञ्ञथाभाविनो।   
    
घानञ्च पटिच्च गन्धे उप्पज्जति घानविञ्ञाणं, घानं अनिच्चं विपरिणामी  
अञ्ञथाभावि। गन्धा अनिच्चा विपरिणामिनो अञ्ञथाभाविनो, इत्थेतं द्वयं चलञ्चेव  
व्ययञ्च-२ अनिच्चं विपरिणामि अञ्ञथाभावि। घानविञ्ञाणं अनिच्चं विपरिणामी  
अञ्ञथाभावि, योपि हेतु योपि पच्चयो घानविञ्ञाणस्स अञ्ञथाभावि उप्पादाय, सोपि हेतु  
सोपि पच्चयो अनिच्चो विपरिणामी अञ्ञथाभावि। अनिच्चं खो पन भिक्खवे पच्चयं  
पटिच्च समुप्पन्नं घानविञ्ञाणं कुतो निच्चं भविस्सति।   
    
१। चक्खु - सीमु। मछसं  
२। ख्यथञ्च - मछसं  
३। अयं वुच्चति चक्खुसम्फस्सो - मछसं, सी२  
४। विपरिणामिनी?  
५। अञ्ञथाभाविनी?  
    
या खो भिक्खवे, इमेसं तिण्णं धम्मानं सङ्गति सन्निपातो समवायो अयं वुच्चति  
भिक्खवे घानसम्फस्सो घानसम्फस्सोपि अनिच्चो विपरिणामी अञ्ञथाभावी, योपि हेतु  
योपि पच्चयो घानसम्फस्सस्स उप्पादाय, सोपि हेतु सोपि पच्चयो अनिच्चो विपरिणामी  
अञ्ञथाभावी, [प्त्स् पगे ०६९] [\क़् ६९।] अनिच्चं खो पन भिक्खवे पच्चयं पटिच्च  
उप्पन्नो घानसम्फस्सो कुतो निच्चो भविस्सति। फुट्ठो भिक्खवे वेदेति, फुट्ठो  
सञ्जानाति, फुट्ठो चेतेति, इत्थेतेपि धम्मा चला चेव व्यया च अनिच्चा विपरिणामिनो  
अञ्ञथाभाविनो।   
    
जिव्हञ्च पटिच्च रसे उप्पज्जति जिव्हाविञ्ञाणं, जिव्हा अनिच्चा विपरिणामी-४ अञ्ञथाभावि-५  
रसा अनिच्चा विपरिणामिनो अञ्ञथाभाविनो, इत्थेतं द्वयं चलञ्चेव व्ययञ्च अनिच्चं  
विपरिणामी अञ्ञथाभावि। जिव्हाविञ्ञाणं अनिच्चं विपरिणामि अञ्ञथाभावी, योपि हेतु योपि  
पच्चयो जिव्हाविञ्ञाणस्स उप्पादाय, सोपि हेतु सोपि पच्चयो अनिच्चो विपरिणामी  
अञ्ञथाभावी। अनिच्चं खो पन भिक्खवे पच्चयं पटिच्च समुप्पन्नं जिव्हाविञ्ञाणं  
कुतो निच्चं भविस्सति।   
[ब्ज्त् पगे १५०] [\x १५०।]       
    
या खो भिक्खवे, इमेसं तिण्णं धम्मानं सङ्गति सन्निपातो समवायो अयं वुच्चति  
भिक्खवे जिव्हासम्फस्सो जिव्हासम्फस्सोपि अनिच्चो विपरिणामी अञ्ञथाभावी, योपि हेतु  
योपि पच्चयो जिव्हासम्फस्सस्स उप्पादाय, सोपि हेतु सोपि पच्चयो अनिच्चो विपरिणामी  
अञ्ञथाभावी, अनिच्चं खो पन भिक्खवे पच्चयं पटिच्च उप्पन्नो जिव्हासम्फस्सो कुतो  
निच्चो भविस्सति। फुट्ठो भिक्खवे वेदेति, फुट्ठो सञ्जानाति, फुट्ठो चेतेति, इत्थेतेपि  
धम्मा चला चेव व्यया च अनिच्चा विपरिणामिनो अञ्ञथाभाविनो।   
    
कायखुञ्च पटिच्च फोट्ठब्बे उप्पज्जति कायविञ्ञाणं, कायं अनिच्चं विपरिणामि  
अञ्ञथाभावि। फोट्ठब्बा अनिच्चा विपरिणामिनो अञ्ञथाभाविनो, इत्थेतं द्वयं चलञ्चेव  
व्ययञ्च अनिच्चं विपरिणामी अञ्ञथाभावी। कायविञ्ञाणं अनिच्चं विपरिणामी  
अञ्ञथाभावी, योपि हेतु योपि पच्चयो कायविञ्ञाणस्स अञ्ञथाभावी उप्पादाय, सोपि हेतु  
सोपि पच्चयो अनिच्चो विपरिणामी अञ्ञथाभावी। अनिच्चं खो पन भिक्खवे पच्चयं  
पटिच्च समुप्पन्नं कायविञ्ञाणं कुतो निच्चं भविस्सति।   
या खो भिक्खवे, इमेसं तिण्णं धम्मानं सङ्गति सन्निपातो समवायो अयं वुच्चति  
भिक्खवे कायसम्फस्सो कायसम्फस्सोपि अनिच्चो विपरिणामी अञ्ञथाभावी, योपि हेतु  
योपि पच्चयो कायसम्फस्सस्स उप्पादाय, सोपि हेतु सोपि पच्चयो अनिच्चो विपरिणामी  
अञ्ञथाभावी, अनिच्चं खो पन भिक्खवे पच्चयं पटिच्च उप्पन्नो कायसम्फस्सो कुतो  
निच्चो भविस्सति। फुट्ठो भिक्खवे वेदेति, फुट्ठो सञ्जानाति, फुट्ठो चेतेति, इत्थेतेपि  
धम्मा चला चेव व्यया च अनिच्चा विपरिणामिनो अञ्ञथाभाविनो।   
    
मनञ्च पटिच्च धम्मे उप्पज्जति मनोविञ्ञाणं, मनो अनिच्चो विपरिणामी अञ्ञथाभावी।  
धम्मा अनिच्चा विपरिणामिनो अञ्ञथाभाविनो, इत्थेतं द्वयं चलञ्चेव व्ययञ्च अनिच्चं  
विपरिणामी अञ्ञथाभावी। मनोविञ्ञाणं अनिच्चं विपरिणामी अञ्ञथाभावी, योपि हेतु  
योपि पच्चयो मनोविञ्ञाणस्स अञ्ञथाभावी उप्पादाय, सोपि हेतु सोपि पच्चयो अनिच्चो  
विपरिणामी अञ्ञथाभावी। अनिच्चं खो पन भिक्खवे पच्चयं पटिच्च समुप्पन्नं  
मनोविञ्ञाणं कुतो निच्चं भविस्सति।   
या खो भिक्खवे, इमेसं तिण्णं धम्मानं सङ्गति सन्निपातो समवायो अयं वुच्चति  
भिक्खवे मनोसम्फस्सो मनोसम्फस्सोपि अनिच्चो विपरिणामी अञ्ञथाभावी,   
    
योपि हेतु योपि पच्चयो मनोसम्फस्सस्स उप्पादाय, सोपि हेतु सोपि पच्चयो अनिच्चो  
विपरिणामी अञ्ञथाभावी, अनिच्चं खो पन भिक्खवे पच्चयं पटिच्च उप्पन्नो  
मनोसम्फस्सो कुतो निच्चो भविस्सति। फुट्ठो भिक्खवे वेदेति, फुट्ठो सञ्जानाति,  
फुट्ठो चेतेति, इत्थेतेपि धम्मा वला चेव व्यया च अनिच्चा विपरिणामिनो अञ्ञथाभाविनो।  
एवं खो भिक्खवे द्वयं पटिच्च विञ्ञाणं सम्भोतीति।   
छन्नवग्गो नवमो  
तत्रुद्दानं:  
पलोक सुञ्ञा सङ्खित्तं-१ छन्नो पुण्णो च बाहियो  
एजेन च दुवे वुत्ता - द्वयेहि अपरे दुवेति।   
१। पलोकसुञ्ञो सङ्खित्तो - सीमु।   
    
[ब्ज्त् पगे १५२] [\x १५२।]       
    
१०। छलवग्गो  
१। १०। १  
छफस्सायतनसुत्तं  
    
९४। [प्त्स् पगे ०७०] [\क़् ७०।] छयिमे-१ भिक्खवे फस्सायतना अदन्ता अगुत्ता अरक्खिता  
असंवुता दुक्खाधिवाहा होन्ति। कतमे छ?  
    
चक्खुं भिक्खवे फस्सायतनं अदन्तं अगुत्तं अरक्खितं असंवुतं दुक्खाधिवाहं  
होति। सोतं भिक्खवे फस्सायतनं अदन्तं अगुत्तं अरक्खितं असंवुतं  
दुक्खाधिवाहं होति। घानं भिक्खवे फस्सायतनं अदन्तं अरक्खितं असंवुतं  
दुक्खाधिवाहं होति। जिव्हा भिक्खवे फस्सायतनं अदन्तं अगुत्तं अरक्खितं  
असंवुतं दुक्खाधिवाहं होति। कायो भिक्खवे फस्सायतनं अदन्तं अगुत्तं  
अरक्खितं असंवुतं दुक्खाधिवाहं होति। मनो भिक्खवे फस्सायतनं अदन्तं  
अगुत्तं अरक्खितं असंवुतं दुक्खाधिवाहं होति। इमे खो भिक्खवे छ फस्सायतना  
अदन्ता अगुत्ता अरक्खिता असंवुता दुक्खाधिवाहा होन्ति।   
    
छयिमे भिक्खवे फस्सायतना सुदन्ता सुगुत्ता सुरक्खिता सुसंवुता सुखाधिवाहा  
होन्ति। कतमे छ?  
    
चक्खुं भिक्खवे फस्सायतनं सुदन्तं सुगुत्तं सुरक्खितं सुसंवुतं  
सुखाधिवाहं होति। सोतं भिक्खवे फस्सायतनं सुदन्तं सुगुत्तं सुरक्खितं  
सुसंवुतं सुखाधिवाहं होति। घानं भिक्खवे फस्सायतनं सुदन्तं सुरक्खितं  
सुसंवुतं सुखाधिवाहं होति। जिव्हा भिक्खवे फस्सायतनं सुदन्तं सुगुत्तं  
सुरक्खितं सुसंवुतं सुखाधिवाहं होति। कायो भिक्खवे फस्सायतनं सुदन्तं  
सुगुत्तं सुरक्खितं सुसंवुतं सुखाधिवाहं होति। मनो भिक्खवे फस्सायतनं  
सुदन्तं सुगुत्तं सुरक्खितं सुसंवुतं सुखाधिवाहं होति। इमे खो भिक्खवे छ  
फस्सायतना सुदन्ता सुगुत्ता सुरक्खिता सुसंवुता सुखाधिवाहा होन्तीति।   
    
इदमोच भगवा: इदं वत्वा सुगतो अथापरं एतदवोच सत्था:  
    
१। छ इमे - सीमु।   
    
[ब्ज्त् पगे १५४] [\x १५४।]       
    
छऌएव फस्सायतनानि भिक्खवो  
असंवुतो यत्थ दुक्खं निगच्छति,   
तेसञ्च ये संवरणं अवेदिसुं  
सद्धादुतिया विहरन्तानवस्सुता।   
    
दिस्वान रूपानि मनोरमानि  
अथोपि दिस्वा अमनोरमानि  
मनोरमे रागपथं विनोदये  
न चप्पियं-१ मेति मनं पदोसये  
    
सद्दञ्च सुतवा दुभयं पियाप्पियं  
पियम्पि सद्दे न समुच्छितो सिया  
अथोप्पिये-२ दोसगतं विनोदये  
न चप्पियं मेति मनं पदोसये  
    
गन्धञ्च घात्वा सुरभिं मनोरमं  
अथोपि घात्वा असुचिं अकन्तियं  
अकन्तियस्मिं पटिघं विनोदये  
छन्दानुनीतो नच कन्तिये-३ सिया  
    
रसञ्च भोत्वा सादितञ्च सादुं-४   
अथोपि भोत्वान असादुमेकदा  
सादुं रसं नाज्झोसाय भुञ्जे  
विरोधमासादुसु नोपदंसये  
    
फस्सेन फुट्ठो न सुखेन मज्जे-५   
दुक्खेन फुट्ठोपि न सम्पवेधे  
फस्सद्वयं सुखदुक्खे-६ उपेक्खे-७   
अनानुरुद्धो अविरुद्धकेनचि  
    
पपञ्चसञ्ञा इतरीतरा नरा  
पपञ्चयन्ता उपयन्ति सञ्ञिनो  
मनोमयं गेहसितञ्च सब्बं  
पनुज्ज नेक्खम्मसितं इरीयति  
    
एवं मनो छस्सु यदा सुभावितो  
फुट्ठस्स चित्तं न विकम्पते क्वचि  
ते रागदोसे-८ अभिभुय्य भिक्खवो  
भवाथ-९ जातिमरणस्स पारगाति।   
    
-------------------------  
१। न चाप्पियं - स्या, मछसं  
२। अथपपियं - सी २।   
३। कनतियो - सीमु।   
४। परितञ्च सादु - स्या: सादितञ्चसादुं - सी २। असादितञ्चसादुं - मछसं,  
सादीतञ्चसादुञ्च सीमु।   
५। मज्झे - स्या, सी२।   
६। सुखदुक्खं - स्या।   
७। उपेक्खो - सीमु।   
८। रागदोसं - सीमु।   
९। भवत्थ - मछसं।   
[ब्ज्त् पगे १५६] [\x १५६।]       
    
१। १०। २  
मालुङ्क्यपुत्तसुत्तं  
    
९५। [प्त्स् पगे ०७२] [\क़् ७२।] अथ खो आयस्मा मालुङ्क्यपुत्तो-१ येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो आयस्मा मालुङ्क्यपुत्तो भगवन्तं एतदवोच: साधु मे भन्ते, भगवा  
सङ्खित्तेन धम्मं देसेतु यमहं भगवतो धम्मं सुत्वा एको वूपकट्ठो  
अप्पमत्तो आतापी पहितत्तो विहरेय्यन्ति।   
    
एत्थदानि मालुङ्क्यपुत्त किं दहरे भिक्खू वक्खाम, यत्र हि नाम त्वं भिक्खु जिण्णो  
वुद्धो महल्लको अद्धगतो वयोअनुप्पत्तो सङ्खित्तेन ओवादं याचसीति। किञ्चापहं  
भन्ते जिण्णो वुद्धो महल्लको अद्धगतो वयोअनुप्पत्तो, देसेतु मे भन्ते भगवा  
सङ्खित्तेन धम्मं, देसेतु मे सुगतो सङ्खित्तेन धम्मं, अप्पेवनामाहं भगवतो  
भासितस्स अत्थं आजानेय्यं, अप्पेवनामाहं भगवतो भासितस्स दायादो अस्सन्ति।   
    
तं किम्मञ्ञसि मालुङ्क्यपुत्त ये ते चक्खुविञ्ञेय्या रूपा अदिट्ठा अदिट्ठपुब्बा, न च  
पस्ससि, न च ते होति। पस्सेय्यन्ति, अत्थि ते तत्थ छन्दो वा रागो वा पेमं वाति। नो हेतं  
भन्ते।   
    
ये ते सोतविञ्ञेय्या सद्दा अस्सुता अस्सुतपुब्बा, न च सुणासि, न च ते होति सुणेय्यन्ती, अत्थि  
ते तत्थ छन्दो वा रागो वा पेमं वाति। नो हेतं भन्ते।   
ये ते घानविञ्ञेय्या गन्धा अघायिता अघायितपुब्बा, न च सायसि, न च ते होति  
घायेय्यन्ति, अत्थि ते तत्थ छन्दो वा रागो वा पेमं वाति। नो हेतं भन्ते।   
    
ये ते जिव्हाविञ्ञेय्या रसा असायिता असायितपुब्बा, न च सायसि, न च ते होति घायेय्यन्ति, अत्थि  
ते तत्थ छन्दो वा रागो वा पेमं वाति। नो हेतं भन्ते।   
    
१। मालुक्क्य - मछसं, स्या।   
    
[ब्ज्त् पगे १५८] [\x १५८।]       
    
ये ते कायविञ्ञेय्या फोट्ठब्बा असम्फुट्ठा असम्फुट्ठपुब्बा, न च फुससि, न च ते  
होति फुसेय्यन्ति, अत्थि ते तत्थ छन्दो वा रागो वा पेमं वाति। नो हेतं भन्ते।   
[प्त्स् पगे ०७३] [\क़् ७३।] ये ते मनोविञ्ञेय्या धम्मा अविञ्ञाता अविञ्ञातपुब्बा, न च  
विजानासि, न च ते होति विजानेय्यन्ति, अत्थि ते तत्थ छन्दो वा रागो वा पेमं वाति। नो हेतं  
भन्ते।   
    
एत्थ च ते मालुङ्क्यपुत्त दिट्ठसुतमुतविञ्ञातब्बेसु धम्मेसु दिट्ठे दिट्ठमत्तं  
भविस्सति, सुते सुतमत्तं भविस्सति, मुते मुतमत्तं भविस्सति, विञ्ञाते विञ्ञातमत्तं  
भविस्सति। यतो खो ते मालुङ्क्यपुत्त दिट्ठसुतमुतविञ्ञातब्बेसु धम्मेसु दिट्ठे  
दिट्ठमत्तं भविस्सति, सुते सुतमत्तं भविस्सति, मुते मुतमत्तं भविस्सति, विञ्ञाते  
विञ्ञातमत्तं भविस्सति। ततो त्वं मालुङ्क्यपुत्त न तेन, यतो त्वं मालुङ्कपुत्त न तेन,  
ततो त्वं मालुङ्क्यपुत्त न तत्थ, यतो त्वं मालुङ्क्यपुत्त न तत्थ, ततो त्वं  
मालुङक्यपुत्त नेविध न हुरं न उभयमन्तरेन एसेवन्तो दुक्खस्साति।   
    
इमस्स ख्वाहं भन्ते भगवता सङ्खित्तेन भासितस्स एवं वित्थारेन-१ अत्थं आजानामि।   
    
रूपं दिस्वा सति मुट्ठा पियनिमित्तं-२ मनसि करोतो  
सारत्तचित्तो वेदेति तञ्च अज्झेसाय-३ तिट्ठति।   
तस्स वड्ढन्ति वेदना अनेका रूपसम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं-४ वुच्चति।   
    
सद्दं सुत्वा सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झोसाय तिट्ठति  
तस्स वड्ढन्ति वेदना अनेका सद्दसम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
[प्त्स् पगे ०७४] [\क़् ७४।] गन्धं घात्वा सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झेसाय तिट्ठति।   
तस्स वड्ढन्ति वेदना अनेका गन्धसम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
१। भासितस्स वित्वारेन - मछसं। , स्या, सीमु। २। पियनिमित्तं - सीमु। सी २  
३। अज्झोस - मछसं, अजेझसा- स्या। ४। निब्बान - मछसं। स्या।   
    
[ब्ज्त् पगे १६०] [\x १६०।]       
    
रसं भोत्वा सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झोसाय तिट्ठति  
तस्स वड्ढन्ति वेदना अनेका रससम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
फस्सं-१ फुस्स सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झोसाय तिट्ठति  
तस्स वड्ढन्ति वेदना अनेका सद्दसम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
धम्मं ञत्वा सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झेसाय तिट्ठति।   
तस्स वड्ढन्ति वेदना अनेका धम्मसम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
न सो रज्जति रूपेसु रूपं दिस्वा पतिस्सतो-२   
विरत्तचित्तो वेदेति तञ्च नाज्झोसाय तिट्ठति  
यथास्स पस्सतो रूपं सेवतो चापि वेदनं  
खीयति नोपचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
न सो रज्जति सद्देसु सद्दं सुत्वा पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स सुणतो सद्दं सेवतोचापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
[प्त्स् पगे ०७५] [\क़् ७५।] न सो रज्जति गन्धेसु गन्धं घात्वा पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स घायतो गन्धं सेवतोचापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
न सो रज्जति रसेसु रसं भोत्वा पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स सायतो रसं सेवतो चापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
१। फोट्ठब्बा - स्या  
२। पटिस्सतो- मछसं  
    
[ब्ज्त् पगे १६२] [\x १६२।]       
    
न सो रज्जति फस्सेसु फस्सं फुस्स पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स फुसतो फस्सं सेवतो चापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
[प्त्स् पगे ०७६] [\क़् ७६।] न सो रज्जति धम्मेसु धम्मं ञत्वा पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स विजानतो-१ धम्मं सेवतोचापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चती ति।   
    
इमस्स खोऽहं भन्ते भगवता सङ्खित्तेन भासितस्स एवं वित्थारेन अत्थं आजानामीति।  
साधु साधु मालुङ्क्यपुत्त, साधु खो त्वं मालुङ्क्यपुत्त मया सङ्खित्तेन भासितस्स  
वित्थारेन अत्थं आजानासि।   
    
रूपं दिस्वा सति मुट्ठा पियनिमित्तं मनसि करोतो  
सारत्तचित्तो वेदेति तञ्च अज्झेसाय तिट्ठति।   
तस्स वड्ढन्ति वेदना अनेका रूपसम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
सद्दं सुत्वा सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झोसाय तिट्ठति  
तस्स वड्ढन्ति वेदना अनेका सद्दसम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
गन्धं घात्वा सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झेसाय तिट्ठति।   
तस्स वड्ढन्ति वेदना अनेका गन्धसम्भवा  
अभिज्झा च विभेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
रसं भोत्वा सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झोसाय तिट्ठति  
तस्स वड्ढन्ति वेदना अनेका रससम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
फस्सं फुस्स सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झोसाय तिट्ठति  
तस्स वड्ढन्ति वेदना अनेका सद्दसम्भवा  
अभिज्झा च विहेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
धम्मं ञत्वा सति मुट्ठा पियं निमित्तं मनसि करोतो  
सारत्तचित्तो वेदेति तञ्च अज्झेसाय तिट्ठति।   
तस्स वड्ढन्ति वेदना अनेका धम्मसम्भवा  
अभिज्झा च विभेसा च चित्तमस्सूपहञ्ञति  
एवं आचिनतो दुक्खं आरा निब्बाणं वुच्चति।   
    
न सो रज्जति रूपेसु रूपं दिस्वा पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स पस्सतो रूपं सेवतो चापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
न सो रज्जति सद्देसु सद्दं सुत्वा पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स सुनतो सद्दं सेवतोचापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
न सो रज्जति गन्धेसु गन्धं घात्वा पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स घायतो गन्धं सेवतोचापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
न सो रज्जति रसेसु रसं भोत्वा पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स सायतो रसं सेवतो चापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
न सो रज्जति फस्सेसु फस्सं फुस्स पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स फुसतो फस्सं सेवतो चापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चति।   
    
[प्त्स् पगे ०७६] [\क़् ७६।] न सो रज्जति धम्मेसु धम्मं ञत्वा पतिस्सतो  
विरत्तचित्तो वेदेति तञ्च नाज्झोसाय तिट्ठति  
यथास्स विजानतो धम्मं सेवतोचापि वेदनं  
खीयति नो पचीयति एवं सो चरती सतो  
एवं अपचिनतो दुक्खं सन्तिके निब्बानं वुच्चती ति।   
    
इमस्स खो मालुङ्क्यपुत्त मया सङ्खित्तेन भासितस्स एवं वित्थारेन अत्थो दट्ठब्बोति।  
अथ खो आयस्मा मालुङ्क्यपुत्तो भगवतो भासितं अभिनन्दित्वा अनुमोदित्वा उट्ठायासना  
भगवन्तं अभिवादेत्वा पदक्खिणं कत्वा पक्कामि।   
    
अथ खो आयस्मा मालुङ्क्यपुत्तो एको वूपकट्ठो अप्पमत्तो आतापी पहितत्तो विहरन्तो न  
चिरस्सेव यस्सत्थाय कुलपुत्ता सम्मदेव आगारस्मा अनगारियं पब्बजन्ति, तदनुत्तरं  
ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा उपसम्पज्ज विहासि।  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति अब्भञ्ञासि।  
अञ्ञतरो च पनायस्मा मालुङ्क्यपुत्तो अरहतं अहोसीति।   
    
१। जानतो - मछसं, स्या।   
    
[ब्ज्त् पगे १६४] [\x १६४।]       
१। १०। ३  
परिहानधम्मसुत्तं  
    
९६। परिहानधम्मञ्च वो भिक्खवे, देसिस्सामि अपरिहान धम्मञ्च छ च  
अभिभायतनानि। तं सुणाथ। कथञ्च भिक्खवे परिहानधम्मो होति। इध भिक्खवे  
भिक्खुनो चक्खुना रूपं दिस्वा उप्पज्जन्ति पापका अकुसला सरसङ्कप्पा-१ संयोजनीया  
तञ्चे-२ भिक्खु अधिवासेति नप्पजहति न विनोदेति न व्यन्ती करोति न अनभावं गमेति।  
वेदितब्बमेतं भिक्खवे भिक्खुना, परिहायामि कुसलेहि धम्मेहि परिहानं हेतं  
वुत्तं भगवताति।   
    
पुनचपरं भिक्खवे, भिक्खुनो सोतेन सद्दं सुत्वा उप्पज्जन्ति पापका अकुसला  
सरसङ्कप्पा संयोजनीया, तञ्चे भिक्खू अधिवासेति नप्पजहति न विनोदेति न व्यन्तीकरोति  
न अनभावं गमेति। वेदितब्बमेतं भिक्खवे भिक्खुना, परिहायामि कुसलेहि  
धम्मेहि, परिहानं हेतं वुत्तं भगवताति। एवं खो भिक्खवे परिहान धम्मो  
होति।   
पुनचपरं भिक्खवे, भिक्खुनो घानेन गन्धं घायित्वा उप्पज्जन्ति पापका अकुसला  
सरसङ्कप्पा संयोजनीया, तञ्चे भिक्खू अधिवासेति न प्पजहति न विनोदेति न  
व्यन्तीकरोति न अनभावं गमेति। वेदितब्बमेतं भिक्खवे भिक्खुना, परिहायामि  
कुसलेहि धम्मेहि, परिहानं हेतं वुत्तं भगवताति। एवं खो भिक्खवे परिहान  
धम्मो होति।   
पुनचपरं भिक्खवे, भिक्खुनो जिव्हाय रसं सायित्वा उप्पज्जन्ति पापका अकुसला  
सरसङ्कप्पा संयोजनीया, तञ्चे भिक्खू अधिवासेति न प्पजहति न विनोदेति न  
व्यन्तीकरोति न अनभावं गमेति। वेदितब्बमेतं भिक्खवे भिक्खुना, परिहायामि  
कुसलेहि धम्मेहि, परिहानं हेतं वुत्तं भगवताति। एवं खो भिक्खवे परिहान  
धम्मो होति।   
पुनचपरं भिक्खवे, भिक्खुनो कायेन फोट्ठब्बं सुत्वा उप्पज्जन्ति पापका अकुसला  
सरसङ्कप्पा संयोजनीया, तञ्चे भिक्खू अधिवासेति न प्पजहति न विनोदेति न  
व्यन्तीकरोति न अनभावं गमेति। वेदितब्बमेतं भिक्खवे भिक्खुना, परिहायामि  
कुसलेहि धम्मेहि, परिहानं हेतं वुत्तं भगवताति। एवं खो भिक्खवे परिहान  
धम्मो होति।   
पुनचपरं भिक्खवे, भिक्खुनो मनसा धम्मं [प्त्स् पगे ०७७] [\क़् ७७।] विञ्ञाय  
उप्पज्जन्ति पापका अकुसला सरसङ्कप्पा संयोजनीया, तञ्चे भिक्खू अधिवासेति न प्पजहति  
न विनोदेति न व्यन्तीकरोति न अनभावं गमेति। वेदितब्बमेतं भिक्खवे भिक्खुना,  
परिहायामि कुसलेहि धम्मेहि, परिहानं हेतं वुत्तं भगवताति। एवं खो भिक्खवे  
परिहान धम्मो होति।   
    
१। अकुसला धम्मा सरसङ्कप्पा - स्या, [प्त्स्]  
२। तञ्च - स्या।   
    
[ब्ज्त् पगे १६६] [\x १६६।]       
    
कतमानि च भिक्खवे छ अभिभायतनानि। इध भिक्खवे भिक्खुनो चक्खुना रूपं  
दिस्वा नूप्पज्जन्ति-१ पापका अकुसला सरसङ्कप्पा सञ्ञोजनीया। वेदितब्बमेतं भिक्खवे  
भिक्खुना अभिभूतमेतं आयतनं-२, अभिभायतनं हेतं वुत्तं भगवताति।   
पुनचपरं भिक्खवे भिक्खुनो सोतेन सद्दं सुत्वा नूपज्जन्ति पापका अकुसला  
सरसङ्कप्पा संयोजनीया। वेदितब्बमेतं भिक्खवे भिक्खुना अभिभूतमेतं आयतनं,  
अभिभायतनं हेतं वुत्तं भगवताति।   
पुनचपरं भिक्खवे भिक्खुनो घानेन गन्धं गायित्वा नूपज्जन्ति पापका अकुसला  
सरसङ्कप्पा संयोजनीया। वेदितब्बमेतं भिक्खवे भिक्खुना अभिभूतमेतं आयतनं,  
अभिभायतनं हेतं वुत्तं भगवताति।   
पुनचपरं भिक्खवे भिक्खुनो जिव्हाय रसं सायित्वा नूपज्जन्ति पापका अकुसला  
सरसङ्कप्पा संयोजनीया। वेदितब्बमेतं भिक्खवे भिक्खुना अभिभूतमेतं आयतनं,  
अभिभायतनं हेतं वुत्तं भगवताति।   
पुनचपरं भिक्खवे भिक्खुनो कायेन फोट्ठब्बं फुसित्वा नूपज्जन्ति पापका अकुसला  
सरसङ्कप्पा संयोजनीया। वेदितब्बमेतं भिक्खवे भिक्खुना अभिभूतमेतं आयतनं,  
अभिभायतनं हेतं वुत्तं भगवताति।   
पुनचपरं भिक्खवे भिक्खुनो मनसा धम्मं विञ्ञाय नूपज्जन्ति पापका अकुसला  
सरसङ्कप्पा संयोजनीया। वेदितब्बमेतं भिक्खवे भिक्खुना अभिभूतमेतं आयतनं,  
अभिभायतनं हेतं वुत्तं भगवताति।   
    
इमानि वुच्चन्ति भिक्खवे छ अभिभायतनानी ति।   
    
१। १०। ४  
पमादविहारिसुत्तं  
    
९७। [प्त्स् पगे ०७८] [\क़् ७८।] पमादविहारिञ्च वो भिक्खवे देसिस्सामि  
अप्पमादविहारिञ्च। तं सुणाथ। कथञ्च भिक्खवे पमादविहारी होति?  
    
चक्खुन्द्रिया संवुतस्स-३ भिक्खवे विहरतो चित्तं ख्यासिच्चति-४ चक्खुविञ्ञेय्येसु  
रूपेसु, तस्स व्यासित्तचित्तस्स पामुज्जं न होति, पामुज्जे असति पीति न होति, पीतिया असति  
पस्सद्धि न होति, पस्सद्धिया असति दुक्खं विहरति-५, दुक्खिनो चित्तं न समाधियति,  
असमाहिते चित्ते धम्मा न पातुभवन्ति, धम्मानं अपातुभावा पमादविहारीत्वेव  
सङ्खं गच्छति।   
सोतिन्द्रिया असंवुतस्स भिक्खवे विहरतो चित्तं ख्यासिच्चति सोतविञ्ञेय्येसु सद्देसु, तस्स  
व्यासित्तचित्तस्स पामुज्जं न होति, पामुज्जे असति पीति न होति, पीतिया असति पस्सद्धि न होति,  
पस्सद्धिया असति दुक्खं विहरति-५, दुक्खिनो चित्तं न समाधियति, असमाहिते चित्ते  
धम्मा न पातुभवन्ति, धम्मानं अपातुभावा पमादविहारीत्वेव सङ्खं गच्छति।   
घानिन्द्रिया संवुतस्स भिक्खवे विहरतो चित्तं ख्यासिच्चति घानविञ्ञेय्येसु गन्धेसु,  
तस्स व्यासित्तचित्तस्स पामुज्जं न होति, पामुज्जे असति पीति न होति, पीतिया असति पस्सद्धि न  
होति, पस्सद्धिया असति दुक्खं विहरति-५, दुक्खिनो चित्तं न समाधियति, असमाहिते चित्ते  
धम्मा न पातुभवन्ति, धम्मानं अपातुभावा पमादविहारीत्वेव सङ्खं गच्छति।   
जिव्हिन्द्रिया असंवुतस्स भिक्खवे विहरतो चित्तं ख्यासिच्चति जिव्हाविञ्ञेय्येसु रसेसु, तस्स  
व्यासित्तचित्तस्स पामुज्जं न होति, पामुज्जे असति पीति न होति, पीतिया असति पस्सद्धि न होति,  
पस्सद्धिया असति दुक्खं विहरति-५, दुक्खिनो चित्तं न समाधियति, असमाहिते चित्ते  
धम्मा न पातुभवन्ति, धम्मानं अपातुभावा पमादविहारीत्वेव सङ्खं गच्छति।   
कायिन्द्रिया संवुतस्स भिक्खवे विहरतो चित्तं ख्यासिच्चति कायविञ्ञेय्येसु फोट्ठब्बेसु,  
तस्स व्यासित्तचित्तस्स पामुज्जं न होति, पामुज्जे असति पीति न होति, पीतिया असति पस्सद्धि न  
होति, पस्सद्धिया असति दुक्खं विहरति-५, दुक्खिनो चित्तं न समाधियति, असमाहिते चित्ते  
धम्मा न पातुभवन्ति, धम्मानं अपातुभावा पमादविहारीत्वेव सङ्खं गच्छति।   
मनिन्द्रिया संवुतस्स भिक्खवे विहरतो चित्तं ख्यासिच्चति मनोविञ्ञेय्येसु धम्मेसु,  
तस्स व्यासित्तचित्तस्स पामुज्जं न होति, पामुज्जे असति पीति न होति, पीतिया असति पस्सद्धि न  
होति, पस्सद्धिया असति दुक्खं विहरति। दुक्खिनो चित्तं न समाधियति, असमाहिते चित्ते  
धम्मा न पातुभवन्ति, धम्मानं अपातुभावा पमादविहारीत्वेव सङ्खं गच्छति।   
    
एवं खो भिक्खवे पमादविहारी होति।   
१। अनुप्पज्जन्ति - सीमु।   
२। आयतनानं - सी२  
३। चक्खुन्द्रियं असंवुतस्स - मछसं, स्या  
४। व्यासिञ्चति - मछसं, सीमु।   
५। होति - मछसं।   
    
[ब्ज्त् पगे १६८] [\x १६८।]       
    
कथञ्च भिक्खवे अप्पमादविहारी होति? चक्खुन्द्रिय संवुतस्स भिक्खवे विहरतो  
चित्तं न व्यासिच्चति चक्खुविञ्ञेय्येसु रूपेसु, तस्स अब्यासित्तचित्तस्स पामुज्जं जायति।  
पमुदितस्स पीति जायति, पीतिमनस्स कायो पस्सम्भति, पस्सद्धकायो सुखं वेदियति,  
सुखिनो चित्तं समाधियति, समाहिते चित्ते धम्मा पातुभवन्ति, धम्मानं पातुभावा  
अप्पमादविहारित्वेव सङ्खं गच्छति।   
    
सोतिन्द्रिय संवुतस्स भिक्खवे विहरतो चित्तं न व्यासिच्चति सोतविञ्ञेय्येसु सद्देसु, तस्स  
अब्यासित्तचित्तस्स पामुज्जं जायति। पमुदितस्स पीति जायति, पीतिमनस्स कायो पस्सम्भति,  
पस्सद्धकायो सुखं वेदियति, सुखिनो चित्तं समाधियति, समाहिते चित्ते धम्मा  
पातुभवन्ति, धम्मानं पातुभावा अप्पमादविहारित्वेव सङ्खं गच्छति।   
घानीन्द्रिय संवुतस्स भिक्खवे विहरतो चित्तं न व्यासिच्चति घानविञ्ञेय्येसु गन्धेसु,  
तस्स अब्यासित्तचित्तस्स पामुज्जं जायति। पमुदितस्स पीति जायति, पीतिमनस्स कायो  
पस्सम्भति, पस्सद्धकायो सुखं वेदियति, सुखिनो चित्तं समाधियति, समाहिते चित्ते  
[प्त्स् पगे ०७९] [\क़् ७९।] धम्मा पातुभवन्ति, धम्मानं पातुभावा  
अप्पमादविहारित्वेव सङ्खं गच्छति।   
जिव्हिन्द्रिय संवुतस्स भिक्खवे विहरतो चित्तं न व्यासिच्चति जिव्हाविञ्ञेय्येसु रसेसु, तस्स  
अब्यासित्तचित्तस्स पामुज्जं जायति। पमुदितस्स पीति जायति, पीतिमनस्स कायो पस्सम्भति,  
पस्सद्धकायो सुखं वेदियति, सुखिनो चित्तं समाधियति, समाहिते चित्ते धम्मा  
पातुभवन्ति, धम्मानं पातुभावा अप्पमादविहारित्वेव सङ्खं गच्छति।   
कायिन्द्रिय संवुतस्स भिक्खवे विहरतो चित्तं न व्यासिच्चति कायविञ्ञेय्येसु  
फोट्ठब्बेसु, तस्स अब्यासित्तचित्तस्स पामुज्जं जायति। पमुदितस्स पीति जायति, पीतिमनस्स  
कायो पस्सम्भति, पस्सद्धकायो सुखं वेदियति, सुखिनो चित्तं समाधियति, समाहिते  
चित्ते धम्मा पातुभवन्ति, धम्मानं पातुभावा अप्पमादविहारित्वेव सङ्खं गच्छति।   
मनिन्द्रिय संवुतस्स भिक्खवे विहरतो चित्तं न व्यासिच्चति मनोविञ्ञेय्येसु धम्मेसु,  
तस्स अब्यासित्तचित्तस्स पामुज्जं जायति। पमुदितस्स पीति जायति, पीतिमनस्स कायो  
पस्सम्भति, पस्सद्धकायो सुखं वेदियति, सुखिनो चित्तं समाधियति, समाहिते चित्ते  
धम्मा पातुभवन्ति, धम्मानं पातुभावा अप्पमादविहारित्वेव सङ्खं गच्छति।   
    
एवं खो भिक्खवे अप्पमादविहारी होती ति। 

१। १[ओ। ५]  
संवरसुत्तं  
    
९८। संवरञ्च वो भिक्खवे देसिस्सामि असंवरञ्च तं सुणाथ। कथञ्च भिक्खवे  
असंवरो होति? सन्ति भिक्खवे चक्खुविञ्ञेय्या रूपा इट्ठा कन्ता मनापा पियरूपा  
कामुपसंहिता रजनीया। तञ्चे भिक्खु अभिनन्दति अभिवदति अज्झोसाय तिट्ठति।  
वेदितब्बमेतं भिक्खवे भिक्खुना परिहायामि कुसलेहि धम्मेहि, परिहानं हेतं  
वुत्तं भगवताति।   
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामुपसंहिता रजनीया।  
तञ्चे भिक्खु अभिनन्दति अभिवदति अज्झोसाय तिट्ठति। वेदितब्बमेतं भिक्खवे  
भिक्खुना, परिहायामि कुसलेहि धम्मेहि, परिहानं हेतं वुत्तं भगवताति।   
    
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामुपसंहिता  
रजनीया। तञ्चे भिक्खु अभिनन्दति अभिवदति अज्झोसाय तिट्ठति। वेदितब्बमेतं  
भिक्खवे भिक्खुना, परिहायामि कुसलेहि धम्मेहि, परिहानं हेतं वुत्तं भगवताति।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामुपसंहिता रजनीया।  
तञ्चे भिक्खु अभिनन्दति अभिवदति अज्झोसाय तिट्ठति। वेदितब्बमेतं भिक्खवे  
भिक्खुना, परिहायामि कुसलेहि धम्मेहि, परिहानं हेतं वुत्तं भगवताति।   
    
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामुपसंहिता  
रजनीया। तञ्चे भिक्खु अभिनन्दति अभिवदति अज्झोसाय तिट्ठति। वेदितब्बमेतं  
भिक्खवे भिक्खुना, परिहायामि कुसलेहि धम्मेहि, परिहानं हेतं वुत्तं भगवताति।   
    
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामुपसंहिता  
रजनीया। तञ्चे भिक्खु अभिनन्दति अभिवदति अज्झोसाय तिट्ठति। वेदितब्बमेतं  
भिक्खवे भिक्खुना, परिहायामि कुसलेहि धम्मेहि, परिहानं हेतं वुत्तं भगवताति।   
    
एवं खो भिक्खवे असंवरो होति।   
    
[ब्ज्त् पगे १७०] [\x १७०।]       
    
कथञ्च भिक्खवे संवरो होति? सन्ति भिक्खवे चक्खुविञ्ञेय्या रूपा इट्ठा कन्ता  
मनापा पियरूपा कामूपसंहिता रजनीया। तञ्चे भिक्खु नाभिनन्दति नाभिवदति  
नाजेझाजसाय तिट्ठति। वेदितब्बमेतं भिक्खवे भिक्खुना, न परिहायामि कुसलेहि  
धम्मेहि, अपरिहानं हेतं वुत्तं भगवताति।   
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया।  
तञ्चे भिक्खु नाभिनन्दति नाभिवदति नाज्झोसाय तिट्ठति। वेदितब्बमेतं भिक्खवे  
भिक्खुना, न परिहायामि कुसलेहि धम्मेहि, अपरिहानं हेतं वुत्तं भगवताति।   
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया। तञ्चे भिक्खु नाभिनन्दति नाभिवदति नाज्झोसाय तिट्ठति। वेदितब्बमेतं  
भिक्खवे भिक्खुना, न परिहायामि कुसलेहि धम्मेहि, अपरिहानं हेतं वुत्तं  
भगवताति।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया।  
तञ्चे भिक्खु नाभिनन्दति नाभिवदति नाज्झोसाय तिट्ठति। वेदितब्बमेतं भिक्खवे  
भिक्खुना, न परिहायामि कुसलेहि धम्मेहि, अपरिहानं हेतं वुत्तं भगवताति।   
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया। तञ्चे भिक्खु नाभिनन्दति नाभिवदति नाज्झोसाय तिट्ठति। वेदितब्बमेतं  
भिक्खवे भिक्खुना, न परिहायामि [प्त्स् पगे ०८०] [\क़् ८०।] कुसलेहि धम्मेहि,  
अपरिहानं हेतं वुत्तं भगवताति।   
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया। तञ्चे भिक्खु नाभिनन्दति नाभिवदति नाज्झोसाय तिट्ठति। वेदितब्बमेतं  
भिक्खवे भिक्खुना, न परिहायामि कुसलेहि धम्मेहि, अपरिहानं हेतं वुत्तं  
भगवताति।   
    
एवं खो भिक्खवे संवरो होती ति।   
    
१। १०। ६  
समाधिसुत्तं  
    
९९। समाधिं भिक्खवे भावेथ, समाहितो भिक्खवे भिक्खु यथाभूतं पजानाति। किञ्च  
यथाभूतं पजानाति?  
    
चक्खुं अनिच्चन्ति यथाभूतं पजानाति, रूपा अनिच्चाति यथाभूतं पजानाति,  
चक्खुविञ्ञाणं अनिच्चन्ति यथाभूतं पजानाति, चक्खुसम्फस्सो अनिच्चोति यथाभूतं  
पजानाति, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं पजानाति।   
सोतं अनिच्चन्ति यथाभूतं पजानाति, सद्दा अनिच्चाति यथाभूतं पजानाति, सोतविञ्ञाणं  
अनिच्चन्ति यथाभूतं पजानाति, सोतसम्फस्सो अनिच्चोति यथाभूतं पजानाति, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं पजानाति।   
घानं अनिच्चन्ति यथाभूतं पजानाति, गन्धा अनिच्चाति यथाभूतं पजानाति,  
घानविञ्ञाणं अनिच्चन्ति यथाभूतं पजानाति, घानसम्फस्सो अनिच्चोति यथाभूतं  
पजानाति, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं पजानाति।   
जिव्हा अनिच्चाति यथाभूतं पजानाति, रसा अनिच्चाति यथाभूतं पजानाति, जिव्हाविञ्ञाणं  
अनिच्चन्ति यथाभूतं पजानाति, जिव्हासम्फस्सो अनिच्चोति यथाभूतं पजानाति, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं पजानाति।   
कायो अनिच्चोति यथाभूतं पजानाति, फोट्ठब्बा अनिच्चाति यथाभूतं पजानाति, कायविञ्ञाणं  
अनिच्चन्ति यथाभूतं पजानाति, कायसम्फस्सो अनिच्चोति यथाभूतं पजानाति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं पजानाति।   
मनो अनिच्चो यथाभूतं पजानाति, धम्मा अनिच्चाति यथाभूतं पजानाति, मनोविञ्ञाणं  
अनिच्चन्ति यथाभूतं पजानाति, मनोसम्फस्सो अनिच्चोति यथाभूतं पजानाति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं पजानाती ति।समाधिं भिक्खवे भावेथ,समाहितो भिक्खवे  
भिक्खु यथाभुतं पजानाती ति।   
    
१। अनिच्चन्ति - मछसं।   
    
[ब्ज्त् पगे १७२] [\x १७२।]       
    
१। १०। ७  
    
पटिसल्लानसुत्तं  
    
चक्खुं अनिच्चन्ति यथाभूतं पजानाति, [प्त्स् पगे ०८१] [\क़् ८१।] रूपा अनिच्चाति  
यथाभूतं पजानाति, चक्खुविञ्ञाणं अनिच्चन्ति यथाभूतं पजानाति, चक्खुसम्फस्सो  
अनिच्चोति यथाभूतं पजानाति, यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि अनिच्चन्ति यथाभूतं पजानाति।  
पटिसल्लानं भिक्खवे योगमापज्जथ। पतिसल्लीनो भिक्खवे भिक्खु यथाभूतं  
पजानातीति।   
सोतं अनिच्चन्ति यथाभूतं पजानाति, सद्दा अनिच्चाति यथाभूतं पजानाति, सोतविञ्ञाणं  
अनिच्चन्ति यथाभूतं पजानाति, सोतसम्फस्सो अनिच्चोति यथाभूतं पजानाति, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं पजानाति। पटिसल्लानं भिक्खवे योगमापज्जथ। पतिसल्लीनो  
भिक्खवे भिक्खु यथाभूतं पजानातीति।   
घानं अनिच्चन्ति यथाभूतं पजानाति, गन्धा अनिच्चाति यथाभूतं पजानाति,  
घानविञ्ञाणं अनिच्चन्ति यथाभूतं पजानाति, घानसम्फस्सो अनिच्चोति यथाभूतं  
पजानाति, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं पजानाति। पटिसल्लानं भिक्खवे  
योगमापज्जथ। पतिसल्लीनो भिक्खवे भिक्खु यथाभूतं पजानाति।   
जिव्हा अनिच्चाति यथाभूतं पजानाति, रसा अनिच्चाति यथाभूतं पजानाति, जिव्हाविञ्ञाणं  
अनिच्चन्ति यथाभूतं पजानाति, जिव्हासम्फस्सो अनिच्चोति यथाभूतं पजानाति, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं पजानाति। पटिसाल्लानं भिक्खवे योगमापज्ज। पतिसल्लीनो  
भिक्खवे भिक्खु यथाभूतं पजानाति।   
कायो अनिच्चोति यथाभूतं पजानाति, फोट्ठब्बा अनिच्चाति यथाभूतं पजानाति, कायविञ्ञाणं  
अनिच्चन्ति यथाभूतं पजानाति, कायसम्फस्सो अनिच्चोति यथाभूतं पजानाति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं पजानाति। पटिसल्लानं भिक्खवे योगमापज्ज। पतिसल्लीनो  
भिक्खवे भिक्खु यथाभूतं पजानाति।   
मनो अनिच्चो यथाभूतं पजानाति, धम्मा अनिच्चाति यथाभूतं पजानाति, मनोविञ्ञाणं  
अनिच्चन्ति यथाभूतं पजानाति, मनोसम्फस्सो अनिच्चोति यथाभूतं पजानाति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं पजानाती ति। पटिसल्लानं भिक्खवे योगमापज्ज। पतिसल्लीनो  
भिक्खवे भिक्खु यथाभूतं पजानातीति।   
    
१। १०। ८  
नतुम्हाकसुत्तं  
    
१०१। यं-२ भिक्खवे न तुम्हाकं तं पजहथ, तं वो पहीनं हिताय सुखाय  
भविस्सति। किञ्च भिक्खवे न तुम्हाकं? चक्खुं भिक्खवे न तुम्हाकं। तं  
पजहथ। तं वो पहीनं हिताय सुखाय भविस्सति। रूपा न तुम्हाकं, ते पजहथ, ते  
वो पहीना हिताय सुखाय भविस्सन्ति।   
    
चक्खुविञ्ञाणं न तुम्हाकं, तं पजहथ। तं वो पहीनं हिताय सुखाय भविस्सति।  
चक्खुसम्फस्सो न तुम्हाकं, तं पजहथ। सो वो पहीनो हिताय सुखाय भविस्सति।  
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि न तुम्हाकं, तं पजहथ। तं वो पहीनं हिताय सुखाय  
भविस्सति।   
    
सोतं न तुम्हाकं, तं पजहथ। सा वो पहीना हिताय सुखाय भविस्सति। सद्दा न  
तुम्हाकं, ते पजहथ, ते वो पहीना हिताय सुखाय भविस्सन्ति। सोतविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। सोतसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
    
१। पटिस्सल्लाने - मछसं - पटिसल्लानो - सी २।   
पटिसल्लिना - स्या।   
२। यम्पि [प्त्स्।]   
    
घानं न तुम्हाकं, तं पजहथ। सा वो पहीना हिताय सुखाय भविस्सति। गन्धा न  
तुम्हाकं, ते पजहथ, ते वो पहीना हिताय सुखाय भविस्सन्ति। घानविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। घानसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
    
[ब्ज्त् पगे १७४] [\x १७४।]       
    
जिव्हा न तुम्हाकं, तं पजहथ। सा वो पहीना हिताय सुखाय भविस्सति। रसा न  
तुम्हाकं, ते पजहथ, ते वो पहीना हिताय सुखाय भविस्सन्ति। जिव्हाविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। जिव्हासम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
जिव्हासम्फस्सपच्चया उप्पज्जति वेदयितं [प्त्स् पगे ०८२] [\क़् ८२।] सुखं वा दुक्खं  
वा अदुक्खमसुखं वा तम्पि न तुम्हाकं, तं पजहथ। तं वो पहीनं हिताय  
सुखाय भविस्सति।   
    
कायो न तुम्हाकं, तं पजहथ। सा वो पहीना हिताय सुखाय भविस्सति। फोट्ठब्बा न  
तुम्हाकं, ते पजहथ, ते वो पहीना हिताय सुखाय भविस्सति। कायविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। सोतसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
    
मनो न तुम्हाकं, तं पजहथ। तं वो पहीनं हिताय सुखाय भविस्सति। धम्मा न  
तुम्हाकं, ते पजहथ, ते वो पहीना हिताय सुखाय भविस्सन्ति। मनोविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। मनोसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
    
सेय्यथापि भिक्खवे यं इमस्मिं जेतवने तिणकट्ठसाखापलासं, तं जनो हरेय्य वा  
डहेय्य वा यथाप्पच्चयं वा करेय्य। अपिनुतुम्हाकं एवमस्स: अम्हे जनो हरति वा  
डहति वा यथाप्पच्चयं वा करोतीति? नोहेतं भन्ते। तं किस्स हेतु? न हि नो हेतं  
भन्ते अत्ता वा अत्तनियं वाति।   
    
एवमेव खो भिक्खवे चक्खुं-१ न तुम्हाकं तं पजहथ, तं वो पहीनं हिताय  
सुखाय भविस्सति। रूपा न तुम्हाकं तं पजहथ, तं वो पहीनं हिताय सुखाय  
भविस्सति। चक्खुविञ्ञाणं न तुम्हाकं, तं पजहथ। तं वो पहीनं हिताय सुखाय  
भविस्सति। चक्खुसम्फस्सो न तुम्हाकं, तं पजहथ। सो वो पहीनो हिताय सुखाय  
भविस्सति।   
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि न तुम्हाकं, तं पजहथ। तं वो पहीनं हिताय सुखाय  
भविस्सति।   
सोतं न तुम्हाकं, तं पजहथ। सा वो पहीनं हिताय सुखाय भविस्सति। सद्दा न  
तुम्हाकं, ते पजहथ, ते वो पहीना हिताय सुखाय भविस्सन्ति। सोतविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। सोतसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
घानं न तुम्हाकं, तं पजहथ। सा वो पहीनं हिताय सुखाय भविस्सति। गन्धा न  
तुम्हाकं, ते पजहथ, ते वो पहीना हिताय सुखाय भविस्सन्ति। घानविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। घानसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
जिव्हा न तुम्हाकं, तं पजहथ। सा वो पहीना हिताय सुखाय भविस्सति। रसा न  
तुम्हाकं, ते पजहथ, ते वो पहीना हिताय सुखाय भविस्सन्ति। जिव्हाविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। जिव्हासम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
कायो न तुम्हाकं, तं पजहथ। सा वो पहीनं हिताय सुखाय भविस्सति। फोट्ठब्बा न  
तुम्हाकं, ते पजहथ, ते वो पहीना हिताय सुखाय भविस्सति। कायविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। सोतसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
मनो न तुम्हाकं, तं पजहथ। तं वो पहीनं हिताय सुखाय भविस्सति। धम्मा न  
तुम्हाकं, ते पजहथ, ते वो पहीना हिताय सुखाय भविस्सन्ति। मनोविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। मनोसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
    
१। चक्खु - सीमु मछसं, सी २  
    
१। १०। ९  
दुतियनतुम्हाकसुत्तं  
    
१०२। यं भिक्खवे न तुम्हाकं तं पजहथ, तं वो पहीनं हिताय सुखाय भविस्सति।  
किञ्च भिक्खवे न तुम्हाकं?  
    
[ब्ज्त् पगे १७६] [\x १७६।]       
    
चक्खुं भिक्खवे न तुम्हाकं तं पजहथ, तं खो पहीनं हिताय सुखाय  
भविस्सति। रूपा न तुम्हाकं ते पजहथ। ते वो पहीना हिताय सुखाय भविस्सन्ति।  
चक्खुविञ्ञाणं न तुम्हाकं तं पजहथ। तं वो पहीनं हिताय सुखाय भविस्सति।  
चक्खुसम्फस्सो न तुम्हाकं तं पजहथ। सो वो पहीनो हिताय सुखाय भविस्सति।   
    
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि न तुम्हाकं, तं पजहथ। तं वो पहीनं हिताय सुखाय  
भविस्सति।   
सोतं न तुम्हाकं, तं पजहथ। सा वो पहीनं हिताय सुखाय भविस्सति। सद्दा न  
तुम्हाकं, ते पजहथ, ते वो पहीना हिताय सुखाय भविस्सन्ति। सोतविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। सोतसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
घानं न तुम्हाकं, तं पजहथ। सा वो पहीनं हिताय सुखाय भविस्सति। गन्धा न  
तुम्हाकं, ते पजहथ, ते वो पहीना हिताय सुखाय भविस्सन्ति। घानविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। घानसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
जिव्हा न तुम्हाकं, तं पजहथ। सा वो पहीना हिताय सुखाय भविस्सति। रसा न  
तुम्हाकं, ते पजहथ, ते वो पहीना हिताय सुखाय भविस्सन्ति। जिव्हाविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। जिव्हासम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
कायो न तुम्हाकं, तं पजहथ। सा वो पहीनं हिताय सुखाय भविस्सति। फोट्ठब्बा न  
तुम्हाकं, ते पजहथ, ते वो पहीना हिताय सुखाय भविस्सति। कायविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। सोतसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सति।   
मनो न तुम्हाकं, तं पजहथ। तं वो पहीनं हिताय सुखाय भविस्सति। धम्मा न  
तुम्हाकं, ते पजहथ, ते वो पहीना हिताय सुखाय भविस्सन्ति। मनोविञ्ञाणं न  
तुम्हाकं, तं पजहथ। तं वो पहीनं हिताय सुखाय भविस्सति। मनोसम्फस्सो न  
तुम्हाकं, तं पजहथ। सो वो पहीनो हिताय सुखाय भविस्सति। यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि न तुम्हाकं, तं पजहथ। तं वो पहीनं हिताय सुखाय भविस्सती ति।   
    
१। १०। १०  
उद्दकसुत्तं  
    
१०३। [प्त्स् पगे ०८३] [\क़् ८३।] उद्दको-१ सुदं भिक्खवे रामपुत्तो एवं वाचं भासति।   
"इदं जातु वेदगु इदं जातु सब्बजी-२   
इदं जातु अपलिखतं-३ गण्धमूलं पलिखणिन्ति। "  
तं खो पनेतं भिक्खवे उद्दको रामपुत्तो अवेदगूयेव समानो वेदगूऽस्मीति भासति,  
असब्बजीयेव समानो सब्बजीऽस्मीति भासति, अपलिखतं येव-४ गण्डमूलं पलिखतंयेव  
गण्डमूलन्ति भासति।   
    
इध खो तं भिक्खवे भिक्खु सम्मावदमानो वदेय्य।   
    
"इदं जाति वेदगु इदं जातु सब्बजी  
इदं जातु अपलिखतं गण्डमूलं पलिखणिन्ति। "  
    
कथञ्च भिक्खवे भिक्खु वेदगु होति? यतो खो भिक्खवे भिक्खु छन्नं  
फस्सायतनानं समुदयञ्च अत्थगमञ्च अस्सादञ्च आदीनवञ्च निस्सरणञ्च  
यथाभूतं पजानाति, एवं खो भिक्खवे भिक्खु वेदगु होति।   
    
१। उदको - मछसं, स्या  
२। पब्बजि - स्या,   
३। अपलिखातं - सी २।   
४। अथ - स्या।   
    
[ब्ज्त् पगे १७८] [\x १७८।]       
    
कथञ्च भिक्खवे भिक्खु सब्बजी होति? यतो खो भिक्खवे भिक्खु छन्नं  
फस्सायतनानं समुदयञ्च अत्थगमञ्च अस्सादञ्च आदीनवञ्च निस्सरणञ्च  
यथाभूतं विदित्वा अनुपादाय विमुत्तो होति। एवं खो भिक्खवे भिक्खु सब्बजी होति।   
    
कथञ्च भिक्खवे भिक्खु नो अपलिखतं गण्डमूलं पलिखतं होति? गण्डोति खो  
भिक्खवे इमस्सेतं चातुम्महाभुतिकस्स कायस्स अधिवचनं मातापेत्तिकसम्भवस्स  
ओदनकुम्मासूपचयस्स अनिच्चुच्छादन परिमद्दन भेदन विद्धंसनधम्मस्स।  
गण्डमूलन्ति खो भिक्खवे तण्हायेतं अधिवचनं। यतो खो भिक्खवे, भिक्खुनो  
तण्हा पहीना होति-१ उच्छिन्नमूला [प्त्स् पगे ०८४] [\क़् ८४।] तालावत्थुकता  
अनभावकता-२ आयतिं अनुप्पादधम्मा। एवं खो भिक्खवे भिक्खुनो अपलिखतं  
गण्डमूलं पलिखतं होति।   
    
उद्दको सुदं भिक्खवे, रामपुत्तो एवं वाचं भासति;  
इदं जातु वेदगु इदं जातु सब्बजी  
इदं जातु अपलिखतं गण्डमूलं पलिखणिन्ति।   
    
तं खो पनेतं भिक्खवे, उद्दको रामपुत्तो अवेदगूयेव समानो वेदगूऽस्मीति भासति।  
असब्बजियेव समानो सब्बजीस्मीति भासति। अपलिखतंयेव गण्डमूलं पलिखतंयेव  
गण्डमूलन्ति भासति।   
    
इध खो तं भिक्खवे, भिक्खु सम्मावदमानो वदेय्य:  
इदं जातु वेदगु इदं जातु सब्बजी  
इदं जातु अपलिखतं गण्डमूलं पलिखणिन्ति।   
    
छऌअवग्गो दसमो।   
    
तस्सुद्दानं:  
द्वे सङ्गय्हा परिहानं पमादविहारी च संवरो  
समाधि पटिसल्लानं-४ द्वे नतुम्हाकेन उद्दको ति।   
    
दुतियो पण्णासको।   
तस्स वग्गुद्दानं:  
अविज्जा मिगजालञ्च गिलानं छन्नं चतुत्थकं  
छऌअवग्गेन पञ्ञासं दुतियो पञ्ञासको अयं  
१। होन्ति - म  
२। अनभावङ्कता - मछसं, स्या।   
३। सऌअ - मछसं।   
४। पटिसल्लीनं - स्या।   
    
[ब्ज्त् पगे १८०] [\x १८०।]       
ततियो पण्णासको  
११। योगक्खेमिवग्गो  
१। ११। १  
योगक्खेमिसुत्तं  
१०४। सावत्थियं:  
    
[प्त्स् पगे ०८५] [\क़् ८५।] योगक्खेमिपरियायं वो भिक्खवे धम्मपरियायं  
देसिस्सामि तं सुणाथ। कतमो च भिक्खवे योगक्खेमिपरियायो धम्मपरियायो?  
    
सन्ति भिक्खवे चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, ते तथागतस्स पहीना उच्छिन्नमूला तालावत्थुकता अनभावकता आयतिं  
अनुप्पादधम्मा, तेसञ्च पहानाय अक्खासि योगं, तस्मा तथागतो योगक्खेमीति वुच्चति।   
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
ते तथागतस्स पहीना उच्छिन्नमूला तालावत्थुकता अनभावकता आयतिं अनुप्पादधम्मा,  
तेसञ्च पहानाय अक्खासि योगं, तस्मा तथागतो योगक्खेमीति वुच्चति।   
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, ते तथागतस्स पहीना उच्छिन्नमूला तालावत्थुकता अनभावकता आयतिं  
अनुप्पादधम्मा, तेसञ्च पहानाय अक्खासि योगं, तस्मा तथागतो योगक्खेमीति वुच्चति।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
ते तथागतस्स पहीना उच्छिन्नमूला तालावत्थुकता अनभावकता आयतिं अनुप्पादधम्मा,  
तेसञ्च पहानाय अक्खासि योगं, तस्मा तथागतो योगक्खेमीति वुच्चति।   
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, ते तथागतस्स पहीना उच्छिन्नमूला तालावत्थुकता अनभावकता आयतिं  
अनुप्पादधम्मा, तेसञ्च पहानाय अक्खासि योगं, तस्मा तथागतो योगक्खेमीति वुच्चति।   
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, ते तथागतस्स पहीना उच्छिन्नमूला तालावत्थुकता अनभावकता अयतं  
अनुप्पादधम्मा, तेसञ्च पहानाय अक्खासि योगं, तस्मा तथागतो योगक्खेमीति वुच्चति।   
    
अयं खो भिक्खवे, योगक्खेमि परियायो धम्मपरियायोति।   
    
१। ११। २  
उपादायसुत्तं  
    
१०५। किस्मिन्नु खो भिक्खवे सति किं उपादाय उप्पज्जति अज्झत्तं सुख-१ दुक्खन्ति।   
भगवम्मूलका नो भन्ते धम्मा, भगवन्तेत्तिका भगवम्पटिसरणा, साधु वत  
भन्ते, भगवन्तं येव पटिभातु एतस्स भासितस्स अत्थो, भगवतो सुत्वा भिक्खू  
धारेस्सन्तीति। तेन हि भिक्खवे सुणाथ, साधुकं मनसि करोथ, भासिस्सामीति।  
एवम्हन्तेति खो ते भिक्खू भगवतो पच्चस्सोसुं भगवा एतदवोच:  
    
१। सुखं - मछसं  
    
[ब्ज्त् पगे १८२] [\x १८२।]       
    
चक्खुस्मिं खो भिक्खवे सति चक्खुं उपादाय उप्पज्जति अज्झत्तं सुखदुक्खं,  
सोतस्मिं सति सोतं उपादाय उप्पज्जति अज्झत्तं सुखदुक्खं, घानस्मिं सति घानं  
उपादाय उप्पज्जति अज्झत्तं सुखदुक्खं, जिव्हाय सति जिव्हं उपादाय उप्पज्जति अज्झत्तं  
सुखदुक्खं, कायस्मिं सति कायं उपादाय उप्पज्जति अज्झत्तं सुखदुक्खं, मनस्मिं  
सति मनं उपादाय उप्पज्जति अज्झत्तं सुखदुक्खं,   
    
तं किम्मञ्ञथ भिक्खवे, "चक्खुं निच्चं वा अनिच्चं वा" ति? अनिच्चं भन्ते।  
"यम्पनानिच्चं दुक्खं वा तं सुखं वा"ति। दुक्खं भन्ते, "यम्पनानिच्चं दुक्खं  
विपरिणामधम्मं अपि नु तं अनुपादाय उप्पज्जेय्य अज्झत्तं सुखदुक्खन्ति"। नोहेतं  
भन्ते।   
    
"सोतं निच्चं वा अनिच्चं वा" ति? अनिच्चं भन्ते। "यम्पनानिच्चं दुक्खं वा तं सुखं  
वा"ति। दुक्खं भन्ते, "यम्पनानिच्चं दुक्खं विपरिणामधम्मं अपि नु तं  
अनुपादाय उप्पज्जेय्य अज्झत्तं सुखदुक्खन्ति"। नोहेतं भन्ते।   
"घानं निच्चं वा अनिच्चं वा" ति? अनिच्चं भन्ते। "यम्पनानिच्चं दुक्खं वा तं सुखं  
वा"ति। दुक्खं भन्ते, "यम्पनानिच्चं दुक्खं विपरिणामधम्मं अपि नु तं  
अनुपादाय उप्पज्जेय्य अज्झत्तं सुखदुक्खन्ति"। नोहेतं भन्ते।   
[प्त्स् पगे ०८६] [\क़् ८६।] "जिव्हा निच्चा वा अनिच्चा वा" ति? अनिच्चा भन्ते। "यम्पनानिच्चं  
दुक्खं वा तं सुखं वा"ति। दुक्खं भन्ते, "यम्पनानिच्चं दुक्खं  
विपरिणामधम्मं अपि नु तं अनुपादाय उप्पज्जेय्य अज्झत्तं सुखदुक्खन्ति"। नोहेतं  
भन्ते।   
"कायो निच्चो वा अनिच्चो वा" ति? अनिच्चो भन्ते। "यम्पनानिच्चं दुक्खं वा तं सुखं वा"ति।  
दुक्खं भन्ते, "यम्पनानिच्चं दुक्खं विपरिणामधम्मं अपि नु तं अनुपादाय  
उप्पज्जेय्य अज्झत्तं सुखदुक्खन्ति"। नोहेतं भन्ते।   
"मनो निच्चो वा अनिच्चो वा" ति? अनिच्चो भन्ते। "यम्पनानिच्चं दुक्खं वा तं सुखं वा"ति।  
दुक्खं भन्ते, "यम्पनानिच्चं दुक्खं विपरिणामधम्मं अपि नु तं अनुपादाय  
उप्पज्जेय्य अज्झत्तं सुखदुक्खन्ति"। नोहेतं भन्ते।   
    
एवम्पस्सं भिक्खवे, सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति, निब्बिन्दं विरज्जति, विरागा विमुच्चति, विमुत्तस्मिं विमुत्तमिति  
ञाणं होति, खीणा जाति, वुसितं ब्रह्मचरियं, कतं करणीयं नापरं इत्थत्तायाति  
पजानातीति।   
१। ११। ३  
दुक्खसमुदयसुत्तं  
    
१०६। दुक्खस्स भिक्खवे, समुदयञ्च अत्थगमञ्च देसिस्सामि। तं सुणाथ। कतमो च  
भिक्खवे, दुक्खस्स समुदयो:  
    
चक्खुञ्च पटिच्च रूपे वुप्पज्जति चक्खुविञ्ञाणं, तिण्णं सङ्गति फस्सो, फस्सपच्चया  
वेदना, वेदना पच्चया तण्हा, अयं दुक्खस्स समुदयो। सोतञ्च पटिच्च सद्दे वुप्पज्जति  
सोतविञ्ञाणं, तिण्णं सङ्गति फस्सो, फस्सपच्चया वेदना, वेदना पच्चया तण्हा, अयं  
दुक्खस्स समुदयो। घानञ्च पटिच्च गन्धे वुप्पज्जति घानविञ्ञाणं, तिण्णं सङ्गति  
फस्सो, फस्सपच्चया वेदना, वेदना पच्चया तण्हा, अयं दुक्खस्स समुदयो। जिव्हञ्च  
पटिच्च रसे वुप्पज्जति जिव्हाविञ्ञाणं, तिण्णं सङ्गति फस्सो, फस्सपच्चया वेदना,  
वेदना पच्चया तण्हा, अयं दुक्खस्स समुदयो। कायञ्च पटिच्च फोट्ठब्बे वुप्पज्जति  
कायविञ्ञाणं, तिण्णं सङ्गति फस्सो, फस्सपच्चया वेदना, वेदना पच्चया तण्हा, अयं  
दुक्खस्स समुदयो। [प्त्स् पगे ०८७] [\क़् ८७।] मनञ्च पटिच्च धम्मे वुप्पज्जति  
मनोविञ्ञाणं, तिण्णं सङ्गति फस्सो, फस्सपच्चया वेदना, वेदना पच्चया तण्हा, अयं  
दुक्खस्स समुदयो।   
    
[ब्ज्त् पगे १८४] [\x १८४।]       
कतमो च भिक्खवे, दुक्खस्स अत्थगमो?  
चक्खुञ्च पटिच्च रूपे वुप्पज्जति चक्खुविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सा येव तण्हाय असेसविरागनिरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होति, अयं दुक्खस्स अत्थगमो।   
सोतञ्च पटिच्च सद्दे वुप्पज्जति सोतविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सा येव तण्हाय असेसविरागनिरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होति, अयं दुक्खस्स अत्थगमो।   
घानञ्च पटिच्च गन्धे वुप्पज्जति घानविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सा येव तण्हाय असेसविरागनिरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होति, अयं दुक्खस्स अत्थगमो।   
जिव्हञ्च पटिच्च रसे वुप्पज्जति जिव्हाविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सा येव तण्हाय असेसविरागनिरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होति, अयं दुक्खस्स अत्थगमो।   
मनञ्च पटिच्च धम्मे वुप्पज्जति मनोविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सा येव तण्हाय असेसविरागनिरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होति, अयं खो भिक्खवे दुक्खस्स अत्थगमोति। १। ११। ४  
लोकसमुदयसुत्तं  
    
१०७। लोकस्स भिक्खवे, समुदयञ्च अत्थगमञ्च देसिस्सामि, तं सुणाथ। कतमो च  
भिक्खवे लोकस्स समुदयो?  
चक्खुञ्च पटिच्च रूपे वुप्पज्जति चक्खुविञ्ञाणं, तिण्णं सङ्गति फस्सो, फस्सपच्चया  
वेदना। वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, अयं खो भिक्खवे लोकस्स समुदयो।   
सोतञ्च पटिच्च सद्दे वुप्पज्जति सोतविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, अयं खो भिक्खवे लोकस्स समुदयो।   
घानञ्च पटिच्च गन्धे वुप्पज्जति घानविञ्ञाणं, तिण्णं सङ्गति फस्सो, फस्सपच्चया  
वेदना। वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, अयं खो भिक्खवे लोकस्स समुदयो।   
जिव्हञ्च पटिच्च रसे वुप्पज्जति जिव्हाविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, अयं खो भिक्खवे लोकस्स समुदयो।   
कायञ्च पटिच्च फोट्ठब्बे वुप्पज्जति चक्खुविञ्ञाणं, तिण्णं सङ्गति फस्सो,  
फस्सपच्चया वेदना। वेदनापच्चया तण्हा, तण्हापच्चया उपादानं, उपादानपच्चया  
भवो, भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, अयं खो भिक्खवे लोकस्स समुदयो।   
मनञ्च पटिच्च धम्मे वुप्पज्जति मनोविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, अयं खो भिक्खवे लोकस्स समुदयो।   
कतमो च भिक्खवे, लोकस्स अत्थगमो?  
    
चक्खुञ्च पटिच्च रूपे वुप्पज्जति चक्खुविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सायेव तण्हाय असेसविराग निरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति। एवमेतस्स केवलस्स  
दुक्खक्खन्धस्स निरोधो होति। अयं खो भिक्खवे लोकस्स अत्थगमो।   
[ब्ज्त् पगे १८६] [\x १८६।]       
    
सोतञ्च पटिच्च सद्दे वुप्पज्जति सोतविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सायेव तण्हाय असेसविराग निरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति। एवमेतस्स केवलस्स  
दुक्खक्खन्धस्स निरोधो होति। अयं खो भिक्खवे लोकस्स अत्थगमो।   
घानञ्च पटिच्च गन्धे वुप्पज्जति घानविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सायेव तण्हाय असेसविराग निरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति। एवमेतस्स केवलस्स  
दुक्खक्खन्धस्स निरोधो होति। अयं खो भिक्खवे लोकस्स अत्थगमो।   
जिव्हञ्च पटिच्च रसे वुप्पज्जति जिव्हाविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सायेव तण्हाय असेसविराग निरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति। एवमेतस्स केवलस्स  
दुक्खक्खन्धस्स निरोधो होति। अयं खो भिक्खवे लोकस्स अत्थगमो।   
कायञ्च पटिच्च फोट्ठब्बे वुप्पज्जति कायविञ्ञाणं, तिण्णं सङ्गति फस्सो,  
फस्सपच्चया वेदना, वेदनापच्चया तण्हा, तस्सायेव तण्हाय असेसविराग निरोधा  
उपादाननिरोधो, उपादाननिरोधा भवनिरोधो, भवनिरोधा जातिनिरोधो, जातिनिरोधा  
जरामरणं सोकपरिदेवदुक्खदोमनस्सुपायासा निरुज्झन्ति। एवमेतस्स केवलस्स  
दुक्खक्खन्धस्स निरोधो होति। अयं खो भिक्खवे लोकस्स अत्थगमो।   
मनञ्च पटिच्च धम्मे वुप्पज्जति चक्खुविञ्ञाणं, तिण्णं सङ्गति फस्सो,  
फस्सपच्चया वेदना, वेदनापच्चया तण्हा, तस्सायेव तण्हाय असेसविराग निरोधा  
उपादाननिरोधो, उपादाननिरोधा भवनिरोधो, भवनिरोधा जातिनिरोधो, जातिनिरोधा  
जरामरणं सोकपरिदेवदुक्खदोमनस्सुपायासा निरुज्झन्ति। एवमेतस्स केवलस्स  
दुक्खक्खन्धस्स निरोधो होति। अयं खो भिक्खवे लोकस्स अत्थगमो।   
१। ११। ५  
सेय्यसुत्तं  
    
१०८। [प्त्स् पगे ०८८] [\क़् ८८।] किस्मिन्नु खो भिक्खवे सति किं उपादाय किं अभिनिविस्स  
"सेय्योऽहमस्मीति वा होति, सदिसोऽहमस्मीति वा होति, हीनोऽहमस्मीति वा होति"  
    
भगवम्मूलका नो भन्ते धम्मा, भगवन्तेत्तिका, भगवम्पटिसरणा; साधु वत  
भन्ते भगवन्तं येव पटिहातु एतस्स भासितस्स अत्थो, भगवतो सुत्वा भिक्खू  
धारेस्सन्तीति।   
चक्खुस्मिं खो भिक्खवे सति चक्खुं उपादाय चक्खुं अभिनिविस्स ऽसेय्योऽहमस्मीति वा  
होति। सदिसोऽहमस्मीति वा होति, हीनोऽहमस्मीति वा होति।   
सोतस्मिं सति सोतं उपादाय सोतं अभिनिविस्स ऽसेय्योऽहमस्मीति वा होति। सदिसोऽहमस्मीति  
वा होति, हीनोऽहमस्मीति वा होति।   
घानस्मिं सति घानं उपादाय घानं अभिनिविस्स ऽसेय्योऽहमस्मीति वा होति।  
सदिसोऽहमस्मीति वा होति, हीनोऽहमस्मीति वा होति।   
जिव्हस्मिं सति जिव्हाय उपादाय जिव्हं अभिनिविस्स ऽसेय्योऽहमस्मीति वा होति।  
सदिसोऽहमस्मीति वा होति, हीनोऽहमस्मीति वा होति।   
कायस्मिं सति कायं उपादाय कायं अभिनिविस्स ऽसेय्योऽहमस्मीति वा होति।  
सदिसोऽहमस्मीति वा होति, हीनोऽहमस्मीति वा होति।   
मनस्मिं सति मनं उपादाय मनं अभिनिविस्स ऽसेय्योऽहमस्मीति वा होति।  
सदिसोऽहमस्मीति वा होति, हीनोऽहमस्मीति वा होति।   
    
तं किम्मञ्ञथ भिक्खवे "चक्खुं निच्चं वा अनिच्चं वा" ति। अनिच्चं भन्ते।  
"यम्पनानिच्चं दुक्खं वा तं सुखं वा" ति। दुक्खं भन्ते। "यम्पनानिच्चं दुक्खं  
विपरिणामधम्मं अपि नू तं अनुपादाय सेय्योऽहमस्मीति वा अस्स सदिसोऽहमस्मीति वा  
अस्स हीनोऽहमस्मीति वा अस्स सदिसोऽहमस्मीति वा अस्स हिनोऽहमस्मीति वा अस्सा" ति। नो हेतं  
भन्ते।   
"सोतं निच्चं वा अनिच्चं वा" ति। अनिच्चं भन्ते। "यम्पनानिच्चं दुक्खं वा तं सुखं  
वा" ति। दुक्खं भन्ते। "यम्पनानिच्चं दुक्खं विपरिणामधम्मं अपि नू तं  
अनुपादाय सेय्योऽहमस्मीति वा अस्स सदिसोऽहमस्मीति वा अस्स हीनोऽहमस्मीति वा अस्स  
सदिसोऽहमस्मीति वा अस्स हिनोऽहमस्मीति वा अस्सा"ति। नो हेतं भन्ते।   
"घानं निच्चं वा अनिच्चं वा" ति। अनिच्चं भन्ते। "यम्पनानिच्चं दुक्खं वा तं सुखं  
वा" ति। दुक्खं भन्ते। "यम्पनानिच्चं दुक्खं विपरिणामधम्मं अपि नू तं  
अनुपादाय सेय्योऽहमस्मीति वा अस्स सदिसोऽहमस्मीति वा अस्स हीनोऽहमस्मीति वा अस्स  
सदिसोऽहमस्मीति वा अस्स हिनोऽहमस्मीति वा अस्सा"ति। नो हेतं भन्ते।   
"जिव्हा निच्चा वा अनिच्चा वा" ति। अनिच्चा भन्ते। "यम्पनानिच्चं दुक्खं वा तं सुखं वा" ति।  
दुक्खं भन्ते। "यम्पनानिच्चं दुक्खं विपरिणामधम्मं अपि नू तं अनुपादाय  
सेय्योऽहमस्मीति वा अस्स सदिसोऽहमस्मीति वा अस्स हीनोऽहमस्मीति वा अस्स  
सदिसोऽहमस्मीति वा अस्स हिनोऽहमस्मीति वा अस्सा"ति। नो हेतं भन्ते।   
"कायो निच्चो वा अनिच्चो वा" ति। अनिच्चं भन्ते। "यम्पनानिच्चं दुक्खं वा तं सुखं वा"  
ति। दुक्खं भन्ते। "यम्पनानिच्चं दुक्खं विपरिणामधम्मं अपि नू तं अनुपादाय  
सेय्योऽहमस्मीति वा अस्स सदिसोऽहमस्मीति वा अस्स हीनोऽहमस्मीति वा अस्स  
सदिसोऽहमस्मीति वा अस्स हिनोऽहमस्मीति वा अस्सा"ति। नो हेतं भन्ते।   
"मनो निच्चो वा अनिच्चो वा" ति। अनिच्चं भन्ते। "यम्पनानिच्चं दुक्खं वा तं सुखं वा"  
ति। दुक्खं भन्ते। "यम्पनानिच्चं दुक्खं विपरिणामधम्मं अपि नू तं अनुपादाय  
सेय्योऽहमस्मीति वा अस्स सदिसोऽहमस्मीति वा अस्स हीनोऽहमस्मीति वा अस्स  
सदिसोऽहमस्मीति वा अस्स हिनोऽहमस्मीति वा अस्सा"ति। नो हेतं भन्ते।   
एवम्पस्सं भिक्खवे, सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति, निब्बिन्दं विरज्जति, विरागा विमुच्चति, विमुत्तस्मिं विमुत्तमिति  
ञाणं होति, खीणा जाति, वुसितं ब्रह्मचरियं, कतं करणीयं नापरं इत्थत्तायाति  
पजानातीति।   
[ब्ज्त् पगे १८८] [\x १८८।]       
१। ११। ६  
सञ्ञोजनसुत्तं  
    
१०९। [प्त्स् पगे ०८९] [\क़् ८९।] सञ्ञोजनीये च भिक्खवे धम्मे देसिस्सामि  
सञ्ञोजनञ्च तं सुणाथ। कतमे च भिक्खवे सञ्ञोजनीया धम्मा? कतमञ्च  
सञ्ञोजनं?  
    
चक्खुं भिक्खवे सञ्ञोजनीयो धम्मो, यो तत्थ छन्दरागो तं तत्थ सञ्ञोजनं,  
सोतं सञ्ञोजनीयो धम्मो, यो तत्थ छन्दरागो तं तत्थ सञ्ञोजनं।   
घानं सञ्ञोजनीयो धम्मो, यो तत्थ छन्दरागो तं तत्थ सञ्ञोजनं।   
जिव्हा सञ्ञोजनीयो धम्मो, यो तत्थ छन्दरागो तं तत्थ सञ्ञोजनं।   
कायो सञ्ञोजनीयो धम्मो, यो तत्थ छन्दरागो तं तत्थ सञ्ञोजनं।   
मनो सञ्ञोजनीयो धम्मो, यो तत्थ छन्दरागो तं तत्थ सञ्ञोजनं।   
इमे वुच्चन्ति भिक्खवे सञ्ञोजनीया धम्मा, इदं सञ्ञोजनन्ति।   
    
१। ११। ७  
उपादानसुत्तं  
    
११०। उपादानिये च भिक्खवे धम्मे देसिस्सामि उपादानञ्च। तं सुणाथ। कतमे च  
भिक्खवे उपादानिया धम्मा? कतमञ्च उपादानं?  
    
चक्खुं भिक्खवे उपादानियो धम्मो, यो तत्थ छन्दरागो तं तत्थ उपादानं, सोतं  
उपादानियो धम्मो, यो तत्थ छन्दरागो तं तत्थ उपादानं,   
घानं उपादानियो धम्मो, यो तत्थ छन्दरागो तं तत्थ उपादानं  
जिव्हा उपादानियो धम्मो, यो तत्थ छन्दरागो तं तत्थ उपादानं,   
कायो उपादानियो धम्मो, यो तत्थ छन्दरागो तं तत्थ उपादानं,   
मनो उपादानियो धम्मो, यो तत्थ छन्दरागो तं तत्थ उपादानं,   
इमे वुच्चन्ति भिक्खवे उपादानिया धम्मा, इदं उपादानन्ति।   
    
१। ११। ८  
परिजाननसुत्तं  
    
१११। चक्खुं भिक्खवे अनभिजानं अपरिजानं अविराजयं अप्पजहं अभब्बो  
दुक्खक्खयाय।   
    
सोतं अनभिजानं अपरिजानं अविराजयं अप्पजहं अभब्बो दुक्खक्खयाय।   
घानं अनभिजानं अपरिजानं अविराजयं अप्पजहं अभब्बो दुक्खक्खयाय।   
जिव्हं अनभिजानं अपरिजानं अविराजयं अप्पजहं अभब्बो दुक्खक्खयाय।   
कायं अनभिजानं अपरिजानं अविराजयं अप्पजहं अभब्बो दुक्खक्खयाय।   
मनं अनभिजानं अपरिजानं अविराजयं अप्पजहं अभब्बो दुक्खक्खयाय।   
    
चक्खुञ्च खो भिक्खवे अभिजानं परिजानं विराजयं पजहं भब्बो दुक्खक्खयाय।   
    
सोतं अभिजानं परिजानं विराजयं पजहं भब्बो दुक्खक्खयाय।   
घानं अभिजानं परिजानं विराजयं पजहं भब्बो दुक्खक्खयाय।   
जिव्हं अभिजानं परिजानं विराजयं पजहं भब्बो दुक्खक्खयाय।   
कायं अभिजानं परिजानं विराजयं पजहं भब्बो दुक्खक्खयाय।   
    
मनं अभिजानं परिजानं विराजयं पजहं भब्बो दुक्खक्खयायाति। [ब्ज्त् पगे १९०] [\x  
१९०।]       
१। ११। ९  
दुतियपरिजाननसुत्तं  
    
११२। [प्त्स् पगे ०९०] [\क़् ९०।] रूपे खो भिक्खवे अनभिजानं अपरिजानं अविराजयं  
अप्पजहं अभब्बो दुक्खक्खयाय।   
सद्दे अनभिजानं अपरिजानं अविराजयं अप्पजहं अभब्बो दुक्खक्खयाय।   
गन्धे अनभिजानं अपरिजानं अविराजयं अप्पजहं अभब्बो दुक्खक्खयाय।   
रसे अनभिजानं अपरिजानं अविराजयं अप्पजहं अभब्बो दुक्खक्खयाय।   
फोट्ठब्बे अनभिजानं अपरिजानं अविराजयं अप्पजहं अभब्बो दुक्खक्खयाय।   
धम्मे अनभिजानं अपरिजानं अविराजयं अप्पजहं अभब्बो दुक्खक्खयाय।   
    
रूपे च खो भिक्खवे अभिजानं परिजानं विराजयं पजहं भब्बो दुक्खक्खयाय।   
सद्दे अभिजानं परिजानं विराजयं पजहं भब्बो दुक्खक्खयाय।   
गन्धे अभिजानं परिजानं विराजयं पजहं भब्बो दुक्खक्खयाय।   
रसे अभिजानं परिजानं विराजयं पजहं भब्बो दुक्खक्खयाय।   
फोट्ठब्बे अभिजानं परिजानं विराजयं पजहं भब्बो दुक्खक्खयाय।   
धम्मे अभिजानं परिजानं विराजयं पजहं भब्बो दुक्खक्खयायाती।   
    
१। ११। १०  
उपस्सुतिसुत्तं  
    
११३। एकं समयं भगवा नादिके-१ विहरति गिञ्जकावसथे। अथ खो भगवा रहोगतो  
पटिसल्लीनो-२ इमं धम्मपरियायं अभासि।   
    
चक्खुं पटिच्च रूपे वुप्पज्जति चक्खुविञ्ञाणं तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, एवमेतस्स केवलस्स दुक्खक्खन्धस्स समुदयो होति।   
    
सोतञ्च पटिच्च सद्दे वुप्पज्जति सोतविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, एवमेतस्स केवलस्स दुक्खन्धस्स समुदयो होति।   
    
घानञ्च पटिच्च गन्धे वुप्पज्जति घानविञ्ञाणं, तिण्णं सङ्गति फस्सो, फस्सपच्चया  
वेदना। वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, एवमेतस्स केवलस्स दुक्खन्धस्स समुदयो होति।   
    
जिव्हञ्च पटिच्च रसे वुप्पज्जति जिव्हाविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, एवमेतस्स केवलस्स दुक्खन्धस्स समुदयो होति।   
    
कायञ्च पटिच्च फोट्ठब्बे वुप्पज्जति चक्खुविञ्ञाणं, तिण्णं सङ्गति फस्सो,  
फस्सपच्चया वेदना। वेदनापच्चया तण्हा, तण्हापच्चया उपादानं, उपादानपच्चया  
भवो, भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, एवमेतस्स केवलस्स दुक्खन्धस्स समुदयो होति  
    
मनञ्च पटिच्च धम्मे वुप्पज्जति मनोविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तण्हापच्चया उपादानं, उपादानपच्चया भवो,  
भवपच्चया जाति, जातिपच्चया जरामरणं सोकपरिदेवदुक्खदोमनस्सुपायासा  
सम्भवन्ति, एवमेतस्स केवलस्स दुक्खन्धस्स समुदयो होति। 

चक्खुञ्च पटिच्च रूपे वुप्पज्जति चक्खुविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सा येव तण्हाय असेसविरागनिरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होति,   
    
सोतञ्च पटिच्च सद्दे वुप्पज्जति सोतविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सा येव तण्हाय असेसविरागनिरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होति,   
    
घानञ्च पटिच्च गन्धे वुप्पज्जति घानविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सा येव तण्हाय असेसविरागनिरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होति,   
    
जिव्हञ्च पटिच्च रसे वुप्पज्जति जिव्हाविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा, तस्सा येव तण्हाय असेसविरागनिरोधा उपादाननिरोधो,  
उपादाननिरोधा भवनिरोधो, भवनिरोधा जातिनिरोधो, जातिनिरोधा जरामरणं  
सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होति,   
    
मनञ्च पटिच्च धम्मे वुप्पज्जति चक्खुविञ्ञाणं, तिण्णं सङ्गति फस्सो,  
फस्सपच्चया वेदना, वेदनापच्चया तण्हा, तस्सा येव तण्हाय असेसविरागनिरोधा  
उपादाननिरोधो, उपादाननिरोधा भवनिरोधो, भवनिरोधा जातिनिरोधो, जातिनिरोधा  
जरामरणं सोकपरिदेवदुक्खदोमनस्सुपायासा निरुज्झन्ति, एवमेतस्स केवलस्स  
दुक्खक्खन्धस्स निरोधो होतीति।   
    
१। ञातिके - स्या, सीमु।   
नातिके - मछसं  
२। पतिसल्लिनो - सीमु।   
[ब्ज्त् पगे १९२] [\x १९२।]       
    
[प्त्स् पगे ०९१] [\क़् ९१।] तेन खो पन समयेन अञ्ञतरो भिक्खु भगवतो  
उपस्सुतिं-१ ठितो होति। अद्दसा खो भगवा तं भिक्खुं उपस्सुतिं-१ ठितं। दिस्वान तं  
भिक्खुं एतदवोच: अस्सोसि नो त्वं भिक्खु इमं धम्मपरियायन्ति? एवं भन्ते।  
उग्गण्हाहि त्वं भिक्खु इमं धम्मपरियायं, परियापुणाहि त्वं भिक्खु इमं  
धम्मपरियायं, धारेहि त्वं भिक्खु इमं धम्मपरियायं, अत्थसंहितोऽ यं  
भिक्खु धम्मपरियायो, आदिब्रह्मचरियकोति।   
    
योगक्खेमिवग्गो एकादसमो।   
    
तत्रुद्दानं:  
योगक्खेमि उपादाय दुक्खं लोको च सेय्यो च  
संयोजनं उपादानं द्वे परिजानं उपस्सुतीति।   
    
[ब्ज्त् पगे १९४] [\x १९४।]       
१२। लोककामगुणवग्गो  
१। १२। १  
मारपाससुत्तं  
    
११४। सन्ति भिक्खवे चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु आवासगतो मारस्स, मारस्स वसङ्गतो, [प्त्स् पगे ०९२] [\क़् ९२।] पटिमुक्कस्स  
मारपासो, बद्धो सो मारबन्धनेन यथाकामकरणीयो पापिमतो।   
    
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे भिक्खु  
आवासगतो मारस्स, मारस्स वसङ्गतो, पटिमुक्कस्स मारपासो, बद्धो सो  
मारबन्धनेन यथाकामकरणीयो पापिमतो।   
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु आवासगतो मारस्स, मारस्स वसङ्गतो, पटिमुक्कस्स मारपासो, बद्धो सो  
मारबन्धनेन यथाकामकरणीयो पापिमतो।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे भिक्खु  
आवासगतो मारस्स, मारस्स वसङ्गतो, पटिमुक्कस्स मारपासो, बद्धो सो  
मारबन्धनेन यथाकामकरणीयो पापिमतो।   
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु आवासगतो मारस्स, मारस्स वसङ्गतो, पटिमुक्कस्स मारपासो, बद्धो सो  
मारबन्धनेन यथाकामकरणीयो पापिमतो।   
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु आवासगतो मारस्स, मारस्स वसङ्गतो, पटिमुक्कस्स मारपासो, बद्धो सो  
मारबन्धनेन यथाकामकरणीयो पापिमतो।   
    
सन्ति च खो भिक्खवे चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु न आवासगतो मारस्स, न मारस्स वसङ्गतो, उम्मुक्कस्स मारपासो,  
मुत्तो सो मारबन्धनेन न यथाकामकरणीयो पापिमतो।   
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खू नाभिनन्दति नाभिवदति नाज्झोसाय तिट्ठति, अयं वुच्चति भिक्खवे भिक्खु  
न आवासगतो मारस्स, न मारस्स वसङ्गतो, उम्मुक्कस्स मारपासो, मुत्तो सो  
मारबन्धनेन न यथाकामकरणीयो पापिमतो।   
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु न आवासगतो मारस्स, न मारस्स वसङ्गतो, उमुक्कस्स मारपासो,  
मुत्तो सो मारबन्धनेन न यथाकामकरणीयो पापिमतो।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति भिक्खवे भिक्खु  
न आवासगतो मारस्स, न मारस्स वसङ्गतो, उमुक्कस्स मारपासो, मुत्तो सो  
मारबन्धनेन न यथाकामकरणीयो पापिमतो।   
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु न आवासगतो मारस्स, न मारस्स वसङ्गतो, उमुक्कस्स मारपासो,  
मुत्तो सो मारबन्धनेन न यथाकामकरणीयो पापिमतो।   
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति अज्झोसाय तिट्ठति, अयं वुच्चति भिक्खवे  
भिक्खु न आवासगतो मारस्स, न मारस्स वसङ्गतो, उमुक्कस्स मारपासो, मुत्तो सो  
मारबन्धनेन न यथाकामकरणीयो पापिमतोति।   
    
[ब्ज्त् पगे १९६] [\x १९६।]       
१। १२। २  
दुतियमारपाससुत्तं  
    
११५। सन्ति भिक्खवे चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु बद्धो चक्खुविञ्ञेय्येसु रूपेसु, आवासगतो मारस्स, मारस्स वसङ्गतो  
यथाकामकरणीयो पापिमतो।   
    
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे भिक्खु  
बद्धो सोतविञ्ञेय्येसु सद्देसु। आवासगतो मारस्स, मारस्स वसङ्गतो,  
यथाकामकरणीयो पापिमतो।   
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु बद्धो घानविञ्ञेय्येसु गन्धेसु आवासगतो मारस्स, मारस्स वसङ्गतो,  
यथाकामकरणीयो पापिमतो।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे भिक्खु  
बद्धो जिव्हाविञ्ञेय्येसु रसेसु, आवासगतो मारस्स, मारस्स वसङ्गतो, यथाकामकरणीयो  
पापिमतो।   
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु बद्धो कायविञ्ञेय्येसु फोट्ठब्बेसु आवासगतो, मारस्स, मारस्स वसङ्गतो,  
यथाकामकरणीयो पापिमतो।   
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु बद्धो मनोविञ्ञेय्येसु धम्मेसु, आवासगतो मारस्स, मारस्स वसङ्गतो,  
यथाकामकरणीयो पापिमतो।   
    
सन्ति च खो भिक्खवे चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु, मुत्तो चक्खुविञ्ञेय्येहि रूपेहि, न आवासगतो मारस्स, न मारस्स  
वसङ्गतो, न यथाकामकरणीयो पापिमतो।   
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति भिक्खवे  
भिक्खु, मुत्तो सोतविञ्ञेय्येहि सद्देहि, न आवासगतो मारस्स, न मारस्स वसङ्गतो, न  
यथाकामकरणीयो पापिमतो।   
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु, मुत्तो घानविञ्ञेय्येहि गन्धेहि, न आवासगतो मारस्स, न मारस्स  
वसङ्गतो, न यथाकामकरणीयो पापिमतो।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति भिक्खवे  
भिक्खु, मुत्तो जिव्हाविञ्ञेय्येहि रसेहि, न आवासगतो मारस्स, न मारस्स वसङ्गतो, न  
यथाकामकरणीयो पापिमतो।   
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु, मुत्तो कायविञ्ञेय्येहि फोट्ठब्बेहि, न आवासगतो मारस्स, न मारस्स  
वसङ्गतो, न यथाकामकरणीयो पापिमतो।   
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे [प्त्स् पगे ०९३] [\क़् ९३।] भिक्खु नाभिनन्दति नाभिवदति अज्झोसाय  
तिट्ठति, अयं वुच्चति भिक्खवे भिक्खु, मुत्तो मनोविञ्ञेय्येहि धम्मेहि, न आवासगतो  
मारस्स, न मारस्स वसङ्गतो, न यथाकामकरणीयो पापिमतोति।   
    
१। १२। ३  
लोकन्तगमनसुत्तं  
११६। नाहं भिक्खवे गमनेन लोकस्स अन्तं ञातेय्यं-१ दट्ठेय्यं-२ पत्तेय्यन्ति  
वदामि। न च पनाहं भिक्खवे अप्पत्वा लोकस्स अन्तं दुक्खस्स अन्तकिरियं वदामीति।  
इदं वत्वा भगवा उट्ठायासना विहारं पाविसि।   
    
१। ञातय्यं - सी २।   
२। दिट्ठेय्यं - स्या।   
    
[ब्ज्त् पगे १९८] [\x १९८।]       
    
अथ खो तेसं भिक्खूनं अचिरपक्कन्तस्स भगवतो एतदहोसि: इदं खो नो-१ आवुसो  
भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा उट्ठायासना विहारं  
पविट्ठो "नाहं भिक्खवे गमनेन लोकस्स अन्तं ञातेय्यं दट्ठेय्यं पत्तेय्यन्ति  
वदामि, न च पनाहं भिक्खवे अप्पत्वा लोकस्स अन्तं दुक्खस्स अन्तकिरियं वदामी" ति।  
को नु खो इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं  
अविभत्तस्स वित्थारेन अत्थं विभजेय्याति।   
    
अथ खो तेसं भिक्खूनं एतदहोसि, अयं खो आयस्मा आनन्दो सत्थु चेव संवण्णितो,  
सम्भावितो च विञ्ञूनं सब्रह्मचारीनं। पहोति चायस्मा आनन्दो इमस्स भगवता  
सङ्खित्तेन उद्देसस्स उद्देसस्स वित्थारेन अत्थं अविभत्तस्स वित्थारेन अत्थं विभजितुं।  
यन्नून मयं येनायस्मा आनन्दो तेनुपसङ्कमेय्याम, उपसङ्कमित्वा आयस्मन्तं  
आनन्दं एतमत्थं पटिपुच्छेय्यामाति।   
अथ खो ते भिक्खू येनायस्मा आनन्दो तेनुपसङ्कमिंसु। उपसङ्कमित्वा आयस्मता  
आनन्देन सद्धिं सम्मोदिंसु। सम्मोदनीयं कथं साराणीयं वीतिसारेत्वा एकमन्तं  
निसीदिंसु। एकमन्तं निसिन्ना खो ते भिक्खू आयस्मन्तं [प्त्स् पगे ०९४] [\क़् ९४।]       
आनन्दं एतदवोचुं: इदं खो नो आवुसो आनन्द भगवा सङ्खित्तेन उद्देसं उद्दिसित्वा  
वित्थारेन अत्थं अविभजित्वा उट्ठायासना विहारं पविट्ठो, "नाहं भिक्खवे गमनेन  
लोकस्स अन्तं ञातेय्यं दट्ठेय्यं पत्तेय्यन्ति वदामि, न च पनाहं भिक्खवे, अप्पत्वा  
लोकस्स अन्तं दुक्खस्स अन्तकिरियं वदामी" ति तेसं नो आवुसो अम्हाकं अचिरपक्कन्तस्स  
भगवतो एतदहोसि:  
 इदं खो नो आवुसो भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो, "नाहं भिक्खवे गमनेन लोकस्स अन्तं ञातेय्यं  
दट्ठेय्यं पत्तेय्यन्ति वदामि। न च पनाहं भिक्खवे, अप्पत्वा लोकस्स अन्तं  
दुक्खस्स अन्तकिरियं वदामी" ति। को नु खो इमस्स भगवता सङ्खित्तेन उद्देसस्स  
उद्दिट्ठस्स वित्थारेन अत्थं अविभत्तस्स वित्थारेन अत्थं विभजेय्याति। तेसं नो आवुसो  
अम्हाकं एतदहोसि: अयं खो आवुसो आयस्मा आनन्दो सत्थु चेव संवण्णितो, सम्भावितो च  
विञ्ञूनं सब्रह्मचारीनं, पहोति चायस्मा आनन्दो इमस्स भगवता सङ्खित्तेन उद्देसस्स  
उद्दिट्ठस्स वित्थारेन अत्थं अविभत्तस्स वित्थारेन अत्थं विभजितुं। यन्नून मयं  
येनायस्मा आनन्दो तेनुपसङ्कमेय्याम, उपसङ्कमित्वा आयस्मन्तं आनन्दं एतमत्थं  
पटिपुच्छेय्यामाति, विभजतायस्मा आनन्दोति।   
    
१। इदं खो नु - सी २।   
    
[ब्ज्त् पगे २००] [\x २००।]       
    
सेय्यथापि आवुसो पुरिसो सारत्थिको सारगवेसी सारपरियेसनं चरमानो महतो रुक्खस्स  
तिट्ठतो सारवतो अतिक्कम्मेव मूलं अतिक्कम्म-१ खन्धं साखापलासे सारं  
परियेसितब्बं मञ्ञेय्य एवं सम्पदमिदं। आयस्मन्तानं सत्थरि सम्मुखीभुते-२  
तं भगवन्तं अतिसित्वा अम्हे-३ एतमत्थं पटिपुच्छितब्बं मञ्ञथ-४, सोहावुसो  
भगवा जानं जानाति पस्सं पस्सति चक्खुभुतो ञाणभुतो धम्मभुतो ब्रह्मभुतो  
वत्ता पवत्ता अत्थस्स निन्नेता अमतस्स दाता धम्मस्सामी तथागतो। सोचेव पनेतस्स कालो  
अहोसि, यं भगवन्तञ्ञेव एतमत्थं पटिपुच्छेय्याथ। [प्त्स् पगे ०९५] [\क़् ९५।]      
यथा वो भगवा व्याकरेय्य तथा नं-५ धारेय्याथाति।   
    
अद्धावुसो आनन्द भगवा जानं जानाति पस्सं पस्सति चक्खु भुतो ञाणभुतो  
धम्मभुतो ब्रह्मभुतो वत्ता पवत्ता अत्थस्स निन्नेता अमतस्स दाता धम्मस्सामी  
तथागतो।   
    
सो चेव पनेतस्स कालो अहोसि यं भगवन्तञ्ञेव एतमत्थं पटिपुच्छेय्याम, यथा नो  
भगवा व्याकरेय्य तथा नं धारेय्याम। अपि चायस्मा आनन्दो सत्थु चेव संवण्णितो  
सम्भावितो च विञ्ञूनं सब्रह्मचारीनं, पहोति वायस्मा आनन्दो इमस्स भगवता  
सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स वित्थारेन अत्थं  
विभजितुं, विभजतायास्मा आनन्दो अगरुं करित्वाति।   
    
तेनाहावुसो सुणाथ, साधुकं मनसिकरोथ, भासिस्सामीति। एवमावुसोति खो ते भिक्खू  
आयस्मतो आनन्दस्स पच्चस्सोसुं। आयस्मा आनन्दो एतदवोच: यं खो वो आवुसो भगवा  
सङ्खित्तेन उद्देसं उद्दिसित्वा वित्थारेन अत्थं अविभजित्वा उट्ठायासना विहारं पविट्ठो:  
"नाहं भिक्खवे गमनेन लोकस्स अन्तं ञातेय्यं दट्ठेय्यं पत्तेय्यन्ति वदामि, न च  
पनाहं भिक्खवे अप्पत्वा लोकस्स अन्तं दुक्खस्स अन्तकिरियं वदामी" ति। इमस्स  
ख्वाहं आवुसो भगवता सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स  
एवं वित्थारेन-६ अत्थं आजानामि:  
    
येन खो आवुसो लोकस्मिं लोकसञ्ञि होति लोकमानी, अयं वुच्चति अरियस्स विनये लोको। केन  
चावुसो लोकस्मिं लोकसञ्ञी होति लोकमानी?  
    
१। अतिक्कम्मेव - मछसं  
२। भूतं - स्या  
३। तुम्हे -स्या  
४। मञ्ञेथ - सी२। [प्त्स्]  
५। वो मछसं  
६। अविभत्तस्स वित्थारेन - मछसं, स्या।   
[ब्ज्त् पगे २०२] [\x २०२।]       
    
चक्खुना खो आवुसो लोकस्मिं लोकसञ्ञि होति लोकमानी, सोतेन खो आवुसो लोकस्मिं  
लोकसञ्ञि होति लोकमानि, घानेन खो आवुसो लोकस्मिं लोकसञ्ञि होति लोकमानि, जिव्हाय खो  
आवुसो लोकस्मिं लोकसञ्ञि होति लोकमानि, कायेन खो आवुसो लोकस्मिं लोकसञ्ञि होति  
लोकमानी, मनेन खो आवुसो लोकस्मिं लोकसञ्ञि होति लोकमानी, येन खो आवुसो लोकस्मिं  
लोकसञ्ञी होति लोकमानी अयं वुच्चति अरियस्स विनये लोको।   
    
[प्त्स् पगे ०९६] [\क़् ९६।] यं खो वो आवुसो भगवा सङ्खित्तेन उद्देसं उद्दिसित्वा  
वित्थारेन अत्थं अविभजित्वा उट्ठायासना विहारं पविट्ठो, "नाहं भिक्खवे गमनेन  
लोकस्स अन्तं ञातेय्यं दट्ठेय्यं पत्तेय्यन्ति वदामि, न च पनाहं भिक्खवे अप्पत्वा  
लोकस्स अन्तं दुक्खस्स अन्तकिरियं वदामी" ति। इमस्स ख्वाहं आवुसो भगवता  
सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स एवं वित्थारेन अत्थं  
आजानामि। आकङ्खमाना च पन तुम्हे आयस्मन्तो, भगवन्तञ्ञेव उपसङ्कमित्वा  
एतमत्थं पटिपुच्छेय्याथ। यथा वो भगवा व्याकरोति तथा नं धारेय्याथाति।   
    
एवमावुसोति खो ते भिक्खू आयस्मतो आनन्दस्स पटिस्सुतवा उट्ठायासना येन भगवा  
तेनुपसङ्कमिंसु, उपसङ्कमित्वा भगवन्तं अभिवादेत्वा एकमन्तं निसीदिंसु।  
एकमन्तं निसिन्ना खो ते भिक्खू भगवन्तं एतदवोचुं: यं खो नो भन्ते, भगवा  
सङ्खित्तेन उद्देसं उद्दिसित्वा वित्थारेन अत्थं अविभजित्वा उट्ठायासना विहारं पविट्ठो:  
"नाहं भिक्खवे गमनेन लोकस्स अन्तं ञातेय्यं दट्ठेय्यं पत्तेय्यन्ति वदामि, न च  
पनाहं भिक्खवे अप्पत्वा लोकस्स अन्तं दुक्खस्स अन्तकिरियं वदामी" ति। तेसं नो  
भन्ते अम्हाकं अचिरपक्कन्तस्स भगवतो एतदहोसि:  
    
इदं खो नो आवुसो, भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो, "नाहं भिक्खवे, गमनेन लोकस्स अन्तं ञातेय्यं  
दट्ठेय्यं पततेय्यन्ति वदामि, न च पनाहं भिक्खवे, अप्पत्वा लोकस्स अन्तं  
दुक्खस्स अन्तकिरियं वदामी" ति। को नु खो इमस्स भगवता सङ्खित्तेन उद्देसस्स  
उद्दिट्ठस्स वित्थारेन अत्थं अविभत्तस्स वित्थारेन अत्थं विभजेय्याति।   
[ब्ज्त् पगे २०४] [\x २०४।]       
    
तेसं नो भन्ते अम्हाकं एतदहोसि: अयं [प्त्स् पगे ०९७] [\क़् ९७।] खो आयस्मा आनन्दो  
सत्थु चेव संवण्णितो सम्भावितो च विञ्ञूनं सब्रह्मचारीनं, पहोति चायस्मा आनन्दो  
इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स  
वित्थारेन अत्थं विभजितुं। यन्नून मयं येनायस्मा आनन्दो तेनुपसङ्कमेय्याम,  
उपसङ्कमित्वा आयस्मन्तं आनन्दं एतमत्थं पटिपुच्छेय्यामाति।   
    
अथ खो मयं भन्ते येनायस्मा आनन्दो तेनुपसङ्कमिम्ह-१ उपसङ्कमित्वा  
आयस्मन्तं आनन्दं एतमत्थं पटिपुच्छिम्ह। तेसं नो हेतं भन्ते, आयस्मता  
आनन्देन इमेहि आकारेहि इमेहि पदेहि इमेहि व्यञ्जनेहि अत्थो विभत्तोति। पण्डितो भिक्खवे  
आनन्दो, महापञ्ञो भिक्खवे आनन्दो, मञ्चेपि तुम्हे भिक्खवे एतमत्थं  
पटिपुच्छेय्याथ, अहम्पि च तं-२ एवमेव व्याकरेय्यं, यथा तं आनन्देन व्याकतं,  
एसो खो चेवेतस्स अत्थो, एवञ्च तं धारेय्याथाति।   
१। १२। ४।   
कामगुणसुत्तं  
    
११७। पुब्बेव मे भिक्खवे सम्बोधा अनभिसम्बुद्धस्स बोधिसत्तस्सेव सतो एतदहोसि।  
येमे-३ पञ्चकामगुणा चेतसो सम्फुट्ठपुब्बा अतीता निरुद्धा विपरिणता, तत्थ मे  
चित्तं बहुलं गच्छमानं गच्छेय्य, पच्चुप्पन्नेसु वा, अप्पं वा अनागतेसु।   
    
तस्स मय्हं भिक्खवे एतदहोसि: येमे पञ्चकामगुणा चेतसो सम्फुट्ठपुब्बा अतीता  
निरुद्धा विपरिणता, तत्र मे अत्तरूपेन अप्पमादो सति चेतसो आरक्खो करणीयो।   
    
तस्मातिह भिक्खवे तुम्हाकम्पि ये वो पञ्चकामगुणा चेतसो सम्फुट्ठपुब्बा अतीता  
निरुद्धा विपरिणता, ननु वो चित्तं बहुलं गच्छमानं गच्छेय्य पच्चुप्पन्नेसु वा  
अप्पं वा अनागतेसु। तस्मातिह भिक्खवे तुम्हाकम्पि ये वो पञ्चकामगुणा चेतसो  
सम्फुट्ठपुब्बा अतीता निरुद्धा विपरिणता तत्र वो अत्तरूपेहि अप्पमादो सति चेतसो  
आरक्खो करणीयो।   
    
१। महा स्या।   
२। अहम्पितं - मछसं, स्या।   
३। मय्हं - स्या।   
    
[ब्ज्त् पगे २०६] [\x २०६।]       
    
तस्मातिह भिक्खवे, से-१ आयतने वेदितब्बे, यत्थ चक्खुञ्च-२ निरुज्झति रूपसञ्ञा च  
विरज्जति-३, से आयतने वेदितब्बे, यत्थ सोतञ्च निरुज्झति सद्दसञ्ञ च विरज्जति से आयतने  
वेदितब्बे, यत्थ घानञ्च निरुज्झति गन्धसञ्ञा च विरज्जति-३ से आयतने वेदितब्बे, यत्थ  
जिव्हा च निरुज्झति रससञ्ञा च विरज्जति-३ से आयतने वेदितब्बे, यत्थ कायो च निरुज्झति  
फोट्ठब्बसञ्ञा च विरज्जति-३ से आयतने वेदितब्बे, यत्थ मनो च निरुज्झति  
धम्मसञ्ञा च विरज्जति-३ से आयतने वेदितब्बेति इदं वत्वा भगवा उट्ठायासना विहारं  
पाविसि।   
    
अथ खो तेसं भिक्खूनं अचिरपक्कन्तस्स भगवतो एतदहोसि: इदं खो नो आवुसो  
भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा उट्ठायासना विहारं  
पविट्ठो। "तस्मातिह भिक्खवे, से आयतने वेदितब्बे यत्थ चक्खुञ्च निरुज्झति रूपसञ्ञा  
च विरज्जति।   
से आयतने वेदितब्बे यत्थ सोतञ्च निरुज्झति सद्दसञ्ञा च विरज्जति। से आयतने वेदितब्बे  
यत्थ घानञ्च निरुज्झति गन्धसञ्ञा च विरज्जति। से आयतने वेदितब्बे यत्थ जिव्हञ्च  
निरुज्झति रससञ्ञा च विरज्जति। से आयतने वेदितब्बे यत्थ कायञ्च निरुज्झति  
फोट्ठब्बसञ्ञा च विरज्जति। से आयतने वेदितब्बे यत्थ मनो च निरुज्झति धम्मसञ्ञा  
च विरज्जति।   
से आयतने वेदितब्बेति। को नु खो इमस्स भगवता सङ्खित्तेन उद्देसस्स उद्दिट्ठस्स  
वित्थारेन अत्थं विभजेय्याति।   
    
अथ खो भिक्खूनं एतदहोसि, अयं खो आयस्मा आनन्दो सत्थु चेव संवण्णितो  
सम्भावितो च विञ्ञूनं सब्रह्मचारीनं, पहोति चायस्मा आनन्दो इमस्स भगवता  
सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स वित्थारेन अत्थं  
विभजितुं। यन्नून मयं येनायस्मा आनन्दो तेनुपसङ्कमेय्याम, उपसङ्कमित्वा  
आयस्मन्तं आनन्दं एतमत्थं पटिपुच्छेय्यामाति।   
    
अथ खो ते भिक्खू येनायस्मा आनन्दो तेनुपसङ्कमिंसु उपसङ्कमित्वा आयस्मता  
आनन्देन सद्धिं [प्त्स् पगे ०९९] [\क़् ९९।] सम्मोदिंसु, सम्मोदनीयं कथं  
साराणीयं वीतिसारेत्वा एकमन्तं निसीदिंसु। एकमन्तं निसिन्ना खो ते भिक्खू आयस्मन्तं  
आनन्दं एतदवोचुं: इदं खो नो आवुसो आनन्द भगवा सङ्खित्तेन उद्देसं उद्दिसित्वा  
वित्थारेन अत्थं अविभजित्वा उट्ठायासना विहारं पविट्ठो "तस्मातिह भिक्खवे से  
आयतने वेदितब्बे। यत्थ चक्खुञ्च निरुज्झति रूपसञ्ञा च विरज्जति। से आयतने वेदितब्बे  
यत्थ सोतञ्च निरुज्झति सद्दसञ्ञा च विरज्जति।   
से आयतने वेदातब्बे यत्थ घानञ्च निरुज्झति गन्धसञ्ञा च विरज्जति। से आयतने  
वेदितब्बे यत्थ जिव्हञ्च निरुज्झति रससञ्ञा च विरज्जति। से आयतने वेदितब्बे यत्थ  
कायञ्च निरुज्झति फोट्ठब्बसञ्ञा च विरज्जति। से आयतने वेदितब्बे यत्थ मनो च  
निरुज्झति धम्मसञ्ञा च विरज्जति। से आयतने वेदितब्बे"ति।   
    
१। ये - सीमु। ये ते - मछसं। स्या।   
२। चक्खु सीमु, सी२।   
३। निरुज्झति - मछसं  
    
[ब्ज्त् पगे २०८] [\x २०८।]       
तेसं नो आवुसो अम्हाकं अचिरपक्कन्तस्स भगवतो एतदहोसि: एदं खो नो-१ आवुसो  
भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा उट्ठायासना विहारं  
पविट्ठो, तस्मातिह भिक्खवे से आयतने वेदितब्बे, यत्थ चक्खुञ्च निरुज्झति रूपसञ्ञा  
च विरज्जति।   
से आयतने वेदितब्बे यत्थ सोतञ्च निरुज्झति सद्दसञ्ञा च विरज्जति। से आयतने वेदितब्बे  
यत्थ घानञ्च निरुज्झति गन्धसञ्ञा च विरज्जति। से आयतने वेदितब्बे यत्थ जिव्हञ्च  
निरुज्झति रससञ्ञा च विरज्जति। से आयतने वेदितब्बे यत्थ कायञ्च निरुज्झति  
फोट्ठब्बसञ्ञा च विरज्जति। से आयतने वेदितब्बे यत्थ मनो च निरुज्झति धम्मसञ्ञा  
च विरज्जति। से आयतने वेदितब्बे"ति। को नु खो इमस्स भगवता सङ्खित्तेन उद्देसस्स  
उद्दिट्ठस्स वित्थारेन अत्थं अविभत्तस्स वित्थारेन अत्थं विभजेय्याति।   
    
तेसं नो आवुसो अम्हाकं एतदहोसि: अयं खो आयस्मा आनन्दो सत्थु चेव संवण्णितो।  
सम्भावितो च विञ्ञूनं सब्रह्मचारीनं, पहोति चायस्मा आनन्दो इमस्स भगवता  
सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स वित्थारेन अत्थं  
विभजितुं। यन्नून मयं येनायस्मा आनन्दो तेनुपसङ्कमेय्याम उपसङ्कमित्वा  
आयस्मन्तं आनन्दं एतमत्थं पटिपुच्छेय्यामाति। विभजतायस्मा आनन्दोति।   
    
सेय्यथापि आवुसो पुरिसो सारत्थिको सारगवेसी सारपरियेसनं चरमानो महतो रुक्खस्स  
तिट्ठतो सारवतो अतिक्कम्मेव मूलं अतिक्कम्म खन्धं साखापलासे सारं  
परियेसितब्बं मञ्ञेय्य। एवं सम्पदमिदं। आयस्मन्तानं सत्थरि सम्मुखीभुते तं  
भगवन्तं अतिसित्वा अम्हे एतमत्थं पटिपुच्छितब्बं मञ्ञथ। सोहावुसो भगवा  
जानं जानाति पस्सं पस्सति चक्खुभुतो ञाणभुतो धम्मभुतो ब्रहमभुतो वत्ता  
पवत्ता अत्थस्स निन्नेता अमतस्स दाता धम्मस्सामी तथागतो। सो चेव पनेतस्स कालो  
अहोसि, यं भगवन्तञ्ञेव एतमत्थं पटिपुच्छेय्याथ। यथा वो भगवा व्याकरेय्य  
तथा नं धारेय्याथाति।   
    
अद्धा आवुसो आनन्द भगवा जानं जानाति पस्सं पस्सति। चक्खुभुतो ञाणभुतो  
धम्मभुतो ब्रह्मभुतो वत्ता पवत्ता अत्थस्स निन्नेता अमतस्स दाता धम्मस्सामी  
तथागतो, सो चेव पनेतस्स कालो अहोसि, यं भगवन्तञ्ञेव एतमत्थं पटिपुच्छेय्याम  
यथा नो भगवा व्याकरेय्य तथा नं धारेय्याम। अपि चायस्मा आनन्दो सत्थुचेव  
संवण्णितो, सम्भावितो च विञ्ञूनं सब्रह्मचारीनं, हपहोति चायस्मा आनन्दो इमस्स  
भगवता सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स वित्थारेन  
अत्थं विभजितुं, विभजतायस्मा आनन्दो अगरुं करित्वाति।   
१। इदं खो नो - स्या सी।   
    
[ब्ज्त् पगे २१०] [\x २१०।]       
    
तेनहावुसो सुणाथ साधुकं मनसिकरोथ भासिस्सामीति। [प्त्स् पगे १००] [\क़् १००।]       
एवमावुसोति खो ते भिक्खू आयस्मतो आनन्दस्स पच्चस्सोसुं। आयस्मा आनन्दो एतदवोच:  
यं खो वो आवुसो भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो: तस्मातिह भिक्खवे से आयतने वेदितब्बे, यत्थ चक्खुञ्च  
निरुज्झति रूपसञ्ञा च विरज्जति।   
से आयतने वेदितब्बे यत्थ सोतञ्च निरुज्झति सद्दसञ्ञा च विरज्जति। से आयतने वेदितब्बे  
यत्थ घानञ्च निरुज्झति गन्धसञ्ञा च विरज्जति। से आयतने वेदितब्बे यत्थ जिव्हञ्च  
निरुज्झति रससञ्ञा च विरज्जति। से आयतने वेदितब्बे यत्थ कायञ्च निरुज्झति  
फोट्ठब्बसञ्ञा च विरज्जति। से आयतने वेदितब्बे यत्थ मनो च निरुज्झति धम्मसञ्ञा  
च विरज्जति। से आयतने वेदितब्बेति। इमस्स ख्वाहं आवुसो भगवता सङ्खित्तेन उद्देसस्स  
उद्दिट्ठस्स वित्थारेन अत्थं आजानामि। सऌआयतननिरोधं खो एतं आवुसो भगवता  
सन्धाय भासितं: " तस्मातिह भिक्खवे, से आयतने वेदितब्बे, यत्थ चक्खुञ्च निरुज्झति  
रूपसञ्ञा च विरज्जति।   
से आयतने वेदितब्बे यत्थ सोतञ्च निरुज्झति सद्दसञ्ञा च विरज्जति। से आयतने वेदितब्बे  
यत्थ घानञ्च निरुज्झति गन्धसञ्ञा च विरज्जति। से आयतने वेदितब्बे यत्थ जिव्हञ्च  
निरुज्झति रससञ्ञा च विरज्जति। से आयतने वेदितब्बे यत्थ कायञ्च निरुज्झति  
फोट्ठब्बसञ्ञा च विरज्जति। से आयतने वेदितब्बे यत्थ मनो च निरुज्झति धम्मसञ्ञा  
च विरज्जति। से आयतने वेदितब्बे"ति।   
    
यं खो आवुसो भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो: "तस्मातिह भिक्खवे से आयतने वेदितब्बे, यत्थ  
चक्खुञ्च निरुज्झति रूपसञ्ञा च विरज्जति।   
से आयतने वेदितब्बे यत्थ सोतञ्च निरुज्झति सद्दसञ्ञा च विरज्जति। से आयतने वेदितब्बे  
यत्थ घानञ्च निरुज्झति गन्धसञ्ञा च विरज्जति। से आयतने वेदितब्बे यत्थ जिव्हञ्च  
निरुज्झति रससञ्ञा च विरज्जति। से आयतने वेदितब्बे यत्थ कायञ्च निरुज्झति  
फोट्ठब्बसञ्ञा च विरज्जति। से आयतने वेदितब्बे यत्थ मनो च निरुज्झति धम्मसञ्ञा  
च विरज्जति। से आयतने वेदितब्बे"ति। इमस्स ख्वाहं आवुसो भगवता सङ्खित्तेन उद्देसस्स  
उद्दिट्ठस्स वित्थारेन अत्थं अविभत्तस्स एवं वित्थारेन अत्थं आजानामि। आकङ्खमाना च  
पन तुम्हे आयस्मन्ता भगवन्तञ्ञेव उपसङ्कमथ, उपसङ्कमित्वा एतमत्थं  
पटिपुच्छेय्याथ, यथा वो भगवा व्याकरोति, तथा नं धारेय्यथाति।   
    
एवमावुसोति खो ते भिक्खू आयस्मतो आनन्दस्स पटिस्सुत्वा उट्ठायासना येन भगवा  
तेनुपसङ्कमिंसु, उपसङ्कमित्वा भगवन्तं अभिवादेत्वा येन भगवा  
तेनुपसङ्कमिंसु। उपसङ्कमित्वा भगवन्तं अभिवादेत्वा एकमन्तं निसीदिंसु,  
एकमन्तं निसिन्ना खो ते भिक्खू भगवन्तं एतदवोचुं:  
    
यं खो नो भन्ते भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो:"तस्मातिह भिक्खवे से आयतने वेदितब्बे, यत्थ चक्खुञ्च  
निरुज्झति रूपसञ्ञा च विरज्जति।   
से आयतने वेदितब्बे यत्थ सोतञ्च निरुज्झति सद्दसञ्ञा च विरज्जति। से आयतने वेदितब्बे  
यत्थ घानञ्च निरुज्झति गन्धसञ्ञा च विरज्जति। से आयतने वेदितब्बे यत्थ जिव्हञ्च  
निरुज्झति रससञ्ञा च विरज्जति। से आयतने वेदितब्बे यत्थ कायञ्च निरुज्झति  
फोट्ठब्बसञ्ञा च विरज्जति। से आयतने वेदितब्बे यत्थ मनो च निरुज्झति धम्मसञ्ञा  
च विरज्जति। से आयतने वेदितब्बे"ति। तेसं नो भन्ते अम्हाकं अचिरपक्कन्तस्स भगवतो  
एतदहोसि:  
    
[ब्ज्त् पगे २१२] [\x २१२।]       
    
इदं खो नो [प्त्स् पगे १०१] [\क़् १०१।] आवुसो, भगवा सङ्खित्तेन उद्देसं उद्दिसित्वा  
वित्थारेन अत्थं अविभजित्वा उट्ठायासना विहारं पविट्ठो: "तस्मातिह भिक्खवे से  
आयतने वेदितब्बे, यत्थ चक्खुञ्च निरुज्झति रूपसञ्ञा च विरज्जति।   
से आयतने वेदितब्बे यत्थ सोतञ्च निरुज्झति सद्दसञ्ञा च विरज्जति। से आयतने वेदितब्बे  
यत्थ घानञ्च निरुज्झति गन्धसञ्ञा च विरज्जति। से आयतने वेदितब्बे यत्थ जिव्हञ्च  
निरुज्झति रससञ्ञा च विरज्जति। से आयतने वेदितब्बे यत्थ कायञ्च निरुज्झति  
फोट्ठब्बसञ्ञा च विरज्जति। से आयतने वेदितब्बे यत्थ मनो च निरुज्झति धम्मसञ्ञा  
च विरज्जति। से आयतने वेदितब्बे"ति। को नु खो इमस्स भगवता सङ्खित्तेन उद्देसस्स  
उद्दिट्ठस्स वित्थारेन अत्थं अविभत्तस्स वित्थारेन अत्थं विभजेय्याति।   
तेसं नो भन्ते, अम्हाकं एतदहोसि: अयं खो आयस्मा आनन्दो सत्थु चेव संवण्णितो,  
सम्भावितो च विञ्ञूनं सब्रह्मचारीनं, पहोति चायस्मा आनन्दो इमस्स भगवता  
सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स वित्थारेन अत्थं  
विभजितुं। यन्नून मयं येनायस्मा आनन्दो तेनुपसङ्कमेय्याम, उपसङ्कमित्वा  
आयस्मन्तं आनन्दं एतमत्थं पटिपुच्छेय्यामाति।   
    
अथ खो मयं भन्ते, येनायस्मा आनन्दो तेनुपसङ्कमिम्ह उपसङ्कमित्वा आयस्मन्तं  
आनन्दं एतमत्थं पटिपुच्छिम्ह। तेसं नो भन्ते आयस्मता आनन्देन इमेहि आकारेहि  
इमेहि पदेहि इमेहि व्यञ्जनेहि अत्थो विभत्तोति। पण्डितो भिक्खवे आनन्दो, महापञ्ञो  
भिक्खवे आनन्दो, मञ्चेपि तुम्हे भिक्खवे एतमत्थं पटिपुच्छेय्याथ, अहम्पि तं  
एवमेव व्याकरेय्यं यथा तं आनन्देन व्याकतं। एसो खो चेवेतस्स-१ अत्थो एवञ्च नं  
धारेय्याथाति।   
    
१। १२। ५  
सक्कपञ्हसुत्तं  
११८। एकं समयं भगवा राजगहे विहरति गिज्झकूटे पब्बते, अथ खो सक्को  
देवानमिन्दो येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठितो खो सक्को देवानमिन्दो भगवन्तं एतदवोच: को  
नु खो भन्ते हेतु को पच्चयो [प्त्स् पगे १०२] [\क़् १०२।] येनमिधेकच्चे सत्ता दिट्ठेव  
धम्मे नो परिनिब्बायन्ति? को पन भन्ते हेतु को पच्चयो येनमिधेकच्चे सत्ता  
दिट्ठेव धम्मे परिनिब्बायन्ति?  
    
१। एसो चेवेतस्स - मछसं  
    
[ब्ज्त् पगे २१४] [\x २१४।]       
सन्ति खो देवानमिन्द, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो  
देवानमिन्द, भिक्खु नो परिनिब्बायति।   
सन्ति खो देवानमिन्द, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो  
देवानमिन्द, भिक्खु नो परिनिब्बायति।   
सन्ति खो देवानमिन्द, घानविञ्ञेय्या गन्धा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं  
अभिनन्दतो अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं।  
सौपादानो देवानमिन्द, भिक्खु नो परिनिब्बायति।   
सन्ति खो देवानमिन्द, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो  
देवानमिन्द, भिक्खु नो परिनिब्बायति।   
सन्ति खो देवानमिन्द, कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं  
अभिनन्दतो अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं।  
सौपादानो देवानमिन्द, भिक्खु नो परिनिब्बायति।   
सन्ति खो देवानमिन्द, मनोविञ्ञेय्या धम्मा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं  
अभिनन्दतो अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं।  
सौपादानो देवानमिन्द, भिक्खु नो परिनिब्बायति।   
अयं खो देवानमिन्द, हेतु अयं पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ति।   
    
सन्ति च खो देवानमिन्द, चक्खुविञ्ञेय्या रूपा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स  
तं अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो देवानमिन्द, भिक्खु परिनिब्बायति।   
सन्ति च खो देवानमिन्द, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो देवानमिन्द, भिक्खु परिनिब्बायति।   
सन्ति खो देवानमिन्द, घानविञ्ञेय्या गन्धा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स  
तं अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो देवानमिन्द, भिक्खु परिनिब्बायति।   
सन्ति खो देवानमिन्द, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो देवानमिन्द, भिक्खु परिनिब्बायति।   
सन्ति खो देवानमिन्द, कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स  
तं अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो देवानमिन्द, भिक्खु परिनिब्बायति।   
सन्ति खो देवानमिन्द, मनोविञ्ञेय्या धम्मा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स  
तं अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो देवानमिन्द, भिक्खु परिनिब्बायति।   
अयं खो देवानमिन्द, हेतु अयं पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ती ति।   
१। १२। ६  
पञ्चसिखपञ्हसुत्तं  
    
११९। [प्त्स् पगे १०३] [\क़् १०३।] एकं समयं भगवा राजगहे विहरति गिज्झकूटे  
पब्बते। अथ खो पञ्चसिखो गन्धब्बपुत्तो-१ येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठितो खो  
पञ्चसिखो गन्धब्बपुत्तो भगवन्तं एतदवोच: को नु खो भन्ते हेतु को पच्चयो  
येनमिधेकच्चे सत्ता दिट्ठेव धम्मे नो परिनिब्बायन्ति? को पन भन्ते-२ हेतु को  
पच्चयो येनमिधेकच्चे सत्ता दिट्ठेव धम्मे परिनिब्बायन्तीति।   
    
१। गन्धब्बदेवपुत्तो - मछसं  
२। को नु खो भन्ते - सीमु।   
    
[ब्ज्त् पगे २१६] [\x २१६।]       
    
सन्ति खो पञ्चसिख, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो  
पञ्चसिख, भिक्खु नो परिनिब्बायति।   
सन्ति खो पञ्चसिख, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो  
पञ्चसिख, भिक्खु नो परिनिब्बायति।   
सन्ति खो पञ्चसिख, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो  
पञ्चसिख, भिक्खु नो परिनिब्बायति।   
सन्ति खो पञ्चसिख, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो  
पञ्चसिख, भिक्खु नो परिनिब्बायति।   
सन्ति खो पञ्चसिख, कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं  
अभिनन्दतो अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं।  
सौपादानो पञ्चसिख, भिक्खु नो परिनिब्बायति।   
सन्ति खो पञ्चसिख, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो  
पञ्चसिख, भिक्खु नो परिनिब्बायति।   
अयं खो पञ्चसिख, हेतु अयं पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ति।   
    
सन्ति च खो पञ्चसिख, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो पञ्चसिख, भिक्खु परिनिब्बायति।   
सन्ति च खो पञ्चसिख, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो पञ्चसिख, भिक्खु परिनिब्बायति।   
सन्ति खो पञ्चसिख, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो पञ्चसिख, भिक्खु परिनिब्बायति।   
सन्ति खो पञ्चसिख, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो पञ्चसिख, भिक्खु परिनिब्बायति।   
सन्ति खो पञ्चसिख, कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स  
तं अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो पञ्चसिख, भिक्खु परिनिब्बायति।   
सन्ति खो पञ्चसिख, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो पञ्चसिख, भिक्खु परिनिब्बायति।   
अयं खो पञ्चसिख, हेतु अयं पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ती ति। 

१। १२। ७  
सारिपुत्तसद्धिविहारिकसुत्तं  
    
१२०। एकं समयं आयस्मा सारिपुत्तो सावत्थियं विहरति जेतवने अनाथपिण्डिकस्स आरामे।  
अथ खो अञ्ञतरो भिक्खु येनायस्मा सारिपुत्तो तेनुपसङ्कमि। उपसङ्कमित्वा आयस्मता  
सारिपुत्तेन सद्धिं सम्मोदि। सम्मोदनीयं कथं साराणीयं-१ वीतिसारेत्वा एकमन्तं  
निसीदि। एकमन्तं निसिन्नो खो सो भिक्खु आयस्मन्तं सारिपुत्तं एतदवोच: सद्धिविहारिको  
आवुसो सारिपुत्त भिक्खु सिक्खं पच्चक्खाय हीनायावत्तोति।   
    
एवंहेतं-२ आवुसो होति इन्द्रियेसु अगुत्तद्वारस्स भोजने अमत्तञ्ञू नो जागरियं  
अननुयुत्तस्स।   
    
सो वतावुसो भिक्खु इन्द्रियेसु अगुत्तद्वारो भोजने अमत्तञ्ञू [प्त्स् पगे १०४] [\क़् १०४।]     
  जागरियं अननुयुत्तो यावजीवं परिपुण्णं परिसुद्धं ब्रह्मचरियं सन्तानेस्सतीति  
नेतं ठानं विज्जति। सो वतावुसो भिक्खु इन्द्रियेसु गुत्तद्वारो भोजने मत्तञ्ञू जागरियं  
अनुयुत्तो यावजीवं परिपुण्णं परिसुद्धं ब्रह्मचरियं सन्तानेस्सतीति ठानमेतं  
विज्जति।   
१। सारणीयं, मछसं  
२। एवमेतं - सीमु।   
    
[ब्ज्त् पगे २१८] [\x २१८।]       
    
कथञ्चावुसो इन्द्रियेसु गुत्तद्वारो होति। इधावुसो, भिक्खु चक्खुना रूपं दिस्वा न  
निमित्तग्गाही होति नानुब्यञ्जनग्गाही, यत्वाधिकरणमेतं चक्खुन्द्रियं असंवुतं  
विहरन्तं अभिज्झा दोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्जति, रक्खति चक्खुन्द्रियं, चक्खुन्द्रिये संवरं आपज्जति।   
सोतेन सद्दं सुत्वा न निमित्तग्गाही होति नानुब्यञ्जनग्गाही, यत्वाधिकरणमेनं  
सोतेन्द्रियं असंवुतं विहरन्तं अभिज्झा दोमनस्सा पापका अकुसला धम्मा  
अन्वास्सवेय्युं, तस्स संवराय पटिपज्जति, रक्खति सोतिन्द्रियं, सोतेन्द्रिये संवरं  
आपज्जति।   
घानेन गन्धं घायित्वा न निमित्तग्गाही होति नानुब्यञ्जनग्गाही,  
यत्वाधिकरणमेनं घान्द्रियें असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जति, रक्खति घानेन्द्रियं,  
घानेन्द्रिये संवरं आपज्जति।   
जिव्हाय रसं सायित्वा न निमित्तग्गाही होति नानुब्यञ्जनग्गाही, यत्वाधिकरणमेनं  
जिव्हेन्द्रियं असंवुतं विहरन्तं अभिज्झा दोमनस्सा पापका अकुसला धम्मा  
अन्वास्सवेय्युं, तस्स संवराय पटिपज्जति, रक्खति जिव्हेन्द्रियं, जिव्हेन्द्रिये संवरं  
आपज्जति।   
कायेन फोट्ठब्बं फुसित्वा न निमित्तग्गाही होति नानुब्यञ्जनग्गाही,  
यत्वाधिकरणमेनं कायेन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जति, रक्खति कायेन्द्रियं,  
कायेन्द्रिये संवरं आपज्जति।   
मनसा धम्मं विञ्ञाय न निमित्तग्गाही होति नानुब्यञ्जनग्गाही, यत्वाधिकरणमेनं  
मनिन्द्रियं असंवुतं विहरन्तं अभिज्झा दोमनस्सा पापका अकुसला धम्मा  
अन्वास्सवेय्युं, तस्स संवराय पटिपज्जति, रक्खति मनिन्द्रियं, मनिन्द्रिये संवरं  
आपज्जति। एवं खो आवुसो इन्द्रियेसु गुत्तद्वारो होति।   
    
कथञ्चावुसो भोजने मत्तञ्ञू होति। इधावुसो भिक्खु पटिसङ्खायोनिसो आहारं आहारेति,  
नेव द्वाय न मदाय न मण्डनाय न विभुसनाय यावदेव इमस्स कायस्स ठितिया  
यापनाय विहिंसूपरतिया ब्रह्मचरियानुग्गाहाय, इति पुराणञ्च वेदनं पटिहङ्खामि  
नवञ्च वेदनं न उप्पादेस्सामि यात्रा च मे भविस्सति। अनवज्जता च फासुविहारो चाति।  
एवं खो आवुसो भोजने मत्तञ्ञू होति।   
    
कथञ्चावुसो जागरियं अनुयुत्तो होति। इधावुसो भिक्खु दिवसं चङ्कमेन निसज्जाय  
आवरणीयेहि धम्मेहि चित्तं परिसोधेति, रत्तिया पठमं यामं चङ्कमेन निसज्जाय  
आवरणियेहि धम्मेहि चित्तं परिसोधेति, [प्त्स् पगे १०५] [\क़् १०५।] रत्तिया मज्झमं  
यामं दक्खिणेन पस्सेन सीहसेय्यं कप्पेति पादे पादं-१ अच्चाधाय सतो सम्पजानो  
उट्ठानसञ्ञं मनसिकरित्वा। रत्तिया पच्छिमं यामं पच्चुट्ठाय चङ्कमेन निसज्जाय  
आवरणियेहि धम्मेहि चित्तं परिसोधेति। एवं खो आवुसो जागरियं अनुयुत्तो होति।   
    
तस्मातिहावुसो एवं सिक्खितब्बं: इन्द्रियेसु गुत्तद्वारा भविस्साम भोजने मत्तञ्ञुनो  
जागरियं अनुयुत्ताति। एवं हि वो आवुसो सिक्खितब्बन्ति।   
    
१। पादेन पादं - सह।   
    
[ब्ज्त् पगे २२०] [\x २२०।]       
१। १२। ८  
राहुऌओवादसुत्तं  
१२१। एकं समयं भगवा सावत्थियं विहरति जेतवने अनाथपिण्डिकस्स आरामे। अथ  
खो भगवतो रहोगतस्स पतिसल्लीनस्स-१ एवं चेतसो परिवितक्को उदपादि:  
    
"परिक्का-२ खो राहुऌअस्स विमुत्तिपरिपाचनीया धम्मा। यन्नूनाहं राहुऌअं उत्तरिं  
आसवानं खये विनेय्य" न्ति।   
    
अथ खो भगवा पुब्बण्हसमयं निवासेत्वा पत्तचीवरमादाय सावत्थिं पिण्डाय  
पाविसि। सावत्थियं पिण्डाय चरित्वा पच्चाभत्तं पिण्डपातपटिक्कन्तो आयस्मन्तं राहुऌअं  
आमन्तेसि: "गण्हाहि राहुऌअ निसीदनं, येनन्धवनं तेनुपसङ्कमिस्साम दिवाविहाराया"ति  
ऽएवम्भन्तेऽ ति खो आयस्मा राहुऌओ भगवतो पटिस्सुत्वा निसीदनं आदाय भगवन्तं  
पिट्ठितो पिट्ठितो अनुबन्धि।   
    
तेन खो पन समयेन अनेकानि देवतासहस्सानि भगवन्तं अनुबन्धानि भवन्ति-३  
"अज्ज भगवा आयस्मन्तं राहुऌअं उत्तरिं आसवानं खये विनेस्सती" ति। अथ खो भगवा  
अन्धवनं अज्झोगहेत्वा-४ अञ्ञतरस्मिं रुक्खमूले पञ्ञत्ते आसने निसीदि। आयस्मापि खो  
राहुऌओ भगवन्तं अभिवादेत्वा एकमन्तं निसीदि। [प्त्स् पगे १०६] [\क़् १०६।] एकमन्तं  
निसिन्नं खो आयस्मन्तं राहुऌअं भगवा एतदवोच:  
    
तं किम्मञ्ञसि राहुऌअ "चक्खुं निच्चं वा अनिच्चं वा" ति। अनिच्चं भन्ते। यं पनानिच्चं  
दुक्खं वा तं सुखं वा ति। दुक्खं भन्ते, यं पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति। नो हेतं भन्ते।   
रूपा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
चक्खुविञ्ञाणं "निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
चक्खुसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
[ब्ज्त् पगे २२२] [\x २२२।]       
"सोतं निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं सुखं  
वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु [प्त्स् पगे  
१०७] [\क़् १०७।] तं समनुपस्सितुं "एतं मम एसोऽहमस्मि एसो मे अत्ता" ति। नो हेतं  
भन्ते।   
सद्दा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। सोतविञ्ञाणं  
"निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
सोतसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। "घानं निच्चं  
वा अनिच्चं वा" ति। अनिच्चं भन्ते। यं पनानिच्चं दुक्खं वा तं सुखं वाति। दुक्खं  
भन्ते, यं पनानिच्चं दुक्खं विपरिणामधम्मं कल्लन्नु तं समनुपस्सितुं "एतं  
मम एसोऽहमस्मि एसो मे अत्ता" ति। नो हेतं भन्ते।   
गन्धा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। घाणविञ्ञाणं  
"निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
घाणसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
घाणसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। "जिव्हं निच्चं  
वा अनिच्चं वा" ति। अनिच्चं भन्ते। यं पनानिच्चं दुक्खं वा तं सुखं वाति। दुक्खं  
भन्ते, यं पनानिच्चं दुक्खं विपरिणामधम्मं कल्लन्नु तं समनुपस्सितुं "एतं  
मम एसोऽहमस्मि एसो मे अत्ता" ति। नो हेतं भन्ते।   
रसा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। जिव्हाविञ्ञाणं  
"निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
जिव्हासम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। "कायं निच्चं  
वा अनिच्चं वा" ति। अनिच्चं भन्ते। यं पनानिच्चं दुक्खं वा तं सुखं वाति। दुक्खं  
भन्ते, यं पनानिच्चं दुक्खं विपरिणामधम्मं कल्लन्नु तं समनुपस्सितुं "एतं  
मम एसोऽहमस्मि एसो मे अत्ता" ति। नो हेतं भन्ते।   
फोट्ठब्बा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं  
वाति। दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। कायविञ्ञाणं  
"निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। कायसम्फस्सो  
"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। "मनो निच्चो वा  
अनिच्चो वा" ति। अनिच्चो भन्ते। यं पनानिच्चं दुक्खं वा तं सुखं वाति। दुक्खं भन्ते,  
यं पनानिच्चं दुक्खं विपरिणामधम्मं कल्लन्नु तं समनुपस्सितुं "एतं मम  
एसोऽहमस्मि एसो मे अत्ता" ति। नो हेतं भन्ते।   
धम्मा "निच्चा वा अनिच्चा वा" ति। अनिच्चा भन्ते। यम्पनानिच्चं दुक्खं वा तं सुखं  
वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। मनोविञ्ञाणं  
"निच्चं वा अनिच्चं वा" ति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
मनोसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
१। पटिसल्लिनस्स - मछसं, स्या।   
२। सककानु - सीमु।   
३। होन्ति - मछसं  
४। गाहेत्वा - मछसं।   
    
एवं पस्सं राहुऌअ सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदनागतं सञ्ञागतं सङ्खारगतं विञ्ञाणगतं  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
एवं पस्सं राहुऌअ सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदनागतं सञ्ञागतं सङ्खारगतं विञ्ञाणगतं तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं राहुऌअ सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदनागतं सञ्ञागतं सङ्खारगतं विञ्ञाणगतं  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं राहुऌअ सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदनागतं सञ्ञागतं सङ्खारगतं विञ्ञाणगतं तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं राहुऌअ सुतवा अरियसावको कायस्मिम्पि निब्बिन्दति, फोट्ठब्बेसुपि निब्बिन्दति,  
कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं कायसम्फस्सपच्चया  
उप्पज्जति वेदनागतं सञ्ञागतं सङ्खारगतं विञ्ञाणगतं तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं राहुऌअ सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदनागतं सञ्ञागतं सङ्खारगतं विञ्ञाणगतं  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
    
इदमवोच भगवा, अत्तमनो आयस्मा राहुऌओ भगवतो भासितं अभिनन्दि। इमस्मिञ्च  
पन वेय्याकरणस्मिं भञ्ञमाने आयस्मतो राहुऌअस्स अनुपादाय आसवेहि चित्तं विमुच्चि।   
    
अनेकानञ्च देवतासहस्सानं विरजं वीतमलं धम्मचक्खुं उदपादि "यं किञ्चि  
समुदयधम्मं, सब्बन्तं निरोधधम्म" न्ति।   
    
[ब्ज्त् पगे २२४। [\x २२४।] ]   
१। १२। ९  
सञ्ञोजनसुत्तं  
    
१२२। सञ्ञोजनीये च भिक्खवे धम्मे देसिस्सामि सञ्ञोजनञ्च, तं सुणाथ। [प्त्स् पगे  
१०८] [\क़् १०८।] कतमे च भिक्खवे, सञ्ञोजनीया धम्मा, कतमञ्च सञ्ञोजनं:  
    
सन्ति भिक्खवे चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, इमे वुच्चन्ति भिक्खवे, सञ्ञोजनीया धम्मा। यो तत्थ छन्दरागो तं तत्थ  
सञ्ञोजनं।   
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
इमे वुच्चन्ति भिक्खवे, सञ्ञोजनीया धम्मा। यो तत्थ छन्दरागो तं तत्थ सञ्ञोजनं।   
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, इमे वुच्चन्ति भिक्खवे, सञ्ञोजनीया धम्मा। यो तत्थ छन्दरागो तं तत्थ  
सञ्ञोजनं।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
इमे वुच्चन्ति भिक्खवे, सञ्ञोजनिया धम्मा। यो तत्थ छन्दरागो तं तत्थ सञ्ञोजनं।   
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, इमे वुच्चन्ति भिक्खवे, सञ्ञोजनिया धम्मा। यो तत्थ छन्दरागो तं तत्थ  
सञ्ञोजनं।   
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, इमे वुच्चन्ति भिक्खवे, सञ्ञोजनिया धम्मा। यो तत्थ छन्दरागो तं तत्थ  
सञ्ञोजनन्ति।   
    
१। १२। १०  
उपादानसुत्तं  
    
१२३। उपादानिये च भिक्खवे धम्मे देसिस्सामि उपादानञ्च, तं सुणाथ। कतमे च  
भिक्खवे उपादानिया धम्मा, कतमञ्च उपादानं:  
सन्ति भिक्खवे चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, इमे वुच्चन्ति भिक्खवे, उपादानिया धम्मा। यो तत्थ छन्दरागो तं तत्थ  
उपादानं।   
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
इमे वुच्चन्ति भिक्खवे, उपादानिया धम्मा। यो तत्थ छन्दरागो तं तत्थ उपादानं।   
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, इमे वुच्चन्ति भिक्खवे, उपादानिया धम्मा। यो तत्थ छन्दरागो तं तत्थ  
उपादानं।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
इमे वुच्चन्ति भिक्खवे, उपादानिया धम्मा। यो तत्थ छन्दरागो तं तत्थ उपादानं।   
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, इमे वुच्चन्ति भिक्खवे, उपादानिया धम्मा। यो तत्थ छन्दरागो तं तत्थ  
उपादानं।   
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, इमे वुच्चन्ति भिक्खवे, उपादानिया धम्मा। यो तत्थ छन्दरागो तं तत्थ  
उपादानन्ति।   
    
लोककामगुणवग्गो द्वादसमो।   
    
तत्रुद्दानं:  
    
मारपासेन द्वे वुत्ता लोककामगुणेन च  
सक्को पञ्चसिखो चेव सारिपुत्तो च राहुऌओ  
सञ्ञोजनं उपादानं वग्गो तेन पवुच्चतीति  
[ब्ज्त् पगे २२६] [\x २२६।]       
    
१३। गहपतिवग्गो  
१। १३। १  
वेसालिसुत्तं  
    
१२४। [प्त्स् पगे १०९] [\क़् १०९।] एकं समयं भगवा वेसालियं विहरति महावने  
कूटागारसालायं। अथ खो उग्गो गहपति वेसालिको येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो उग्गो  
गहपति वेसालिको भगवन्तं एतदवोच: को नु खो भन्ते हेतु को पच्चयो  
येनमिधेकच्चे सत्ता दिट्ठेव धम्मे नो परिनिब्बायन्ति, को पन भन्ते हेतु को पच्चयो  
येनमिधेकच्चे सत्ता दिट्ठेव धम्मे परिनिब्बायन्तीति।   
सन्ति खो गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
    
सन्ति खो गहपति, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
अयं खो गहपति, हेतु अयं पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ति।   
    
सन्ति च खो गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति च खो गहपति, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
अयं खो गहपति, हेतु अयं पच्चयो येनमिधेकच्चे सत्ता दिट्ठेव धम्मे  
परिनिब्बायन्ती ति।   
[ब्ज्त् पगे २२८] [\x २२८।]       
१। १३। २  
वज्जिसुत्तं  
    
१२५। एकं समयं भगवा वज्जीसु विहरति हत्थिगामे। अथ खो उग्गो गहपति  
हत्थीगामको येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो उग्गो गहपति हत्थीगामको भगवन्तं  
एतदवोच: को नु खो भन्ते हेतु को पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ति, को पन भन्ते हेतु को पच्चयो येनमिधेकच्चे सत्ता दिट्ठेव धम्मे  
परिनिब्बायन्तीति।   
    
सन्ति खो गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
    
सन्ति खो गहपति, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
[प्त्स् पगे ११०] [\क़् ११०।] अयं खो गहपति, हेतु अयं पच्चयो येनमिधेकच्चे सत्ता  
दिट्ठेव धम्मे नो परिनिब्बायन्ति।   
    
सन्ति च खो गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति च खो गहपति, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
अयं खो गहपति, हेतु अयं पच्चयो येनमिधेकच्चे सत्ता दिट्ठेव धम्मे  
परिनिब्बायन्ती ति।   
    
१। १३। ३  
नालन्दासुत्तं  
    
१२६। एकं समयं भगवा नालन्दायं विहरति पावारिकम्बवने, अथ खो उपालि गहपति  
येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्नो खो उपालि गहपति भगवन्तं एतदवोच: को नु खो भन्ते हेतु को  
पच्चयो येनमिधेकच्चे सत्ता दिट्ठेव धम्मे नो परिनिब्बायन्ति? को पन भन्ते हेतु  
को पच्चयो येनमिधेकच्चे सत्ता दिट्ठेव धम्मे परिनिब्बायन्तीति।   
    
सन्ति खो गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
    
सन्ति खो गहपति, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
अयं खो गहपति, हेतु अयं पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ति।   
    
सन्ति च खो गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति च खो गहपति, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
अयं खो गहपति, हेतु अयं पच्चयो येनमिधेकच्चे सत्ता दिट्ठेव धम्मे  
परिनिब्बायन्ती ति।   
    
१। १३। ४  
भारद्वाजसुत्तं  
    
१२७। एकं समयं आयस्मा पिण्डालभारद्वाजो कोसम्बियं विहरति घोसितारामे, अथ खो  
राजा उदेनो येनायस्मा पिण्डोलभारद्वाजो तेनुपसङ्कमि, उपसङ्कमित्वा आयस्मता  
पिण्डोलभारद्वाजेन सद्धिं सम्मोदि, सम्मोदनीयं कथं साराणीयं वीतिसारेत्वा  
एकमन्तं निसीदि, एकमन्तं निसिन्नो खो राजा उदेनो आयस्मन्तं पिण्डोलभारद्वाजं  
एतदवोच:  
    
को नु खो भो-१ भारद्वाज हेतु को पच्चयो येनिमे दहरा भिक्खू सुसुकाऌअकेसा  
भद्रेन योब्बनेन समन्नागता पठमेन वयसा अनिकीऌइताविनो कामेसु, यावजीवं  
परिपुण्णं परिसुद्धं ब्रह्मचरियं चरन्ति, अद्धानञ्च आपादेन्तीति?  
    
१। कोनुखो - सीमु २।   
    
[ब्ज्त् पगे २३०] [\x २३०।]       
    
वुत्तं खो एतं महाराज तेन भगवता जानता पस्सता अरहता सम्मासम्बुद्धेन "एथ  
तुम्हे भिक्खवे मातुमत्तिसु मातुचित्तं उपट्ठपेथ, भगिनिमत्तिसु [प्त्स् पगे १११] [\क़्  
१११।] भगिनिचित्तं उपट्ठपेथ, धीतुमत्तिसु धीतुचित्तं उपट्ठपेथा" ति। अयं खो  
महाराज हेतु अयं पच्चयो येनिमे दहरा भिक्खु सुसुकाऌअकेसा भद्रेन योब्बनेन  
समन्नागता पठमेन वयसा अनिकीऌइताविनो कामेसु यावजीवं परिपुण्णं परिसुद्धं  
ब्रह्मचरियं चरन्ति अद्धानञ्च आपादेन्तीति।   
    
लोलं खो भो-१ भारद्वाज चित्तं, अप्पेकदा मातुमत्तिसुपि लोभधम्मा उप्पज्जन्ति  
भगिनिमत्तिसुपि लोभधम्मा उप्पज्जन्ति, ठीतुमत्तिसुपि लोभधम्मा उप्पज्जन्ति। अत्थि  
नू खो भो भारद्वाज अञ्ञो च हेतु अञ्ञो च पच्चयो येनिमे दहरा भिक्खु सुसुकाऌअकेसा  
भद्रेन योब्बनेन समन्नागता पठमेन वयसा अनिकीऌइताविनो कामेसु यावजीवं  
परिपुण्णं परिसुद्धं ब्रह्मचरियं चरन्ति अद्धानञ्च आपादेन्तीति।   
    
वुत्तं खो एतं महाराज तेन भगवता जानता पस्सता अरहता सम्मासम्बुद्धेन "एथ  
तुम्हे भिक्खवे इममेव कायं उद्धं पादतला अधो केसमत्थका तचपरियन्तं  
पूरं नानप्पकारस्स असुचिनो पच्चवेक्खथ। अत्थी इमस्मिं काये केसा लोमा नखा दन्ता  
तचो मंसं नहारु अट्ठि अट्ठिमिञ्जा वक्कं हदयं यकनं किलोमकं पिहकं  
पप्फासं अन्तं अन्तगुणं उदरियं करीसं पित्तं सेम्हं पुब्बो लोहितं सेदो मेदो अस्सू  
वसा खेलो सिङ्घानिका लसिका मुत्तन्ति। अयम्पि खो महाराज हेतु अयं पच्चयो येनिमे  
दहरा भिक्खु सुसुकाऌअकेसा भद्रेन योब्बनेन समन्नागता पठमेन वयसा  
अनिकीऌइताविनो कामेसु यावजीवं परिपुण्णं परिसुद्धं ब्रह्मचरियं चरन्ति  
अद्धानञ्च आपादेन्तीति।   
    
ये ते भो भारद्वाज भिक्खु भावितकाया भावितसीला भावितचित्ता भावितपञ्ञा तेसं तं  
न दुक्करं-२ होति, ये च खो ते भो भारद्वाज-३ भिक्खू अभावितकाया अभावितसीला  
अभावितचित्ता अभावितपञ्ञा तेसं तं दुक्करं होति। अप्पेकदा भो भारद्वाज असुभतो  
मनसिकरिस्सामाति सुभतो वा आगच्छति, अत्थि नू खो भो भारद्वाज-४ [प्त्स् पगे ११२] [\क़्  
११२।] अञ्ञो च-५। हेतु अञ्ञो च पच्चयो येनिमे दहरा भिक्खु सुसुकाऌअकेसा भद्रेन  
योब्बनेन समन्नागता पठमेन वयसा अनिकीऌइताविनो कामेसु यावजीवं परिपुण्णं  
परिसुद्धं ब्रह्मचरियं चरन्ति, अद्धानञ्च आपादेन्तीति।   
    
वुत्तं खो एतं महाराज तेन भगवता जानता पस्सता अरहता सम्मासम्बुद्धेन ऽएथ  
तुम्हे भिक्खवे इन्दियेसु गुत्तद्वारा विहरथ। चक्खुना रूपं दिस्वा मा निमित्तग्गाहिनो  
अहुवत्थ, मानुब्यञ्जनग्गाहिनो, यत्वाधिकरणमेनं-६ चक्खुन्द्रियं असंवुतं  
विहरन्तं अभिज्झा दोमनस्सा पापका अकुसला धम्मा अन्वास्सवेय्युं तस्स संवराय  
पटिपज्जथ, रक्खथ चक्खुन्द्रियं, चक्खुन्द्रिये संवरं आपज्जथ।   
    
सोतेन सद्दं सुत्वा मा निमित्तग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं सोतेन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं तस्स संवराय पटिपज्जथ, रक्खथ सोतेन्द्रियं,  
सोतेन्द्रिये संवरं आपज्जथ।   
घानेन गन्धं सायित्वा मा निमित्तग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं घानेन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं तस्स संवराय पटिपज्जथ, रक्खथ घानेन्द्रियं,  
घानेन्द्रिये संवरं आपज्जथ।   
जिव्हाय रसं सायित्वा मा निमित्तग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं जिव्हेन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं तस्स संवराय पटिपज्जथ, रक्खथ जिव्हेन्द्रियं,  
जिव्हेन्द्रिये संवरं आपज्जथ।   
कायेन फोट्ठब्बं फुसित्वा मा निमित्तग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं कायेन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं तस्स संवराय पटिपज्जथ, रक्खथ कायेन्द्रियं,  
कायेन्द्रिये संवरं आपज्जथ।   
    
१। लोलं भो - सीमु१ सी२।   
२। सूकरं मछसं  
३। ये च खो ते भारद्वाज - सीमु।   
४। च- मछसं च - स्या।   
५। च खो - मछसं  
६। यत्वाधिकरणमेतं - सीमु।   
    
[ब्ज्त् पगे २३२] [\x २३२।]       
    
मनसा धम्मं विञ्ञाय मा निमित्तग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं मनिन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं तस्स संवराय पटिपज्जथ, रक्खथ मनिन्द्रियं,  
मनिन्द्रिये संवरं आपज्जथा" ति। अयम्पि खो महाराज हेतु अयं पच्चयो येनिमे दहरा  
भिक्खु सुसुकाऌअकेसा भद्रेन योब्बनेन समन्नागता पठमेन वयसा अनिकीऌइताविनो  
कामेसु यावजीवं परिपुण्णं परिसुद्धं ब्रह्मचरियं चरन्ति अद्धानञ्च आपादेन्तीति।   
    
अच्छरियं भो भारद्वाज, अब्भुतं भो भारद्वाज, याव सुभासितमिदं-१ भो  
भारद्वाज तेन भगवता जानता पस्सता अरहता सम्मासम्बुद्धेन। एसो व-२। खो भो  
भारद्वाज हेतु फसपच्चयो येनिमे दहरा भिक्खु सुसुकाऌअकेसा भद्रेन योब्बनेन  
समन्नागता पठमेन वयसा अनिकीऌइताविनो कामेसु यावजीवं परिपुण्णं परिसुद्धं  
ब्रह्मचरियं चरन्ति अद्धानञ्च आपादेन्तीति।   
    
अहम्पि खो भो-३। भारद्वाज, यस्मिं समये अरक्खितेनेव कायेन आरक्खिताय वाचाय  
आरक्खितेन चित्तेन अनुपट्ठिताय सतिया असंवुतेहि इन्द्रियेहि अन्तेपुरं पविसामि। अतिविय  
मं तस्मिं समये लोभधम्मा परिसहन्ति। यस्मिञ्च ख्वाहं भो भारद्वाज समये  
रक्खितेनव कायेन रक्खिताय वाचाय रक्खितेन चित्तेन उपट्ठिताय [प्त्स् पगे ११३] [\क़्  
११३।] सतिया संवुतेहि इन्द्रियेहि अन्तेपुरं पविसामि न मं तत्थ-४ तस्मिं समये  
लोभधम्मा परिसहन्ती।   
    
अभिक्कन्तं भो भारद्वाज, अभिक्कन्तं भो भारद्वाज, सेय्यथापि भो भारद्वाज  
निक्कुज्जितं-५ वा उक्कुज्जेय्य, पटिच्छन्नं वा विवरेय्य, मूऌअहस्स वा मग्गं आचिक्खेय्य,  
अन्धकारे वा तेलपज्जोतं धारेय्य चक्खुमन्तो रूपानि दक्खिन्तीति। एवमेवं-६ भोता  
भारद्वाजेन अनेकपरियायेन धम्मो पकासितो, एसाहं भो भारद्वाज तं भगवन्तं  
सरणं गच्छामि धम्मञ्च भिक्खुसङ्घञ्च, उपासकं मं भवं भारद्वाजो  
धारेतु अज्जतग्गे पाणुपेतं सरणं गतन्ति।   
    
१। सुभासितञ्चिदं - मछसं  
२। एसचेव - सीमु  
३। अहमपि भो - सीमु, [प्त्स्]  
४। तथा - मछसं  
५। निकुज्जितं [प्त्स्]  
६। एवमेतं - सी २।   
    
[ब्ज्त् पगे २३२] [\x २३२।]       
१। १३। ५  
सोणसुत्तं  
    
१२८। एकं समयं भगवा राजगहे विहरति वेफवने कलन्दकनिवापे। अथ खो सोणो  
गहपतिपुत्तो येन भगवा तेनुपसङ्कमि उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं निसिन्नो खो सोणो गहपतिपुत्तो भगवन्तं एतदवोच: "को  
नु खो भन्ते हेतु को पच्चयो येनमिधेकच्चे सत्ता दिट्ठेव धम्मे नो परिनिब्बायन्ति?  
को पन भन्ते हेतु को पच्चयो येन मिधेकच्चे सत्ता दिट्ठेव धम्मे परिनिब्बायन्ती"  
ति।   
    
[ब्ज्त् पगे २३४। [\x २३४।] ]   
सन्ति खो सोण, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया,  
तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो अभिवदतो  
अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो सोण, भिक्खु नो  
परिनिब्बायति।   
    
सन्ति खो सोण, सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो अभिवदतो  
अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो सोण, भिक्खु नो  
परिनिब्बायति।   
सन्ति खो सोण, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो सोण,  
भिक्खु नो परिनिब्बायति।   
सन्ति खो सोण, जिव्हाविञ्ञेय्या रसा इट्ठा कन्ता मनापा पियरूपा कामुपसंहिता रजनीया,  
तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो अभिवदतो  
अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो सोण, भिक्खु नो  
परिनिब्बायति।   
सन्ति खो सोण, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो सोण,  
भिक्खु नो परिनिब्बायति।   
सन्ति खो सोण, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो सोण,  
भिक्खु नो परिनिब्बायति।   
अयं खो सोण, हेतु अयं पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ति।   
    
सन्ति च खो सोण, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति च खो सोण, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो सोण, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो सोण, जिव्हाविञ्ञेय्या रसा इट्ठा कन्ता मनापा पियरूपा कामुपसंहिता रजनीया,  
तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं अनभिनन्दतो  
अनभिवदतो अनज्झोसाय तिट्ठतो न तन्निस्सितं विञ्ञाणं होति न तदुपादानं।  
अनुपादानो गहपति, भिक्खु परिनिब्बायति।   
सन्ति खो सोण, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो सोण, मनोविञ्ञेय्या धम्मा इट्ठा कन्ता मनापा पियरूपा कामुपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो सोण, भिक्खु परिनिब्बायति।   
अयं खो सोण, हेतु अयं पच्चयो येनमिधेकच्चे सत्ता परिनिब्बायन्ती ति।   
१। १३। ६  
घोसितसुत्तं  
१२९। एकं समयं आयस्मा आनन्दो कोसम्बियं विहरति घोसितारामे, अथ खो घोसितो  
गहपति येनायस्मा आनन्दो तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं निसिन्नो खो घोसितो गहपति आयस्मन्तं आनन्दं  
एतदवोच: "धातुनानत्तं धातुनानत्तन्ति [प्त्स् पगे ११४] [\क़् ११४।] भन्ते आनन्द  
वुच्चति, कित्तावता नु खो भन्ते धातुनानत्तं वुत्तं भगवता" ति।   
    
[ब्ज्त् पगे २३६] [\x २३६।]       
    
संविज्जति खो गहपति चक्खुधातु, रूपा च मनापा, चक्खुविञ्ञाणञ्च, सुखवेदनीयं  
फस्सं पटिच्च उप्पज्जति सुखावेदना। संविज्जति खो गहपति चक्खुधातु, रूपा च  
अमनापा, चक्खुविञ्ञाणञ्च, दुक्खवेदनीयं फस्सं पटिच्च उप्पज्जति दुक्खा वेदना।  
संविज्जति खो गहपति चक्खुधातु, रूपा च उपेखाठानिया-१। , चक्खुविञ्ञाणञ्च,  
अदुक्खमसुखवेदनीयं फस्सं पटिच्च उप्पज्जति अदुक्खमसुखा वेदना।   
    
संविज्जति खो गहपति सोतधातु, सद्दा च मनापा, सोतविञ्ञाणञ्च, सुखवेदनीयं  
फस्सं पटिच्च उप्पज्जति सुखावेदना। संविज्जति खो गहपति सोतधातु, सद्दा च  
अमनापा, सोतविञ्ञाणञ्च, दुक्खवेदनीयं फस्सं पटिच्च उप्पज्जति दुक्खा वेदना।  
संविज्जति खो गहपति सोतधातु, सद्दा च उपेखाठानिया, सोतविञ्ञाणञ्च,  
अदुक्खमसुखवेदनीयं फस्सं पटिच्च उप्पज्जति अदुक्खमसुखा वेदना।   
    
संविज्जति खो गहपति घानधातु, गन्धा च मनापा, घानविञ्ञाणञ्च, सुखवेदनीयं  
फस्सं पटिच्च उप्पज्जति सुखावेदना। संविज्जति खो गहपति घानधातु, सद्दा च  
अमनापा, घानविञ्ञाणञ्च, दुक्खवेदनीयं फस्सं पटिच्च उप्पज्जति दुक्खा वेदना।  
संविज्जति खो गहपति घानधातु, गन्धा च उपेखाठानिया, घानविञ्ञाणञ्च,  
अदुक्खमसुखवेदनीयं फस्सं पटिच्च उप्पज्जति अदुक्खमसुखा वेदना।   
    
संविज्जति खो गहपति जिव्हाधातु, रसा च मनापा, जिव्हाविञ्ञाणञ्च, सुखवेदनीयं  
फस्सं पटिच्च उप्पज्जति सुखावेदना। संविज्जति खो गहपति जिव्हाधातु, रसा च अमनापा,  
जिव्हाविञ्ञाणञ्च, दुक्खवेदनीयं फस्सं पटिच्च उप्पज्जति दुक्खा वेदना। संविज्जति खो  
गहपति जिव्हाधातु, रसा च उपेखाठानिया, जिव्हाविञ्ञाणञ्च, अदुक्खमसुखवेदनीयं  
फस्सं पटिच्च उप्पज्जति अदुक्खमसुखा वेदना।   
    
संविज्जति खो गहपति कायधातु, फोट्ठब्बा च मनापा, कायविञ्ञाणञ्च,  
सुखवेदनीयं फस्सं पटिच्च उप्पज्जति सुखावेदना। संविज्जति खो गहपति कायधातु,  
फोट्ठब्बा च अमनापा, कायविञ्ञाणञ्च, दुक्खवेदनीयं फस्सं पटिच्च उप्पज्जति  
दुक्खा वेदना। संविज्जति खो गहपति कायधातु, फोट्ठब्बा च उपेखाठानिया,  
कायविञ्ञाणञ्च, अदुक्खमसुखवेदनीयं फस्सं पटिच्च उप्पज्जति अदुक्खमसुखा  
वेदना।   
    
संविज्जति खो गहपति मनोधातु, धम्मा च मनापा, मनोविञ्ञाणञ्च, सुखवेदनीयं  
फस्सं पटिच्च उप्पज्जति सुखावेदना। संविज्जति खो गहपति मनोधातु, धम्मा च  
अमनापा, मनोविञ्ञाणञ्च, दुक्खवेदनीयं फस्सं पटिच्च उप्पज्जति दुक्खा वेदना।  
संविज्जति खो गहपति मनोधातु, धम्मा च उपेखाठानिया, मनोविञ्ञाणञ्च,  
अदुक्खमसुखवेदनीयं फस्सं पटिच्च उप्पज्जति अदुक्खमसुखा वेदना। एत्तावता  
खो गहपति धातुनानत्तं वुत्तं भगवताति।   
    
१। १३। ७  
हालिद्दकानिसुत्तं  
    
१३०। [प्त्स् पगे ११५] [\क़् ११५।] एकं समयं आयस्मा महाकच्चानो अवन्तीसु विहरति  
कुररघरे पवत्ते-२ पब्बते, अथ खो हालिद्दकानि-३ गहपति येनायस्मा महाकच्चानो  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं  
निसिन्नो खो हालिद्दकानि गहपति आयस्मन्तं महाकच्चानं एतदवोच: वुत्तमिदं भन्ते  
भगवता "धातुनानत्तं पटिच्च उप्पज्जति फस्सनानत्तं, फस्सनानत्तं पटिच्च  
उप्पज्जति वेदनानानत्त" न्ति। कथन्नु खो भन्ते धातुनानत्तं पटिच्च उप्पज्जति  
फस्सनानत्तं, फस्सनानत्तं पटिच्च उप्पज्जति वेदनानानत्तन्नि।   
    
इध गहपति, भिक्खु चक्खुना रूपं दिस्वा मनापं इत्थेतन्ति पजानाति। चक्खुविञ्ञाणं  
सुखवेदनीयञ्च-४ फस्सं पटिच्च उप्पज्जति सुखा वेदना। चक्खुना खो पनेव-५  
रूपं दिस्वा अमनापं इत्थेतन्ती पजानाति, चक्खुविञ्ञाणं दुक्खवेदनीयञ्च फस्सं  
पटिच्च उप्पज्जति दुक्खा वेदना। चक्खुना पनेव रूपं दिस्वा उपेखाठानीयं इत्थेतन्ती  
पजानाति। चक्खुविञ्ञाणं अदुक्खमसुखवेदनीयञ्च फस्सं पटिच्च उप्पज्जति  
अदुक्खमसुखा वेदना।   
    
१। उपेक्खट्ठानिय - स्या। मनापा उपेक्खावेदनिया - मछसं  
२। कुलघरे सम्पवत्तो - स्या, कुलघरे पपाते - मछसं  
३। हालिद्दिकानि - मछसं, सी२।   
४। सुखवेदनीयं, सुखवेदनीयं फस्सं - सीमु।   
५। पनेवं - स्या।   
    
[ब्ज्त् पगे २३८] [\x २३८।] पुनचपरं गहपति, भिक्खु सोतेन सद्दं सुत्वा मनापं  
इत्थेतन्ति पजानाति। चक्खुविञ्ञाणं सुखवेदनीयञ्च फस्सं पटिच्च उप्पज्जति सुखा  
वेदना। सोतेक खो पनेव। सद्दं सुत्वा अमनापं इत्थेतन्ती पजानाति, सोतविञ्ञाणं  
दुक्खवेदनीयञ्च फस्सं पटिच्च उप्पज्जति दुक्खा वेदना। सोतेन पनेव सद्दं दिस्वा  
उपेखाठानीयं इत्थेतन्ती पजानाति। सोतविञ्ञाणं अदुक्खमसुखवेदनीयञ्च फस्सं  
पटिच्च उप्पज्जति अदुक्खमसुखा वेदना।   
    
इध गहपति, भिक्खु घानेन गन्धं घायित्वा मनापं इत्थेतन्ति पजानाति।  
घानविञ्ञाणं सुखवेदनीयञ्च फस्सं पटिच्च उप्पज्जति सुखा वेदना। घानेन खो  
पनेव गन्धं घायित्वा अमनापं इत्थेतन्ती पजानाति, घानविञ्ञाणं  
दुक्खवेदनीयञ्च फस्सं पटिच्च उप्पज्जति दुक्खा वेदना। घानेन पनेव गन्धं  
घायित्वा उपेखाठानीयं इत्थेतन्ती पजानाति। घानविञ्ञाणं  
अदुक्खमसुखवेदनीयञ्च फस्सं पटिच्च उप्पज्जति अदुक्खमसुखा वेदना।   
इध गहपति, भिक्खु जिव्हाय रसं सायित्वा मनापं इत्थेतन्ति पजानाति। जिव्हाविञ्ञाणं  
सुखवेदनीयञ्च फस्सं पटिच्च उप्पज्जति सुखा वेदना। जिव्हाय खो पनेव रसं  
सायित्वा अमनापं इत्थेतन्ती पजानाति, जिव्हाविञ्ञाणं दुक्खवेदनीयञ्च फस्सं पटिच्च  
उप्पज्जति दुक्खा वेदना। जिव्हाय पनेव रसं सायित्वा उपेखाठानीयं इत्थेतन्ती पजानाति।  
जिव्हाविञ्ञाणं अदुक्खमसुखवेदनीयञ्च फस्सं पटिच्च उप्पज्जति अदुक्खमसुखा  
वेदना।   
    
इध गहपति, भिक्खु कायेन फोट्ठब्बं फुसित्वा मनापं इत्थेतन्ति पजानाति।  
चक्खुविञ्ञाणं सुखवेदनीयञ्च फस्सं पटिच्च उप्पज्जति सुखा वेदना। कायेन खो  
पनेव फोट्ठब्बं फुसित्वा अमनापं इत्थेतन्ती पजानाति, कायविञ्ञाणं  
दुक्खवेदनीयञ्च फस्सं पटिच्च उप्पज्जति दुक्खा वेदना। कायेन पनेव फोट्ठब्बं  
फुसित्वा उपेखाठानीयं इत्थेतन्ती पजानाति। कायविञ्ञाणं अदुक्खमसुखवेदनीयञ्च  
फस्सं पटिच्च उप्पज्जति अदुक्खमसुखा वेदना।   
    
इध गहपति, भिक्खु मनसा धम्मं विञ्ञाय मनापं इत्थेतन्ति पजानाति।  
मनोविञ्ञाणं [प्त्स् पगे ११६] [\क़् ११६।] सुखवेदनीयञ्च फस्सं पटिच्च उप्पज्जति  
सुखा वेदना। मनसा खो पनेव धम्मं विञ्ञाय अमनापं इत्थेतन्ती पजानाति,  
मनोविञ्ञाणं दुक्खवेदनीयञ्च फस्सं पटिच्च उप्पज्जति दुक्खा वेदना। मनसा  
पनेव धम्मं विञ्ञाय उपेखाठानीयं इत्थेतन्ती पजानाति। मनोविञ्ञाणं  
अदुक्खमसुखवेदनीयञ्च फस्सं पटिच्च उप्पज्जति अदुक्खमसुखा वेदना।   
    
एवं खो गहपति धातुनानत्तं पटिच्च उप्पज्जति फस्सनानत्तं, फस्सनानत्तं पटिच्च  
उप्पज्जति वेदनानानत्तन्ति।   
    
१। १३। ८  
नकुलपितुसुत्तं  
    
१३१। एकं समयं भगवा भग्गेसु विहरति सुंसुमारगिरे भेसकलावने मिगदाये।  
अथ खो नकुलपिता गहपति येन भगवा तेनुपसङ्कमि उपसङ्कमित्वा भगवन्तं  
अभिवादेत्वा एकमन्तं अट्ठासि। एकमन्तं निसिन्नो खो नकुलपिता गहपति भगवन्तं  
एतदवोच: को नु खो भन्ते हेतु को पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ति। को पन भन्ते हेतु को पच्चयो येनमिधेकच्चे सत्ता दिट्ठेव धम्मे  
परिनिब्बायन्तीति।   
    
सन्ति खो गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
सन्ति खो गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु अभिनन्दति अभिवदति अज्झोसाय तिट्ठति, तस्स तं अभिनन्दतो  
अभिवदतो अज्झोसाय तिट्ठतो तन्निस्सितं विञ्ञाणं होति तदुपादानं। सौपादानो गहपति,  
भिक्खु नो परिनिब्बायति।   
अयं खो गहपति, हेतु अयं पच्चयो येनमिधेकच्चे सत्ता दिट्ठेव धम्मे नो  
परिनिब्बायन्ति।   
    
[ब्ज्त् पगे २४०] [\x २४०।]       
    
सन्ति च खो गहपति, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्च भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति च खो गहपति, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
सन्ति खो गहपति, मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, तस्स तं  
अनभिनन्दतो अनभिवदतो अनज्झोसाय तिट्ठतो न तन्निस्सितं विञ्ञाणं होति न  
तदुपादानं। अनुपादानो गहपति, भिक्खु परिनिब्बायति।   
अयं खो गहपति, हेतु अयं पच्चयो येनमिधेकच्चे सत्ता दिट्ठेव धम्मे  
परिनिब्बायन्ती ति।   
    
१। १३। ९  
लोहिच्चसुत्तं  
    
१३२। एकं समयं आयस्मा महाकच्चानो अवन्तीसु विहरति मक्करकटे अरञ्ञकुटिकायं।  
[प्त्स् पगे ११७] [\क़् ११७।] अथ खो लोहिच्चस्स ब्राह्मणस्स सम्बहुला अन्तेवासिका  
कट्ठहारका मानवका येनायस्मतो महाकच्चानस्स अरञ्ञकुटिका तेनुपसङ्कमिंसु,  
उपसङ्कमित्वा परितो परितो कुटिकाय अनुचङ्कमन्ति अनुविचरन्ति उच्चासद्दा महासद्दा  
कानिचि कानिचि सेलिस्सकानि-१ करोन्ता-२ इमे पन मुण्डका समणका इभाकिण्हा-३  
बन्धुपादापच्चा, इमेसं भरतकानं सक्कता गरुकता मानिता पूजिता अपचितानि।   
अथ खो आयस्मा महाकच्चानो विहारा निक्खमित्वा ते माणवके एतदवोच: मा वो  
माणवका-४ सद्दमकत्थ, धम्मं वो भासिस्सामीति। एवं वुत्ते ते माणवका तुण्ही  
अहेसुं। अथ खो आयस्मा महाकच्चानो ते माणवके गाथाहि अज्झभासि।   
सिलुत्तमा-५ पुब्बतरा अहेसुं  
ते ब्राह्मणा ये पुराणं सरन्ती  
गुत्तानि द्वारानि सुरक्खितानि  
अहेसुं तेसं अभिभुय्य कोधं।   
-------------------------  
१। सेलेय्यकानि - मछसं, स्या। सेलोकस्सकानि। अट्ठकथा।   
२। करोन्ति - मछसं  
३। कण्हा - मछसं, स्या  
४। मा मानवका - मछसं, स्या।   
५। सीलुत्तरा - सी२।   
    
[ब्ज्त् पगे २४२। [\x २४२।] ]   
    
धम्मे च झाने च रता अहेसुं  
ते ब्राह्मणा ये पुराणं सरन्ति  
इमे च-१ वोक्कम्म जपामसेति-२   
गोत्तेन मत्ता विसमं चरन्ति  
कोधाभिभूता पुथु अत्तदण्डा-३   
विरज्झमाना तसथावरेसु-४   
    
अगुत्तद्वारस्स भवन्ति मोघा  
सुपिनोव-५ लद्धं पुरिसस्स चित्तं  
[प्त्स् पगे ११८] [\क़् ११८।] अनासका थण्डिलसायिका च  
पातो सितानञ्च तयो च वेदा।   
खराजिनं जटा पङ्को मन्ता सीलब्बतं तपो  
कुहका चङ्कदण्डा च उदकाचमनानि च  
वण्णा एते ब्राह्मणानं कतकिञ्चिक्खभावना-६।   
    
चित्तञ्चे सुसमाहितं विप्पसन्नमनाविलं  
अखिलं सब्बभुतेसु सो मग्गो ब्रह्मपत्तिया ति।   
    
अथ खो ते माणवका कुपिता अनत्तमना येन लोहिच्चो ब्राह्मणो तेनुपसङ्कमिंसु।  
उपसङ्कमित्वा लोहिच्चं ब्राह्मणं एतदवोचुं: यग्घे भवं जानेय्य समणो  
महाकच्चानो ब्राह्मणानं मन्ते एकंसेन अपवदति-७ पटिक्कोसतीति।   
    
एवं वुत्ते लोहिच्चो ब्राह्मणो कुपितो अहोसि अनत्तमनो। अथ खो लोहिच्चस्स ब्राह्मणस्स  
एतदहोसि: न खो पन मे तं पतिरूपं योहं अञ्ञदत्थु माणवकानं येवसुत्वा  
समणं महाकच्चानं अक्कोसेय्यं परिभासेय्यं-८ यन्नूनाहं उपसङ्कमित्वा  
पुच्छेय्यन्ति।   
    
अथ खो लोहिच्चो ब्राह्मणो तेहि माणवकेहि सद्धिं येनायस्मा महाकच्चानो  
तोनुपसङ्कमि उपसङ्कमित्वा [प्त्स् पगे ११९] [\क़् ११९।] आयस्मता महाकच्चानेन  
सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि।  
एकमन्तं निसिन्नो खो लोहिच्चो ब्राह्मणो आयस्मन्तं महाकच्चानं एतदवोच:  
    
आगमंसु नु ख्विध भो कच्चान, अम्हाकं सम्बहूला अन्तेवासिका कट्ठहारका  
माणवकाति? आगमंसु ख्विध ते ब्राह्मण सम्बहुला अन्तेवासिका कट्ठहारका  
माणवकाति। अहु पन भोतो कच्चानस्स तेहि माणवकेहि सद्धिं कोचिदेव कथासल्लापोति?।  
अहु खो मे ब्राह्मण तेहि माणवकेहि सद्धिं कोचिदेव कथासल्लापोति। यथा  
कथम्पन भोतो कच्चानस्स तेहि माणवकेहि सद्धिं अहोसि कथासल्लापोति? एवं खो मे  
ब्राह्मण तेहि माणवकेहि सद्धिं अहोसि कथा सल्लापो।   
    
१। इमे च - स्या।   
२। जहाम्भसेति - स्या  
३। सुपुथुत्तदण्डा - स्या  
४। सतणहा तण्हेसु - मछसं  
५। सुपिनेन - सीमु सी-२।   
६। कताकिञ्चिक्खभावना - मछसं  
७। असंवदति - स्या  
८। अक्कोसेय्यं विरुजेझय्यं परिभासेय्यं - स्या।   
    
[ब्ज्त् पगे २४४] [\x २४४।]       
    
सिलुत्तमा पुब्बतरा अहेसुं  
ते ब्राह्मणा, ये पुराणं सरन्ती  
गुत्तानि द्वारानि सुरक्खितानि  
अहेसुं तेसं अभिभुय्य कोधं।   
    
धम्मे च झाने च रता अहेसुं  
ते ब्राह्मणा ये पुराणं सरन्ति  
इमे च वोक्कम्म जपामसेति  
गोत्तेन मत्ता विसमं चरन्ति  
कोधाभिभूता पुथु अत्तदण्डा  
विरज्झमाना तसथावरेसु  
    
अगुत्तद्वारस्स भवन्ति मोघा  
सुपिनोव लद्धं पुरिसस्स चित्तं  
अनासका थण्डिलसायिका च  
पातो सितानञ्च तयो च वेदा।   
खराजिनं जटा पङ्को मन्ता सीलब्बतं तपो  
कुहका चङ्कदण्डा च उदकाचमनानि च  
वण्णा एते ब्राह्मणानं कतकिञ्चिक्खभावना।   
    
चित्तञ्चे सुसमाहितं विप्पसन्नमनाविलं  
अखिलं सब्बभुतेसु सो मग्गो ब्रह्मपत्तिया ति।   
    
एवं खो मे ब्राह्मण तेहि माणवकेहि सद्धिं अहोसि कथा सल्लापोति:  
अगुत्तद्वारोति भवं कच्चानो आह, कित्तावता नु खो भो कच्चान-१, अगुत्तद्वारो होतीति? इध  
ब्राह्मण एकच्चो चक्खुना रूपं दिस्वा पियरूपे रूपे अधिमुच्चति, अप्पियरूपे रूपे  
व्यापज्जति, अनुपट्ठितकायसति च-२ विहरति परित्तचेतसो, तञ्च चेतोविमुत्तिं [प्त्स् पगे १२०]  
[\क़् १२०।] पञ्ञाविमुत्तिं यथाभूतं नप्पजानाति यत्थस्स-३ ते उप्पन्ना पापका  
अकुसला धम्मा अपरिसेसा न निरुज्झन्ति।   
    
सोतेन सद्दं सुत्वा पियरूपे सद्दे अधिमुच्चति, अप्पियरूपे सद्दे व्यापज्जति  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा न निरुज्झन्ति।   
घानेन गन्धं गायित्वा पियरूपे गन्धे अधिमुच्चति, अप्पियरूपे गन्धे व्यापज्जति  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा न निरुज्झन्ति।   
जिव्हाय रसं सायित्वा पियरूपे रसे अधिमुच्चति, अप्पियरूपे रसे व्यापज्जति  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा न निरुज्झन्ति।   
कायेन फोट्ठब्बं फुसित्वा पियरूपे फोट्ठब्बे अधिमुच्चति, अप्पियरूपे फोट्ठब्बे  
व्यापज्जति अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं  
यथाभूतं नप्पजानाति यत्थस्स ते उप्पन्ना पापका अकुसला धम्मा अपरिसेसा न  
निरुज्झन्ति।   
मनसा धम्मं विञ्ञाय पियरूपे धम्मे अधिमुच्चति, अप्पियरूपे धम्मे व्यापज्जति  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा न निरुज्झन्ति। एवं  
खो ब्राह्मण, अगुत्तद्वारो होतीति। । १। नू खो कच्चान - सीमु सी२।   
२। अनुपट्ठितायसतिया - स्या। कायसतिया - सीमु  
३। सथास्स - स्या।   
इध ब्राह्मण भिक्खु चक्खुना रूपं दिस्वा पियरूपे रूपे नाधिमुच्चति, अप्पियरूपे  
रूपे न व्यापज्जति, उप्पट्ठितकायसति च विहरति अप्पमाणचेतसो, तञ्च चेतोविमुत्तिं  
पञ्ञाविमुत्तं यथाभूतं पजानाति यत्थस्स ते उप्पन्ना पापका अकुसला धम्मा  
अपरिसेसा निरुज्झन्ति।   
    
सोतेन सद्दं सुत्वा पियरूपे सद्दे नाधिमुच्चति, अप्पियरूपे सद्दे न व्यापज्जति  
उप्पट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
घानेन गन्धं गायित्वा पियरूपे गन्धे नाधिमुच्चति, अप्पियरूपे गन्धे न व्यापज्जति  
उप्पट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
जिव्हाय रसं सायित्वा पियरूपे रसे नाधिमुच्चति, अप्पियरूपे रसे न व्यापज्जति  
उप्पट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
कायेन फोट्ठब्बं फुसित्वा पियरूपे फोट्ठब्बे नाधिमुच्चति, अप्पियरूपे फोट्ठब्बे  
न व्यापज्जति उप्पपट्ठितकायसति च विहरति अप्पमाणचेतसो, तञ्च चेतोविमुत्तिं  
पञ्ञाविमुत्तिं यथाभूतं पजानाति यत्थस्स ते उप्पन्ना पापका अकुसला धम्मा  
अपरिसेसा निरुज्झन्ति।   
मनसा धम्मं विञ्ञाय पियरूपे धम्मे नाधिमुच्चति, अप्पियरूपे धम्मे न  
व्यापज्जति उप्पट्ठितकायसति च विहरति अप्पमाणचेतसो, तञ्च चेतोविमुत्तिं  
पञ्ञाविमुत्तिं यथाभूतं पजानाति यत्थस्स ते उप्पन्ना पापका अकुसला धम्मा  
अपरिसेसा निरुज्झन्ति। एवं खो ब्राह्मण, गुत्तद्वारो होतीति।   
    
अच्छरियं भो कच्चान, अब्भुतं भो कच्चान, [प्त्स् पगे १२१] [\क़् १२१।] यावञ्चिदं  
भोता कच्चानेन गुत्तद्वारोव समानो गुत्तद्वारोति अक्खातो। अभिक्कन्तं भो कच्चान,  
अभिक्कन्तं भो कच्चान, सेय्यथापि भो कच्चान, निक्कुज्जितं वा उक्कुज्जेय्य, पटिच्छन्नं  
वा विवरेय्य, मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति: एवमेव भोता कच्चानेन अनेकपरियायेन धम्मो  
पकासितो।   
    
[ब्ज्त् पगे २४६] [\x २४६।]       
    
एसाहं भो कच्चान, तं भगवन्तं सरणं गच्छामि धम्मञ्च भिक्खुसङ्घञ्च,  
उपासकं मं भवं कच्चानो धारेतु अज्जतग्गे पाणुपेतं सरणं गतं। यथा च  
भवं कच्चानो मक्करकटे उपासककुलानि उपसङ्कमति, एवमेव लोहिच्चकुलं  
उपसङ्कमतु। तत्थ ये माणवका वा माणविका वा भगवन्तं कच्चानं अभिवादेस्सन्ति  
पच्चुपट्ठिस्सन्ति आसनं वा उदकं वा दस्सन्ति तेसं तं भविस्सति दीघरत्तं हिताय  
सुखायाति।   
    
१। १३। १०  
वेरहच्चानिसुत्तं  
    
१३३। एकं समयं आयस्मा उदायि कामण्डायं विहरति तोदेय्यस्स ब्राह्मणस्स  
अम्बवने। अथ खो वेरहच्चानिगोत्ताय ब्राह्मणिया अन्तेवासी माणवको येनायस्मा उदायि।  
तेनुपसङ्कमि। उपसङ्कमित्वा आयस्मता उदायिना सद्धिं सम्मोदि, सम्मोदनीयं  
कथं साराणीयं वीतिसारेत्वा एकमन्तं निसीदि। एकमन्तं निसिन्नं खो तं माणवकं  
आयस्मा उदायी धम्मिया कथाय सन्देस्सेसि समादपेसि समुत्तेजेसि सम्पहंसेसि।   
    
अथ खो सो माणवको आयस्मता उदायिना धम्मिया कथाय सन्दस्सितो समादपितो  
समुत्तेजितो सम्पहंसितो उट्ठायासना येन वेरहच्चानिगोत्ता ब्राह्मणी तेनुपसङ्कमि।  
उपसङ्कमित्वा वेरहच्चानिगोत्तं ब्राह्मणीं एतदवोच; यग्घे भोति जानेय्यासि-२ समणो  
उदायी धम्मं देसेति आदिकल्याणं मज्झेकल्याणं परियोसानकल्याणं [प्त्स् पगे १२२]  
[\क़् १२२।] सात्थं सव्यञ्जनं केवलपरिपुण्णं परिसुद्धं ब्रह्मचरियं  
पकासेतीति।   
    
तेन हि त्वं माणवक, मम वचनेन समणं उदायिं निमन्तेहि स्वातनाय भत्तेनाति।  
एवं भोतीति खो सो माणवको वेरहच्चानिगोत्ताय ब्राह्मणिया पटिस्सुत्वा येनायस्मा उदायि  
तेनुपसङ्कमि, उपसङ्कमित्वा आयस्मन्तं उदायिं एतदवोच: अधिवासेतु किर भवं  
उदायी अम्हाकं आचरियभरियाय वेरहच्चानिगोत्ताय ब्राह्मणिया स्वातनाय भत्तन्ति।  
अधिवासेसि खो आयस्मा उदायी तुण्हिभावेन।   
    
१। मक्करकते- मछसं  
२। जानेय्य - सीमु, स्या [प्त्स्] सी २।   
    
[ब्ज्त् पगे २४८] [\x २४८।]       
अथ खो आयस्मा उदायी तस्सा रत्तिया अच्चयेन पुब्बण्हसमयं निवासेत्वा  
पत्तचीवरमादाय येन वेरहच्चानिगोत्ताय ब्राह्मणिया निवेसनं तेनुपसङ्कमि,  
उपसङ्कमित्वा पञ्ञत्ते आसने निसीदि। अथ खो वेरहच्चानिगोत्ता ब्राह्मणी आयस्मन्तं  
उदायिं पणितेन खादनीयेन भोजनीयेन सहत्था सन्तप्पेसि सम्पवारेसि। अथ खो  
वेरहच्चानिगोत्ता ब्राह्मणी आयस्मन्तं उदायिं भुन्ताविं ओनीतपत्तपाणिं पादुका आरोहित्वा  
उच्चे आसने निसीदित्वा सीसं ओगुण्ठिता-१ आयस्मन्तं उदायिं एतदवोच: भण समण,  
धम्मन्ति। भविस्सति भगिनि समयोति वत्वा उट्ठायासना पक्कमि। २  
    
दुतियम्पि खो सो माणवको येनायस्मा उदायी तेनुपसङ्कमि, उपसङ्कमित्वा आयस्मता  
उदायिना सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि।   
    
एकमन्तं निसिन्नं खो तं माणवकं आयस्मा उदायी धम्मिया कथाय सन्दस्सेसि,  
समादपेसि, समुत्तेजेसि, सम्पहंसेसि। दुतियम्पि खो सो माणवको आयस्मता उदायिना  
धम्मिया कथाय सन्दस्सितो समादपितो समुत्तेजितो सम्पहंसितो उट्ठायासना येन  
वेरहच्चानिगोत्ता ब्राह्मणि तेनुपसङ्कमि। उपसङ्कमित्वा वेरहच्चानिगोत्तं ब्राह्मणिं  
एतदवोच: यग्घे होति जानेय्यासि, समणो उदायी धम्मं देसेति आदिकलयाणं  
मज्झेकल्याणं [प्त्स् पगे १२३] [\क़् १२३।] परियोसानकल्याणं सात्थं सव्यञ्जनं  
केवलपरिपुण्णं परिसुद्धं ब्रह्मचरियं पकासेतीति। एवमेवं पन त्वं माणवक  
समणस्स उदायिस्स वण्णं भाससि, समणो पनुदायी-३ भण समण धम्मन्ति वुत्तो  
समानो भविस्सति भगिनि समयोति वत्वा उट्ठायासना विहारं पक्कन्तोति।   
    
तथा हि पन त्वं होति पादुका आरोहित्वा उच्चे आसने निसीदित्वा सीसं ओगुण्ठिता एतदवोच:  
भण समण धम्मन्ति, धम्मगरुनो हि ते भवन्तो धम्मगारवाति। तेन हि त्वं  
माणवक, मम वचनेन समणं उदायिं निमन्तेहि स्वातनाय भत्तेनाति। एवं भोतीति  
खो सो माणवको वेरहच्चानिगोत्ताय ब्राह्मणिया पटिस्सुत्वा येनायस्मा उदायी  
तेनुपसङ्कमि, उपसङ्कमित्वा आयस्मन्तं उदायिं एतदवोच:  
    
अधिवासेसि किर भवं उदायी अम्हाकं आचरियभरियाय वेरहच्चानि गोत्ताय ब्राह्मणिया  
स्वातनाय भत्तन्ति। अधिवासेसि खो आयस्मा उदायी तुण्हीभावेन। अथ खो आयस्मा उदायी  
तस्सा रत्तिया अच्चयेन पुब्बण्हसमयं निवासेत्वा पत्तचीवरमादाय येन  
वेरहच्चानिगोत्ताय ब्राह्मणिया निवेसनं तेनुपसङ्कमि, उपसङ्कमित्वा पञ्ञत्ते आसने  
निसीदि। अथ खो वेरहच्चानिगोत्ता ब्राह्मणी आयस्मन्तं उदायिं पणीतेन खादनीयेन  
भोजनीयेन सहत्था सन्तप्पेसि, सम्पवारेसि, अथ खो वेरहच्चानिगोत्ता ब्राह्मणि  
आयस्मन्तं उदायिं भुत्ताविं ओनीतपत्तपाणिं पादुका ओरुहित्वा नीचे आसने निसीदित्वा सीसं  
विवरित्वा आयस्मन्तं उदायिं एतदवोच:   
१। ओगुणठित्वा - स्या।   
    
२। पक्कामि - स्या  
३। उदायिं - स्या।   
    
[ब्ज्त् पगे २५०] [\x २५०।] किस्मिन्नु खो भन्ते, सति अरहन्तो सुखदुक्खं पञ्ञापेन्ती?  
किस्मिं असति अरहन्तो सुखदुक्खं न पञ्ञापेन्तीति?  
    
चक्खुस्मिं खो भगिनि सति अरहन्तो सुखदुक्खं पञ्ञापेन्ति, चक्खुस्मिं असति  
अरहन्तो सुखदुक्खं [प्त्स् पगे १२४] [\क़् १२४।] न पञ्ञापेन्ति।   
सोतस्मिं खो भगिनि सति अरहन्तो सुखदुक्खं पञ्ञापेन्ति, सोतस्मिं असति अरहन्तो  
सुखदुक्खं न पञ्ञापेन्ति।   
घानस्मिं खो भगिनि सति अरहतो सुखदुक्खं पञ्ञापेन्ति, खो भगिनि सति अरहन्तो  
सुखदुक्खं पञ्ञापेन्ति, घानस्मिं असति अरहतो सुखदुक्खं न पञ्ञापेन्ति।  
जिव्हास्मिं असति अरहन्तो सुखदुक्खं न पञ्ञापेन्ति।   
कायस्मिं खो भगिनि सति अरहन्तो सुखदुक्खं पञ्ञापेन्ति, कायस्मिं असति अरहन्तो  
सुखदुक्खं न पञ्ञापेन्ति।   
मनस्मिं खो भगिनि सति अरहन्तो सुखदुक्खं पञ्ञापेन्ति, मनस्मिं असति अरहन्तो  
सुखदुक्खं न पञ्ञापेन्तीति।   
    
एवं वुत्ते वेरहच्चानिगोत्ता ब्राह्मणि आयस्मन्तं उदायिं एतदवोच: अभिक्कन्तं भन्ते,  
अभिक्कन्तं भन्ते सेय्यथापि भन्ते निक्कुज्जितं वा उक्कुज्जेय्य, पटिच्छन्नं वा  
विवरेय्य, मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं अय्येन उदायिना अनेकपरियायेन धम्मो  
पकासितो, एसाहं अय्य उदायि-१ तं भगवन्तं-२ सरणं गच्छामि धम्मञ्च  
भिक्खुसङ्घञ्च, उपासिकं मं अय्यो उदायि धारेतु अज्जतग्गे पाणुपेतं सरणं गतन्ति।   
    
गहपतिवग्गो तेरसमो।   
    
तत्रुद्दानं:  
    
वेसाली वज्जि नालन्दा भारद्वाज सोण घोसिता  
हालिद्दको नकुलपिता लोहिच्चो वेरहच्चानीति।   
    
१। भन्ते, उदायि - स्या  
२। भवन्तं - स्या।   
    
[ब्ज्त् पगे २५२] [\x २५२।]       
१४। देवदहवग्गो  
१। १४। १  
देवदहसुत्तं  
    
१३४। एकं समयं भगवा सक्केसु विहरति देवदहं नाम सक्यानं निगमो। तत्र खो  
भगवा भिक्खू आमन्तेसि: नाहं भिक्खवे सब्बेसञ्ञेव भिक्खूनं छसु  
फस्सायतनेसु [प्त्स् पगे १२५] [\क़् १२५।] अप्पमादेन करणीयन्ति वदामि। न च  
पनाहं भिक्खवे सब्बेसञ्ञेव भिक्खूनं छसु फस्सायतनेसु नाप्पमादेन  
करणीयन्ति वदामि।   
    
ये ते भिक्खवे भिक्खू अरहन्तो खीणासवा वुसितवन्नो कतकरणीया ओहितभारा  
अनुप्पत्तसदत्था परिक्खिणभवसञ्ञोजना सम्मदञ्ञा विमुत्ता, तेसाहं भिक्खवे  
भिक्खूनं छसु फस्सायतनेसु नाप्पमादेन करणीयन्ति वदामि। तं किस्स हेतु, कतं  
तेसं अप्पमादेन, अभब्बा ते पमज्जितुं।   
    
ये च खो तेहि भिक्खवे भिक्खू सेखा अप्पत्तमानसा अनुत्तरं योगक्खेमं  
पत्थयमाना विहरन्ति, तेसाहं भिक्खवे भिक्खूनं छसु फस्सायतनेसु अप्पमादेन  
करणीयन्ति वदामि। तं किस्स हेतुं,   
    
सन्ति भिक्खवे चक्खुविञ्ञेय्या रूपा मनोरमापि अमनोरमापि, त्यास्स फुस्स फुस्स  
चित्तं न परियादाय तिट्ठन्ति। चेतसो अपरियादाना आरद्धं होति विरियं असल्लीनं,  
उपट्ठिता सति अपम्मुट्ठा, -१ पस्सद्धो कायो असारद्धो, समाहितं चित्तं एकग्गं, इमं  
ख्वाहं भिक्खवे अप्पमादफलं सम्पस्समानो तेसं भिक्खूनं छसु  
फस्सायतनेसु अप्पमादेन करणीयन्ति वदामि।   
    
सन्ति भिक्खवे सोतविञ्ञेय्या सद्दा मनोरमापि अमनोरमापि, त्यास्स फुस्स फुस्स चित्तं  
न परियादाय तिट्ठन्ति। चेतसो अपरियादाना आरद्धं होति विरियं असल्लीनं, उपट्ठिता सति  
अपम्मुट्ठा, पस्सद्धो कायो असारद्धो, समाहितं चित्तं एकग्गं, इमं ख्वाहं  
भिक्खवे अप्पमादफलं सम्पस्समानो तेसं भिक्खूनं छसु फस्सायतनेसु  
अप्पमादेन करणीयन्ति वदामि।   
सन्ति भिक्खवे घानविञ्ञेय्या गन्धा मनोरमापि अमनोरमापि, त्यास्स फुस्स फुस्स  
चित्तं न परियादाय तिट्ठन्ति। चेतसो अपरियादाना आरद्धं होति विरियं असल्लीनं,  
उपट्ठिता सति अपम्मुट्ठा, पस्सद्धो कायो असारद्धो, समाहितं चित्तं एकग्गं, इमं  
ख्वाहं भिक्खवे अप्पमादफलं सम्पस्समानो तेसं भिक्खूनं छसु  
फस्सायतनेसु अप्पमादेन करणीयन्ति वदामि।   
सन्ति भिक्खवे जिव्हाविञ्ञेय्या रसा मनोरमापि अमनोरमापि, त्यास्स फुस्स फुस्स चित्तं  
न परियादाय तिट्ठन्ति। चेतसो अपरियादाना आरद्धं होति विरियं असल्लीनं, उपट्ठिता सति  
अपम्मुट्ठा, पस्सद्धो कायो असारद्धो, समाहितं चित्तं एकग्गं, इमं ख्वाहं  
भिक्खवे अप्पमादफलं सम्पस्समानो तेसं भिक्खूनं छसु फस्सायतनेसु  
अप्पमादेन करणीयन्ति वदामि।   
सन्ति भिक्खवे कायविञ्ञेय्या फोट्ठब्बा मनोरमापि अमनोरमापि, त्यास्स फुस्स  
फुस्स चित्तं न परियादाय तिट्ठन्ति। चेतसो अपरियादाना आरद्धं होति विरियं असल्लीनं,  
उपट्ठिता सति अपम्मुट्ठा, पस्सद्धो कायो असारद्धो, समाहितं चित्तं एकग्गं, इमं  
ख्वाहं भिक्खवे अप्पमादफलं सम्पस्समानो तेसं भिक्खूनं छसु  
फस्सायतनेसु अप्पमादेन करणीयन्ति वदामि।   
सन्ति भिक्खवे मनोविञ्ञेय्या धम्मा मनोरमापि अमनोरमापि, त्यास्स फुस्स फुस्स  
चित्तं न परियादाय तिट्ठन्ति। चेतसो अपरियादाना आरद्धं होति विरियं असल्लीनं,  
उपट्ठिता सति अपम्मुट्ठा, -१ पस्सद्धो कायो असारद्धो, समाहितं चित्तं एकग्गं, इमं  
ख्वाहं भिक्खवे अप्पमादफलं सम्पस्समानो तेसं भिक्खूनं छसु  
फस्सायतनेसु अप्पमादेन करणीयन्ति वदामि।   
    
१। अप्पमुट्ठ - सी २, स्या। असम्मुट्ठा - मछसं।   
    
[ब्ज्त् पगे २५४] [\x २५४।]       
१। १४। २  
खणसुत्तं  
    
१३५। [प्त्स् पगे १२६] [\क़् १२६।] लाभा वो भिक्खवे, सुलद्धं वो भिक्खवे, खणो वो  
पटिलद्धो ब्रह्मचरियावासाय। दिट्ठा मया भिक्खवे छ फस्सायतनिका नाम निरया।  
तत्थ यं किञ्चि चक्खुना रूपं पस्सति अनिट्ठरूपं येव पस्सति नो इट्ठरूपं  
अकन्तरूपञ्ञेव पस्सति नो कन्तरूपं अमनापरूपञ्ञेव पस्सति नो मनापरूपं।   
    
यं किञ्चि सोतेन सद्दं सुणाति अनिट्ठरूपं येव पस्सति नो इट्ठरूपं अकन्तरूपञ्ञेव  
पस्सति नो कन्तरूपं अमनापरूपञ्ञेव पस्सति नो मनापरूपं। यं किञ्चि घानेन  
गन्धं घायति अनिट्ठरूपं येव पस्सति नो इट्ठरूपं अकन्तरूपञ्ञेव पस्सति नो  
कन्तरूपं अमनापरूपञ्ञेव पस्सति नो मनापरूपं। यं किञ्चि जिव्हाय रसं सायति  
अनिट्ठरूपं येव पस्सति नो इट्ठरूपं अकन्तरूपञ्ञेव पस्सति नो कन्तरूपं  
अमनापरूपञ्ञेव पस्सति नो मनापरूपं। यं किञ्चि कायेन फोट्ठब्बं फुसति  
अनिट्ठरूपं येव पस्सति नो इट्ठरूपं अकन्तरूपञ्ञेव पस्सति नो कन्तरूपं  
अमनापरूपञ्ञेव पस्सति नो मनापरूपं। यं किञ्चि मनसा धम्मं विजानाति  
अनिट्ठरूपं येव विजानाति नो इट्ठरूपं अकन्तरूपञ्ञेव विजानाति नो कन्तरूपं  
अमनापरूपञ्ञेव विजानाति नो मनापरूपं।   
लाभा वो भिक्खवे, सुलद्धं वो भिक्खवे, खणो वो पटिलद्धो ब्रह्मचरियवासाय।  
दिट्ठा मया भिक्खवे छ फस्सायतनिका नाम सग्गा। तत्थ यं किञ्चि चक्खुना रूपं  
पस्सति इट्ठरूपं येव पस्सति नो अनिट्ठरूपं, कन्तरूपञ्ञेव पस्सति नो अकन्तरूपं,  
मनापरूपञ्ञेव पस्सति नो अमनापरूपं।   
    
यं किञ्चि सोतेन सद्दं सुणाति इट्ठरूपं येव पस्सति नो अनिट्ठरूपं, कन्तरूपञ्ञेव  
पस्सति नो अकन्तरूपं, मनापरूपञ्ञेव पस्सति नो अमनापरूपं। यं किञ्चि घानेन  
गन्धं घायति इट्ठरूपं येव पस्सति नो अनिट्ठरूपं, कन्तरूपञ्ञेव पस्सति नो  
अकन्तरूपं, मनापरूपञ्ञेव पस्सति नो अमनापरूपं। यं किञ्चि जिव्हाय रसं सायति  
इट्ठरूपं येव पस्सति नो अनिट्ठरूपं, कन्तरूपञ्ञेव पस्सति नो अकन्तरूपं,  
मनापरूपञ्ञेव पस्सति नो अमनापरूपं। यं किञ्चि कायेन फोट्ठब्बं फुसति  
इट्ठरूपं येव पस्सति नो अनिट्ठरूपं, कन्तरूपञ्ञेव पस्सति नो अकन्तरूपं,  
मनापरूपञ्ञेव पस्सति नो अमनापरूपं। यं किञ्चि मनसा धम्मं विजानाति  
इट्ठरूपञ्ञेव विजानाति नो अनिट्ठरूपं, कन्तरूपञ्ञेव पस्सति नो अकन्तरूपं,  
मनापरूपञ्ञेव पस्सति नो अमनापरूपं। लाभा वो भिक्खवे, सुलद्धं वो भिक्खवे,  
खणो वो पटिलद्धो ब्रह्मचरियवासायाति।   
    
१। १४। ३  
सगय्हसुत्तं  
१३६। रूपारामा भिक्खवे देवमनुस्सा रूपरता रूपसम्मुदिता-१  
रूपविपरिणामविरागनिरोधा दुक्खा भिक्खवे देवमनुस्सा विहरन्ति।   
    
सद्दारामा भिक्खवे देवमनुस्सा सद्दारता सद्दसम्मुदिता  
सद्दाविपरिणामविरागनिरोधा दुक्खा भिक्खवे देवमनुस्सा विहरन्ति।   
गन्धारामा भिक्खवे देवमनुस्सा गन्धारता गन्धसम्मुदिता  
गन्धाविपरिणामविरागनिरोधा दुक्खा भिक्खवे देवमनुस्सा विहरन्ति।   
रसारामा भिक्खवे देवमनुस्सा रसारता रससम्मुदिता रसाविपरिणामविरागनिरोधा  
दुक्खा भिक्खवे देवमनुस्सा विहरन्ति।   
फोट्ठब्बारामा भिक्खवे देवमनुस्सा फोट्ठब्बारता फोट्ठब्बसम्मुदिता  
फोट्ठब्बाविपरिणामविरागनिरोधा दुक्खा भिक्खवे देवमनुस्सा विहरन्ति।   
धम्मारामा भिक्खवे [प्त्स् पगे १२७] [\क़् १२७।] देवमनुस्सा धम्मारता  
धम्मसम्मुदिता धम्मविपरिणामविरागनिरोधा दुक्खा भिक्खवे देवमनुस्सा  
विहरन्ति।   
    
१। रूपसमुदिता - सीमु स्या, सी १। २।   
    
[ब्ज्त् पगे २५६] [\x २५६।]       
    
तथागतो च खो भिक्खवे अरहं सम्मासम्बुद्धो रूपानं समुदयञ्च अत्थगमञ्च  
अस्सादञ्च आदीनवञ्च निस्सरणञ्च यथाभूतं विदित्वा न रूपरामो न रूपरतो न  
रूपसम्मुदितो, रूपविपरिणामविरागनिरोधा सुखो-१ भिक्खवे तथागतो विहरति।   
सद्दानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
विदित्वा न सद्दारामो न सद्दारतो न सद्दसम्मुदितो, सद्दाविपरिणामविरागनिरोधा  
सुखो भिक्खवे तथागतो विहरति।   
गन्धानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
विदित्वा न गन्धरामो न गन्धरतो न गन्धसम्मुदितो,  
गन्धविपरिणामविरागनिरोधा सुखो भिक्खवे तथागतो विहरति।   
रसानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
विदित्वा न रसारामो न रसरतो न रससम्मुदितो, रसविपरिणामविरागनिरोधा सुखो  
भिक्खवे तथागतो विहरति।   
फोट्ठब्बानं समुदयञ्च अत्थगमञ्च अस्सादञ्च आदीनवञ्च निस्सरणञ्च  
यथाभूतं विदित्वा न फोट्ठब्बारामो न फोट्ठब्बरतो न फोट्ठब्बसम्मुदितो,  
फोट्ठब्बविपरिणामविरागनिरोधा सुखो भिक्खवे तथागतो विहरति।   
धम्मानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
विदित्वा न धम्मारामो न धम्मरतो न धम्मसम्मुदितो,  
धम्मविपरिणामविरागनिरोधा सुखो भिक्खवे तथागतो विहरतीति। इदं वत्वा सुगतो  
अथापरं एतदवोच सत्था:  
रूपा सद्दा रसा गन्धा फस्सा धम्मा च केवला  
इट्ठा कन्ता मनापा च यावतत्थीति वुच्चति।   
    
सदेवकस्स लोकस्स एते वो सुखसम्मता  
यत्थ चेतो निरुज्झन्ति तं तेसं दुक्खसम्मतं  
    
सुखन्ति-२ दिट्ठमरियेहि सक्कायस्सुपरोधनं-३   
पच्चनीकमिदं होति सब्बलोकेन पस्सतं-४।   
    
यं परे सुखतो आहु तदरिया आहु दुक्खतो  
यं परे दुक्खतो आहु तदरिया सुखतो विदू।   
    
पस्स धम्मं दुराजानं सम्मूऌएहत्थ अविद्दसू  
निवुतानं तमो होति अन्धकारो अपस्सतं,   
    
[प्त्स् पगे १२८] [\क़् १२८।] सतञ्च विवटं होति आलोको पस्सतामिव  
सन्तिके न विजानन्ति मगा-५ धम्मस्स अकोविदा।   
    
भवरागपरेतेहि भवसोतानुसारिहि-६   
मारधेय्यानुपन्नेहि नायं धम्मो सुसम्मुधो।   
    
को नु अञ्ञत्र मरियेहि पदं सम्बुद्धमरहति।   
यम्पदं सम्मदञ्ञाय परिनिब्बन्ति अनासवाति।   
    
१। सुखं - सीमु  
२। सुखं - मछसं, सुखञ्च - स्या  
३। सक्कायस्सनिरोधनं - मछसं  
४। दस्सनं - सी, १, २  
५। मग्गा - स्या  
६। भवरागानुसारिहि - सी १, २।   
    
[ब्ज्त् पगे २५८] [\x २५८।]       
    
१। १४। ४  
गय्हसुत्तं  
    
१३७। रूपारामा भिक्खवे देवमनुस्सा रूपरता रूपसम्मुदिता  
रूपविपरिणामविरागनिरोधा दुक्खा भिक्खवे देवमनुस्सा विहरन्ति।   
सद्दारामा भिक्खवे देवमनुस्सा सद्दारता सद्दसम्मुदिता  
सद्दविपरिणामविरागनिरोधा दुक्खा भिक्खवे देवमनुस्सा विहरन्ति।   
गन्धारामा भिक्खवे देवमनुस्सा गन्धारता गन्धसम्मुदिता  
गन्धविपरिणामविरागनिरोधा दुक्खा भिक्खवे देवमनुस्सा विहरन्ति।   
रसारामा भिक्खवे देवमनुस्सा रसारता रससम्मुदिता रसविपरिणामविरागनिरोधा  
दुक्खा भिक्खवे देवमनुस्सा विहरन्ति।   
फोट्ठब्बारामा भिक्खवे देवमनुस्सा फोट्ठब्बारता फोट्ठब्बसम्मुदिता  
फोट्ठब्बविपरिणामविरागनिरोधा दुक्खा भिक्खवे देवमनुस्सा विहरन्ति।   
धम्मारामा भिक्खवे देवमनुस्सा धम्मारता धम्मसम्मुदिता  
धम्मविपरिणामविरागनिरोधा दुक्खा भिक्खवे देवमनुस्सा विहरन्ति।   
    
तथागतो भिक्खवे अरहं सम्मासम्बुद्धो रूपानं समुदयञ्च अत्थगमञ्च  
अस्सादञ्च आदीनवञ्च निस्सरणञ्च यथाभूतं विदित्वा न रूपारामो न रूपरतो न  
रूपसम्मुदितो, रूपविपरिणामविरागनिरोधा सुखो-१ भिक्खवे तथागतो विहरति।  
सद्दानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
विदित्वा न सद्दारामो न सद्दारतो न सद्दसम्मुदितो, सद्दविपरिणामविरागनिरोधा  
सुखो भिक्खवे तथागतो विहरति।   
गन्धानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
विदित्वा न गन्धारामो न गन्धरतो न गन्धसम्मुदितो,  
गन्धविपरिणामविरागनिरोधा सुखो भिक्खवे तथागतो विहरति।   
रसानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
विदित्वा न रसारामो न रसरतो न रससम्मुदितो, रसविपरिणामविरागनिरोधा सुखो  
भिक्खवे तथागतो विहरति।   
फोट्ठब्बानं समुदयञ्च अत्थगमञ्च अस्सादञ्च आदीनवञ्च निस्सरणञ्च  
यथाभूतं विदित्वा न फोट्ठब्बारामो न फोट्ठब्बरतो न फोट्ठब्बसम्मुदितो,  
फोट्ठब्बविपरिणामविरागनिरोधा सुखो भिक्खवे तथागतो विहरति।   
धम्मानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
विदित्वा न धम्मारामो न धम्मरतो न धम्मसम्मुदितो,  
धम्मविपरिणामविरागनिरोधा सुखो भिक्खवे तथागतो विहरतीति।   
    
१। १४। ५  
पलाससुत्तं  
    
१३८। यं भिक्खवे न तुम्हाकं, तं पजहथ। तं वो पहीनं हिताय सुखाय भविस्सति।  
किञ्च भिक्खवे न तुम्हाकं?  
    
चक्खुं भिक्खवे न तुम्हाकं, तं पजहथ। तं वो पहीनं हिताय सुखाय  
भविस्सति।   
सोतं न तुम्हाकं, तं पजहथ। तं वो पहीनं हिताय सुखाय भविस्सति।   
घानं न तुम्हाकं, तं पजहथ। तं वो पहीनं हिताय सुखाय भविस्सति।   
जिव्हा न [प्त्स् पगे १२९] [\क़् १२९।] तुम्हाकं, तं पजहथ। सा वो पहीनं हिताय  
सुखाय भविस्सति।   
कायो न तुम्हाकं, तं पजहथ। तं वो पहीनं हिताय सुखाय भविस्सति।   
मनो न तुम्हाकं, तं पजहथ। सो वो पहीनं हिताय सुखाय भविस्सति।   
    
सेय्यथापि भिक्खवे यं इमस्मिं जेतवने तिणकट्ठसाखपलासं, तं जनो हरेय्य वा  
डहेय्य वा यथापच्चयं वा करेय्य। अपि नु तुम्हाकं एवमस्स, अम्हे जनो हरति वा  
डहति वा यथापच्चं वा करोतीति। नो हेतं भन्ते। तं किस्स हेतु? न हि नो एतं भन्ते  
अत्ता वा अत्तनियं वाति। एवमेव खो भिक्खवे चक्खु न तुम्हाकं, तं पजहथ। तं वो  
पहीनं हिताय सुखाय भविस्सति। सोतं न तुम्हाकं, तं पजहथ। तं वो पहीनं  
हिताय सुखाय भविस्सति। घानं न तुम्हाकं, तं पजहथ। तं वो पहीनं हिताय  
सुखाय भविस्सति। जिव्हा न तुम्हाकं, तं पजहथ। तं वो पहीनं हिताय सुखाय  
भविस्सति। कायो न तुम्हाकं, तं पजहथ। तं वो पहीनं हिताय सुखाय भविस्सति।  
मनो न तुम्हाकं, तं पजहथ, सो वो पहीनो हिताय सुखाय भविस्सतीति।   
    
[ब्ज्त् पगे २६०] [\x २६०।]       
१। १४। ६  
दुतियपलाससुत्तं  
    
१३९। यं भिक्खवे न तुम्हाकं, तं पजहथ। तं वो पहीनं हिताय सुखाय भविस्सति।  
किञ्च भिक्खवे न तुम्हाकं?  
    
रूपा भिक्खवे न तुम्हाकं, ते पजहथ। ते वो पहीना हिताय सुखाय भविस्सति।   
सद्दा न तुम्हाकं, ते पजहथ। ते वो पहीना हिताय सुखाय भविस्सति।   
गन्धा न तुम्हाकं, ते पजहथ। ते वो पहीना हिताय सुखाय भविस्सति।   
रसा न तुम्हाकं, ते पजहथ। ते वो पहीना हिताय सुखाय भविस्सति।   
फोट्ठब्बा न तुम्हाकं, ते पजहथ। ते वो पहीना हिताय सुखाय भविस्सति।   
धम्मा न तुम्हाकं, ते पजहथ। ते वो पहीना हिताय सुखाय भविस्सति।   
    
सेय्यथापि भिक्खवे यं इमस्मिं जेतवने तिणकट्ठसाखपलासं, तं जनो हरेय्य वा  
डहेय्य वा यथापच्चयं वा करेय्य। अपि नु तुम्हाकं एवमस्स: अम्हे जनो हरति वा  
डहति वा यथापच्चं वा करोतीति। नो हेतं भन्ते। तं किस्स हेतु? न हि नो एतं भन्ते  
अत्ता वा अत्तनीयं वाति। एवमेव खो भिक्खवे रूपा न तुम्हाकं, ते पजहथ। ते वो  
पहीना हिताय सुखाय भविस्सन्ति। सद्दा न तुम्हाकं, ते पजहथ। ते वो पहीना हिताय  
सुखाय भविस्सति। गन्धा न तुम्हाकं, ते पजहथ। ते वो पहीना हिताय सुखाय  
भविस्सति। रसा न तुम्हाकं, ते पजहथ। ते वो पहीना हिताय सुखाय भविस्सति।  
फोट्ठब्बा न तुम्हाकं, ते पजहथ। ते वो पहीना हिताय सुखाय भविस्सति। धम्मा  
न तुम्हाकं, ते पजहथ, ते वो पहीना हिताय सुखाय भविस्सन्तीति।   
    
१। १४। ७  
अज्झत्तअनिच्चसुत्तं  
    
१४०। चक्खुं भिक्खवे अनिच्चं, योपि हेतु योपि पच्चयो चक्खुस्स उप्पादाय सोपि अनिच्चो।  
अनिच्चसम्भूतं भिक्खवे चक्खुं कुतो निच्चं भविस्सति।   
[प्त्स् पगे १३०] [\क़् १३०।] सोतं अनिच्चं, योपि हेतु योपि पच्चयो सोतस्स उप्पादाय सोपि  
अनिच्चो। अनिच्चसम्भूतं भिक्खवे सोतं कुतो निच्चं भविस्सति।   
घानं अनिच्चं, योपि हेतु योपि पच्चयो घानस्स उप्पादाय सोपि अनिच्चो। अनिच्चसम्भूतं  
भिक्खवे घानं कुतो निच्चं भविस्सति।   
जिव्हा अनिच्चा, योपि हेतु योपि पच्चयो जिव्हाय उप्पादाय सोपि अनिच्चो। अनिच्चसम्भूता  
भिक्खवे जिव्हा कुतो निच्चा भविस्सति।   
कायो अनिच्चो, योपि हेतु योपि पच्चयो कायस्स उप्पादाय सोपि अनिच्चो। अनिच्चसम्भूतो  
भिक्खवे कायो कुतो निच्चो भविस्सति।   
मनो अनिच्चो, योपि-१ हेतु योपि पच्चयो मनस्स उप्पादाय सोपि अनिच्चो। अनिच्चसम्भूतो  
भिक्खवे मनो कुतो निच्चो भविस्सति।   
    
एवं भिक्खु सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं भिक्खु सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि निब्बिन्दति,  
कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं कायसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति। एवं भिक्खु  
सुतवा अरियसावको मनस्मिम्पि निब्बिन्दति, धम्मेसुपि निब्बिन्दति, मनोविञ्ञाणेपि  
निब्बिन्दति, मनोसम्फस्सेपि निब्बिन्दति, यम्पिदं मनोसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति। निब्बिन्दं  
विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति, वुसितं  
ब्रह्मचरियं कतं करणीयं, नापरं इत्थत्तायाति पजानातीति।   
१। योपि भिक्खवे - म  
२। भविस्सतीति - स्या।   
    
[ब्ज्त् पगे २६२] [\x २६२।]       
१। १४। ८  
अज्झत्तदुक्खसुत्तं  
    
१४१। चक्खुं भिक्खवे दुक्खं, योपि हेतु योपि पच्चयो चक्खुस्स उप्पादाय सोपि  
दुक्खो। दुक्खसम्भूतं भिक्खवे चक्खुं कुतो सुखं भविस्सति।   
सोतं दुक्खं, योपि हेतु योपि पच्चयो सोतस्स उप्पादाय सोपि दुक्खो। दुक्खसम्भूतं  
भिक्खवे सोतं कुतो सुखं भविस्सति।   
घानं दुक्खं, योपि हेतु योपि पच्चयो घानस्स उप्पादाय सोपि दुक्खो।  
दुक्खसम्भूतं भिक्खवे घानं कुतो सुखं भविस्सति।   
जिव्हा दुक्खा, योपि हेतु योपि पच्चयो जिव्हाय उप्पादाय सोपि दुक्खो। दुक्खसम्भूता  
भिक्खवे जिव्हा कुतो सुखा भविस्सति।   
कायो दुक्खो, योपि हेतु योपि पच्चयो कायस्स उप्पादाय सोपि दुक्खो। दुक्खसम्भूतो  
भिक्खवे कायो कुतो सुखा भविस्सति।   
मनो दुक्खो, योपि हेतु योपि पच्चयो मनस्स उप्पादाय सोपि दुक्खो। दुक्खसम्भूतो  
भिक्खवे मनो कुतो निच्चो भविस्सति।   
    
एवं पस्सं भिक्खु सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।  
एवं पस्सं भिक्खु सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
    
१। १४। ९  
अज्झत्तअनत्तसुत्तं  
१४२। चक्खुं भिक्खवे अनत्ता योपि हेतु योपि पच्चयो चक्खुस्स उप्पादाय सोपि अनत्ता।  
अनत्तसम्भूतं भिक्खवे चक्खुं कुतो अत्ता भविस्सति।   
सोतं अनत्ता, योपि हेतु योपि पच्चयो सोतस्स उप्पादाय सोपि अनत्ता। अनत्तसम्भूतं  
भिक्खवे सोतं कुतो अत्ता भविस्सति।   
घानं अनत्ता, योपि हेतु योपि पच्चयो घानस्स उप्पादाय सोपि अनत्ता। अनत्तसम्भूतं  
भिक्खवे घानं कुतो अत्ता भविस्सति।   
जिव्हा अनत्ता, योपि हेतु योपि पच्चयो जिव्हाय उप्पादाय सोपि अनत्ता। अनत्तसम्भूता  
भिक्खवे जिव्हा कुतो अत्ता भविस्सति?।   
कायो अनत्ता, योपि हेतु योपि पच्चयो कायस्स उप्पादाय सोपि अनत्ता। अनत्तसम्भूतो  
भिक्खवे कायो कुतो अत्ता भविस्सति।   
मनो अनत्ता, योपि हेतु योपि पच्चयो मनस्स [प्त्स् पगे १३१] [\क़् १३१।] उप्पादाय सोपि  
अनत्ता। अनत्तसम्भूतो भिक्खवे मनो कुतो अत्ता भविस्सति।   
    
एवं पस्सं भिक्खु सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।  
एवं पस्सं भिक्खु सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
    
१। १४। १०  
बाहिरअनिच्चसुत्तं  
१४३। रूपा भिक्खवे अनिच्चा, योपि हेतु योपि पच्चयो रूपानं उप्पादाय सोपि अनिच्चो।  
अनिच्चसम्भूता भिक्खवे रूपा कुतो निच्चा भविस्सन्ति।   
सद्दा अनिच्चा, योपि हेतु योपि पच्चयो सद्दानं उप्पादाय सोपि अनिच्चो। अनिच्चसम्भूता  
भिक्खवे सद्दा कुतो निच्चा भविस्सन्ति।   
गन्धा अनिच्चा, योपि हेतु योपि पच्चयो गन्धानं उप्पादाय सोपि अनिच्चो। अनिच्चसम्भूता  
भिक्खवे गन्धा कुतो निच्चा भविस्सन्ति।   
रसा अनिच्चा, योपि हेतु योपि पच्चयो रसानं उप्पादाय सोपि अनिच्चो। अनिच्चसम्भूता  
भिक्खवे रसा कुतो निच्चा भविस्सन्ति।   
फोट्ठब्बा अनिच्चा, योपि हेतु योपि पच्चयो फोट्ठब्बानं उप्पादाय सोपि अनिच्चो।  
अनिच्चसम्भूतो भिक्खवे फोट्ठब्बा कुतो निच्चो भविस्सन्ति।   
धम्मा अनिच्चा, योपि हेतु योपि पच्चयो धम्मानं उप्पादाय सोपि अनिच्चो।  
अनिच्चसम्भूता भिक्खवे धम्मा कुतो निच्चा भविस्सन्ति।   
    
[ब्ज्त् पगे २६४] [\x २६४।]       
    
एवं पस्सं भिक्खु सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।  
एवं पस्सं भिक्खु सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
    
१। १४। ११  
बाहिरदुक्खसुत्तं  
    
१४४। रूपा भिक्खवे दुक्खा, योपि हेतु योपि पच्चयो रूपानं उप्पादाय सोपि दुक्खो।  
दुक्खसम्भूता भिक्खवे रूपा कुतो सुखा भविस्सन्ति।   
सद्दा दुक्खा, योपि हेतु योपि पच्चयो सद्दानं उप्पादाय सोपि दुक्खो। दुक्खसम्भूता  
भिक्खवे सद्दा कुतो सुखा भविस्सन्ति।   
गन्धा दुक्खा, योपि हेतु योपि पच्चयो गन्धानं उप्पादाय सोपि दुक्खो।  
दुक्खसम्भूता भिक्खवे गन्धा कुतो सुखा भविस्सन्ति।   
रसा दुक्खा, योपि हेतु योपि पच्चयो रसानं उप्पादाय सोपि दुक्खो। दुक्खसम्भूता  
भिक्खवे रसा कुतो सुखा भविस्सन्ति।   
फोट्ठब्बा दुक्खा, योपि हेतु योपि पच्चयो फोट्ठब्बानं उप्पादाय सोपि दुक्खो।  
दुक्खसम्भूता भिक्खवे फोट्ठब्बा कुतो सुखा भविस्सन्ति।   
धम्मा दुक्खा, योपि हेतु योपि पच्चयो धम्मानं उप्पादाय सोपि दुक्खो।  
दुक्खसम्भूता भिक्खवे धम्मा कुतो सुखा भविस्सन्ति।   
    
एवं पस्सं भिक्खु सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
    
१। १४। १२  
बाहिरअनत्तसुत्तं  
    
१४५। रूपा भिक्खवे अनत्ता, योपि हेतु योपि पच्चयो रूपानं उप्पादाय सोपि अनत्ता।  
अनत्तसम्भूता भिक्खवे रूपा कुतो अत्ता भविस्सन्ति।   
सद्दा अनत्ता, योपि हेतु योपि पच्चयो सद्दानं उप्पादाय सोपि अनत्ता। अनत्तसम्भूता  
भिक्खवे सद्दा कुतो अत्ता भविस्सन्ति।   
गन्धा अनत्ता, योपि हेतु योपि पच्चयो गन्धानं उप्पादाय सोपि अनत्ता। अनत्तसम्भूता  
भिक्खवे गन्धा कुतो अत्ता भविस्सन्ति।   
रसा अनत्ता, योपि हेतु योपि पच्चयो रसानं उप्पादाय सोपि अनत्ता। अनत्तसम्भूता  
भिक्खवे रसा कुतो अत्ता भविस्सन्ति।   
फोट्ठब्बा अनत्ता, योपि हेतु योपि पच्चयो फोट्ठब्बानं उप्पादाय सोपि अनत्ता।  
अनत्तसम्भूता भिक्खवे फोट्ठब्बा कुतो अत्ता भविस्सन्ति।   
धम्मा अनत्ता, योपि हेतु योपि पच्चयो धम्मानं उप्पादाय सोपि अनत्ता।  
अनत्तसम्भूता भिक्खवे धम्मा कुतो अत्ता भविस्सन्ति।   
    
[प्त्स् पगे १३२] [\क़् १३२।] एवं पस्सं भिक्खु सुतवा अरियसावको चक्खुस्मिम्पि  
निब्बिन्दति, रूपेसुपि निब्बिन्दति, चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति,  
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तस्मिम्पि निब्बिन्दति। निब्बिन्दं विरज्जति, विरागा विमुच्चति,  
विमुत्तस्मिं विमुत्तमिति ञाणं होति, खीणा जाति, वुसितं ब्रह्मचरियं कतं करणीयं,  
नापरं इत्थत्तायाति पजानातीति।   
एवं पस्सं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।  
एवं पस्सं भिक्खु सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
    
देवदहवग्गो चुद्दसमो  
    
तत्रुद्दानं:  
देवदह खणो-१ सगय्ह गय्ह-२ द्वे होन्ति पलासीना-३   
हेतुनाऽपि तयो वुत्ता ते खो अज्झत्त बाहिरा४ति।   
    
------------------------  
१। देवदहो खणे। मछसं।   
२। पाग्गय्ह। अग्गय्ह स्या।   
३। द्वे न तुम्हाकमेव च। मछसं  
४। दुवे अज्झत्तबाहिरा मछसं, स्या।   
    
[ब्ज्त् पगे २६६] [\x २६६।]       
१५। नवपुराणवग्गो  
१। १५। १  
कम्मसुत्तं  
    
१४६। नवपुराणानि भिक्खवे, कम्मानि देसिस्सामि, कम्मनिरोधञ्च,  
कम्मनिरोधगामिनिञ्च पटिपदं। तं सुणाथ, साधुकं मनसिकरोथ, भासिस्सामीति।   
    
कतमञ्च भिक्खवे पुराणं कम्मं: -१।   
चक्खुं भिक्खवे पुराणं कम्मं अभिसङ्खतं अभिसञ्चेतयितं वेदनीयं  
दट्ठब्बं।   
सोतं पुराणं कम्मं अभिसङ्खतं अभिसञ्चेतयितं वेदनीयं दट्ठब्बं।   
घानं पुराणं कम्मं अभिसङ्खतं अभिसञ्चेतयितं वेदनीयं दट्ठब्बं।   
जिव्हा पुराणं कम्मं अभिसङ्खता अभिसञ्चेतयितं वेदनीयं दट्ठब्बा।   
कायो पुराणं कम्मं अभिसङ्खतो अभिसञ्चेतयितं वेदनीयं दट्ठब्बो।   
मनो पुराणं कम्मं अभिसङ्खतो अभिसञ्चेतयितं वेदनीयं दट्ठब्बो।   
इदं वुच्चति भिक्खवे, पुराणं कम्मं।   
    
कतमञ्च भिक्खवे नवं कम्मं:  
यं खो भिक्खवे एतरहि कम्मं करोति कायेन वाचाय मनसा। इदं वुच्चति भिक्खवे  
नवं कम्मं।   
    
कतमो च भिक्खवे कम्मनिरोधो: यो खो भिक्खवे  
कायकम्मवचीकम्ममनोकम्मस्स-१ निरोधा [प्त्स् पगे १३८] [\क़् १३८।] विमुत्तिं  
फुसति। अयं वुच्चति भिक्खवे, कम्मनिरोधो।   
    
कतमा च भिक्खवे कम्मनिरोधगामिनी पटिपदा: अयमेव अरियो अट्ठङ्गिको मग्गो।  
सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मान्तो सम्माआजीवो  
सम्मावायामो सम्मासति सम्मासमाधि। अयं वुच्चति भिक्खवे कम्मनिरोधगामिनी  
पटिपदा।   
    
इति खो भिक्खवे देसितं वो मया पुराणं कम्मं देसितं नवं कम्मं, देसितो  
कम्मनिरोधो, देसिता कम्मनिरोधगामिनी पटिपदा। यं वो भिक्खवे, सत्थारा  
करणीयं सावकानं हितेसिना अनुकम्पकेन अनुकम्पं उपादाय, कतं वो तं मया। -२  
एतानि भिक्खवे रुक्खमूलानि, एतानि सुञ्ञागारानि, झायथ भिक्खवे, मा पमादत्थ, मा  
पच्छा विप्पटिसारिनो अहुवत्थ, अयं वो अम्हाकं अनुसासनीति।   
    
३। कायकम्मं वाचाकम्मं मनोकम्मं सीमु, सी २।   
४। कतं खो मया - स्या।   
    
[ब्ज्त् पगे २६८] [\x २६८।]       
    
१। १५। २  
सप्पायसुत्तं  
    
निब्बानसप्पायं वो भिक्खवे पटिपदं देसिस्सामि। तं सुणाथ, साधुकं मनसि  
करोथ, भासिस्सामीति। कतमा च सा भिक्खवे निब्बानसप्पाया पटिपदा:  
    
इध भिक्खवे भिक्खु चक्खुं अनिच्चन्ति पस्सति, रूपा अनिच्चाति पस्सति, चक्खुविञ्ञाणं  
अनिच्चन्ति पस्सति, चक्खुसम्फस्सो अनिच्चोति पस्सति, यम्पिदं चक्खुसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चन्ति पस्सति।   
    
सोतं अनिच्चन्ति पस्सति, सद्दा अनिच्चाति पस्सति, सोतविञ्ञाणं अनिच्चन्ति पस्सति,  
सोतसम्फस्सो अनिच्चोति पस्सति, यम्पिदं सोतसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि अनिच्चन्ति पस्सति।   
जिव्हा अनिच्चाति पस्सति, रसा अनिच्चाति पस्सति, जिव्हाविञ्ञाणं अनिच्चन्ति पस्सति, जिव्हासम्फस्सो  
अनिच्चोति [प्त्स् पगे १३४] [\क़् १३४।] पस्सति, यम्पिदं जिव्हासम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि अनिच्चन्ति पस्सति।   
    
कायो अनिच्चोति पस्सति, फोट्ठब्बा अनिच्चाति पस्सति, कायविञ्ञाणं अनिच्चन्ति पस्सति,  
कायसम्फस्सो अनिच्चोति पस्सति, यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि अनिच्चन्ति पस्सति।   
मनो अनिच्चोति पस्सति, धम्मा अनिच्चाति पस्सति, मनोविञ्ञाणं अनिच्चन्ति पस्सति,  
मनोसम्फस्सो अनिच्चोति पस्सति, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि अनिच्चन्ति पस्सति।   
    
अयं खो सा भिक्खवे निब्बानसप्पाया पटिपदाति।   
    
१। १५। ३  
दुतियसप्पायसुत्तं  
    
१४८। निब्बानसप्पायं वो भिक्खवे पटिपदं देसिस्सामि। तं सुणाथ साधुकं मनसि  
करोथ, भासिस्सामीति। कतमा च सा भिक्खवे निब्बानसप्पाया पटिपदा:  
    
इध भिक्खवे भिक्खु चक्खुं दुक्खन्ति पस्सति, रूपा दुक्खन्ति पस्सति,  
चक्खुविञ्ञाणं दुक्खन्ति पस्सति, चक्खुसम्फस्सो दुक्खोति पस्सति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि दुक्खन्ति पस्सति।   
    
इध भिक्खवे सोतं दुक्खन्ति पस्सति, सद्दा दुक्खन्ति पस्सति, सोतविञ्ञाणं दुक्खन्ति  
पस्सति, सोतसम्फस्सो दुक्खोति पस्सति, यम्पिदं सोतसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि दुक्खन्ति पस्सति।   
इध भिक्खवे घानं दुक्खन्ति पस्सति, गन्धा दुक्खन्ति पस्सति, घानविञ्ञाणं  
दुक्खन्ति पस्सति, घानसम्फस्सो दुक्खोति पस्सति, यम्पिदं घानसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा जिव्हा दुक्खाति पस्सति,  
रसा दुक्खाति पस्सति, जिव्हाविञ्ञाणं दुक्खन्ति पस्सति, जिव्हासम्फस्सो दुक्खोति पस्सति,  
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि दुक्खन्ति पस्सति।   
    
कायो दुक्खोति पस्सति, फोट्ठब्बा दुक्खाति पस्सति, कायविञ्ञाणं दुक्खन्ति पस्सति,  
कायसम्फस्सो दुक्खोति पस्सति, यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि दुक्खन्ति पस्सति।   
मनो दुक्खोति पस्सति, धम्मा दुक्खाति पस्सति, मनोविञ्ञाणं दुक्खन्ति पस्सति,  
मनोसम्फस्सो दुक्खोति पस्सति, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि दुक्खन्ति पस्सति।   
    
अयं खो सा भिक्खवे निब्बानसप्पाया पटिपदाति।   
    
[ब्ज्त् पगे २७०] [\x २७०।]       
१। १५। ४  
ततियसप्पायसुत्तं  
    
१४९। निब्बानसप्पायं वो भिक्खवे पटिपदं देसिस्सामि। तं सुणाथ, साधुकं मनसि  
करोथ, भासिस्सामीति। कतमा च सा भिक्खवे निब्बानसप्पाया पटिपदा:  
    
इध भिक्खवे भिक्खु चक्खुं अनत्ताति पस्सति, रूपा अनत्ताति पस्सति, चक्खुविञ्ञाणं  
अनत्ताति पस्सति, चक्खुसम्फस्सो अनत्ताति पस्सति, यम्पिदं चक्खुसम्फस्सपच्चया [प्त्स्  
पगे १३५] [\क़् १३५।] उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ताति पस्सति।   
    
सोतं अनत्ताति पस्सति, सद्दा अनत्ताति पस्सति, सोतविञ्ञाणं अनत्ताति पस्सति, सोतसम्फस्सो  
अनत्ताति पस्सति, यम्पिदं सोतसम्फस्सपच्चया उप्पज्जति वेदयितं सुखं वा दुक्खं  
वा अदुक्खमसुखं वा तम्पि अनत्ताति पस्सति।   
जिव्हा अनत्ताति पस्सति, रसा अनत्ताति पस्सति, जिव्हाविञ्ञाणं अनत्ताति पस्सति, जिव्हासम्फस्सो  
अनत्ताति पस्सति, यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं  
वा अदुक्खमसुखं वा तम्पि अनत्ताति पस्सति।   
    
कायो अनत्ताति पस्सति, फोट्ठब्बा अनत्ताति पस्सति, कायविञ्ञाणं अनत्ताति पस्सति,  
कायसम्फस्सो अनत्ताति पस्सति, यम्पिदं कायसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि अनत्ताति पस्सति।   
मनो अनत्ताति पस्सति, धम्मा अनत्ताति पस्सति, मनोविञ्ञाणं अनत्ताति पस्सति,  
मनोसम्फस्सो अनत्ताति पस्सति, यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा तम्पि अनत्ताति पस्सति।   
    
अयं खो सा भिक्खवे निब्बानसप्पाया पटिपदाति।   
    
१। १५। ५  
चतुत्थसप्पायसुत्तं  
    
१५०। निब्बानसप्पायं वो भिक्खवे, पटिपदं देसिस्सामि। तं सुणाथ, साधुकं मनसि  
करोथ, भासिस्सामीति। कतमा च सा भिक्खवे निब्बानसप्पाया पटिपदा:  
    
तं किम्मञ्ञथ भिक्खवे, "चक्खुं निच्चं वा अनिच्चं वा" ति?। अनिच्चं भन्ते।  
यम्पनानिच्चं दुक्खं वा तं सुखं वाति। ? दुक्खं भन्ते, यम्पनानिच्चं दुक्खं  
विपरिणामधम्मं कल्लन्नु तं समनुपस्सितुं "एतं मम एसोऽहमस्मि एसो मे अत्ता"  
ति। नो हेतं भन्ते।   
रूपा "निच्चा वा अनिच्चा वा" ति। ? अनिच्चा भन्ते। यम्पनानिच्चं दुक्खं वा तं सुखं वाति।  
? दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
चक्खुविञ्ञाणं "निच्चं वा अनिच्चं वा" ति। ? अनिच्चं भन्ते। यम्पनानिच्चं दुक्खं वा  
तं सुखं वाति। ? दुक्खं भन्ते, यं पनानिच्चं दुक्खं विपरिणामधम्मं  
कल्लन्नु तं समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
चक्खुसम्फस्सो"निच्चो वा अनिच्चो वा" ति। ?अनिच्चो भन्ते। यम्पनानिच्चं दुक्खं वा तं  
सुखं वाति। ? दुक्खं भन्ते, यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। ? अनिच्चं भन्ते। यम्पनानिच्चं दुक्खं वा तं सुखं  
वाति। ? दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
[ब्ज्त् पगे २७२] [\x २७२।]       
    
"सोतं निच्चं वा अनिच्चं वा" ति। ? अनिच्चं भन्ते। यम्पनानिच्चं दुक्खं वा तं सुखं  
वाति। ? दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
सद्दा "निच्चा वा अनिच्चा वा" ति। ? अनिच्चा भन्ते। यम्पनानिच्चं दुक्खं वा तं सुखं वाति।  
? दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। सोतविञ्ञाणं  
"निच्चं वा अनिच्चं वा" ति। ? अनिच्चं भन्ते। यम्पनानिच्चं दुक्खं वा तं सुखं वाति। ?  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
सोतसम्फस्सो"निच्चो वा अनिच्चो वा" ति। ?अनिच्चो भन्ते। यम्पनानिच्चं दुक्खं वा तं  
सुखं वाति। ? दुक्खं भन्ते, यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। ? अनिच्चं भन्ते। यम्पनानिच्चं दुक्खं वा तं सुखं  
वाति। ? दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
"घानं निच्चं वा अनिच्चं वा" ति। ? अनिच्चं भन्ते। यं पनानिच्चं दुक्खं वा तं सुखं  
वाति। ? दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
गन्धा "निच्चा वा अनिच्चा वा" ति। ? अनिच्चा भन्ते। यम्पनानिच्चं दुक्खं वा तं सुखं  
वाति। ? दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। घाणविञ्ञाणं  
"निच्चं वा अनिच्चं वा" ति। ? अनिच्चं भन्ते। यम्पनानिच्चं दुक्खं वा तं सुखं वाति। ?  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
घाणसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। ? दुक्खं भन्ते, यम्पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
घाणसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
"जिव्हा निच्चं वा अनिच्चं वा" ति। ? अनिच्चं भन्ते। यं पनानिच्चं दुक्खं वा तं सुखं  
वाति। ? दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
रसा "निच्चा वा अनिच्चा वा" ति। ? अनिच्चा भन्ते। यम्पनानिच्चं दुक्खं वा तं सुखं वाति।  
? दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। जिव्हाविञ्ञाणं  
"निच्चं वा अनिच्चं वा" ति। ? अनिच्चं भन्ते। यम्पनानिच्चं दुक्खं वा तं सुखं वाति। ?  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
जिव्हासम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। ? दुक्खं भन्ते, यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
"कायं निच्चं वा अनिच्चं वा" ति। ? अनिच्चं भन्ते। यं पनानिच्चं दुक्खं वा तं सुखं  
वाति। ? दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
फोट्ठब्बा "निच्चा वा अनिच्चा वा" ति। ? अनिच्चा भन्ते। यम्पनानिच्चं दुक्खं वा तं सुखं  
वाति। ? दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। कायविञ्ञाणं  
"निच्चं वा अनिच्चं वा" ति। ? अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। कायसम्फस्सो  
"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं सुखं वाति। ?  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
"मनो निच्चो वा अनिच्चो वा" ति। ? अनिच्चो भन्ते। यं पनानिच्चं दुक्खं वा तं सुखं वाति।  
? दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
धम्मा "निच्चा वा अनिच्चा वा" ति। ? अनिच्चा भन्ते। यम्पनानिच्चं दुक्खं वा तं सुखं  
वाति। ? दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। मनोविञ्ञाणं  
"निच्चं वा अनिच्चं वा" ति। ?अनिच्चं भन्ते। यम्पनानिच्चं दुक्खं वा तं सुखं वाति। ?  
दुक्खं भन्ते, यं पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।  
मनोसम्फस्सो"निच्चो वा अनिच्चो वा" ति। अनिच्चो भन्ते। यम्पनानिच्चं दुक्खं वा तं  
सुखं वाति। ? दुक्खं भन्ते, यं पनानिच्चं दुक्खं विपरिणामधम्मं कल्लन्नु  
तं समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते। यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि निच्चं वा अनिच्चं वाति। अनिच्चं भन्ते। यम्पनानिच्चं दुक्खं वा तं सुखं वाति।  
दुक्खं भन्ते, यम्पनानिच्चं दुक्खं विपरिणामधम्मं कल्लन्नु तं  
समनुपस्सितुं "एतं मम एसोऽहमस्मि एसो मे अत्ता" ति। नो हेतं भन्ते।   
एवं पस्सं भिक्खु सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानातीति।   
एवं पस्सं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानातीति।  
एवं पस्सं भिक्खु सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। [प्त्स् पगे १३६] [\क़् १३६।] निब्बिन्दं विरज्जति, विरागा विमुच्चति,  
विमुत्तस्मिं विमुत्तमिति ञाणं होति, खीणा जाति, वुसितं ब्रह्मचरियं कतं करणीयं,  
नापरं इत्थत्तायाति पजानाति। -१। अयं खो सा भिक्खवे निब्बानसप्पायपटिपदाति।   
    
१। पजानातीति - सीमु।   
    
१। १५। ६  
अन्तेवासिकसुत्तं  
    
१५१। अनन्तेवासिकमिदं भिक्खवे ब्रह्मचरियं वुस्सति अनाचरियकं, सान्तेवासिको-२  
भिक्खवे भिक्खु साचरियको दुक्खं न फासु विहरति। अनन्तेवासिको भिक्खवे भिक्खु  
अनाचरियको सुखं फासुं विहरति।   
    
कथञ्च भिक्खवे भिक्खु सान्तेवासिको साचरियको दुक्खं न फासु विहरति: इध  
भिक्खवे भिक्खुनो चक्खुना रूपं दिस्वा उप्पज्जन्ति पापका अकुसला धम्मा  
सरसङ्कप्पा सञ्ञोजनिया, त्यास्स अन्तो वसन्ति, अन्तस्स वसन्ति पापका अकुसला धम्माति,  
तस्मा सान्तेवासिकोति वुच्चति, ते नं समुदाचरन्ति, समुदाचरन्ति नं पापका अकुसला  
धम्माति, तस्मा साचरियकोति वुच्चति।   
    
पुनचपरं भिक्खवे भिक्खुनो सोतेन सद्दं सुत्वा उप्पज्जन्ति पापका अकुसला धम्मा  
सरसङ्कप्पा सञ्ञोजनिया, त्यास्स अन्तो वसन्ति, अन्तस्स वसन्ति पापका अकुसला धम्माति,  
तस्मा सान्तेवासिकोति वुच्चति, ते नं समुदाचरन्ति, समुदाचरन्ति नं पापका अकुसला  
धम्माति, तस्मा साचरियकोति वुच्चति।   
पुनचपरं भिक्खवे भिक्खुनो घानेन गन्धं घायित्वा उप्पज्जन्ति पापका अकुसला  
धम्मा सरसङ्कप्पा सञ्ञोजनिया, त्यास्स अन्तो वसन्ति, अन्तस्स वसन्ति पापका अकुसला  
धम्माति, तस्मा सान्तेवासिकोति वुच्चति, ते नं समुदाचरन्ति, समुदाचरन्ति नं पापका  
अकुसला धम्माति, तस्मा साचरियकोति वुच्चति।   
पुनचपरं भिक्खवे भिक्खुनो जिव्हाय रसं सायित्वा उप्पज्जन्ति पापका अकुसला  
धम्मा सरसङ्कप्पा सञ्ञोजनिया, त्यास्स अन्तो वसन्ति, अन्तस्स वसन्ति पापका अकुसला  
धम्माति, तस्मा सान्तेवासिकोति वुच्चति, ते नं समुदाचरन्ति, समुदाचरन्ति नं पापका  
अकुसला धम्माति, तस्मा साचरियकोति वुच्चति।   
पुनचपरं भिक्खवे भिक्खुनो कायेन फोट्ठब्बं फुसित्वा उप्पज्जन्ति पापका अकुसला  
धम्मा सरसङ्कप्पा सञ्ञोजनिया, त्यास्स अन्तो वसन्ति, अन्तस्स वसन्ति पापका अकुसला  
धम्माति, तस्मा सान्तेवासिकोति वुच्चति, ते नं समुदाचरन्ति, समुदाचरन्ति नं पापका  
अकुसला धम्माति, तस्मा साचरियकोति वुच्चति।   
    
[ब्ज्त् पगे २७४] [\x २७४।]       
    
पुनचपरं भिक्खवे भिक्खुनो मनसा धम्मं विञ्ञाय उप्पज्जन्ति पापका अकुसला  
धम्मा सरसङ्कप्पा सञ्ञोजनिया, त्यास्स अन्तो वसन्ति, अन्तस्स वसन्ति पापका अकुसला  
धम्माति, तस्मा सान्तेवासिकोति वुच्चति, ते नं समुदाचरन्ति, समुदाचरन्ति नं पापका  
अकुसला धम्माति, तस्मा साचरियकोति वुच्चति। एवं खो भिक्खवे, भिक्खु सान्तेवासिको  
साचरिको दुक्खं न फासु विहरति।   
    
कथं च भिक्खवे, भिक्खु अनन्तेवासिको अनाचरियको सुखं फासु विहरति: इध  
भिक्खवे, भिक्खुनो चक्खुना रूपं दिस्वा नूपज्जन्ति पापका अकुसला धम्मा  
सरसङ्कप्पा सञ्ञोजनिया, त्यास्स न अन्तो वसन्ति, नास्स अन्तो वसन्ति पापका अकुसला  
धम्माति तस्मा अनन्तेवासिकोति वुच्चति। ते न नं-१ समुदाचरन्ति। न समुदाचरन्ति नं  
पापका अकुसला धम्माति, तस्मा अनाचरियकोति वुच्चति।   
    
१। नेतं - स्या, ते नं न - मछसं। न

पुनचपरं भिक्खवे, भिक्खुनो सोतेन सद्दं सुत्वा नूपज्जन्ति पापका अकुसला धम्मा  
सरसङ्कप्पा सञ्ञोजनिया, त्यास्स न अन्तो वसन्ति, नास्स अन्तो वसन्ति पापका अकुसला  
धम्माति तस्मा अनन्तेवासिकोति वुच्चति। ते न नं समुदाचरन्ति। न समुदाचरन्ति नं  
पापका अकुसला धम्माति, तस्मा अनाचरियकोति वुच्चति।   
पुनचपरं भिक्खवे, भिक्खुनो घानेन गन्धं घायित्वा नूपज्जन्ति पापका अकुसला  
धम्मा सरसङ्कप्पा सञ्ञोजनिया, त्यास्स न अन्तो वसन्ति, नास्स अन्तो वसन्ति पापका  
अकुसला धम्माति तस्मा अनन्तेवासिकोति वुच्चति। ते न नं समुदाचरन्ति। न  
समुदाचरन्ति नं पापका अकुसला धम्माति, तस्मा अनाचरियकोति वुच्चति।   
पुनचपरं भिक्खवे, भिक्खुनो जिव्हाय रसं सायित्वा नूपज्जन्ति पापका अकुसला  
धम्मा सरसङ्कप्पा सञ्ञोजनिया, त्यास्स न अन्तो वसन्ति, नास्स अन्तो वसन्ति पापका  
अकुसला धम्माति तस्मा अनन्तेवासिकोति वुच्चति। ते न नं समुदाचरन्ति। न  
समुदाचरन्ति नं पापका अकुसला धम्माति, तस्मा अनाचरियकोति वुच्चति।   
पुनचपरं भिक्खवे, भिक्खुनो कायेन फोट्ठब्बं फुसित्वा नूपज्जन्ति पापका  
अकुसला धम्मा सरसङ्कप्पा सञ्ञोजनिया, त्यास्स न अन्तो वसन्ति, नास्स अन्तो वसन्ति  
पापका अकुसला धम्माति तस्मा अनन्तेवासिकोति वुच्चति। ते न नं समुदाचरन्ति। न  
समुदाचरन्ति नं पापका अकुसला धम्माति, तस्मा अनाचरियकोति वुच्चति।   
पुनचपरं भिक्खवे, भिक्खुनो मनसा धम्मं विञ्ञाय नूपज्जन्ति पापका अकुसला  
धम्मा सरसङ्कप्पा सञ्ञोजनिया, त्यास्स न अन्तो [प्त्स् पगे २७४] [\क़् २७४।] वसन्ति,  
नास्स अन्तो वसन्ति पापका अकुसला धम्माति तस्मा अनन्तेवासिकोति वुच्चति। ते न नं  
समुदाचरन्ति। न समुदाचरन्ति नं पापका अकुसला धम्माति, तस्मा अनाचरियकोति  
वुच्चति।   
एवं खो भिक्खवे, भिक्खु अनन्तेवासिको अनाचरियको सुखं फासु विहरति।  
अनन्तेवासिकमिदं भिक्खवे, ब्रह्मचरियं वुस्सति अनाचरियकं। [प्त्स् पगे १३८] [\क़्  
१३८।] सान्तेवासिको भिक्खवे, भिक्खु साचरियको दुक्खं न फासु विहरति।  
अनन्तेवासिको भिक्खवे, भिक्खु अनाचरियको सुखं फासु विहरतीति।   
    
१। १५। ७  
किमत्थियसुत्तं  
    
१५२। सचे वो भिक्खवे, अञ्ञतित्थिया परिब्बाजका एवं पुच्छेय्युं: "किमत्थियं आवुसो  
समणे गोतमे ब्रह्मचरियं वुस्सती" ति? एवं पुट्ठा तुम्हे भिक्खवे, तेसं  
अञ्ञतित्थियानं परिब्बाजकानं एवं व्याकरेय्याथ: दुक्खस्स खो आवुसो परिञ्ञाय  
भगवति ब्रह्मचरियं वुस्सतीति। सचे पन वो भिक्खवे, अञ्ञतित्थिया परिब्बाजका एवं  
पुच्छेय्युं: कतमं पन तं आवुसो दुक्खं यस्स परिञ्ञाय समणे गोतमे  
ब्रह्मचरियं वुस्सतीति? एवं पुट्ठा तुम्हे भिक्खवे, तेसं अञ्ञतित्थियानं  
परिब्बाजकानं एवं व्याकरेय्याथ:  
    
[ब्ज्त् पगे २७६] [\x २७६।]       
    
चक्खुं खो आवुसो दुक्खं, तस्स परिञ्ञाय भगवति ब्रह्मचरियं वुस्सति। रूपा  
दुक्खा, तेसं परिञ्ञाय भगवति ब्रह्मचरियं वुस्सति। चक्खुविञ्ञाणं दुक्खं, तस्स  
परिञ्ञाय भगवति ब्रह्मचरियं वुस्सति। चक्खुसम्फस्सो दुक्खो, तस्स परिञ्ञाय  
भगवति ब्रह्मचरियं वुस्सति। यम्पिदं चक्खुसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा, तम्पि दुक्खं तस्स परिञ्ञाय भगवति  
ब्रह्मचरियं वुस्सति।   
    
सोतं दुक्खं, तस्स परिञ्ञाय भगवति ब्रह्मचरियं वुस्सति। सद्दा दुक्खा तेसं  
परिञ्ञाय भगवति ब्रह्मचरियं वुस्सति। सोतविञ्ञाणं दुक्खं, तस्स परिञ्ञाय  
भगवति ब्रह्मचरियं वुस्सति। सोतसम्फस्सो दुक्खो, तस्स परिञ्ञाय भगवति  
ब्रह्मचरियं वुस्सति। यम्पिदं सोतसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा, तम्पि दुक्खं तस्स परिञ्ञाय भगवति  
ब्रह्मचरियं वुस्सति।   
घानं दुक्खं, तस्स परिञ्ञाय भगवति ब्रह्मचरियं वुस्सति। गन्धा दुक्खा तेसं  
परिञ्ञाय भगवति ब्रह्मचरियं वुस्सति। घानविञ्ञाणं दुक्खं, तस्स परिञ्ञाय  
भगवति ब्रह्मचरियं वुस्सति। सोतसम्फस्सो दुक्खो, तस्स परिञ्ञाय भगवति  
ब्रह्मचरियं वुस्सति। यम्पिदं घानसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा, तम्पि दुक्खं तस्स परिञ्ञाय भगवति  
ब्रह्मचरियं वुस्सति।   
जिव्हा दुक्खा, तस्स परिञ्ञाय भगवति ब्रह्मचरियं वुस्सति। रसा दुक्खा तेसं  
परिञ्ञाय भगवति ब्रह्मचरियं वुस्सति। जिव्हाविञ्ञाणं दुक्खं, तस्स परिञ्ञाय  
भगवति ब्रह्मचरियं वुस्सति जिव्हासम्फस्सो दुक्खो, तस्स परिञ्ञाय भगवति  
ब्रह्मचरियं वुस्सति। यम्पिदं जिव्हासम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा, तम्पि दुक्खं तस्स परिञ्ञाय भगवति  
ब्रह्मचरियं वुस्सति।   
कायो दुक्खो, तस्स परिञ्ञाय भगवति ब्रह्मचरियं वुस्सति। फोट्ठब्बा दुक्खा तेसं  
परिञ्ञाय भगवति ब्रह्मचरियं वुस्सति। कायविञ्ञाणं दुक्खं, तस्स परिञ्ञाय  
भगवति ब्रह्मचरियं वुस्सति। कायसम्फस्सो दुक्खो, तस्स परिञ्ञाय भगवति  
ब्रह्मचरियं वुस्सति। यम्पिदं कायसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा, तम्पि दुक्खं तस्स परिञ्ञाय भगवति  
ब्रह्मचरियं वुस्सति।   
मनो दुक्खो, तस्स परिञ्ञाय भगवति ब्रह्मचरियं वुस्सति। धम्मा दुक्खा तेसं  
परिञ्ञाय भगवति ब्रह्मचरियं वुस्सति। मनोविञ्ञाणं दुक्खं, तस्स परिञ्ञाय  
भगवति ब्रह्मचरियं वुस्सति। मनोसम्फस्सो दुक्खो, तस्स परिञ्ञाय भगवति  
ब्रह्मचरियं वुस्सति। यम्पिदं मनोसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा, तम्पि दुक्खं तस्स परिञ्ञाय भगवति  
ब्रह्मचरियं वुस्सति।   
इदं खो आवुसो दुक्खं यस्स परिञ्ञाय भगवति ब्रह्मचरियं वुस्सतीति। एवं पुट्ठो  
तुम्हे भिक्खवे, तेसं अञ्ञतित्थियानं परिब्बाजकानं एवं व्याकरेय्यथाति।   
    
१। १५। ८  
अत्थिनुखोपरियायसुत्तं  
    
१५३। सावत्थियं:  
    
अत्थि नू खो भिक्खवे, परियायो यं परियायं आगम्म भिक्खु अञ्ञत्रेव सद्धाय  
अञ्ञत्र-१ रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया  
[प्त्स् पगे १३९] [\क़् १३९।] अञ्ञं व्याकरेय्य: "खीणा जाति, वुसितं ब्रह्मचरियं, कतं  
करणीयं नापरं इत्थत्तायाति पजानामी" ति?  
    
भगवममूलका नो भन्ते, धम्मा भगवन्नेत्तिका भगवमपटिसरणा। साधु वत  
भन्ते, भगवन्तं येव पटिभातु एतस्स भासितस्स अत्थो, भगवतो सुत्वा भिक्खू  
धारस्सन्तीति। तेन हि भिक्खवे सुणाथ, साधुकं मनसिकरोथ, भासिस्सामीति। एवं  
भन्तेति खो ते भिक्खू भगवतो पच्चस्सोसुं भगवा एतदवोच:  
    
अत्थि भिक्खवे, परियायो यं परियायं आगम्म भिक्खु अञ्ञत्रेव सद्धाय अञ्ञत्र  
रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अञ्ञं  
व्याकरेय्य: "खीणा जाति, वुसितं ब्रह्मचरियं, कतं करणीयं नापरं इत्थत्तायाति  
पजानामी" ति? कतमो च भिक्खवे, परियायो यं परियायं आगम्म भिक्खू अञ्ञत्रेव  
सद्धाय अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र  
दिट्ठिनिज्झानक्खन्तिया अञ्ञं व्याकरोति: "खीणा जाति, वुसितं ब्रह्मचरियं, कतं  
करणीयं नापरं इत्थत्तायाति पजानामी" ति?   
१। अञ्ञत्थ - सी २  
    
[ब्ज्त् पगे २७८] [\x २७८।]       
    
इध भिक्खवे, भिक्खु चक्खुना रूपं दिस्वा सन्तं वा अज्झत्तं रागदोसमोहं अत्थि मे  
अज्झत्तं रागदोसमोहोति पजानाति, असन्तं वा अज्झत्तं रागदोसमोहं नत्थि मे अज्झत्तं  
रागदोसमोहोति पजानाति: यन्तं भिक्खवे, भिक्खु चक्खुना रूपं दिस्वा सन्तं वा  
अज्झत्तं रागदोसमोहं अत्थि मे अज्झत्तं रागदोसमोहोति पजानाति, असत्तं वा अज्झत्तं  
रागदोसमोहं नत्थि मे अज्झत्तं रागदोसमोहोति पजानाति; अपि नु मे भिक्खवे, धम्मा  
सद्धाय वा वेदितब्बा रुचिया वा वेदितब्बा, अनुस्सवेन वा वेदितब्बा, आकारपरिवितक्के वा  
वेदितब्बा, दिट्ठिनिज्झानक्खन्तिया वा वेदितब्बा? नोहेतं भन्ते, ननु मे भिक्खवे,  
धम्मा पञ्ञाय दिस्वा वेदितब्बाति? एवम्हन्ते।   
    
अयं-१ खो भिक्खवे, परियायो यं परियायं आगम्म भिक्खु अञ्ञत्रेव सद्धाय  
अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया  
अञ्ञं व्याकरेय्य: "खीणा जाति, वुसितं ब्रह्मचरियं, कतं करणीयं नापरं  
इत्थत्तायाति पजानामी" ति?  
    
पुनचपरं भिक्खवे, भिक्खु सोतेन सद्दं सुत्वा सन्तं वा अज्झत्तं रागदोसमोहं  
अत्थि मे अज्झत्तं रागदोसमोहोति पजानाति, असन्तं वा अज्झत्तं रागदोसमोहं नत्थि मे  
अज्झत्तं रागदोसमोहोति पजानाति: यन्तं भिक्खवे, भिक्खु सोतेन सद्दं सुत्वा सन्तं  
वा अज्झत्तं रागदोसमोहं अत्थि मे अज्झत्तं रागदोसमोहोति पजानाति, असन्तं वा अज्झत्तं  
रागदोसमोहं नत्थि मे अज्झत्तं रागदोसमोहोति पजानाति; अपि नू मे भिक्खवे, धम्मा  
सद्धाय वा वेदितब्बा रुचिया वा वेदितब्बा, अनुस्सवेन वा वेदितब्बा, आकारपरिवितक्के वा  
वेदितब्बा, दिट्ठिनिज्झानक्खन्तिया वा वेदितब्बा? नोहेतं भन्ते, ननु मे भिक्खवे,  
धम्मा पञ्ञाय दिस्वा वेदितब्बाति? एवम्हन्ते।   
अयं खो भिक्खवे, परियायो यं परियायं आगम्म भिक्खु अञ्ञत्रेव सद्धाय अञ्ञत्र  
रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अञ्ञं  
व्याकरेय्य: "खीणा जाति, वुसितं ब्रह्मचरियं, कतं करणीयं नापरं इत्थत्तायाति  
पजानामी" ति?  
पुनचपरं भिक्खवे, भिक्खु घानेन गन्धं घायित्वा सन्तं वा अज्झत्तं  
रागदोसमोहं अत्थि मे अज्झत्तं रागदोसमोहोति पजानाति, असन्तं वा अज्झत्तं  
रागदोसमोहं नत्थि मे अज्झत्तं रागदोसमोहोति पजानाति: यन्तं भिक्खवे, भिक्खु  
घानेन गन्धं घायित्वा सन्तं वा अज्झत्तं रागदोसमोहं अत्थि मे अज्झत्तं  
रागदोसमोहोति पजानाति, असन्तं वा अज्झत्तं रागदोसमोहं नत्थि मे अज्झत्तं  
रागदोसमोहोति पजानाति; अपि नू मे भिक्खवे, धम्मा सद्धाय वा वेदितब्बा रुचिया वा  
वेदितब्बा, अनुस्सवेन वा वेदितब्बा, आकारपरिवितक्के वा वेदितब्बा, दिट्ठिनिज्झानक्खन्तिया  
वा वेदितब्बा? नोहेतं भन्ते, ननु मे भिक्खवे, धम्मा पञ्ञाय दिस्वा वेदितब्बाति?  
एवम्हन्ते।   
अयं खो भिक्खवे, परियायो यं परियायं आगम्म भिक्खु अञ्ञत्रेव सद्धाय अञ्ञत्र  
रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अञ्ञं  
व्याकरेय्य: "खीणा जाति, वुसितं ब्रह्मचरियं, कतं करणीयं नापरं इत्थत्तायाति  
पजानामी" ति?  
पुनचपरं भिक्खवे, भिक्खु जिव्हाय रसं सायित्वा सन्तं वा अज्झत्तं रागदोसमोहं  
अत्थि मे अज्झत्तं रागदोसमोहोति पजानाति, असन्तं वा अज्झत्तं रागदोसमोहं नत्थि मे  
अज्झत्तं रागदोसमोहोति पजानाति: यन्तं भिक्खवे, भिक्खु जिव्हाय रसं सायित्वा सन्तं  
वा अज्झत्तं रागदोसमोहं अत्थि मे अज्झत्तं रागदोसमोहोति पजानाति, असन्तं वा अज्झत्तं  
रागदोसमोहं नत्थि मे अज्झत्तं रागदोसमोहोति पजानाति; अपि नू मे भिक्खवे, धम्मा  
सद्धाय वा वेदितब्बा रुचिया वा वेदितब्बा, अनुस्सवेन वा वेदितब्बा, आकारपरिवितक्के वा  
वेदितब्बा, दिट्ठिनिज्झानक्खन्तिया वा वेदितब्बा? नोहेतं भन्ते, ननु मे भिक्खवे,  
धम्मा पञ्ञाय दिस्वा वेदितब्बाति? एवम्हन्ते।   
अयं खो भिक्खवे, परियायो यं परियायं आगम्म भिक्खु अञ्ञत्रेव सद्धाय अञ्ञत्र  
रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अञ्ञं  
व्याकरेय्य: "खीणा जाति, वुसितं ब्रह्मचरियं, कतं करणीयं नापरं इत्थत्तायाति  
पजानामी" ति?  
पुनचपरं भिक्खवे, भिक्खु कायेन फोट्ठब्बं फुसित्वा सन्तं वा अज्झत्तं  
रागदोसमोहं अत्थि मे अज्झत्तं रागदोसमोहोति पजानाति, असन्तं वा अज्झत्तं  
रागदोसमोहं नत्थि मे अज्झत्तं रागदोसमोहोति पजानाति: यन्तं भिक्खवे, भिक्खु  
कायेन फोट्ठब्बं फुसित्वा सन्तं वा अज्झत्तं रागदोसमोहं अत्थि मे अज्झत्तं  
रागदोसमोहोति पजानाति, असन्तं वा अज्झत्तं रागदोसमोहं नत्थि मे अज्झत्तं  
रागदोसमोहोति पजानाति; अपि नू मे भिक्खवे, धम्मा सद्धाय वा वेदितब्बा रुचिया वा  
वेदितब्बा, अनुस्सवेन वा वेदितब्बा, आकारपरिवितक्के वा वेदितब्बा, दिट्ठिनिज्झानक्खन्तिया  
वा वेदितब्बा? नोहेतं भन्ते, ननु मे भिक्खवे, धम्मा पञ्ञाय दिस्वा वेदितब्बाति?  
एवम्हन्ते।   
अयं खो भिक्खवे, परियायो यं परियायं आगम्म भिक्खु अञ्ञत्रेव सद्धाय अञ्ञत्र  
रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया अञ्ञं  
व्याकरेय्य: "खीणा जाति, वुसितं ब्रह्मचरियं, कतं करणीयं नापरं इत्थत्तायाति  
पजानामी" ति?  
[प्त्स् पगे १४०] [\क़् १४०।] पुनचपरं भिक्खवे, भिक्खु मनसा धम्मं विञ्ञाय  
सन्तं वा अज्झत्तं रागदोसमोहं अत्थि मे अज्झत्तं रागदोसमोहोति पजानाति, असन्तं वा  
अज्झत्तं रागदोसमोहं नत्थि मे अज्झत्तं रागदोसमोहोति पजानाति: यन्तं भिक्खवे,  
भिक्खु मनसा धम्मं विञ्ञाय सन्तं वा अज्झत्तं रागदोसमोहं अत्थि मे अज्झत्तं  
रागदोसमोहोति पजानाति, असन्तं वा अज्झत्तं रागदोसमोहं नत्थि मे अज्झत्तं  
रागदोसमोहोति पजानाति; अपि नु मे-२ भिक्खवे, धम्मा सद्धाय वा वेदितब्बा रुचिया वा  
वेदितब्बा, अनुस्सवेन वा वेदितब्बा, आकारपरिवितक्के वा वेदितब्बा, दिट्ठिनिज्झानक्खन्तिया  
वा वेदितब्बा? नोहेतं भन्ते, ननु मे भिक्खवे, धम्मा पञ्ञाय दिस्वा वेदितब्बाति?  
एवम्हन्ते।   
    
अयम्पि खो भिक्खवे, परियायो यं परियायं आगम्म भिक्खु अञ्ञत्रेव सद्धाय  
अञ्ञत्र रुचिया अञ्ञत्र अनुस्सवा अञ्ञत्र आकारपरिवितक्का अञ्ञत्र दिट्ठिनिज्झानक्खन्तिया  
अञ्ञं व्याकरोति: "खीणा जाति, वुसितं ब्रह्मचरियं, कतं करणीयं नापरं इत्थत्तायाति  
पजानामी" ति?  
    
१। अयम्पि - सीमु, स्या।   
२। अपिनुमे - मछसं  
१। १५। ९  
इन्द्रियसम्पन्नसुत्तं  
१५४। सावत्थियं:  
    
अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
इन्द्रियसम्पन्नो इन्द्रियसम्पन्नोति भन्ते, वुच्चति, कित्तावता नु खो भन्ते,  
इन्द्रियसम्पन्नो होतीति?  
    
[ब्ज्त् पगे २८०] [\x २८०।]       
    
चक्खुन्द्रिये चे भिक्खु उदयब्बयानुपस्सी-१ विहरन्तो चक्खुन्द्रिये निब्बिन्दति,  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति। खीणा जाति,  
वुसितं ब्रह्मचरियं, कतं करणीयं, नापरं इत्थत्तायाति पजानाति।   
सोतिन्द्रिये चे भिक्खु उदयब्बयानुपस्सी विहरन्तो सोतिन्द्रिये निब्बिन्दति, निब्बिन्दं  
विरज्जति, विरागा विमुच्चति, विमुत्तस्मिं विमुत्तमिति ञाणं होति। खीणा जाति, वुसितं  
ब्रह्मचरियं, कतं करणीयं, नापरं इत्थत्तायाति पजानाति।   
घानिन्द्रिये चे भिक्खु उदयब्बयानुपस्सी विहरन्तो घानिन्द्रिये निब्बिन्दति, निब्बिन्दं  
विरज्जति, विरागा विमुच्चति, विमुत्तस्मिं विमुत्तमिति ञाणं होति। खीणा जाति, वुसितं  
ब्रह्मचरियं, कतं करणीयं, नापरं इत्थत्तायाति पजानाति।   
जिव्हिन्द्रिये चे भिक्खु उदयब्बयानुपस्सी विहरन्तो जिव्हिन्द्रिये निब्बिन्दति, निब्बिन्दं  
विरज्जति, विरागा विमुच्चति, विमुत्तस्मिं विमुत्तमिति ञाणं होति। खीणा जाति, वुसितं  
ब्रह्मचरियं, कतं करणीयं, नापरं इत्थत्तायाति पजानाति।   
कायिन्द्रिये चे भिक्खु उदयब्बयानुपस्सी विहरन्तो कायन्द्रिये निब्बिन्दति, निब्बिन्दं  
विरज्जति, विरागा विमुच्चति, विमुत्तस्मिं विमुत्तमिति ञाणं होति। खीणा जाति, वुसितं  
ब्रह्मचरियं, कतं करणीयं, नापरं इत्थत्तायाति पजानाति।   
मनिन्द्रिये चे भिक्खु उदयब्बयानुपस्सी विहरन्तो मनिन्द्रिये निब्बिन्दति, निब्बिन्दं  
विरज्जति, विरागा विमुच्चति, विमुत्तस्मिं विमुत्तमिति ञाणं होति। खीणा जाति, वुसितं  
ब्रह्मचरियं, कतं करणीयं, नापरं इत्थत्तायाति पजानाति। एत्तावता खो भिक्खु  
इन्द्रियसम्पन्नो होतीति।   
    
१। १५। १०  
धम्मकथिकसुत्तं  
१५५। सावत्थियं:  
    
[प्त्स् पगे १४१] [\क़् १४१।] अथ खो अञ्ञतरो भिक्खु येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो सो  
भिक्खु भगवन्तं एतदवोच: धम्मकथिको धम्मकथिकोति भन्ते वुच्चति,  
कित्तावता नु खो भन्ते, धम्मकथिको होतीति?  
    
चक्खुस्स चे भिक्खु निब्बिदाय विरागाय निरोधाय धम्मं देसेति, धम्मकथिको  
भिक्खूति अलं वचनाय; चक्खुस्स चे भिक्खु निब्बिदाय विरागाय निरोधाय पटिपन्नो  
होति, धम्मानुधम्मपटिपन्नो भिक्खूति अलं वचनाय; चक्खुस्स चे भिक्खु निब्बिदा  
विरागा निरोधा अनुपादा विमुत्तो होति, दिट्ठधम्मनिब्बानप्पत्तो भिक्खूति अलं  
वचनाय;   
सोतस्स चे भिक्खु निब्बिदाय विरागाय निरोधाय धम्मं देसेति, धम्मकथिको  
भिक्खूति अलं वचनाय; सोतस्स चे भिक्खु निब्बिदाय विरागाय निरोधाय पटिपन्नो होति,  
धम्मानुधम्मपटिपन्नो भिक्खूति अलं वचनाय; सोतस्स चे भिक्खु निब्बिदा विरागा  
निरोधा अनुपादा विमुत्तो होति, दिट्ठधम्मनिब्बानप्पत्तो भिक्खूति अलं वचनाय;  
घानस्स चे भिक्खु निब्बिदाय विरागाय निरोधाय धम्मं देसेति, धम्मकथिको  
भिक्खूति अलं वचनाय; घानस्स चे भिक्खु निब्बिदाय विरागाय निरोधाय पटिपन्नो होति,  
धम्मानुधम्मपटिपन्नो भिक्खूति अलं वचनाय; घानस्स चे भिक्खु निब्बिदा विरागा  
निरोधा अनुपादा विमुत्तो होति, दिट्ठधम्मनिब्बानप्पत्तो भिक्खूति अलं वचनाय;  
जिव्हाय चे भिक्खु निब्बिदाय विरागाय निरोधाय धम्मं देसेति, धम्मकथिको  
भिक्खूति अलं वचनाय; जिव्हाय चे भिक्खु निब्बिदाय विरागाय निरोधाय पटिपन्नो होति,  
धम्मानुधम्मपटिपन्नो भिक्खूति अलं वचनाय; जिव्हस्स चे भिक्खु निब्बिदा विरागा  
निरोधा अनुपादा विमुत्तो होति, दिट्ठधम्मनिब्बानप्पत्तो भिक्खूति अलं वचनाय;  
कायस्स चे भिक्खु निब्बिदाय विरागाय निरोधाय धम्मं देसेति, धम्मकथिको  
भिक्खूति अलं वचनाय; कायस्स चे भिक्खु निब्बिदाय विरागाय निरोधाय पटिपन्नो होति,  
धम्मानुधम्मपटिपन्नो भिक्खूति अलं वचनाय; कायस्स चे भिक्खु निब्बिदा विरागा  
निरोधा अनुपादा विमुत्तो होति, दिट्ठधम्मनिब्बानप्पत्तो भिक्खूति अलं वचनाय;  
मनस्स चे भिक्खु निब्बिदाय विरागाय निरोधाय धम्मं देसेति, धम्मकथिको  
भिक्खूति अलं वचनाय; मनस्स चे भिक्खु निब्बिदाय विरागाय निरोधाय पटिपन्नो होति,  
धम्मानुधम्मपटिपन्नो भिक्खूति अलं वचनाय; मनस्स चे भिक्खु निब्बिदा विरागा  
निरोधा अनुपादा विमुत्तो होति, दिट्ठधम्मनिब्बानप्पत्तो भिक्खूति अलं वचनायाति।   
नवपुराणवग्गो पञ्चदसमो।   
    
तत्रुद्दानं:  
कम्मं चत्तारि सप्पाया अनन्तेवासिकिमत्थिया  
अत्थि नु खो परियायो इन्द्रियकथिकेन चाति  
    
तत्र वग्गुद्दान:  
योगक्खेमञ्च लोकञ्च गहपति देवदहेन च  
नवपुराणेन पञ्ञासं ततियं तेन वुच्चतीति।   
    
ततियो पण्णासको।   
    
--------------------------  
१। उदयव्ययानुपस्सि - मछसं सीमु।   
    
[ब्ज्त् पगे २८२] [\x २८२।]       
    
१६। नन्दिक्खयवग्गो  
१। १६। १  
अज्झत्तनन्दिक्खयअनिच्चसुत्तं  
    
१५६। सावत्थियं:  
[प्त्स् पगे १४२] [\क़् १४२।] अनिच्चं येव भिक्खवे भिक्खु चक्खुं अनिच्चन्ति पस्सति।  
सास्स-१ होति सम्मादिट्ठि, सम्मा पस्सं निब्बिन्दति, नन्दिक्खया रागक्खयो रागक्खया  
नन्दिक्खयो नन्दिरागक्खया चित्तं ऽसुविमुत्तन्तिऽ वुच्चति।   
अनिच्चं येव भिक्खवे, भिक्खु सोतं अनिच्चन्ति पस्सति। सास्स होति सम्मादिट्ठि, सम्मा  
पस्सं निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया  
चित्तं ऽसुविमुत्तन्तिऽ वुच्चति।   
अनिच्चं येव भिक्खवे भिक्खु घानं अनिच्चन्ति पस्सति। सास्स होति सम्मादिट्ठि, सम्मा  
पस्सं निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया  
चित्तं ऽसुविमुत्तन्तिऽ वुच्चति।   
अनिच्चं येव भिक्खवे भिक्खु जिव्हं अनिच्चन्ति पस्सति। सास्स होति सम्मादिट्ठि, सम्मा  
पस्सं निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया  
चित्तं ऽसुविमुत्तन्तिऽ वुच्चति।   
अनिच्चं येव भिक्खवे भिक्खु कायं अनिच्चन्ति पस्सति। सास्स होति सम्मादिट्ठि, सम्मा  
पस्सं निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया  
चित्तं ऽसुविमुत्तन्तिऽ वुच्चति।   
अनिच्चं येव भिक्खवे भिक्खु मनं अनिच्चन्ति पस्सति। सास्स होति सम्मादिट्ठि, सम्मा  
पस्सं निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया  
चित्तं ऽसुविमुत्तन्तिऽ वुच्चति।   
१। १६। २  
बहिद्धानन्दिक्खयअनिच्चसुत्तं  
अनिच्चेयेव भिक्खवे भिक्खु रूपे अनिच्चाति पस्सति। सास्स होति सम्मादिट्ठि, सम्मा पस्सं  
निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया चित्तं  
सुविमुत्तन्ति वुच्चति।   
अनिच्चेयेव भिक्खवे भिक्खु सद्दे अनिच्चाति पस्सति। सास्स होति सम्मादिट्ठि, सम्मा  
पस्सं निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया  
चित्तं सुविमुत्तन्ति वुच्चति।   
अनिच्चेयेव भिक्खवे भिक्खु गन्धे अनिच्चाति पस्सति। सास्स होति सम्मादिट्ठि, सम्मा  
पस्सं निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया  
चित्तं सुविमुत्तन्ति वुच्चति।   
अनिच्चेयेव भिक्खवे भिक्खु रसे अनिच्चाति पस्सति। सास्स होति सम्मादिट्ठि, सम्मा पस्सं  
निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया चित्तं  
सुविमुत्तन्ति वुच्चति।   
अनिच्चेयेव भिक्खवे भिक्खु फोट्ठब्बे अनिच्चाति पस्सति। सास्स होति सम्मादिट्ठि, सम्मा  
पस्सं निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया  
चित्तं सुविमुत्तन्ति वुच्चति।   
अनिच्चेयेव भिक्खवे भिक्खु धम्मे अनिच्चाति पस्सति। सास्स होति सम्मादिट्ठि, सम्मा  
पस्सं निब्बिन्दति, नन्दिक्खया रागक्खयो रागक्खया नन्दिक्खयो नन्दिरागक्खया  
चित्तं सुविमुत्तन्ति वुच्चति।   
    
१। सायं - मछसं [प्त्स्]  
    
१। १६। ३  
अज्झत्तनन्दिक्खययोनिसोसुत्तं  
    
१५८। चक्खुं भिक्खवे योनिसो मनसिकरोथ, चक्खुअनिच्चतञ्च यथाभूतं  
समनुपस्सथ, चक्खुं भिक्खवे भिक्खु योनिसो मनसिकरोन्तो चक्खुअनिच्चतञ्च  
यथाभूतं समनुपस्सन्तो चक्खुस्मिम्पि निब्बिन्दति, नन्दिक्खया रागक्खयो,  
रागक्खया नन्दिक्खयो नन्दिरागक्खया चित्तं सुविमुत्तन्ति वुच्चति।   
    
[ब्ज्त् पगे २८४] [\x २८४।]       
    
[प्त्स् पगे १४३] [\क़् १४३।] सोतं भिक्खवे योनिसो मनसिकरोथ, सोतानिच्चतञ्च  
यथाभूतं समनुपस्सथ, सोतं भिक्खवे भिक्खु योनिसो मनसिकरोन्तो  
सोतानिच्चतञ्च यथाभूतं समनुपस्सन्तो सोतस्मिम्पि निब्बिन्दति, नन्दिक्खया  
रागक्खयो, रागक्खया नन्दिक्खयो नन्दिरागक्खया चित्तं सुविमुत्तन्ति वुच्चति।   
घानं भिक्खवे योनिसो मनसिकरोथ, घानानिच्चतञ्च यथाभूतं समनुपस्सथ,  
घानं भिक्खवे भिक्खु योनिसो मनसिकरोन्तो घानानिच्चतञ्च यथाभूतं  
समनुपस्सन्तो घानस्मिम्पि निब्बिन्दति, नन्दिक्खया रागक्खयो, रागक्खया  
नन्दिक्खयो नन्दिरागक्खया चित्तं सुविमुत्तन्ति वुच्चति।   
जिव्हं भिक्खवे योनिसो मनसिकरोथ, जिव्हानिच्चतञ्च यथाभूतं समनुपस्सथ,  
जिव्हं भिक्खवे भिक्खु योनिसो मनसिकरोन्तो जिव्हानिच्चतञ्च यथाभूतं  
समनुपस्सन्तो जिव्हायपि निब्बिन्दति, नन्दिक्खया रागक्खयो, रागक्खया नन्दिक्खयो  
नन्दिरागक्खया चित्तं सुविमुत्तन्ति वुच्चति।   
    
कायं भिक्खवे योनिसो मनसिकरोथ, कायानिच्चतञ्च यथाभूतं समनुपस्सथ,  
कायं भिक्खवे भिक्खु योनिसो मनसिकरोन्तो कायानिच्चतञ्च यथाभूतं  
समनुपस्सन्तो कायस्मिम्पि निब्बिन्दति, नन्दिक्खया रागक्खयो, रागक्खया नन्दिक्खयो  
नन्दिरागक्खया चित्तं सुविमुत्तन्ति वुच्चति।   
मनं भिक्खवे योनिसो मनसिकरोथ, मनानिच्चतञ्च यथाभूतं समनुपस्सथ,  
मनं भिक्खवे भिक्खु योनिसो मनसिकरोन्तो मनानिच्चतञ्च यथाभूतं  
समनुपस्सन्तो मनस्मिम्पि निब्बिन्दति, नन्दिक्खया रागक्खयो, रागक्खया  
नन्दिक्खयो नन्दिरागक्खया चित्तं सुविमुत्तन्ति वुच्चतीति।   
    
१। १६। ४  
बहिद्धा नन्दिक्खययोनिसोसुत्तं  
१५९। सावत्थियं:  
    
रूपे भिक्खवे योनिसो मनसिकरोथ, रूपानिच्चतञ्च यथाभूतं समनुपस्सथ, रूपे  
भिक्खवे भिक्खु योनिसो मनसिकरोन्तो रूपानिच्चतञ्च यथाभूतं समनुपस्सन्तो  
रूपेसु निब्बिन्दति, नन्दिक्खया रागक्खयो, रागक्खया नन्दिक्खयो नन्दिरागक्खया  
चित्तं सुविमुत्तन्ति वुच्चति।   
    
सद्दे भिक्खवे योनिसो मनसिकरोथ, सद्दानिच्चतञ्च यथाभूतं समनुपस्सथ,  
सद्दे भिक्खवे भिक्खु योनिसो मनसिकरोन्तो सद्दानिच्चतञ्च यथाभूतं  
समनुपस्सन्तो सद्देसु निब्बिन्दति, नन्दिक्खया रागक्खयो, रागक्खया नन्दिक्खयो  
नन्दिरागक्खया चित्तं सुविमुत्तन्ति वुच्चति।   
गन्धे भिक्खवे योनिसो मनसिकरोथ, गन्धानिच्चतञ्च यथाभूतं समनुपस्सथ,  
गन्धे भिक्खवे भिक्खु योनिसो मनसिकरोन्तो गन्धानिच्चतञ्च यथाभूतं  
समनुपस्सन्तो गन्धेसु निब्बिन्दति, नन्दिक्खया रागक्खयो, रागक्खया नन्दिक्खयो  
नन्दिरागक्खया चित्तं सुविमुत्तन्ति वुच्चति।   
रसे भिक्खवे योनिसो मनसिकरोथ, रसानिच्चतञ्च यथाभूतं समनुपस्सथ, रसे  
भिक्खवे भिक्खु योनिसो मनसिकरोन्तो रसानिच्चतञ्च यथाभूतं समनुपस्सन्तो  
रसेसु निब्बिन्दति, नन्दिक्खया रागक्खयो, रागक्खया नन्दिक्खयो नन्दिरागक्खया  
चित्तं सुविमुत्तन्ति वुच्चति।   
फोट्ठब्बे भिक्खवे योनिसो मनसिकरोथ, फोट्ठब्बानिच्चतञ्च यथाभूतं  
समनुपस्सथ, फोट्ठब्बे भिक्खवे भिक्खु योनिसो मनसिकरोन्तो  
फोट्ठब्बानिच्चतञ्च यथाभूतं समनुपस्सन्तो फोट्ठब्बेसु निब्बिन्दति, नन्दिक्खया  
रागक्खयो, रागक्खया नन्दिक्खयो नन्दिरागक्खया चित्तं सुविमुत्तन्ति वुच्चतीति।   
धम्मे भिक्खवे योनिसो मनसिकरोथ, धम्मानिच्चतञ्च यथाभूतं  
समनुपस्सथ, धम्मे भिक्खवे भिक्खु योनिसो मनसिकरोन्तो धम्मानिच्चतञ्च  
यथाभूतं समनुपस्सन्तो धम्मेसु निब्बिन्दति, नन्दिक्खया रागक्खयो, रागक्खया  
नन्दिक्खयो नन्दिरागक्खया चित्तं सुविमुत्तन्ति वुच्चतीति।   
    
१। १६। ५  
समाधिसुत्तं  
    
१६०। एकं समयं भगवा राजगहे विहरति जीवकम्बवने। तत्र खो भगवा भिक्खू  
आमन्तेसि ऽभिक्खवोऽति; भदन्तेति ते भिक्खू भगवतो पच्चस्सोसुं, भगवा एतदवोच:  
समाधिं भिक्खवे भावेथ, समाहितस्स भिक्खवे [प्त्स् पगे १४४] [\क़् १४४।]       
भिक्खुनो यथाभूतं ओक्खायति। -१ किञ्च यथाभूतं ओक्खायति:  
    
१। ओक्कायाति - सय्या।   
    
[ब्ज्त् पगे २८६] [\x २८६।]       
    
चक्खुं अनिच्चन्ति यथाभूतं ओक्खायति, रूपा अनिच्चाति यथाभूतं ओक्खायति,  
चक्खुविञ्ञाणं अनिच्चन्ति यथाभूतं ओक्खायति, चक्खुसम्फस्सो अनिच्चोति यथाभूतं  
ओक्खायति, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं ओक्खायति।   
सोतं अनिच्चन्ति यथाभूतं ओक्खायति, सद्दा अनिच्चाति यथाभूतं ओक्खायति, सोतविञ्ञाणं  
अनिच्चन्ति यथाभूतं ओक्खायति, सोतसम्फस्सो अनिच्चोति यथाभूतं ओक्खायति, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं ओक्खायति।   
घानं अनिच्चन्ति यथाभूतं ओक्खायति, गन्धा अनिच्चाति यथाभूतं ओक्खायति,  
घानविञ्ञाणं अनिच्चन्ति यथाभूतं ओक्खायति, घानसम्फस्सो अनिच्चोति यथाभूतं  
ओक्खायति, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं ओक्खायति।   
जिव्हा अनिच्चन्ति यथाभूतं ओक्खायति, रसा अनिच्चाति यथाभूतं ओक्खायति, जिव्हाविञ्ञाणं  
अनिच्चन्ति यथाभूतं ओक्खायति, जिव्हासम्फस्सो अनिच्चोति यथाभूतं ओक्खायति, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं ओक्खायति।   
कायो अनिच्चोति यथाभूतं ओक्खायति, फोट्ठब्बा अनिच्चाति यथाभूतं ओक्खायति,  
कायविञ्ञाणं अनिच्चन्ति यथाभूतं ओक्खायति, कायसम्फस्सो अनिच्चोति यथाभूतं  
ओक्खायति, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं ओक्खायति।   
मनो अनिच्चोति यथाभूतं ओक्खायति, धम्मा अनिच्चाति यथाभूतं ओक्खायति,  
मनोविञ्ञाणं अनिच्चन्ति यथाभूतं ओक्खायति, मनोसम्फस्सो अनिच्चोति यथाभूतं  
ओक्खायति, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं ओक्खायति। समाधिं भिक्खवे  
भावेथ, समाहितस्स भिक्खवे भिक्खुनो यथाभूतं ओक्खायतीति।   
    
१। १६। ६  
पटिसल्लानसुत्तं  
    
१६१। एकं समयं भगवा राजगहे विहरति जीवकम्बवने। तत्र खो भगवा भिक्खू  
आमन्तेसि ऽभिक्खवोऽति; भदन्तेति ते भिक्खू भगवतो पच्चस्सोसुं, भगवा एतदवोच:  
पटिसल्लाने भिक्खवे योगमापज्जथ, पतिसल्लीनस्स भिक्खवे भिक्खुनो यथाभूतं  
ओक्खायति। -१ किञ्च यथाभूतं ओक्खायति:  
    
चक्खुं अनिच्चन्ति यथाभूतं ओक्खायति, रूपा अनिच्चाति यथाभूतं ओक्खायति,  
चक्खुविञ्ञाणं अनिच्चन्ति यथाभूतं ओक्खायति, चक्खुसम्फस्सो अनिच्चोति यथाभूतं  
ओक्खायति, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं ओक्खायति।   
    
सोतं अनिच्चन्ति यथाभूतं ओक्खायति, सद्दा अनिच्चाति यथाभूतं ओक्खायति, सोतविञ्ञाणं  
अनिच्चन्ति यथाभूतं ओक्खायति, सोतसम्फस्सो अनिच्चोति यथाभूतं ओक्खायति, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं ओक्खायति।   
घानं अनिच्चन्ति यथाभूतं ओक्खायति, गन्धा अनिच्चाति यथाभूतं ओक्खायति,  
घानविञ्ञाणं अनिच्चन्ति यथाभूतं ओक्खायति, घानसम्फस्सो अनिच्चोति यथाभूतं  
ओक्खायति, यम्पिदं घानसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं ओक्खायति।   
जिव्हा अनिच्चन्ति यथाभूतं ओक्खायति, रसा अनिच्चाति यथाभूतं ओक्खायति, जिव्हाविञ्ञाणं  
अनिच्चन्ति यथाभूतं ओक्खायति, जिव्हासम्फस्सो अनिच्चोति यथाभूतं ओक्खायति, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चन्ति यथाभूतं ओक्खायति।   
कायो अनिच्चोति यथाभूतं ओक्खायति, फोट्ठब्बा अनिच्चाति यथाभूतं ओक्खायति,  
कायविञ्ञाणं अनिच्चन्ति यथाभूतं ओक्खायति, कायसम्फस्सो अनिच्चोति यथाभूतं  
ओक्खायति, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनिच्चन्ति यथाभूतं ओक्खायति।   
मनो अनिच्चोति यथाभूतं ओक्खायति, धम्मा अनिच्चाति यथाभूतं ओक्खायति,  
मनोविञ्ञाणं अनिच्चन्ति यथाभूतं ओक्खायति, मनोसम्फस्सो अनिच्चोति यथाभूतं  
ओक्खायति, यम्पिदं मनोसम्फस्सपच्चया उप्पज्जति वेदयितं सुखं वा दुक्खं [प्त्स्  
पगे १४५] [\क़् १४५।] वा अदुक्खमसुखं वा तम्पि अनिच्चन्ति यथाभूतं ओक्खायति।  
समाधिं भिक्खवे भावेथ, समाहितस्स भिक्खवे भिक्खुनो यथाभूतं ओक्खायति,  
पटिसल्लाने भिक्खवे योगमापज्जथ, पटिसल्लीनस्स भिक्खवे भिक्खुनो यथाभूतं  
ओक्खायतीति  
    
१। १६। ७  
कोट्ठितअनिच्चसुत्तं  
१६२। अथ खो आयस्मा महाकोट्ठितो येन भगवा तेनुपसङ्कमि, उपसङ्कमित्वा  
भगवन्तं अभिवादेत्वा एकमन्तं निसीदि, एकमन्तं निसिन्नो खो आयस्मा महाकोट्ठितो  
भगवन्तं एतदवोच: साधु मे भन्ते, भगवा सङ्खित्तेन धम्मं देसेतु यमहं  
भगवतो धम्मं सुत्वा एको वूपकट्ठो अप्पमत्तो आतापि पहितत्तो विहरेय्यन्ति।   
    
१। पक्खायति - सी १। पच्चक्खायति - सी २।   
    
[ब्ज्त् पगे २८८] [\x २८८।]       
    
यं खो कोट्ठित अनिच्चं, तत्र ते छन्दो पहातब्बो; किञ्च कोट्ठित अनिच्चं, चक्खुं खो  
कोट्ठित अनिच्चं, तत्र ते छन्दो पहातब्बो। रूपा अनिच्चा, तत्र ते छन्दो पहातब्बो।  
चक्खुविञ्ञाणं अनिच्चं तत्र ते छन्दो पहातब्बो। चक्खुसम्फस्सो अनिच्चो, तत्र ते  
छन्दो पहातब्बो। यम्पिदं चक्खुसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनिच्चं, तत्र ते छन्दो पहातब्बो।   
सोतं खो कोट्ठित अनिच्चं, तत्र ते छन्दो पहातब्बो। सद्दा अनिच्चा, तत्र ते छन्दो  
पहातब्बो। सोतविञ्ञाणं अनिच्चं तत्र ते छन्दो पहातब्बो। सोतसम्फस्सो अनिच्चो, तत्र ते  
छन्दो पहातब्बो। यम्पिदं सोतसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनिच्चं, तत्र ते छन्दो पहातब्बो।   
घानं खो कोट्ठित अनिच्चं, तत्र ते छन्दो पहातब्बो। गन्धा अनिच्चा, तत्र ते छन्दो  
पहातब्बो। घानविञ्ञाणं अनिच्चं तत्र ते छन्दो पहातब्बो। घान सम्फस्सो अनिच्चो,  
तत्र ते छन्दो पहातब्बो। यम्पिदं घानसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि अनिच्चं, तत्र ते छन्दो पहातब्बो।   
जिव्हा खो कोट्ठित अनिच्चा, तत्र ते छन्दो पहातब्बो। रसा अनिच्चा, तत्र ते छन्दो  
पहातब्बो। जिव्हाविञ्ञाणं अनिच्चं तत्र ते छन्दो पहातब्बो। जिव्हासम्फस्सो अनिच्चो, तत्र  
ते छन्दो पहातब्बो। यम्पिदं जिव्हासम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनिच्चं, तत्र ते छन्दो पहातब्बो।   
कायो खो कोट्ठित अनिच्चो, तत्र ते छन्दो पहातब्बो। फोट्ठब्बा अनिच्चा, तत्र ते छन्दो  
पहातब्बो। कायविञ्ञाणं अनिच्चं तत्र ते छन्दो पहातब्बो। कायसम्फस्सो अनिच्चो, तत्र  
ते छन्दो पहातब्बो। यम्पिदं कायसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनिच्चं, तत्र ते छन्दो पहातब्बो।   
मनो खो कोट्ठित अनिच्चो, तत्र ते छन्दो पहातब्बो। धम्मा अनिच्चा, तत्र ते छन्दो  
पहातब्बो। मनोविञ्ञाणं अनिच्चं तत्र ते छन्दो पहातब्बो। मनोसम्फस्सो अनिच्चो, तत्र  
ते छन्दो पहातब्बो। यम्पिदं [प्त्स् पगे १४७] [\क़् १४७।] मनोसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चं, तत्र ते  
छन्दो पहातब्बो।   
यं खो कोट्ठित, अनिच्चं, तत्र ते छन्दो पहातब्बोति।   
    
१। १६। ८।   
कोट्ठित दुक्ख सुत्तं  
१६३। [प्त्स् पगे १४६] [\क़् १४६।] सावत्थियं:  
    
[प्त्स् पगे १४६] [\क़् १४६।] एकमन्तं निसिन्नो खो आयस्मा महाकोट्ठितो भगवन्तं  
एतदवोच: साधु मे भन्ते भगवा सङ्खित्तेन धम्मं देसेतु। यमहं भगवतो  
धम्मं सुत्वा एको वूपकट्ठो अप्पमत्तो आतापि पहितत्तो विहरेय्यन्ति।   
यं खो कोट्ठित दुक्खं, तत्र ते छन्दो पहातब्बो; किञ्च कोट्ठित, दुक्खं, चक्खुं  
खो कोट्ठित दुक्खं, तत्र ते छन्दो पहातब्बो। रूपा दुक्खा, तत्र ते छन्दो पहातब्बो।  
चक्खुविञ्ञाणं दुक्खं तत्र ते छन्दो पहातब्बो। चक्खुसम्फस्सो दुक्खो, तत्र ते  
छन्दो पहातब्बो। यम्पिदं चक्खुसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि दुक्खं, तत्र ते छन्दो पहातब्बो।   
    
[ब्ज्त् पगे २९०] [\x २९०।]       
    
सोतं खो कोट्ठित दुक्खं, तत्र ते छन्दो पहातब्बो। सद्दा दुक्खा, तत्र ते छन्दो  
पहातब्बो। सोतविञ्ञाणं दुक्खं तत्र ते छन्दो पहातब्बो। सोतसम्फस्सो दुक्खो, तत्र  
ते छन्दो पहातब्बो। यम्पिदं सोतसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि दुक्खं, तत्र ते छन्दो पहातब्बो।   
घानं खो कोट्ठित दुक्खं, तत्र ते छन्दो पहातब्बो। गन्धा दुक्खा, तत्र ते छन्दो  
पहातब्बो। घानविञ्ञाणं दुक्खं तत्र ते छन्दो पहातब्बो। घानसम्फस्सो दुक्खो,  
तत्र ते छन्दो पहातब्बो। यम्पिदं घानसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि दुक्खं, तत्र ते छन्दो पहातब्बो।   
जिव्हा खो कोट्ठित दुक्खा, तत्र ते छन्दो पहातब्बो। रसा दुक्खा, तत्र ते छन्दो  
पहातब्बो। जिव्हाविञ्ञाणं दुक्खं तत्र ते छन्दो पहातब्बो। जिव्हासम्फस्सो दुक्खो,  
तत्र ते छन्दो पहातब्बो। यम्पिदं जिव्हासम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि दुक्खं, तत्र ते छन्दो पहातब्बो।   
कायो खो कोट्ठित दुक्खो, तत्र ते छन्दो पहातब्बो। फोट्ठब्ब दुक्खा, तत्र ते छन्दो  
पहातब्बो। कायविञ्ञाणं दुक्खं तत्र ते छन्दो पहातब्बो। कायसम्फस्सो दुक्खो,  
तत्र ते छन्दो पहातब्बो। यम्पिदं कायसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि दुक्खं, तत्र ते छन्दो पहातब्बो।   
मनो खो कोट्ठित दुक्खो, तत्र ते छन्दो पहातब्बो। धम्मा दुक्खा, तत्र ते छन्दो  
पहातब्बो। मनोविञ्ञाणं दुक्खं तत्र ते छन्दो पहातब्बो। मनोसम्फस्सो दुक्खो,  
तत्र ते छन्दो पहातब्बो। यम्पिदं मनोसम्फस्सपच्चया उप्पज्जति वेदयितं सुखं  
वा दुक्खं वा अदुक्खमसुखं वा तम्पि दुक्खं, तत्र ते छन्दो पहातब्बो।   
यं खो कोट्ठित, दुक्खं, तत्र ते छन्दो पहातब्बोति।   
    
१। १६। ९।   
कोट्ठित अनत्तसुत्तं  
१६४। सावत्थियं:  
    
एकमन्तं निसिन्नो खो आयस्मा महाकोट्ठितो भगवन्तं एतदवोच: साधु मे भन्ते  
भगवा सङ्खित्तेन धम्मं देसेतु यमहं भगवतो धम्मं सुत्वा एको वूपकट्ठो  
अप्पमत्तो आतापि पहितत्तो विहरेय्यन्ति।   
यो खो कोट्ठित अनत्ता, तत्र ते छन्दो पहातब्बो, को च कोट्ठित अनत्ता, चक्खुं खो  
कोट्ठित अनत्ता, तत्र ते छन्दो पहातब्बो। रूपा अनत्ता, तत्र ते छन्दो पहातब्बो।  
चक्खुविञ्ञाणं अनत्ता तत्र ते छन्दो पहातब्बो। चक्खुसम्फस्सो अनत्ता, तत्र ते  
छन्दो पहातब्बो। यम्पिदं चक्खुसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनत्ता, तत्र ते छन्दो पहातब्बो।   
    
सोतं खो कोट्ठित अनत्ता, तत्र ते छन्दो पहातब्बो। सद्दा अनत्ता, तत्र ते छन्दो  
पहातब्बो। सोतविञ्ञाणं अनत्ता तत्र ते छन्दो पहातब्बो। सोतसम्फस्सो अनत्ता, तत्र ते  
छन्दो पहातब्बो। यम्पिदं सोतसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनत्ता, तत्र ते छन्दो पहातब्बो।   
घानं खो कोट्ठित अनत्ता, तत्र ते छन्दो पहातब्बो। गन्धा अनत्ता, तत्र ते छन्दो  
पहातब्बो। घानविञ्ञाणं अनत्ता तत्र ते छन्दो पहातब्बो। घानसम्फस्सो अनत्ता, तत्र  
ते छन्दो पहातब्बो। यम्पिदं घानसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनत्ता, तत्र ते छन्दो पहातब्बो।   
जिव्हा खो कोट्ठित अनत्ता, तत्र ते छन्दो पहातब्बो। रसा अनत्ता, तत्र ते छन्दो पहातब्बो।  
जिव्हाविञ्ञाणं अनत्ता तत्र ते छन्दो पहातब्बो। जिव्हासम्फस्सो अनत्ता, तत्र ते छन्दो  
पहातब्बो। यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि अनत्ता, तत्र ते छन्दो पहातब्बो।   
कायो खो कोट्ठित अनत्ता, तत्र ते छन्दो पहातब्बो। फोट्ठब्बा अनत्ता, तत्र ते छन्दो  
पहातब्बो। कायविञ्ञाणं अनत्ता, तत्र ते छन्दो पहातब्बो। कायसम्फस्सो अनत्ता, तत्र  
ते छन्दो पहातब्बो। यम्पिदं कायसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनत्ता, तत्र ते छन्दो पहातब्बो।   
मनो खो कोट्ठित अनत्ता, तत्र ते छन्दो पहातब्बो। धम्मा अनत्ता, तत्र ते छन्दो  
पहातब्बो। मनोविञ्ञाणं अनत्ता, तत्र ते छन्दो पहातब्बो। मनोसम्फस्सो अनत्ता, तत्र  
ते छन्दो पहातब्बो। यम्पिदं मनोसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनत्ता, तत्र ते छन्दो पहातब्बो।   
यो खो कोट्ठित, अनत्ता, तत्र ते छन्दो पहातब्बोति।   
    
१। १६। १०  
मिच्छादिट्ठिप्पहानसुत्तं  
    
१६५। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा एकमन्तं  
निसीदि। एकमन्तं निसिन्नो खो सो भिक्खू भगवन्तं एतदवोच: कथन्नु खो भन्ते  
जानतो कथं पस्सतो मिच्छादिट्ठि पहीयतीति?  
    
[ब्ज्त् पगे २९२] [\x २९२।] चक्खुं खो भिक्खू अनिच्चतो जानतो पस्सतो मिच्छादिट्ठि  
पहीयति। रूपे अनिच्चतो जानतो पस्सतो मिच्छादिट्ठि पहीयति। चक्खुविञ्ञाणं अनिच्चतो  
जानतो पस्सतो मिच्छादिट्ठि पहीयति, चक्खुसम्फस्सं अनिच्चतो जानतो पस्सतो  
मिच्छादिट्ठि पहीयति, यम्पिदं चक्खुसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनिच्चतो जानतो पस्सतो मिच्छादिट्ठि पहीयति।   
    
सोतं अनिच्चतो जानतो पस्सतो मिच्छादिट्ठि पहीयति। सद्दे अनिच्चतो जानतो पस्सतो  
मिच्छादिट्ठि पहीयति। सोतविञ्ञाणं अनिच्चतो जानतो पस्सतो मिच्छादिट्ठि पहीयति,  
सोतसम्फस्सं अनिच्चतो जानतो पस्सतो मिच्छादिट्ठि पहीयति, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो मिच्छादिट्ठि पहीयति।   
घानं अनिच्चतो जानतो पस्सतो मिच्छादिट्ठि पहीयति। गन्धे अनिच्चतो जानतो पस्सतो  
मिच्छादिट्ठि पहीयति। घानविञ्ञाणं अनिच्चतो जानतो पस्सतो मिच्छादिट्ठि पहीयति,  
घानसम्फस्सं अनिच्चतो जानतो पस्सतो मिच्छादिट्ठि पहीयति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो मिच्छादिट्ठि पहीयति।   
जिव्हं अनिच्चतो जानतो पस्सतो मिच्छादिट्ठि पहीयति। रसे अनिच्चतो जानतो पस्सतो  
मिच्छादिट्ठि पहीयति। जिव्हाविञ्ञाणं अनिच्चतो जानतो पस्सतो मिच्छादिट्ठि पहीयति,  
जिव्हासम्फस्सं अनिच्चतो जानतो पस्सतो मिच्छादिट्ठि पहीयति, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो मिच्छादिट्ठि पहीयति।   
कायं अनिच्चतो जानतो पस्सतो मिच्छादिट्ठि पहीयति। फोट्ठब्बे अनिच्चतो जानतो पस्सतो  
मिच्छादिट्ठि पहीयति। कायविञ्ञाणं अनिच्चतो जानतो पस्सतो मिच्छादिट्ठि पहीयति,  
कायसम्फस्सं अनिच्चतो जानतो पस्सतो मिच्छादिट्ठि पहीयति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो मिच्छादिट्ठि पहीयति।   
मनं अनिच्चतो जानतो पस्सतो मिच्छादिट्ठि पहीयति। धम्मे अनिच्चतो जानतो पस्सतो  
मिच्छादिट्ठि पहीयति। मनोविञ्ञाणं अनिच्चतो जानतो पस्सतो मिच्छादिट्ठि पहीयति,  
मनोसम्फस्सं अनिच्चतो जानतो पस्सतो मिच्छादिट्ठि पहीयति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चतो जानतो पस्सतो मिच्छादिट्ठि पहीयति।   
एवं खो भिक्खु जानतो एवं पस्सतो मिच्छादिट्ठि पहीयतीति।   
    
१। १६। ११  
सक्कायदिट्ठिप्पहानसुत्तं  
१६६। सावत्थियं:  
    
एकमन्तं निसिन्नो खो सो भिक्खु भगवन्तं एतदवोच: कथन्नु खो भन्ते जानतो  
कथं पस्सतो सक्कायदिट्ठि पहीयतीति?  
    
चक्खुं खो भिक्खू दुक्खतो जानतो पस्सतो सक्कायदिट्ठि पहीयति। रूपे दुक्खतो  
जानतो पस्सतो सक्कायदिट्ठि पहीयति। चक्खुविञ्ञाणं दुक्खतो जानतो पस्सतो  
सक्कायदिट्ठि पहीयति, चक्खुसम्फस्सं दुक्खतो जानतो पस्सतो सक्कायदिट्ठि  
पहीयति, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा तम्पि दुक्खतो जानतो पस्सतो सक्कायदिट्ठि पहीयति।   
    
सोतं दुक्खतो जानतो पस्सतो सक्कायदिट्ठि पहीयति। सद्दे दुक्खतो जानतो पस्सतो  
सक्कायदिट्ठि पहीयति। सोतविञ्ञाणं दुक्खतो जानतो पस्सतो सक्कायदिट्ठि पहीयति,  
सोतसम्फस्सं दुक्खतो जानतो पस्सतो सक्कायदिट्ठि पहीयति, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि दुक्खतो जानतो पस्सतो सक्कायदिट्ठि पहीयति।   
घानं दुक्खतो जानतो पस्सतो सक्कायदिट्ठि पहीयति। गन्धे दुक्खतो जानतो पस्सतो  
सक्कायदिट्ठि पहीयति। घानविञ्ञाणं दुक्खतो जानतो पस्सतो सक्कायदिट्ठि पहीयति,  
घानसम्फस्सं दुक्खतो जानतो पस्सतो सक्कायदिट्ठि पहीयति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि दुक्खतो जानतो पस्सतो सक्कायदिट्ठि पहीयति।   
जिव्हं दुक्खतो जानतो पस्सतो सक्कायदिट्ठि पहीयति। रसे दुक्खतो जानतो पस्सतो  
सक्कायदिट्ठि पहीयति। जिव्हाविञ्ञाणं दुक्खतो जानतो पस्सतो सक्कायदिट्ठि पहीयति,  
जिव्हासम्फस्सं दुक्खतो जानतो पस्सतो सक्कायदिट्ठि पहीयति, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि दुक्खतो जानतो पस्सतो सक्कायदिट्ठि पहीयति।   
कायं दुक्खतो जानतो पस्सतो सक्कायदिट्ठि पहीयति। फोट्ठब्बे दुक्खतो जानतो  
पस्सतो सक्कायदिट्ठि पहीयति। कायविञ्ञाणं दुक्खतो जानतो पस्सतो सक्कायदिट्ठि  
पहीयति, कायसम्फस्सं दुक्खतो जानतो पस्सतो सक्कायदिट्ठि पहीयति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि दुक्खतो जानतो पस्सतो सक्कायदिट्ठि पहीयति।   
मनं दुक्खतो जानतो पस्सतो सक्कायदिट्ठि पहीयति। धम्मे दुक्खतो जानतो पस्सतो  
सक्कायदिट्ठि पहीयति। मनोविञ्ञाणं दुक्खतो जानतो पस्सतो सक्कायदिट्ठि पहीयति,  
मनोसम्फस्सं दुक्खतो जानतो पस्सतो सक्कायदिट्ठि पहीयति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि दुक्खतो जानतो पस्सतो सक्कायदिट्ठि पहीयति।   
एवं खो भिक्खु जानतो एवं पस्सतो सक्कायदिट्ठि पहीयतीति।   
    
[ब्ज्त् पगे २९४] [\x २९४।]       
१। १६। १२  
अत्तानुदिट्ठिप्पहानसुत्तं  
१६७। [प्त्स् पगे १६६] [\क़् १६६।] सावत्थियं:  
    
एकमन्तं निसिन्नो खो सो भिक्खु भगवन्तं एतदवोच: कथन्नु खो भन्ते जानतो  
कथं पस्सतो सक्कायदिट्ठि पहीयतीति?  
    
चक्खुं खो भिक्खु अनत्ततो जानतो पस्सतो अत्तानुदिट्ठि पहीयति। रूपे अनत्ततो जानतो  
पस्सतो अत्तानुदिट्ठि पहीयति। चक्खुविञ्ञाणं अनत्ततो जानतो पस्सतो अत्तानुदिट्ठि  
पहीयति, चक्खुसम्फस्सं अनत्ततो जानतो पस्सतो अत्तानुदिट्ठि पहीयति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ततो जानतो पस्सतो अत्तानुदिट्ठि पहीयति।   
    
सोतं अनत्ततो जानतो पस्सतो अत्तानुदिट्ठि पहीयति। सद्दे अनत्ततो जानतो पस्सतो  
अत्तानुदिट्ठि पहीयति। सोतविञ्ञाणं अनत्ततो जानतो पस्सतो अत्तानुदिट्ठि पहीयति,  
सोतसम्फस्सं अनत्ततो जानतो पस्सतो अत्तानुदिट्ठि पहीयति, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ततो जानतो पस्सतो अत्तानुदिट्ठि पहीयति।   
घानं अनत्ततो जानतो पस्सतो अत्तानुदिट्ठि पहीयति। गन्धे अनत्ततो जानतो पस्सतो  
अत्तानुदिट्ठि पहीयति। घानविञ्ञाणं अनत्ततो जानतो पस्सतो अत्तानुदिट्ठि पहीयति,  
घानसम्फस्सं दुक्खतो जानतो पस्सतो अत्तानुदिट्ठि पहीयति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ततो जानतो पस्सतो अत्तानुदिट्ठि पहीयति।   
जिव्हं अनत्ततो जानतो पस्सतो अत्तानुदिट्ठि पहीयति। रसे अनत्ततो जानतो पस्सतो  
अत्तानुदिट्ठि पहीयति। जिव्हाविञ्ञाणं अनत्ततो जानतो पस्सतो अत्तानुदिट्ठि पहीयति,  
जिव्हासम्फस्सं अनत्ततो जानतो पस्सतो अत्तानुदिट्ठि पहीयति, यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ततो जानतो पस्सतो अत्तानुदिट्ठि पहीयति।   
कायं अनत्ततो जानतो पस्सतो अत्तानुदिट्ठि पहीयति। फोट्ठब्बे अनत्ततो जानतो पस्सतो  
अत्तानुदिट्ठि पहीयति। कायविञ्ञाणं अनत्ततो जानतो पस्सतो अत्तानुदिट्ठि पहीयति,  
कायसम्फस्सं अनत्ततो जानतो पस्सतो अत्तानुदिट्ठि पहीयति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ततो जानतो पस्सतो अत्तानुदिट्ठि पहीयति।   
मनं अनत्ततो जानतो पस्सतो अत्तानुदिट्ठि पहीयति। धम्मे अनत्ततो जानतो पस्सतो  
अत्तानुदिट्ठि पहीयति। मनोविञ्ञाणं अनत्ततो जानतो पस्सतो अत्तानुदिट्ठि पहीयति,  
मनोसम्फस्सं अनत्ततो जानतो पस्सतो अत्तानुदिट्ठि पहीयति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनत्ततो जानतो पस्सतो अत्तानुदिट्ठि पहीयति।   
एवं खो भिक्खु जानतो एवं पस्सतो अत्तानुदिट्ठि पहीयतीति।   
    
नन्दिक्खय वग्गो सोऌअसमो।   
    
तत्रुद्दानं:  
    
नन्दिक्खयेन चत्तारो - जीवकम्बवने दुवे  
कोट्ठितेन तयो वुत्ता - मिच्छासक्काय अत्ततोति।   
    
[ब्ज्त् पगे २९६] [\x २९६।]       
१७। सट्ठिपेय्यालो  
    
१। १७। १  
अनिच्चछन्दसुत्तं  
१६८। सावत्थियं:  
    
यं भिक्खवे अनिच्चं, तत्र वो छन्दो पहातब्बो। किञ्च भिक्खवे अनिच्चं: [प्त्स् पगे  
१४९] [\क़् १४९।] चक्खुं भिक्खवे अनिच्चं, तत्र वो-१ छन्दो पहातब्बो।   
सोतं अनिच्चं, तत्र वो छन्दो पहातब्बो। घानं अनिच्चं तत्र वो छन्दो पहातब्बो, जिव्हा  
अनिच्चा तत्र वो छन्दो पहातब्बो, कायो अनिच्चो तत्र वो छन्दो पहातब्बो, मनो अनिच्चो तत्र  
वो छन्दो पहातब्बो। यं भिक्खवे अनिच्चं, तत्र वो छन्दो पहातब्बोति।   
    
१। १७। २  
अनिच्चरागसुत्तं  
१६९। यं भिक्खवे अनिच्चं, तत्र वो रागो पहातब्बो। किञ्च भिक्खवे अनिच्चं: चक्खुं  
भिक्खवे अनिच्चं, तत्र वो रागो पहातब्बो।   
सोतं अनिच्चं, तत्र वो रागो पहातब्बो। घानं अनिच्चं, तत्र वो रागो पहातब्बो, जिव्हा  
अनिच्चा, तत्र वो रागो पहातब्बो, कायो अनिच्चो, तत्र वो रागो पहातब्बो, मनो अनिच्चो, तत्र वो  
रागो पहातब्बो। यं भिक्खवे अनिच्चं, तत्र वो रागो पहातब्बोति।   
    
१। १७। ३  
अनिच्च छन्दरागसुत्तं  
    
१७०। यं भिक्खवे अनिच्चं, तत्र वो छन्दरागो पहातब्बो। किञ्च भिक्खवे अनिच्चं:  
चक्खुं भिक्खवे अनिच्चं, तत्र वो छन्दरागो पहातब्बो।   
सोतं अनिच्चं, तत्र वो छन्दरागो पहातब्बो। घानं अनिच्चं, तत्र वो छन्दरागो  
पहातब्बो, जिव्हा अनिच्चा, तत्र वो छन्दरागो पहातब्बो, कायो अनिच्चो, तत्र वो छन्दरागो  
पहातब्बो, मनो अनिच्चो, तत्र वो छन्दरागो पहातब्बो। यं भिक्खवे अनिच्चं, तत्र वो  
छन्दरागो पहातब्बोति।   
    
१। १७। ४  
दुक्खछन्दसुत्तं  
१७१। यं भिक्खवे दुक्खं, तत्र वो छन्दो पहातब्बो। किञ्च भिक्खवे दुक्खं:  
चक्खुं भिक्खवे दुक्खं, तत्र वो छन्दो पहातब्बो।   
सोतं दुक्खं, तत्र वो छन्दो पहातब्बो। घानं दुक्खं, तत्र वो छन्दो पहातब्बो,  
जिव्हा दुक्खा, तत्र वो छन्दो पहातब्बो, कायो दुक्खो, तत्र वो छन्दो पहातब्बो, मनो  
दुक्खो, तत्र वो छन्दो पहातब्बो। यं भिक्खवे दुक्खं, तत्र वो छन्दो पहातब्बोति।   
    
१। १७। ५  
दुक्खरागसुत्तं  
१७२। यं भिक्खवे दुक्खं, तत्र वो रागो पहातब्बो। किञ्च भिक्खवे दुक्खं: चक्खुं  
भिक्खवे दुक्खं, तत्र वो रागो पहातब्बो।   
सोतं दुक्खं, तत्र वो रागो पहातब्बो। घानं दुक्खं, तत्र वो रागो पहातब्बो, जिव्हा  
दुक्खा, तत्र वो रागो पहातब्बो, कायो, दुक्खो तत्र वो रागो पहातब्बो, मनो दुक्खो,  
तत्र वो रागो पहातब्बो। यं भिक्खवे दुक्खं, तत्र वो रागो पहातब्बोति।   
    
१। १७। ६  
दुक्ख छन्दरागसुत्तं  
    
१७३। यं भिक्खवे दुक्खं, तत्र वो छन्दरागो पहातब्बो। किञ्च भिक्खवे दुक्खं:  
चक्खुं भिक्खवे दुक्खं, तत्र वो छन्दरागो पहातब्बो।   
सोतं दुक्खं, तत्र वो छन्दरागो पहातब्बो। घानं दुक्खं, तत्र वो छन्दरागो  
पहातब्बो, जिव्हा दुक्खा, तत्र वो छन्दरागो पहातब्बो, कायो दुक्खो, तत्र वो छन्दरागो  
पहातब्बो, मनो दुक्खो, तत्र वो छन्दरागो पहातब्बो। [प्त्स् पगे १५०] [\क़् १५०।] यं  
भिक्खवे दुक्खं, तत्र वो छन्दरागो पहातब्बोति।   
    
१। ते-सी  
    
[ब्ज्त् पगे २९८] [\x २९८।]       
१। १७। ७  
अनत्तछन्दसुत्तं  
१७४। सावत्थियं:  
यो भिक्खवे अनत्ता, तत्र वो छन्दो पहातब्बो। को च भिक्खवे अनत्ता: चक्खुं  
भिक्खवे अनत्ता, तत्र वो छन्दो पहातब्बो।   
सोतं अनत्ता, तत्र वो छन्दो पहातब्बो। घानं अनत्ता, तत्र वो छन्दो पहातब्बो, जिव्हा  
अनत्ता, तत्र वो छन्दो पहातब्बो, कायो अनत्ता, तत्र वो छन्दो पहातब्बो, मनो अनत्ता,  
तत्र वो छन्दो पहातब्बो। यं भिक्खवे अनत्ता, तत्र वो छन्दो पहातब्बोति।   
    
१। १७। ८  
अनन्तरागसुत्तं  
१७५। यो भिक्खवे अनत्ता, तत्र वो रागो पहातब्बो। को च भिक्खवे अनत्ता: चक्खुं  
भिक्खवे अनत्ता, तत्र वो रागो पहातब्बो।   
सोतं अनत्ता, तत्र वो रागो पहातब्बो। घानं अनत्ता, तत्र वो रागो पहातब्बो, जिव्हा अनत्ता,  
तत्र वो रागो पहातब्बो, कायो अनत्ता, तत्र वो रागो पहातब्बो, मनो अनत्ता, तत्र वो रागो  
पहातब्बो। यं भिक्खवे अनत्ता, तत्र वो रागो पहातब्बोति।   
    
१। १७। ९  
अनत्त छन्दरागसुत्तं  
१७६। यो भिक्खवे अनत्ता, तत्र वो छन्दरागो पहातब्बो। को च भिक्खवे अनत्ता: चक्खुं  
भिक्खवे अनत्ता, तत्र वो छन्दरागो पहातब्बो।   
सोतं अनत्ता, तत्र वो छन्दरागो पहातब्बो। घानं अनत्ता, तत्र वो छन्दरागो  
पहातब्बो, जिव्हा अनत्ता, तत्र वो छन्दरागो पहातब्बो, कायो अनत्ता, तत्र वो छन्दरागो  
पहातब्बो, मनो अनत्ता, तत्र वो छन्दरागो पहातब्बो। यं भिक्खवे अनत्ता, तत्र वो  
छन्दरागो पहातब्बोति।   
    
१। १७। १०  
बाहिरानिच्चछन्दसुत्तं  
१७७। सावत्थियं:  
यं भिक्खवे अनिच्चं, तत्र वो छन्दो पहातब्बो। किञ्च भिक्खवे अनिच्चं: चक्खुं  
भिक्खवे अनिच्चं, तत्र वो छन्दो पहातब्बो।   
सोतं अनिच्चं, तत्र वो छन्दो पहातब्बो। घानं अनिच्चं, तत्र वो छन्दो पहातब्बो, जिव्हा  
अनिच्चा, तत्र वो छन्दो पहातब्बो, कायो अनिच्चो, तत्र वो छन्दो पहातब्बो, मनो अनिच्चो,  
तत्र वो छन्दो पहातब्बो। यं भिक्खवे अनिच्चं, तत्र वो छन्दो पहातब्बोति।   
    
१। १७। ११  
बाहिरानिच्चरागसुत्तं  
१७८। यं भिक्खवे अनिच्चं, तत्र वो रागो पहातब्बो। किञ्च भिक्खवे अनिच्चं: चक्खुं  
भिक्खवे अनिच्चं, तत्र वो रागो पहातब्बो।   
सोतं अनिच्चं, तत्र वो रागो पहातब्बो। घानं अनिच्चं तत्र वो रागो पहातब्बो, जिव्हा  
अनिच्चा, तत्र वो रागो पहातब्बो, कायो अनिच्चो, तत्र वो रागो पहातब्बो, मनो अनिच्चो, तत्र वो  
रागो पहातब्बो। यं भिक्खवे अनिच्चं, तत्र वो रागो पहातब्बोति।   
    
१। १७। १२  
बाहिरानिच्च छन्दरागसुत्तं  
१७९। यं भिक्खवे अनिच्चं, तत्र वो छन्दरागो पहातब्बो। किञ्च भिक्खवे अनिच्चं:  
चक्खुं भिक्खवे अनिच्चं, तत्र वो छन्दरागो पहातब्बो।   
सोतं अनिच्चं, तत्र वो छन्दरागो पहातब्बो। घानं अनिच्चं, तत्र वो छन्दरागो  
पहातब्बो, जिव्हा अनिच्चा, तत्र वो छन्दरागो पहातब्बो, कायो अनिच्चो, तत्र वो छन्दरागो  
पहातब्बो, मनो अनिच्चो, तत्र वो छन्दरागो पहातब्बो। यं भिक्खवे अनिच्चं, तत्र वो  
छन्दरागो पहातब्बोति।   
    
१। १७। १३  
बाहिर दुक्खछन्द सुत्तं  
१८०। यं भिक्खवे दुक्खं, तत्र वो छन्दो पहातब्बो। किञ्च भिक्खवे दुक्खं:  
चक्खुं भिक्खवे दुक्खं, तत्र वो छन्दो पहातब्बो।   
सोतं दुक्खं, तत्र वो छन्दो पहातब्बो। घानं दुक्खं, तत्र वो छन्दो पहातब्बो,  
जिव्हा दुक्खा, तत्र वो छन्दो पहातब्बो, कायो दुक्खो, तत्र वो छन्दो पहातब्बो, मनो  
दुक्खो, तत्र वो छन्दो पहातब्बो। यं भिक्खवे दुक्खं, तत्र वो छन्दो पहातब्बोति।   
    
१। १७। १४  
बाहिर दुक्खराग सुत्तं  
१८१। यं भिक्खवे दुक्खं, तत्र वो रागो पहातब्बो। किञ्च भिक्खवे दुक्खं: चक्खुं  
भिक्खवे दुक्खं, तत्र वो रागो पहातब्बो।   
सोतं दुक्खं, तत्र वो रागो पहातब्बो। घानं दुक्खं, तत्र वो रागो पहातब्बो, जिव्हा  
दुक्खा, तत्र वो रागो पहातब्बो, कायो दुक्खो, तत्र वो रागो पहातब्बो, मनो दुक्खो,  
तत्र वो रागो पहातब्बो। यं भिक्खवे दुक्खं, तत्र वो रागो पहातब्बोति।   
    
१। १७। १५  
बाहिरदुक्ख छन्दरागसुत्तं  
१८२। यं भिक्खवे दुक्खं, तत्र वो छन्दरागो पहातब्बो। किञ्च भिक्खवे दुक्खं:  
चक्खुं भिक्खवे दुक्खं, तत्र वो छन्दरागो पहातब्बो।   
सोतं दुक्खं, तत्र वो छन्दरागो पहातब्बो। घानं दुक्खं, तत्र वो छन्दरागो  
पहातब्बो, जिव्हा दुक्खा, तत्र वो छन्दरागो पहातब्बो, कायो दुक्खो, तत्र वो छन्दरागो  
पहातब्बो, मनो दुक्खो, तत्र वो छन्दरागो पहातब्बो। यं भिक्खवे दुक्खं, तत्र वो  
छन्दरागो पहातब्बोति।   
    
[ब्ज्त् पगे ३००] [\x ३००।]       
बाहिरानत्तछन्दसुत्तं  
१८३। सावत्थियं:  
[प्त्स् पगे १५१] [\क़् १५१।] यो भिक्खवे अनत्ता, तत्र वो छन्दो पहातब्बो। को च  
भिक्खवे अनत्ता: रूपा भिक्खवे अनत्ता, तत्र वो छन्दो पहातब्बो।   
सद्दा अनत्ता, तत्र वो छन्दो पहातब्बो। गन्धा अनत्ता, तत्र वो छन्दो पहातब्बो, रसा  
अनत्ता, तत्र वो छन्दो पहातब्बो, पोट्ठब्बा अनत्ता, तत्र वो छन्दो पहातब्बो, धम्मा  
अनत्ता, तत्र वो छन्दो पहातब्बो। यं भिक्खवे अनत्ता, तत्र वो छन्दो पहातब्बोति।   
    
१। १७। १७  
बाहिरानत्तरागसुत्तं  
१८४। यो भिक्खवे अनत्ता, तत्र वो रागो पहातब्बो। को च भिक्खवे अनत्ता; रपा भिक्खवे  
अनत्ता, तत्र वो रागो पहातब्बो।   
सद्दा अनत्ता, तत्र वो रागो पहातब्बो। गन्धा अनत्ता, तत्र वो रागो पहातब्बो, रसा अनत्ता,  
तत्र वो रागो पहातब्बो, पोट्ठब्बा* अनत्ता, तत्र वो रागो पहातब्बो, धम्मा अनत्ता, तत्र  
वो रागो पहातब्बो। यं भिक्खवे अनत्ता, तत्र वो रागो पहातब्बोति।   
    
१। १७। १८  
बाहिरानत्त छन्दरागसुत्तं  
१८५। यं भिक्खवे अनत्ता, तत्र वो छन्दरागो पहातब्बो। को च भिक्खवे अनत्ता: रूपा  
भिक्खवे अनत्ता, तत्र वो छन्दरागो पहातब्बो।   
सद्दा अनत्ता, तत्र वो छन्दरागो पहातब्बो। गन्धा अनत्ता, तत्र वो छन्दरागो  
पहातब्बो, रसा अनत्ता, तत्र वो छन्दरागो पहातब्बो, पोट्ठब्बा अनत्ता, तत्र वो  
छन्दरागो पहातब्बो, धम्मा अनत्ता, तत्र वो छन्दरागो पहातब्बो। यं भिक्खवे  
अनत्ता, तत्र वो छन्दरागो पहातब्बोति।   
    
१। १७। १९  
अतीतानिच्चसुत्तं  
१८६। चक्खुं भिक्खवे अनिच्चं अतीतं, सोतं अनिच्चं अतीतं, घानं अनिच्चं अतीतं, जिव्हा  
अनिच्चा अतीता, कायो अनिच्चो अतीतो, मनो अनिच्चो अतीतो। एवं पस्सं भिक्खवे सुतवा  
अरियसावको चक्खुस्मिम्पि निब्बिन्दति, सोतस्मिम्पि निब्बिन्दति, घानस्मिम्पि निब्बिन्दति,  
जिव्हायपि निब्बिन्दति, कायस्मिम्पि निब्बिन्दति, मनस्मिम्पि निब्बिन्दति। निब्बिन्दं विरज्जति,  
विरागा विमुच्चति विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं,  
कतं करणीयं, नापरं इत्थत्तायाति पजानातीति।   
    
१। १७। २०  
अनागतानिच्चसुत्तं  
१८७। चक्खुं भिक्खवे अनिच्चं अनागतं, सोतं अनिच्चं अनागतं, घानं अनिच्चं  
अनागतं, जिव्हा अनिच्चा अनागता, कायो अनिच्चो अनागतो, मनो अनिच्चो अनागतो। एवं पस्सं  
भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि निब्बिन्दति,  
घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति, मनस्मिम्पि  
निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति ञाणं होति।  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। १७। २१  
पच्चुप्पन्नानिच्चसुत्तं  
१८८। चक्खुं भिक्खवे अनिच्चं पच्चुप्पन्नं, सोतं अनिच्चं पच्चुप्पन्नं, घानं  
अनिच्चं पच्चुप्पन्नं, जिव्हा अनिच्चा पच्चुप्पन्ना, कायो अनिच्चो पच्चुप्पन्नो, मनो अनिच्चो  
पच्चुप्पन्नो। एवं पस्सं भिक्खवे सुतवा अरियसावको चक्खुस्मिम्पि निब्बिन्दति,  
सोतस्मिम्पि निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि  
निब्बिन्दति, मनस्मिम्पि निब्बिन्दति, निब्बिन्दं विरज्जति, विरागा विमुच्चति विमुत्तस्मिं  
विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति पजानातीति।   
    
[ब्ज्त् पगे ३०२] [\x ३०२।]       
१। १७। २२  
अतीत दुक्ख सुत्तं  
१८९। [प्त्स् पगे १५२] [\क़् १५२।] चक्खुं भिक्खवे दुक्खं अतीतं, सोतं दुक्खं  
अतीतं, घानं दुक्खं अतीतं, जिव्हा दुक्खा अतीता, कायो दुक्खो अतीतो, मनो दुक्खो अतीतो।  
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। २३  
अनागत दुक्ख सुत्तं  
१९०। चक्खुं भिक्खवे दुक्खं अनागतं, सोतं दुक्खं अनागतं, घानं दुक्खं  
अनागतं, जिव्हा दुक्खा अनागता, कायो दुक्खो अनागतो, मनो दुक्खो अनागतो। एवं पस्सं  
भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि निब्बिन्दति,  
घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति, मनस्मिम्पि  
निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति ञाणं होति।  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। १७। २४  
पच्चुप्पन्न दुक्ख सुत्तं  
१९१। चक्खुं भिक्खवे दुक्खं पच्चुप्पन्नं, सोतं दुक्खं पच्चुप्पन्नं, घानं  
दुक्खं पच्चुप्पन्नं, जिव्हा दुक्खा पच्चुप्पन्ना, कायो दुक्खो पच्चुप्पन्नो, मनो  
दुक्खो पच्चुप्पन्नो। एवं पस्सं भिक्खवे सुतवा अरियसावको चक्खुस्मिम्पि निब्बिन्दति,  
सोतस्मिम्पि निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि  
निब्बिन्दति, मनस्मिम्पि निब्बिन्दति, निब्बिन्दं विरज्जति, विरागा विमुच्चति विमुत्तस्मिं  
विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं नापरं  
इत्थत्तायाति पजानातीति।   
    
१। १७। २५  
अतीतानत्तसुत्तं  
१९२। चक्खुं भिक्खवे अनत्ता अतीतं, सोतं अनत्ता अतीतं, घानं अनत्ता अतीतं, जिव्हा  
अनत्ता अतीता, कायो अनत्ता अतीतो, मनो अनत्ता अतीतो। एवं पस्सं भिक्खवे सुतवा  
अरियसावको चक्खुस्मिम्पि निब्बिन्दति, सोतस्मिम्पि निब्बिन्दति, घानस्मिम्पि निब्बिन्दति,  
जिव्हायपि निब्बिन्दति, कायस्मिम्पि निब्बिन्दति, मनस्मिम्पि निब्बिन्दति। निब्बिन्दं विरज्जति,  
विरागा विमुच्चति विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं,  
कतं करणीयं, नापरं इत्थत्तायाति पजानातीति।   
    
१। १७। २६  
अनागतानत्तसुत्तं  
१९३। चक्खुं भिक्खवे अनत्ता अनागतं, सोतं अनत्ता अनागतं, घानं अनत्ता अनागतं,  
जिव्हा अनत्ता अनागता, कायो अनत्ता अनागतो, मनो अनत्ता अनागतो। एवं पस्सं भिक्खवे  
सुतवा अरियसावको चक्खुस्मिम्पि निब्बिन्दति, सोतस्मिम्पि निब्बिन्दति, घानस्मिम्पि  
निब्बिन्दति, जिव्हायपि निब्बिन्दति, कायस्मिम्पि निब्बिन्दति, मनस्मिम्पि निब्बिन्दति। निब्बिन्दं  
विरज्जति, विरागा विमुच्चति विमुत्तस्मिं विमुत्तमिति ञाणं होति। खीणा जाति, वुसितं  
ब्रह्मचरियं, कतं करणीयं, नापरं इत्थत्तायाति पजानातीति।   
    
१। १७। २७  
पच्चुप्पन्नानत्तनिच्चसुत्तं  
१९४। चक्खुं भिक्खवे अनत्ता पच्चुप्पन्नं, सोतं अनत्ता पच्चुप्पन्नं, घानं अनत्ता  
पच्चुप्पन्नं, जिव्हा अनत्ता पच्चुप्पन्ना, कायो अनत्ता पच्चुप्पन्नो, मनो अनत्ता  
पच्चुप्पन्नो। एवं पस्सं भिक्खवे सुतवा अरियसावको चक्खुस्मिम्पि निब्बिन्दति,  
सोतस्मिम्पि निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि  
निब्बिन्दति, मनस्मिम्पि निब्बिन्दति, निब्बिन्दं विरज्जति, विरागा विमुच्चति विमुत्तस्मिं  
विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं नापरं  
इत्थत्तायाति पजानातीति।   
    
१। १७। २८  
बाहिर अतीतानिच्च सुत्तं  
    
१९५। रूपा भिक्खवे अनिच्चा अतीता, सद्दा अनिच्चा अतीता, गन्धा अनिच्चा अतीता, रसा अनिच्चा अतीता,  
फोट्ठब्बा अनिच्चा अतीता, धम्मा अनिच्चा अतीता। एवं पस्सं भिक्खवे सुतवा अरियसावको  
रूपेसुपि निब्बिन्दति, सद्देसुपि निब्बिन्दति, गन्धेसुपि निब्बिन्दति, रसेसुपि निब्बिन्दति,  
फोट्ठब्बेसुपि निब्बिन्दति, धम्मेसुपि निब्बिन्दति। निब्बिन्दं विरज्जति, विरागा विमुच्चति  
विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं,  
नापरं इत्थत्तायाति पजानातीति।   
    
१। १७। २९ बाहिर अनागतानिच्च सुत्तं। १९६। रूपा भिक्खवे अनिच्चा अनागता, सद्दा अनिच्चा  
अनागता, गन्धा अनिच्चा अनागता, रसा अनिच्चा अनागता, फोट्ठब्बा अनिच्चा अनागता, धम्मा  
अनिच्चा अनागता। एवं पस्सं भिक्खवे सुतवा अरियसावको रूपेसुपि निब्बिन्दति, सद्देसुपि  
निब्बिन्दति, गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति,  
धम्मेसुपि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ३० बाहिरपच्चुप्पन्नानिच्च सुत्तं १९७। रूपा भिक्खवे अनिच्चा पच्चुप्पन्ना, सद्दा  
अनिच्चा पच्चुप्पन्ना, गन्धा अनिच्चा पच्चुप्पन्ना, रसा अनिच्चा पच्चुप्पन्ना, फोट्ठब्बा  
अनिच्चा पच्चुप्पन्ना, धम्मा अनिच्चा पच्चुप्पन्ना। एवं पस्सं भिक्खवे सुतवा  
अरियसावको रूपेसुपि निब्बिन्दति, सद्देसुपि निब्बिन्दति, गन्धेसुपि निब्बिन्दति, रसेसुपि  
निब्बिन्दति, फोट्ठब्बेसुपि निब्बिन्दति, धम्मेसुपि निब्बिन्दति। निब्बिन्दं विरज्जति, विरागा  
विमुच्चति विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति पजानातीति।   
१। १७। ३१  
बाहिरातीत दुक्ख सुत्तं  
१९८। रूपा भिक्खवे दुक्खा अतीता, सद्दा दुक्खा अतीता, गन्धा दुक्खा अतीता, रसा दुक्खा  
अतीता, फोट्ठब्बा दुक्खा अतीता, धम्मा दुक्खा अतीता। एवं पस्सं भिक्खवे सुतवा  
अरियसावको रूपेसुपि निब्बिन्दति, सद्देसुपि निब्बिन्दति, गन्धेसुपि निब्बिन्दति, रसेसुपि  
निब्बिन्दति, फोट्ठब्बेसुपि निब्बिन्दति, धम्मेसुपि निब्बिन्दति। निब्बिन्दं विरज्जति, विरागा  
विमुच्चति विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति पजानातीति।   
    
१।१७। ३२ बाहिरानागत दुक्ख सुत्तं १९९। रूपा भिक्खवे दुक्खा अनागता, सद्दा दुक्खा  
अनागता, गन्धा दुक्खा अनागता, रसा दुक्खा अनागता, फोट्ठब्बा दुक्खा अनागता,  
धम्मा दुक्खा अनागता। एवं पस्सं भिक्खवे सुतवा अरियसावको रूपेसुपि निब्बिन्दति,  
सद्देसुपि निब्बिन्दति, गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि  
निब्बिन्दति, धम्मेसुपि निब्बिन्दति। निब्बिन्दं विरज्जति, विरागा विमुच्चति विमुत्तस्मिं  
विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति पजानातीति।   
    
१। १७। ३३ बाहिर पच्चुप्पन्नदुक्ख सुत्तं २००। रूपा भिक्खवे दुक्खा पच्चुप्पन्ना,  
सद्दा दुक्खा पच्चुप्पन्ना, गन्धा दुक्खा पच्चुप्पन्ना, रसा दुक्खा पच्चुप्पन्ना,  
फोट्ठब्बा दुक्खा पच्चुप्पन्ना, धम्मा दुक्खा पच्चुप्पन्ना। एवं पस्सं भिक्खवे  
सुतवा अरियसावको रूपेसुपि निब्बिन्दति, सद्देसुपि निब्बिन्दति, गन्धेसुपि निब्बिन्दति,  
रसेसुपि निब्बिन्दति, फोट्ठब्बेसुपि निब्बिन्दति, धम्मेसुपि निब्बिन्दति। निब्बिन्दं विरज्जति,  
विरागा विमुच्चति विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं,  
कतं करणीयं, नापरं इत्थत्तायाति पजानातीति।   
    
१। अतीतानागतो - सी  
२। अतीतानगता -सी  
    
१। १७। ३४  
बाहिर अतीतानत्त सुत्तं  
    
२०१। रूपा भिक्खवे अनत्ता अतीता, सद्दा अनत्ता अतीता, गन्धा अनत्ता अतीता, रसा अनत्ता अतीता,  
फोट्ठब्बा अनत्ता अतीता, धम्मा अनत्ता अतीता। एवं पस्सं भिक्खवे सुतवा अरियसावको  
रूपेसुपि निब्बिन्दति, सद्देसुपि निब्बिन्दति, गन्धेसुपि निब्बिन्दति, रसेसुपि निब्बिन्दति,  
फोट्ठब्बेसुपि निब्बिन्दति, धम्मेसुपि निब्बिन्दति। निब्बिन्दं विरज्जति, विरागा विमुच्चति  
विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं,  
नापरं इत्थत्तायाति पजानातीति।   
    
१। १७। ३५ बाहिर अनागतानत्त सुत्तं २०२। रूपा भिक्खवे अनत्ता अनागता, सद्दा अनत्ता  
अनागता, गन्धा अनत्ता अनागता, रसा अनत्ता अनागता, फोट्ठब्बा अनत्ता अनागता, धम्मा  
अनत्ता अनागता। एवं पस्सं भिक्खवे सुतवा अरियसावको रूपेसुपि निब्बिन्दति, सद्देसुपि  
निब्बिन्दति, गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति,  
धम्मेसुपि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ३६ बाहिर पच्चुप्पन्नानत्त सुत्तं २०३। रूपा भिक्खवे अनत्ता पच्चुप्पन्ना, सद्दा  
अनत्ता पच्चुप्पन्ना, गन्धा अनत्ता पच्चुप्पन्ना, रसा अनत्ता पच्चुप्पन्ना, फोट्ठब्बा  
अनत्ता पच्चुप्पन्ना, धम्मा अनत्ता पच्चुप्पन्ना। एवं पस्सं भिक्खवे सुतवा  
अरियसावको रूपेसुपि निब्बिन्दति, सद्देसुपि निब्बिन्दति, गन्धेसुपि निब्बिन्दति, रसेसुपि  
निब्बिन्दति, फोट्ठब्बेसुपि निब्बिन्दति, धम्मेसुपि निब्बिन्दति। निब्बिन्दं विरज्जति, विरागा  
विमुच्चति विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति पजानातीति।   
    
[ब्ज्त् पगे ३०४] [\x ३०४।]       
१। १७। ३७  
अतीतयदनिच्चसुत्तं  
२०४। सावत्थियं:  
    
चक्खुं भिक्खवे अनिच्चं अतीतं, यदनिच्चं [प्त्स् पगे १५३] [\क़् १५३।] तं दुक्खं,  
यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं।   
सोतं अनिच्चं अतीतं, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
घानं अनिच्चं अतीतं, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
जिव्हा अनिच्चा अतीता, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
कायो अनिच्चो अतीतो, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
मनो अनिच्चो अतीतो, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिमिपि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ३८  
अनागतयदनिच्चसुत्तं  
२०५। चक्खुं भिक्खवे अनिच्चं अनागतं, यदनिच्चं तं दुक्खं, यं दुक्खं  
तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। सोतं अनिच्चं अनागतं, यदनिच्चं तं दुक्खं, यं  
दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं।   
घानं अनिच्चं अनागतं, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
जिव्हा अनिच्चा अनागता, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
कायो अनिच्चो अनागतो, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
मनो अनिच्चो अनागतो, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ३९  
पच्चुप्पन्नयदनिच्चसुत्तं  
    
२०६। चक्खुं भिक्खवे अनिच्चं पच्चुप्पन्नं, यदनिच्चं तं दुक्खं, यं दुक्खं  
तदनत्ता, यदनत्ता तं ऽनेतं मम, नेसोऽहमस्मि, न मे सो अत्ताऽति एवमेतं यथाभूतं  
सम्मप्पञ्ञाय दट्ठब्बं। सोतं अनिच्चं पच्चुप्पन्नं, यदनिच्चं तं दुक्खं, यं  
दुक्खं तदनत्ता, यदनत्ता तं ऽनेतं मम, नेसोऽहमस्मि, न मे सो अत्ताऽति एवमेतं  
यथाभूतं सम्मप्पञ्ञाय दट्ठब्बं।   
घानं अनिच्चं पच्चुप्पन्नं, यदनिच्चं तं दुक्खं, यं दुक्खं तदनत्ता, यदनत्ता  
तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
जिव्हा अनिच्चा पच्चुप्पन्ना, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
कायो अनिच्चो पच्चुप्पन्नो, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
मनो अनिच्चो पच्चुप्पन्नो, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
[ब्ज्त् पगे ३०६] [\x ३०६।]       
१। १७। ४०  
अतीत यं दुक्ख सुत्तं  
    
२०७। [प्त्स् पगे १५४] [\क़् १५४।] चक्खुं भिक्खवे दुक्खं अतीतं, यं दुक्खं  
तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। सोतं दुक्खं अतीतं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। घानं दुक्खं अतीतं, यं दुक्खं तदनत्ता, यदनत्ता तं ऽनेतं मम,  
नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। जिव्हा  
दुक्खा अतीता, यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। कायो दुक्खो अतीतो, यं  
दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं। मनो दुक्खो अतीतो, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ४१  
अनागत यं दुक्ख सुत्तं  
    
२०८। चक्खुं भिक्खवे दुक्खं अनागतं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।  
सोतं दुक्खं अनागतं, यं दुक्खं तदनत्ता, यदनत्ता तं ऽनेतं मम,  
नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। घानं  
दुक्खं अनागतं, यं दुक्खं तदनत्ता, यदनत्ता तं ऽनेतं मम, नेसोऽहमस्मि, न  
मेसो अत्ताऽति एवमेतं यथाभूतं सम्मप्पञ्ञाय दट्ठब्बं। जिव्हा दुक्खं अनागतं,  
यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं। कायो दुक्खो अनागतो, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। मनो दुक्खो अनागतो, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ४२  
पच्चुप्पन्न यं दुक्ख सुत्तं  
    
२०९। चक्खुं भिक्खवे दुक्खं पच्चुप्पन्नं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। सोतं दुक्खं पच्चुप्पन्नं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।  
घानं दुक्खं पच्चुप्पन्नं, यं दुक्खं तदनत्ता, यदनत्ता तं ऽनेतं मम,  
नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। जिव्हा  
दुक्खा पच्चुप्पन्ना, यं दुक्खं तदनत्ता, यदनत्ता तं ऽनेतं मम, नेसोऽहमस्मि,  
न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। कायो दुक्खो  
पच्चुप्पन्नो, यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। मनो दुक्खो पच्चुप्पन्नो,  
यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ४३  
अतीत यदनत्त सुत्तं  
    
२१०। चक्खुं भिक्खवे अनत्ता अतीतं, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। सोतं अनत्ता अतीतं, यदनत्ता  
तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। घानं दुक्खं अतीतं, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। जिव्हा अनत्ता अतीता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। कायो अनत्ता अतीतो, यदनत्ता तं ऽनेतं मम, नेसोऽहमस्मि, न मेसो अत्ताऽति  
एवमेतं यथाभूतं सम्मप्पञ्ञाय दट्ठब्बं। मनो अनत्ता अतीतो, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ४४  
अनागत यदनत्त सुत्तं  
    
२११। चक्खुं भिक्खवे अनत्ता अनागता, यदनत्ता तं ऽनेतं मम, नेसोऽहमस्मि, न  
मेसो अत्ताऽति एवमेतं यथाभूतं सम्मप्पञ्ञाय दट्ठब्बं। सोतं अनत्ता अनागतं,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। घानं अनत्ता अनागतं, यदनत्ता तं ऽनेतं मम,  
नेसोऽहमस्मि, न मे सो अत्ताऽति एवमेतं यथाभूतं सम्मप्पञ्ञाय दट्ठब्बं। जिव्हा  
अनत्ता अनागतं, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं। कायो अनत्ता अनागतो, यदनत्ता तं ऽनेतं मम,  
नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। मनो  
अनत्ता अनागतो, यदनत्ता तं ऽनेतं मम, नेसोऽहमस्मि, न मे सो अत्ताऽति एवमेतं  
यथाभूतं सम्मप्पञ्ञाय दट्ठब्बं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ४५  
पच्चुप्पन्न यदन्त सुत्तं  
    
२१२। चक्खुं भिक्खवे अनत्ता पच्चुप्पन्नं, यदनत्ता तं ऽनेतं मम, नेसोऽहमस्मि,  
न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। सोतं अनत्ता  
पच्चुप्पन्नं, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं। घानं अनत्ता पच्चुप्पन्नं, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। जिव्हा अनत्ता पच्चुप्पन्ना, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। कायो अनत्ता पच्चुप्पन्नो,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। मनो अनत्ता पच्चुप्पन्नो, यदनत्ता तं ऽनेतं मम,  
नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
१। १७। ४६  
बाहिरातीत यदनिच्च सुत्तं  
    
२१३। रूपा भिक्खवे अनिच्चा अतीता, यदनिच्चं तं दुक्खं, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं।   
सद्दा अनिच्चा अतीता, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
गन्धा अनिच्चा अतीता, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
रसा अनिच्चा अतीता, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
फोट्ठब्बा अनिच्चा अतीतो, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
धम्मा अनिच्चो अतीतो, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ४७  
बाहिरानागत यदनिच्चसुत्तं  
    
२१४। रूपा भिक्खवे अनिच्चा अनागता, यदनिच्चं तं दुक्खं, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। सद्दा अनिच्चा अनागता, यदनिच्चं तं दुक्खं, यं दुक्खं  
तदनत्ता, यदनत्ता तं ऽनेतं मम, नेसोऽहमस्मि, न मे सो अत्ताऽति एवमेतं यथाभूतं  
सम्मप्पञ्ञाय दट्ठब्बं।   
गन्धा अनिच्चा अनागता, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
रसा अनिच्चा अनागता, यदनिच्चं तं दुक्खं, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।   
फोट्ठब्बा अनिच्चा अनागता, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
धम्मा अनिच्चा अनागता, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ४८  
बाहिर पच्चुप्पन्न यदनिच्चसुत्तं  
    
२१५। रूपा भिक्खवे अनिच्चा पच्चुप्पन्ना, यदनिच्चं तं दुक्खं, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। सद्दा अनिच्चा पच्चुप्पन्नं, यदनिच्चं तं दुक्खं, यं  
दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं।   
गन्धा अनिच्चा पच्चुप्पन्नं, यदनिच्चं तं दुक्खं, यं दुक्खं तदनत्ता, यदनत्ता  
तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
रसा अनिच्चा पच्चुप्पन्ना, यदनिच्चं तं दुक्खं, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
फोट्ठब्बा अनिच्चा पच्चुप्पन्नो, यदनिच्चं तं दुक्खं, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं।   
धम्मा अनिच्चा पच्चुप्पन्नो, यदनिच्चं तं दुक्खं, यं दुक्खं तदनत्ता, यदनत्ता  
तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
    
एवं पस्सं भिक्खवे सुतवा अरियसावको चक्खुस्मिम्पि निब्बिन्दति, सोतस्मिम्पि  
निब्बिन्दति, घानस्मिम्पि निब्बिन्दति, जिव्हायपि निब्बिन्दति, कायस्मिम्पि निब्बिन्दति,  
मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
[ब्ज्त् पगे ३०८] [\x ३०८।]       
    
१। १७। ४९  
बाहिरातीत यं दुक्ख सुत्तं  
    
२१६। [प्त्स् पगे १५५] [\क़् १५५।] रूपा भिक्खवे दुक्खा अतीता, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। सद्दा दुक्खा अतीता, यं दुक्खं तदनत्ता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। गन्धा दुक्खा अतीता, यं दुक्खं तदनत्ता, यदनत्ता तं ऽनेतं मम,  
नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। रसा  
दुक्खा अतीता, यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। फोट्ठब्बा दुक्खा अतीता, यं  
दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं। धम्मा दुक्खा अतीता, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं।   
एवं पस्सं भिक्खवे सुतवा अरियसावको रूपेसुपि निब्बिन्दति, सद्देसुपि निब्बिन्दति,  
गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति, धम्मेसुपि  
निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति ञाणं होति।  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। १७। ५०  
बाहिरानागत यं दुक्ख सुत्तं  
    
२१७। रूपा भिक्खवे दुक्खा अनागता, यं दुक्खं तदनत्ता, यदनत्ता तं ऽनेतं मम,  
नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। सद्दा  
दुक्खा अनागता, यं दुक्खं तदनत्ता, यदनत्ता तं ऽनेतं मम, नेसोऽहमस्मि, न  
मेसो अत्ताऽति एवमेतं यथाभूतं सम्मप्पञ्ञाय दट्ठब्बं। गन्धा दुक्खा अनागता,  
यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं। रसा दुक्खा अनागता, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। फोट्ठब्बा दुक्खा अनागतो, यं दुक्खं तदनत्ता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं। धम्मा दुक्खा अनागतो, यं दुक्खं तदनत्ता, यदनत्ता  
तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
एवं पस्सं भिक्खवे सुतवा अरियसावको रूपेसुपि निब्बिन्दति, सद्देसुपि निब्बिन्दति,  
गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति, धम्मेसुपि  
निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति ञाणं होति।  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। १७। ५१  
बाहिरपच्चुप्पन्न यं दुक्ख सुत्तं  
    
२१८। रूपा भिक्खवे दुक्खा पच्चुप्पन्ना, यं दुक्खं तदनत्ता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।  
सद्दा दुक्खा पच्चुप्पन्ना, यं दुक्खं तदनत्ता, यदनत्ता तं ऽनेतं मम,  
नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। गन्धा  
दुक्खा पच्चुप्पन्ना, यं दुक्खं तदनत्ता, यदनत्ता तं ऽनेतं मम, नेसोऽहमस्मि,  
न मेसो अत्ताऽति एवमेतं यथाभूतं सम्मप्पञ्ञाय दट्ठब्बं। रसा दुक्खा  
पच्चुप्पन्ना, यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। फोट्ठब्बा दुक्खा  
पच्चुप्पन्नो, यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। धम्मा दुक्खा पच्चुप्पन्नो,  
यं दुक्खं तदनत्ता, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं।   
एवं पस्सं भिक्खवे सुतवा अरियसावको रूपेसुपि निब्बिन्दति, सद्देसुपि निब्बिन्दति,  
गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति, धम्मेसुपि  
निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति ञाणं होति।  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। १७। ५२  
बाहिरातीत यदनत्त सुत्तं  
    
२१९। रूपा भिक्खवे अनत्ता अतीता, यदनत्ता तं ऽनेतं मम, नेसोऽहमस्मि, न मेसो अत्ताऽति  
एवमेतं यथाभूतं सम्मप्पञ्ञाय दट्ठब्बं। सद्दा अनत्ता अतीता, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। गन्धा अनत्ता अतीता, यदनत्ता तं ऽनेतं मम, नेसोऽहमस्मि, न मेसो अत्ताऽति  
एवमेतं यथाभूतं सम्मप्पञ्ञाय दट्ठब्बं। रसा अनत्ता अतीता, यदनत्ता तं ऽनेतं  
मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।  
फोट्ठब्बा अनत्ता अतीता, यदनत्ता तं ऽनेतं मम, नेसोऽहमस्मि, न मेसो अत्ताऽति  
एवमेतं यथाभूतं सम्मप्पञ्ञाय दट्ठब्बं। धम्मा अनत्ता अतीतो, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
एवं पस्सं भिक्खवे सुतवा अरियसावको रूपेसुपि निब्बिन्दति, सद्देसुपि निब्बिन्दति,  
गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति, धम्मेसुपि  
निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति ञाणं होति।  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। १७। ५३  
बाहिरानागत यदनत्त सुत्तं  
    
२२०। रूपा भिक्खवे अनत्ता अनागता, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। सद्दा अनत्ता अनागता, यदनत्ता  
तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। गन्धा अनत्ता अनागता, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। रसा अनत्ता अनागता, यदनत्ता  
तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। फोट्ठब्बा अनत्ता अनागता, यदनत्ता तं ऽनेतं मम, नेसोऽहमस्मि, न  
मेसो अत्ताऽति एवमेतं यथाभूतं सम्मप्पञ्ञाय दट्ठब्बं। धम्मा अनत्ता अनागता,  
यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं यथाभूतं  
सम्मप्पञ्ञाय दट्ठब्बं।   
एवं पस्सं भिक्खवे सुतवा अरियसावको रूपेसुपि निब्बिन्दति, सद्देसुपि निब्बिन्दति,  
गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति, धम्मेसुपि  
निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति ञाणं होति।  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। १७। ५४  
बाहिरपच्चुप्पन्न यदन्त सुत्तं  
    
२२१। रूपा भिक्खवे अनत्ता पच्चुप्पन्ना, यदनत्ता तं ऽनेतं मम, नेसोऽहमस्मि, न  
मेसो अत्ताऽति एवमेतं यथाभूतं सम्मप्पञ्ञाय दट्ठब्बं। सद्दा अनत्ता  
पच्चुप्पन्ना, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं। गन्धा अनत्ता पच्चुप्पन्ना, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं। रसा अनत्ता पच्चुप्पन्ना, यदनत्ता तं ऽनेतं मम, नेसोऽहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। फोट्ठब्बा अनत्ता  
पच्चुप्पन्ना, यदनत्ता तं ऽनेतं मम, नेसोऽहमस्मि, न मेसो अत्ताऽति एवमेतं  
यथाभूतं सम्मप्पञ्ञाय दट्ठब्बं। धम्मा अनत्ता पच्चुप्पन्नो, यदनत्ता तं  
ऽनेतं मम, नेसोऽहमस्मि, न मेसो अत्ताऽति एवमेतं यथाभूतं सम्मप्पञ्ञाय  
दट्ठब्बं।   
एवं पस्सं भिक्खवे सुतवा अरियसावको रूपेसुपि निब्बिन्दति, सद्देसुपि निब्बिन्दति,  
गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति, धम्मेसुपि  
निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति ञाणं होति।  
खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानातीति।   
    
१। १७। ५५  
अज्झत्तायतन अनिच्चसुत्तं  
    
२२२। चक्खुं भिक्खवे अनिच्चं, सोतं अनिच्चं, घानं अनिच्चं, जिव्हा अनिच्चा, कायो अनिच्चो,  
मनो अनिच्चो। एवं पस्सं भिक्खवे सुतवा अरियसावको चक्खुस्मिम्पि निब्बिन्दति।  
सोतस्मिम्पि निब्बिन्दति घानस्मिम्पि निब्बिन्दति, जिव्हायपि निब्बिन्दति, कायस्मिम्पि  
निब्बिन्दति, मनस्मिम्पि निब्बिन्दति। निब्बिन्दं विरज्जति, विरागा विमुच्चति विमुत्तस्मिं  
विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति पजानातीति।   
    
१। १७। ५६  
अज्झत्तायतन दुक्खसुत्तं  
    
२२३। चक्खुं भिक्खवे दुक्खं, सोतं दुक्खं, घानं दुक्खं, जिव्हा दुक्खा, कायो  
दुक्खो, मनो दुक्खो। एवं पस्सं भिक्खवे सुतवा अरियसावको चक्खुस्मिम्पि  
निब्बिन्दति। सोतस्मिम्पि निब्बिन्दति घानस्मिम्पि निब्बिन्दति, जिव्हायपि निब्बिन्दति,  
कायस्मिम्पि निब्बिन्दति, मनस्मिम्पि निब्बिन्दति। निब्बिन्दं विरज्जति, विरागा विमुच्चति  
विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं,  
नापरं इत्थत्तायाति पजानातीति।   
    
३। अतीतानागता - सी  
    
[ब्ज्त् पगे ३१०] [\x ३१०।]       
    
१। १७। ५७  
अज्झत्तायतन अनत्तसुत्तं  
    
२२४। [प्त्स् पगे १५६] [\क़् १५६।] चक्खुं भिक्खवे अनत्ता, सोतं अनत्ता, घानं अनत्ता,  
जिव्हा अनत्ता, कायो अनत्ता, मनो अनत्ता। एवं पस्सं भिक्खवे सुतवा अरियसावको  
चक्खुस्मिम्पि निब्बिन्दति। सोतस्मिम्पि निब्बिन्दति, घानस्मिम्पि निब्बिन्दति, जिव्हायपि  
निब्बिन्दति, कायस्मिम्पि निब्बिन्दति, मनस्मिम्पि निब्बिन्दति। निब्बिन्दं विरज्जति, विरागा  
विमुच्चति विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति पजानातीति।   
१। १७। ५८  
बाहिरायतन अनिच्चसुत्तं  
    
२२५। रूपा भिक्खवे अनिच्चा, सद्दा अनिच्चा, गन्धा अनिच्चा, रसा अनिच्चा, फोट्ठब्बा अनिच्चा,  
धम्मा अनिच्चा। एवं पस्सं भिक्खवे सुतवा अरियसावको रूपेसुपि निब्बिन्दति। सद्देसुपि  
निब्बिन्दति, गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि निब्बिन्दति,  
धम्मेसुपि निब्बिन्दति। निब्बिन्दं विरज्जति, विरागा विमुच्चति विमुत्तस्मिं विमुत्तमिति  
ञाणं होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति  
पजानातीति।   
    
१। १७। ५९  
बाहिरायतन दुक्खसुत्तं  
    
२२६। रूपा भिक्खवे दुक्खं, सद्दा दुक्खा, गन्धा दुक्खा, रसा दुक्खा, फोट्ठब्बा  
दुक्खा, धम्मा दुक्खा। एवं पस्सं भिक्खवे सुतवा अरियसावको रूपेसुपि निब्बिन्दति।  
सद्देसुपि निब्बिन्दति, गन्धेसुपि निब्बिन्दति, रसेसुपि निब्बिन्दति, फोट्ठब्बेसुपि  
निब्बिन्दति, धम्मेसुपि निब्बिन्दति। निब्बिन्दं विरज्जति, विरागा विमुच्चति विमुत्तस्मिं  
विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति पजानातीति।   
    
१। १७। ६०  
बाहिरायतन अनत्तसुत्तं  
    
२२७। रूपा भिक्खवे अनत्ता, सद्दा अनत्ता, गन्धा अनत्ता, रसा अनत्ता, फोट्ठब्बा अनत्ता,  
धम्मा अनत्ता। एवं पस्सं भिक्खवे सुतवा अरियसावको रूपेसुपि  
निब्बिन्दति। सद्देसुपि निब्बिन्दति, गन्धेसुपि निब्बिन्दति, रसेसुपि निब्बिन्दति,  
फोट्ठब्बेसुपि निब्बिन्दति, धम्मेसुपि निब्बिन्दति। निब्बिन्दं विरज्जति, विरागा विमुच्चति  
विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं, कतं करणीयं,  
नापरं इत्थत्तायाति पजानातीति।   
    
सट्ठिपेय्यालो समत्तो।   
तत्रुद्दानं:  
    
छन्देनट्ठारस होन्ति अतीतेन च द्वे नव  
यदनिच्चाट्ठारस वुत्ता तयो अज्झत्तबाहिरा  
पेय्यालो सट्ठिको वुत्तो बुद्धेनादिच्चबन्धुनाति।   
    
[ब्ज्त् पगे ३१२] [\x ३१२।]       
    
१८। समुद्दवग्गो  
१। १८। १  
समुद्दसुत्तं  
    
२२८। [प्त्स् पगे १५७] [\क़् १५७।] समुद्दो समुद्दोति भिक्खवे अस्सुतवा पुथुज्जनो  
भासति नेसो भिक्खवे अरियस्स विनये समुद्दो, महा एसो भिक्खवे उदकरासि, महा  
उदकण्णवो। चक्खु भिक्खवे पुरिसस्स समुद्दो, तस्स रूपमयो वेगो। यो तं  
रूपमयं वेगं सहति, अयं वुच्चति भिक्खवे अतरि चक्खु समुद्दं सऊमिं-१ सावट्टं  
सगाहं सरक्खसं तिण्णो पारगतो-२ थले तिट्ठति ब्राह्मणो।   
    
सोतं भिक्खवे पुरिसस्स समुद्दो, तस्स सद्दमयो वेगो। यो तं सद्दमयं वेगं  
सहति, अयं वुच्चति भिक्खवे अतरि सोत समुद्दं सऊमिं सावट्टं सगाहं सरक्खसं  
तिण्णो पारगतो थले तिट्ठति ब्राह्मणो।   
घानं भिक्खवे पुरिसस्स समुद्दो, तस्स गन्धमयो वेगो। यो तं गन्धमयं  
वेगं सहति, अयं वुच्चति भिक्खवे अतरि घान समुद्दं सऊमिं सावट्टं सगाहं  
सरक्खसं तिण्णो पारगतो थले तिट्ठति ब्राह्मणो।   
जिव्हा भिक्खवे पुरिसस्स समुद्दो, तस्स रसमयो वेगो। यो तं रसमयं वेगं सहति,  
अयं वुच्चति भिक्खवे अतरि जिव्हा समुद्दं सऊमिं सावट्टं सगाहं सरक्खसं तिण्णो  
पारगतो थले तिट्ठति ब्राह्मणो।   
कायं भिक्खवे पुरिसस्स समुद्दो, तस्स फोट्ठब्बमयो वेगो। यो तं  
फोट्ठब्बमयं वेगं सहति, अयं वुच्चति भिक्खवे अतरि कायो समुद्दं सऊमिं  
सावट्टं सगाहं सरक्खसं तिण्णो पारगतो थले तिट्ठति ब्राह्मणो।   
मनो भिक्खवे पुरिसस्स समुद्दो, तस्स धम्ममयो वेगो। यो तं धम्ममयं  
वेगं सहति, अयं वुच्चति भिक्खवे अतरि मनो समुद्दं सऊमिं सावट्टं सगाहं  
सरक्खसं तिण्णो पारगतो थले तिट्ठति ब्राह्मणो।   
    
यो इमं समुद्दं सगाहं  
सरक्खसं सऊमिभयं-३ दुत्तरं अच्चतरि  
स वेदगु वुसितब्रह्मचरियो  
लोकन्नगु पारगतोति वुच्चतीति।   
    
१। १८। २  
दुतिय समुद्दसुत्तं  
    
२२९। समुद्दो समुद्दोति भिक्खवे अस्सुतवा पुथुज्जनो [प्त्स् पगे १५८] [\क़् १५८।]       
भासति, नेसो भिक्खवे अरियस्स विनये समुद्दो। महा एसो भिक्खवे उदकरासि, महा  
उदकण्णवो। सन्ति भिक्खवे चक्खुविञ्ञेय्या रूपा इट्ठा कन्ता मनापा पियरूपा  
कामूपसंहिता रजनीया, अयं वुच्चति भिक्खवे अरियस्स विनये समुद्दो।   
    
१। सौममिं - स्या  
२। पारङ्गतो - मछसं  
३। सौममिभयं - स्या।   
    
[ब्ज्त् पगे ३१४] [\x ३१४।]       
    
एत्थायं सदेवको लोको समारको सब्रह्मको सस्समण ब्राह्मणी पजा सदेवमनुस्सा  
येभुय्येन समुन्ना-१ तन्ना-२ कुलकजाता गुऌआगुण्ठिकजाता-३ मुञ्जबब्बजभूता अपायं  
दुग्गतिं विनिपातं संसारं नातिवत्ततीति।   
    
सन्ति भिक्खवे सोत विञ्ञेय्या सद्दा इट्ठा कन्ता मनापा पियरूपा कामूपसंहिता रजनीया।  
अयं वुच्चति भिक्खवे अरियस्स विनये समुद्दो एत्थायं सदेवको लोको समारको  
सब्रह्मको सस्समण ब्राह्मणीपजा सदेवमनुस्सा येभुय्येन समुन्ना तन्ताकुलकजाता  
गुऌआगुण्ठिकजाता मुञ्जबब्बजभूता अपायं दुग्गतिं विनिपातं संसारं नातिवत्तति।   
सन्ति भिक्खवे घान विञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया। अयं वुच्चति भिक्खवे अरियस्स विनये समुद्दो एत्थायं सदेवको लोको  
समारको सब्रह्मको सस्समण ब्राह्मणीपजा सदेवमनुस्सा येभुय्येन समुन्ना  
तन्नाकुलकजाता गुऌआगुण्ठिकजाता मुञ्जबब्बजभूता अपायं दुग्गतिं विनिपातं संसारं  
नातिवत्तति।   
सन्ति भिक्खवे जिव्हा विञ्ञेय्या रसा इट्ठा कन्ता मनापा पियरूपा कामूपसंहिता रजनीया।  
अयं वुच्चति भिक्खवे अरियस्स विनये समुद्दो एत्थायं सदेवको लोको समारको  
सब्रह्मको सस्समण ब्राह्मणीपजा सदेवमनुस्सा येभुय्येन समुन्ना  
तन्नाकुलकजाता गुऌआगुण्ठिकजाता मुञ्जबब्बजभूता अपायं दुग्गतिं विनिपातं संसारं  
नातिवत्तति।   
सन्ति भिक्खवे काय विञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया। अयं वुच्चति भिक्खवे अरियस्स विनये समुद्दो एत्थायं सदेवको लोको  
समारको सब्रह्मको सस्समण ब्राह्मणीपजा सदेवमनुस्सा येभुय्येन समुन्ना  
तन्नाकुलकजाता गुऌआगुण्ठिकजाता मुञ्जबब्बजभूता अपायं दुग्गतिं विनिपातं संसारं  
नातिवत्तति।   
सन्ति भिक्खवे मनो विञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया। अयं वुच्चति भिक्खवे अरियस्स विनये समुद्दो एत्थायं सदेवको लोको  
समारको सब्रह्मको सस्समण ब्राह्मणीपजा सदेवमनुस्सा येभुय्येन समुन्ना  
तन्नाकुलकजाता गुऌआगुण्ठिकजाता मुञ्जबब्बजभूता अपायं दुग्गतिं विनिपातं संसारं  
नातिवत्तति।   
यस्स रागो च दोसो च अविज्जा च विराजिता सो इमं समुद्दं सगाहं सरक्खसं  
सऊमिभयं दुत्तरं-४ अच्चतरि।   
    
सङ्गातिगो मच्चुजहो निरूपधि  
पहासि दुक्खं अपुनब्भवाय  
अत्थङ्गतो सो न पमाणमेति-५   
अमोहयी मच्चुराजन्ति ब्रूमीति।   
    
१। १८। ३  
बाऌइसिकोपमसुत्तं  
    
२३०। सेय्यथापि भिक्खवे बाऌइसिको आमिसगतं बऌइसं गम्भीरे उदकरहदे  
पक्खिपेय्य, तमेनं अञ्ञतरो [प्त्स् पगे १५९] [\क़् १५९।] आमिसचक्खु मच्छो गिलेय्य;  
एवं हि सो भिक्खवे मच्छो गिलितबऌइसो-६ बाऌइसिकस्स अनयं आपन्नो व्यसनं आपन्नो  
यथाकामकरणीयो बाऌइसिकस्स। एवमेव खो भिक्खवे छयिमे बऌइसा लोकस्मिं अनयाय  
सत्तानं, व्याबाधाय-७ पाणिनं। कतमे छ;  
    
सन्ति भिक्खवे चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु गिलितबऌइसो मारस्स अनयं आपन्नो व्यसनं आपन्नो यथाकामकरणीयो  
पापिमतो।   
सन्ति भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे भिक्खु  
गिलितबऌइसो मारस्स अनयं आपन्नो व्यसनं आपन्नो यथाकामकरणीयो पापिमतो।   
सन्ति भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु गिलितबऌइसो मारस्स अनयं आपन्नो व्यसनं आपन्नो यथाकामकरणीयो  
पापिमतो।   
सन्ति भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया,  
तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे भिक्खु  
गिलितबऌइसो मारस्स अनयं आपन्नो व्यसनं आपन्नो यथाकामकरणीयो पापिमतो।   
    
१। समुद्दा - स्या  
२। कन्ता - स्या  
३। कुलगण्ठिकजाता - मछसं  
४। स उम्मिभयं सुदुत्तरं - स्या  
५। नपुनेति - मछसं  
६। गिलिबऌइसो - स्या  
७। वडाय - मछसं, स्या:  
    
[ब्ज्त् पगे ३१६] [\x ३१६।]       
    
सन्ति भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु गिलितबऌइसो मारस्स अनयं आपन्नो व्यसनं आपन्नो यथाकामकरणीयो  
पापिमतो।   
सन्ति भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु अभिनन्दति अभिवदति अज्झोसाय तिट्ठति, अयं वुच्चति भिक्खवे  
भिक्खु गिलितबऌइसो मारस्स अनयं आपन्नो व्यसनं आपन्नो यथाकामकरणीयो  
पापिमतो।   
    
सन्ति च भिक्खवे-१। चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु न गिलितबऌइसो मारस्स, अभेदी बऌइसं न अनयं आपन्नो, न व्यसनं  
आपन्नो, न यथाकामकरणीयो न पापिमतो।   
    
सन्ति च भिक्खवे सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु न गिलितबऌइसो मारस्स, अभेदी बऌइसं न अनयं आपन्नो, न व्यसनं  
आपन्नो, न यथाकामकरणीयो न पापिमतो।   
सन्ति च भिक्खवे घानविञ्ञेय्या गन्धा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु न गिलितबऌइसो मारस्स, अभेदी बऌइसं न अनयं आपन्नो, न व्यसनं  
आपन्नो, न यथाकामकरणीयो न पापिमतो।   
सन्ति च भिक्खवे जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु न गिलितबऌइसो मारस्स, अभेदी बऌइसं न अनयं आपन्नो, न व्यसनं  
आपन्नो, न यथाकामकरणीयो न पापिमतो।   
सन्ति च भिक्खवे कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु न गिलितबऌइसो मारस्स, अभेदी बऌइसं न अनयं आपन्नो, न व्यसनं  
आपन्नो, न यथाकामकरणीयो न पापिमतो।   
सन्ति च भिक्खवे मनोविञ्ञेय्या धम्मा इट्ठा कन्ता मनापा पियरूपा कामूपसंहिता  
रजनीया, तञ्चे भिक्खु नाभिनन्दति नाभिवदति नाज्झोसाय तिट्ठति, अयं वुच्चति  
भिक्खवे भिक्खु न गिलितबऌइसो मारस्स, अभेदी बऌइसं न अनयं आपन्नो, न व्यसनं  
आपन्नो, न यथाकामकरणीयो न पापिमतोति।   
    
१। सन्ति भिक्खवे - सी १। स्या।   
[ब्ज्त् पगे ३१६] [\x ३१६।]       
    
१। १८। ४  
खीररुक्खोपमसुत्तं  
    
२३१। यस्स कस्सचि भिक्खवे भिक्खुस्स वा भिक्खुनिया [प्त्स् पगे १६०] [\क़् १६०।] वा  
चक्खु विञ्ञेय्येसु रूपेसु यो रागो सो अत्थी, यो दोसो सो अत्थि, यो मोहो सो अत्थि, यो रागो सो  
अप्पहीनो, यो दोसो सो अप्पहीनो, यो मोहो सो अप्पहीनो; तस्स परित्ता चेपि चक्खुविञ्ञेय्या  
रूपा चक्खुस्स आपाथं आगच्छन्ति, परियादियन्तेवास्स चित्तं, को पन वादो अधिमत्तानं।  
तं किस्स हेतु? यो भिक्खवे रागो सो अत्थि, यो दोसो सो अत्थि, यो मोहो सो अत्थि; यो रागो सो  
अप्पहीनो, यो दोसो सो अप्पहीनो, यो मोहो सो अफीनो;  
    
यस्स कस्सचि भिक्खवे भिक्खुस्स वा भिक्खुनिया वा सोतविञ्ञेय्येसु सद्देसु यो रागो सो  
अत्थी, यो दोसो सो अत्थि, यो मोहो सो अत्थि, यो रागो सो अप्पहीनो, यो दोसो सो अप्पहीनो, यो  
मोहो सो अप्पहीनो; तस्स परित्ता चेपि सोतविञ्ञेय्या सद्दा सोतस्स आपाथं आगच्छन्ति,  
परियादियन्तेवास्स चित्तं, को पन वादो अधिमत्तानं। तं किस्स हेतु? यो भिक्खवे रागो  
सो अत्थि, यो दोसो सो अत्थि, यो मोहो सो अत्थि; यो रागो सो अप्पहीनो, यो दोसो सो अप्पहीनो, यो  
मोहो सो अफीनो;  
    
यस्स कस्सचि भिक्खवे भिक्खुस्स वा भिक्खुनिया वा घानविञ्ञेय्येसु गन्धेसु यो रागो  
सो अत्थी, यो दोसो सो [प्त्स् पगे १६१] [\क़् १६१।] अत्थि, यो मोहो सो अत्थि, यो रागो सो  
अप्पहीनो, यो दोसो सो अप्पहीनो, यो मोहो सो अप्पहीनो; तस्स परित्ता चेपि घानविञ्ञेय्या  
गन्धा घानस्स आपाथं आगच्छन्ति, परियादियन्तेवास्स चित्तं, को पन वादो  
अधिमत्तानं। तं किस्स हेतु? यो भिक्खवे रागो सो अत्थि, यो दोसो सो अत्थि, यो मोहो सो  
अत्थि; यो रागो सो अप्पहीनो, यो दोसो सो अप्पहीनो, यो मोहो सो अफीनो;  
    
यस्स कस्सचि भिक्खवे भिक्खुस्स वा भिक्खुनिया वा जिव्हाविञ्ञेय्येसु रसेसु यो रागो सो  
अत्थी, यो दोसो सो अत्थि, यो मोहो सो अत्थि, यो रागो सो अप्पहीनो, यो दोसो सो अप्पहीनो, यो  
मोहो सो अप्पहीनो; तस्स परित्ता चेपि जिव्हाविञ्ञेय्या रसा जिव्हाय आपाथं आगच्छन्ति,  
परियादियन्तेवास्स चित्तं, को पन वादो अधिमत्तानं। तं किस्स हेतु? यो भिक्खवे रागो  
सो अत्थि, यो दोसो सो अत्थि, यो मोहो सो अत्थि; यो रागो सो अप्पहीनो, यो दोसो सो अप्पहीनो, यो  
मोहो सो अफीनो;  
यस्स कस्सचि भिक्खवे भिक्खुस्स वा भिक्खुनिया वा कायविञ्ञेय्येसु फोट्ठब्बेसु यो  
रागो सो अत्थी, यो दोसो सो अत्थि, यो मोहो सो अत्थि, यो रागो सो अप्पहीनो, यो दोसो सो  
अप्पहीनो, यो मोहो सो अप्पहीनो; तस्स परित्ता चेपि कायविञ्ञेय्या फोट्ठब्बा कायस्स  
आपाथं आगच्छन्ति, परियादियन्तेवास्स चित्तं, को पन वादो अधिमत्तानं। तं किस्स हेतु?  
यो भिक्खवे रागो सो अत्थि, यो दोसो सो अत्थि, यो मोहो सो अत्थि; यो रागो सो अप्पहीनो, यो  
दोसो सो अप्पहीनो, यो मोहो सो अफीनो;  
[ब्ज्त् पगे ३१८] [\x ३१८।]       
    
यस्स कस्सचि भिक्खवे भिक्खुस्स वा भिक्खुनिया वा मनोविञ्ञेय्येसु धम्मेसु यो  
रागो सो अत्थी, यो दोसो सो अत्थि, यो मोहो सो अत्थि, यो रागो सो अप्पहीनो, यो दोसो सो  
अप्पहीनो, यो मोहो सो अप्पहीनो; तस्स परित्ता चेपि मनोविञ्ञेय्या धम्मा मनस्स  
आपाथं आगच्छन्ति, परियादियन्तेवास्स चित्तं, को पन वादो अधिमत्तानं। तं किस्स हेतु?  
यो भिक्खवे रागो सो अत्थि, यो दोसो सो अत्थि, यो मोहो सो अत्थि; यो रागो सो अप्पहीनो, यो  
दोसो सो अप्पहीनो, यो मोहो सो अफीनो;  
    
सेय्यथापि भिक्खवे बीररुक्खो, अस्सत्थो वा निग्रोधो वा पिलक्खो-१ वा उदुम्बरो वा  
दहरो तरुणो कोमारको, तमेनं पुरिसो तिण्हाय कुठारिया यतो यतो-२ आभिन्देय्य, -३  
आगच्छेय्य खीरन्ति। एवम्भन्ते। तं किस्स हेतु: यं हि भन्ते खीरं तं अत्थीति।  
एवमेव खो भिक्खवे यस्स कस्सचि भिक्खुस्स वा भिक्खुनिया वा चक्खुविञ्ञेय्येसु  
रूपेसु यो रागो सो अत्थि, यो देसो सो अत्थि, यो मोहो सो अत्थि; यो रागो सो अप्पहीनो यो दोसो सो  
अप्पहीनो, यो मोहो सो अप्पहीनो; तस्स परित्ता चेपि चक्खुविञ्ञेय्या रूपा चक्खुस्स आपाथं  
आगच्छन्ति, परियादियन्तेवास्स चित्तं। को पन वादो अधिमत्तानं तं किस्स हेतु: यो रागो  
सो अत्थी, यो दोसो सो अत्थि, यो मोहो सो अत्थि, यो रागो सो अप्पहीनो, यो दोसो सो अप्पहीनो, यो  
मोहो सो अप्पहीनो।   
    
यस्स कस्सचि भिक्खवे भिक्खुस्स वा भिक्खुनिया वा सोतविञ्ञेय्येसु सद्देसु यो रागो सो  
अत्थि, यो देसो सो अत्थि, यो मोहो सो अत्थि; यो रागो सो अप्पहीनो यो दोसो सो अप्पहीनो, यो  
मोहो सो अप्पहीनो; तस्स परित्ता चेपि सोतविञ्ञेय्या सद्दा सोतस्स आपाथं आगच्छन्ति,  
परियादियन्तेवास्स चित्तं। को पन वादो अधिमत्तानं तं किस्स हेतु: यो रागो सो अत्थी, यो  
दोसो सो अत्थि, यो मोहो सो अत्थि, यो रागो सो अप्पहीनो, यो दोसो सो अप्पहीनो, यो मोहो सो  
अप्पहीनो।   
    
यस्स कस्सचि भिक्खवे भिक्खुस्स वा भिक्खुनिया वा घानविञ्ञेय्येसु गन्धेसु यो रागो  
सो अत्थि, यो देसो सो अत्थि, यो मोहो सो अत्थि; यो रागो सो अप्पहीनो यो दोसो सो अप्पहीनो, यो  
मोहो सो अप्पहीनो; तस्स परित्ता चेपि घानविञ्ञेय्या गन्धा घानस्स आपाथं आगच्छन्ति,  
परियादियन्तेवास्स चित्तं। को पन वादो अधिमत्तानं तं किस्स हेतु: यो रागो सो अत्थी, यो  
दोसो सो अत्थि, यो मोहो सो अत्थि, यो रागो सो अप्पहीनो, यो दोसो सो अप्पहीनो, यो मोहो सो  
अप्पहीनो।   
    
यस्स कस्सचि भिक्खवे भिक्खुस्स वा भिक्खुनिया वा जिव्हाविञ्ञेय्येसु रसेसु यो रागो सो  
अत्थि, यो देसो सो अत्थि, यो मोहो सो अत्थि; यो रागो सो अप्पहीनो यो दोसो सो अप्पहीनो, यो  
मोहो सो अप्पहीनो; तस्स परित्ता चेपि जिव्हाविञ्ञेय्या रसा जिव्हाय आपाथं आगच्छन्ति,  
परियादियन्तेवास्स चित्तं। को पन वादो अधिमत्तानं तं किस्स हेतु: यो रागो सो अत्थी, यो  
दोसो सो अत्थि, यो मोहो सो अत्थि, यो रागो सो अप्पहीनो, यो दोसो सो अप्पहीनो, यो मोहो सो  
अप्पहीनो।   
    
यस्स कस्सचि भिक्खवे भिक्खुस्स वा भिक्खुनिया वा मनोविञ्ञेय्येसु धम्मेसु यो  
रागो सो अत्थि, यो देसो सो अत्थि, यो मोहो सो अत्थि; यो रागो सो अप्पहीनो यो दोसो सो अप्पहीनो,  
यो मोहो सो अप्पहीनो; तस्स परित्ता चेपि मनोविञ्ञेय्या धम्मा मनस्स आपाथं  
आगच्छन्ति, परियादियन्तेवास्सचित्तं। को पन वादो अधिमत्तानं। तं किस्स हेतु: यो रागो  
सो अत्थी, यो दोसो सो अत्थि, यो मोहो सो अत्थि, यो रागो सो अप्पहीनो, यो दोसो सो अप्पहीनो, यो  
मोहो सो अप्पहीनो।   
    
१। मिलक्खु - स्या।   
२। अतो यतो - सीमु।   
३। हिन्देय्य (अट्ठकथा)  
    
[ब्ज्त् पगे ३२०] [\x ३२०।]       
    
यस्स कस्सचि भिक्खवे भिक्खुस्स वा भिक्खुनिया वा चक्खु विञ्ञेय्येसु रूपेसु यो रागो  
सो नत्थि, यो दोसो सो नत्थि, यो मोहो सो नत्थि; यो रागो सो पहीनो यो दोसो सो पहीनो, यो  
मोहो सो पहीनो, तस्स अधिमत्ता चेपि चक्खुविञ्ञेय्या रूपा चक्खुस्स आपाथं आगच्छन्ति,  
नेवस्स चित्तं परियादियन्ति, को पन वादो परित्तानं। तं किस्स हेतु: यो भिक्खवे रागो सो  
नत्थि। यो दोसो सो नत्थि, यो मोहो सो नत्थि; यो रागो सो पहीनो, यो दोसो सो पहीनो, यो  
मोहो सो पहीनो।   
    
यस्स कस्सचि भिक्खवे भिक्खुस्स वा भिक्खुनिया वा सोतविञ्ञेय्येसु सद्देसु यो रागो सो  
नत्थि, यो दोसो सो नत्थि, यो मोहो सो नत्थि; यो रागो सो पहीनो यो दोसो सो पहीनो, यो  
मोहो सो पहीनो, तस्स अधिमत्ता चेपि सोतविञ्ञेय्या सद्दा सोतस्स आपाथं आगच्छन्ति,  
नेवस्स चित्तं परियादियन्ति, को पन वादो परित्तानं। तं किस्स हेतु: यो भिक्खवे रागो सो  
नत्थि। यो दोसो सो नत्थि, यो मोहो सो नत्थि; यो रागो सो पहीनो, यो दोसो सो पहीनो, यो  
मोहो सो पहीनो।   
    
यस्स कस्सचि भिक्खवे भिक्खुस्स वा भिक्खुनिया वा घानविञ्ञेय्येसु गन्धेसु यो रागो  
सो नत्थि, यो दोसो सो नत्थि, यो मोहो सो नत्थि; यो रागो सो पहीनो यो दोसो सो पहीनो, यो  
मोहो सो पहीनो, तस्स अधिमत्ता चेपि घानविञ्ञेय्या गन्धा घानस्स आपाथं आगच्छन्ति,  
नेवस्स चित्तं परियादियन्ति, को पन वादो परित्तानं। तं किस्स हेतु: यो भिक्खवे रागो सो  
नत्थि। यो दोसो सो नत्थि, यो मोहो सो नत्थि; यो रागो सो पहीनो, यो दोसो सो पहीनो, यो  
मोहो सो पहीनो।   
    
यस्स कस्सचि भिक्खवे भिक्खुस्स वा भिक्खुनिया वा जिव्हाविञ्ञेय्येसु रसेसु यो रागो सो  
नत्थि, यो दोसो सो नत्थि, यो मोहो सो नत्थि; यो रागो सो पहीनो यो दोसो सो पहीनो, यो  
मोहो सो पहीनो, तस्स अधिमत्ता चेपि जिव्हाविञ्ञेय्या रसा जिव्हाय आपाथं आगच्छन्ति,  
नेवस्स चित्तं परियादियन्ति, को पन वादो परित्तानं। तं किस्स हेतु: यो भिक्खवे रागो सो  
नत्थि। यो दोसो सो नत्थि, यो मोहो सो नत्थि; यो रागो सो पहीनो, यो दोसो सो पहीनो, यो  
मोहो सो पहीनो।   
    
यस्स कस्सचि भिक्खवे भिक्खुस्स वा भिक्खुनिया वा मनोविञ्ञेय्येसु धम्मेसु यो  
रागो सो नत्थि, यो दोसो सो नत्थि, यो मोहो सो नत्थि; यो रागो सो पहीनो यो दोसो सो पहीनो,  
यो मोहो सो पहीनो, तस्स अधिमत्ता चेपि मनोविञ्ञेय्या धम्मा मनस्स आपाथं  
आगच्छन्ति, नेवस्स चित्तं परियादियन्ति, को पन वादो परित्तानं। तं किस्स हेतु: यो  
भिक्खवे रागो सो नत्थि। यो दोसो सो नत्थि, यो मोहो सो नत्थि; यो रागो सो पहीनो, यो दोसो  
सो पहीनो, यो मोहो सो पहीनो।   
    
सेय्यथापि भिक्खवे खीररुक्खो अस्सत्थो वा निग्रोधो वा पिलक्खो वा उदुम्बरो वा  
सुक्खो कोलापो थेरोवस्सिको, तमेनं पुरिसो तिण्हाय कुठारिया यतो यतो आभिन्देय्य,  
आगच्छेय्य खीरन्ति। [प्त्स् पगे १६२] [\क़् १६२।] नो हेतं भन्ते। तं किस्स हेतु: यं हि  
भन्ते खीरं तं नत्थीति। एवमेव खो भिक्खवे यस्स कस्सचि भिक्खुस्स वा  
भिक्खुनिया वा चक्खुविञ्ञेय्येसु रूपेसु यो रागो सो नत्थि, यो दोसो सो नत्थि, यो मोहो सो  
नत्थि; यो रागो सो पहीनो, यो दोसो सो पहीनो यो मोहो सो पहीनो; तस्स अधिमत्ता चेपि  
चक्खुविञ्ञेय्या रूपा चक्खुस्स आपाथं आगच्छन्ति, नेवस्स चित्तं परियादियन्ति, को पन  
वादो परित्तानां। तं किस्स हेतु: यो रागो सो नत्थि, यो दोसो सो नत्थी, यो मोहो सो नत्थि, यो  
रागो सो पहीनो, यो दोसो सो पहीनो यो मोहो सो पहीनो।   
    
यस्स कस्सचि भिक्खुस्स वा भिक्खुनिया वा सोतविञ्ञेय्येसु सद्देसु यो रागो सो नत्थि, यो  
दोसो सो नत्थि, यो मोहो सो नत्थि; यो रागो सो पहीनो, यो दोसो सो पहीनो यो मोहो सो  
पहीनो; तस्स अधिमत्ता चेपि सोतविञ्ञेय्या सद्दा सोतस्स आपाथं आगच्छन्ति, नेवस्स चित्तं  
परियादियन्ति, को पन वादो परित्तानां। तं किस्स हेतु: यो रागो सो नत्थि, यो दोसो सो नत्थी,  
यो मोहो सो नत्थि, यो रागो सो पहीनो, यो दोसो सो पहीनो यो मोहो सो पहीनो।   
    
यस्स कस्सचि भिक्खुस्स वा भिक्खुनिया वा घानविञ्ञेय्येसु गन्धेसु यो रागो सो नत्थि,  
यो दोसो सो नत्थि, यो मोहो सो नत्थि; यो रागो सो पहीनो, यो दोसो सो पहीनो यो मोहो सो  
पहीनो; तस्स अधिमत्ता चेपि घानविञ्ञेय्या गन्धा घानस्स आपाथं आगच्छन्ति, नेवस्स  
चित्तं परियादियन्ति, को पन वादो परित्तानां। तं किस्स हेतु: यो रागो सो नत्थि, यो दोसो सो  
नत्थी, यो मोहो सो नत्थि, यो रागो सो पहीनो, यो दोसो सो पहीनो यो मोहो सो पहीनो।   
    
[ब्ज्त् पगे ३२२] [\x ३२२।]       
    
यस्स कस्सचि भिक्खुस्स वा भिक्खुनिया वा जिव्हाविञ्ञेय्येसु रसेसु यो रागो सो नत्थि, यो  
दोसो सो नत्थि, यो मोहो सो नत्थि; यो रागो सो पहीनो, यो दोसो सो पहीनो यो मोहो सो  
पहीनो; तस्स अधिमत्ता चेपि जिव्हाविञ्ञेय्या रसा जिव्हाय आपाथं आगच्छन्ति, नेवस्स चित्तं  
परियादियन्ति, को पन वादो परित्तानां। तं किस्स हेतु: यो रागो सो नत्थि, यो दोसो सो नत्थी,  
यो मोहो सो नत्थि, यो रागो सो पहीनो, यो दोसो सो पहीनो यो मोहो सो पहीनो।   
    
यस्स कस्सचि भिक्खुस्स वा भिक्खुनिया वा कायविञ्ञेय्येसु फोट्ठब्बेसु यो रागो सो  
नत्थि, यो दोसो सो नत्थि, यो मोहो सो नत्थि; यो रागो सो पहीनो, यो दोसो सो पहीनो यो  
मोहो सो पहीनो; तस्स अधिमत्ता चेपि कायविञ्ञेय्या फोट्ठब्बा कायस्स आपाथं  
आगच्छन्ति, नेवस्स चित्तं परियादियन्ति, को पन वादो परित्तानां। तं किस्स हेतु: यो रागो  
सो नत्थि, यो दोसो सो नत्थी, यो मोहो सो नत्थि, यो रागो सो पहीनो, यो दोसो सो पहीनो यो  
मोहो सो पहीनो।   
    
यस्स कस्सचि भिक्खुस्स वा भिक्खुनिया वा मनोविञ्ञेय्येसु धम्मेसु यो रागो सो नत्थि,  
यो दोसो सो नत्थि, यो मोहो सो नत्थि; यो रागो सो पहीनो, यो दोसो सो पहीनो यो मोहो सो  
पहीनो; तस्स अधिमत्ता चेपि मनोविञ्ञेय्या धम्मेसु मनस्स आपाथं आगच्छन्ति,  
नेवस्स चित्तं परियादियन्ति, को पन वादो परित्तानां। तं किस्स हेतु: यो रागो सो नत्थि, यो  
दोसो सो नत्थी, यो मोहो सो नत्थि, यो रागो सो पहीनो, यो दोसो सो पहीनो यो मोहो सो  
पहीनोति।   
    
१। १८। ५  
कोट्ठितसुत्तं  
    
२३२। एकं समयं आयस्मा सारिपुत्तो आयस्मा च महा कोट्ठितो बाराणसियं विहरन्ति  
इसिपतने मिगदाये। अथ खो आयस्मा महाकोट्ठितो सायन्हसमयं पटिसल्लाना वुट्ठितो  
येनायस्मा सारिपुत्तो तेनुपसङ्कमि। उपसङ्कमित्वा आयस्मता सारिपुत्तेन सद्धिं  
सम्मोदि, सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं  
निसिन्नो खो आयस्मा महाकोट्ठितो आयस्मन्तं सारिपुत्तं एतदवोच:  
किन्नु खो आवुसो सारिपुत्त चक्खु रूपानं सञ्ञोजनं रूपा चक्खुस्स सञ्ञोजनं, सोतं  
सद्दानं सञ्ञोजनं सद्दा सोतस्स सञ्ञोजनं, घानं गन्धानं सञ्ञोजनं गन्धा  
घानस्स सञ्ञोजनं, जिव्हा रसानं सञ्ञोजनं रसा जिव्हाय [प्त्स् पगे १६३] [\क़् १६३।]       
सञ्ञोजनं, कायो फोट्ठब्बानं सञ्ञोजनं फोट्ठब्बा कायस्स सञ्ञोजनं, मनो  
धम्मानं सञ्ञोजनं, धम्मा मनस्स सञ्ञोजनन्ति?  
    
न खो आवुसो कोट्ठित, चक्खु रूपानं सञ्ञोजनं, न रूपा चक्खुस्स सञ्ञोजनं। यञ्च  
तत्थ तदुभयं पटिच्च उप्पज्जति छन्दरागो तं तत्थ सञ्ञोजनं। सोत सद्दानं  
सञ्ञोजनं, न सद्दा सोतस्स सञ्ञोजनं। यञ्च तत्थ तदुभयं पटिच्च उप्पज्जति  
छन्दरागो तं तत्थ सञ्ञोजनं।   
घान घन्धानं सञ्ञोजनं, न गन्धा घानस्स सञ्ञोजनं। यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
जिव्हा रसानं सञ्ञोजनं, न रसा जिव्हाय सञ्ञोजनं। यञ्च तत्थ तदुभयं पटिच्च  
उप्पज्जति छन्दरागो तं तत्थ सञ्ञोजनं।   
कायो फोट्ठब्बानं सञ्ञोजनं, न फोट्ठब्बा कायस्स सञ्ञोजनं। यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं।   
मनो धम्मानं सञ्ञोजनं, न धम्मा मनस्स सञ्ञोजनं। यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
    
[ब्ज्त् पगे ३२४] [\x ३२४।]       
    
सेय्यथापि आवुसो काऌओ च बलिवद्दो-१ ओदातो च बलिवद्दो एकेन दामेन वा योत्तेन वा  
संयुत्ता अस्सु, यो नु खो एवं वदेय्य: काऌओ बलिवद्दो ओदातस्स बलिवद्दस्स सञ्ञोजनं,  
ओदातो बलिवद्दो काऌअस्स बलिवद्दस्स सञ्ञोजनन्ति। सम्मा नु खो सो वदमानो वदेय्याति।  
नो हेतं आवुसो। न खो आवुसो काऌओ बलिवद्दो ओदातस्स बलिवद्दस्स सञ्ञोजनं, नपि  
ओदातो बलिवद्दो काऌअस्स बलिवद्दस्स सञ्ञोजनं, येन च खो ते एकेन दामेन वा योत्तेन  
वा संयुत्ता, तं तत्थ सञ्ञेजनं।   
    
एवमेव खो आवुसो न चक्खु रूपानं सञ्ञोजनं, न रूपा चक्खुस्स सञ्ञोजनं। यञ्च  
तत्थ तदुभयं पटिच्च उप्पज्जति छन्दरागो तं तत्थ सञ्ञोजनं। न सोतं सद्दानं  
सञ्ञोजनं, न सद्दा सोतस्स सञ्ञोजनं। यञ्च तत्थ तदुभयं पटिच्च उप्पज्जति  
छन्दरागो तं तत्थ सञ्ञोजनं।   
न घानं गन्धानं सञ्ञोजनं, न गन्धा घानस्स सञ्ञोजनं। यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं।   
न जिव्हा रसानं सञ्ञोजनं, न रसा जिव्हाय सञ्ञोजनं। यञ्च तत्थ तदुभयं पटिच्च  
उप्पज्जति छन्दरागो तं तत्थ सञ्ञोजनं।   
न मनो धम्मानं सञ्ञोजनं, न धम्मा मनस्स सञ्ञोजनं। यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं।   
चक्खुं वा आवुसो रूपानं सञ्ञोजनं अभविस्स, रूपा वा चक्खुस्स सञ्ञोजनं अभविस्स,  
न इदं ब्रह्मचरियवासो पञ्ञायेथ सम्मा दुक्खक्खयाय, यस्मा च खो आवुसो न  
चक्खु रूपानं सञ्ञोजनं न रूपा चक्खुस्स [प्त्स् पगे १६४] [\क़् १६४।] सञ्ञोजनं,  
यञ्च तत्थ तदुभयं पटिच्च उप्पज्जति छन्दरागो तं तत्थ सञ्ञोजनं, तस्मा  
ब्रह्मचरियवासो पञ्ञायति सम्मादुक्खयाय।   
सोतं वा आवुसो सद्दानं सञ्ञोजनं अभविस्स, सद्दा वा सोतस्स सञ्ञोजनं अभविस्स, न  
इदं ब्रह्मचरियवासो पञ्ञायेथ सम्मा दुक्खक्खयाय, यस्मा च खो आवुसो न सोत  
सद्दानं सञ्ञोजनं न सद्दा सोतस्स सञ्ञोजनं, यञ्च तत्थ तदुभयं पटिच्च  
उप्पज्जति छन्दरागो तं तत्थ सञ्ञोजनं, तस्मा ब्रह्मचरियवासो पञ्ञायति  
सम्मादुक्खयाय।   
घानं वा आवुसो गन्धानं सञ्ञोजनं अभविस्स, गन्धा वा घानस्स सञ्ञोजनं  
अभविस्स, न इदं ब्रह्मचरियवासो पञ्ञायेथ सम्मा दुक्खक्खयाय, यस्मा च खो  
आवुसो न घानं गन्धानं सञ्ञोजनं न गन्धा घानस्स सञ्ञोजनं, यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं, तस्मा ब्रह्मचरियवासो  
पञ्ञायति सम्मादुक्खयाय।   
    
जिव्हा वा आवुसो रसानं सञ्ञोजनं अभविस्स, रसा वा जिव्हाय सञ्ञोजनं अभविस्स, न इदं  
ब्रह्मचरियवासो पञ्ञायेथ सम्मा दुक्खक्खयाय, यस्मा च खो आवुसो न जिव्हा  
रसानं सञ्ञोजनं न रसा जिव्हाय सञ्ञोजनं, यञ्च तत्थ तदुभयं पटिच्च उप्पज्जति  
छन्दरागो तं तत्थ सञ्ञोजनं, तस्मा ब्रह्मचरियवासो पञ्ञायति सम्मादुक्खयाय।   
कायो वा आवुसो फोट्ठब्बानं सञ्ञोजनं अभविस्स, फोट्ठब्बा वा कायस्स सञ्ञोजनं  
अभविस्स, न इदं ब्रह्मचरियवासो पञ्ञायेथ सम्मा दुक्खक्खयाय, यस्मा च खो  
आवुसो न कायो फोट्ठब्बानं सञ्ञोजनं न फोट्ठब्बा कायस्स सञ्ञोजनं, यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं, तस्मा ब्रह्मचरियवासो  
पञ्ञायति सम्मादुक्खयाय।   
मनो वा आवुसो धम्मानं सञ्ञोजनं अभविस्स, धम्मा वा मनस्स सञ्ञोजनं  
अभविस्स, न इदं ब्रह्मचरियवासो पञ्ञायेथ सम्मा दुक्खक्खयाय, यस्मा च खो  
आवुसो न मनो धम्मानं सञ्ञोजनं न धम्मा मनस्स सञ्ञोजनं, यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं, तस्मा ब्रह्मचरियवासो  
पञ्ञायति सम्मादुक्खयाय।   
    
तदमिनापेतं आवुसो परियायेन वेदितब्बं: यथा न चक्खु रूपानं सञ्ञोजनं, न रूपा  
चक्खुस्स सञ्ञोजनं, यञ्च तत्थ तदुभयं पटिच्च उप्पज्जति छन्दरागो तं तत्थ  
सञ्ञोजनं।   
न सोत सद्दानं सञ्ञोजनं, न सद्दा सोतस्स सञ्ञोजनं, यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
न घान गन्धानं सञ्ञोजनं, न गन्धा घानस्स सञ्ञोजनं, यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
न जिव्हा रसानं सञ्ञोजनं, न रसा जिव्हाय सञ्ञोजनं, यञ्च तत्थ तदुभयं पटिच्च  
उप्पज्जति छन्दरागो तं तत्थ सञ्ञोजनं।   
न मनो धम्मानं सञ्ञोजनं, न धम्मा मनस्स सञ्ञोजनं, यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं।   
    
१। बलिबद्दो - मछसं  
    
[ब्ज्त् पगे ३२६] [\x ३२६।]       
    
संविज्जति खो आवुसो भगवतो चक्खु, पस्सति भगवा चक्खुना रूपं, छन्दरागो  
भगवतो नत्थि, सुविमुत्तचित्तो भगवा।   
संविज्जति खो आवुसो भगवतो सोत, पस्सति भगवा सोतेन सद्दं, छन्दरागो भगवतो  
नत्थि, सुविमुत्तचित्तो भगवा।   
संविज्जति खो आवुसो भगवतो घान, पस्सति भगवा घानेन गन्धं, छन्दरागो  
भगवतो नत्थि, सुविमुत्तचित्तो भगवा।   
संविज्जति खो आवुसो भगवतो जिव्हा, सायति भगवा जिव्हाय रसं, छन्दरागो भगवतो  
नत्थि, सुविमुत्तचित्तो भगवा।   
संविज्जति खो आवुसो भगवतो मनो, जानाति भगवा [प्त्स् पगे १६५] [\क़् १६५।] मनसा  
धम्मं, छन्दरागो भगवतो नत्थि, सुविमुत्तचित्तो भगवा।   
    
इमिना खो एतं आवुसो परियायेन वेदितब्बं: यथा न चक्खु रूपानं सञ्ञोजनं, न रूपा  
चक्खुस्स सञ्ञोजनं, यञ्च तत्थ तदुभयं पटिच्च उप्पज्जति छन्दरागो तं तत्थ  
सञ्ञोजनं।   
न सोत सद्दानं सञ्ञोजनं, न सद्दा सोतस्स सञ्ञोजनं, यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
    
न घान गन्धानं सञ्ञोजनं, न गन्धा घानस्स सञ्ञोजनं, यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
    
न जिव्हा रसानं सञ्ञोजनं, न रसा जिव्हाय सञ्ञोजनं, यञ्च तत्थ तदुभयं पटिच्च  
उप्पज्जति छन्दरागो तं तत्थ सञ्ञोजनं।   
    
न कायो फोट्ठब्बानं सञ्ञोजनं, न फोट्ठब्बा कायस्स सञ्ञोजनं, यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं।   
    
न मनो धम्मानं सञ्ञोजनं, न धम्मा मनस्स सञ्ञोजनं, यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनन्ति।   
    
[ब्ज्त् पगे ३२६] [\x ३२६।]       
१। १८। ६  
कामभुसुत्तं  
    
२३३। एकं समयं आयस्मा च आनन्दो आयस्मा च कामभु कोसम्बियं विहरन्ति  
घोसितारामे। अथ खो आयस्मा कामभुसायन्हसमयं पटिसल्लाना वुट्ठितो येनायस्मा  
आनन्दो तेनुपसङ्कमि। उपसङ्कमित्वा आयस्मता आनन्देन सद्धिं सम्मोदि।  
सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं निसिन्नो खो  
आयस्मा कामभु आयस्मन्तं आनन्दं एतदवोच:  
    
किन्नु खो आवुसो आनन्द चक्खु रूपानं सञ्ञोजनं रूपा चक्खुस्स सञ्ञोजनं, सोतं  
सद्दानं सञ्ञोजनं सद्दा सोतस्स सञ्ञोजनं, घानं गन्धानं सञ्ञोजनं गन्धा  
घानस्स सञ्ञोजनं, जिव्हा रसानं सञ्ञोजनं रसा जिव्हाय सञ्ञोजनं, कायो  
फोट्ठब्बानं सञ्ञोजनं फोट्ठब्बा कायस्स सञ्ञोजनं, मनो धम्मानं सञ्ञोजनं,  
धम्मा मनस्स सञ्ञोजनन्ति?  
    
न खो आवुसो कामभु, चक्खु रूपानं सञ्ञोजनं, न रूपा चक्खुस्स सञ्ञोजनं। यञ्च  
तत्थ तदुभयं पटिच्च उप्पज्जति छन्दरागो तं तत्थ सञ्ञोजनं। सोत सद्दानं  
सञ्ञोजनं, न सद्दा सोतस्स सञ्ञोजनं। यञ्च तत्थ तदुभयं पटिच्च उप्पज्जति  
छन्दरागो तं तत्थ सञ्ञोजनं।   
घान गन्धानं सञ्ञोजनं, न गन्धा घानस्स सञ्ञोजनं। यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
जिव्हा रसानं सञ्ञोजनं, न रसा जिव्हाय सञ्ञोजनं। यञ्च तत्थ तदुभयं पटिच्च  
उप्पज्जति छन्दरागो तं तत्थ सञ्ञोजनं।   
कायो फोट्ठब्बानं सञ्ञोजनं, न फोट्ठब्बा कायस्स सञ्ञोजनं। यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं।   
मनो धम्मानं सञ्ञोजनं, न धम्मा मनस्स सञ्ञोजनं। यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
    
[ब्ज्त् पगे ३२८] [\x ३२८।]       
    
[प्त्स् पगे १६६] [\क़् १६६।] सेय्यथापि आवुसो काऌओ च बलिवद्दो ओदातो च बलिवद्दो एकेन  
दामेन वा योत्तेन वा संयुत्ता अस्सु, यो नु खो एवं वदेय्य: काऌओ बलिवद्दो ओदातस्स  
बलिवद्दस्स सञ्ञोजनं, ओदातो बलिवद्दो काऌअस्स बलिवद्दस्स सञ्ञोजनन्ति। सम्मा नु  
खो सो वदमानो वदेय्याति। नो हेतं आवुसो। न खो आवुसो काऌओ बलिवद्दो ओदातस्स  
बलिवद्दस्स सञ्ञोजनं, नपि ओदातो बलिवद्दो काऌअस्स बलिवद्दस्स सञ्ञोजनं, येन च  
खो ते एकेन दामेन वा योत्तेन वा संयुत्ता, तं तत्थ सञ्ञेजनं।   
    
एवमेव खो आवुसो न चक्खु रूपानं सञ्ञोजनं, न रूपा चक्खुस्स सञ्ञोजनं। यञ्च  
तत्थ तदुभयं पटिच्च उप्पज्जति छन्दरागो तं तत्थ सञ्ञोजनं। न सोत सद्दानं  
सञ्ञोजनं, न सद्दा सोतस्स सञ्ञोजनं। यञ्च तत्थ तदुभयं पटिच्च उप्पज्जति  
छन्दरागो तं तत्थ सञ्ञोजनं।   
न घान गन्धानं सञ्ञोजनं, न गन्धा घानस्स सञ्ञोजनं। यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
न जिव्हा रसानं सञ्ञोजनं, न रसा जिव्हाय सञ्ञोजनं। यञ्च तत्थ तदुभयं पटिच्च  
उप्पज्जति छन्दरागो तं तत्थ सञ्ञोजनं।   
न मनो धम्मानं सञ्ञोजनं, न धम्मा मनस्स सञ्ञोजनं। यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनन्ति।   
    
१। १८। ७  
उदायीसुत्तं  
    
२३४। एकं समयं आयस्मा च आनन्दो आयस्मा च उदायी कोसम्बियं विहरन्ति घोसितारामे।  
अथ खो आयस्मा उदायीसायन्हसमयं पटिसल्लाना वुट्ठितो येनायस्मा आनन्दो  
तेनुपसङ्कमि। उपसङ्कमित्वा आयस्मता आनन्देन सद्धिं सम्मोदि। सम्मोदनीयं  
कथं साराणीयं वीतिसारेत्वा एकमन्तं निसीदि। एकमन्तं निसिन्नो खो आयस्मा उदायी  
आयस्मन्तं आनन्दं एतदवोच:  
    
यथेव नु खो-१ आवुसो आनन्द अयं कायो भगवता अनेकपरियायेन अक्खातो विवटो  
पकासितो, इतिपायं-२ कायो अनत्ताति। सक्का एवमेवं विञ्ञाणम्पिदं-३ आचिक्खितुं देसेतुं  
पञ्ञापेतुं पट्ठपेतुं विवरितुं विभजितुं उत्तानीकातुं इतिपिदं विञ्ञाणं अनत्ताति।   
    
यथेव खो आवुसो उदायी अयं कायो भगवता अनेक परियायेन अक्खातो विवटो पकासितो,  
इतिपायं कायो अनत्ताति, सक्का एवमेव विञ्ञाणम्पिदं आचिक्खितुं देसेतुं पञ्ञापेतुं  
पट्ठपेतुं विवरितुं विभजितुं उत्तानीकातुं इतिपिदं विञ्ञाणं अनत्ताति।   
    
१। यथेवन्नुखो - सी १। २।   
२। इतिपि अयं - सी १, २।   
३। विञ्ञाणम्पि - सी १, २।   
    
[ब्ज्त् पगे ३३०] [\x ३३०।]       
    
चक्खुञ्चावुसो पटिच्च रूपे वुप्पज्जति चक्खुविञ्ञाणन्ति, [प्त्स् पगे १६७] [\क़् १६७।]       
एवमावुसोति। यो चावुसो हेतु यो च पच्चयो चक्खुविञ्ञाणस्स उप्पादाय-१ सो च हेतु सो च  
पच्चयो सब्बेन सब्बं सब्बथा सब्बं अपरिसेसा-२ निरुजेझय्य, अपि नू खो  
चक्खुविञ्ञाणं पञ्ञायेथाति। नो हेतं आवुसो। इमिनापि खो एतं आवुसो परियायेन  
भगवता अक्खातं विवटं पकासितं: इतिपिदं विञ्ञाणं अनत्ताति।   
    
सोतञ्चावुसो पटिच्च सद्दे वुप्पज्जति सोतविञ्ञाणन्ति, एवमावुसोति। यो चावुसो हेतु यो च  
पच्चयो सोतविञ्ञाणस्स उप्पादाय सो च हेतु सो च पच्चयो सब्बेन सब्बं सब्बथा  
सब्बं अपरिसेसा निरुजेझय्य, अपि नू खो सोतविञ्ञाणं पञ्ञायेथाति। नो हेतं आवुसो।  
इमिनापि खो एतं आवुसो परियायेन भगवता अक्खातं विवटं पकासितं: इतिपिदं  
विञ्ञाणं अनत्ताति।   
    
घानञ्चावुसो पटिच्च गन्धे वुप्पज्जति घानविञ्ञाणन्ति, एवमावुसोति। यो चावुसो हेतु यो  
च पच्चयो घानविञ्ञाणस्स उप्पादाय सो च हेतु सो च पच्चयो सब्बेन सब्बं सब्बथा  
सब्बं अपरिसेसा निरुजेझय्य, अपि नु खो घानविञ्ञाणं पञ्ञायेथाति। नो हेतं आवुसो।  
इमिनापि खो एतं आवुसो परियायेन भगवता अक्खातं विवटं पकासितं: इतिपिदं  
विञ्ञाणं अनत्ताति।   
    
जिव्हञ्चावुसो पटिच्च रसे वुप्पज्जति जिव्हाविञ्ञाणन्ति, एवमावुसोति। यो चावुसो हेतु यो च  
पच्चयो जिव्हाविञ्ञाणस्स उप्पादाय सो च हेतु सो च पच्चयो सब्बेन सब्बं सब्बथा  
सब्बं अपरिसेसा निरुजेझय्य, अपि नू खो जिव्हाविञ्ञाणं पञ्ञायेथाति। नो हेतं आवुसो।  
इमिनापि खो एतं आवुसो परियायेन भगवता अक्खातं विवटं पकासितं: इतिपिदं  
विञ्ञाणं अनत्ताति।   
    
कायञ्चावुसो पटिच्च फोट्ठब्बे वुप्पज्जति कायविञ्ञाणन्ति, एवमावुसोति। यो वावुसो हेतु  
यो च पच्चयो कायविञ्ञाणस्स उप्पादाय सो च हेतु सो च पच्चयो सब्बेन सब्बं सब्बथा  
सब्बं अपरिसेसा निरुजेझय्य, अपि नू खो कायविञ्ञाणं पञ्ञायेथाति। नो हेतं आवुसो।  
इमिनापि खो एतं आवुसो परियायेन भगवता अक्खातं विवटं पकासितं: इतिपिदं  
विञ्ञाणं अनत्ताति।   
    
मनञ्चावुसो पटिच्च धम्मे वुप्पज्जति मनोविञ्ञाणन्ति, एवमावुसोति। यो वावुसो हेतु यो  
च पच्चयो मनोविञ्ञाणस्स उप्पादाय सो च हेतु सो च पच्चयो सब्बेन सब्बं सब्बथा  
सब्बं अपरिसेसा निरुजेझय्य, अपि नू खो मनोविञ्ञाणं पञ्ञायेथाति। नो हेतं आवुसो।  
इमिनापि खो एतं आवुसो परियायेन भगवता अक्खातं विवटं पकासितं: इतिपिदं  
विञ्ञाणं अनत्ताति।   
    
सेय्यथापि आवुसो पुरिसो सारत्थिको सारगवेसी सारपरियेसनं चरमानो तिण्हं कुठारिं  
आदाय वनं पविसेय्य, सो तत्थ पस्सेय्य महन्तं कदलिक्खन्धं उजुकं नवं  
अकुक्कुकजातं-३। तमेनं मूले [प्त्स् पगे १६८] [\क़् १६८।] जिन्देय्य मूले छेत्वा अग्गे  
छिन्देय्य अग्गे जेत्वा पत्तं वट्टिं विनिब्भुजेय्य-४। , सो तत्थ फेग्गुम्पि नाधिगच्छेय्य।  
कुतो सारं।   
    
एवमेव खो आवुसो भिक्खु छस्सु फस्सायतनेसु नेव अत्तानं नात्तनियं  
समनुपस्सति, सो एवं असमनुपस्सन्तो न किञ्चि लोके उपादियति, अनुपादियं न परितस्सति,  
अपरितस्सं पच्चत्तञ्ञेव परिनिब्बायति। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति पजानातीति।   
    
-------------------------  
१। उपादाय - स्या  
२। अपरिसेसो - सी १, २।   
३। अकुक्कुटकजातं - स्या  
४। विनिब्भुज्जेय्य - सी १, २।   
विनिब्भज्जेय्य - स्या  
    
[ब्ज्त् पगे ३३२] [\x ३३२।]       
    
१। १८। ८  
आदित्तपरियायसुत्तं  
    
२३५। आदित्तपरियायं वो भिक्खवे धम्मपरियायं देसिस्सामि। तं सुणाथ। कतमो च  
भिक्खवे आदित्तापरियायो धम्मपरियायो? वरं भिक्खवे तत्ताय अयोसलाकाय आदित्ताय  
सम्पज्जलिताय सजोतिभूताय चक्खुन्द्रियं सम्पलिमट्ठं, न त्वेव चक्खुविञ्ञेय्येसु  
रूपेसु अनुब्यञ्जनसो निमित्तग्गाहो। निमित्तस्सादगथितं-१ वा भिक्खवे विञ्ञाणं  
तिट्ठमानं तिट्ठेय्य अनुब्यञ्जनस्सादगथितं वा, तस्मिं चे समये कालं करेय्य,  
ठानमेतं विज्जति यं द्विन्नं गतीनं अञ्ञतरं गतिं गच्छेय्य निरयं वा  
तिरच्छानयोनिं वा। इमं ख्वाहं भिक्खवे आदीनवं दिस्वा एवं वदामि।   
    
वरं भिक्खवे तिण्हेन अयोसङ्कुना आदित्तेन सम्पज्जलितेन सजोतिभुतेन सोतिन्द्रियं  
सम्पलिमट्ठं, न त्वेव सोतविञ्ञेय्येसु सद्देसु अनुब्यञ्जनसो निमित्तग्गाहो।  
निमित्तस्सादगथितं वा भिक्खवे विञ्ञाणं तिट्ठमानं तिट्ठेय्य अनुब्यञ्जनस्साद  
गथितं वा, तस्मिं चे समये कालं करेय्य, ठानमेतं विज्जति यं द्विन्नं गतीनं  
अञ्ञतरं गतिं गच्छेय्य निरयं वा तिरच्छानयोनिं वा। इमं ख्वाहं भिक्खवे  
आदीनवं दिस्वा एवं [प्त्स् पगे १६९] [\क़् १६९।] वदामि।   
    
वरं भिक्खवे तिण्हेन निखादनेन आदित्तेन सम्पज्जलितेन सजोतिभुतेन घानिन्द्रियं  
सम्पलिमट्ठं, न त्वेव घानविञ्ञेय्येसु गन्धेसु अनुब्यञ्जनसो निमित्तग्गाहो।  
निमित्तस्सादगथितं वा भिक्खवे विञ्ञाणं तिट्ठमानं तिट्ठेय्य  
अनुब्यञ्जनस्सादगथितं वा, तस्मिं चे समये कालं करेय्य, ठानमेतं विज्जति यं  
द्विन्नं गतीनं अञ्ञतरं गतिं गच्छेय्य निरयं वा तिरच्छानयोनिं वा। इमं ख्वाहं  
भिक्खवे आदीनवं दिस्वा एवं वदामि।   
    
वरं भिक्खवे तिण्हेन खुरेन आदित्तेन सम्पज्जलितेन सजोतिभुतेन जिव्हिन्द्रियं  
सम्पलिमट्ठं, नत्वेव जिव्हाविञ्ञेय्येसु रसेसु अनुब्यञ्जनसो निमित्तग्गाहो।  
निमित्तस्सादगथितं वा भिक्खवे विञ्ञाणं तिट्ठमानं तिट्ठेय्य अनुब्यञ्जनस्साद  
गथितं वा, तस्मिं चे समये कालं करेय्य, ठानमेतं विज्जति यं द्विन्नं गतीनं  
अञ्ञतरं गतिं गच्छेय्य निरयं वा तिरच्छानयोनिं वा। इमं ख्वाहं भिक्खवे  
आदीनवं दिस्वा एवं वदामि।   
    
१। गधितं - स्या  
    
[ब्ज्त् पगे ३३४] [\x ३३४।]       
    
वरं भिक्खवे तिण्हाय सत्तिया आदित्ताय सम्पज्जलिताय सजोतिभूताय कायिन्द्रियं  
सम्पलिमट्ठं, न त्वेव कायविञ्ञेय्येसु फोट्ठब्बेसु अनुब्यञ्जनसो निमित्तग्गाहो।  
निमित्तस्सादगथितं वा भिक्खवे विञ्ञाणं तिट्ठमानं तिट्ठेय्य अनुब्यञ्जनस्साद  
गथितं वा, तस्मिं चे समये कालं करेय्य, ठानमेतं विज्जति यं द्विन्नं गतीनं  
अञ्ञतरं गतिं गच्छेय्य निरयं वा तिरच्छानयोनिं वा। इमं ख्वाहं भिक्खवे  
आदीनवं दिस्वा एवं वदामि।   
    
चरं भिक्खवे सोत्तं-१ सोत्तं खो पनाहं भिक्खवे वञ्झं-२ जीवितानं वदामि,  
अफलं जीवितानं वदामि, मोमुहं जीवितानं वदामि। न त्वेव तथारूपे वितक्के  
वितक्केय्य यथारूपानं वितक्कानं वसङ्गतो सङ्घं भिन्देय्य। इमं ख्वाहं [प्त्स्  
पगे १७०] [\क़् १७०।] भिक्खवे आदीनवं दिस्वा एवं वदामि।   
    
तत्र भिक्खवे सुतवा अरियसावको इति पटिसञ्चिक्खति: तिट्ठतु ताव तत्ताय अयोसलाकाय  
आदित्ताय सम्पज्जलिताय सजोतिभूताय चक्खुन्द्रियं सम्फलिमट्ठं, हन्दाहं इदमेव  
मनसिकरोमि, ऽइति चक्खुं अनिच्चं, रूपा अनिच्चा, चक्खुविञ्ञाणं अनिच्चं, चक्खु  
सम्फस्सो अनिच्चो, यम्पिदं चक्खुसम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा तम्पि अनिच्चं।   
तिट्ठतु ताव तिण्हेन अयोसङ्कुना आदित्तेन सम्पज्जलितेन सजोतिभुतेन सोतिन्द्रियं  
सम्फलिमट्ठं, हन्दाहं इदमेव मनसिकरोमि, ऽइति सोतं अनिच्चं, सद्दा अनिच्चा,  
सोतविञ्ञाणं अनिच्चं, सोतसम्फस्सो अनिच्चो, यम्पिदं सोतसम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि अनिच्चऽं।   
तिट्ठतु ताव तिण्हेन निखादनेन आदित्तेन सम्पज्जलितेन सजोतिभुतेन घानिन्द्रियं  
सम्फलिमट्ठं, हन्दाहं इदमेव मनसिकरोमि: ऽइति घानं अनिच्चं, गन्धा अनिच्चा,  
घानविञ्ञाणं अनिच्चं, घानसम्फस्सो अनिच्चो, यम्पिदं घानसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चऽं।   
    
तिट्ठतु ताव तिण्हेन खुरेन आदित्तेन सम्पज्जलितेन सजोतिभुतेन जिव्हिन्द्रियं  
सम्फलिमट्ठं, हन्दाहं इदमेव मनसिकरोमि: ऽइति जिव्हा अनिच्चा, रसा अनिच्चा,  
जिव्हाविञ्ञाणं अनिच्चं, जिव्हासम्फस्सो अनिच्चो, यम्पिदं जिव्हासम्फस्सपच्चया उप्पज्जति  
वेदयितं सुखं वा दुक्खं वा अदुक्खमसुखं वा तम्पि अनिच्चऽं।   
    
१। सुततं - सी १, २।   
२। वज्जं - स्या।   
    
[ब्ज्त् पगे ३३६] [\x ३३६।]       
    
तिट्ठतु ताव तिण्हाय सत्तिया आदित्ताय सम्पज्जलिताय सजोतिभूताय कायिन्द्रियं  
सम्फलिमट्ठं, हन्दाहं इदमेव मनसिकरोमि, ऽइति कायो अनिच्चो, फोट्ठब्बा [प्त्स्  
पगे १७१] [\क़् १७१।] अनिच्चा, कायविञ्ञाणं अनिच्चं, कायसम्फस्सो अनिच्चो, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तम्पि अनिच्चऽं।   
    
तिट्ठतु ताव सोत्तं हन्दाहं इदमेव मनसिकरोमि ऽइति मनो अनिच्चो, धम्मा अनिच्चा,  
मनोविञ्ञाणं अनिच्चं, मनोसम्फस्सो अनिच्चो, यम्पिदं मनोसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तम्पि अनिच्चऽं।   
    
एवं पस्सं भिक्खु सुतवा अरियसावको चक्खुस्मिम्पि निब्बिन्दति, रूपेसुपि निब्बिन्दति,  
चक्खुविञ्ञाणेपि निब्बिन्दति, चक्खुसम्फस्सेपि निब्बिन्दति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानाति।   
एवं पस्सं भिक्खु सुतवा अरियसावको सोतस्मिम्पि निब्बिन्दति, सद्देसुपि निब्बिन्दति,  
सोतविञ्ञाणेपि निब्बिन्दति, सोतसम्फस्सेपि निब्बिन्दति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानाति।   
एवं पस्सं भिक्खु सुतवा अरियसावको घाणस्मिम्पि निब्बिन्दति, गन्धेसुपि निब्बिन्दति,  
घानविञ्ञाणेपि निब्बिन्दति, घानसम्फस्सेपि निब्बिन्दति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानाति।   
एवं पस्सं भिक्खु सुतवा अरियसावको जिव्हास्मिम्पि निब्बिन्दति, रसेसुपि निब्बिन्दति,  
जिव्हाविञ्ञाणेपि निब्बिन्दति, जिव्हासम्फस्सेपि निब्बिन्दति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा तस्मिम्पि निब्बिन्दति।  
निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं होति, खीणा जाति,  
वुसितं ब्रह्मचरियं कतं करणीयं, नापरं इत्थत्तायाति पजानाति।   
एवं पस्सं भिक्खु सुतवा अरियसावको कायस्मिम्पि निब्बिन्दति, फोट्ठब्बेसुपि  
निब्बिन्दति, कायविञ्ञाणेपि निब्बिन्दति, कायसम्फस्सेपि निब्बिन्दति, यम्पिदं  
कायसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानाति।   
एवं पस्सं भिक्खु सुतवा अरियसावको मनस्मिम्पि निब्बिन्दति, धम्मेसुपि निब्बिन्दति,  
मनोविञ्ञाणेपि निब्बिन्दति, मनोसम्फस्सेपि निब्बिन्दति, यम्पिदं  
मनोसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा  
तस्मिम्पि निब्बिन्दति। निब्बिन्दं विरज्जति, विरागा विमुच्चति, विमुत्तस्मिं विमुत्तमिति ञाणं  
होति, खीणा जाति, वुसितं ब्रह्मचरियं कतं करणीयं, नापरं इत्थत्तायाति पजानाति। अयं  
खो भिक्खवे आदित्तपरियायो धम्मपरियायोति।   
    
१। १८। ९  
हत्थपादुपमसुत्तं  
    
२३६। हत्थेसु भिक्खवे सति आदाननिक्खेपनं पञ्ञायति। पादेसु सति  
अभिक्कमपटिक्कमो पञ्ञायति। पब्बेसु सति सम्मिञ्जन-१ पसारणं पञ्ञायति।  
कुच्छिस्मिं सति जिघच्छा पिपासा पञ्ञायति। एवमेव खो भिक्खवे चक्खुस्मिं सति  
चक्खुसम्फस्सपच्चया उप्पज्जति अज्झत्तं सुखं दुक्खं। -२   
सोतस्मिं सति सोतसम्फस्सपच्चया उप्पज्जति अज्झत्तं सुखं दुक्खं। घानस्मिं सति  
घानसम्फस्सपच्चया उप्पज्जति अज्झत्तं सुखं दुक्खं। जिव्हाय सति  
जिव्हासम्फस्सपच्चया उप्पज्जति अज्झत्तं सुखं दुक्खं। कायस्मिं सति  
कायसम्फस्सपच्चया उप्पज्जति अज्झत्तं सुखं दुक्खं। मनस्मिं सति  
मनोसम्फस्सपच्चया उप्पज्जति अज्झत्तं सुखं दुक्खं।   
हत्थेसु भिक्खवे असति आदाननिक्खेपनं न पञ्ञायति, पादेसु असति  
अभिक्कमपटिक्कमो न पञ्ञायति, पब्बेसु असति सम्मिञ्जन पसारणं न पञ्ञायति,  
कुच्छिस्मिं असति जिघच्छा पिपासा न पञ्ञायति। एवमेव खो भिक्खवे चक्खुस्मिं असति  
चक्खुसम्फस्सपच्चया नूपज्जति अज्झत्तं सुखं दुक्खं।   
सोतस्मिं असति सोतसम्फस्सपच्चया नूपज्जति अज्झत्तं सुखं दुक्खं। घानस्मिं असति  
घानसम्फस्सपच्चया नूपज्जति अज्झत्तं सुखं दुक्खं। जिव्हाय असति  
जिव्हासम्फस्सपच्चया नूपज्जति अज्झत्तं सुखं दुक्खं। कायस्मिं असति  
कायसम्फस्सपच्चया नूपज्जति अज्झत्तं सुखं दुक्खं। मनस्मिं असति  
मनोसम्फस्सपच्चया नूपज्जति अज्झत्तं सुखं दुक्खं।   
१। समिञ्जन - मछसं  
२। सुखदुक्खं - स्या।   
    
[ब्ज्त् पगे ३३८] [\x ३३८।]       
१। १८। १०  
दुतियहत्थपादुपमसुत्तं  
२३७। हत्थेसु भिक्खवे सति आदाननिक्खेपनं होति। पादेसु सति अभिक्कमपटिक्कमो  
होति। पब्बेसु सति सम्मिञ्जनपसारणं होति।   
कुच्छिस्मिं सति जिघच्छा पिपासा होति। एवमेव खो भिक्खवे चक्खुस्मिं सति  
चक्खुसम्फस्सपच्चया [प्त्स् पगे १७२] [\क़् १७२।] उप्पज्जति अज्झत्तं सुखं दुक्खं।   
सोतस्मिं सति सोतसम्फस्सपच्चया उप्पज्जति अज्झत्तं सुखं दुक्खं। घानस्मिं सति  
घानसम्फस्सपच्चया उप्पज्जति अज्झत्तं सुखं दुक्खं। जिव्हाय सति  
जिव्हासम्फस्सपच्चया उप्पज्जति अज्झत्तं सुखं दुक्खं। कायस्मिं सति  
कायसम्फस्सपच्चया उप्पज्जति अज्झत्तं सुखं दुक्खं। मनस्मिं सति  
मनोसम्फस्सपच्चया उप्पज्जति अज्झत्तं सुखं दुक्खं।   
हत्थेसु भिक्खवे असति आदाननिक्खेपनं न पञ्ञायति, पादेसु असति  
अभिक्कमपटिक्कमो न पञ्ञायति, पब्बेसु असति सम्मिञ्जन पसारणं न पञ्ञायति,  
कुच्छिस्मिं असति जिघच्छा पिपासा न पञ्ञायति। एवमेव खो भिक्खवे चक्खुस्मिं असति  
चक्खुसम्फस्सपच्चया नूपज्जति अज्झत्तं सुखं दुक्खं।   
सोतस्मिं असति सोतसम्फस्सपच्चया नूपज्जति अज्झत्तं सुखं दुक्खं। घानस्मिं असति  
घानसम्फस्सपच्चया नूपज्जति अज्झत्तं सुखं दुक्खं। जिव्हाय असति  
जिव्हासम्फस्सपच्चया नूपज्जति अज्झत्तं सुखं दुक्खं। कायस्मिं असति  
कायसम्फस्सपच्चया नूपज्जति अज्झत्तं सुखं दुक्खं। मनस्मिं असति  
मनोसम्फस्सपच्चया नूपज्जति अज्झत्तं सुखं दुक्खं।   
समुद्दवग्गो अट्ठारसमो-१।   
    
तत्रुद्दानं:  
    
द्वे समुद्दा बाऌइसिको खीररुक्खेन कोट्ठितो  
कामभु उदायी चेव आदित्तेन च अट्ठमं  
हत्थपादूपमा द्वेति वग्गो तेन पवुच्चति।   
    
१। समन्तो - सी १, २।   
    
[ब्ज्त् पगे ३४०] [\x ३४०।]       
१९। आसिविसवग्गो  
१। १९। १  
    
आसिविसोपमसुत्तं  
२३८। एवं मे सुतं एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोति भदन्तेति। ते भिक्खू भगवतो  
पच्चस्सोसुं। भगवा एतदवोच:  
    
सेय्यथापि भिक्खवे चत्तारो आसिविसा-१। उग्गतेजा घोरविसा। अथ पुरिसो आगच्छेय्य  
जीवितुकामो अमरितुकामो सुखकामो दुक्खपटिक्कुलो-२, तमेनं एवं वदेय्युं: "इमे ते  
अम्भो पुरिस, चत्तारो आसिविसा उग्गतेजा घोरविसा [प्त्स् पगे १७३] [\क़् १७३।] कालेनकालं  
वुट्ठापेतब्बा, कालेन कालं नहापेतब्बा, -३ कालेन कालं भोजेतब्बा, कालेन कालं  
संवेसेतब्बा, -४ यदा च खो ते अम्भो पुरिस मरणं वा निगच्छसि-५। मरणमत्तं वा  
दुक्खं: यन्ते अम्भो, पुरिस करणीयं तं करोही" ति।   
    
अथ खो सो भिक्खवे पुरिसो भीतो चतुन्नं आसिविसानं उग्गतेजानं घोरविसानं येन वा  
तेन वा पलायेथ, तमेनं एवं वदेय्युं: इमे ते-६ अम्भो पुरिस, पञ्चवधका  
पच्चत्थिका पिट्ठितो पिट्ठितो अनुबद्धो-७। यत्थेव नं पस्सिस्साम तत्थेव जीविता  
वोरोपेस्सामाति; यन्ते अम्भो पुरिस करणीयं तं करेहीति। अथ खो सो भिक्खवे पुरिसो  
भीतो चतुन्नं आसिविसानं उग्गतेजानं घोरविसानं, भीतो पञ्चन्नं वधकानं  
पच्चत्थिकानं येन वा तेन वा पलायेथ।   
    
तमेनं एवं वदेय्युं: अयं ते अम्भो पुरिस छट्ठो अन्तरचरो वधको उक्खित्तासिको  
पिट्ठितो पिट्ठितो अनुबद्धो यत्थेव नं पस्सिस्सामि तत्थेव सिरो पातेस्सामीति-८। यन्ते  
अम्भो पुरिस करणीयं तं करोहीति। अथ खो सो भिक्खवे पुरिसो भीतो चतुन्नं  
आसिविसानं उग्गतेजानं घोरविसानं, भीतो पञ्चन्नं वधकानं पच्चत्थिकानं भीतो,  
छट्ठस्स अन्तरचरस्स वधकस्स उक्खित्तासिकस्स येन वा तेन वा पलायेथ।   
    
-------------------------  
१। आसिविसा - स्या  
२। दुक्खप्पटिकूलो - मछसं, दुक्खपटिकुलो - स्या  
३। नहापेतब्बा - मछसं स्या, सी२  
४। पवेसेतब्बा - स्य। [प्त्स्]  
५। निगच्छिस्सति - सी १। २।   
६। इमे खो - मछसं  
७। अनुबन्धा - सीमु। मछसं  
८। पातिस्सामि -सी १। २।   
    
[ब्ज्त् पगे ३४२] [\x ३४२।]       
सो पस्सेय्य सुञ्ञं गामं: यञ्ञदेव घरं पविसेय्य रित्तकञ्ञेव पविसेय्य,  
तुच्छकञ्ञेव पविसेय्य, सुञ्ञकञ्ञेव पविसेय्य, यञ्ञदेव भाजनं परिमसेय्य,  
रित्तकञ्ञेव परिमसेय्य, तुच्छकञ्ञेव परिमसेय्य, सुञ्ञकञ्ञेव परिमसेय्य।  
तमेनं एवं वदेय्युं: इदानम्भो पुरिस, इमं सुञ्ञं गामं चोरा गामघातका  
वधिस्सन्ती, -१। यन्ने अम्भो पुरिस, करणीयं तं करोहीति।   
    
[प्त्स् पगे १७४] [\क़् १७४।]       
 अथ खो सो भिक्खवे पुरिसो भीतो चतुन्नं आसिविसानं उग्गतेजानं घोरविसानं, भीतो  
पञ्चन्नं वधकानं पच्चत्थिकानं, भीतो छट्ठस्स अन्तरचरस्स वधकस्स  
उक्खित्तासिकस्स, भीतो चोरानं गामघातकानं येन वा तेन वा पलायेथ। सो पस्सेय्य  
महन्तं उदकण्णवं, ओरिमन्तीरं सासङ्कं सप्पटिभयं पारिमन्तीरं खेमं  
अप्पटिभयं, नत्थस्स-२। नावा सन्तारणी उत्तरसेतु वा अपरापरं-३। गमनाय।   
    
१। पविसन्ति - मछसं  
२। न चस्स सी - १, २।   
३। अपारापारं - मछसं। अपारपारं सी२।   
    
अथ खो भिक्खवे तस्स पुरिसस्स एवमस्स: ऽअयं खो महा उदकण्णवो, ओरिमञ्च  
तीरं सासङ्कं सप्पटिभयं, पारिमन्तीरं खेमं अप्पटिभयं; नत्थि च नावा  
सन्तारणी उत्तरसेतु वा अपरापरं गमनाय, यन्नूनाहं तिणकट्ठसाखापलासं  
सङ्कड्ढित्वा कुल्लं बन्धित्वा तं कुल्लं निस्साय हत्थेहि च पादेहि च वायममानो  
सोत्थिना पारं गच्छेय्यन्ति। ऽ अथ खो सो भिक्खवे पुरिसो तिणकट्ठसाखापलासं  
सङ्कड्ढित्वा कुल्लं बन्धित्वा तं कुल्लं निस्साय हत्थेहि च पादेहि च वायममानो  
सोत्थिना पारं गच्छेय्य, तिण्णो पारगतो थले तिट्ठति ब्राह्मणो।   
    
उपमा खो म्यायं भिक्खवे, कता अत्थस्स विञ्ञापनत्थाय, अयञ्चेवेत्थ अत्थो: चत्तारो  
आसिविसा उग्गनतेजा घोरविसाति खो भिक्खवे, चतुन्नेतं-४ महाभूतानं अधिवचनं,  
पठविधातुया आपोधातुया तेजोधातुया वायोधातुया।   
पञ्च वधका पच्चत्थिकाति खो भिक्खवे, पञ्चन्नेतं-५। उपादानक्खन्धानं  
अधिवचनं, सेय्यथीदं: रूपुपादानक्खन्धस्स, वेदनूपादानक्खन्धस्स,  
सञ्ञूपादानक्खन्धस्स, सङ्खारूपादानक्खन्धस्स विञ्ञाणूपादानक्खन्धस्स।  
छट्ठो अन्तरचरो वधको उक्खित्तासिकोति खो भिक्खवे, नन्दिरागस्सेतं अधिवचनं।  
सुञ्ञो गामोति खो भिक्खवे, छन्नेतं-६। अज्झत्तिकानं आयतनानं अधिवचनं।   
    
४। चतुन्नं सी-२  
५। पञ्चन्नं - सी २  
६। छन्नं - सी २।   
    
[ब्ज्त् पगे ३४४] [\x ३४४।]       
    
चक्खुतो चेपि नं भिक्खवे पण्डितो व्यत्तो मेधावि उपपरिक्खति, रित्तकञ्ञेव खायति,  
तुच्छकञ्ञेव [प्त्स् पगे १७५] [\क़् १७५।] खायति, सुञ्ञकञ्ञेव खायति।   
सोततो चेपि नं भिक्खवे पण्डितो व्यत्तो मेधावि उपपरिक्खति, रित्तकञ्ञेव खायति,  
तुच्छकञ्ञेव खायति, सुञ्ञकञ्ञेव खायति।   
घानतो चेपि नं भिक्खवे पण्डितो व्यत्तो मेधावि उपपरिक्खति, रित्तकञ्ञेव खायति,  
तुच्छकञ्ञेव खायति, सुञ्ञकञ्ञेव खायति।   
जिव्हातो चेपि नं भिक्खवे पण्डितो व्यत्तो मेधावि उपपरिक्खति, रित्तकञ्ञेव खायति,  
तुच्छकञ्ञेव खायति, सुञ्ञकञ्ञेव खायति।   
कायको चेपि नं भिक्खवे पण्डितो व्यत्तो मेधावि उपपरिक्खति, रित्तकञ्ञेव खायति,  
तुच्छकञ्ञेव खायति, सुञ्ञकञ्ञेव खायति।   
मनतो चेपि नं भिक्खवे पण्डितो व्यत्तो मेधावि उपपरिक्खति, रित्तकञ्ञेव खायति,  
तुच्छकञ्ञेव खायति, सुञ्ञकञ्ञेव खायति।   
    
चोरा गामघातकाति खो भिक्खवे, छन्नेतं बाहिरानं आयतनानं अधिवचनं। चक्खु  
भिक्खवे हञ्ञति मनापामनापेसु रूपेसु, सोतं हञ्ञति मनापामनापेसु सद्देसु,  
घानं हञ्ञति मनापामनापेसु गन्धेसु, जिव्हा हञ्ञति मनापामनापेसु रसेसु, कायो  
हञ्ञती मनापामनापेसु फोट्ठब्बेसु। मनो हञ्ञति मनापामनापेसु धम्मेसु।   
    
महाउदकण्णवोति खो भिक्खवे, चतुन्नेतं ओघानं अधिवचनं: कामोघस्स,  
भवोघस्स, दिट्ठोघस्स, अविज्जोघस्स। ओरिमं तीरं सासङ्कं सप्पटिभयन्ति खो  
भिक्खवे सक्कायस्सेतं अधिवचनं। पारिमं तीरं खेमं अप्पटिभयन्ति खो  
भिक्खवे, निब्बानस्सेतं अधिवचनं। कुल्लन्ति खो भिक्खवे, अरियस्सेतं अट्ठङ्गिकस्स  
मग्गस्स अधिवचनं, सेय्यथीदं: सम्मादिट्ठिया सम्मासङ्कप्पस्स सम्मावाचाय  
सम्माकम्मन्तस्स, सम्माआजीवस्स, सम्मावायामस्स, सम्मासतिया, सम्मासमाधिस्स।  
हत्थेहि च पादेहि च वायममानोति खो भिक्खवे विरियारम्भस्सेतं अधिवचनं।  
तिण्णो पारगतो थले तिट्ठति ब्राह्मणोति खो भिक्खवे, अरहतो एतं अधिवचनन्ति।   
    
१। १९। २  
रथूपमसुत्तं  
    
२३९। तीहि भिक्खवे, धम्मेहि समन्नागतो भिक्खु दिट्ठेव धम्मे  
सुखसोमनस्सबहुलो विहरति, योनि चस्स आरद्धा होति आसवानं खयाय। कतमेहि तीहि:  
इन्द्रियेसु गुत्तद्वारो होति, भोजने मत्तञ्ञू, जागरियं अनुयुत्तो।   
    
[प्त्स् पगे १७६] [\क़् १७६।] कथञ्च भिक्खवे भिक्खु इन्द्रियेसु गुत्तद्वारो होति।   
इध भिक्खवे, भिक्खु चक्खुना रूपं दिस्वा न निमिततग्गाही होति नानुब्यञ्जनग्गाही,  
यत्वाधिकरणमेनं चक्खुन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जति, रक्खति चक्खुन्द्रियं,  
चक्खुन्द्रिये संवरं आपज्जति।   
[ब्ज्त् पगे ३४६] [\x ३४६।]       
    
सोतेन सद्दं सुत्वा न निमिततग्गाही होति नानुब्यञ्जनग्गाही, यत्वाधिकरणमेनं  
सोतिन्द्रियं असंवुतं विहरन्तं अभिज्झा दोमनस्सा पापका अकुसला धम्मा  
अन्वास्सवेय्युं, तस्स संवराय पटिपज्जति, रक्खति सोतन्द्रियं, सोतिन्द्रिये संवरं  
आपज्जति।   
घानेन गन्धं घायित्वा न निमिततग्गाही होति नानुब्यञ्जनग्गाही,  
यत्वाधिकरणमेनं घानीन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जति, रक्खति घानीन्द्रियं,  
घानीन्द्रिये संवरं आपज्जति।   
जिव्हाय रसं सायित्वा न निमिततग्गाही होति नानुब्यञ्जनग्गाही, यत्वाधिकरणमेनं  
जिव्हिन्द्रियं असंवुतं विहरन्तं अभिज्झा दोमनस्सा पापका अकुसला धम्मा  
अन्वास्सवेय्युं, तस्स संवराय पटिपज्जति, रक्खति जिव्हिन्द्रियं, जिव्हतिन्द्रिये संवरं  
आपज्जति।   
मनसा धम्मं विञ्ञाय न निमिततग्गाही होति नानुब्यञ्जनग्गाही,  
यत्वाधिकरणमेनं मनिन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जति, रक्खति मनिन्द्रियं,  
मनिन्द्रिये संवरं आपज्जति।   
    
सेय्यथापि भिक्खवे, सुभुमियं चातुम्महापथे आजञ्ञरथो युत्तो अस्स-१।  
ओधस्तपतोदो: -२। तमेनं दक्खो योग्गाचरियो अस्सदम्मसारथी अभिरूहित्वा वामेन  
हत्थेन रस्मियो गहेत्वा दक्खिणेन हत्थेन पतोदं गहेत्वा येनिच्छकं यदिच्छकं  
सारेय्यपि पच्चासारेय्यपि एवमेव खो भिक्खवे, भिक्खु इमेसं छन्नं इन्द्रियानं  
आरक्खाय सिक्खति। सञ्ञमाय सिक्खति, दमाय सिक्खति, उपसमाय सिक्खति, एवं खो  
भिक्खवे, भिक्खु इन्द्रियेसु गुत्तद्वारो होति।   
कथञ्च भिक्खवे, भिक्खु भोजने मत्तञ्ञू होति: इध भिक्खवे भिक्खु  
पटिसङ्खायोनिसो आहारं आहारेति: ऽनेव दवाय न मदाय न मण्डनाय न विभुसनाय,  
यावदेव इमस्स कायस्स ठितिया यापनाय विहिंसूपरतिया ब्रह्मचरियानुग्गहाय, इति  
पुराणञ्च वेदनं पटिहङ्खामि, नवञ्च वेदनं न उप्पादेस्सामि, यात्रा च मे  
भविस्सति अनवज्जता च फासुविहारो चाऽ ति। [प्त्स् पगे १७७] [\क़् १७७।] सेय्यथापि  
भिक्खवे, पुरिसो वणं-३। आलिम्पेय्य। यावदेव रोपनत्थाय-४। सेय्यथा वा पन अक्खं  
अब्भञ्जेय्य यावदेव भारस्स नित्रणत्थाय; एवमेव खो भिक्खवे भिक्खु  
पटिसङ्खायोनिसो आहारं आहारेति। नेव दवाय न मदाय न मण्डनाय, न विभुसनाय,  
यावदेव इमस्स कायस्स ठितिया यापनाय विहिंसुपरतिया ब्रह्मचरियानुग्गहाय, इति  
पुराणञ्च वेदनं पटिहङ्खामि, नवञ्च वेदनं न उप्पादेस्सिमि, यात्रा च मे भविस्सति  
अनवज्जता च फासुविहारो चाति। एवं खो भिक्खवे, भिक्खु भोजने मत्तञ्ञू होति।   
    
कथञ्च भिक्खवे, भिक्खु जागरियं अनुयुत्तो होति: इध भिक्खवे, भिक्खु दिवसं  
चङ्कमेन निसज्जाय आवरणीयेहि धम्मेहि चित्तं परिसोधेति।   
    
१। अस्स ठितो - स्या, मछसं  
२। ओधतपतोदो - स्या  
३। णणं - स्या।   
४। रोपनत्थाय - सी १, २।   
    
[ब्ज्त् पगे ३४८] [\x ३४८।]       
    
रत्तिया पठमं यामं चङ्कमेन निस्सज्जाय आवरणीयेहि धम्मेहि चित्तं परिसोधेति,  
रत्तिया मज्झिमं यामं दक्खिणेन पस्सेन सीहसेय्यं कप्पेति पादे पादं अच्चाधाय  
सतो सम्पजानो उट्ठानसञ्ञं मनसिकरित्वा। रत्तिया पच्छिमं यामं पच्चुट्ठाय  
चङ्कमेन निसज्जाय आवरणीयेहि धम्मेहि चित्तं परिसोधेति। एवं खो भिक्खवे,  
भिक्खु जागरियं अनुयुत्तो होति। इमेहि खो भिक्खवे, तीहि धम्मेहि समन्नागतो  
भिक्खु दिट्ठेव धम्मे सुखसोमनस्सबहुलो विहरति; योनि चस्स आरद्धा होति  
आसवानं खयायाति।   
    
१। १९। ३  
कुम्मोपमसुत्तं  
    
२४०। भुतपुब्बं भिक्खवे, कुम्मो कच्छपो सायन्हसमयं अनुनदीतीरे गोचरपसुतो  
अहोसि; सिगालोपि खो भिक्खवे सायन्हसमयं अनुनदीतीरे गोचरपसुतो होति। अद्दसा खो  
भिक्खवे कुम्मो कच्छपो सिगालं दुरतोव गोचरपसुतं, दिस्वान सोण्डि पञ्चमानि  
[प्त्स् पगे १७८] [\क़् १७८।] अङ्गानि सके कपाले समोदहित्वा अप्पोस्सुक्को तुण्ही भुतो  
सङ्कसायति-१। सिगालोपि खो भिक्खवे अद्दस कुम्मं कच्छपा दुरतोव, -२। दिस्वान येन  
कुम्मो कच्छपो तेनुपसङ्कमि, उपसङ्कमित्वा कुम्मं कच्छपं पच्चुपट्ठितो अहोसि;  
यदायं कुम्मो कच्छपो सोणडिपञ्चमानं अङ्गानं अञ्ञतरं वा अञ्ञतरं वा अङ्गं  
अभिनिन्नामेस्सति, तत्थेव नं गहेत्वा उद्दालित्वा खादिस्सामीति। यदा खो भिक्खवे  
कुम्मो कच्छपो सोण्डिपञ्चमानं अङ्गानं अञ्ञतरं वा अञ्ञतरं वा अङ्गं न  
अभिनिन्नामेसि, अथ सिगालो कुम्मम्हा निब्बिज्ज पक्कमि। ओतारं अलभमानो।   
    
एवमेव खो भिक्खवे तुम्हेपि मारो पिपामा सततं समितं पच्चुपट्ठितो;  
ऽअप्पेवनामाहं इमेसं चक्खुतो वा ओतारं लभेय्यं, सोततो वा ओतारं लभेय्यं, घानतो  
वा ओतारं लभेय्यं, जिव्हातो वा ओतारं लभेय्यं, कायतो वा ओतारं लभेय्यं, मनतो वा  
ओतारं लभेय्यऽं न्ति।   
    
तस्मातिहभिक्खवे इन्द्रियेसु गुत्तद्वारा विहरथ,   
    
चक्खुना रूपं दिस्वा मा निमिततग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं चक्खुन्द्रियं असंवुतं विहरन्तं अभिज्झादोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जथ, रक्खथ चक्खुन्द्रियं,  
चक्खुन्द्रिये संवरं आपज्जथ।   
१। सङ्कलायति - अट्ठकथा।   
२। दुरतोव गोचरपसुतं - मछसं, स्या।   
    
[ब्ज्त् पगे ३५०] [\x ३५०।]       
    
सोतेन सद्दं सुत्वा मा निमिततग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं सोतिन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जथ, रक्खति सोतन्द्रियं,  
सोतिन्द्रिये संवरं आपज्जथ।   
घानेन गन्धं घायित्वा मा निमिततग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं घानिन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जथ, रक्खति घानिन्द्रियं,  
घानन्द्रिये संवरं आपज्जथ।   
जिव्हाय रसं सायित्वा मा निमिततग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं जिव्हिन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जथ, रक्खति जिव्हिन्द्रियं,  
जिव्हन्द्रिये संवरं आपज्जथ।   
कायेन फोट्ठब्बं फुसित्वा मा निमिततग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं कायिन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जथ, रक्खति कायिन्द्रियं,  
कायिन्द्रिये संवरं आपज्जथ।   
मनसा धम्मं विञ्ञाय मा निमिततग्गाहिनो अहुवत्थ, मानुब्यञ्जनग्गाहिनो,  
यत्वाधिकरणमेनं मनिन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जथ, रक्खति मनिन्द्रियं,  
मनिन्द्रिये संवरं आपज्जथ।   
यतो खो तुम्हे भिक्खवे, इन्द्रियेसु गुत्तद्वारा विहरिस्सथ, अथ तुम्हेहिपि मारो पापिमा  
निब्बिज्ज पक्कमिस्सति ओतारं अलभमानो कुम्मम्भाव सिगालोति।   
    
[प्त्स् पगे १७९] [\क़् १७९।] कुम्मोव अङ्गानि सके कपाले  
समोदहं भिक्खु मनो वितक्के  
अनिस्सितो अञ्ञमहेठयानो  
परिनिब्बुतो न उपवदेय्य कञ्चिति।   
    
१। १९। ४  
दारुक्खन्धोपमसुत्तं  
    
२४१। एकं समयं भगवा अयोज्झायं-१ विहरति गङ्गाय नदिया तीरे, अद्दसा खो भगवा  
महन्तं दारुक्खन्धं गङ्गाय नदिया सोतेन वुय्हमानं, दिस्वान भिक्खू आमन्तेसि,  
पस्सथ नो तुम्हे भिक्खवे अमुं महन्तं दारुक्खन्धं गङ्गाय नदिया सोतेन  
वुय्हमानन्ति? एवम्भन्ते।   
    
सचे खो भिक्खवे दारुक्खन्धो न ओरिमं तीरं उपगच्छति, न पारिमं तीरं  
उपगच्छति, न मज्झे संसीदिस्सति, न थले उस्सीदिस्सति न मनुस्सग्गाहो भविस्सति, न  
अमनुस्सग्गाहो भविस्सति, न आवट्टग्गाहो भविस्सति, न अन्तोपूति भविस्सति: एवं हि सो  
भिक्खवे दारुक्खन्धो समुद्दनिन्नो भविस्सति, समुद्दपोणो समुद्दपभारो। तं  
किस्स हेतु, समुद्दनिन्नो भिक्खवे, गङ्गाय नदिया सोतो, समुद्दपोणो,  
समुद्दपब्भारो।   
    
एवमेव खो भिक्खवे सचे तुम्हेपि न ओरिमं तीरं उपगच्छथ-२ न पारिमं तीरं  
उपगच्छथ न मज्झे संसीदिस्सथ, न थले उस्सीदिस्सथ, न मनुस्सग्गाहा हेस्सथ-३।  
न अमनुस्सग्गाहा हेस्सथ, न आवट्टग्गाहा हेस्सथ, न अन्तोपूति भविस्सथ। एवं [प्त्स्  
पगे १८०] [\क़् १८०।] तुम्हे भिक्खवे निब्बाननिन्ना भविस्सथ, निब्बानपोणा  
निब्बानपब्भारा। तं किस्स हेतु: निब्बाननिन्ना भिक्खवे सम्मादिट्ठि, निब्बानपोणा,  
निब्बानपब्भाराति।   
    
१। कोसम्बियं - मछसं  
२। उपगच्छित्थ - सी १  
३। गहेस्सति - मछसं  
    
[ब्ज्त् पगे ३५२] [\x ३५२।]       
    
एवं वुत्ते अञ्ञतरो भिक्खु भगवन्तं एतदवोच: किन्नु खो भन्ते ओरिमन्तीरं? किं  
पारिमन्तीरं? को मज्झे संसादो?-१। को थले उस्सादो? को मनुस्सग्गाहो? को  
अमनुस्सग्गाहो? को आवट्टग्गाहो? को अन्तोपूतिभावोति?  
    
ओरिमन्तीरन्ति खो भिक्खु, छन्नेतं अज्झत्तिकानं आयतनानं अधिवचनं,  
पारिमन्तीरन्ति खो भिक्खु छन्नेतं बाहिरानं आयतनानं अधिवचनं। मज्झे संसादोति  
खो भिक्खु, नन्दिरागस्सेतं अधिवचनं। थले उस्सादोति खो भिक्खु अस्मिमानस्सेतं  
अधिवचनं। कतमो च भिक्खु मनुस्सग्गाहो, इध भिक्खु गिहीहि संसट्ठो विहरति  
सहनन्दि सहसोकी सुखितेसु सुखितो दुक्खितेसु दुक्खितो उप्पन्नेसु किच्च करणीयेसु  
अत्तना वोयोगं आपज्जति, अयं वुच्चति भिक्खु, मनुस्सग्गाहो। कतमो च भिक्खु,  
अमनुस्सग्गाहो: इध भिक्खु एकच्चो अञ्ञतरं देवनिकायं पणिधाय ब्रह्मचरियं  
चरति: ऽइमिनाहं सीलेन वा वतेन वा तपेन वा ब्रह्मचरियेन वा देवो वा भविस्सामी  
देवञ्ञतरो वाऽ ति। अयं वुच्चति भिक्खू अमनुस्सग्गाहो। आवट्टग्गाहोति खो भिक्खु,  
पञ्चन्नेतं कामगुणानं अधिवचनं, कतमो च भिक्खु अन्तोपूतिभावो: इध भिक्खु  
एकच्चो दुस्सीलो होति पापधम्मो। असुचि सङ्कस्सरसमाचारो पटिच्छन्नकम्मन्तो  
अस्समणो समणपटिञ्ञो [प्त्स् पगे १८१] [\क़् १८१।] अब्रह्मचारी ब्रह्मचारीपटिञ्ञो  
अन्तोपूति अवस्सुतो कसम्बुजातो-२ , अयं वुच्चति भिक्खु, अन्तोपूतिभावोति।   
    
तेन खो पन समयेन नन्दो गोपालको भगवतो अविदूरे ठितो होति; अथ खो नन्दो  
गोपालको भगवन्तं एतदवोच: अहं खो भन्ते न ओरिमन्तीरं उपगच्छामि, न  
पारिमन्तीरं उपगच्छामि, न मज्झे संसीदिस्सामि, न थले उस्सीदिस्सामि, न मनुस्सग्गाहो  
गहिस्सति-३। न अमनुस्सग्गहो गहिस्सति, न आवट्टग्गाहो गहिस्सति। न अन्तोपूति भविस्सामि;  
लभेय्याहं भन्ते भगवतो सन्तिके पब्बज्जं लभेय्यं उपसम्पदन्ति।   
    
तेन हि त्वं नन्द, सामिकानं गावो नीय्यादेहीति-४। गमिस्सन्ति भन्ते गावो  
वच्छगिद्धिनियोति, नीय्यादेह्वे त्वं नन्द, सामिकानं गावोति। अथ खो नन्दो गोपालको  
सामिकानं गावो निय्यादेत्वा येन भगवा तेनुपसङ्कमि। उपसङ्कमित्वा भगवन्तं  
एतदवोच: निय्यादिता भन्ते सामिकानं गावो, लभेयय्याहं भन्ते भगवतो सन्तिके  
पब्बज्जं लभेय्यं उपसम्पदन्ति।   
    
१। संसिदे। मछसं, स्या। सी१  
२। कसम्बुकजातो - स्या।   
३। गहेस्सति - मछसं  
४। नीय्यातेहीति - मछसं  
    
[ब्ज्त् पगे ३५४] [\x ३५४।]       
अलत्थ खो नन्दो गोपालको भगवतो सन्तिके पब्बज्जं, अलत्थुपसम्पदं;  
अचिरूपसम्पन्नो च पनायस्मा नन्दो एको वूपकट्ठो अप्पमत्तो आतापी पहितत्तो विहरन्तो  
न चिरस्सेव यस्सत्थाय कुलपुत्ता सम्मदेव अगारस्मा अनगारियं पब्बजन्ति  
तदनुत्तरं ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहासि, खीणा जाति, वुसितं ब्रह्मचरियं कतं करणीयं नापरं इत्तत्थायाति  
अब्भञ्ञासि, अञ्ञतरो च पनायस्मा नन्दो अरहतं अहोसीति।   
    
१। १९। ५  
दुतिय दारुक्खन्धोपमसुत्तं  
२४२। एवं मे सुतं एकं समयं भगवा किम्बिलायं-१ विहरति गङ्गाय नदिया तीरे।  
अद्दसा खो भगवा महन्तं दारुक्खन्धं गङ्गाय नदिया सोतेन वुय्हमानं,  
दिस्वान भिक्खू आमन्तेसि: पस्सथ नो तुम्हे भिक्खवे अमुं [प्त्स् पगे १८२] [\क़् १८२।]    
   महन्तं [प्त्स् पगे १८२] [\क़् १८२।] दारुक्खन्धं गङ्गाय नदिया सोतेन  
वुय्हमानन्ति? एवं भन्ते।   
    
सचे खो भिक्खवे दारुक्खन्धो न ओरिमं तीरं उपगच्छति, न पारिमं तीरं  
उपगच्छति, न मज्झे संसीदिस्सति, न थले उस्सीदिस्सति न मनुस्सग्गाहो भविस्सति, न  
अमनुस्सग्गाहो भविस्सति, न आवट्टग्गाहो भविस्सति, न अन्तोपूति भविस्सति: एवं हि सो  
भिक्खवे दारुक्खन्धो समुद्दनिन्नो भविस्सति, समुद्दपोणो समुद्दपभारो। तं  
किस्स हेतु, समुद्दनिन्नो भिक्खवे, गङ्गाय नदिया सोतो, समुद्दपोणो,  
समुद्दपब्भारो।   
    
एवमेव खो भिक्खवे सचे तुम्हेपि न ओरिमं तीरं उपगच्छथ- न पारिमं तीरं  
उपगच्छथ न मज्झे संसीदिस्सथ, न थले उस्सिदिस्सथ, न मनुस्सग्गाहा हेस्सथ न  
अमनुस्सग्गाहा हेस्सथ, न आवट्टग्गाहा हेस्सथ, न अन्तोपूति भविस्सथ। एवं तुम्हे  
भिक्खवे निब्बाननिन्ना भविस्सथ, निब्बानपोणा निब्बानपब्भारा। तं किस्स हेतु:  
निब्बाननिन्ना भिक्खवे सम्मादिट्ठि, निब्बानपोणा, निब्बानपब्भाराति।   
    
एवं वुत्ते आयस्मा किम्बिलो-२ भगवन्तं एतदवोच: किन्नु खो भन्ते ओरिमन्तीरं? किं  
पारिमन्तीरं? को मज्झे संसादो? को थले उस्सादो? को मनुस्सग्गाहो? को  
अमनुस्सग्गाहो? को आवट्टग्गाहो? को अन्तोपूतिभावोति?  
    
ओरिमन्तीरन्ति खो भिक्खु, छन्नेतं अज्झत्तिकानं आयतनानं अधिवचनं,  
पारिमन्तीरन्ति खो भिक्खु छन्नेतं बाहिरानं आयतनानं अधिवचनं। मज्झे संसादोति  
खो भिक्खु, नन्दिरागस्सेतं अधिवचनं। थले उस्सादोति खो भिक्खु अस्मिमानस्सेतं  
अधिवचनं। कतमो च भिक्खु मनुस्सग्गाहो, इध भिक्खु गिहीहि संसट्ठो विहरति  
सहनन्दि सहसोकी सुखितेसु सुखितो दुक्खितेसु दुक्खितो उप्पन्नेसु किच्च करणीयेसु  
अत्तना वोयोगं आपज्जति, अयं वुच्चति भिक्खु, मनुस्सग्गाहो। कतमो च भिक्खु,  
अमनुस्सग्गाहो: इध भिक्खु एकच्चो अञ्ञतरं देवनिकायं पणिधाय ब्रह्मचरियं  
चरति: ऽइमिनाहं सीलेन वा वतेन वा तपेन वा ब्रह्मचरियेन वा देवो वा भविस्सामी  
देवञ्ञतरो वाऽ ति। अयं वुच्चति भिक्खू अमनुस्सग्गाहो। आवट्टग्गाहोति खो भिक्खु,  
पञ्चन्नेतं कामगुणानं अधिवचनं, कतमो च भिक्खु अन्तोपूतिभावो: इध भिक्खु  
एकच्चो दुस्सीलो होति पापधम्मो। असुचि सङ्कस्सरसमाचारो पटिच्छन्नकम्मन्तो  
अस्समणो समणपटिञ्ञो अब्रह्मचारी ब्रह्मचारीपटिञ्ञो अन्तोपूति अवस्सुतो कसम्बुजातो,  
अयं वुच्चति भिक्खु, अन्तोपूतिभावो: इध किम्बिल भिक्खु अञ्ञतरं सङ्किलिट्ठं आपत्तिं  
आपन्नो होति यथारूपाय आपत्तिया वुट्ठानं-३। पञ्ञायति, अयं वुच्चति किम्बिल,  
अन्तोपूतिभावोति।   
    
१। १९। ६  
अवस्सुतपरियायसुत्तं  
    
२४३। एकं समयं भगवा सक्केसु विहरति कापिलवत्थुस्मिं निग्रोधारामे। तेन खो  
पन समयेन कपिलवत्थवानं-४ सक्यानं नवं सन्थागारं अचिरकारितं होति,  
अनज्झावुत्थं समणेन वा ब्राह्मणेन वा केनचि वा मनुस्सभुतेन। अथ खो  
कापिलवत्थवा सक्या येन भगवा तेनुपसङ्कमिंसु उपसङ्कमित्वा भगवन्तं  
अभिवादेत्वा एकमन्तं निसीदिंसु, एकमन्तं निसिन्ना खो कापिलवत्थवा सक्या  
भगवन्तं एतदवोचुं;  
    
-------------------------  
१। किमिलायं - मछसं  
२। किमिलो - मछसं  
३। न वुट्ठानं - मछसं, स्या  
४। कपिलवत्थुवासिनं - स्या।   
    
[ब्ज्त् पगे ३५६] [\x ३५६।]       
इध भन्ते कापिलवत्थवानं सक्यानं नवं सन्थागारं अचिरकारितं होति, अनज्झावुत्तं  
समणेन वा ब्राह्मणेन वा केनचि वा मनुस्सभुते, [प्त्स् पगे १८३] [\क़् १८३।] तं  
भन्ते भगवा पठमं परिभुञ्जतु, भगवता पठमं परिभुत्तं पच्छा  
कापिलवत्थवा सक्या परिभुञ्जिस्सन्ति; तदस्स कापिलवत्थवानं सक्यानं दीघरत्तं  
हिताय सुखायाति। अधिवासेसि भगवा तुण्हीभावेन।   
    
अथ खो कापिलवत्थवा सक्या भगवतो अधिवासनं विदित्वा उट्ठायासना भगवन्तं  
अभिवादेत्वा पदक्खिणं कत्वा येन नवं सन्थागारं तेनुपसङ्कमिंसु, उपसङ्कमित्वा  
सब्बसन्थरिं सन्थागारं सन्थरापेत्वा-१। आसनानि पञ्ञापेत्वा उदकमणिकं  
पतिट्ठापेत्वा तेलप्पदीपं आरोपेत्वा येन भगवा तेनुपसङ्कमिंसु, उपसङ्कमित्वा  
भगवन्तं एतदवोचुं: सब्बसन्थरिसन्थतं भन्ते सन्थागारं, आसनानि पञ्ञत्तानि  
उदकमणिको पतिट्ठापितो, तेलप्पदीपो आरोपितो यस्सदानि भगवा कालं मञ्ञतीति। -२।   
    
अथ खो भगवा निवासेत्वा पत्तचीवरं आदाय सद्धिं भिक्खुसङ्घेन येन नवं  
सन्थागारं तेनुपसङ्कमि, उपसङ्कमित्वा पादे पक्खालेत्वा सन्थागारं पविसित्वा  
मज्झिमथम्हं निस्साय पुरत्थाभिमुखो निसीदि। भिक्खुसङ्घोपि खो पादे पक्खालेत्वा  
सन्थागारं पविसित्वा पच्छिमं भित्तिं निस्साय पुरत्थाभिमुखो निसीदि भगवन्तञ्ञेव  
पुरक्खत्वा। कापिलवत्थवापि खो सक्या पादे पक्खालेत्वा सन्थागारं पविसित्वा  
पुरत्थिमं भित्तिं निस्साय पच्छिमाभिमुखा-३ निसीदिंसु भगवन्तञ्ञेव पुरक्खत्वा।   
    
अथ खो भगवा कापिलवत्थवे सक्ये बहुदेव रत्तिं धम्मिया कथाय सन्दस्सेत्वा  
समादपेत्वा समुत्तेजेत्वा सम्पहंसेत्वा उय्योजेसि: ऽअभिक्कन्ता खो गोतमा-४ रत्ति  
यस्सदानि कालं मञ्ञथाऽति। [प्त्स् पगे १८४ [\क़् १८४।] ऽ]एवम्भन्तेऽ ति खो  
कापिलवत्थवा सक्या भगवतो पटिस्सुत्वा उट्ठायासना भगवन्तं अभिवादेत्वा  
पदक्खिणं कत्वा पक्कमिंसु।   
    
अथ खो भगवा अचिरपक्कन्तेसु कापिलवत्थेवेसु सक्येसु आयस्मन्तं महामोग्गल्लानं  
आमन्तेसि: विगतथीनमिद्धो खो मोग्गल्लान, भिक्खुसङ्घो, पटिभातु तं मोग्गल्लान  
भिक्खूनं धम्मी कथा, पिट्ठि मे आगिलायति-५ तम्हं आयमिस्सामीति। एवम्भन्तेति खो  
आयस्मा महामोग्गल्लानो भगवतो पच्चस्सोसि। अथ खो भगवा चतुग्गुणं सङ्घाटिं  
पञ्ञापेत्वा दक्खिणेन पस्सेन सीहसेय्यं कप्पेसि पादे पादां अच्चाधाय सतो सम्पजानो  
उट्ठानसञ्ञं मनसि करित्वा।   
    
१। सत्थरित्वा - मछसं  
२। मञ्ञसीति - मछसं  
३। पच्चामुखा - स्या, सी २  
४। गोतम - सी २।   
५। पिट्ठिमेम आगिलायति - सी १, २।   
[ब्ज्त् पगे ३५८] [\x ३५८।]       
तत्र खो आयस्मा महामोग्गल्लानो भिक्खु आमन्तेसि ऽआवुसो भिक्खवोऽ ति। आवुसो ति खो ते  
भिक्खू आयस्मतो महामोग्गल्लानस्स पच्चस्सोसुं, आयस्मा महामोग्गल्लानो एतदवोच:  
    
अवस्सुतपरियायञ्च वो आवुसो देसिस्सामि, अनवस्सुतपरियायञ्च तं सुणाथ।  
कथञ्चावुसो अवस्सुतो होति: इधावुसो भिक्खु चक्खुना रूपं दिस्वा पियरूपे रूपे  
अधिमुच्चति, अप्पियरूपे रूपे व्यापज्जति, अनुपट्ठितकायसति च विहरति परित्तचेतसो, तञ्च  
चेतोविमुत्तिं पञ्ञाविमुत्तिं यथाभूतं नप्पजानाति यत्थस्स ते उप्पन्ना पापका अकुसला  
धम्मा अपरिसेसा निरुज्झन्ति।   
    
सोतेन सद्दं सुत्वा पियरूपे सद्दे अधिमुच्चति, अप्पियरूपे सद्दे व्यापज्जति,  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा [प्त्स् पगे १८५] [\क़्  
१८५।] निरुज्झन्ति। घानेन गन्धं घायित्वा पियरूपे गन्धे अधिमुच्चति, अप्पियरूपे  
गन्धे व्यापज्जति, अनुपट्ठितकायसति च विहरति परित्तचेतसो, तञ्च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्स ते उप्पन्ना पापका अकुसला धम्मा  
अपरिसेसा निरुज्झन्ति। जिव्हाय रसं सायित्वा पियरूपे रसे अधिमुच्चति, अप्पियरूपे रसे  
व्यापज्जति, अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं  
यथाभूतं नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।  
कायेन फोट्ठब्बं फुसित्वा पियरूपे फोट्ठब्बे अधिमुच्चति, अप्पियरूपे फोट्ठब्बे  
ख्यापज्जति, अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं  
यथाभूतं नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
मनसा धम्मं विञ्ञाय पियरूपे धम्मे अधिमुच्चति, अप्पियरूपे धम्मे व्यापज्जति,  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति; । अयं  
वुच्चतावुसो भिक्खु अवस्सुतो चक्खुविञ्ञेय्येसु रूपेसु अवस्सुतो सोतविञ्ञेय्येसु सद्देसु।  
अवस्सुतो घानविञ्ञेय्येसु गन्धेसु, अवस्सुतो जिव्हाविञ्ञेय्येसु रसेसु, अवस्सुतो  
कायविञ्ञेय्येसु फोट्ठब्बेसु, अवस्सुतो मनोविञ्ञेय्येसु धम्मेसु।   
    
एवं विहारं चावुसो भिक्खुं चक्खुतो चेपि नं मारो उपसङ्कमति, लभतेव मारो  
ओतारं लभति मारो आरम्मणं;  
सोततो चेपि नं मारो उपसङ्कमति, लभतेव मारो ओतारं लभति मारो आरम्मणं;  
घानतो चेपि नं मारो उपसङ्कमति, लभतेव मारो ओतारं लभति मारो आरम्मणं;  
जिव्हातो चेपि नं मारो उपसङ्कमति, लभतेव मारो ओतारं लभति मारो आरम्मणं;  
कायतो चेपि नं मारो उपसङ्कमति, लभतेव मारो ओतारं लभति मारो आरम्मणं;  
मनतो चेपि नं मारो उपसङ्कमति, लभतेव मारो ओतारं लभति मारो आरम्मणं;  
सेय्यथापि आवुसो नऌआगारं वा तिणागारं वा सुक्खं कोलापं तेरोवस्सिकं पुरत्थिमाय  
चेपि नं दिसाय पुरिसो आदित्ताय तिणुक्काय उपसङ्कमेय्य; लभेथेव अग्गि ओतारं, लभेथ  
अग्गि आरम्मणं। पच्छिमाय चेपि नं दिसाय पुरिसो आदित्ताय तिणुक्काय उपसङ्कमेय्य।  
उत्तराय चेपि नं दिसाय पुरिसो आदित्ताय तिणुक्काय उपसङ्कमेय्य। दक्खिणाय चेपि नं  
दिसाय पुरिसो आदित्ताय तिणुक्काय उपसङ्कमेय्य। हेट्ठतो चेपि नं दिसाय पुरिसो आदित्ताय  
तिणुक्काय उपसङ्कमेय्य; उपरितो चेपि नं दिसाय आदित्ताय तिणुक्काय उपसङकमेय्य,  
यतो कुतो चेपि नं पुरिसो, आदित्ताय तिणुक्काय उपसङ्कमेय्य; लभेथेव अग्गि ओतारं  
लभेथ अग्गि आरम्मणं।   
    
[ब्ज्त् पगे ३६०] [\x ३६०।]       
    
एवमेव खो आवुसो एवं विहारिं भिक्खुं चक्खुतो चेपि नं मारो उपसङ्कमति;  
लभतेव मारो ओतारं लभति मारो आरम्मणं।   
सोततो चेपि नं मारो उपसङ्कमति, लभतेव मारो ओतारं लभति मारो आरम्मणं;  
घानतो चेपि नं मारो उपसङ्कमति, लभतेव मारो ओतारं लभति मारो आरम्मणं;  
जिव्हातो चेपि नं मारो उपसङ्कमति, लभतेव मारो ओतारं लभति मारो आरम्मणं;  
कायतो चेपि नं मारो उपसङ्कमति, लभतेव मारो ओतारं लभति मारो आरम्मणं;  
मनतो चेपि नं मारो उपसङ्कमति, लभतेव मारो ओतारं लभति मारो आरम्मणं;  
एवं विहारिं चावुसो भिक्खुं रूपा अधिभंसु, न भिक्खु रूपे अधिभोसि; सद्दा  
भिक्खुं अधिभंसु न [प्त्स् पगे १८६] [\क़् १८६।] भिक्खु सद्दे अधिभोसी; गन्धा  
भिक्खुं अधिभंसु, न भिक्खुं गन्धे अधिभोसि; रसा भिक्खुं अधिभंसु, न  
भिक्खु रसे अधिभोसि; फोट्ठब्बा भिक्खुं अधिभंसु, न भिक्खु फोट्ठब्बे  
अधिभोसि; धम्मा भिक्खुं अधिभंसु, न भिक्खु धम्मे अधिभोसि;  
    
अयं वुच्चतावुसो भिक्खु रूपाधिभुतो-१ सद्दाधिभुतो गन्धाधिभुतो रसाधिभुतो  
फोट्ठब्बाधिभुतो धम्माधिभुतो, अधिभूतो अनधिभू अधिभंसु नं पापका  
अकुसला धम्मा सङ्किलेसिका पोनोभविका-२ सदरा दुक्खविपाका आयतिं-३ जाति जरामरणीया।  
एवं खो आवुसो अवस्सुतो होति।   
कथञ्चावुसो अनवस्सुतो होति: इधावुसो भिक्खु चक्खुना रूपं दिस्वा पियरूपे रूपे  
नाधिमुच्चति, अप्पियरूपे रूपे न ख्यापज्जति, उपट्ठितकायसति च विहरति  
अप्पमाणचेतसो, तञ्च चेतोविमुत्तिं पञ्ञाविमुत्तिं यथाभूतं पजानाति यत्थस्स ते  
उप्पन्ना पापका अकुसला धम्मा अपरिसेसा निरुज्झन्ति।   
    
सोतेन सद्दं सुत्वा पियरूपे सद्दे नाधिमुच्चति, अप्पियरूपे सद्दे न व्यापज्जति,  
उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
घानेन गन्धं घायित्वा पियरूपे गन्धे नाधिमुच्चति, अप्पियरूपे गन्धे न  
व्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
जिव्हाय रसं सायित्वा पियरूपे रसे नाधिमुच्चति, अप्पियरूपे रसे न व्यापज्जति,  
उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
कायेन फोट्ठब्बं फुसित्वा पियरूपे फोट्ठब्बे नाधिमुच्चति, अप्पियरूपे फोट्ठब्बे  
न व्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं  
पञ्ञाविमुत्तिं यथाभूतं पजानाति यत्थस्स ते उप्पन्ना पापका अकुसला धम्मा  
अपरिसेसा निरुज्झन्ति।   
मनसा धम्मं विञ्ञाय पियरूपे धम्मे नाधिमुच्चति, अप्पियरूपे धम्मे न  
व्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति;  
अयं वुच्चतावुसो भिक्खु अनवस्सुतो चक्खुविञ्ञेय्येसु रूपेसु अनवस्सुतो  
सोतविञ्ञेय्येसु सद्देसु। अनवस्सुतो घानविञ्ञेय्येसु गन्धेसु, अनवस्सुतो  
जिव्हाविञ्ञेय्येसु रसेसु, अनवस्सुतो कायविञ्ञेय्येसु फोट्ठब्बेसु, अनवस्सुतो  
मनोविञ्ञेय्येसु धम्मेसु।   
    
एवं विहारिं चावुसो भिक्खुं चक्खुतो चेपि नं मारो उपसङ्कमति, नेव लभति मारो  
ओतारं न लभति मारो आरम्मणं;  
सोततो चेपि नं मारो उपसङ्कमति, नेव लभति मारो ओतारं न लभति मारो आरम्मणं;  
घानतो चेपि नं मारो उपसङ्कमति, नेव लभति मारो ओतारं न लभति मारो  
आरम्मणं;  
जिव्हातो चेपि नं मारो उपसङ्कमति, नेव लभति मारो ओतारं न लभति मारो आरम्मणं;  
कायतो चेपि नं मारो उपसङ्कमति, नेव लभति मारो ओतारं न लभति मारो आरम्मणं;  
मनतो चेपि नं मारो उपसङ्कमति, नेव लभति मारो ओतारं न लभति मारो  
आरम्मणं;  
    
१। भिभुतो -सीमु। सी १, २।   
२। पोनोब्भविका - स्या।   
३। आयति - सी २।   
    
[ब्ज्त् पगे ३६२] [\x ३६२।]       
    
सेय्यथापि आवुसो कुटागारका वा कुटागारसाला वा१। [प्त्स् पगे १८७] [\क़् १८७।]       
बहलमत्तिका अद्दावलिम्पना२ पुरत्थिमाय चेपि नं दिसाय पुरिसो आदित्ताय तिणुक्काय  
उपसङ्कमेय्य; नेव लभेथ अग्गि ओतारं, न लभेथ अग्गि आरम्मणं। पच्छिमाय चेपि  
नं दिसाय पुरिसो आदित्ताय तिणुक्काय उपसङ्कमेय्य। उत्तराय चेपि नं दिसाय पुरिसो  
आदित्ताय तिणुक्काय उपसङ्कमेय्य। दक्खिणाय चेपि नं दिसाय पुरिसो आदित्ताय तिणुक्काय  
उपसङ्कमेय्य। हेट्ठतो चेपि नं दिसाय पुरिसो आदित्ताय तिणुक्काय उपसङ्कमेय्य; यतो  
कुतो चेपि नं पुरिसो, आदित्ताय तिणुक्काय उपसङ्कमेय्य; नेव लभेथ अग्गि ओतारं न  
लभेथ अग्गि आरम्मणं।   
    
एवमेव खो आवुसो एवं विहारिं भिक्खुं चक्खुतो चेपि नं मारो उपसङ्कमति; नेव  
लभति मारो ओतारं न लभति मारो आरम्मणं।   
सोततो चेपि नं मारो उपसङ्कमति, नेव लभति मारो ओतारं न लभति मारो आरम्मणं;  
घानतो चेपि नं मारो उपसङ्कमति, नेव लभति मारो ओतारं न लभति मारो  
आरम्मणं;  
जिव्हातो चेपि नं मारो उपसङ्कमति, नेव लभति मारो ओतारं न लभति मारो आरम्मणं;  
कायतो चेपि नं मारो उपसङ्कमति, नेव लभति मारो ओतारं न लभति मारो आरम्मणं;  
मनतो चेपि नं मारो उपसङ्कमति, नेव लभति मारो ओतारं न लभति मारो  
आरम्मणं;  
एवं विहारी चावुसो भिक्खु रूपे अधिभोसि, न रूपा भिक्खुं अधिभंसु;  
सद्दे भिक्खु अधिभोसि, न सद्दा भिक्खुं अधिभंसु; गन्धे भिक्खु अधिभोसि, न  
गन्धा भिक्खुं अधिभंसु; रसे भिक्खु अधिभोसि, न रसा भिक्खुं अधिभंसु।  
फोट्ठब्बे भिक्खु अधिभोसि, न फोट्ठब्बा भिक्खुं अधिभंसु; धम्मे भिक्खु  
अधिभोसि, न धम्मा भिक्खुं अधिभंसु;  
अयं वुच्चतावुसो भिक्खु रूपाधिभू सद्दाधिभू गन्धाधिभू रसाधिभू  
फोट्ठब्बाधिभू धम्माधिभू; अधिभू अनधिभूतो अधिभोसु ते पापके अकुसले  
धम्मे सङ्किलेसिके पोनोभविके सदरे दुक्खविपाके आयतिं जाति जरामरणिके। एवं खो  
आवुसो अनवस्सुतो होतीति।   
    
अथ खो भगवा उट्ठहित्वा आयस्मन्तं महामोग्गल्लानं आमन्तेसि: साधु साधु  
मोग्गल्लान, साधु-३ खो त्वं मोग्गल्लान भिक्खूनं अवस्सुतपरियायञ्च  
अनवस्सुतपरियायञ्च अभासीति। इदमवोच आयस्मा महामोग्गल्लानो, समनुञ्ञो [प्त्स्  
पगे १८८] [\क़् १८८।] सत्था अहोसि, अत्तमना ते भिक्खू आयस्मतो महामोग्गल्लानस्स  
भासितं अभिनन्दिंसूति। -४।   
    
१। १९। ७  
दुक्खधम्मसुत्तं  
    
२४४। यतो खो भिक्खवे भिक्खु सब्बेसं येव दुक्खधम्मानं समुदयञ्च-५  
अत्थगमञ्च यथाभूतं पजानाति, तथा खो पनस्स कामा दिट्ठा होन्ति, यथास्स कामे  
पस्सतो यो कामेसु कामच्छन्दो कामस्नेहो काममुच्छा कामपरिऌआहो सो नानुसेति, तथा  
खो पनस्स चारो च विहारो च अनुबुद्धो होति, यथा चरन्तं विहरन्तं अभिज्झा  
दोमनस्सा पापका अकुसला धम्मा नानुस्सवन्ति।   
    
१। कुटागारं वा साला वा - मछसं  
२। मद्दावलेपना - स्या  
अद्दावलेपना - मछसं  
३। साधुसाधु खो - स्या।   
४। अभिनन्दुन्ति - मछसं स्या।   
५। अस्सादञ्च आदीनवञ्च - सी १। २  
६। अनुबन्धो - स्या।   
    
[ब्ज्त् पगे ३६४] [\x ३६४।]       
    
कथञ्च भिक्खवे भिक्खु सब्बेसंयेव दुक्खधम्मानं समुदयञ्च अत्थगमञ्च  
यथाभूतं पजानाति इति रूपं, इतिरूपस्स समुदयो, इति रूपस्स अत्थगमो इति वेदना, इति  
वेदनाय समुदयो, इति वेदनाय अत्थगमो;  
इति सञ्ञा, इति सञ्ञाय समुदयो, इति सञ्ञाय अत्थगमो इति सङ्खारा, इति सङ्खारानं  
समुदयो, इति सङ्खारानं अत्थगमो;  
इति विञ्ञाणं, इति विञ्ञाणस्स समुदयो, इति विञ्ञाणस्स अत्थगमोति। एवं खो भिक्खवे  
भिक्खु सब्बेसंयेव दुक्खधम्मानं समुदयञ्च अत्थगमञ्च यथाभूतं  
पजानाति।   
कथञ्च भिक्खवे भिक्खुनो कामा दिट्ठा होन्ति यथास्स कामे पस्सतो यो कामेसु  
कामच्छन्दो कामस्नेहो काममुच्छा कामपरिऌआहो सो नानुसेति, सेय्यथापि भिक्खवे  
अङ्गारकासु साधिकपोरिसा पुण्णा अङ्गारानं वीतच्चिकानं वीतधूमानं, अथ पुरिसो  
आगच्छेय्य जीवितुकामो अमरितुकामो सुखकामो दुक्खपटिक्कुलो, तमेनं द्वे बलवन्तो  
पुरिसा नानाबाहासु गहेत्वा तं अङ्गारकासुं उपकडेढय्युं, सो इति विति चेव-१। कायं  
सन्तामेय्य, तं किस्स हेतु ञातं हि-२ भिक्खवे [प्त्स् पगे १८९] [\क़् १८९।] तस्स  
पुरिसस्स होति: ऽइमञ्चाहं अङ्गारकासुं पपतिस्सामि, -३। ततोनिदानं मरणं वा  
निगच्छामि-४। मरणमत्तं वा दुक्खऽन्ति। एवमेव खो भिक्खवे भिक्खुनो  
अङ्गारकासूपमा कामा दिट्ठा होन्ति, यथास्स कामे पस्सतो यो कामेसु कामच्छन्दो  
कामस्नेहो काममुच्छा कामपरिऌआहो सो नानुसेति।   
    
कथञ्च भिक्खवे भिक्खुनो चारो च विहारो च अनुबुद्धो होति यथा चरन्तं विहरन्तं  
अभिज्झा दोमनस्सा पापका अकुसला धम्मा नानुस्सवन्ति, सेय्यथापि भिक्खवे पुरिसो  
बहुकण्टकं दायं पविसेय्य: तस्सस्स पुरतोपि-५ कण्टको, पच्छतो पि कण्टको,  
उत्तरतोपि कण्टको, दक्खिणतोपि कण्टको, हेट्ठतोपि कण्टको, उपरितोपि कण्टको। सो सतो  
च-६ अभिक्कमेय्य सतो पटिक्कमेय्य; मा मं कण्टकोति, एवं खो भिक्खवे यं लोके  
पियरूपं सातरूपं अयं वुच्चति अरियस्स विनये कण्टको; तं कण्टकोति इति विदित्वा संवरो  
च असंवरो च वेदितब्बो।   
कतञ्चव भिक्खवे असंवरो होति।   
    
इध भिक्खवे भिक्खु चक्खुना रूपं दिस्वा पियरूपे रूपे अधिमुच्चति, अप्पियरूपे रूपे  
व्यापज्जति, अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं  
यथाभूतं नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
सोतेन सद्दं सुत्वा पियरूपे सद्दे अधिमुच्चति, अप्पियरूपे सद्दे व्यापज्जति,  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना [प्त्स् पगे १९०] [\क़् १९०।] पापका अकुसला धम्मा  
अपरिसेसा निरुज्झन्ति। घानेन गन्धं घायित्वा पियरूपे गन्धे अधिमुच्चति, अप्पियरूपे  
गन्धे व्यापज्जति, अनुपट्ठितकायसति च विहरति परित्तचेतसो, तञ्च चेतोविमुत्तिं  
पञ्ञाविमुत्तिं यथाभूतं नप्पजानाति यत्थस्स ते उप्पन्ना पापका अकुसला धम्मा  
अपरिसेसा निरुज्झन्ति। जिव्हाय रसं सायित्वा पियरूपे रसे अधिमुच्चति, अप्पियरूपे रसे  
व्यापज्जति, अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं  
यथाभूतं नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।  
कायेन फोट्ठब्बं फुसित्वा पियरूपे फोट्ठब्बे अधिमुच्चति, अप्पियरूपे फोट्ठब्बे  
व्यापज्जति, अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं  
यथाभूतं नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
१। इति इममेव - स्या  
२। अञ्ञाणञ्हि - स्या  
३। च पस्सामि - स्या  
४। गच्छामि - स्या  
निगच्छ सामि - मछसं  
५। तस्सपुरतोपि - मछसं, स्या  
६। सतो अभिक्कमेय्य- सीमु। सी २।   
    
[ब्ज्त् पगे ३६६] [\x ३६६।]       
    
मनसा धम्मं विञ्ञाय पियरूपे धम्मे अधिमुच्चति, अप्पियरूपे धम्मे व्यापज्जति,  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति; एवं खो  
भिक्खवे असंवरो होति।   
    
कथञ्च भिक्खवे संवरो होति:  
    
इध भिक्खु चक्खुना रूपं दिस्वा पियरूपे रूपे नाधिमुच्चति, अप्पियरूपे रूपे न  
व्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
सोतेन सद्दं सुत्वा पियरूपे सद्दे नाधिमुच्चति, अप्पियरूपे सद्दे न ख्यापज्जति,  
उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
घानेन गन्धं घायित्वा पियरूपे गन्धे नाधिमुच्चति, अप्पियरूपे गन्धे न  
ख्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं  
पञ्ञाविमुत्तिं यथाभूतं पजानाति यत्थस्स ते उप्पन्ना पापका अकुसला धम्मा  
अपरिसेसा निरुज्झन्ति।   
जिव्हाय रसं सायित्वा पियरूपे रसे नाधिमुच्चति, अप्पियरूपे रसे न व्यापज्जति,  
उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
कायेन फोट्ठब्बं फुसित्वा पियरूपे फोट्ठब्बे नाधिमुच्चति, अप्पियरूपे फोट्ठब्बे  
न व्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं  
पञ्ञाविमुत्तिं यथाभूतं पजानाति यत्थस्स ते उप्पन्ना पापका अकुसला धम्मा  
अपरिसेसा निरुज्झन्ति।   
मनसा धम्मं विञ्ञाय पियरूपे धम्मे नाधिमुच्चति, अप्पियरूपे धम्मे न  
व्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति;  
एवं खो भिक्खवे संवरो होति।   
तस्स चे भिक्खवे, भिक्खुनो एवं चरतो एवं विहरतो कदाचि करहचि सतिसम्मोसा  
उप्पज्जन्ति पापका अकुसला धम्मा सरसङकप्पा सञ्ञोजनिया, दन्धो भिक्खवे,  
सतुप्पादो, अथ खो नं-१ खिप्पमेव पजहति विनोदेति, ब्यन्तीकरोति, अनभावं गमेति।   
    
सेय्यथापि भिक्खवे, पुरिसो दिवससन्तत्ते अयोकटाहे द्वे वा तीणि वा उदकफुसितानि  
निपातेय्य; दन्धो भिक्खवे उदकफुसितानं निपातो, अथ खो नं खिप्पमेव  
परिक्खयं परियादानं गच्छेय्य। एवमेव खो भिक्खवे, तस्स चे भिक्खुनो एवं  
चरतो एवं विहरतो कदाचि करहचि सतिसम्मोसा उप्पज्जन्ति पापका अकुसला धम्मा  
सरसङ्कप्पा सञ्ञोजनिया; दन्धो भिक्खवे, सतुप्पादो अथ खो नं खिप्पमेव पजहति  
विनोदेति ब्यन्ती करोति अनभावं गमेति। एवं खो भिक्खवे भिक्खुनो चारो च विहारो च  
अनुबुद्धो होति यथा चरन्तं विहरन्तं अभिज्झा दोमनस्सा पापका अकुसला धम्मा  
नानुस्सवन्ति।   
    
तञ्चे भिक्खवे भिक्खुं एवं चरन्तं एवं विहरन्तं राजानो वा राजमहामत्ता वा मित्ता  
वा अमच्चा वा ञाती वा सालोहिता वा भोगेहि अभिहट्ठुं पवारेय्युं: एहम्हो पुरिस, किन्ते  
इमे कासाव अनुदहन्ति?-२। किं मुण्डो कपालमनुचरसि? एहि हीनायावत्तित्वा भोगे च  
भुञ्जस्सु, पुञ्ञानि च करोहीति।   
    
सो वत भिक्खवे भिक्खु एवं चरन्तो एवं विहरन्तो सिक्खं पच्चक्खाय  
हीनायावत्तिस्सतीति नेतं ठानं विज्जति।   
    
१। तं - सी १, २।   
२। डय्हन्ति - सी १, २।   
दय्हन्ति - स्या।   
    
[ब्ज्त् पगे ३६८] [\x ३६८।]       
    
[प्त्स् पगे १९१] [\क़् १९१।] सेय्यथापि भिक्खवे गङ्गानदी पाचीननिन्ना पाचीन पोणा  
पाचीनपभारा, अथ महाजनकायो आगच्छेय्य कुद्दालपिटकं आदाय: मयं इमं  
गङ्गानदिं पच्छानिन्नं करिस्साम पच्छापोणं पच्छापब्भारन्ती; तं किम्मञ्ञथ  
भिक्खवे, अपि नु से महाजनकायो गङ्गानदिं पच्छानिन्नं करेय्य पच्छापोणं  
पच्छापब्भारन्ति? नो हेतं भन्ते। तं किस्स हेतु: गङ्गानदी भन्ते पाचीन निन्ना  
पाचीन पोणा पाचीन पब्भारा, सा न सुकरा पच्छानिन्नं कातुं पच्चापोणं  
पच्छापबभारं, यावदेव च पन सो महाजनकायो किलमथस्स विघातस्स भागी  
अस्साति।   
    
एवमेव खो भिख्वे तञ्चे-१ भिक्खुं एवं चरन्तं एवं विहरन्तं राजानो वा  
राजमहामत्ता वा मित्ता वा अमच्चा वा ञाती वा सालोहिता वा भोगेहि अभिहट्ठुं पवारेय्युं:  
"एहम्हो पुरिस, किन्ते इमे कासावा अनुदहन्ति? किं मुण्डो कपालमनुचरसि? एहि  
हीनायावत्तित्वा भोगे च भुञ्जस्सु, पुञ्ञानि च करोहि" ति। सो पन भिक्खवे भिक्खु एवं  
चरन्तो एवं विहरन्तो सिक्खं पच्चक्खाय हीनायावत्तिस्सतीति नेतं ठानं विज्जति, तं  
किस्स हेतु: यं हि तं भिक्खवे चित्तं दीघरत्तं विवेकनिन्नं विवेकपोणं  
विवेकपब्भारं। तथ-२। हीनायावत्तिस्सतीति नेतं ठानं विज्जतीति।   
    
१। १९। ८  
किंसुकोपमसुत्तं  
    
२४५। अथ-३ खो अञ्ञतरो भिक्खु येनञ्ञतरो भिक्खु तेनुपसङ्कमि, उपसङ्कमित्वा तं  
भिक्खुं एतदवोच: "कित्तावता नु खो आवुसो भिक्खुनो दस्सनं सुविसुद्धं होती" ति?  
यतो खो आवुसो भिक्खु छन्नं फस्सायतनानं [प्त्स् पगे १९२] [\क़् १९२।]       
समुदयञ्च अत्थगमञ्च यथाभूतं पजानाति, एत्तावता खो आवुसो भिक्खुनो दस्सनं  
सुविसुद्धं होतीति।   
अथ खो सो भिक्खु असन्तुट्ठो तस्स भिक्खुस्स पञ्हव्याकरणेन-४। येनञ्ञतरो  
भिक्खु तेनुपसङ्कमि, उपसङ्कमित्वा तं भिक्खुं एतदवोच: "कित्तावता नू खो आवुसो  
भिक्खुनो दस्सनं सुविसुद्धं होती" यथो खो आवुसो भिक्खु पञ्चन्नं  
उपादानक्खन्धानं समुदयञच अत्थगमञ्च यथाभूतं पजानाति, एत्तावता खो  
आवुसो भिक्खुनो दस्सनं सुविसुद्धं होतीति।   
    
१। तञ्च - सी १  
२। तथा - मछसं। सी १, २।   
३। यतो - सी २।   
४। पञ्ह वेय्याकरणेन - मछसं।   
    
[ब्ज्त् पगे ३७०] [\x ३७०।]       
    
अथ खो सो भिक्खु असन्तुट्ठो तस्स भिक्खुस्स पञ्हव्याकरणेन येनञ्ञतरो भिक्खु  
तेनुपसङ्कमि, उपसङ्कमित्वा तं भिक्खुं एतदवोच: "कित्तावता नू खो आवुसो भिक्खुनो  
दस्सनं सुविसुद्धं होती" ति? यथो खो आवुसो भिक्खु चतुन्नं महाभूतानं  
समुदयञ्च अत्थगमञ्च यथाभूतं पजानाति, एत्तावता खो आवुसो भिक्खुनो दस्सनं  
सुविसुद्धं होतीति।   
    
अथ खो सो भिक्खु असन्तुट्ठो तस्स भिक्खुस्स पञ्हव्याकरणेन [प्त्स् पगे १९३] [\क़्  
१९३।] येनञ्ञतरो भिक्खु तेनुपसङ्कमि, उपसङ्कमित्वा तं भिक्खुं एतदवोच:  
"कित्तावता नू खो आवुसो भिक्खुनो दस्सनं सुविसुद्धं होती" यतो खो आवुसो भिक्खु  
"यं किञ्चि समुदयधम्मं सब्बन्तं निरोधधम्मन्ति" यथाभूतं पजानाति, एत्तावता  
खो आवुसो भिक्खुनो दस्सनं सुविसुद्धं होतीति।   
    
अथ खो सो भिक्खु असन्तुट्ठो तस्स भिक्खुनो पञ्हव्याकरणेन येन भगवा  
तेनुपसङ्कमि, उपसङ्कमित्वा भगवन्तं अभिवादेत्वा एकमन्तं निसीदि, एकमन्तं  
निसिन्नो खो सो भिक्खु भगवन्तं एतदवोच: इधाहं भन्ते येनञ्ञतरो भिक्खु  
तेनुपसङ्कमि, उपसङ्कमित्वा तं भिक्खुं एतदवोच: "कित्तावता नु खो आवुसो भिक्खुनो  
दस्सनं सुविसुद्धं होती" ति? एवं वुत्ते भन्ते सो भिक्खु मं एतदवोच: यतो खो  
आवुसो भिक्खु छन्नं फस्सायतनानं समुदयञ्च अत्थगमञ्च यथाभूतं पजानाति  
एत्तावता खो आवुसो भिक्खुनो दस्सनं सुविसुद्धं होतीति।   
*   
अथ ख्वाहं भन्ते असन्तुट्ठो तस्स भिक्खुस्स पञ्हव्याकरणेन येनञ्ञतरो भिक्खु  
तेनुपसङकमि, उपसङ्कमित्वा तं भिक्खुं एतदवोच: "कित्तावता नु खो आवुसो  
भिक्खुनो दस्सनं सुविसुद्धं होती" ति? एवं वुत्ते भन्ते सो भिक्खु मं एतदवोच:  
यतो च खो आवुसो भिक्खु पञ्चन्नं उपादानक्खन्धानं समुदयञ्च अत्थगमञ्च  
यथाभूतं पजानाति, एत्तावता खो आवुसो भिक्खुनो दस्सनं सुविसुद्धं होतीति। यतो च  
खो आवुसो भिक्खु चतुन्नं महाभूतानं समुदयञ्च अत्थगमञ्च यथाभूतं  
पजानाति एत्तावता खो आवुसो भिक्खुनो दस्सनं सुविसुद्धं होतीति। यं किञ्चि  
समुदयधम्मं सब्बन्तं निरोधधम्मन्ति यथाभूतं पजानाति, एत्तावता खो आवुसो  
भिक्खुनो दस्सनं सुविसुद्धं होतीति।   
    
अथ ख्वाहं भन्ते असन्तुट्ठो तस्स भिक्खुनो पञ्हव्याकरणेन येन भगवा  
तेनुपसङ्कमि। कित्तावता नु खो भन्ते भिक्खुनो दस्सनं सुविसुद्धं होतीति?  
    
सेय्यथापि भिक्खु पुरिसस्स किंसुको अदिट्ठपुब्बो अस्स, सो येनञ्ञतरो पुरिसो किंसुकस्स  
दस्सावी तेनुपसङ्कमेय्य, उपसङ्कमित्वा तं पुरिसं एवं वदेय्य: "कीदिसो भो पुरिस,  
किंसुको" ति। सो एवं वदेय्य "काऌअको खो अम्भो पुरिस, किंसुको, सेय्यथापि झामखाणूति?  
तेन खो पन भिक्खु, समयेन तादिसो वस्स किंसुको यथा तस्स पुरिसस्स दस्सनं।   
    
[ब्ज्त् पगे ३७२] [\x ३७२।]       
    
अथ खो सो भिक्खु पुरिसो असन्तुट्ठो तस्स पुरिसस्स पञ्हव्याकरेणन येनञ्ञतरो  
पुरिसो किंसुकस्स दस्सावी तेनुपसङ्कमेय्य, उपसङ्कमित्वा तं पुरिसं एवं वदेय्य:  
"कीदिसो भो पुरिस, किंसुको" ति? सो एवं वदेय्य: "लोहितको अम्भो पुरिस, किंसुको  
सेय्यथापि मंसपेसी" ति। तेन खो पन भिक्खु समयेन तादिसो वस्स किंसुको यथा  
तस्स पुरिसस्स दस्सनं।   
अथ खो सो भिक्खु पुरिसो असन्तुट्ठो तस्स पुरिसस्स पञ्हव्याकरेणन येनञ्ञतरो  
पुरिसो किंसुकस्स दस्सावी तेनुपसङ्कमेय्य, उपसङ्कमित्वा तं पुरिसं एवं वदेय्य:  
कीदिसो भो पुरिस, किंसुकोति? सो एवं वदेय्य: ओचीरकजातो-१ को अम्भो पुरिस, किंसुको  
आदिन्नसिपाटिको, सेय्यथापि सिरीसोति। तेन खो पन भिक्खु समयेन तादिसोवस्स किंसुको  
यथा तस्स पुरिसस्स दस्सनं।   
    
अथ खो सो भिक्खु पुरिसो असन्तुट्ठो तस्स पुरिसस्स [प्त्स् पगे १९४] [\क़् १९४।]       
पञ्हव्याकरेणन येनञ्ञतरो पुरिसो किंसुकस्स दस्सावी तेनुपसङ्कमेय्य,  
उपसङ्कमित्वा तं पुरिसं एवं वदेय्य: कीदिसो भो पुरिस, किंसुकोति? सो एवं वदेय्य:  
बहलपत्तपलासो को अम्भो पुरिस, किंसुको सन्दच्छायो सेय्यथापि निग्रोधोति। तेन खो  
पन भिक्खु समयेन तादिसोवस्स किंसुको यथा तस्स पुरिसस्स दस्सनं। एवमेव खो  
भिक्खु यथा यथा अधिमुत्तानं तेसं सप्पुरिसानं दस्सनं सुविसुद्धं-२। तथा तथा  
तेहि तेहि सप्पुरिसेहि-३। ब्याकतं।   
    
सेय्यथापि भिक्खू रञ्ञो पच्चन्तिमं नगरं दऌअहुद्दापं-४। दऌह पाकारतोरणं  
छद्वारं, तत्रस्स दोवारिको पण्डितो व्यत्तो मेधावी अञ्ञातानं निवारेता ञातानं पवेसेता,  
पुरत्थिमाय दिसाय आगन्त्वा सीघं दुतयुगं तं दोवारिकं एवं वदेय्य: "कत्थम्भो  
पुरिस, इमस्स नगरस्स नगरसामी" ति? -५। सो एवं वदेय्य: एसो भन्ते मज्झे सिङ्घाटके  
निसिन्नोति।   
    
अथ खो तं सीघं दुतयुगं नगरसामिस्स-५ यथाभूतं वचनं नीय्यातेत्वा  
यथागतमग्गं पटिपज्जेय्य। पच्छिमाय दिसाय आगन्त्वा सीघं दूतयुगं तं दोवारिकं  
एवं वदेय्य: उत्तराय दिसाय आगन्त्वा सीघं दुतयुगं तं दोवारिकं एवं वदेय्य:  
दक्खिणाय दिसाय आगन्त्वा सीघं दूतयुगं तं दोवारिकं एवं वदेय्य: "कत्थम्भो  
पुरिस इमस्स नगरस्स नगरसामीति? सो एवं वदेय्य: "एसो भन्ते मज्झे सिङ्घाटके  
निसिन्नो" ति। अथ खो तं सीघं दुतयुगं नगरसामिस्स-६ यथाभूतं वचनं  
नीय्यातेत्वा यथागतमग्गं पटिपज्जेय्य।   
    
१। ओजिरकजातो - सी २, [प्त्स्]  
२। सुविसुद्धं होति - मछसं, स्या  
३। तथा तथा बोतेहि सप्पुरिसेहि - मछसं।   
छेकेहि सप्पुरिसेहि - स्या।   
४। दऌअहुद्धापं - मछसं  
५। नगरस्ससामि - सीमु, स्या।   
इमस्स नगरस्सामी - मछसं।   
    
[ब्ज्त् पगे ३७४] [\x ३७४।]       
    
उपमा खो म्यायं भिक्खु कता अत्थस्स विञ्ञापनाय, अयञ्चेवेत्थ अत्थो: नगरन्ति खो  
भिक्खु इमस्सेतं चातुम्महाभुतिकस्स कायस्स अधिवचनं। मातापेत्तिकसम्भवस्स  
ओदनकुम्मासूपचयस्स अनिच्चुच्छादन परिमद्दन भेदन विद्दंसन धम्मस्स।  
छद्वारन्ति खो भिक्खु, छन्नेतं अज्झत्तिकानं आयतनानं अधिवचनं। दोवारिकोति खो  
भिक्खु सतिया एतं अधिवचनं। [प्त्स् पगे १९५] [\क़् १९५।] सीघं दुतयुगन्ति खो  
भिक्खु समथविपस्सनानेतं अधिवचनं। नगरसामिति खो भिक्खु विञ्ञाणस्सेतं  
अधिवचनं। मज्झे सिङ्घाटकोति खो भिक्खु चतुन्नेतं महाभूतानं अधिवचनं:  
पठविधातुया आपोधातुया तेजोधातुया वायोधातुया। यथाभुतवचनन्ति खो भिक्खु  
निब्बानस्सेतं अधिवचनं। यथागतमग्गोति खो भिक्खु अरियस्सेतं अट्ठङ्गिकस्स  
मग्गस्स अधिवचनं स्येयथीदं: सम्मादिट्ठिया, सम्मासङ्कप्पा, सम्मावाचा,  
सम्माकम्मन्ता, सम्माआजीवा, सम्मावायामा, सम्मासति, सम्मासमाधिस्साति।   
    
१। १९। ९  
वीणोपमसुत्तं  
    
२४६। यस्स कस्स चि भिक्खवे भिक्खुस्स वा भिक्खुनिया वा चक्खुविञ्ञेय्येसु रूपेसु  
उप्पज्जेय्य छन्दो वा रागो वा दोसो वा मोहो वा पटिघं-१ वा चेतसो, ततो चित्तं निवारये,  
-२। सभयो चेसो मग्गो सप्पटिभयो च सकण्टको च सगहनो च उम्मग्गो च  
कुम्मग्गो च दुभितिको च, असप्पुरिससेवितो चेसो मग्गो न चेसो मग्गो सप्पुरिसेहि सेवितो,  
न त्वं अरहसीति ततो चित्तं निवारये चक्खुविञ्ञेय्येहि रूपेहि।   
    
यस्स कस्स चि भिक्खवे भिक्खुस्स वा भिक्खुनिया वा सोतविञ्ञेय्येसु सद्देसु उप्पज्जेय्य  
छन्दो वा रागो वा दोसो वा मोहो वा पटिघं वा चेतसो, ततो चित्तं निवारये, सभयो चेसो  
मग्गो सप्पटिभयो च सकण्टको च सगहनो च उम्मग्गो च कुम्मग्गो च दुभितिको च,  
असप्पुरिससेवितो चेसो मग्गो न चेसो मग्गो सप्पुरिसेहि सेवितो, न त्वं अरहसीति ततो चित्तं  
निवारये सोतविञ्ञेय्येहि सद्देहि।   
    
यस्स कस्स चि भिक्खवे भिक्खुस्स वा भिक्खुनिया वा घानविञ्ञेय्येसु गन्धेसु  
उप्पज्जेय्य छन्दो वा रागो वा दोसो वा मोहो वा पटिघं वा चेतसो, ततो चित्तं निवारये,  
सभयो चेसो मग्गो सप्पटिभयो च सकण्टको च सगहनो च उम्मग्गो च कुम्मग्गो  
च दुभितिको च, असप्पुरिससेवितो चेसो मग्गो न चेसो मग्गो सप्पुरिसेहि सेवितो, न त्वं  
अरहसीति ततो चित्तं निवारये घानविञ्ञेय्येहि गन्धेसु।   
    
यस्स कस्स चि भिक्खवे भिक्खुस्स वा भिक्खुनिया वा जिव्हाविञ्ञेय्येसु रसेसु उप्पज्जेय्य  
छन्दो वा रागो वा दोसो वा मोहो वा पटिघं वा चेतसो, ततो चित्तं निवारये, सभयो चेसो  
मग्गो सप्पटिभयो च सकण्टको च सगहनो च उम्मग्गो च कुम्मग्गो च दुभितिको च,  
असप्पुरिससेवितो चेसो मग्गो न चेसो मग्गो सप्पुरिसेहि सेवितो, न त्वं अरहसीति ततो चित्तं  
निवारये जिव्हाविञ्ञेय्येहि रसेसु।   
    
यस्स कस्स चि भिक्खवे भिक्खुस्स वा भिक्खुनिया वा कायविञ्ञेय्येसु फोट्ठब्बेसु  
उप्पज्जेय्य छन्दो वा रागो वा दोसो वा मोहो वा पटिघं वा चेतसो, ततो चित्तं निवारये,  
सभयो चेसो मग्गो सप्पटिभयो च सकण्टको च सगहनो च उम्मग्गो च कुम्मग्गो  
च दुहितिको च, असप्पुरिससेवितो चेसो मग्गो न चेसो मग्गो सप्पुरिसेहि सेवितो, न त्वं  
अरहसीति ततो चित्तं निवारये कायविञ्ञेय्येहि फोट्ठब्बेहि।   
    
यस्स कस्स चि भिक्खवे भिक्खुस्स वा भिक्खुनिया वा मनोविञ्ञेय्येसु धम्मेसु  
उप्पज्जेय्य छन्दो वा रागो वा दोसो वा मोहो वा पटिघं वा चेतसो, ततो चित्तं निवारये,  
सभयो चेसो मग्गो सप्पटिभयो च सकण्टको च सगहनो च उम्मग्गो च कुम्मग्गो  
च दुहितिको च, असप्पुरिससेवितो चेसो मग्गो न चेसो मग्गो सप्पुरिसेहि सेवितो, न त्वं  
अरहसीति ततो चित्तं निवारये मनोविञ्ञेय्येहि धम्मेहि।   
    
१। सप्पटिघं वापि - स्या।   
२। निवारेय्य, सीमु।   
    
[ब्ज्त् पगे ३७६] [\x ३७६।]       
    
सेय्यथापि भिक्खवे किट्ठं सम्पन्नं, किट्ठरक्खको-१। च पमत्तो गोणो च किट्ठादो  
अदुं किट्ठं [प्त्स् पगे १९६] [\क़् १९६।] ओतरित्वा-२ यावदत्थं मदं आपज्जेय्य,  
एवमेव खो भिक्खवे अस्सुतवा पुथुज्जनो छसु फस्सायतनेसु असंवुतकारी पञ्चसु  
कामगुणेसु यावदत्थं मदं आपज्जति। सेय्यथापि भिक्खवे किट्ठं सम्पन्नं  
किट्ठरक्खको च अप्पमत्तो गोणो च किट्ठादो अदुं किट्ठं ओतरेय्य-३। तमेनं  
किट्ठरक्खको नासाय सुग्गहीतं गण्हेय्य, नासाय सुग्गहीतं गहेत्वा उपरिघटायं  
सुनिग्गहितं निग्गण्हेय्य, उपरिघटायं सुनिग्गहितं निग्गहेत्वा दण्डेन सुताऌइतं  
ताऌएय्य, दण्डेन सुताऌइतं ताऌएत्वा ओस्सजेय्य, -४।   
    
दुतियम्पि खो भिक्खवे गोणो किट्ठादो अदुं किट्ठं ओतरेय्य, तमेनं किट्ठरक्खको  
नासाय सुग्गहितं गण्हेय्य, नासाय सुग्गहितं गहेत्वा उपरिघटायं सुनिग्गहितं  
निग्गणहेय्य, उपरिघटायं सुनिग्गहितं निग्गहेत्वा दण्डेन सुताऌइतं ताऌएय्य,  
दण्डेन सुताऌइतं ताऌएत्वा ओस्सजेय्य, एवं हि सो भिक्खवे गोणो किट्ठादो गामगतो वा  
अरञ्ञगतो वा ठान बहुलो अस्स निसज्जबहुलो, न तं किट्ठं पुन ओतरेय्य। तमेव  
पुरिमं दण्डसम्फस्सं समनुस्सरन्तो। एवमेव खो भिक्खवे यतो भिक्खुनो  
छसु फस्सायतनेसु चित्तं उदुज्जितं होति सुदुज्जितं अज्झत्तं सन्तिट्ठति सन्निसीदति एकोदि  
होति समाधियति।   
    
ततियम्पि खो भिक्खवे गोणो किट्ठादो अदुं किट्ठं ओतरेय्य, तमेनं किट्ठरक्खको  
नासाय सुग्गहितं गण्हेय्य, नासाय सुग्गहितं गहेत्वा उपरिघटायं सुनिग्गहितं  
निग्गणहेय्य, उपरिघटायं सुनिग्गहितं निग्गहेत्वा दण्डेन सुताऌइतं ताऌएय्य,  
दण्डेन सुताऌइतं ताऌएत्वा ओस्सजेय्य, एवं हि सो भिक्खवे गोणो किट्ठादो गामगतो वा  
अरञ्ञगतो वा ठान बहुलो अस्स निसज्जबहुलो, न तं किट्ठं पुन ओतरेय्य। तमेव  
पुरिमं दण्डसम्फस्सं समनुस्सरन्तो। एवमेव खो भिक्खवे यतो भिक्खुनो  
छसु फस्सायतनेसु चित्तं उदुज्जितं-५। होति सुदुज्जितं-६। अज्झत्तं सन्तिट्ठति सन्निसीदति  
एकोदि होति समाधियति।   
    
सेय्यथापि भिक्खवे रञ्ञो वा राजमहामत्तस्स वा वीणाय सद्दो अस्सुतपुब्बो अस्स, सो  
वीणासद्दं सुणेय्य, सो एवं वदेय्य: "अम्भो किस्स-७ नुखो एसो सद्दो एवं रजनीयो  
एवं कमनीयो एवं मदनीयो [प्त्स् पगे १९७] [\क़् १९७।] एवं मुच्छनीयो एवं  
बन्धनीयो" ति? तमेनं एवं वदेय्युं: "एसा खो भन्ते वीणा नाम यस्सा एसो सद्दे  
एवं रजनीयो एवं कमनीयो एवं मदनीयो एवं मुच्छनीयो एवं बन्धनीयो" ति।   
    
सो एवं वदेय्य: "गच्छथ मे भो तं वीणं आहरथा ति। तस्स तं वीणं आहरय्यें,  
तमेनं एवं वदेय्युं: "अयं खो सा भन्ते वीणा यस्सा एसो सद्दो एवं रजनीयो एवं  
कमनीयो एवं मुच्छनीयो एवं बन्धनीयो" ति। सो एवं वदेय्य: "अलं मे भो ताय  
वीणाय, तमेव मे सद्दं आहरथा"ति।   
१। किट्ठारक्खो - मछसं  
२। ओतारित्वा - सी १, २  
३। ओतारेय्य - सी २।   
४। ओसज्जेय्य - मछसं, स्या।   
५। उजुजानं - सी १, २। उदुजितं - मछसं  
६। सम्मुजुजातं - सी १, २, सुदुजितं - मछसं  
७। कस्स - मछसं, स्या।   
    
[ब्ज्त् पगे ३७८] [\x ३७८।]       
    
तमेनं एवं वदेय्युं: "अयं खो भन्ते वीणा नाम अनेकसम्भारा महासम्भारा,  
अनेकेहि सम्भारेहि समारद्धा वदति-१। सेय्यथीदं? दोणिञ्च पटिच्च चम्मञ्च पटिच्च  
दण्डञ्च पटिच्च उपवेणञ्च-३। पटिच्च तन्तियो च पटिच्च कोणञ्च पटिच्च पुरिसस्स च  
तज्जं वायामं पटिच्च एवायं भन्ते वीणा नाम अनेकसम्भारा महासम्भारा, अनेकेहि  
सम्भारेहि समारद्धा वदतीति।   
    
सो तं वीणं दसधा वा सतधा-४। वा फालेय्य, दसधा वा सतधा वा तं फालेत्वा  
सकलिकं सकलिकं कारेय्य सकलिकं सकलिकं करित्वा अग्गिना डहेय्य, अग्गिना डहेत्वा  
मसिं करेय्य, मसिं करित्वा महावाते वा ओपुनेय्य, नदिया वा सीघसोताय पवाहेय्य।   
    
सो एवं वदेय्य: असती-५। किरायं भो वीणा नाम, यथेवं यं किञ्चि वीणा नाम, एत्थ च  
पनायं जनो अतिवेलं पमत्तो पलाऌइतो-६। ति। एवमेव खो भिक्खवे भिक्खु रूपं  
समन्तेसति यावता रूपस्स गति। वेदना समन्तेसति यावता वेदनाय गति, सञ्ञं  
समन्तेसति यावता सञ्ञाय गति सङ्खारे समन्तेसति यावता सङ्खारानं गति। विञ्ञाणं  
समन्तेसति यावता विञ्ञाणस्स गति। तस्स रूपं समन्तेसतो यावता रूपस्स गति। वेदनं  
समन्तेसतो यावता वेदनस्स गति। सञ्ञं समन्तेसतो यावता सञ्ञाणस्स गति। सङ्खारे  
समन्तेसतो यावता सङ्खारस्स गति। विञ्ञाणं समन्नेसतो यावता विञ्ञाणस्स गति।  
यम्पस्स तं [प्त्स् पगे १९८] [\क़् १९८।] होति अहन्ति वा ममन्ति वा असमीति वा तम्पि  
तस्स न होतीति।   
    
१। १९। १०  
छप्पाणकसुत्तं  
    
२४७। सेय्यथापि भिक्खवे पुरिसो अरुगत्तो पक्कगत्तो सरवनं पविसेय्य, तस्स  
कुसकण्टका चेव पादे विजेझय्युं, सरपत्तानि च गत्तानि विलिखेय्युं-७। एवं हि सो  
भिक्खवे पुरिसो भिय्यो सोमत्ताय ततो निदानं दुक्खं दोमनस्सं पटिसंवेदियेथ।  
एवमेव खो भिक्खवे इधेकच्चो भिक्खु गामगतो वा अरञ्ञगतो वा लभति चत्तारं:  
अयञ्च सो-८ आयस्मा एवङ्कारी एवंसमाचारो असुचि गामकण्टकोति, तं कण्टकोती इति विदित्वा  
संवरो च असंवरो च वेदितब्बो।   
    
कथञ्च भिक्खवे असंवरो होति:  
    
कथञ्चावुसो अवस्सुतो होति: इधावुसो भिक्खु चक्खुना रूपं दिस्वा पियरूपे रूपे  
अधिमुच्चति, अप्पियरूपे रूपे व्यापज्जति, अनुपट्ठितकायसति च विहरति परित्तचेतसो, तञ्च  
चेतोविमुत्तिं पञ्ञाविमुत्तिं यथाभूतं नप्पजानाति यत्थस्स ते उप्पन्ना पापका अकुसला  
धम्मा अपरिसेसा निरुज्झन्ति।   
    
१। चरति - स्या  
२। मञ्चं - स्या  
३। उपधारणेव - मछसं, स्या  
४। सतत धा - सी १  
५। असक्किरायं - सी १, २।   
६। पलऌइतो - मछसं  
७। विलेखेयुं - मछसं  
विलाखेयुं- स्या  
८। अयञ्च खो [प्त्स्]  
    
[ब्ज्त् पगे ३८०] [\x ३८०।]       
    
सोतेन सद्दं सुत्वा पियरूपे सद्दे अधिमुच्चति, अप्पियरूपे सद्दे व्यापज्जति,  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति। घानेन  
गन्धं घायित्वा पियरूपे गन्धे अधिमुच्चति, अप्पियरूपे गन्धे व्यापज्जति,  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति। जिव्हाय  
रसं सायित्वा पियरूपे रसे अधिमुच्चति, अप्पियरूपे रसे व्यापज्जति, अनुपट्ठितकायसति च  
विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं नप्पजानाति यत्थस्स  
ते उप्पन्ना पापका अकुसला धम्मा अपरिसेसा निरुज्झन्ति। कायेन फोट्ठब्बं फुसित्वा  
पियरूपे फोट्ठब्बे अधिमुच्चति, अप्पियरूपे फोट्ठब्बे ब्यापज्जति, अनुपट्ठितकायसति  
च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं नप्पजानाति  
यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
मनसा धम्मं विञ्ञाय पियरूपे धम्मे अधिमुच्चति, अप्पियरूपे धम्मे व्यापज्जति,  
अनुपट्ठितकायसति च विहरति परित्तचेतसो, तञ्च चेतोविमुत्तिं पञ्ञाविमुत्तिं यथाभूतं  
नप्पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति;   
    
सेय्यथापि भिक्खवे पुरिसो छप्पाणके गहेत्वा नाना विसये नानागोचरे दऌहाय  
बन्धेय्य: अहिं गहेत्वा दऌहाय रज्जुया बन्धेय्य, सुंसुमारं गहेत्वा दऌहाय रज्जुया  
बन्धेय्य, पक्खिं गहेत्वा दऌहाय रज्जुया बन्धय्य, कुक्कुरं गहेत्वा दऌहाय रज्जुया  
[प्त्स् पगे १९९] [\क़् १९९।] बन्धेय्य, सिगालं गहेत्वा दऌहाय रज्जुया बन्धेय्य,  
मक्कटं गहेत्वा दऌहाय रज्जुया बन्धेय्य; दऌहाय रज्जुया बन्धित्वा मज्झे गणठिं  
करित्वा ओस्सज्जेय्य, अथ खो ते भिक्खवे छप्पाणका नाना विसया नाना गोचरा सकं सकं  
गोचरविसयं आविञ्जेय्युं,   
अहि आविञ्जेय्य वम्मिकं पवेक्खामीति, सुंसुमारो आविञ्जेय्य उदकं पवेक्खामीति,  
पक्खि आविञ्जेय्य आकासं डेस्सामीति, कुक्कुरो आविञ्जेय्य गामं पवेक्खामीति, सिगालो  
आविञ्जेय्य सीवथिकं पवेक्खामीति, मक्कटो आविञ्जेय्य वनं पवेक्खामीति। यदा खो ते  
भिक्खवे छप्पाणका झत्ता अस्सु किलन्ता, अथ यो नेसं पाणको-१। बलवतरो अस्स, तस्स  
ते अनुप्पवत्तेय्युं, अनुविधायेय्युं, २। वसं गच्छेय्युं।   
एवमेव खो भिक्खवे यस्स कस्सचि भिक्खुनो कायगता सति अभाविता अबहुलीकता, तं  
चक्खु आविञ्जति मनापिकेसु रूपेसु, अमनापिकस्स रूपा पटिक्कुला होन्ति, सोतं आविञ्जति  
मनापिकेसु सद्देसु, अमनापिकस्स सद्दा पटिक्कुला होन्ति, घानं आविञ्जति मनापिकेसु  
गन्धेसु, अमनापिकस्स गन्धा पटिक्कुला होन्ति, जिव्हा आविञ्जति मनापिकेसु रसेसु,  
अमनापिकस्स रसा पटिक्कुला होन्ति, कायो आविञ्जति मनापिकेसु फोट्ठब्बेसु, अमनापिकस्स  
फोट्ठब्बा पटिक्कुला होन्ति, मनो आविञ्जति मनापिकेसु धम्मेसु, अमनापिकस्स धम्मा  
पटिक्कुला होन्ति।   
एवं खो भिक्खवे असंवरो होति।   
    
कथञ्च भिक्खवे संवरो होति: इध भिक्खवे भिक्खु चक्खुना रूपं दिस्वा पियरूपे  
रूपे नाधिमुच्चति, अप्पियरूपे रूपे न व्यापज्जति, उपट्ठितकायसति च विहरति  
अप्पमाणचेतसो, तञ्च चेतोविमुत्तिं पञ्ञाविमुत्तिं यथाभूतं पजानाति यत्थस्स ते  
उप्पन्ना पापका अकुसला धम्मा अपरिसेसा निरुज्झन्ति।   
    
१। पाणकानं - मछसं  
पाणका - स्या  
२। अनुविधिसेय्युं- सी १, २।   
    
[ब्ज्त् पगे ३८२] [\x ३८२।]       
    
सोतेन सद्दं सुत्वा पियरूपे सद्दे नाधिमुच्चति, अप्पियरूपे सद्दे न व्यापज्जति,  
उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
घानेन गन्धं घायित्वा पियरूपे गन्धे नाधिमुच्चति, अप्पियरूपे गन्धे न  
व्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
जिव्हाय रसं सायित्वा पियरूपे रसे नाधिमुच्चति, अप्पियरूपे रसे न व्यापज्जति,  
उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति।   
कायेन फोट्ठब्बं फुसित्वा पियरूपे फोट्ठब्बे नाधिमुच्चति, अप्पियरूपे फोट्ठब्बे  
न व्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं  
पञ्ञाविमुत्तिं यथाभूतं पजानाति यत्थस्स ते उप्पन्ना पापका अकुसला धम्मा  
अपरिसेसा निरुज्झन्ति।   
मनसा धम्मं विञ्ञाय पियरूपे धम्मे नाधिमुच्चति, अप्पियरूपे धम्मे न  
व्यापज्जति, उपट्ठितकायसति च विहरति अप्पमाणचेतसो, तञ्च चेतोविमुत्तिं पञ्ञाविमुत्तिं  
यथाभूतं पजानाति यत्थस्स ते उप्पन्ना पापका अकुसला धम्मा अपरिसेसा निरुज्झन्ति;  
    
सेय्यथापि भिक्खवे पुरिसो छप्पाणके गहेत्वा नाना विसये नानागोचरे दऌहाय रज्जुया  
बन्धेय्य, अहिं गहेत्वा दऌहाय रज्जुया बन्धेय्य, सुंसुमारं गहेत्वा दऌहाय रज्जुया  
बन्धेय्य, पक्खिं गहेत्वा दऌहाय रज्जया बन्धय्य, कुक्कुरं गहेत्वा दऌहाय रज्जुया  
बन्धेय्य, सिगालं गहेत्वा दऌहाय रज्जुया बन्धेय्य, मक्कटं गहेत्वा दऌहाय रज्जुया  
बन्धेय्य; दऌहाय रज्जुया बन्धित्वा दऌहे खीले वा थम्हे वा उपनिबन्धेय्य।   
    
अथ खो ते भिक्खवे छप्पाणका नाना विसया नाना गोचरा सकं सकं गोचरविसयं  
आविञ्जेय्युं; अहि आविञ्जेय्य वम्मिकं पवेक्खामीति, सुंसुमारो आविञ्जेय्य उदकं  
पवेक्खामीति, पक्खी आविञ्जेय्य आकासं डेस्सामीति, कुक्कुरो आविञ्जेय्य गामं पवेक्खामीति  
सिगालो आविञ्जेय्य सीवथिकं पवेक्खामीति। मक्कटो आविञ्जेय्य वनं पवेक्खामीति। यदा  
खो पन ते भिक्खवे छप्पाणका झत्ता अस्सु किलन्ता, अथ तमेव खीलं वा थम्हं वा  
उपतिट्ठेय्युं, उपनिसीदेय्युं, उपनिपज्जेय्युं, वसं गच्छेय्युं।   
एवमेव खो भिक्खवे यस्स कस्सचि भिक्खुनो कायगता सति भाविता बहुलीकता, तं  
चक्खु नाविञ्जति मनापिकेसु रूपेसु, अमनापिकस्स रूपानि नप्पटिक्कुला होन्ति; सोतं  
नाविञ्जति मनापिकेसु सद्देसु, अमनापिकस्स सद्दानि नप्पटिक्कुला होन्ति, घानं नाविञ्जति  
मनापिकेसु गन्धेसु, अमनापिकस्स गन्धा नप्पटिक्कुला होन्ति, जिव्हा नाविञ्जति  
मनापिकेसु रसेसु, मनापिकस्स रसा नप्पटिक्कुला होन्ति, कायो नाविञ्जति मनापिकेसु  
फोट्ठब्बेसु, अमनापिकस्स फोट्ठब्बा नप्पटिक्कुला होन्ति, मनो नाविञ्जति मनापिकेसु  
धम्मेसु, अमनापिकस्स धम्मा नप्पटिक्कुला होन्ति। एवं खो भिक्खवे संवरो होति।   
    
दऌहे खीले वा थम्हे वा। ति खो भिक्खवे कायगता सतिया एतं अधिवचनं, तस्मातिह  
भिक्खवे एवं सिक्खितब्बं: "कायगता नो सति भाविता भविस्सति बहुलीकता यानीकता  
वत्थुकता अनुट्ठिता परिचिता सुसमारद्धा" ति, एवं हि वो भिक्खवे सिक्खितब्बन्ति।   
    
[ब्ज्त् पगे ३८४] [\x ३८४।]       
१। १९। ११  
यवकलापीसुत्तं  
    
[प्त्स् पगे २०१] [\क़् २०१।] सेय्यथापि भिक्खवे यवकलापी चातुम्महापथे निक्खित्ता  
अस्स, अथ छ पुरिसा आगच्छेय्युं व्याभङ्गिहत्था, ने तं यवकलापिं छहि व्याभङ्गीहि  
हनेय्युं, एवं हि सा भिक्खवे यवकलापी सुहता अस्स छहि व्याभङ्गीहि भञ्ञमाना,  
अथ सत्तमो पुरिसो आगच्छेय्य व्याभङ्गिहत्थो, सोतं यवकलापिं सत्तमाय व्यभङ्गिया  
हनेय्य, एवं हि सा भिक्खवे यवकलापि सुहततरा अस्स सत्तमाय व्याभङ्गिया  
भञ्ञमाना।   
    
एवमेव खो भिक्खवे अस्सुतवा पुथुज्जनो चक्खुस्मिं हञ्ञति मनापामनापेहि रूपेहि,  
सोतस्मिं हञ्ञति मनापामनापेहि सद्देहि, घानस्मिं हञ्ञति मनापामनापेहि गन्धेहि,  
जिव्हाय हञ्ञति मनापामनापेहि रसेहि, कायस्मिं हञ्ञति मनापामनापेहि फोट्ठब्बेहि,  
मनस्मिं हञ्ञति मनापामनापेहि धम्मेहि।   
    
सचे सो भिक्खवे अस्सुतवा पुथुज्जनो आयतिं पुनब्भवाय चेतेति एवं हि सो भिक्खवे  
मोघपुरिसो सुहततरो होति, सेय्यथापि भिक्खवे सा यवकलापी सत्तमाय व्याभङ्गिया  
हञ्ञमाना,   
    
भुतपुब्बं भिक्खवे, देवासुरसङ्गामो समूपब्बुऌहो अहोसि, अथ खो भिक्खवे  
वेपचित्ति असुरिन्दो असुरे आमन्तेसि: "सचे मारिसा, देवासुरसङ्गामे समूपब्बूऌहे, असुरा  
जिनेय्युं देवा पराजिनेय्युं, येन नं-१ सक्कं देवानमिन्दं कण्ठपञ्चमेहि  
बन्धनेहि बन्धित्वा मम सन्तिके आनेय्याथ असुरपुरन्ति", सक्कोपि खो भिक्खवे  
देवानमिन्दो देवे तावतिंसे आमन्तेसि: "सचे मारिसा देवासुरसङ्गामे समूपब्बुऌहे देवा  
जिनेय्युं असुरा पराजिनेय्युं येन नं वेपचित्तिं-२। असुरिन्दं कण्टपञ्चमेहि बन्धनेहि  
बन्धित्वा मम सन्तिके आनेय्याथ सुधम्म देवसहन्ति" -३। तस्मिं खो पन भिक्खवे  
सङ्गामे देवा जिनिंसु असुरा पराजिनिंसु, [प्त्स् पगे २०२] [\क़् २०२।] अथ खो भिक्खवे  
देवा तावतिंसा वेपचित्तिं असुरिन्दं कण्ठपञ्चमेहि बन्धनेहि बन्धित्वा सक्कस्स  
देवानमिन्दस्स सन्तिके आनेसुं सुधम्मदेवसभं। तत्र सुदं भिक्खवे वेपचित्ति  
असुरिन्दो कण्ठपञ्चमेहि बन्धनेहि बद्धो-४ होति यदा खो भिक्खवे वेपचित्तिस्स  
असुरिन्दस्स एवं होति; "धम्मिका खो देवा अधम्मिका असुरा, इधेवदानाहं-५।  
देवपुरं-६। गच्छामी" ति। अथ कण्ठपञ्चमेहि बन्धनेहि मुत्तं अत्तानं  
समनुपस्सति। दिब्बेहि पञ्चकामगुणेहि समप्पितो समङ्गीभुतो परिचारेति।   
    
१। तं - सी १, २।   
२। वेपचित्ति - सी १, २  
३। सुधम्मं सहं - सी १, २।   
४। बन्धो - सी १, २, स्या।   
५। इदानाहं - स्या।   
६। देवपूरे - सी १।   
    
[ब्ज्त् पगे ३८६] [\x ३८६।]       
    
यदा च खो भिक्खवे वेपचित्तिस्स असुरिन्दस्स एवं होति; धम्मिका खो असुरा,  
अधम्मिका देवा, तत्थेव दानाहं असुरपुरं गमिस्सामीति, अथ कण्टपञ्चमेहि  
बन्धनेहि बद्धं-१। अत्तानं समनुपस्सति; दिब्बेहि पञ्चकामगुणेहि परिहायति, एवं  
सुखुमं खो भिक्खवे वेपचित्तिबन्धनं, ततो सुखुमतरं मारबन्धनं,  
मञ्ञमानो भिक्खवे बद्धो-२। मारस्स, अमञ्ञमानो मुत्तो पापिमतो।   
    
अस्मीति भिक्खवे मञ्ञितमेतं अयमहमस्मीति मञ्ञितमेतं, भविस्सन्ति  
मञ्ञितमेतं, न भविस्सन्ति मञ्ञितमेतं, रूपि भविस्सन्ति मञ्ञितमेतं, अरूपी  
भविस्सन्ति मञ्ञितमेतं, सञ्ञीभविस्सन्ति मञ्ञितमेतं, असञ्ञी भविस्सन्ति  
मञ्ञितमेतं, नेवसञ्ञिनासञ्ञि भविस्सन्ति मञ्ञितमेतं; मञ्ञितं भिक्खवे रोगो,  
मञ्ञितं गण्डो, मञ्ञितं सल्लं, तस्मातिह भिक्खवे अमञ्ञमानेन चेतसा  
विहरिस्सामाति, एवं हि वो भिक्खवे सिक्खितब्बं।   
    
अस्मीति भिक्खवे इञ्जितमेतं अयमहमस्मीति इञ्जितमेतं, भविस्सन्ति इञ्जितमेतं, न  
भविस्सन्ति इञ्जितमेतं, रूपि भविस्सन्ति इञ्जितमेतं, अरूपी भविस्सन्ति इञ्जितमेतं,  
सञ्ञीभविस्सन्ति इञ्जितमेतं, असञ्ञी भविस्सन्ति इञ्जितमेतं, नेवसञ्ञिनासञ्ञि भविस्सन्ति  
इञ्जितमेतं; इञ्जितं [प्त्स् पगे २०३] [\क़् २०३।] भिक्खवे रोगो, इञ्जितं गण्डो, इञ्जितं  
सल्लं, तस्मातिह भिक्खवे अनिञ्जमानेन चेतसा विहरिस्सामाति, एवं हि वो भिक्खवे  
सिक्खितब्बं।   
    
अस्मीति भिक्खवे फन्दितमेतं, अयमहमस्मीति फन्दितमेतं, भविस्सन्ति  
फन्दितमेतं, न भविस्सन्ति फन्दितमेतं, रूपि भविस्सन्ति फन्दितमेतं, अरूपी  
भविस्सन्ति फन्दितमेतं, सञ्ञी भविस्सन्ति फन्दितमेतं, असञ्ञि भविस्सन्ति  
फन्दितमेतं, नेवसञ्ञिनासञ्ञि भविस्सन्ति फन्दितमेतं; फन्दितं भिक्खवे रोगो,  
फन्दितं गण्डो, फन्दितं सल्लं। तस्मातिह भिक्खवे अफन्दमानेन चेतसा  
विहरिस्सामाति एवं हि वो भिक्खवे सिक्खितब्बं।   
    
१। बन्धं - सी १, २ स्या।   
१। बन्धो - स्या।   
    
[ब्ज्त् पगे ३८८] [\x ३८८।]       
    
अस्मीति-१। भिक्खवे पपञ्चितमेतं, अयमहमस्मीति पपञ्चितमेतं भविस्सन्ति  
पपञ्चितमेतं, न भविस्सन्ति पपञ्चितमेतं, रूपि भविस्सन्ति पपञ्चितमें, अरूपी  
भविस्सन्ति पपञ्चितमेतं, सञ्ञी भविस्सन्ति पपञ्चितमें, असञ्ञी भविस्सन्ति  
पपञ्चितमेतं, नेवसञ्ञीनासञ्ञी भविस्सन्ति पपञ्चितमेतं, पपञ्चितं भिक्खवे रोगो,  
पपञ्चितं गण्डो, पपञ्चितं सल्लं तस्मातिह भिक्खवे निप्पपञ्चारामेन चेतसा  
विहरिस्सामाति, एवं हि वो भिक्खवे सिक्खितब्बं।   
    
अस्मीति-१। भिक्खवे मानगतमेतं, अयमहमस्मीति मानगतमेतं, भविस्सन्ति  
मानगतमेतं, न भविस्सन्ति मानगतमेतं, रूपि भविस्सन्ति मानगतमेतं, अरूपी  
भविस्सन्ति मानगतमेतं, सञ्ञी भविस्सन्ति मानगतमेतं, असञ्ञी भविस्सन्ति  
मानगतमेतं, नेवसञ्ञी नासञ्ञी भविस्सन्ति मानगतमेतं, मानगतमेतं भिक्खवे  
रोगो, मानगतमेतं गण्डो, मानगतमेतं सल्लं, तस्मातिह भिक्खवे निहतमानेन  
चेतसा विहरिस्सामाति एवं हि वो भिक्खवे सिक्खितब्बन्ति।   
    
आसीविसवग्गो एकुनवीसतिमो।   
तत्रुद्दानं:  
    
[प्त्स् पगे २०४] [\क़् २०४।] आसिविसो रथो कुम्मो द्वे दारुक्खन्धेन अवस्सुता  
दुक्खधम्मा किंसुका वीणा छप्पाणका-२। यवकलापेन चाति  
    
चतुत्थो पण्णासको।   
    
तत्र वग्गुद्दानं:  
    
नन्दिक्खया सट्ठिनया समुद्दो उरगेन च  
चतुत्थपण्णासका एते निपातेसु पकासिताति।   
    
१। अस्मीतिह - सी १, २।   
२। वीणा च्छप्पाणक। - सी  
३। इदं पोत्थकेसु न दिस्सते  
    
[ब्ज्त् पगे ३९०] [\x ३९०।]       
    
१। सगाथावग्गो  
१। २०। १  
समाधिसुत्तं  
    
२४९। तिस्सो इमा भिक्खवे वेदना, कतमा तिस्सो,* सुखा वेदना दुक्खा वेदना  
अदुक्खमसुखा वेदना। इमा खो भिक्खवे तिस्सो वेदनाति।   
    
समाहितो सम्पजानो सतो बुद्धस्स सावको  
वेदना च पजानाति वेदनानञ्च सम्भवं  
यत्थ चेता निरुज्झन्ति मग्गञ्च खयगामिनं  
वेदनानं खया भिक्खु निच्छातो परिनिब्बुतो ति।   
    
१। २०। २  
सुखसुत्तं  
    
२५०। तिस्सो इमा भिक्खवे वेदना, कतमा तिस्सो; सुखा वेदना दुक्खा वेदना  
अदुक्खमसुखा वेदना; इमा खो भिक्खवे तिस्सो वेदनाति।   
    
[प्त्स् पगे २०५] [\क़् २०५।] सुखं वा यदि वा दुक्खं अदुक्खमसुखं सह  
अज्झत्तञ्च बहिद्धा च यं किञ्चि अत्थि वेदितं  
एतं दुक्खन्ति ञत्वान मोसधम्मं पलोकितं-१।   
फुस्स फुस्स वयम्पस्सं-२। एवं तत्थ विरज्जती ति।   
    
१। २०। ३  
पहानसुत्तं  
    
२५१। तिस्सो इमा भिक्खवे वेदना। कतमा तिस्सो, सुखा वेदना दुक्खा वेदना  
अदुक्खमसुखा वेदना। सुखाय भिक्खवे वेदनाय रागानुसयो पहातब्बो, दुक्खाय  
वेदनाय पटिघानुसयो पहातब्बो, अदुक्खमसुखाय, वेदनाय अविज्जानुसयो पहातब्बो।  
यतो खो भिक्खवे भिक्खुनो सुखाय वेदनाय रागानुसयो पहीनो होति दुक्खाय  
वेदनाय पटिघानुसयो पहीनो होति, अदुक्खमसुखाय वेदनाय अविज्जानुसयो पहीनो  
होति, अयं वुच्चति भिक्खवे भिक्खु-३। पहीनरागानुसयो-४ अच्छेच्छि तण्हं, वावत्तयी-५।  
सञ्ञोजनं सम्मामानाभिसमया अन्तमकासि दुक्खस्साति।   
१। पलोकिन - मछसं, अट्ठकथा  
२। वयं फुस्सं - स्या, अट्ठकथा  
फस्सं - सी १, २  
३। भिक्खुनो - सी १, २  
४। निरनुसयो सम्मद्दसो - मछसं  
निरागानुसयो - स्या  
५। विवत्तयी - स्या।   
[ब्ज्त् पगे ३९२] [\x ३९२।]       
    
सुखं वेदियमानस्स वेदनं अप्पजानतो  
सो रागानुसयो होति अनिस्सरणदस्सिनो।   
    
दुक्खं वेदियमानस्स वेदनं अप्पजानतो  
पटिघानुसयो होति अनिस्सरणदस्सिनो।   
    
अदुक्खमसुखं सन्तं भुरिपञ्ञेन देसितं  
तं चापि अभिनन्दन्तो-१। नेव दुक्खा पमुच्चति।   
    
[प्त्स् पगे २०६] [\क़् २०६।] यतो वा-२। भिक्खु आतापी सम्पजञ्ञं न रिञ्चति  
ततो सो वेदना सब्बा परिजानाति पण्डितो।   
    
१। २०। ४  
पातालसुत्तं  
    
२५२। अस्सुतवा भिक्खवे पुथुज्जनो एवं वाचं भासति: ऽअत्थि महासमुद्दे पातालोऽ ति। तं  
खो पनेतं भिक्खवे अस्सुतवा पुथुज्जनो असन्तं अविज्जमानं एवं वाचं भासति: ऽअत्थि  
महा समुद्दे पातालोऽति। सारीरिकानं खो एतं भिक्खवे दुक्खानं वेदनानं  
अधिवचनं यदिदं पातालोति। अस्सुतवा भिक्खवे पुथुज्जनो सारीरिकाय दुक्खाय  
वेदनाय फुट्ठो समानो सोचति किलमति परिदेवति उरत्ताऌइं-४। कन्दति। सम्मोहं  
आपज्जति। अयं वुच्चति भिक्खवे अस्सुतवा पुथुज्जनो पाताले न पच्चुट्ठासि, गाधञ्च  
नाजझगा। सुतवा भिक्खवे अरियसावको सारीरिकाय दुक्खाय वेदनाय फुट्ठो समानो  
न सोवति न किलमति न परिदेवति न उरत्ताऌइं-४। कन्दति न सम्मोहं आपज्जति। अयं  
वुच्चति भिक्खवे सुतवा अरियसावको पाताले पच्चुट्ठासि, गाधञ्च अज्झगाति।   
    
यो एता नाधिवासेति उप्पन्ना वेदना दुखा-५।   
सारीरिका पाणहरा याहि फुट्ठो पवेधति।   
    
अक्कन्दति परोदति दुब्बलो अप्पथामको  
न सो पाताले पच्चुट्ठासि अथो गाधम्पि नाजझगा।   
    
[प्त्स् पगे २०७] [\क़् २०७।]        
यो चेता अधिवासेति उप्पन्ना वेदना दुखा-७।   
सारीरिका पाणहरा याहि फुट्ठो न वेधति  
स चे पाताले पच्चुट्ठासि अथो गाधम्पि अज्झगा ति।   
    
-----------------------  
१। अभिनन्दन्ति - सीमु ११  
२। यतो वा खो - सी १, २  
३। सङ्खसं नोपेति - मछसं  
नुपेति - स्या  
न उपेति - सी। मु।   
४। उरत्तालिं - सी १। २।   
५। दुक्खा, - सीमु।   
    
[ब्ज्त् पगे ३९४] [\x ३९४।]       
१। २०। ५  
दट्ठब्बसुत्तं  
    
२५३। तिस्सो इमा भिक्खवे वेदना। कतमा तिस्सो: सुखा वेदना दुक्खा वेदना  
अदुक्खमसुखा वेदना। सुखा भिक्खवे वेदना दुक्खतो दट्ठब्बा, दुक्खा वेदना  
सल्लतो दट्ठब्बा, अदुक्खमसुखा वेदना अनिच्चतो दट्ठब्बा।   
    
यतो खो भिक्खवे भिक्खुनो सुखा वेदना दुक्खतो दिट्ठा होति, दुक्खा वेदना सल्लतो  
दिट्ठा होति, अदुक्खमसुखा वेदना अनिच्चतो दिट्ठा होति, अयं वुच्चति भिक्खवे भिक्खु  
सम्मद्दसो अच्छेच्छि तण्हं, वावत्तयी सञ्ञोजनं, सम्मामानाभिसमया अन्तमकासि  
दुक्खस्साति।   
    
यो सुखं दुक्खतो अद्द दुक्खमद्दक्खि सल्लतो  
अदुक्खमसुखं सन्तं अद्दक्खी नं अनिच्चतो।   
    
स वे सम्मद्दसो भिक्खु परिजानाति वेदना  
सो वेदना परिञ्ञाय दिट्ठधम्मे अनासवो  
कायस्स भेदा धम्मट्ठो सङ्खं नोपेति वेदगुति।   
    
१। २०। ६  
सल्लसुत्तं  
२५४। अस्सुतवा भिक्खवे पुथुज्जनो सुखम्पि वेदनां वेदियति, दुक्खम्पि वेदनं  
वेदियति, अदुक्खमसुखम्पि वेदनं वेदियति, सुतवा भिक्खवे अरियसावको सुखम्पि  
वेदनं [प्त्स् पगे २०८] [\क़् २०८।] वेदियति, दुक्खम्पि वेदनं वेदियति,  
अदुक्खमसुखम्पि वेदनं वेदियति, तत्र भिक्खवे को विसेसो, को अधिप्पायो, किं  
नानाकरणं सुतवतो अरियसावकस्स अस्सुतवता पुथुजन्नोति?  
    
भगवममूलका नो भन्ते धम्मा भगवन्तेत्तिका भगवम्पटिसरणा, साधु वत  
भन्ते भगवत्तं येव पटिभातु एतस्स भासितस्स अत्थो भगवतो सुत्वा भिक्खु  
धारेस्सन्तीति। तेन हि भिक्खवे सुणाथ, साधुकं मनसिकरोथ, भासिस्सामीति। एवं  
भन्तेति खो ते भिक्खू भगवतो पच्चस्सोसुं, भगवा एतदवोच:  
    
[ब्ज्त् पगे ३९६] [\x ३९६।]       
    
अस्सुतवा भिक्खवे पुथुज्जनो दुक्खाय वेदनाय फुट्ठो समानो सोचति किलमति  
परिदेवति उरत्ताऌइं कन्दति सम्मोहं आपज्जति सो द्वे वेदना वेदियति कायिकञ्च  
चेतसिकञ्च सेय्यथापि भिक्खवे पुरिसं सल्लेन विजेझय्युं, तमेन दुतियेन सल्लेन  
अनुवेधं विज्झेय्युं, एवं हि सो भिक्खवे पुरिसो द्वे सल्लेन वेदना वेदियेथ।   
एवमेव खो भिक्खवे अस्सुतवा पुथुज्जनो दुक्खाय वेदनाय फुट्ठो समानो सोचति।  
किलमति, परिदेवति उरत्ताऌइं कन्दति, सम्मोहं आपज्जति, सो द्वे वेदना वेदियति कायिकञ्च  
चेतसिकञ्च। तस्सायेव खो पन दुक्खाय वेदनाय फुट्ठो समानो पटिघवा होति।  
तमेनं दुक्खाय वेदनाय पटिघवन्तं यो दुक्खाय वेदनाय पटिघानुसयो सो  
अनुसेति, सो दुक्खाय वेदनाय फुट्ठो समानो कामसुखं अभिनन्दति। तं किस्स हेतु,  
न भिक्खवे पजानाति अस्सुतवा पुथुज्जनो अञ्ञत्र कामसुखा दुक्खाय वेदनाय  
निस्सरणं, तस्स कामसुखं अभिनन्दतो यो सुखाय वेदनाय रागानुसयो सो अनुसेति। सो  
तासं वेदनानं समुदयञ्च अत्थगमञ्च अस्सादञ्च आदीनवञ्च निस्सरणञ्च  
यथाभूतं नप्पजानाति।   
    
तस्स तासं वेदनानं समुदयञ्च अत्थगमञ्च अस्सादञ्च आदीनवञ्च निस्सरणञ्च  
यथाभूतं अप्पजानतो यो अदुक्खमसुखाय वेदनाय अविज्जानुसयो सो अनुसेति। सो  
सुखञ्चे-१। वेदनं वेदियति सञ्ञत्तो नं वेदियति, [प्त्स् पगे २०९] [\क़् २०९।]       
दुक्खञ्चे वेदनं वेदियति सञ्ञत्तो नं वेदियति, अदुक्खमसुखञ्चे वेदनं वेदियति  
सञ्ञत्तो नं वेदियति, अयं वुच्चति भिक्खवे अस्सुतवा पुथुज्जनो सञ्ञत्तो जातिया  
जरामरणेन सोकेहि परिदेवेहि दुक्खेहि दोमनस्सेहि उपायासेहि सञ्ञुत्तो दुक्खस्माति  
वदामि।   
    
सुतवा च खो भिक्खवे अरियसावको दुक्खाय वेदनाय फुट्ठो समानो न सोचति न  
किलमति न परिदेवति न उरत्ताऌइं कन्दति न सम्मोहं आपज्जति: सो एकं वेदनं वेदियति  
कायिकं, न चेतसिकं। सेय्यथापि भिक्खवे पुरिसं सल्लेन विजेझय्युं, तमेन दुतियेन  
सल्लेन अनुवेदं न विज्झेय्युं-२। एवं हि सो भिक्खवे पुरिसो एकं-३। सल्लेन-३। वेदनं  
वेदियेथ-४। एवमेव खो भिक्खवे सुतवा अरियसावको दुक्खाय वेदनाय फुट्ठो  
समानो न सोचति न किलमति न परिदेवति, न उरत्ताऌइं कन्दति, न सम्मोहं आपज्जति; सो  
एकं वेदनं वेदियति कायिकं, न चेतसिकं। तस्सायेव खो पन दुक्खाय वेदनाय  
पटिघवा न होति, तमेनं दुक्खाय वेदनाय अपटिघवन्तं यो दुक्खाय वेदनाय  
पटिघानुसयो सो नानुसेति; सो दुक्खाय वेदनाय फुट्ठो समानो कामसुखं  
नाभिनन्दति। तं किस्स हेतु, पजानाति हि भिक्खवे सुतवा अरियसावको अञ्ञत्र कामसुखा  
दुक्खाय वेदनाय निस्सरणं।   
    
-------------------------  
१। सुखं - सी २  
२। न अनुविज्झेय्युं - सी १। २।   
अनुरोधं न विज्झेय्युं - स्या  
३। एकसल्लेन - मछसं,   
४। वेदयति - मछसं  
    
[ब्ज्त् पगे ३९८] [\x ३९८।]       
    
तस्स कामसुखं अनभिनन्दतो यो सुखाय वेदनाय रागानुसयो सो नानुसेति। सो तासं  
वेदनानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
पजानाति, तस्स तासं वेदनानं समुदयञ्च अत्थगमञ्च अस्सादञ्च आदीनवञ्च  
निस्सरणञ्च यथाभूतं पजानतो यो अदुक्खमसुखाय वेदनाय अविज्जानुसयो सो  
नानुसेति, सो सुखञ्चे वेदनं वेदियति विसञ्ञुत्तो नं वेदियति, दुक्खञ्चे वेदनं [प्त्स्  
पगे २१०] [\क़् २१०।] वेदियति विसञ्ञूत्तो नं वेदियति, अदुक्खमसुखञ्चे वेदनं  
वेदियति विसञ्ञुत्तो नं वेदियति। अयं वुच्चति भिक्खवे सुतवा अरियसावको विसञ्ञुत्तो  
जातिया जरामरणेन सोकेहि परिदेवेहि दुक्खेहि दोमनस्सेहि उपायासेहि, विसञ्ञुत्तो  
दुक्खस्माति वदामि। अयं खो भिक्खवे विसेसो, अयं अधिप्पायो, इदं नानाकरणं  
सुतवतो अरियसावकस्स अस्सुतवता पुथुज्जन्नोति।   
    
न-१ वेदनं वेदियति सपञ्ञञो-२।   
सुखम्पि दुक्खम्पी बहुस्सुतोपि  
अयञ्च धीरस्स पुथुज्जनेन  
महा-३ विसेसो कुसलस्स होति।   
    
सङ्खातधम्मस्स बहुस्सुतस्स  
सम्पस्सतो लोकमिमं परञ्च  
इट्ठस्स धम्मा न मथेन्ति चित्तं  
अनिट्ठतो नो पटिघातमेति।   
    
तस्सानुरोधा अथवा विरोधा  
विधूपिता-४ अत्थगता न सन्ति  
पदञ्च ञत्वा विरजं असोकं  
सम्मा पजानाति भवस्स पारगुति।   
१। २०। ७  
गेलञ्ञसुत्तं  
    
२५५। एकं समयं भगवा वेसालियं विहरति महावने कूटागारसालायं। अथ खो  
भगवा सायन्हसमयं पटिसल्लाना वुट्ठितो येन गिलानसाला तेनुपसङ्कमि,  
उपसङ्कमित्वा पञ्ञत्ते आसने निसीदि, निसज्ज खो भगवा भिक्खू [प्त्स् पगे २११] [\क़् २११।]   
    आमन्तेसि: सतो भिक्खवे भिक्खु सम्पजानो कालं आगमेय्य, अयं वो अम्हाकं  
अनुसासनी।   
    
कथञ्च भिक्खवे भिक्खु सतो होति: इध भिक्खवे भिक्खु काये कायानुपस्सी विहरति  
आतापी सम्पजानो सतिमा विनेय्य लोके अभिज्झा दोमनस्सं; वेदनासु वेदनानुपस्सी  
विहरति आतापी सम्पजानो सतिमा विनेय्य लोके अभिज्झा दोमनस्सं; चित्ते चित्तानुपस्सी  
विहरति आतापि सम्पजानो सतिमा विनेय्य लोको अभिज्झा दोमनस्सं; धम्मेसु  
धम्मानुपस्सी विहरति आतापी सम्पजानो सतिमा विनेय्य लोको अभिज्झा दोमनस्सं; एवं  
खो भिक्खवे भिक्खु सतो होति।   
    
१। न सो - स्या  
२। सप्पञ्ञो - सी १। २।   
३। अयं - स्या  
४। विधमिका - स्या  
    
[ब्ज्त् पगे ४००] [\x ४००।]       
    
कथञ्च भिक्खवे भिक्खु सम्पजानो होति; इध भिक्खवे भिक्खु अभिक्कन्ते  
पटिक्कन्ते सम्पजानकारी होति, आलोकिते विलोकिते सम्पजानकारी होति, सम्मञ्जिते पसारिते  
सम्पजानकारी होति, सङ्गाटिपत्तचीवरधारणे सम्पजानकारी होति, असिते पीते खायिते सायिते  
सम्पजानकारी होति, उच्चारपस्सावकम्मे सम्पजानकारी होति, गते ठिते निसिन्ने सुत्ते  
जागरिते भासिते तुण्हीभावे सम्पजानकारी होति; एवं खो भिक्खवे भिक्खु सम्पजानो-१  
होति। सतो भिक्खवे भिक्खु सम्पजानो कालं आगमेय्य, अयं वो अम्हाकं अनुसासनी।   
    
तस्स चे भिक्खवे भिक्खुनो एवं सतस्स सम्पजानस्स अप्पमत्तस्स आतापिनो पहितत्तस्स  
विहरतो उप्पज्जति सुखा वेदना; सो एवं पजानाति; उप्पन्ना खो म्यायं-२। सुखा वेदना,  
सा च खो पटिच्च नो अपटिच्च, किं पटिच्च: इममेव कायं पटिच्च, अयं खो पन कायो  
अनिच्चो सङ्खतो पटिच्चसमुप्पन्नो, अनिच्चं खो पन सङ्खतं पटिच्चसमुप्पन्नं  
कायं पटिच्च उप्पन्ना सुखा वेदना कुतो निच्चा भविस्सती ति।   
    
सो काये च सुखाय च वेदनाय अनिच्चानुपस्सी विहरति वयानुपस्सी विहरति, विरागानुपस्सी  
विहरति, निरोधानुपस्सी विहरति, पटिनिस्सग्गानुपस्सी [प्त्स् पगे २१२] [\क़् २१२।]       
विहरति, तस्स काये च सुखाय च वेदनाय अनिच्चानुपस्सिनो विहरतो वयानुपस्सिनो  
विहरतो पटिनिस्सग्गानुपस्सिनो विहरतो यो काये च सुखाय च वेदनाय रागानुसयो सो  
पहीयति।   
    
तस्स चे भिक्खवे भिक्खुनो एवं सतस्स सम्पजानस्स अप्पमत्तस्स आतापिनो पहितत्तस्स  
विहरतो उप्पज्जति दुक्खा वेदना; सो एवं पजानाति; उप्पन्ना खो म्यायं-२। दुक्खा  
वेदना, सा च खो पटिच्च नो अपटिच्च, किं पटिच्च: इममेव कायं पटिच्च, अयं खो पन  
कायो अनिच्चो सङ्खतो पटिच्चसमुप्पन्नो, अनिच्चं खो पन सङ्खतं  
पटिच्चसमुप्पन्नं कायं पटिच्च उप्पन्ना दुक्खा वेदना कुतो निच्चा भविस्सती ति।   
    
१। सम्पजानकारि - मछसं स्या  
२। मे अयं - सी २, स्या।   
    
[ब्ज्त् पगे ४०२] [\x ४०२।]        
सो काये च दुक्खाय च वेदनाय अनिच्चानुपस्सी विहरति, वयानुपस्सी विहरति,  
विरागानुपस्सी विहरति, निरोधानुपस्सी विहरति, पटिनिस्सग्गानुपस्सी विहरति, तस्स काये च  
दुक्खाय च वेदनाय अनिच्चानुपस्सिनो विहरतो वयानुपस्सिनो विहरतो विरागानु पस्सीनो  
विहरतो निरोधानुपस्सिनो विहरतो पटिनिस्सग्गानुपस्सिनो विहरतो यो काये च दुक्खाय च  
वेदनाय पटिघानुसयो सो पहीयति।   
    
तस्स चे भिक्खवे भिक्खुनो एवं सतस्स सम्पजानस्स अप्पमत्तस्स आतापिनो पहितत्तस्स  
विहरतो उप्पज्जति अदुक्खमसुखा वेदना; सो एवं पजानाति; उप्पन्ना खो म्यायं  
अदुक्खमसुखा वेदना, सा च खो पटिच्च नो अपटिच्च, किं पटिच्च: इममेव कायं  
पटिच्च, अयं खो पन कायो अनिच्चो सङ्खतो पटिच्चसमुप्पन्नो, अनिच्चं खो पन  
सङ्खतं पटिच्चसमुप्पन्नं कायं पटिच्च उप्पन्ना अदुक्खमसुखा वेदना कुतो  
निच्चा भविस्सती ति।   
सो काये च अदुक्खमसुखाय वेदनाय अनिच्चानुपस्सी विहरति, वयानुपस्सी विहरति,  
विरागानुपस्सी विहरति, निरोधानुपस्सी विहरति, पटिनिस्सग्गानुपस्सी विहरति, तस्स काये च  
अदुक्खमसुखाय च वेदनाय अनिच्चानुपस्सिनो विहरतो वयानुपस्सिनो विहरतो  
विरागानुपस्सिनो विहरतो निरोधानुपस्सिनो विहरतो पटिनिस्सग्गानुपस्सिनो विहरतो यो  
काये च अदुक्खमसुखाय च वेदनाय अविज्जानुसयो सो पहीयति।   
[प्त्स् पगे २१३] [\क़् २१३।] सो सुखञ्चे वेदनं वेदियति सा अनिच्चाति पजानाति। अनज्झोसिताति  
पजानाति, अनभिनन्दिताति पजानाति; दुक्खञ्चे वेदनं वेदियति सा अनिच्चाति पजानाति,  
अनज्झेसिताति पजानाति अनभिनन्दिताति पजानाति; अदुक्खमसुखञ्चे वेदनं वेदियति सा  
अनिच्चाति पजानाति, अनज्झेसिताति पजानाति अनभिनन्दिताति पजानाति; सो सुखञ्चे वेदनं  
वेदियति विसञ्ञुत्तो नं वेदियति दुक्खञ्चे वेदनं वेदियति विसञ्ञुत्तो नं वेदियति,  
अदुक्खमसुखञ्चेव वेदनं वेदियति विसञ्ञुत्तो नं वेदियति; सो काय परियन्तिकं  
वेदनं वेदियमानो कायपरियन्तिकं वेदनं वेदियामीति पजानाति, जीवितपरियन्तिकं  
वेदनं वेदियमानो जीवितपरियन्तिकं वेदनं वेदियामीति पजानाति; कायस्स भेदा  
उद्धं जीवितपरियादाना इधेव सब्बवेदयितानि अनभिनन्दितानि सीतीभविस्सन्तीति पजानाति।   
    
सेय्यथापि भिक्खवे तेलञ्च पटिच्च वट्टिञ्च पटिच्च तेलप्पदीपो झायेय्य, -१। तस्सेव  
तेलस्स च वट्टिया च परियादाना अनाहारो निब्बायेय्य; एवमेव खो भिक्खवे भिक्खु  
कायपरियन्तिकं वेदनं वेदियमनो कायपरियन्तिकं वेदनं वेदियामीति पजानाति,  
जीवितपरियन्तिकं-२। वेदनं वेदियमानो जीवितपरियन्तिकं वेदनं वेदियामीति पजानाति,  
कायस्स भेदा उद्धं जीवितपरियादाना इधेव सब्बवेदयितानि अनभिनन्दिताति  
सीतीभविस्सन्तीति पजानातीऽ ति।   
    
१। झा पेय्य - सी १। २।   
२। जीवितस्स परियन्तिकं - सी १। 

[ब्ज्त् पगे ४०४] [\x ४०४।]       
१। २०। ८  
दुतिय गेलञ्ञसुत्तं  
    
२५६। एकं समयं भगवा वेसालियं विहरति महावने कूटागारसालायं। अथ खो  
भगवा सायन्हसमयं पटिसल्लाणा-१। वुट्ठितो येन गिलानसाला तेनुपसङ्कमि,  
उपसङ्कमित्वा पञ्ञत्ते आसने निसीदि, निसज्ज खो भगवा भिक्खू आमन्तेसि: सतो भिक्खवे  
भिक्खु सम्पजानो कालं आगमेय्य, अयं वो अम्हाकं अनुसासनी।   
    
कथञ्च भिक्खवे भिक्खु सतो होति: इध भिक्खवे भिक्खु काये कायानुपस्सी विहरति  
आतापी सम्पजानो सतिमा विनेय्य लोके अभिज्झा दोमनस्सं; वेदनासु वेदनानुपस्सी  
विहरति आतापी सम्पजानो सतिमा विनेय्य लोके अभिज्झा दोमनस्सं; चित्ते चित्तानुपस्सी  
विहरति आतापि सम्पजानो सतिमा विनेय्य लोको अभिज्झा दोमनस्सं; धम्मेसु  
धम्मानुपस्सी विहरति आतापी सम्पजानो सतिमा विनेय्य लोको अभिज्झा दोमनस्सं; एवं  
खो भिक्खवे भिक्खु सतो होति।   
    
[प्त्स् पगे २१४] [\क़् २१४।] कथञ्च भिक्खवे भिक्खु सम्पजानो होति; इध भिक्खवे  
भिक्खु अभिक्कन्ते पटिक्कन्ते सम्पजानकारी होति, आलोकिते विलोकिते सम्पजानकारी होति,  
सम्मञ्जिते पसारिते सम्पजानकारी होति, सङ्गाटिपत्तचीवरधारणे सम्पजाकारी होति, असिते  
पीते खायिते सायिते सम्पजानकारी होति, उच्चारपस्सावकम्मे सम्पजानकारी होति, गते ठिते  
निसिन्ने सुत्ते जागरिते भासिते तुण्हीभावे सम्पजानकारी होति; एवं खो भिक्खवे भिक्खु  
सम्पजानो होति। सतो भिक्खवे भिक्खु सम्पजानो कालं आगमेय्य, अयं वो अम्हाकं  
अनुसासनी।   
तस्स चे भिक्खवे भिक्खुनो एवं सतस्स सम्पजानस्स अप्पमत्तस्स आतापिनो पहितत्तस्स  
विहरतो उप्पज्जति सुखा वेदना; सो एवं पजानाति; उप्पन्ना खो म्यायं सुखा वेदना, सा  
च खो पटिच्च नो अपटिच्च, किं पटिच्च: इममेव कायं पटिच्च, अयं खो पन कायो अनिच्चो  
सङ्खतो पटिच्चसमुप्पन्नो, अनिच्चं खो पन सङ्खतं पटिच्चसमुप्पन्नं कायं  
पटिच्च उप्पन्ना सुखा वेदना कुतो निच्चा भविस्सती ति।   
    
१। पटिसल्लाना - सी २।   
    
[ब्ज्त् पगे ४०६] [\x ४०६।]       
    
सो फस्से च सुखाय च वेदनाय अनिच्चानुपस्सी विहरति; वयानुपस्सी विहरति,  
विरागानुपस्सी विहरति, निरोधानुपस्सी विहरति, पटिनिस्सग्गानुपस्सी विहरति, तस्स फस्से  
च सुखाय च वेदनाय अनिच्चानुपस्सिनो विहरतो वयानुपस्सिनो विहरतो पटिनिस्सग्गानु  
पस्सीनो विहरतो यो फस्से च सुखाय च वेदनाय रागानुसयो सो पहीयति।   
    
तस्स चे भिक्खवे भिक्खुनो एवं सतस्स सम्पजानस्स अप्पमत्तस्स आतापिनो पहितत्तस्स  
विहरतो उप्पज्जति दुक्खा वेदना; सो एवं पजानाति; उप्पन्ना खो म्यायं दुक्खा वेदना,  
सा च खो पटिच्च नो अपटिच्च, किं पटिच्च: इममेव फस्सं पटिच्च, अयं खो पन फस्सो  
अनिच्चो सङ्खतो पटिच्चसमुप्पन्नो, अनिच्चं खो पन सङ्खतं पटिच्चसमुप्पन्नं  
फस्सं पटिच्च उप्पन्ना दुक्खा वेदना कुतो निच्चा भविस्सती ति।   
    
सो फस्से च दुक्खाय च वेदनाय अनिच्चानुपस्सी विहरति, वयानुपस्सी विहरति,  
विरागानुपस्सी विहरति, निरोधानुपस्सी विहरति, पटिनिस्सग्गानुपस्सी विहरति, तस्स फस्से  
च दुक्खाय च वेदनाय अनिच्चानुपस्सिनो विहरतो वयानुपस्सिनो विहरतो विरागानु  
पस्सीनो विहरतो निरोधानुपस्सिनो विहरतो पटिनिस्सग्गानुपस्सिनो विहरतो यो फस्से च  
दुक्खाय च वेदनाय पटिघानुसयो सो पहीयति।   
    
तस्स चे भिक्खवे भिक्खुनो एवं सतस्स सम्पजानस्स अप्पमत्तस्स आतापिनो पहितत्तस्स  
विहरतो उप्पज्जति अदुक्खमसुखा वेदना; सो एवं पजानाति; उप्पन्ना खो म्यायं  
अदुक्खमसुखा वेदना, सा च खो पटिच्च नो अपटिच्च, किं पटिच्च: इममेव फस्सं  
पटिच्च, अयं खो पन कायो अनिच्चो सङ्खतो पटिच्चसमुप्पन्नो, अनिच्चं खो पन  
सङ्खतं पटिच्चसमुप्पन्नं कायं पटिच्च उप्पन्ना अदुक्खमसुखा वेदना कुतो  
निच्चा भविस्सती ति।   
    
[ब्ज्त् पगे ४०८] [\x ४०८।]       
    
सो फस्से च अदुक्खमसुखाय वेदनाय अनिच्चानुपस्सी विहरति, वयानुपस्सी विहरति,  
विरागानुपस्सी विहरति, निरोधानुपस्सी विहरति, पटिनिस्सग्गानुपस्सी विहरति, तस्स फस्से  
च अदुक्खमसुखाय च वेदनाय अनिच्चानुपस्सिनो विहरतो वयानुपस्सिनो विहरतो  
विरागानु पस्सीनो विहरतो निरोधानुपस्सिनो विहरतो पटिनिस्सग्गानुपस्सिनो विहरतो यो  
फस्से च अदुक्खमसुखाय च वेदनाय अविज्जानुसयो सो पहीयति।   
सो सुखञ्चे वेदनं वेदियति सा अनिच्चाति पजानाति। अनज्झोसिताति पजानाति, अनभिनन्दिताति  
पजानाति; दुक्खञ्चे वेदनं वेदियति सा अनिच्चाति पजानाति, अनज्झेसिताति पजानाति  
अनभिनन्दिताति पजानाति; अदुक्खमसुखञ्चे वेदनं वेदियति सा अनिच्चाति पजानाति,  
अनज्झेसिताति पजानाति अनभिनन्दिताति पजानाति; सो सुखञ्चे वेदनं वेदियति विसञ्ञुत्तो नं  
वेदियति दुक्खञ्चे वेदनं वेदियति विसञ्ञुत्तो नं वेदियति, अदुक्खमसुखञ्चेव  
वेदनं वेदियति विसञ्ञुत्तो नं वेदियति; सो काय परियन्तिकं वेदनं वेदियमानो  
कायपरियन्तिकं वेदनं वेदियामीति पजानाति, जीवितपरियन्तिकं वेदनं वेदियमानो  
जीवितपरियन्तिकं वेदनं वेदियामीति पजानाति; कायस्स भेदा उद्धं जीवितपरियादाना  
इधेव सब्बवेदयितानि अनभिनन्दितानि सीतीभविस्सन्तीति पजानाति।   
    
सेय्यथापि भिक्खवे तेलञ्च पटिच्च वट्टिञ्च पटिच्च तेलप्पदीपो झायेय्य, -१। तस्सेव  
तेलस्स च वट्टिया च परियादाना अनाहारो निब्बायेय्य; एवमेव खो भिक्खवे भिक्खु  
कायपरियन्तिकं वेदनं वेदियमनो कायपरियन्तिकं वेदनं वेदियामीति पजानाति,  
जीवितपरियन्तिकं वेदनं वेदियमानो जीवितपरियान्तिकं वेदनं वेदियामीति पजानाति,  
कायस्स भेदा उद्धं जीवितपरियादाना इधेव सब्बवेदयितानि अनभिनन्दिताति  
सीतीभविस्सन्तीति पजानातीऽ ति।   
    
१। २०। ९  
अनिच्चसुत्तं  
    
२५७। तिस्सो इमा भिक्खवे वेदना अनिच्चा सङ्खता पटिच्च समुप्पन्ना खयधम्मा  
वयधम्मा विरागधम्मा निरोधधम्मा कतमा तिस्सो; सुखा वेदना दुक्खा वेदना  
अदुक्खमसुखा वेदना इमा खो भिक्खवे तिस्सो वेदना अनिच्चा सङ्खता  
पटिच्चसमुप्पन्ना खयधम्मा वयधम्मा विरागधम्मा निरोधधम्माति।   
    
[ब्ज्त् पगे ४१०] [\x ४१०।]       
    
१। २०। १०  
फस्समूलकसुत्तं  
    
२५८। [प्त्स् पगे २१५] [\क़् २१५।] तिस्सो इमा भिक्खवे वेदना फस्सजा फस्समूलका फस्स  
निदाना फस्सपच्चया। कतमा तिस्सो: सुखा वेदना दुक्खा वेदना अदुक्खमसुखा  
वेदना। सुखवेदनियं भिक्खवे फस्सं पटिच्च उप्पज्जति सुखा वेदना। तस्सेव  
सुखवेदनियस्स फस्सस्स निरोधा यं तज्जं वेदयितं, सुखवेदनियं फस्सं पटिच्च  
उप्पन्ना सुखा वेदना सा निरुज्झति, सा वूपसम्मति;  
    
दुक्खवेदनियं भिक्खवे फस्सं पटिच्च उप्पज्जति दुक्खा वेदना तस्सेव  
दुक्खवेदनियस्स फस्सस्स निरोधा यं तज्जं वेदयितं दुक्खवेदनियं फस्सं  
पटिच्च उप्पन्ना दुक्खा वेदना सा निरुजझति, सा वूपसम्मति।  
अदुक्खमसुखवेदनीयं भिक्खवे फस्सं पटिच्च उप्पज्जति अदुक्खमसुखा वेदना।  
तस्सेव अदुक्खमसुखवेदनीयस्स फस्सस्स निरोधा यं तज्जं वेदयितं  
अदुक्खमसुखवेदनीयं फस्सं पटिच्च उप्पन्ना अदुक्खमसुखा वेदना सा  
निरुजझति, सा वूपसम्मति।   
    
सेय्यथापि भिक्खवे द्विन्नं कट्ठानं सङ्घट्ठनसमोधाना उस्मा जायति तेजो  
अभिनिब्बत्तति, तेसं येव कट्ठानं नाना भावा विनिक्खेपा या तज्जा उस्मा सा निरुजझति, सा  
वूपसम्मति, -१। एवमेव खो भिक्खवे इमा तिस्सो वेदना फस्सजा फस्समूलका  
फस्सनिदाना फस्सपच्चया तज्जं तज्जं फस्सं पटिच्च तज्जा तज्जा वेदना उप्पज्जन्ति।  
तज्जस्स तज्जस्स फस्सस्स निरोधा तज्जा तज्जा वेदना निरुजझन्तीति। -२।   
    
[प्त्स् पगे २१६] [\क़् २१६।] सगाथावग्गो पठमो।   
    
तत्रुद्दानं:  
    
समाधि सुख पहानेन पातालं दट्ठब्बेन च  
सल्लेन च गेलञ्ञेहि अनिच्च फस्समूलकाति।   
१। वूपसमति - सया  
२। तजजं फस्सं पटिच्च तज्जा वेदना उपपज्जति तज्जस्स फस्सस्स निरोधा तज्जा वेदना  
निरुजझति - मछसं, स्यज।   
    
[ब्ज्त् पगे ४१२] [\x ४१२।]       
२। रहोगतवग्गो  
२। २। १  
रहोगतसुत्तं  
    
२५९। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
इध मय्हं भन्ते रहोगतस्स पटिसल्लीनस्स एवं चेतसो परिवितक्को उदपादि: तिस्सो  
वेदना वुत्ता भगवता, सुखा वेदना, दुक्खा वेदना, अदुक्खमसुखा वेदना। इमा तिस्सो  
वेदना वुत्ता भगवता। वुत्तं खो पनेतं भगवता: यं किञ्चि वेदयितं तं  
दुक्खस्मिन्ति। किन्नु खो एतं च भगवता सन्धाय भासितं; यं किञ्च वेदयितं तं  
दुक्खस्मिन्ति।   
    
साधु, साधु भिक्खु, तिस्सो इमा भिक्खु वेदना वुत्ता मया, सुखा वेदना, दुक्खा  
वेदना, अदुक्खमसुखा वेदना, इमा तिस्सो वेदना वुत्ता मया। वुत्तं खो पनेतं  
भिक्खु मया यं किञ्चि वेदयितं तं-१। दुक्खस्मिन्ति। तं खो पनेतं भिक्खु मया  
सङ्खारानञ्ञेव अनिच्चतं सन्धाय भासितं: यं किञ्चि वेदयितं तं दुक्खस्मिन्ति। तं  
खो पनेतं भिक्खु मया सङ्खारानञ्ञेव-२। खयधम्मतं सन्धाय भासितं: यं  
किञ्चि वेदयितं तं दुक्खस्मिन्ति। तं खो पनेतं भिक्खु मया सङ्खारानञ्ञेव-२।  
वयधम्मतं सन्धाय भासितं: यं किञ्चि वेदयितं तं दुक्खस्मिन्ति। तं खो  
पनेतं भिक्खु मया सङ्खारानञ्ञेव विरागधम्मतं सन्धाय भासितं: यं किञ्चि  
वेदयितं तं दुक्खस्मिन्ती। तं खो पनेतं भिक्खु मया सङ्खारानञ्ञेव [प्त्स् पगे  
२१७] [\क़् २१७।] निरोधधम्मतं सन्धाय भासितं: यं किञ्चि वेदयितं तं  
दुक्खस्मिन्ति। तं खो पनेतं भिक्खु मया सङ्खारानञ्ञेव विपरिणामधम्मतं  
सन्धाय भासितं: यं किञ्चि वेदयितं तं दुक्खस्मिन्ति।   
    
अथ खो पन भिक्खु मया अनुपुब्ब-३। सङ्खारानं निरोधो अक्खातो, पठमं झानं  
समापन्नस्स वाचा निरुद्धा होति, दुतियं झानं समापन्नस्स वितक्कविचारा निरुद्धा  
होन्ति, ततियं झानं समापन्नस्स पीति निरुद्धा होति, चतुत्थं झानं समापन्नस्स  
अस्सासपस्सासा निरुद्धा होन्ति, आकासानञ्चायतनं समापन्नस्स रूपसञ्ञा निरुद्धा होति,  
विञ्ञाणञ्चायतनं समापन्नस्स आकासानञ्चायतनसञ्ञा निरुद्धा होति, आकिञ्चञ्ञायतनं  
समापन्नस्स विञ्ञाणञ्चायतनसञ्ञा निरुद्धा होति, नेवसञ्ञानासञ्ञायतनं  
समापन्नस्स आकिञ्चञ्ञायतनसञ्ञा निरुद्धा होति, सञ्ञावेदयितनिरोधं समापन्नस्स  
सञ्ञा च वेदना च निरुद्धा होन्ति, खीणासवस्स भिक्खुनो रागो निरुद्धो होति दोसो  
निरुद्धो होति, मोहो निरुद्धो होति।   
    
१। सब्बन्तं - सी १।   
२। सङ्खारानं - येव - सी १, २।   
३। अनुपुब्बं - सी १। २।   
    
[ब्ज्त् पगे ४१४] [\x ४१४।]       
    
अथ खो पन भिक्खु मया अनुपुब्बसङ्खारानं वूपसमो अक्खातो, पठमं झानं  
समापन्नस्स वाचा वूपसन्ता होति, दुतियं झानं समापन्नस्स वितक्कविचारा वूपसन्ता  
होन्ति, ततियं झानं समापन्नस्स पीति वूपसन्ता होति, चतुत्थं झानं समापन्नस्स  
अस्सासपस्सासा वूपसन्ता होन्ति, आकासानञ्चायतनं समापन्नस्स रूपसञ्ञा वूपसन्ता होति,  
विञ्ञाणञ्चायतनं समापन्नस्स आकासानञ्चायतनसञ्ञा वूपसन्ता होति, आकिञ्चञ्ञायतनं  
समापन्नस्स विञ्ञाणञ्चायतनसञ्ञा वूपसन्ता होति, नेवसञ्ञानासञ्ञायतनं  
समापन्नस्स आकिञ्चञ्ञायतनसञ्ञा वूपसन्ता होति, सञ्ञावेदयितनिरोधं समापन्नस्स  
सञ्ञा च वेदना च वूपसन्ता होन्ति, खीणासवस्स भिक्खुनो रागो वूपसन्तो होति दोसो  
वूपसन्तो होति, मोहो वूपसन्तो होति।   
    
छयिमा भिक्खु पस्सद्धियो: पठमं झानं समापन्नस्स वाचा पटिप्पस्सद्धा होति,  
दुतियं झानं समापन्नस्स वितक्कविचारा पटिप्पस्सद्धा होन्ति, ततियं झानं  
समापन्नस्स पीति पटिप्पस्सद्धा होति, चतुत्थं समापन्नस्स अस्सासपस्सासा  
पटिप्पस्सद्धा [प्त्स् पगे २१८] [\क़् २१८।] होन्ति, सञ्ञावेदयितनिरोधं समापन्नस्स  
सञ्ञा च वेदना च पटिप्पस्सद्धा होन्ति, खीणसवस्स भिक्खुनो रागो पटिप्पस्सद्धो  
होति, दोसो पटिप्पस्सद्धो होति, मोहो पटिप्पस्सद्धो होतीति।   
    
२। २। २  
आकाससुत्तं  
    
२६०। [प्त्स् पगे २१९] [\क़् २१९।] सेय्यथापि भिक्खवे आकासे विविधा वाता वायन्ति:  
पुरत्तिमापि वाता वायन्ति, पच्छिमापि वाता वायन्ति, उत्तरापि वाता वायन्ति, दक्खिणापि वाता  
वायन्ति, सरजापि वाता वायन्ति, अरजापि वाता वायान्ति, सीतापि वाता वायन्ति, उणहापि वाता वायन्ति,  
परित्तापि वाता वायन्ति, अधिमत्तापि वाता वायन्ति, एवमेव खो भिक्खवे इमस्मिं कायस्मिं  
विविधा वेदना उप्पज्जन्ति: सुखापि वेदना उप्पज्जन्ति,ति। दुक्खापि वेदना उप्पज्जन्ति,  
अदुक्खमसुखापि वेदना उप्पज्जन्तिऽ ति।   
    
यथापि वाता आकासे वायान्ति विविधा पुथु  
पुरत्थिमा पच्छिमा वापि उत्तरा अथ दक्खिणा,   
सरजा अरजा वापि सीता उण्हा च एकदा  
अधिमत्ता परित्ता च पुथू वायन्ति मालुता,   
तथेविमस्मिं कायस्मिं समुप्पज्जन्ति-१। वेदना  
सुखदुक्खसमुप्पत्ति अदुक्खमसुखा च या  
यतो च भिक्खू आतापी सम्पजञ्ञं न रिञ्चति-२।   
ततो सो-३। वेदना सब्बा परिजानाति पण्डितो।   
सो वेदना परिञ्ञाय दिट्ठधम्मे अनासवो  
कायस्स भेदा धम्मट्ठो सङ्खन्नोपेति-४। वेदगुति।   
    
१। समुप्पज्जति - सी १। २  
२। सम्पजानो निरुजझति - स्या।   
३। ततो च - सीमु।   
४। नूपेति - स्या।   
    
[ब्ज्त् पगे ४१६] [\x ४१६।]       
२। २। ३  
दुतिय आकाससुत्तं  
    
२६१। सेय्यथापि भिक्खवे आकासे विविधा वाता वायन्ति: पुरत्तिमापि वाता वायन्ति, पच्छिमापि  
वाता वायन्ति, उत्तरापि वाता वायन्ति, दक्खिणापि वाता वायन्ति, सरजापि वाता वायन्ति, अरजापि  
वाता वायान्ति, सीतापि वाता वायन्ति, उणहापि वाता वायन्ति, परित्तापि वाता वायन्ति, अधिमत्तापि  
वाता वायन्ति, एवमेव खो भिक्खवे इमस्मिं कायस्मिं विविधा वेदना उप्पज्जन्ति:  
सुखापि वेदना उप्पज्जन्ति, -१। दुक्खापि वेदना उप्पज्जन्ति, -१। अदुक्खमसुखापि वेदना  
उप्पज्जन्तिऽ ति। २। २। ४  
अगारसुत्तं  
    
२६२। सेय्यथापि भिक्खवे आगन्तुकागारं, तत्थ पुरत्थिमायपि दिसाय आगन्त्वा वासं  
कप्पेन्ति, पच्छिमायपि दिसाय आगन्त्वा वासं कप्पेन्ति, उत्तरायपि दिसाय आगन्त्वा वासं  
कप्पेन्ति, दक्खिणायपि दिसाय आगन्त्वा वासं कप्पेन्ति, खत्तियापि अगन्त्वा वासं कप्पेन्ति,  
ब्राह्मणापि आगन्त्वा वासं कप्पेन्ति, वेस्सापि आगन्त्वा वासं कप्पेन्ति, सुद्दापि आगन्त्वा  
वासं कप्पेन्ति।   
    
एवमेव खो भिक्खवे इमस्मिं कायस्मिं विविधा वेदना उप्पज्जन्ति: सुखापि वेदना  
उप्पज्जन्ति, दुक्खापि वेदना उप्पज्जन्ति, अदुक्खमसुखापि वेदना उप्पज्जन्ति, सामिसापि  
सुखा वेदना उप्पज्जन्ति, निरामिसापि सुखा वेदना उप्पज्जन्ति सामिसापि दुक्खा वेदना  
उप्पज्जन्ति, निरामिसापि दुक्खा वेदना उप्पज्जन्ति, सामिसापि अदुक्खमसुखा वेदना  
उप्पज्जन्ति, निरामिसापि अदुक्खमसुखा वेदना उप्पज्जन्तीति।   
    
२। २। ५  
सन्तकसुत्तं  
    
२६३। अथ खो आयस्मा आनन्दो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं  
एतदवोच: कतमा नु खो भन्ते वेदना? कतमो वेदना-२। समुदयो? कतमो वेदना  
निरोधो? कतमा [प्त्स् पगे २२०] [\क़् २२०।] वेदना निरोधगामिनीपटिपदा? को  
वेदनाय अस्सादो? को-३। आदीनवो? किं-४। निस्सरणन्ति?  
    
तिस्सो इमा आनन्द वेदना: सुखा वेदना, दुक्खा वेदना अदुक्खमसुखा वेदना। इमा  
वुच्चन्ति आनन्द वेदना। फस्ससमुदया वेदनासमुदयो फस्सनिरोधा वेदनानिरोधो।  
अयमेव अरियो अट्ठङ्गिको मग्गो वेदनानिरोधगामिनी पटिपदा। सेय्यथीदं:  
सम्मादिट्ठि सम्मासङ्कप्प, सम्मावाचा सम्माकम्मन्त सम्माआजीवा सम्मावायाम  
सम्मासति सम्मासमाधि। यं वेदनं पटिच्च उप्पज्जति सुखं सोमनस्सं, अयं  
वेदनाय अस्सादो; या वेदना अनिच्चा दुक्खा विपरिणामधम्मा, अयं वेदनाय आदीनवो।  
यो वेदनाय छन्दरागविनयो छन्दरागप्पहानं, इदं वेदनाय निस्सरणं।   
    
१। उप्पज्जति - स्या  
२। वेदनाय सी १, २।   
३। को वेदनाय - स्या।   
४। किं वेदनाय - स्या।   
    
[ब्ज्त् पगे ४१८] [\x ४१८।]       
    
अथ खो पनानन्द, मया अनुपुब्बसङ्खारानं निरोधो अक्खातो, पठमं झानं  
समापन्नस्स वाचा निरुद्धा होति, दुतियं झानं समापन्नस्स वितक्कविचारा निरुद्धा  
होन्ति, ततियं झानं समापन्नस्स पीति निरुद्धा होति, चतुत्थं झानं समापन्नस्स  
अस्सासपस्सासा निरुद्धा होन्ति, आकासानञ्चायतनं समापन्नस्स रूपसञ्ञा निरुद्धा होति,  
विञ्ञाणञ्चायतनं समापन्नस्स आकासानञ्चायतनसञ्ञा निरुद्धा होति, आकिञ्चञ्ञायतनं  
समापन्नस्स विञ्ञाणञ्चायतनसञ्ञा निरुद्धा होति, नेवसञ्ञानासञ्ञायतनं  
समापन्नस्स आकिञ्चञ्ञायतनसञ्ञा निरुद्धा होति, सञ्ञावेदयितनिरोधं समापन्नस्स  
सञ्ञा च वेदना च निरुद्धा होन्ति, खीणासवस्स भिक्खुनो रागो निरुद्धो होति दोसो  
निरुद्धो होति, मोहो निरुद्धो होति।   
    
अथ खो पनानन्द मया अनुपुब्बसङ्खारानं वूपसमो अक्खातो, पठमं झानं  
समापन्नस्स वाचा वूपसन्ता होति, दुतियं झानं समापन्नस्स वितक्कविचारा वूपसन्ता  
होन्ति, ततियं झानं समापन्नस्स पीति वूपसन्ता होति, चतुत्थं झानं समापन्नस्स  
अस्सासपस्सासा वूपसन्ता होन्ति, आकासानञ्चायतनं समापन्नस्स रूपसञ्ञा वूपसन्ता होति,  
विञ्ञाणञ्चायतनं समापन्नस्स आकासानञ्चायतनसञ्ञा वूपसन्ता होति, आकिञ्चञ्ञायतनं  
समापन्नस्स विञ्ञाणञ्चायतनसञ्ञा वूपसन्ता होति, नेवसञ्ञानासञ्ञायतनं  
समापन्नस्स आकिञ्चञ्ञायतनसञ्ञा वूपसन्ता होति, सञ्ञावेदयितनिरोधं समापन्नस्स  
सञ्ञा च वेदना च वूपसन्ता होन्ति, खीणासवस्स भिक्खुनो रागो वूपसन्तो होति दोसो  
वूपसन्तो होति, मोहो वूपसन्तो होति।   
    
अथ खो पनानन्द मया अनुपुब्बसङ्खारानं पस्सद्धि-१। अक्खाता पठमं झानं  
समापन्नस्स वाचा पटिप्पस्सद्धा होति, दुतियं झानं समापन्नस्स वितक्कविचारा  
पटिप्पस्सद्धा होनिति, ततियं झानं समापन्नस्स पीति पटिप्पस्सद्धा होति, चतुत्थं  
समापन्नस्स अस्सासपस्सासा पटिप्पस्सद्धा होन्ति, सञ्ञावेदयितनिरोधं समापन्नस्स  
सञ्ञा च वेदना च पटिप्पस्सद्धा होन्ति, [प्त्स् पगे २२१] [\क़् २२१।] खीणसवस्स  
भिक्खुनो रागो पटिप्पस्सद्धो होति, दोसो पटिप्पस्सद्धो होति, मोहो पटिप्पस्सद्धो  
होतीति।   
२। २। ६  
दुतियसन्तकसुत्तं  
    
२६४। अथ खो आयस्मा आनन्दो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा आनन्दो भगवन्तं  
एतदवोच: कतमा नु खो आनन्द वेदना? कतमो वेदना समुदयो? कतमो  
वेदनानिरोधो? कतमा वेदना निरोधगामिनीपटिपदा? को वेदनाय अस्सादो? को  
आदीनवो? किं निस्सरणन्ति?  
    
भगवम्मूलका नो भन्ते धम्मा भगवन्तेत्तिका भगवम्पटिसरणा, साधु वत  
भन्ते भगवन्तं येव पटिभातु एतस्स भासितस्स अत्थो, भगवतो सुत्वा भिक्खू  
धारेस्सन्तीति। तेनहानन्द सुणोहि साधुकं मनसिकरोहि भासिस्सामीति। एवं भन्तेति खो  
आयस्मा आनन्दो भगवतो पच्चस्सोसि, भगवा एतदवोच:  
    
पटिप्पस्सद्धि - मछसं, स्या।   
    
[ब्ज्त् पगे ४२०] [\x ४२०।]       
तिस्सो इमा आनन्द वेदना: सुखा वेदना, दुक्खा वेदना अदुक्खमसुखा वेदना। इमा  
वुच्चन्ति आनन्द वेदना। फस्ससमुदया वेदनासमुदयो फस्सनिरोधा वेदनानिरोधो।  
अयमेव अरियो अट्ठङ्गिको मग्गो वेदनानिरोधगामिनी पटिपदा। सेय्यथीदं:  
सम्मादिट्ठि सम्मासङ्कप्प, सम्मावाचा सम्माकम्मन्त सम्माआजीव सम्मावायाम  
सम्मासति सम्मासमाधि। यं वेदनं पटिच्च उप्पज्जति सुखं सोमनस्सं, अयं  
वेदनाय अस्सादो; या वेदना अनिच्चा दुक्खा विपरिणामधम्मा, अयं वेदनाय आदीनवो।  
यो वेदनाय छन्दरागविनयो छन्दरागप्पहानं, इदं वेदनाय निस्सरणं।   
    
अथ खो पनानन्द, मया अनुपुब्बसङ्खारानं निरोधो अक्खातो, पठमं झानं  
समापन्नस्स वाचा निरुद्धा होति, दुतियं झानं समापन्नस्स वितक्कविचारा निरुद्धा  
होन्ति, ततियं झानं समापन्नस्स पीति निरुद्धा होति, चतुत्थं झानं समापन्नस्स  
अस्सासपस्सासा निरुद्धा होन्ति, आकासानञ्चायतनं समापन्नस्स रूपसञ्ञा निरुद्धा होति,  
विञ्ञाणञ्चायतनं समापन्नस्स आकासानञ्चायतनसञ्ञा निरुद्धा होति, आकिञ्चञ्ञायतनं  
समापन्नस्स विञ्ञाणञ्चायतनसञ्ञा निरुद्धा होति, नेवसञ्ञानासञ्ञायतनं  
समापन्नस्स आकिञ्चञ्ञायतनसञ्ञा निरुद्धा होति, सञ्ञावेदयितनिरोधं समापन्नस्स  
सञ्ञा च वेदना च निरुद्धा होन्ति, खीणासवस्स भिक्खुनो रागो निरुद्धो होति दोसो  
निरुद्धो होति, मोहो निरुद्धो होति।   
    
अथ खो पनानन्द मया अनुपुब्बसङ्खारानं वूपसमो अक्खातो, पठमं झानं  
समापन्नस्स वाचा वूपसन्ता होति, दुतियं झानं समापन्नस्स वितक्कविचारा वूपसन्ता  
होन्ति, ततियं झानं समापन्नस्स पीति वूपसन्ता होति, चतुत्थं झानं समापन्नस्स  
अस्सासपस्सासा वूपसन्ता होन्ति, आकासानञ्चायतनं समापन्नस्स रूपसञ्ञा वूपसन्ता होति,  
विञ्ञाणञ्चायतनं समापन्नस्स आकासानञ्चायतनसञ्ञा वूपसन्ता होति, आकिञ्चञ्ञायतनं  
समापन्नस्स विञ्ञाणञ्चायतनसञ्ञा वूपसन्ता होति, नेवसञ्ञानासञ्ञायतनं  
समापन्नस्स आकिञ्चञ्ञायतनसञ्ञा वूपसन्ता होति, सञ्ञावेदयितनिरोधं समापन्नस्स  
सञ्ञा च वेदना च वूपसन्ता होन्ति, खीणासवस्स भिक्खुनो रागो वूपसन्तो होति दोसो  
वूपसन्तो होति, मोहो वूपसन्तो होति।   
    
अथ खो पनानन्द मया अनुपुब्बसङ्खारानं पस्सद्धि अक्खाता पठमं झानं  
समापन्नस्स वाचा पटिप्पस्सद्धा होति, दुतियं झानं समापन्नस्स वितक्कविचारा  
पटिप्पस्सद्धा होनिति, ततियं झानं समापन्नस्स पीति पटिप्पस्सद्धा होति, चतुत्थं  
समापन्नस्स अस्सासपस्सासा पटिप्पस्सद्धा होन्ति, सञ्ञावेदयितनिरोधं समापन्नस्स  
सञ्ञा च वेदना च पटिप्पस्सद्धा होन्ति, खीणसवस्स भिक्खुनो रागो पटिप्पस्सद्धो  
होति, दोसो पटिप्पस्सद्धो होति, मोहो पटिप्पस्सद्धो होतीति।   
    
अट्ठकसुत्तं  
२। २। ७  
    
२६५। अथ खो सम्बहुला भिक्खु येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदिंसु। एकमन्तं निसिन्नो खो ते भिक्खू  
भगवन्तं एतदवोचुं: कतमा नु खो भन्ते वेदना? कतमो वेदना समुदयो?  
कतमो वेदना निरोधो? कतमा वेदना निरोधगामिनीपटिपदा? को वेदनाय अस्सादो? को  
आदीनवो? किं निस्सरणन्ति?  
    
[ब्ज्त् पगे ४२२] [\x ४२२।]       
    
[प्त्स् पगे २२२] [\क़् २२२।] तिस्सो इमा भिक्खवे वेदना: सुखा वेदना, दुक्खा वेदना  
अदुक्खमसुखा वेदना। इमा वुच्चन्ति भिक्खवे वेदना। फस्ससमुदया  
वेदनासमुदयो फस्सनिरोधा वेदनानिरोधो। अयमेव अरियो अट्ठङ्गिको मग्गो  
वेदनानिरोधगामिनी पटिपदा। सेय्यथीदं: सम्मादिट्ठि सम्मासङ्कप्प, सम्मावाचा  
सम्माकम्मन्त सम्माआजीवा सम्मावायाम सम्मासति सम्मासमाधि। यं वेदनं  
पटिच्च उप्पज्जति सुखं सोमनस्सं, अयं वेदनाय अस्सादो; या वेदना अनिच्चा दुक्खा  
विपरिणामधम्मा, अयं वेदनाय आदीनवो। यो वेदनाय छन्दरागविनयो  
छन्दरागप्पहानं, इदं वेदनाय निस्सरणं।   
अथ खो पन भिक्खवे मया अनुपुब्बसङ्खारानं निरोधो अक्खातो: पठमं झानं  
समापन्नस्स वाचा निरुद्धा होति, दुतियं झानं समापन्नस्स वितक्कविचारा निरुद्धा  
होन्ति, ततियं झानं समापन्नस्स पीति निरुद्धा होति, चतुत्थं झानं समापन्नस्स  
अस्सासपस्सासा निरुद्धा होन्ति, आकासानञ्चायतनं समापन्नस्स रूपसञ्ञा निरुद्धा होति,  
विञ्ञाणञ्चायतनं समापन्नस्स आकासानञ्चायतनसञ्ञा निरुद्धा होति, आकिञ्चञ्ञायतनं  
समापन्नस्स विञ्ञाणञ्चायतनसञ्ञा निरुद्धा होति, नेवसञ्ञानासञ्ञायतनं  
समापन्नस्स आकिञ्चञ्ञायतनसञ्ञा निरुद्धा होति, सञ्ञावेदयितनिरोधं समापन्नस्स  
सञ्ञा च वेदना च निरुद्धा होन्ति, खीणासवस्स भिक्खुनो रागो निरुद्धो होति दोसो  
निरुद्धो होति, मोहो निरुद्धो होति।   
    
अथ खो पन भिक्खवे मया अनुपुब्बसङ्खारानं वूपसमो अक्खातो, पठमं  
झानं समापन्नस्स वाचा वूपसन्ता होति, दुतियं झानं समापन्नस्स वितक्कविचारा  
वूपसन्ता होन्ति, ततियं झानं समापन्नस्स पीति वूपसन्ता होति, चतुत्थं झानं  
समापन्नस्स अस्सासपस्सासा वूपसन्ता होन्ति, आकासानञ्चायतनं समापन्नस्स रूपसञ्ञा  
वूपसन्ता होति, विञ्ञाणञ्चायतनं समापन्नस्स आकासानञ्चायतनसञ्ञा वूपसन्ता होति,  
आकिञ्चञ्ञायतनं समापन्नस्स विञ्ञाणञ्चायतनसञ्ञा वूपसन्ता होति,  
नेवसञ्ञानासञ्ञायतनं समापन्नस्स आकिञ्चञ्ञायतनसञ्ञा वूपसन्ता होति,  
सञ्ञावेदयितनिरोधं समापन्नस्स सञ्ञा च वेदना च वूपसन्ता होन्ति, खीणासवस्स  
भिक्खुनो रागो वूपसन्तो होति दोसो वूपसन्तो होति, मोहो वूपसन्तो होति।   
    
छयिमा भिक्खवे पस्सद्धियो, पठमं झानं समापन्नस्स वाचा पटिप्पस्सद्धा  
होति, दुतियं झानं समापन्नस्स वितक्कविचारा पटिप्पस्सद्धा होनिति, ततियं झानं  
समापन्नस्स पीति पटिप्पस्सद्धा होति, चतुत्थं झानं समापन्नस्स अस्सासपस्सासा  
पटिप्पस्सद्धा होन्ति, सञ्ञावेदयितनिरोधं समापन्नस्स सञ्ञा च वेदना च  
पटिप्पस्सद्धा होन्ति, खीणसवस्स भिक्खुनो रागो पटिप्पस्सद्धो होति, दोसो  
पटिप्पस्सद्धो होति, दोसो पटिप्पस्सद्धो होति, मोहो पटिप्पस्सद्धो होतीति।   
    
२। २। ८  
दुतियअट्ठकसुत्तं  
    
२६६। अथ खो सम्बहुला भिक्खू येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदि। [प्त्स् पगे २२८] [\क़् २२८।] एकमन्तं  
निसिन्नो खो ते भिक्खु भगवा एतदवोच: कतमा नु खो भिक्खवे वेदना? कतमो  
वेदना समुदयो? कतमो वेदनानिरोधो? कतमा वेदना निरोधगामिनीपटिपदा? को  
वेदनाय अस्सादो? को आदीनवो? किं निस्सरणन्ति?  
    
भगवम्मूलका नो भन्ते धम्मा भगवन्तेत्तिका भगवम्पटिसरणा, साधु वत  
भन्ते भगवन्तं येव पटिभातु एतस्स भासितस्स अत्थो, भगवतो सुत्वा भिक्खू  
धारेस्सन्तीति। तेनहानन्द सुणोहि साधुकं मनसिकरोहि भासिस्सामीति। एवं भन्तेति खो  
आयस्मा आनन्दो भगवतो पच्चस्सोसि, भगवा एतदवोच:  
    
तिस्सो इमा भिक्खवे वेदना: सुखा वेदना, दुक्खा वेदना अदुक्खमसुखा वेदना। इमा  
वुच्चन्ति भिक्खवे वेदना। फस्ससमुदया वेदनासमुदयो फस्सनिरोधा  
वेदनानिरोधो। अयमेव अरियो अट्ठङ्गिको मग्गो वेदनानिरोधगामिनी पटिपदा।  
सेय्यथीदं: सम्मादिट्ठि सम्मासङ्कप्प, सम्मावाचा सम्माकम्मन्त सम्माआजीव  
सम्मावायाम सम्मासति सम्मासमाधि। यं वेदनं पटिच्च उप्पज्जति सुखं  
सोमनस्सं, अयं वेदनाय अस्सादो; या वेदना अनिच्चा दुक्खा विपरिणामधम्मा, अयं  
वेदनाय आदीनवो। यो वेदनाय छन्दरागविनयो छन्दरागप्पहानं, इदं वेदनाय  
निस्सरणं।   
    
अथ खो पन भिक्खवे मया अनुपुब्बसङ्खारानं निरोधो अक्खातो, पठमं झानं  
समापन्नस्स वाचा निरुद्धा होति, दुतियं झानं समापन्नस्स वितक्कविचारा निरुद्धा  
होन्ति, ततियं झानं समापन्नस्स पीति निरुद्धा होति, चतुत्थं झानं समापन्नस्स  
अस्सासपस्सासा निरुद्धा होन्ति, आकासानञ्चायतनं समापन्नस्स रूपसञ्ञा निरुद्धा होति,  
विञ्ञाणञ्चायतनं समापन्नस्स आकासानञ्चायतनसञ्ञा निरुद्धा होति, आकिञ्चञ्ञायतनं  
समापन्नस्स विञ्ञाणञ्चायतनसञ्ञा निरुद्धा होति, नेवसञ्ञानासञ्ञायतनं  
समापन्नस्स आकिञ्चञ्ञायतनसञ्ञा निरुद्धा होति, सञ्ञावेदयितनिरोधं समापन्नस्स  
सञ्ञा च वेदना च निरुद्धा होन्ति, खीणासवस्स भिक्खुनो रागो निरुद्धो होति दोसो  
निरुद्धो होति, मोहो निरुद्धो होति।   
    
अथ खो पन भिक्खवे मया अनुपुब्बसङ्खारानं वूपसमो अक्खातो, पठमं  
झानं समापन्नस्स वाचा वूपसन्ता होति, दुतियं झानं समापन्नस्स वितक्कविचारा  
वूपसन्ता होन्ति, ततियं झानं समापन्नस्स पीति वूपसन्ता होति, चतुत्थं झानं  
समापन्नस्स अस्सासपस्सासा वूपसन्ता होन्ति, आकासानञ्चायतनं समापन्नस्स रूपसञ्ञा  
वूपसन्ता होति, विञ्ञाणञ्चायतनं समापन्नस्स आकासानञ्चायतनसञ्ञा वूपसन्ता होति,  
आकिञ्चञ्ञायतनं समापन्नस्स विञ्ञाणञ्चायतनसञ्ञा वूपसन्ता होति,  
नेवसञ्ञानासञ्ञायतनं समापन्नस्स आकिञ्चञ्ञायतनसञ्ञा वूपसन्ता होति,  
सञ्ञावेदयितनिरोधं समापन्नस्स सञ्ञा च वेदना च वूपसन्ता होन्ति, खीणासवस्स  
भिक्खुनो रागो वूपसन्तो होति दोसो वूपसन्तो होति, मोहो वूपसन्तो होति।   
    
अथ खो पन भिक्खवे मया अनुपुब्बसङ्खारानं पस्सद्धि अक्खाता पठमं झानं  
समापन्नस्स वाचा पटिप्पस्सद्धा होति, दुतियं झानं समापन्नस्स वितक्कविचारा  
पटिप्पस्सद्धा होनिति, ततियं झानं समापन्नस्स पीति पटिप्पस्सद्धा होति, चतुत्थं  
समापन्नस्स अस्सासपस्सासा पटिप्पस्सद्धा होन्ति, सञ्ञावेदयितनिरोधं समापन्नस्स  
सञ्ञा च वेदना च पटिप्पस्सद्धा होन्ति, खीणसवस्स भिक्खुनो रागो पटिप्पस्सद्धो  
होति, दोसो पटिप्पस्सद्धो होति, मोहो पटिप्पस्सद्धो होतीति।   
    
[ब्ज्त् पगे ४२४] [\x ४२४।]       
२। २। ९  
पञ्चकङ्गसुत्तं  
    
२६७। अथ खो पञ्चकङ्गो-१। थपति येनायस्मा उदायी तेनुपसङ्कमि। उपसङ्कमित्वा  
आयस्मन्तं उदायिं अभिवादेत्वा एकमन्तं निसीदि, एकमन्तं निसिन्नो खो पञ्चकङ्गो  
थपति आयस्मन्तं उदायिं एतदवोच: कति नु खो भन्ते उदायी वेदना वुत्ता भगवताति?  
    
तिस्सो खो गहपति वेदना वुत्ता भगवता: सुखा वेदना, दुक्खा वेदना,  
अदुक्खमसुखा वेदना। इमा खो गहपति तिस्सो वेदना वुत्ता भगवताति।   
    
एवं वुत्ते पञ्चकङ्गो थपति आयस्मन्तं उदायिं एतदवोच: न खो भन्ते उदायि तिस्सो  
वेदना वुत्ता भगवता। द्वे भन्ते वेदना वुत्ता भगवता सुखा वेदना दुक्खावेदना।  
यायं भन्ते अदुक्खमसुखा वेदना, सत्तस्मिं एसा पणिते सुखे वुत्ता भगवताति।   
    
दुतियम्पि खो आयस्मा उदायि पञ्चकङ्गं थपतिं एतदवोच: न खो गहपति द्वे वेदना  
वुत्ता भगवता, तिस्सो वेदना वुत्ता भगवता: सुखा वेदना, दुक्खा वेदना,  
अदुक्खमसुखा वेदना। इमा तिस्सो वेदना वुत्ता भगवताति।   
    
दुतियम्पि खो पञ्चकङ्गो थपति आयस्मन्तं उदायिं एतदवोच: न खो भन्ते उदायि  
तिस्सो वेदना वुत्ता भगवता, द्वे वेदना वुत्ता भगवता: सुखा वेदना, दुक्खा वेदना।  
यायं भन्ते अदुक्खमसुखा वेदना सन्तस्मिं एसा पणीते सुखे वुत्ता भगवताति।   
    
ततियम्पि खो आयस्मा उदायि पञ्चकङ्गं थपति एतदवोच: न खो गहपति द्वे वेदना  
वुत्ता भगवता, तिस्सो वेदना वुत्ता भगवता: सुखा वेदना, दुक्खा वेदना,  
अदुक्खमसुखा वेदना। इमा तिस्सो वेदना वुत्ता भगवताति।   
    
ततियम्पि खो पञ्चकङ्गो थपति आयस्मन्तं [प्त्स् पगे २२४] [\क़् २२४।] उदायिं  
एतदवोच: न खो भन्ते उदायि तिस्सो वेदना वुत्ता भगवता, द्वे वेदना वुत्ता भगवता:  
सुखा वेदना, दुक्खा वेदना। यायं भन्ते अदुक्खमसुखा वेदना सन्तस्मिं एसा  
पणीते सुखे वुत्ता भगवताति। नेव खो असक्खि आयस्मा उदायी पञ्चकङ्गं थपतिं  
सञ्ञापेतुं, न पन असक्खि पञ्चकङ्गो थपति आयस्मन्तं उदायिं सञ्ञापेतुं।   
    
१। पञ्चङ्गो [ब्] अट्ठकथा।   
    
[ब्ज्त् पगे ४२६] [\x ४२६।]       
    
अस्सोसि खो आयस्मा आनन्दो आयस्मतो उदायिस्स पञ्चकङ्गेन थपतिना सद्धिं इमं  
कथासल्लापं। अथ खो आयस्मा आनन्दो येन भगवा तेनुपसङ्कमि उपसङ्कमित्वा  
आयस्मन्तं आनन्दं भगवा एतदवोच: एकमन्तं निसिन्नो खो आयस्मा आनन्दो यावतको  
आयस्मतो उदायिस्स पञ्चकङ्गेन थपतिना सद्धिं अहोसि कथासल्लापो तं सब्बं  
भगवतो आरोचेसि।   
    
सन्तं येव खो आनन्द परियायं पञ्चकङ्गो थपति उदायिस्स भिक्खुनो नाब्भनुमोदि,  
सन्तञ्च पनानन्द परियायं उदायि भिक्खु पञ्चकङ्गस्स थपतिनो नाब्भनुमोदि।  
द्वेपि मया आनन्द वेदना वुत्ता परियायेन, तिस्सोपि मया वेदना वुत्ता परियायेन,  
पञ्चपि मया वेदना वुत्ता परियायेन, छपि मया वेदना वुत्ता परियायेन, [प्त्स् पगे  
२२५] [\क़् २२५।] अट्ठारसापि मया वेदना वुत्ता परियायेन, छत्तिंसापि मया वेदना  
वुत्ता परियायेन, अट्ठसतम्पि मया वेदना वुत्ता परियायेन।   
    
एवं परियायदेसितो-१। खो आनन्द मया धम्मो। एवं परियाय देसिते खो आनन्द मया  
धम्मे ये अञ्ञमञ्ञस्स सुभासितं सुलपितं न समनुमञ्ञिस्सन्ति न समनुजानिस्सन्ति  
न समनुमोदिस्सन्ति; नेसं-२। एतं पाटिकङखं भण्डनजाता कलहजाता विवादापन्ना  
अञ्ञमञ्ञं मुखसततीहि वितुदन्ता विहरिस्सन्तीति।   
    
एवं परियायदेसितो खो आनन्द मया धम्मो, एवं परियाय देसिते खो आनन्द मया  
धम्मे ये अञ्ञमञ्ञस्स सुभासितं सुलपितं समनुमञ्ञिस्सन्ति समनुजानिस्सन्ति,  
समनुमोदिस्सन्ति, नेसं एतं पाटिकङ्खं, समग्गा सम्मोदमाना अविवदमाना  
खीरोदकी भूता अञ्ञमञ्ञं पियचक्खूही सम्पस्सन्ता विहरिस्सन्तीति।   
    
पञ्चिमे आनन्द कामगुणा। कतमे पञ्च: चक्खुविञ्ञेय्या रूपा इट्ठा कन्ता मनापा  
पियरूपा कामूपसंहिता रजनीया, सोतविञ्ञेय्या सद्दा इट्ठा कन्ता मनापा पियरूपा  
कामूपसंहिता रजनीया, घानविञ्ञेय्या गन्धा इट्ठा कन्ता मनापा पियरूपा  
कामूपसंहिता रजनीया, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता रजनीया।  
इमे खो आनन्द पञ्च कामगुणा। यं खो आनन्द इमे पञ्च कामगुणे पटिच्च उप्पज्जति  
सुखं सोमनस्सं, इदं वुच्चति कामसुखं, ये खो आनन्द एवं वदेय्युं: एतं  
परमं सन्तं सुखं सोमनस्सं पटिसंवेदेन्तीति, इदं नेसाहं नानुजानामि। तं किस्स  
हेतु; अत्थानन्द एतम्हा सुखा अञ्ञं सुखं अभिक्कन्ततरं चेव पणीततरञ्च।   
    
१। परियायेन - सी १, २। २। तेसं - सी १, २।   
    
[ब्ज्त् पगे ४२८] [\x ४२८।]       
    
कतमञ्चानन्द एतम्हा सुखा अञ्ञं सुखं अभिक्कन्ततरञ्च पणीततरञ्च: इधानन्द  
भिक्खु विविच्चेव कामेहि विविच्च अकुसलेहि धम्मेहि सवितक्कं सविचारं विवेकजं  
पीतिसुखं पठमं झानं उपसम्पज्ज विहरति, इदं खो आनन्द एतम्हा सुखा अञ्ञं  
सुखं अभिक्कन्तरञ्च पणीततरञ्च।   
    
[प्त्स् पगे २२६] [\क़् २२६।] ये खो आनन्द एवं वदेय्युं: "एतं परमं सन्तं सुखं  
सोमनस्सं पटिसंवेदेन्ति" ति, इदं नेसाहं नानुजानामि, तं किस्स हेतु: अत्थानन्द एतम्हा  
सुखा अञ्ञं सुखं अभिक्कन्तरञ्च पणीततरञ्च कतमञ्चानन्द एतम्हा सुखा अञ्ञं  
सुखं अभिक्कन्तरञ्च पणीततरञ्च: इधानन्द भिक्खु वितक्कविचारानं वूपसमा  
अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं  
दुतियं झानं उपसम्पज्ज विहरति। इदं खो आनन्द एतम्हा सुखा अञ्ञं सुखं  
अभिक्कन्तरञ्च पणीततरञ्च।   
    
ये खो आनन्द एवं वदेय्युं: एतं परमं सन्तं सुखं सोमनस्सं पटिसंवेदेन्तीति,  
इदं नेसाहं नानुजानामि, तं किस्स हेतु: अत्थानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च। कतमञ्चानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च: इधानन्द भिक्खु पीतिया च विरागा उपेक्खको च विहरति  
सतो च सम्पजानो सुखञ्च कायेन पटिसंवेदेति, यन्तं अरिया आचिक्खन्ति, उपेक्खको  
सतिमा सुखविहारीति, तं ततियं झानं उपसम्पज्ज विहरति। इदं खो आनन्द एतम्हा  
सुखा अञ्ञं सुखं अभिक्कन्तरञ्च पणीततरञ्च।   
ये खो आनन्द एवं वदेय्युं: एतं परमं सन्तं सुखं सोमनस्सं पटिसंवेदेन्तीति,  
इदं नेसाहं नानुजानामि, तं किस्स हेतु: अत्थानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च। कतमञ्चानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च: इधानन्द भिक्खु सुखस्स च पहाना दुक्खस्स च  
पहाना पुब्बेव सोमनस्सदोमनस्सानं अत्थगमा अदुक्खमसुखं उपेक्खासति  
पारिसुद्धिं चतुत्थं झानं उपसम्पज्ज विहरति, इदं खो आनन्द एतम्हा सुखा अञ्ञं  
सुखं अभिक्कन्तरञ्च पणीततरञ्च।   
    
ये खो आनन्द एवं वदेय्युं: एतं परमं सन्तं सुखं सोमनस्सं पटिसंवेदेन्तीति,  
इदं नेसाहं नानुजानामि, तं किस्स हेतु: अत्थानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च। कतमञ्चानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च: इधानन्द भिक्खु सब्बसो रूप सञ्ञानं समतिक्कमा  
पटिघसञ्ञानं अत्थगमा नानत्तसञ्ञानं अमनसिकारा अनन्तो आकासोति  
आकासानञ्चायतनं उपसम्पज्ज विहरति, इदं खो आनन्द, एतम्हा सुखा अञ्ञं सुखं  
अभिक्कन्तरञ्च पणीततरञ्च।   
    
[ब्ज्त् पगे ४३०] [\x ४३०।]       
    
ये खो आनन्द एवं वदेय्युं: एतं परमं सन्तं सुखं सोमनस्सं पटिसंवेदेन्तीति,  
इदं नेसाहं [प्त्स् पगे २२७] [\क़् २२७।] नानुजानामि, तं किस्स हेतु: अत्थानन्द एतम्हा  
सुखा अञ्ञं सुखं अभिक्कन्तरञ्च पणीततरञ्च। कतमञ्चानन्द एतम्हा सुखा अञ्ञं  
सुखं अभिक्कन्तरञ्च पणीततरञ्च: इधानन्द भिक्खु सब्बसो आकासानञ्चायतनं  
समतिक्कम्म अनन्तं विञ्ञाणन्ति विञ्ञाणञ्चाकासानञ्चायतनं समतिक्कम्म अनन्तं  
विञ्ञाणन्ति विञ्ञाणञ्चायतनं उपसम्पज्ज विहरति इदं खो आनन्द एतम्हा सुखा अञ्ञं  
सुखं अभिक्कन्तरञ्च पणीततरञ्च।   
    
ये खो आनन्द एवं वदेय्युं: एतं परमं सन्तं सुखं सोमनस्सं पटिसंवेदेन्तीति,  
इदं नेसाहं नानुजानामि, तं किस्स हेतु: अत्थानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च। कतमञ्चानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च: इधानन्द भिक्खु सब्बसो विञ्ञाणञ्चायतनं  
समतिक्कम्म नत्थि किञ्चिति आकिञ्चञ्ञायतनं उपसम्पज्ज विहरति, इदं खो आनन्द  
एतम्हा सुखा अञ्ञं सुखं अभिक्कन्तरञ्च पणीततरञ्च।   
ये खो आनन्द एवं वदेय्युं: "एतं परमं सन्तं सुखं सोमनस्सं पटिसंवेदेन्ती"  
ति, इदं नेसाहं नानुजानामि, तं किस्स हेतु: अत्थानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च कतमञ्चानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च: इधानन्द भिक्खु सब्बसो आकिञ्चायतनं समतिक्कम्म  
नेवसञ्ञानासञ्ञायतनं उपसम्पज्ज विहरति, इदं खो आनन्द एतम्हा सुखा अञ्ञं  
सुखं अभिक्कन्तरञ्च पणीततरञ्च।   
ये च खो आनन्द एवं वदेय्युं: "एतं परमं सन्तं सुखं सोमनस्सं  
पटिसंवेदेन्ती" ति, इदं नेसाहं नानुजानामि, तं किस्स हेतु: अत्थानन्द एतम्हा सुखा  
अञ्ञं सुखं अभिक्कन्तरञ्च पणीततरञ्च कतमञ्चानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च: कतमञ्चानन्द एतम्हा सुखा अञ्ञं सुखं  
अभिक्कन्ततरञ्च पणीततरञ्च: इधानन्द भिक्खु सब्बसो नेवसञ्ञानासञ्ञायतनं  
समतिक्कम्म सञ्ञावेदयितनिरोधं उपसम्पज्ज विहरति, इदं खो [प्त्स् पगे २२०] [\क़्  
२२०।] आनन्द एतम्हा सुखा अञ्ञं सुखं अभिक्कन्तरञ्च पणीततरञ्च।   
    
 हानं खो पनेतं आनन्द विज्जति यं अञ्ञतित्थिया परिब्बाजका एवं वदेय्युं:  
"सञ्ञावेदयितनिरोधं समणो गोतमो आह, तञ्च सुखस्मिं पञ्ञापेति, तयिदं किंसु  
तयिदं कथंसू " ति? एवंवादिनो आनन्द अञ्ञतित्थिया परिब्बाजका एवमस्सु वचनीया: न  
खो आवुसो भगवा सुखं येव वेदनं सन्धाय सुखस्मिं पञ्ञापेति, यत्थ  
यत्थावुसो सुखं उपलब्भति, यं हि यं हि सुखं तं तं तथागतो सुखस्मिं  
पञ्ञापेती" ति।   
    
[ब्ज्त् पगे ४३२] [\x ४३२।]       
    
२। २। १०  
भिक्खुसुत्तं  
    
२६८। द्वेपि मया-१। भिक्खवे वेदना वुत्ता परियायेन, तिस्सोपि मया वेदना वुत्ता  
परियायेन, पञ्चपि मया वेदना वुत्ता परियायेन, छपि-२। मया वेदना वुत्ता परियायेन,  
अट्ठारसपि-३। मया वेदना वुत्ता परियायेन, छत्तिंसापि मया वेदना वुत्ता परियायेन,  
अट्ठसतम्पि मया वेदना वुत्ता परियायेन।   
    
एवं परियायदेसितो भिक्खवे मया धम्मो। एवं परियाय देसिते खो पन भिक्खवे  
मया धम्मे ये अञ्ञमञ्ञस्स सुभासितं सुलपितं न समनुमञ्ञिस्सन्ति, न  
समनुजानिस्सन्ति, न समनुमोदिस्सन्ति नेसं एतं [प्त्स् पगे २२९] [\क़् २२९।]       
पाटिकङ्खं: ऽभण्डनजाता कलहजाता विवादापन्ना अञ्ञमञ्ञं-४। मुखसत्तिहि वितुदन्ता  
विहरिस्सन्तिऽ ति।   
    
एवं परियायदेसितो भिक्खवे मया धम्मो। एवं परियाय देसिते खो पन भिक्खवे  
मया धम्मे ये अञ्ञमञ्ञस्स सुभासितं सुलपितं समनुमञ्ञिस्सन्ति,  
समनुजानिस्सन्ति, समनुमोदिस्सन्ति नेसं एतं पटिकङ्खं: समग्गा सम्मोदमाना  
खीरोदकीभूता अञ्ञमञ्ञं पियचक्खूही सम्पस्समाना विहरिस्सन्तीऽ ति।   
    
पञ्चिमे भिक्खवे कामगुणा। कतमे पञ्च: चक्खुविञ्ञेय्या रूपा इट्ठा कन्ता मनापा  
पियरूपा कामूपसंहिता रजनीया, सोतविञ्ञेय्या सद्दा इट्ठा कन्ता मनापा पियरूपा  
कामूपसंहिता रजनीया, घानविञ्ञेय्या गन्धा इट्ठा कन्ता मनापा पियरूपा  
कामूपसंहिता रजनीया, जिव्हाविञ्ञेय्या रसा इट्ठा कन्ता मनापा पियरूपा कामूपसंहिता  
रजनीया, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता रजनीया;  
इमे खो भिक्खवे पञ्च कामगुणा।   
    
यं खो भिक्खवे इमे पञ्च कामगुणे पटिच्च उप्पज्जति सुखं सोमनस्सं, इदं  
वुच्चति कामसुखं, ये खो भिक्खवे एवं वदेय्युं: एतं परमं सन्तं सुखं  
सोमनस्सं पटिसंवेदेन्तीति, इदं नेसाहं नानुजानामि। तं किस्स हेतु; अत्थि भिक्खवे  
एतम्हा सुखा अञ्ञं सुखं अभिक्कन्ततरञ्च पणीततरञ्च:  
    
१। द्वे मया - सी १, २।   
२। छापि - सी १, स्या,   
३। अट्ठारसापि - सी १, स्या।   
४। अञ्ञमञ्ञस्स - सी १, स्या।   
    
[ब्ज्त् पगे ४३४] [\x ४३४।]       
    
यो खो आनन्द एवं वदेय्युं: "एतं परमं सन्तं सुखं सोमनस्सं पटिसंवेदेन्ती"  
ति, इदं नेसाहं नानुजानामि, तं किस्स हेतु: अत्थि भिक्खवे एतम्हा सुखा अञ्ञं सुखं  
अभिक्कन्तरञ्च पणीततरञ्च कतमञ्चानन्द एतम्हा सुखा अञ्ञं सुखं  
अभिक्कन्तरञ्च पणीततरञ्च: इध भिक्खु सब्बसो आकिञ्चायतनं समतिक्कम्म  
नेवसञ्ञानासञ्ञायतनं उपसम्पज्ज विहरति, इदं खो भिक्खवे एतम्हा सुखा अञ्ञं  
सुखं अभिक्कन्तरञ्च पणीततरञ्च।   
    
 हानं खो पनेतं भिक्खवे विज्जति यं अञ्ञतित्थिया परिब्बाजका एवं वदेय्युं:  
"सञ्ञवेदयितनिरोधं समणो गोतमो आह, तञ्च सुखस्मिं पञ्ञापेति। तयिदं किंसु,  
तयिदं कथंसू" ति? एवं वादिनो भिक्खवे अञ्ञतित्थिया परिब्बाजका एवमस्सु वचनीया:  
"न खो आवुसो भगवा सुखं येव वेदनं सन्धाय सुखस्मिं पञ्ञापेति, यत्थ  
यत्थावुसो सुखं उपलब्भति यं हि यं हि सुखं तं तं तथागतो सुखस्मिं  
पञ्ञापेती" ति।   
    
रहोगतवग्गो दुतियो  
    
तत्रुद्दानं:  
    
रहोगतं द्वे च आकासा अगारं द्वे च सन्तका  
अट्ठकेन च द्वे वुत्ता पञ्चकङ्गोथ भिक्खुना।   
    
[ब्ज्त् पगे ४३६] [\x ४३६।]        
[प्त्स् पगे २३०] [\क़् २३०।]       
३। अट्ठसतपरियायवग्गो  
२। ३। १  
मोऌइयसीवकसुत्तं  
    
२६९। एकं समयं भगवा राजगहे विहरति वेफवने कलन्दकनिवापे। अथ खो  
मोऌइयसीवको-१ परिब्बाजको येन भगवा तेनुपसङ्कमि, उपसङ्कमित्वा भगवता  
सद्धिं सम्मोदि, सम्मोदनीयं कथं साराणीयं वीतिसारेत्वा एकमन्तं निसीदि।  
एकमन्तं निसिन्नो खो मोऌइयसीवको परिब्बाजको भगवन्तं एतदवोच: सन्ति हि भो  
गोतम एके समणब्राह्मणा एवंवादिनो एवन्दिट्ठिनो: "यं किञ्चायं पुरिसपुग्गलो  
पटिसंवेदियति सुखं वा दुक्खं वा अदुक्खमसुखं वा सब्बन्तं पुब्बेकतहेतु" ति।  
इध भवं गोतमो किमाहाति?  
    
पित्तसमुट्ठानानिपि खो सीवक इधेकच्चानि वेदयितानि उप्पज्जन्ति, सामम्पि खो एतं  
सीवक वेदितब्बं, यथा पित्तसमुट्ठानानिपि इधेकच्चानि वेदयितानि उप्पज्जन्तीति, लोकस्सपि  
खो एतं-२ सीवक सच्चसम्मतं, यथा पित्तसमुट्ठानानिपि इधेकच्चानि वेदयितानि  
उप्पज्जन्ति, तत्र सीवक ये ते समणब्राह्मणा एवं वादिनो एवन्दिट्ठिनो: "यं किञ्चायं  
पुरिसपुग्गलो पटिसंवेदियति सुखं वा दुक्खं वा अदुक्खमसुखं वा सब्बन्तं  
पुब्बेकतहेतु" ति। यञ्च सामं ञातं तञ्च अतिधावन्ति, यञ्च लोके सच्चसम्मतं तञ्च  
अतिधावन्ति, तस्मा नेसं समणब्राह्मणानं मिच्छाति वदामि।   
    
सेम्हसमुट्ठानानिपि खो सीवक इधेकच्चानि वेदयितानि उप्पज्जन्ति, सामम्पि खो एतं  
सीवक वेदितब्बं, यथा सेम्हसमुट्ठानानिपि इधेकच्चानि वेदयितानि उप्पज्जन्तीति,  
लोकस्सपि खो एतं सीवक सच्चसम्मतं, यथा सेम्हसमुट्ठानानिपि इधेकच्चानि  
वेदयितानि उपपज्जन्ति, तत्र सीवक ये ते समणब्राह्मणा एवं वादिनो एवन्दिट्ठिनो: "यं  
किञ्चायं पुरिसपुग्गलो पटिसंवेदियति सुखं वा दुक्खं वा अदुक्खमसुखं वा  
सब्बन्तं पुब्बेकतहेतु" ति। यञ्च सामं ञातं तञ्च अतिधावन्ति, यञ्च लोके  
सच्चसम्मतं तञ्च अतिधावन्ति, तस्मा नेसं समणब्राह्मणानं मिच्छाति वदामि।   
    
वातसमुट्ठानानिपि खो सीवक इधेकच्चानि वेदयितानि उप्पज्जन्ति, सामम्पि खो एतं  
सीवक वेदितब्बं, यथा वातसमुट्ठानानिपि इधेकच्चानि वेदयितानि उप्पज्जन्तीति, लोकस्सपि  
खो एतं सीवक सच्चसम्मतं, यथा वातसमुट्ठानानिपि इधेकच्चानि वेदयितानि  
उपपज्जन्ति, तत्र सीवक ये ते समणब्राह्मणा एवं वादिनो एवन्दिट्ठिनो: "यं किञ्चायं  
पुरिसपुग्गलो पटिसंवेदियति सुखं वा दुक्खं वा अदुक्खमसुखं वा सब्बन्तं  
पुब्बेकतहेतु" ति। यञ्च सामं ञातं तञ्च अतिधावन्ति, यञ्च लोके सच्चसम्मतं तञ्च  
अतिधावन्ति, तस्मा नेसं समणब्राह्मणानं मिच्छाति वदामि।   
सन्निपातिकानिपि खो सीवक इधेकच्चानि वेदयितानि उप्पज्जन्ति, सामम्पि खो एतं सीवक  
वेदितब्बं, यथा सन्निपातिकानिपि इधेकच्चानि वेदयितानि उप्पज्जन्तीति, लोकस्सपि खो एतं-२।  
सीवक सच्चसम्मतं, यथा सन्निपातिकानिपि इधेकच्चानि वेदयितानि उप्पज्जन्ति, तत्र सीवक  
ये ते समणब्राह्मणा एवं वादिनो एवन्दिट्ठिनो: "यं किञ्चायं पुरिसपुग्गलो  
पटिसंवेदियति सुखं वा दुक्खं वा अदुक्खमसुखं वा सब्बन्तं पुब्बेकतहेतु" ति।  
यञ्च सामं ञातं तञ्च अतिधावन्ति, यञ्च लोके सच्चसम्मतं तञ्च अतिधावन्ति, तस्मा  
नेसं समणब्राह्मणानं मिच्छाति वदामि।   
    
१। मोलिय सीवको - स्या  
२। एवं - स्या  
३। सन्निपातसमुट्ठानानिपि - स्या। 

उतुपरिणामजानिपि खो सीवक इधेकच्चानि वेदयितानि उप्पज्जन्ति, सामम्पि खो एतं सीवक  
वेदितब्बं, यथा उतुपरिणामजानिपि इधेकच्चानि वेदयितानि उप्पज्जन्तीति, लोकस्सपि खो एतं  
सीवक सच्चसम्मतं, यथा उतुपरिणामजानिपि इधेकच्चानि वेदयितानि उप्पज्जन्ति, तत्र  
सीवक ये ते समणब्राह्मणा एवं वादिनो एवन्दिट्ठिनो: "यं किञ्चायं पुरिसपुग्गलो  
पटिसंवेदियति सुखं वा दुक्खं वा अदुक्खमसुखं वा सब्बन्तं पुब्बेकतहेतु" ति।  
यञ्च सामं ञातं तञ्च अतिधावन्ति, यञ्च लोके सच्चसम्मतं तञ्च अतिधावन्ति, तस्मा  
नेसं समणब्राह्मणानं मिच्छाति वदामि।   
    
विसमपरिहारजानिपि खो सीवक इधेकच्चानि वेदयितानि उप्पज्जन्ति, सामम्पि खो एतं  
सीवक वेदितब्बं, यथा विसमपरिहारजानिपि इधेकच्चानि वेदयितानि उप्पज्जन्तीति, लोकस्सपि  
खो एतं सीवक सच्चसम्मतं, यथा विसमपरिहारजानिपि इधेकच्चानि वेदयितानि  
उपपज्जन्ति, तत्र सीवक ये ते समणब्राह्मणा एवं वादिनो एवन्दिट्ठिनो: "यं किञ्चायं  
पुरिसपुग्गलो पटिसंवेदियति सुखं वा दुक्खं वा अदुक्खमसुखं वा सब्बन्तं  
पुब्बेकतहेतु" ति। यञ्च सामं ञातं तञ्च अतिधावन्ति, यञ्च लोके सच्चसम्मतं तञ्च  
अतिधावन्ति, तस्मा नेसं समणब्राह्मणानं मिच्छाति वदामि।   
    
ओपक्कमिकानिपि खो सीवक इधेकच्चानि वेदयितानि उप्पज्जन्ति, सामम्पि खो एतं सीवक  
वेदितब्बं, यथा ओपक्कमिकानिपि इधेकच्चानि वेदयितानि उप्पज्जन्तीति, लोकस्सपि खो एतं  
सीवक सच्चसम्मतं, यथा ओपक्कमिकानिपि इधेकच्चानि वेदयितानि उप्पज्जन्ति, तत्र  
सीवक ये ते समणब्राह्मणा एवं वादिनो एवन्दिट्ठिनो: "यं किञ्चायं पुरिसपुग्गलो  
पटिसंवेदियति सुखं वा दुक्खं वा अदुक्खमसुखं वा सब्बन्तं पुब्बेकतहेतु" ति।  
यञ्च सामं ञातं तञ्च अतिधावन्ति, यञ्च लोके सच्चसम्मतं तञ्च अतिधावन्ति, तस्मा  
नेसं समणब्राह्मणानं मिच्छाति वदामि।   
    
कम्मविपाकजानिपि खो सीवक इधेकच्चानि वेदयितानि उप्पज्जन्ति, सामम्पि खो एतं सीवक  
वेदितब्बं, यथा कम्मविपाकजानिपि खो सीवक इधेकच्चानि वेदयितानि उप्पज्जन्तीति,  
लोकस्सपि खो एतं सीवक सच्चसम्मतं, यथा कम्मविपाकजानिपि इधेकच्चानि वेदयितानि  
उप्पज्जन्ति, तनु सीवक ये ते समणब्राह्मणा एवं वादिनो एवन्दिट्ठिनो: "यं किञ्चायं  
पुरिसपुग्गलो पटिसंवेदियति सुखं वा दुक्खं वा अदुक्खमसुखं वा सब्बन्तं  
पुब्बेकतहेतु" ति। यञ्च सामं ञातं तञ्च अतिधावन्ति, यञ्च लोके सच्चसम्मतं तञ्च  
अतिधावन्ति, तस्मा नेसं समणब्राह्मणानं मिच्छाति वदामि।   
    
[प्त्स् पगे ४३६] [\क़् ४३६।]        
[ब्ज्त् पगे ४३८] [\x ४३८।]       
    
एवं वुत्ते मोलियसीवको परिब्बाजको भगवन्तं एतदवोच: "अभिक्कन्तं भो गोतम  
अभिक्कन्तं भो गोतम, सेय्यथापि भो गोतम निक्कुज्जितं वा उक्कुज्जेय्य, पटिच्छन्नं वा  
विवरेय्य, मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य, एवमेव  
गोता गोतमेन अनेकपरियायेन धम्मो पकासितो। एसाहं भवन्तं गोतमं सरणं  
गच्छामि धम्मञ्च भिक्खुसङ्घञ्च। उपासकं मं भवं गोतमो धारेतु अज्जतग्गे  
पाणुपेतं सरणं गत"न्ति।   
    
पित्तं सेम्हञ्च वातो च सन्निपाता उतुनि च  
विसमं ओपक्कमिको च कम्मविपाकेन अट्ठमीति।   
    
२। ३। २।   
अट्ठसतपरियायसुत्तं  
    
२७०। अट्ठसतपरियायं वो भिक्खवे धम्मपरियायं देसिस्सामि। तं सुणाथ। कतमो  
च भिक्खवे अट्ठसतपरियायो धम्मपरियायो: द्वेपि मया भिक्खवे वेदना वुत्ता  
परियायेन, तिस्सोपि मया वेदना वुत्ता परियायेन, पञ्चपि मया वेदना वुत्ता परियायेन,  
छपि मया वेदना वुत्ता परियायेन, अट्ठारसापि मया वेदना वुत्ता परियायेन,  
छत्तिंसापि मया वेदना वुत्ता परियायेन, अट्ठसतम्पि मया वेदना वुत्ता परियायेन।   
    
कतमा च भिक्खवे द्वे वेदना: कायिका च चेतसिका च, इमा वुच्चन्ति भिक्खवे द्वे  
वेदना। [प्त्स् पगे २३२] [\क़् २३२।] कतमा च भिक्खवे तिस्सो वेदना: सुखा वेदना  
दुक्खा वेदना अदुक्खमसुखा वेदना, इमा वुच्चन्ति भिक्खवे तिस्सो वेदना। कतमा च  
भिक्खवे पञ्च वेदना: सुखिन्द्रियं दुक्खिन्द्रियं सोमनस्सिन्द्रियं दोमनस्सिन्द्रियं  
उपेक्खिन्द्रियं, इमा वुच्चन्ति भिक्खवे पञ्च वेदना। कतमा च भिक्खवे छ वेदना:  
चक्खुसम्फस्सजा वेदना सोतसम्फस्सजा वेदना घानसम्फस्सजा वेदना  
जिव्हासम्फस्सजा वेदना कायसम्फस्सजा वेदना मनोसम्फस्सजा वेदना, इमा वुच्चन्ति  
भिक्खवे छ वेदना।   
कतमा च भिक्खवे अट्ठारस वेदना: छ सोमनस्सुपविचारा छ दोमनस्सुपविचारा छ  
उपेक्खूपविचारा, इमा वुच्चन्ति भिक्खवे अट्ठारस वेदना। कतमा च भिक्खवे  
छत्तिंस-२। वेदना: छ गेहसितानि सोमनस्सानि छ नेक्खम्मसितानि सोमनस्सानि छ  
गेहसितानि दोमनस्सानि छ नेक्खम्मसितानि दोमनस्सानि छ गेहसिता उपेक्खो छ  
नेक्खम्मसिता उपेक्खा, इमा वुच्चन्ति भिक्खवे छत्तिंस वेदना। कतमा च भिक्खवे  
अट्ठसत-३। वेदना: अतीता छत्तिंस वेदना, अनागता छत्तिंस वेदना, पच्चुप्पन्ना  
छत्तिंस वेदना, इमा वुच्चन्ति भिक्खवे अट्ठसतवेदना। अयं भिक्खवे  
अट्ठसतपरियायो धम्मपरियायोति।   
    
१। द्वे - सीमु  
२। छततिंसा - सी १।   
३। अट्ठसतं - सी १, २  
    
[ब्ज्त् पगे ४४०] [\x ४४०।]       
२। ३। ३  
भिक्खुसुत्तं  
    
२७१। अथ खो अञ्ञतरो भिक्खु येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो सो भिक्खु भगवन्तं एतदवोच:  
कतमानु खो भन्ते वेदना? कतमो वेदनासमुदयो? ततमा वेदनासमुदयगामिनी  
पटिपदा? कतमो वेदनानिरोधो? कतमा वेदनानिरोधगामिनी पटिपदा? को वेदनाय  
अस्सादो? को आदीनवो? कीं निस्सरणन्ति?  
[प्त्स् पगे २३३] [\क़् २३३।] तिस्सो इमा भिक्खु वेदना। सुखा वेदना दुक्खा वेदना  
अदुक्खमसुखा वेदना, इमा वुच्चन्ति भिक्खु वेदना। फस्ससमुदया वेदनासमुदयो।  
तण्हा वेदनासमुदयगामिनी पटिपदा। फस्सनिरोधा वेदनानिरोधो। अयमेव अरियो  
अट्ठङ्गिको मग्गो वेदनानिरोधगामिनी पटिपदा। सेय्यथिदं: सम्मादिट्ठि  
सम्मासङ्कप्पो सम्मावाचा सम्माकम्मन्ता सम्माआजीवो सम्मावायामो सम्मासति  
सम्मासमाधि। यं वेदना पटिच्च उप्पज्जति सुखं सोमनस्सं अयं वेदनाय अस्सादो।  
या वेदना अनिच्चा दुक्खा विपरिणामधम्मा अयं वेदनाय आदीनवो। यो वेदनाय  
छन्दरागविनयो छन्दरागप्पहानं, इदं वेदनाय निस्सरणन्ति।   
२। ३। ४  
पुब्बेसुत्तं  
    
२७२। पुब्बेव मे भिक्खवे सम्बोधा अनभिसम्बुद्धस्स बोधिसत्तस्सेव सतो एतदहोसि:  
कतमा नु खो वेदना, कतमो वेदनासमुदयो, कतमा वेदनासमुदयगामिनी  
पटिपदा, कतमो वेदनानिरोधो, कतमा वेदनानिरोधगामिनी पटिपदा, को वेदनाय  
अस्सादो, को आदीनवो, किं निस्सरणन्ति।   
    
तस्स मय्हं भिक्खवे एतदहोसि: तिस्सो इमा वेदना। सुखा वेदना दुक्खा वेदना  
अदुक्खमसुखा वेदना, इमा वुच्चन्ति वेदना। फस्ससमुदया वेदनासमुदयो। तण्हा  
वेदनासमुदयगामिनी पटिपदा। फस्सनिरोधा वेदनानिरोधो। अयमेव अरियो  
अट्ठङ्गिको मग्गो वेदनानिरोधगामिनी पटिपदा। सेय्यथीदं: सम्मादिट्ठि  
सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो सम्मासति  
सम्मासमाधि। यं वेदना पटिच्च उप्पज्जति सुखं सोमनस्सं अयं वेदनाय अस्सादो।  
या वेदना अनिच्चा दुक्खा विपरिणामधम्मा अयं वेदनाय आदीनवो। यो वेदनाय  
छन्दरागविनयो छन्दरागप्पहानं, इदं वेदनाय निस्सरणन्ति।   
    
[ब्ज्त् पगे ४४२] [\x ४४२।]       
२। ३। ५  
ञाणसुत्तं  
    
२७३। इमा वेदनाति मे भिक्खवे पुब्बे अननुस्सुतेसु धम्मेसु चक्खुं उदपादि ञाणं  
उदपादि पञ्ञा उदपादि विज्जा उदपादि आलोको उदपादि, अयं वेदना समुदयोति मे  
भिक्खवे पुब्बे अननुस्सुतेसु धम्मेसु चक्खुं उदपादि ञाणं उदपादि पञ्ञा  
उदपादि विज्जा उदपादि आलोको उदपादि, [प्त्स् पगे २३४] [\क़् २३४।] अयं वेदना-१।  
समुदयगामिनी पटिपदाति मे भिक्खवे पुब्बे अननुस्सुतेसु धम्मेसु चक्खुं  
उदपादि ञाणं उदपादि पञ्ञा उदपादि विज्जा उदपादि आलोको उदपादि। अयं वेदना  
निरोधोति मे भिक्खवे पुब्बे अननुस्सुतेसु धम्मेसु चक्खुं उदपादि ञाणं उदपादि  
पञ्ञा उदपादि विज्जा उदपादि आलोको उदपादि। अयं वेदना निरोधगामिनी पटिपदाति मे  
भिक्खवे पुब्बे अननुस्सुतेसु धम्मेसु चक्खुं उदपादि ञाणं उदपादि पञ्ञा  
उदपादि विज्जा उदपादि आलोको उदपादि। अयं वेदनाय अस्सादोति मे भिक्खवे पुब्बे  
अननुस्सुतेसु धम्मेसु चक्खुं उदपादि ञाणं उदपादि पञ्ञा उदपादि विज्जा उदपादि  
आलोको उदपादि। अयं वेदनाय आदीनवोति मे भिक्खवे पुब्बो अननुस्सुतेसु धम्मेसु  
चक्खुं उदपादि ञाणं उदपादि पञ्ञा उदपादि विज्जा उदपादि आलोको उदपादि। इदं  
वेदनाय निस्सरणन्ति मे भिक्खवे पुब्बे अननुस्सुतेसु धम्मेसु चक्खुं उदपादि  
ञाणं उदपादि पञ्ञा उदपादि विज्जा उदपादि आलोको उदपादीति।   
    
२। ३। ६  
सम्बहुलभिक्खुसुत्तं  
    
२७४। अथ खो सम्बहुला भिक्खू येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो सो भिक्खु  
भगवन्तं एतदवोचुं: कतमानु खो भन्ते वेदना? कतमो वेदनासमुदयो? कतमा  
वेदनासमुदयगामिनीपटिपदा? कतमो वेदनानिरोधो? कतमा वेदनानिरोधगामिनी  
पटिपदा? कतमो वेदनानिरोधो? कतमा वेदनानिरोधगामिनी पटिपदा? को वेदनाय  
अस्सादो? को आदीनवो? किं निस्सरणन्ति?  
    
तिस्सो इमा भिक्खु वेदना। सुखा वेदना दुक्खा वेदना अदुक्खमसुखा वेदना, इमा  
वुच्चन्ति भिक्खु वेदना। फस्ससमुदया वेदनासमुदयो। तण्हा  
वेदनासमुदयगामिनी पटिपदा। फस्सनिरोधा वेदनानिरोधो। अयमेव अरियो  
अट्ठङ्गिको मग्गो वेदनानिरोधगामिनी पटिपदा। सेय्यथीदं: सम्मादिट्ठि  
सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो सम्मासति  
सम्मासमाधि। यं वेदना पटिच्च उप्पज्जति सुखं सोमनस्सं अयं वेदनाय अस्सादो।  
या वेदना अनिच्चा दुक्खा विपरिणामधम्मा अयं वेदनाय आदीनवो। यो वेदनाय  
छन्दरागविनयो छन्दरागप्पहानं, इदं वेदनाय निस्सरणन्ति।   
    
२। ३। ७  
समणब्राह्मणसुत्तं  
२७५। तिस्सो इमा भिक्खवे वेदना, कतमा तिस्सो: सुखा वेदना दुक्खा वेदना  
अदुक्खमसुखा वेदना। ये हि के चि भिक्खवे समणा वा ब्राह्मणा वा इमासं तिस्सन्नं  
वेदनानं समुदयञ्च अत्थगमञ्च अस्सादञ्च आदीनवञ्च निस्सरणञ्च यथाभूतं  
नप्पजानन्ति। ये हि के चि भिक्खवे समणा वा ब्राह्मणा वा इमासां तिस्सन्नं वेदनानं  
समुदयञ्च अत्तगमञ्च अस्सादञ्च आदीनवञ्च निस्सरणञ्च यथाभूतं पजानन्ति। -पे-  
सयं अभिञ्ञा सच्छिकत्वा उपसम्पज्ज विहरन्तीति।   
    
१। वेदनाय - सी१, २।   
    
[ब्ज्त् पगे ४४४] [\x ४४४।]       
    
२। ३। ८   
दुतिय समणब्राह्मणसुत्तं  
    
२७६। [प्त्स् पगे २३५] [\क़् २३५।] तिस्सो इमा भिक्खवे वेदना, कतमा तिस्सो: सुखा वेदना  
दुक्खा वेदना अदुक्खमसुखा वेदना। ये हि केचि भिक्खवे समणा वा ब्राह्मणा वा  
इमासं तिस्सन्नं वेदनानं समुदयञ्च अत्थगमञ्च अस्सादञ्च आदीनवञ्च  
निस्सरणञ्च यथाभूतं नप्पजानन्ति। ये हि के चि भिक्खवे समणा वा ब्राह्मणा वा  
इमासं तिस्सन्नं वेदनानं समुदयञ्च अत्थगमञ्च अस्सादञ्च आदीनवञ्च  
निस्सरणञ्च यथाभूतं पजानन्ति। सयं अभिञ्ञा सच्छिकत्वा उपसम्पज्ज विहरन्तीति।   
    
२। ३। ९  
ततिय समणब्राह्मणसुत्तं  
    
२७७। ये हि कोचि भिक्खवे समणा वा ब्राह्मणा वा वेदनं नप्पजानन्ति।  
वेदनासमुदयं नप्पजानन्ति, वेदनानिरोधं नप्पजानन्ति, वेदनानिरोधगामिनिं  
पटिपदं नप्पजानन्ति,   
ये हि कोचि भिक्खवे समणा वा ब्रह्मणा वा वेदनं पजानन्ति, वेदनासमुदयं  
पजानन्ति, वेदनानिरोधं पजानन्ति, वेदनानिरोधगामिनी पटिपदं पजानन्ति, -पे-  
    
२। ३। १०  
सुद्धिकवेदनासुत्तं  
    
२७८। तिस्सो इमा भिक्खवे वेदना। कतमा तिस्सो: सुखा वेदना दुक्खा वेदना  
अदुक्खमसुखा वेदना। इमा खो भिक्खवे तिस्सो वेदनाति।   
    
२। ३। ११  
निरामिससुत्तं  
    
२७९। अत्थि भिक्खवे सामिसा पीति, अत्थि निरामिसा पीति, अत्थि निरामिसा निरामिसतरा पीति। अत्थि  
सामिसं सुखं, अत्थि निरामिसं सुखं, अत्थि निरामिसा निरामिसतरं सुखं। अत्थि सामिसा  
उपेखा, अत्थि निरामिसा उपेखा, अत्थि निरामिसा निरामिसतरा उपेखा। अत्थि सामिसो विमोक्खो,  
अत्थि निरामिसो विमोक्खो, अत्थि निरामिसा निरामिसतरो विमोक्खो।   
    
कतमा च भिक्खवे-१ सामिसा पीति: पञ्चिमे भिक्खवे कामगुणा, कतमे पञ्च:   
चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। सोतविञ्ञेय्या  
सद्दा इट्ठा कन्ता मनापा पियरूपा कामूपसंहिता रजनीया। घानविञ्ञेय्या गन्धा इट्ठा  
कन्ता मनापा पियरूपा कामूपसंहिता रजनीया। जिव्हाविञ्ञेय्या रसा इट्ठा कन्ता मनापा  
पियरूपा कामूपसंहिता रजनीया। कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया।   
इमे खो भिक्खवे पञ्चकामगुणा, यं खो भिक्खवे इमे पञ्चकामगुणे पटिच्च  
उप्पज्जति पीति, अयं वुच्चति भिक्खवे सामिसा पीति। 

१। [प्त्स् पगे २३६] [\क़् २३६।]        
कतमा च सा भिक्खवे - सी १।   
    
[ब्ज्त् पगे ४४६। [\x ४४६।] ]   
    
कतमा च भिक्खवे निरामिसा पीति: इध भिक्खवे भिक्खु विविच्चेव कामेहि विविच्च  
अकुसलेहि धम्मेहि सवितक्कं सविचारं विवेकजं पीतिसुखं पठमजझानं  
उपसम्पज्ज विहरति, वितक्क विचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियजझानं उपसम्पज्ज  
विहरति, अयं वुच्चति भिक्खवे निरामिसा पीति।   
कतमा च भिक्खवे निरामिसा निरामिसतरा पीति: या खो भिक्खवे खीणासवस्स  
भिक्खुनो रागा चित्तं विमुत्तं पच्चवेक्खतो दोसा चित्तं विमुत्तं पच्चवेक्खतो मोहा  
चित्तं विमुत्तं पच्चवेक्खतो उप्पज्जति पीति। अयं वुच्चति भिक्खवे निरामिसा निरामिसतरा  
पीति।   
    
कतमञ्च भिक्खवे सामिसं सुखं: पञ्चिमे भिक्खवे कामगुणा, कतमे पञ्च:   
चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। सोतविञ्ञेय्या  
सद्दा इट्ठा कन्ता मनापा पियरूपा कामूपसंहिता रजनीया। घानविञ्ञेय्या गन्धा इट्ठा  
कन्ता मनापा पियरूपा कामूपसंहिता रजनीया। जिव्हाविञ्ञेय्या रसा इट्ठा कन्ता मनापा  
पियरूपा कामूपसंहिता रजनीया। कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया।   
इमे खो भिक्खवे पञ्चकामगुणा। यं खो भिक्खवे इमे पञ्चकामगुणे पटिच्च  
उप्पज्जति सुखं सोमनस्सं, इदं वुच्चति भिक्खवे सामिसं सुखं।   
कतमञ्च भिक्खवे निरामिसा सुखं: इध भिक्खवे भिक्खु विविच्चेव कामेहि विविच्च  
अकुसलेहि धम्मेहि सवितक्कं सविचारं विवेकजं पीतिसुखं पठमजझानं  
उपसम्पज्ज विहरति, वितक्क विचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियजझानं उपसम्पज्ज  
विहरति, पीतिया च विरागा उपेक्खको च विहरति सतो सम्पजानो सुखञ्च कायेन  
पटिसंवेदेति, यं तं अरिया आचिक्खन्ति उपेक्खको सतिमा सुखविहारीति तं ततियजझानं  
उपसम्पज्ज विहरति। इदं वुच्चति भिक्खवे निरामिसं सुखं।   
    
कतमञ्च भिक्खवे निरामिसा निरामिसतरं सुखं: यं खो भिक्खवे खीणासवस्स  
भिक्खुनो रागा चित्तं विमुत्तं पच्चवेक्खतो दोसा चित्तं विमुत्तं पच्चवेक्खतो मोहा  
चित्तं विमुत्तं [प्त्स् पगे २३७] [\क़् २३७।] पच्चवेक्खतो उप्पज्जति सुखं सोमनस्सं,  
इदं वुच्चति भिक्खवे निरामिसानिरामिसतरं सुखं।   
    
२। दुतियं झानं - मछसं  
    
[ब्ज्त् पगे ४४८] [\x ४४८।]       
    
कतमा च भिक्खवे सामिसा उपेखा: पञ्चिमे भिक्खवे कामगुणा, कतमे पञ्च:   
चक्खुविञ्ञेय्या रूपा इट्ठा कन्ता मनापा पियरूपा कामूपसंहिता रजनीया। सोतविञ्ञेय्या  
सद्दा इट्ठा कन्ता मनापा पियरूपा कामूपसंहिता रजनीया। घानविञ्ञेय्या गन्धा इट्ठा  
कन्ता मनापा पियरूपा कामूपसंहिता रजनीया। जिव्हाविञ्ञेय्या रसा इट्ठा कन्ता मनापा  
पियरूपा कामूपसंहिता रजनीया। कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया।   
इमे खो भिक्खवे पञ्चकामगुणा। या खो भिक्खवे इमे पञ्चकामगुणे पटिच्च  
उप्पज्जति उपेखा, अयं वुच्चति भिक्खवे सामिसा उपेखा।   
    
कतमा च भिक्खवे निरामिसा उपेखा: इध भिक्खवे भिक्खु सुखस्स च पहाना  
दुक्खस्स च पहाना पुब्बेव सोमनस्सदोमनस्सानं अत्थङ्गमा अदुक्खमसुखं  
उपेखासतिपारिसुद्धिं चतुत्थजझानं उपसम्पज्ज विहरति। अयं वुच्चति भिक्खवे  
निरामिसा उपेखा।   
    
कतमा च भिक्खवे निरामिसा निरामिसतरा उपेखा: या खो भिक्खवे खीणासवस्स  
भिक्खुनो रागा चित्तं विमुत्तं पच्चवेक्खतो दोसा चित्तं विमुत्तं पच्चवोक्खतो मोहा  
चित्तं विमुत्तं पच्चवेक्खतो उप्पज्जति उपेखा, अयं वुच्चति भिक्खवे निरामिसा  
निरामिसतरा उपेखा।   
    
कतमो च भिक्खवे सामिसो विमोक्खो: रूपपटिसञ्ञुत्तो विमोक्खो सामिसो विमोक्खो।  
कतमो च भिक्खवे निरामिसो विमोक्खो: अरूपपटिसञ्ञुत्तो विमोक्खो निरामिसो विमोक्खो।  
कतमो च भिक्खवे निरामिसा निरामिसतरो विमोक्खो१। : यो खो भिक्खवे खीणासवस्स  
भिक्खुनो रागा चित्तं विमुत्तं पच्चवेक्खतो दोसं चित्तं विमुत्तं पच्चवेक्खतो मोहा  
चित्तं विमुत्तं पच्चवेक्खतो उप्पज्जति विमोक्खो, अयं वुच्चति भिक्खवे निरामिसा  
निरामिसतरो विमोक्खोति।   
    
अट्ठसतपरियायवग्गो ततियो।   
    
तत्रुद्दानं:  
    
[प्त्स् पगे २३८] [\क़् २३८।] सीवकट्ठसतं भिक्खु पुब्बेञाणञ्च भिक्खुना  
समणब्राह्मणा तीणि सुद्धिञ्च निरामिसन्ति।   
    
वेदनासंयुत्तं निट्ठितं  
    
१। विमोखो: सी १।   
    
[ब्ज्त् पगे ४५०। [\x ४५०।] ]   
    
३। मातुगामसंयुत्तं  
१। मातुगामवग्गो  
३। १। १।   
मातुगामसुत्तं  
    
२८०। पञ्चहि भिक्खवे अङ्गेहि समन्नागतो मातुगामो एकन्त अमनापो होति पुरिसस्स।  
कतमेहि पञ्चहि: न च रूपवा होति, न च भोगवा होति, न च सीलवा होति, अलसो च होति,  
पजञ्चस्स न लभति। इमेहि खो भिक्खवे पञ्चहि अङ्गेहि समन्नागतो मातुगामो एकन्त  
अमनापो होति पुरिसस्स।   
    
पञ्चहि भिक्खवे अङ्गेहि समन्नागतो मातुगामो एकन्त अमनापो होति पुरिसस्स।  
कतमेहि पञ्चहि: रूपवा च होति, भोगवा च होति, सीलवा च होति, दक्खो च होति अनलसो  
पजञ्चस्स लभति। इमेहि खो भिक्खवे पञ्चहि अङ्गेहि समन्नागतो मातुगामो  
एकन्तमनापो होति पुरिसस्साति।   
    
३। १। २  
पुरिससुत्तं  
    
२८१। पञ्चहि भिक्खवे अङ्गेहि समन्नागतो पुरिसो एकन्तामनापो होति मातुगामस्स।  
कतमेहि पञ्चहि: न च रूपवा होति, न च भोगवा होति, न च सीलवा होति, अलसो च होति,  
पजञ्चस्स न लभति। इमेहि खो भिक्खवे [प्त्स् पगे २३९] [\क़् २३९।] पञ्चहि अङ्गेहि  
समन्नागतो पुरिसो एकन्तामनापो होति मातुगमस्स।   
    
पञ्चहि भिक्खवे अङ्गेहि समन्नागतो पुरिसो एकन्तमनापो होति मातुगमस्स। कतमेहि  
पञ्चहि: रूपवा च होति, भोगवा च होति, सीलवा च होति, दक्खो च होति अनलसो पजञ्चस्स  
लभति। इमेहि खो भिक्खवे पञ्चहि अङ्गेहि समन्नागतो पुरिसो एकन्तमनापो होति  
मातुगामस्साति।   
    
३। १। ३  
आवेणिकदुक्खसुत्तं  
    
२८२। पञ्चिमानि भिक्खवे मातुगामस्स आवेणिकानि दुक्खानि यानि मातुगामो पच्चनुभोति  
अञ्ञत्रेव पुरिसेहि कतमानि पञ्च: इध भिक्खवे मातुगामो दहरोव समानो पतिकुलं  
गच्छति, ञातकेहि विना होति। इदं भिक्खवे मातुगामस्स पठमं आवेणिकं दुक्खं  
यं मातुगामो पच्चनुभोति अञ्ञत्रेव पुरिसेहि। पुन च परं भिक्खवे मातुगामो उतुनी  
होति, इदं भिक्खवे मातुगामस्स दुतियं आवेणिकं दुक्खं यं मातुगामो पच्चनुभोति  
अञ्ञत्रेव पुरिसेहि।   
    
[ब्ज्त् पगे ४५२। [\x ४५२।] ]   
    
पुन च परं भिक्खवे मातुगामो गब्भिनी होति, इदं भिक्खवे मातुगामस्स ततियं  
आवेणिकं दुक्खं यं मातुगामो पच्चनुभोति अञ्ञत्रेव पुरिसेहि। पुन च परं  
भिक्खवे मातुगामो विजायति, इदं भिक्खवे मातुगामस्स चतुत्थं आवेणिकं दुक्खं  
यं मातुगामो पच्चनुभोति अञ्ञत्रेव पुरिसेहि। पुन च परं भिक्खवे मातुगामो  
पुरिसस्स पारिचरियं उपेति, इदं भिक्खवे मातुगामस्स पञ्चमं आवेणिकं दुक्खं यं  
मातुगामो पच्चनुभोति अञ्ञत्रेव पुरिसेहि। इमानि खो भिक्खवे पञ्च मातुगामस्स  
आवेणिकानि दुक्खानि यानि मातुगामो पच्चनुभोति अञ्ञत्रेव पुरिसेहीति।   
    
३। १। ४।   
तीहिधम्मेहिसुत्तं  
    
२८३। [प्त्स् पगे २४०] [\क़् २४०।] तीहि भिक्खवे धम्मेहि समन्नागतो मातुगामो  
येभुय्येन कायस्स भेदा परम्मरणा अपायं दुग्गतिं विनिपातं निरयं उप्पज्जति।  
कतमेहि तीहि: इध भिक्खवे मातुगामो पुब्बण्हसमयं मच्छेरमलपरियुटठितेन  
चेतसा अगारं अज्झावसति, मजझनतिकं समयं इस्सा परियुट्ठितेन चेतसा अगारं  
अज्झावसति, सायन्हसमयं कामरागपरियुट्ठितेन चेतसा अगारं अज्झावसति, इमेहि खो  
भिक्खवे तीहि धम्मेहि समन्नागतो मातुगामो येभुय्येन कायस्स भेदा  
परम्मरणा अपायं दुग्गतिं विनिपातं निरयं उप्पज्जतीति।   
    
३। १। ५  
अनुरुद्धसुत्तं*   
२८४। अथ खो आयस्मा अनुरुद्धो येन भगवा तेनुपसङ्कमि, उपसङ्कमित्वा  
भगवन्तं अभिवादेत्वा एकमन्तं निसीदि, एकमन्तं निसिन्नो खो आयस्मा अनुरुद्धो  
भगवन्तं एतदवोच:  
    
इधाहं भन्ते मातुगामं पस्सामि दिब्बेन चक्खुना विसुद्धेन अतिक्कन्तमानुसकेन  
कायस्स भेदा परम्मरणा अपायं दुग्गतिं विनिपातं निरयं उप्पज्जन्तं -१। कतीहि नु  
खो भन्ते धम्मेहि समन्नागतो मातुगामो कायस्स भेदा परम्मरणा अपायं  
दुग्गतिं विनिपातं निरयं उप्पज्जतीति?  
    
पञ्चहि खो अनुरुद्ध धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उप्पज्जति। कतमेहि पञ्चहि: अस्सद्धो च होति, अहिरिको  
च होति, अनोत्तापि च होति, कोधनो च होति, दुप्पञ्ञो च होति। इमेहि खो अनुरुद्ध पञ्चहि  
धम्मेहि समन्नागतो मातुगामो कायस्स भेदा परम्मरणा अपायं दुग्गतिं  
विनिपातं निरयं उपपज्जतीति।   
इद सुत्तं मरम्मपोत्थके न दिस्सते  
१। उप्पज्जन्तं - सी १, २  
२। अनोततप्पि - मछसं, स्या।   
    
[ब्ज्त् पगे ४५४। [\x ४५४।] ]   
    
३। १। ६  
कोधनसुत्तं  
    
२८५। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उपपज्जति। कतमेहि पञ्चहि: अस्सद्धो च होति, अहिरिको  
च होति, अनोत्तापी च होति, कोधनो च होति, दुप्पञ्ञो च होति। इमेहि खो भिक्खवे पञ्चहि  
धम्मेहि समन्नागतो [प्त्स् पगे २४१] [\क़् २४१।] मातुगामो कायस्स भेदा  
परम्मरणा अपायं दुग्गतिं विनिपातं निरयं उपपज्जतीति।   
    
३। १। ७  
उपनाहीसुत्तं  
    
२८६। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उपपज्जति। कतमेहि पञ्चहि: अस्सद्धो च होति, अहिरिको  
च होति, अनोत्तापी च होति, उपनाही च होति, दुप्पञ्ञो च होति। इमेहि खो भिक्खवे पञ्चहि  
धम्मेहि समन्नागतो मातुगामो कायस्स भेदा परम्मरणा अपायं दुग्गतिं  
विनिपातं निरयं उपपज्जतीति।   
    
३। १। ८  
इस्सुकीसुत्तं  
    
२८७। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उपपज्जति। कतमेहि पञ्चहि: अस्सद्धो च होति, अहिरिको  
च होति, अनोत्तापी च होति, इस्सुकी च होति, दुप्पञ्ञो च होति। इमेहि खो भिक्खवे पञ्चहि  
धम्मेहि समन्नागतो मातुगामो कायस्स भेदा परम्मरणा अपायं दुग्गतिं  
विनिपातं निरयं उपपज्जतीति।   
    
३। १। ९  
मच्छरीसुत्तं  
    
२८८। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उपपज्जति। कतमेहि पञ्चहि: अस्सद्धो च होति, अहिरिको  
च होति, अनोत्तापी च होति, मच्छरी च होति, दुप्पञ्ञो च होति। इमेहि खो भिक्खवे पञ्चहि  
धम्मेहि समन्नागतो मातुगामो कायस्स भेदा परम्मरणा अपायं दुग्गतिं  
विनिपातं निरयं उपपज्जतीति।   
    
[ब्ज्त् पगे ४५६] [\x ४५६।]       
३। १। १०  
अतिचारीसुत्तं  
    
२८९। [प्त्स् पगे २४२] [\क़् २४२।] पञ्चहि भिक्खवे धम्मेहि समन्नागतो मातुगामो  
कायस्स भेदा परम्मरणा अपायं दुग्गतिं विनिपातं निरयं उपपज्जति। कतमेहि  
पञ्चहि: अस्सद्धो च होति, अहिरिको च होति, अनोत्तापी च होति, अतिचारी च होति, दुप्पञ्ञो च  
होति। इमेहि खो भिक्खवे पञ्चहि धम्मेहि समन्नागतो मातुगामो कायस्स भेदा  
परम्मरणा अपायं दुग्गतिं विनिपातं निरयं उपपज्जतीति।   
    
३। १। ११  
दुस्सीलसुत्तं  
    
२९०। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उपपज्जति। कतमेहि पञ्चहि: अस्सद्धो च होति, अहिरिको  
च होति, अनोत्तापी च होति, दुस्सीलो च होति, दुप्पञ्ञो च होति। इमेहि खो भिक्खवे पञ्चहि  
धम्मेहि समन्नागतो मातुगामो कायस्स भेदा परम्मरणा अपायं दुग्गतिं  
विनिपातं निरयं उपपज्जतीति।   
    
३। १। १२  
अप्पस्सुतसुत्तं  
    
२९१। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उपपज्जति। कतमेहि पञ्चहि: अस्सद्धो च होति, अहिरिको  
च होति, अनोत्तापी च होति, अप्पस्सुतो च होति, दुप्पञ्ञो च होति। इमेहि खो भिक्खवे पञ्चहि  
धम्मेहि समन्नागतो मातुगामो कायस्स भेदा परम्मरणा अपायं दुग्गतिं  
विनिपातं निरयं उपपज्जतीति। 

३। १। १३  
कुसीतसुत्तं  
    
२९२। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उपपज्जति। कतमेहि पञ्चहि: अस्सद्धो च होति, अहिरिको  
च होति, अनोत्तापी च होति, कुसीतो च होति, दुप्पञ्ञो च होति। इमेहि खो भिक्खवे पञ्चहि  
धम्मेहि समन्नागतो मातुगामो कायस्स भेदा परम्मरणा अपायं दुग्गतिं  
विनिपातं निरयं उप्पज्जतीति।   
    
[ब्ज्त् पगे ४५८] [\x ४५८।]       
(३। १। १४)  
मुट्ठस्सतिसुत्तं  
    
२९३। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उपपज्जति। कतमेहि पञ्चहि: [प्त्स् पगे २४३] [\क़् २४३।]   
    अस्सद्धो च होति, अहिरिको च होति, अनोत्तापी च होति, मुट्ठस्सति च होति, दुप्पञ्ञो च होति।  
इमेहि खो भिक्खवे पञ्चहि धम्मेहि समन्नागतो मातुगामो कायस्स भेदा  
परम्मरणा अपायं दुग्गतिं विनिपातं निरयं उप्पज्जतीति।   
    
३। १। १५  
पञ्चवेरसुत्तं  
    
२९४। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
अपायं दुग्गतिं विनिपातं निरयं उपपज्जति। कतमेहि पञ्चहि: पाणातिपाती च होति,  
अदिन्नादायी च होति, कामेसुमिच्छाचारी च होति, मुसावादी च होति,  
सुरामेरयमज्जपमादट्ठायी च होति। इमेहि खो भिक्खवे पञ्चहि धम्मेहि  
समन्नागतो मातुगामो कायस्स भेदा परम्मरणा अपायं दुग्गतिं विनिपातं निरयं  
उप्पज्जतीति।   
    
मातुगामवग्गो पठमो  
    
तत्रुद्दानं:  
    
मातुगामो पुरिसोच आवेणिको तीहि धम्मेहि  
कोधनो उपनाही च इस्सुकी मच्छरेन च,   
अतिचारी च अनुरुद्धो दुस्सीलो चाप्पस्सुतो  
कुसीतो मुट्ठस्सतीचेति पञ्चवेरं पञ्चदसाति।   
    
[ब्ज्त् पगे ४६०] [\x ४६०।]       
२। अनुरुद्धवग्गो  
३। २। १  
अनुरुद्धसुत्तं   
२९५। अथ खो आयस्मा अनुरुद्धो येन भगवा तेनुपसङ्कमि, उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा अनुरुद्धो  
भगवन्तं एतदवोच:  
    
इधाहं भन्ते मातुगामं पस्सामि दिब्बेन चक्खुना विसुद्धेन अतिक्कन्तमानुसकेन  
कायस्स भेदा परम्मरणा सुगतिं सग्गं लोकं उपपज्जन्तं। कतीहि नुखो भन्ते  
धम्मेहि समन्नागतो मातुगामो कायस्स भेदा परम्मरणा सुगतिं सग्गं लोकं  
उपपज्जतीति।   
    
पञ्चहि खो अनुरुद्ध धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, अक्कोधनो च होति, पञ्ञवा च होति। इमेहि खो अनुरुद्ध पञ्चहि धम्मेहि  
समन्नागतो मातुगामो कायस्स भेदा परम्मरणा सुगतिं सग्गं लोकं उपपज्जतीति।   
    
३। २। २  
अक्कोधनसुत्तं  
    
२९६। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, अक्कोधनो च होति, पञ्ञवा च होति। इमेहि खो भिक्खवे पञ्चहि धम्मेहि  
समन्नागतो [प्त्स् पगे २४४] [\क़् २४४।] मातुगामो कायस्स भेदा परम्मरणा सुगतिं  
सग्गं लोकं उपपज्जतीति।   
    
३। २। ३  
अनुपनाहीसुत्तं  
    
२९७। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, अनुपनाही च होति, पञ्ञवा च होति। इमेहि खो भिक्खवे पञ्चहि धम्मेहि  
समन्नागतो मातुगामो कायस्स भेदा परम्मरणा सुगतिं सग्गं लोकं उपपज्जतीति।   
    
इदम्पि सुत्तं मरम्मपोत्थके न दिस्सते  
    
[ब्ज्त् पगे ४६२] [\x ४६२।]       
    
३। २। ४  
अनिस्सुकीसुत्तं  
    
२९८। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, अनिस्सुकी च होति, पञ्ञवा च होति। इमेहि खो भिक्खवे पञ्चहि धम्मेहि  
समन्नागतो मातुगामो कायस्स भेदा परम्मरणा सुगतिं सग्गं लोकं उपपज्जतीति।   
    
३। २। ५  
अमच्छरीसुत्तं  
    
२९९। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, अमच्छरी च होति, पञ्ञवा च होति। इमेहि खो भिक्खवे पञ्चहि धम्मेहि  
समन्नागतो मातुगामो कायस्स भेदा परम्मरणा सुगतिं सग्गं लोकं उपपज्जतीति।   
    
३। २। ६  
अनतिचारीसुत्तं  
३००। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, अनतिचारी च होति, पञ्ञवा च होति। इमेहि खो भिक्खवे पञ्चहि धम्मेहि  
समन्नागतो मातुगामो कायस्स भेदा परम्मरणा सुगतिं सग्गं लोकं उपपज्जतीति।   
    
३। २। ७  
सीलवन्तसुत्तं  
    
३०१। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, सीलवा च होति, पञ्ञवा च होति। इमेहि खो भिक्खवे पञ्चहि धम्मेहि समन्नागतो  
मातुगामो कायस्स भेदा परम्मरणा सुगतिं सग्गं लोकं उपपज्जतीति।   
    
[ब्ज्त् पगे ४६४] [\x ४६४।]       
    
३। २। ८  
बहुस्सुतसुत्तं  
    
३०२। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, बहुस्सुतो च होति, पञ्ञवा च होति। इमेहि खो भिक्खवे पञ्चहि धम्मेहि  
समन्नागतो मातुगामो कायस्स भेदा परम्मरणा सुगतिं सग्गं लोकं उपपज्जतीति।   
    
३। २। ९  
आरद्धविरियसुत्तं  
    
३०३। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, आरद्धविरियो च होति, पञ्ञवा च होति। इमेहि खो भिक्खवे पञ्चहि धम्मेहि  
समन्नागतो मातुगामो कायस्स भेदा परम्मरणा सुगतिं सग्गं लोकं उपपज्जतीति।   
    
३। २। १०  
उपट्ठितसतिसुत्तं  
    
३९४। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: सद्धो च होति, हिरिमा च होति, ओत्तापी च  
होति, [प्त्स् पगे २४५] [\क़् २४५।] उपट्ठितसति च होति, पञ्ञवा च होति। इमेहि खो  
भिक्खवे पञ्चहि धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जतीति।   
    
३। २। ११  
पञ्चसीलसुत्तं  
    
३०५। पञ्चहि भिक्खवे धम्मेहि समन्नागतो मातुगामो कायस्स भेदा परम्मरणा  
सुगतिं सग्गं लोकं उपपज्जति। कतमेहि पञ्चहि: पाणातिपाता पटिविरतो च होति,  
अदिन्नादाना पटिविरतो च होति, कामेसु मिच्छाचारा पटिविरतो च होति, मुसावादा पटिविरतो  
च होति, सुरामेरयमज्जपमादट्ठाना पटिविरतो च होति, इमेहि खो भिक्खवे पञ्चहि  
धम्मेहि समन्नागतो मातुगामो कायस्स भेदा परम्मरणा सुगतिं सग्गं लोकं  
उपपज्जतीति।   
    
अनुरुद्धवग्गो दुतियो।   
    
तत्रुद्दानं:  
    
अनुरुद्धो अक्कोधनो अनुपनाही अनिस्सुकी  
अमच्छरी अनतिचारी सीलवा च बहुस्सुतो  
विरियं सति पञ्चसीलो च सुक्कपक्खे पकासिताति।   
    
[ब्ज्त् पगे ४६६] [\x ४६६।]       
३। बलवग्गो  
३। ३। १  
सुद्धसुत्तं  
    
३०६। पञ्चिमानि भिक्खवे मातुगामस्स बलानि, कतमानि पञ्च: रूपबलं, भोगबलं,  
ञातिबलं, पुत्तबलं, सीलबलं। इमानि खो भिक्खवे पञ्च मातुगामस्स बलानीति।   
३। ३। २  
विसारदसुत्तं  
    
३०७। [प्त्स् पगे २४६] [\क़् २४६।] पञ्चिमानि भिक्खवे मातुगामस्स बलानि कतमानि  
पञ्च: रूपबलं, भोगबलं, ञातिबलं, पुत्तबलं, सीलबलं। इमानि खो भिक्खवे पञ्च  
मातुगामस्स बलानि। इमेहि खो भिक्खवे पञ्चहि बलेहि समन्नागतो मातुगामो विसारदो  
अगारं अज्झावसतीति।   
    
३। ३। ३  
पसय्हसुत्तं  
    
३०८। पञ्चिमानि भिक्खवे मातुगामस्स बलानि कतमानि पञ्च: रूपबलं, भोगबलं,  
ञातिबलं, पुत्तबलं, सीलबलं। इमानि खो भिक्खवे पञ्च मातुगामस्स बलानि। इमेहि खो  
भिक्खवे पञ्चहि बलेहि समन्नागतो मातुगामो सामिकं पसय्ह अगारं अज्झावसतीति।   
    
३। ३। ४  
अहिभुय्हसुत्तं  
    
३०९। पञ्चिमानि भिक्खवे मातुगामस्स बलानि कतमानि पञ्च: रूपबलं, भोगबलं,  
ञातिबलं, पुत्तबलं, सीलबलं। इमानि खो भिक्खवे पञ्च मातुगामस्स बलानि। इमेहि खो  
भिक्खवे पञ्चहि बलेहि समन्नागतो मातुगामो सामिकं अभिभुय्यवत्तति।   
    
एकेन च खो भिक्खवे बलेन समन्नागतो पुरिसो मातुगामं अभिभुय्य वत्तति,  
कतमेन एकेन: इस्सरियबलेन, इस्सरियबलेन अभिभूतं भिक्खवे मातुगामं नेव  
रूपबलं तायति, न भोगबलं-१ तायति, न ञातिबलं तायति, न पुत्तबलं तायति, न  
सीलबलं तायतीति।   
    
------------------------  
१। गोत्तबलं - सी १, २।   
    
[ब्ज्त् पगे ४६८] [\x ४६८।]       
३। ३। ५  
अङ्गसुत्तं  
    
३१०। [प्त्स् पगे २४७] [\क़् २४७।] पञ्चिमानि भिक्खवे मातुगामस्स बलानि, कतमानि  
पञ्च: रूपपबलं भोगबलं ञातिबलं पुत्तबलं सीलबलं। रूपबलेन च भिक्खवे  
मातुगामो समन्नागतो होति न च भोगबलेन, एवं सो तेन अङ्गेन अपरिपूरो होति। यतो  
च खो भिक्खवे मातुगामो रूपबलेन च समन्नागतो होति भोगबलेन च, एवं सो तेन  
अङ्गेन परिपूरो होति। रूपबलेन च भिक्खवे मातुगामो समन्नागतो होति भोग बलेन  
च, न च ञातिबलेन एवं सो तेन अङ्गेन अपरिपूरो होति। यतो च खो भिक्खवे मातुगामो  
रूपबलेन च समन्नागतो होति भोगबलेन च ञातिबलेन च, एवं सो तेन अङ्गेन परिपूरो  
होति।   
    
रूपबलेन च भिक्खवे मातुगामो समन्नागतो होति भोगबलेन च ञातिबलेन च, न च  
पुत्तबलेन, एवं सो तेन अङ्गेन अपरिपूरो होति। यतो च खो भिक्खवे मातुगामो  
रूपबलेन च समन्नागतो होति भोगबलेन च ञातिबलेन च पुत्तबलेन च, एवं सो तेन  
अङ्गेन परिपूरो होति। रूपबलेन च भिक्खवे मातुगामो समन्नागतो होति भोगबलेन  
च ञातिबलेन च पुत्तबलेन च न च सीलबलेन। एवं सो तेन अङ्गेन अपरिपूरो होति। यतो  
च खो भिक्खवे मातुगामो रूपबलेन च समन्नागतो होति भोगबलेन च ञातिबलेन च  
पुत्तबलेन च सीलबलेन च, एवं सो तेन अङ्गेन परिपूरो होति। इमानि खो भिक्खवे पञ्च  
मातुगामस्स बलानीति।   
    
३। ३। ६  
नासितब्बसुत्तं  
    
३११। पञ्चिमानि भिक्खवे मातुगामस्स बलानि, कतमानि पञ्च: रूपपबलं भोगबलं  
ञातिबलं पुत्तबलं सीलबलं। [प्त्स् पगे २४८] [\क़् २४८।] रूपबलेन च भिक्खवे  
मातुगामो समन्नागतो होति न च सीलबलेन, नासेन्तेव नं कुले न वासेन्ति। रूपबलेन च  
भिक्खवे मातुगामो समन्नागतो होति भोगबलेन च न च सीलबलेन, नासेन्तेव नं  
कुले न वासेन्ति। रूपबलेन च भिक्खवे मातुगामो समन्नागतो होति भोगबलेन च ञाति  
बलेन च, न च सीलबलेन, नासेन्तव नं कुले न वासेन्ति। रूपबलेन च भिक्खवे  
मातुगामो समन्नागतो होति भोगबलेन च ञातिबलेन च पुत्तबलेन च न च सीलबलेन,  
नासेन्तेव नं कुले न वासेन्ति।   
    
[ब्ज्त् पगे ४७०] [\x ४७०।]       
    
यतो च खो भिक्खवे मातुगामो रूपबलेन समन्नागतो होति भोगबलेन च ञातिबलेन  
च पुत्तबलेन च सील बलेन च। वासेन्तव नं कुले न नासेन्ति। सीलबलेन च भिक्खवे  
मातुगामो समन्नागतो होति न च रूप बलेन वासेन्तव नं कुले न नासेन्ति। सीलबलेन च  
भिक्खवे मातुगामो समन्नागतो होति न च भोगबलेन, वासेन्तेव नं कुले न नासेन्ति।  
सीलबलेन च भिक्खवे मातुगामो समन्नागतो होति न च ञातिबलेन वासेन्तव नं कुले  
न नासेन्ति।   
    
सीलबलेन च भिक्खवे मातुगामो समन्नागतो होति न च पुत्तबलेन, वासेन्तेव नं कुले  
न नासेन्ति, इमानि खो भिक्खवे पञ्च मातुगामस्स बलानीति।   
    
३। ३। ७  
हेतुसुत्तं  
    
३१२। पञ्चिमानि भिक्खवे मातुगामस्स बलानि, कतमानि पञ्च: रूपबलं भोगबलं  
ञातिबलं पुत्तबलं सीलबलं। न भिक्खवे मातुगामो रूपबलहेतु वा भोगबलहेतु वा  
ञातिबलहेतु वा पुत्तबलहेतु वा कायस्स भेदा परम्मरणा सुगतिं सग्गं लोकं  
उपपज्जति। सीलबलहेतु खो भिक्खवे मातुगामो कायस्स भेदा परम्मरणा सुगतिं  
सग्गं लोकं उपपज्जति। इमानि खो भिक्खवे पञ्च मातुगामस्स बलानीति।   
    
३। ३। ८  
 हानसुत्तं  
    
३१३। [प्त्स् पगे २४९] [\क़् २४९।] पञ्चिमानि भिक्खवे ठानानि दुल्लभानि अकतपुञ्ञेन  
मातुगामेन। कतमानि पञ्च: पतिरूपकुले जायेय्यन्ति इदं भिक्खवे पठमं ठानं  
दुल्लभं अकतपुञ्ञेन मातुगामेन। पतिरूपकुले जायित्वा पतिरूपं कुलं गच्छेय्यन्ति  
इदं भिक्खवे दुतियं ठानं दुल्लभं अकतपुञ्ञेन मातुगामेन। पतिरूपकुले जायित्वा  
पतिरूपं कुलं गनत्वा असपत्ति आगारं अज्झावसेय्यन्ति इदं भिक्खवे ततियं ठानं  
दुल्लभं अकतपुञ्ञेन मातुगामेन। पतिरूपकुले जायित्वा पतिरूपं कुलं गन्त्वा असपत्ति  
अगारं अज्झावसन्ति पुत्तवती अस्सन्ति इदं भिक्खवे चतुत्थं ठानं दुल्लभं  
अकतपुञ्ञेन मातुगामेन। पतिरूपकुले जायित्वा पतिरूपं कुलं गन्त्वा असपत्ति अगारं  
अज्झावसन्ति पुत्तवती समाना सामिकं अभिभुय्य वत्तेय्यन्ति इदं भिक्खवे पञ्चमं  
ठानं दुल्लभं अकतपुञ्ञेन मातुगामेन। इमानि खो भिक्खवे पञ्च ठानानि  
दुल्लभानि अकतपुञ्ञेन मातुगामेन।   
    
[ब्ज्त् पगे ४७२] [\x ४७२।]       
    
पञ्चिमानि भिक्खवे ठानानि सुलभानि कतपुञ्ञेन मातुगामेन। कतमानि पञ्च:  
पतिरूपकुले जायेय्यन्ति इदं भिक्खवे पठमं ठानं सुलभं कतपुञ्ञेन  
मातुगामेन। पतिरूपकुले जायित्वा पतिरूपं कुलं गच्छेय्यन्ति इदं भिक्खवे दुतियं  
ठानं सुलभं कतपुञ्ञेन मातुगामेन। पतिरूपकुले जायित्वा पतिरूपं कुलं गन्त्वा  
असपत्ति अगारं अज्झावसेय्यन्ति इदं भिक्खवे ततियं ठानं सुलबं कतपुञ्ञेन  
मातुगामेन। पतिरूपकुले जायित्वा पतिरूपं कुलं गन्त्वा असपत्ति अगारं अज्झावसन्ति  
पुत्तवती अस्सन्ति इदं भिक्खवे चतुत्थं ठानं सुलभं कतपुञ्ञेन मातुगामेन।  
पतिरूपकुले [प्त्स् पगे २५०] [\क़् २५०।] जायित्वा पतिरूपं कुलं गन्त्वा असपत्ति अगारं  
अज्झावसन्ति पुत्तवती समाना सामिकं अभिभुय्य वत्तेय्यन्ति इदं भिक्खवे पञ्चमं  
ठानं सुलभं कतपुञ्ञेन मातुगामेन। इमानि खो भिक्खवे पञ्च ठानानि सुलभानि  
कतपुञ्ञेन मातुगामेनाति।   
    
३। ३। ९  
विसारदवादसुत्तं  
३१४। पञ्चहि भिक्खवे धम्मेहि समन्नागतो मातुगामो विसारदो अगारं अज्झावसति।  
कतमेहि पञ्चनहि: पाणातिपाता पटिविरतो च होति, अदिन्नादाना पटिविरतो च होति, कामेसु  
मिच्छाचारा पटिविरतो च होति, मुसावादा पटिविरतो च होति, सुरामेरयमज्जपमादट्ठाना  
पटिविरतो च होति; इमेहि खो भिक्खवे पञ्चहि धम्मेहि समन्नागतो मातुगामो  
विसारदो अगारं अज्झावसतीति।   
    
३। ३। १०  
वड्डीसुत्तं  
३१५। पञ्चहि भिक्खवे वड्डीहि वड्ढमाना अरियसाविका अरियाय वड्डिया वड्ढति,  
सारादायिनी च होति वरादायिनी च कायस्स। कतमाहि-१ पञ्चहि: सद्धाय वड्ढति, सीलेन  
वड्ढति, सुतेन वड्ढति, चागेन वड्ढति, पञ्ञाय वड्ढति। इमाहि-२ खो भिक्खवे  
पञ्चहि वड्डीहि वड्डमाना अरियसावका अरियाय वड्डिया वड्ढति, सारादायिनी च होति  
वरादायिनी च कायस्साति।   
    
सद्धाय सीलेन च याध वड्ढति  
पञ्ञाय चागेन सुतेन चूभयं  
सा तादिसी सीलवती उपासिका  
आदियति-३ सारं इधेव अत्तनोति।   
    
बलवग्गो ततियो  
तत्रुद्दानं:  
    
सुद्धा विसारदा पसय्हा अभिभुय्य अङ्गेन पञ्चमं  
नासयितब्बं हेतुट्ठानं विसारदा वड्डिना ते दसाति।   
    
[प्त्स् पगे २५१] [\क़् २५१।] मातुगामसंयुत्तं समत्तं  
    
१। कतमेहि - मछसं, स्या।   
२। इमेहि - मछसं, स्या।   
३। आदियति - मछसं। स्या।   
    
[ब्ज्त् पगे ४७४] [\x ४७४।]       
४। जम्बुखादक संयुत्तं  
४। १। १  
निब्बानसुत्तं  
    
३१६। एकं समयं आयस्मा सारिपुत्तो मगधेसु विहरति नालगामके। -१। अथ खो  
जम्बुखादको परिब्बाजको येनायस्मा सारिपुत्तो तेनुपसङ्कमि। उपसङ्कमित्वा आयस्मता  
सारिपुत्तेन सद्धिं सम्मोदि, सम्मोदनीयं कथं साराणीयं वीतिसारेत्वा एकमन्तं  
निसीदि। एकमन्तं निसिन्नो खो जम्बुखादको परिब्बाजको आयस्मन्तं सारिपुत्तं एतदवोच:  
निब्बानं निब्बाणन्ति आवुसो सारिपुत्त वुच्चति, कतमन्नु खो आवुसो निब्बानन्ति।   
    
यो खो आवुसो रागक्खयो दोसक्खयो मोहक्खयो इदं वुच्चति निब्बानन्ति। अत्थि पनावुसो  
मग्गो अत्थि पटिपदा एतस्स निब्बानस्स सच्छिकिरियायाति। अत्थि खो आवुसो मग्गो अत्थि  
पटिपदा एतस्स निब्बानस्स सच्छिकिरियायाति। [प्त्स् पगे २५२] [\क़् २५२।] कतमो पनावुसो  
मग्गो कतमा पटिपदा एतस्स निब्बानस्स सच्छिकिरियायाति। अयमेव खो आवुसो अरियो  
अट्ठङ्गिको मग्गो एतस्स निब्बानस्स सच्छिकिरियाय, सेय्यथीदं: सम्मादिट्ठि  
सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो सम्मासति  
सम्मासमाधि। अयं खो आवुसो मग्गो अयं पटिपदा एतस्स निब्बानस्स सच्छिकिरियायाति।  
भद्दको आवुसो मग्गो भद्दिका पटिपदा एतस्स निब्बानस्स सच्छिकिरियाय, अलञ्च  
पनावुसो सारिपुत्त अप्पमादायाति।   
    
४। १। २  
    
अरहत्तसुत्तं  
    
३१७। अरहत्तं अरहत्तन्ति आवुसो सारिपुत्त वुच्चति, कतमन्नु खो आवुसो अरहत्तन्ति। यो खो  
आवुसो रागक्खयो दोसक्खयो मोहक्खयो इदं वुच्चति अरहत्तन्ति। अत्थि पनावुसो मग्गो  
अत्थि पटिपदा एतस्स अरहत्तस्स सच्छिकिरियायाति। अत्थि खो आवुसो मग्गो अत्थि पटिपदा  
एतस्स अरहत्तस्स सच्छिकिरियायाति। कतमो पनावुसो मग्गो कतमा पटिपदा एतस्स  
अरहत्तस्स सच्छिकिरियायाति। अयमेव खो आवुसो अरियो अट्ठङ्गिको मग्गो एतस्स अरहत्तस्स  
सच्छिकिरियाय। सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मान्तो  
सम्माआजीवो साम्मावायामो सम्मासति सम्मासमाधि। अयं खो आवुसो मग्गो अयं  
पटिपदा एतस्स अरहत्तस्स सच्छिकिरियायाति। भद्दको आवुसो मग्गो भद्दिका पटिपदा  
एतस्स अरहत्तस्स सच्छिकिरियाय। अलञ्च पनावुसो सारिपुत्त अप्पमादायाति।   
    
१। नालकगामके - मछसं,   
    
[ब्ज्त् पगे ४७६] [\x ४७६।]       
४। १। ३  
धम्मवादीसुत्तं  
    
३१८। को नु खो आवुसो सारिपुत्त लोके धम्मवादीनो। के लोके सुप्पटिपन्ना, के लोको  
सुगताति। ये खो आवुसो रागस्स पहानाय-१ धम्मं देसेन्ति, [प्त्स् पगे २५३] [\क़् २५३।]       
दोसस्स पहानाय धम्मं देसेन्ति, मोहस्स पहानाय धम्मं देसेन्ति, ते लोके  
धम्मवादिनो। ये खो आवुसो रागस्स पहानाय पटिपन्ना, दोसस्स पहानाय पटिपन्ना,  
मोहास्स पहानाय पटिपन्ना, ते लोके सुप्पटिपन्ना। येसं खो आवुसो रागो पहीनो  
उच्छिन्नमूलो तालावत्थुकतो अनभावकतो-२ आयातिं अनुप्पादधम्मो। दोसो पहीनो  
उच्छिन्नमूलो तालावत्थुकतो अनभावकतो आयतिं अनुप्पादधम्मो, मोहो पहीनो  
उच्छिन्नमूलो तालावत्थुकतो अनभावकतो आयतिं अनुप्पादधम्मो ते लोके सुगताति।   
    
अत्थि पनावुसो मग्गो अत्थि पटिपदा एतस्स रागस्स दोसस्स मोहस्स पहानायाति। अत्थि  
खो-३ आवुसो मग्गो अत्थि पटिपदा एतस्स रागस्स दोसस्स मोहस्स पहानायाति। कतमो  
पनावुसो मग्गो कतमा पटिपदा एतस्स रागस्स दोसस्स मोहस्स पहानायाति। अयमेव  
खो आवुसो अरियो अट्ठङ्गिको मग्गो एतस्स रागस्स दोसस्स मोहस्स पहानाय। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। अयं खो आवुसो मग्गो अयं पटिपदा एतस्स रागस्स दोसस्स  
मोहस्स पहानायाति। भद्दको आवुसो मग्गो भद्दिका पटिपदा एतस्स रागस्स दोसस्स  
मोहस्स पहानाय। अलञ्च पनावुसो सारिपुत्त, अप्पमादायाति।   
    
४। १। ४  
किमत्थियसुत्तं  
३१९। किमत्थियं आवुसो सारिपुत्त समणे गोतमे ब्रह्मचरियं वुस्सतीकि। दुक्खस्स खो  
आवुसो परिञ्ञत्थं भगवति ब्रह्मचरियं वुस्सतीति। अत्थि पनावुसो मग्गो अत्थि  
पटिपदा एतस्स दुक्खस्स परिञ्ञायाति। अत्थि खो आवुसो मग्गो अत्थि पटिपदा एतस्स  
दुक्खस्स परिञ्ञायाति। कतमो पनावुसो मग्गो कतमा पटिपदा एतस्स दुक्खस्स  
परिञ्ञायाति। [प्त्स् पगे २५४] [\क़् २५४।] अयमेव खो आवुसो अरियो अट्ठङ्गिको मग्गो  
एतस्स दुक्खस्स परिञ्ञाय, सेय्यथीदं: सम्मादिट्ठि सम्मासङ्कप्पो सम्मावाचा  
सम्माकम्मन्तो सम्माआजीवो सम्मावायामो सम्मासति सम्मासमाधि। अयं खो आवुसो  
मग्गो अयं पटिपदा एतस्स दुक्खस्स परिञ्ञायाति। भद्दको आवुसो मग्गो भद्दिका  
पटिपदा एतस्स दुक्खस्स परिञ्ञाय। अलञ्च पनावुसो सारिपुत्त अप्पमादायाति।   
    
१। रागप्पहानाय - मछसं, स्या  
२। अनभावं कतो - मछसं। स्या  
३। अत्थियेव खो - स्या।   
    
[ब्ज्त् पगे ४७८] [\x ४७८।]       
    
४। १। ५  
अस्साससुत्तं  
    
३२०। अस्सासप्पत्तो अस्सासप्पत्तोति आवुसो सारिपुत्त वुच्चति। कित्तावता नु खो आवुसो सारिपुत्त  
अस्सासप्पत्तो होतीति। यतो खो आवुसो भिक्खु छन्नं फस्सायतनानं समुदयञ्च  
अत्थगमञ्च आदीनवञ्च निस्सरणञ्च यथाभूतं पजानाति, एत्तावता खो आवुसो  
अस्सासप्पत्तो होतीति। अत्थि पनावुसो मग्गो अत्थि पटिपदा एतस्स अस्सासस्स सच्छिकिरियायाति।  
अत्थि खो आवुसो मग्गो अत्थि पटिपदा एतस्स अस्सासस्स सच्छिकिरियायाति।   
    
कतमो पनावुसो मग्गो कतमा पटिपदा एतस्स अस्सासस्स सच्छिकिरियायाति। अयमेव खो  
आवुसो अरियो अट्ठङ्गिको मग्गो एतस्स अस्सासस्स सच्छिकिरियाय। सेय्यथीदं: सम्मादिट्ठि  
सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो सम्मासति  
सम्मासमाधि। अयं खो आवुसो मग्गो अयं पटिपदा एतस्स अस्सासस्स सच्छिकिरियायाति।  
भद्दको आवुसो मग्गो भद्दिका पटिपदा एतस्स अस्सासस्स सच्छिकिरियाय। अलञ्च  
पनावुसो सारिपुत्त अप्पमादायाति।   
    
४। १। ६  
परमस्साससुत्तं  
    
३२१। परमस्सासप्पत्तो परमस्सासप्पत्तोति आवुसो सारिपुत्त, वुच्चति। कित्तावता नु खो  
आवुसो सारिपुत्त परमस्सासप्पत्तो होतीति। यतो खो आवुसो भिक्खु छन्नं  
फस्सायतनानं [प्त्स् पगे २५५] [\क़् २५५।] समुदयञ्च अत्थगमञ्च आदीनवञ्च  
निस्सरणञ्च यथाभूतं विदित्वा अनुपादा विमुत्तो होति, एत्तावता खो आवुसो  
परमस्सासप्पत्तो होतीति। अत्थि पनावुसो मग्गो अत्थि पटिपदा एतस्स परमस्सासस्स  
सच्छिकिरियायाति।   
कतमो पनावुसो मग्गो कतमा पटिपदा एतस्स परमस्सासस्स सच्छिकिरियायाति। अयमेव  
खो आवुसो अरियो अट्ठङ्गिको मग्गो एतस्स परमस्सासस्स सच्छिकिरियाय। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। अयं खो आवुसो मग्गो अयं पटिपदा एतस्स परमस्सासस्स  
सच्छिकिरियायाति। भद्दको आवुसो मग्गो भद्दिका पटिपदा एतस्स परमस्सासस्स  
सच्चिकिरियाय। अलञ्च पनावुसो सारिपुत्त अप्पमादायाति।   
    
[ब्ज्त् पगे ४८०] [\x ४८०।]       
    
४। १। ७  
वेदनासुत्तं  
३२२। वेदना वेदनाति आवसो सारिपुत्त वुच्चति। कतमा नु खो आवुसो वेदनाति। तिस्सो इमा  
आवुसो वेदना, सुखा वेदना दुक्खा वेदना अदुक्खमसुखा वेदना। इमा खो आवुसो तिस्सो  
वेदनाति। अत्थि पनावुसो मग्गो अत्थि पटिपदा एतासं-१ वेदनानं परिञ्ञायाति। अत्थि खो  
आवुसो मग्गो अत्थि पटिपदा एतासं वेदनानं परिञ्ञायाति।   
    
कतमो पनावुसो मग्गो कतमा पटिपदा एतासं वेदनानं परिञ्ञायाति। अयमेव खो  
आवुसो अरियो अट्ठङ्गिको मग्गो एतासं वेदनानं परिञ्ञाय। सेय्यथीदं: सम्मादिट्ठि  
सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो सम्मासति  
सम्मासमाधि। अयं खो आवुसो मग्गो अयं पटिपदा एतासं वेदनानं परिञ्ञायाति।  
भद्दको आवुसो मग्गो भद्दिका पटिपदा एतासं वेदनानं परिञ्ञाय। अलञ्च पनावुसो  
सारिपुत्त अप्पमादायाति।   
४। १। ८  
आसवसुत्तं  
३२३। [प्त्स् पगे २५६] [\क़् २५६।] आसवो आसवोति आवुसो सारिपुत्त वुच्चति। कतमो नु खो  
आवुसो आसवोति। तयो मे आवुसो आसवा, कामासवो भवासवो अविज्जासवो। इमे खो आवुसो तयो  
आसवाति। अत्थि पनावुसो मग्गो अत्थि पटिपदा एतेसं आसवानं पहानायाति। कतमो  
पनावुसो मग्गो कतमा पटिपदा एतेसं आसवानं पहानायाति।   
    
अयमेव खो आवुसो अरियो अट्ठङ्गिको मग्गो एतेसं आसवानं पहानाय। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। अयं खो आवुसो मग्गो अयं पटिपदा एतेसं आसवानं  
पहानाय। अलञ्च पनावुसो सारिपुत्त अप्पमादायाति।   
    
४। १। ९  
अविज्जासुत्तं  
    
३२४। अविज्जा अविज्जाति आवुसो सारिपुत्त वुच्चति। कतमा नु खो आवुसो अविज्जाति। यं खो आवुसो  
दुक्खे अञ्ञाणं दुक्खसमुदये अञ्ञाणं दुक्खनिरोधे अञ्ञाणं  
दुक्खनिरोधगामिनिया पटिपदाय अञ्ञाणं, अयं वुच्चतावुसो अविज्जाति। अत्थि पनावुसो  
मग्गो अत्थि पटिपदा एतिस्सा अविज्जाय पहानायाति। अति खो आवुसो मग्गो अत्थि पटिपदा एतिस्सा  
अविज्जाय पहानायाति। कतमो पनावुसो मग्गो कतमा पटिपनदा एतिस्सा अविज्जाय पहानायाति।  
अयमेव खो आवुसो अरियो अट्ठङ्गिको मग्गो एतिस्सा अविज्जाय पहानाय। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। अयं खो आवुसो मग्गो अयं पटिपदा एतस्स [प्त्स् पगे २५७]  
[\क़् २५७।] अविज्जाय पहानाय। अलञ्च पनावुसो सारिपुत्त अप्पमादायाति।   
    
१। तिस्सन्नं - मछसं, स्या।   
    
[ब्ज्त् पगे ४८२] [\x ४८२।]       
४। १। १०  
तण्हासुत्तं  
    
३२५। तण्हा तण्हाति आवुसो सारिपुत्त वुच्चति। कतमा नु खो आवुसो तण्हाति। तिस्सो इमा आवुसो  
तण्हा: कामतण्हा भवतण्हा विभवतण्हा। इमा खो आवुसो तण्हा: इमा खो आवुसो तिस्सो  
तण्हाति। अत्थि पनावुसो मग्गो अत्थि पटिपदा एतासं तण्हानं पहानायाति। अत्थि खो आवुसो  
मग्गो अत्थि पटिपदा एतासं तण्हानं पहानायाति। कतमो पनावुसो मग्गो कतमा  
पटिपदा एतासं तण्हानं पहानायाति। अयमेव खो आवुसो अरियो अट्ठङ्गिको मग्गो एतासं  
तण्हानं पहानाय। सेय्यथीदं: सम्मादिट्ठि सम्मासङ्कप्पो सम्मावाचा  
सम्माकम्मन्तो सम्माआजीवो सम्मावायामो सम्मासति सम्मासमाधि। अयं खो आवुसो  
मग्गो अयं पटिपदा एतासं तण्हानं पहानायाति। भद्दको आवुसो मग्गो भद्दिका  
पटिपदा एतासं तण्हानं पहानाय। अलञ्च पनावुसो सारिपुत्त अप्पमादायाति।   
    
४। १। ११  
ओघसुत्तं  
३२६। ओघो ओघोति आवुसो सारिपुत्त वुच्चति कतमो नु खो आवुसो ओघोति। चत्तारोमे आवुसो  
ओघा: कामोसो भवोघो दिट्ठोघो अविज्जोघो। इमे खो आवुसो चत्तारो ओघाति। अत्थि पनावुसो  
मग्गो अत्थि पटिपदा एतेसं ओघानं पहानायाति। अत्थि खो आवुसो मग्गो अत्थि पटिपदा  
एतेसं ओघानां पहानायाति। कतमो पनावुसो मग्गो कतमा पटिपदा एतेसं ओघानं  
पहानायाति। अयमेव खो आवुसो अरियो अट्ठङ्गिको मग्गो एतेसं ओघानं पहानाय।  
सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो  
सम्मावायामो सम्मासति [प्त्स् पगे २५८] [\क़् २५८।] सम्मासमाधि। अयं खो आवुसो  
मग्गो अयं पटिपदा एतेसं ओघानं पहानायाति। भद्दको आवुसो मग्गो भद्दिका  
पटिपदा एतेसं ओघानं पहानाय। अलञ्च पनावुसो सारिपुत्त अप्पमादायाति।   
    
४। १। १२  
उपादानसुत्तं  
    
३२७। उपादानं उपादानन्ति पनावुसो सारिपुत्त वुच्चति। कतमन्नु खो आवुसो उपादानन्ति।  
चत्तारिमानि आवुसो उपादानि: कामूपादानं दिट्ठूपादानं सीलब्बतूपादानं  
अत्तवादूपादानं इमानि खो आवुसो चत्तारि उपादानानीति। अत्थि पनावुसो मग्गो अत्थि  
पटिपदा एतेसं उपादानानं पहानायाति। अत्थि खो आवुसो मग्गो अत्थि पटिपदा एतेसं  
उपादानानं पहानायाति। कतमो पनावुसो मग्गो कतमा पटिपदा एतेसं उपादानानं  
पहानायाति। अयमेव खो अरियो अट्ठङ्गिको मग्गो एतेसं उपादानानं पहानाय,  
सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो  
सम्मावायामो सम्मासति सम्मासमाधि। अयं खो आवुसो मग्गो अयं पटिपदा एतेसं  
उपादानानं पहानायाति। भद्दको आवुसो मग्गो भद्दिका पटिपदा एतेसं उपादानानं  
पहानाय। अलञ्च पनावुसो सारिपुत्त अप्पमादायाति।   
    
[ब्ज्त् पगे ४८४] [\x ४८४।]       
४। १। १३  
भवसुत्तं  
    
३२८। भवो भवोति आवुसो सारिपुत्त वुच्चति। कतमो नु खो आवुसो भवोति, तयोमे आवुसो  
भवा, कामभवो रूपभवो अरूपभवो। इमे खो आवुसो तयो भवाति। अत्थि पनावुसो  
मग्गो अत्थि पटिपदा एतेसं भवानं परिञ्ञायाति। अत्थि खो आवुसो मग्गो अत्थि पटिपदा  
एतेसं भवानं परिञ्ञायाति। कतमो पनावुसो मग्गो कतमा पटिपदा एतेसं भवानं  
परिञ्ञायाति। [प्त्स् पगे २५९] [\क़् २५९।] अयमेव खो आवुसो अरियो अट्ठङ्गिको मग्गो  
एतेसं भवानं परिञ्ञाय। सेय्यथीदं: सम्मादिट्ठि सम्मासङ्कप्पो सम्मावाचा  
सम्माकम्मन्तो सम्माआजीवो सम्मावायामो सम्मासति सम्मासमाधि। अयं खो आवुसो  
मग्गो अयं पटिपदा एतेसं भवानं परिञ्ञायाति। भद्दको पनावुसो मग्गो, भद्दिका  
पटिपदा एतेसं भवानं परिञ्ञाय। अलञ्च पनावुसो सारिपुत्त अप्पमादायाति।   
    
४। १। १४  
दुक्खसुत्तं  
    
३२९। दुक्खं दुक्खन्ति आवुसो सारिपुत्त वुच्चति। कतमं नु खो आवुसो दुक्खन्ति। तिस्सो  
इमा आवुसो दुक्खता, दुक्खदुक्खता सङ्खारदुक्खता विपरिणामदुक्खता। इमा खो  
आवुसो तिस्सो दुक्खताति। अत्थि पनावुसो मग्गो अत्थि पटिपदा एतासं दुक्खतानं  
परिञ्ञायाति। अत्थि खो आवुसो मग्गो अत्थि पटिपदा एतासं दुक्खतानं परिञ्ञायाति। कतमो  
पनावुसो मग्गो कतमा पटिपदा एतासं दुक्खतानं परिञ्ञायाति। अयमेव खो आवुसो  
अरियो अट्ठङ्गिको मग्गो एतासं दुक्खतानं परिञ्ञाय, सेय्यथीदं: सम्मादिट्ठि  
सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो सम्मासति  
सम्मासमाधि। अयं खो आवुसो मग्गो अयं पटिपदा एतासं दुक्खतानं परिञ्ञायाति।  
भद्दको आवुसो मग्गो भद्दिका पटिपदा एतासं दुक्खतानं परिञ्ञाय। अलञ्च  
पनावुसो सारिपुत्त अप्पमादायाति।   
    
४। १। १५  
सक्कायसुत्तं  
३३०। सक्कायो सक्कायोति आवुसो सारिपुत्त वुच्चति। कतमो नु खो आवुसो सक्कायोति। पञ्चिमे  
आवुसो उपादानक्खन्धा सक्कायो वुत्तो भगवता। सेय्यथीदं रूपूपादानक्खन्धो  
वेदनूपादनक्खन्धो सञ्ञूपादानक्खन्धो सङ्खारूपादानक्खन्धो [प्त्स् पगे २६०]  
[\क़् २६०।] विञ्ञाणूपादानक्खन्धो, इमे खो आवुसो पञ्चूपादानक्खन्धो सक्कायो वुत्तो  
भगवताती। अत्थि पनावुसो मग्गो अत्थि पटिपदा एतस्स सक्कायस्स परिञ्ञायाति।   
    
[ब्ज्त् पगे ४८६] [\x ४८६।]       
    
अत्थि खो आवुसो मग्गो अत्थि पटिपदा एतस्स सक्कायस्स परिञ्ञायाति। कतमो पनावुसो  
मग्गो कतमा पटिपदा एतस्स सक्कायस्स परिञ्ञायाति। अयमेव खो आवुसो अरियो  
अट्ठङ्गिको मग्गो एतस्स सक्कायस्स परिञ्ञाय, सेय्यथीदं: सम्मादिट्ठि सम्मासङ्कप्पो  
सम्मावाचा सम्माकम्मन्तो सम्माआजीवो सम्मावायामो सम्मासति सम्मासमाधि। अयं  
खो आवुसो मग्गो अयं पटिपदा एतस्स सक्कायस्स परिञ्ञायाति। भद्दको आवुसो मग्गो  
भद्दिका पटिपदा एतस्स सक्कायस्स परिञ्ञाय। अलञ्च पानावुसो सारिपुत्त अप्पमादायाति।   
    
४। १। १६  
दुक्करसुत्तं  
    
३३१। किन्नु खो आवुसो सारिपुत्त इमस्मिं धम्मविनये दुक्करन्ति। पब्बज्जा खो आवुसो  
इमस्मिं धम्मविनये दुक्कराति। पब्बजितेन पनावुसो किं दुक्करन्ति। पब्बजितेन खो  
आवुसो अभिरति दुक्कराति। अभिरतेन पन आवुसो किं दुक्करन्ति। अभिरतेन खो आवुसो  
धम्मानुधम्मपटिपत्ति दुक्कराति। कीव चिरं पनावुसो धम्मानुधम्मपटिपन्नो  
भिक्खु अरहं अस्साति। न चिरं आवुसोति।   
    
जम्बुखादकसंयुत्तं समत्तं  
तत्रुद्दानं:  
    
निब्बानं अरहत्तञ्च [प्त्स् पगे २६१] [\क़् २६१।] धम्मवादि किमत्थियं  
अस्सासो परमस्सासो वेदना आसवो तथा,   
अविज्जा तण्हा ओघोव उपादानं भवोपिच  
दुक्खञ्चेव सक्कायो दुक्करञ्चेति सोऌअस।   
    
[ब्ज्त् पगे ४८८] [\x ४८८।]       
    
५। सामण्डकानि संयुत्तं  
५। १। १  
निब्बानसुत्तं  
    
३३२। एकं समयं आयस्मा सारिपुत्तो वज्जीसु विहरति उक्कवेलायं गङ्गाय नदिया तीरे। अथ  
खो सामण्डकानि-२ परिब्बाजको येनायस्मा सारिपुत्तो तेनुपसङ्कमि। उपसङ्कमित्वा  
आयस्मता सारिपुत्तेन सद्धिं सम्मोदि। सम्मोदनीयं कथं साराणीयं वीतिसारेत्वा  
एकमन्तं निसीदि। एकमन्तं निसिन्नो खो सामण्डकानि परिब्बाजको आयस्मन्तं सारिपुत्तं  
एतदवोच: निब्बानं निब्बानन्ति आवुसो सारिपुत्त वुच्चति। कतमन्नु खो आवुसो निब्बानन्ति।  
यो खो आवुसो रागक्खयो दोसक्खयो मोहक्खयो, इदं वुच्चति निब्बानन्ति।   
    
अत्थि पनावुसो मग्गो अत्थि पटिपदा एतस्स निब्बानस्स सच्छिकिरियायाति। अत्थि खो आवुसो  
मग्गो अत्थि पटिपदा एतस्स निब्बानस्स सच्छिकिरियायाति। कतमो पनावुसो मग्गो कतमा  
पटिपदा एतस्स निब्बानस्स सच्छिकिरियायाति। अयमेव खो आवुसो अरियो अट्ठङ्गिको मग्गो  
एतस्स निब्बानस्स सच्छिकिरियाय। सेय्यथीदं: सम्मादिट्ठि सम्मासङ्कप्पो सम्मावाचा  
सम्माकम्मन्तो सम्माआजीवो सम्मावायामो सम्मासति सम्मासमाधि। अयं खो आवुसो  
मग्गो अयं पटिपदा एतस्स निब्बानस्स सच्छिकिरियायाति। भद्दको आवुसो मग्गो भद्दिका  
पटिपदा एतस्स निब्बानस्स सच्छिकिरियाय। अलञ्च पनावुसो सारिपुत्त अप्पमादायाति।   
५। १। २  
अरहत्तसुत्तं  
३३३। अरहत्तं अरहत्तन्ति आवुसो सारिपुत्त वुच्चति, कतमन्नु खो आवुसो अरहत्तन्ति। यो खो  
आवुसो रागक्खयो दोसक्खयो मोहक्खयो इदं वुच्चति अरहत्तन्ति। अत्थि पनावुसो मग्गो  
अत्थि पटिपदा एतस्स अरहत्तस्स सच्छिकिरियायाति। अत्थि खो आवुसो मग्गो अत्थि पटिपदा  
एतस्स अरहत्तस्स सच्छिकिरियायाति। कतमो पनावुसो मग्गो कतमा पटिपदा एतस्स  
अरहत्तस्स सच्छिकिरियायाति। अयमेव खो आवुसो अरियो अट्ठङ्गिको मग्गो एतस्स अरहत्तस्स  
सच्छिकिरियाय। सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मान्तो  
सम्माआजीवो साम्मावायामो सम्मासति सम्मासमाधि। अयं खो आवुसो मग्गो अयं  
पटिपदा एतस्स अरहत्तस्स सच्छिकिरियायाति। भद्दको आवुसो मग्गो भद्दिका पटिपदा  
एतस्स अरहत्तस्स सच्छिकिरियाय। अलञ्च पनावसो सारिपुत्त अप्पमादायाति।   
    
५। १। ३  
धम्मवादीसुत्तं  
    
३३४। को नु खो आवुसो सारिपुत्त लोके धम्मवादीनो। के लोके सुप्पटिपन्ना, के लोको  
सुगताति। ये खो आवुसो रागस्स पहानाय धम्मं देसेन्ति, दोसस्स पहानाय धम्मं  
देसेन्ति, मोहस्स पहानाय धम्मं देसेन्ति, ते लोके धम्मवादिनो। ये खो आवुसो रागस्स  
पहानाय पटिपन्ना दोसस्स पहानाय पटिपन्ना, मोहास्स पहानाय पटिपन्ना, ते लोके  
सुप्पटिपन्ना। येसं खो आवुसो रागो पहीनो उच्छिन्नमूलो तालावत्थुकतो अनभावकतो-२।  
आयातिं अनुप्पादधम्मो। दोसो पहीनो उच्छिन्नमूलो तालावत्थुकतो अनभावकतो आयतिं  
अनुप्पादधम्मो, मोहो पहीनो उच्छिन्नमूलो तालावत्थुकतो अनभावकतो आयतिं  
अनुप्पादधम्मो ते लोके सुगताति।   
    
अत्थि पनावुसो मग्गो अत्थि पटिपदा एतस्स रागस्स दोसस्स मोहस्स पहानायाति। अत्थि खो  
आवुसो मग्गो अत्थि पटिपदा एतस्स रागस्स दोसस्स मोहस्स पहानायाति। कतमो पनावुसो  
मग्गो कतमा पटिपदा एतस्स रागस्स दोसस्स मोहस्स पहानायाति। अयमेव खो आवुसो  
अरियो अट्ठङ्गिको मग्गो एतस्स रागस्स दोसस्स मोहस्स पहानाय। सेय्यथिदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। अयं खो आवुसो मग्गो अयं पटिपदा एतस्स रागस्स दोसस्स  
मोहस्स पहानायाति। भद्दको आवुसो मग्गो भद्दिका पटिपदा एतस्स रागस्स दोसस्स  
मोहस्स पहानाय। अलञ्च पनावुसो सारिपुत्त, अप्पमादायाति।   
    
५। १। ४  
किमत्थियसुत्तं  
    
३३५। किमत्थियं आवुसो सारिपुत्त समणे गोतमे ब्रह्मचरियं वुस्सतीतकि। दुक्खस्स  
खो आवुसो परिञ्ञत्थं भगवति ब्रह्मचरियं वुस्सतीति। अत्थि पनावुसो मग्गो अत्थि  
पटिपदा एतस्स दुक्खस्स परिञ्ञायाति। अत्थि खो आवुसो मग्गो अत्थि पटिपदा एतस्स  
दुक्खस्स परिञ्ञायाति। कतमो पनावुसो मग्गो कतमा पटिपदा एतस्स दुक्खस्स  
परिञ्ञायाति। अयमेव खो आवुसो अरियो अट्ठङ्गिको मग्गो एतस्स दुक्खस्स परिञ्ञाय,  
सेय्यथिदं: सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो  
सम्मावायामो सम्मासति सम्मासमाधि। अयं खो आवुसो मग्गो अयं पटिपदा एतस्स  
दुक्खस्स परिञ्ञायाति। भद्दको आवुसो मग्गो भद्दिका पटिपदा एतस्स दुक्खस्स  
परिञ्ञाय। अलञ्च पनावुसो सारिपुत्त अप्पमादायाति।   
५। १। ५  
अस्साससुत्तं  
    
३३६। अस्सासप्पत्तो अस्सासप्पत्तोति आवुसो सारिपुत्त वुच्चति। कित्तावता नु खो आवुसो सारिपुत्त  
अस्सासप्पत्तो होतीति। यतो खो आवुसो भिक्खु छन्नं फस्सायतनानं समुदयञ्च  
अत्थगमञ्च आदीनवञ्च निस्सरणञ्च यथाभूतं पजानाति, एत्तावता खो आवुसो  
अस्सासप्पत्तो होतीति। अत्थि पनावुसो मग्गो अत्थि पटिपदा एतस्स अस्सासस्स सच्छिकिरियायाति।  
अत्थि खो आवुसो मग्गो अत्थि पटिपदा एतस्स अस्सासस्स सच्छिकिरियायाति।   
कतमो पनावुसो मग्गो कतमा पटिपदा एतस्स अस्सासस्स सच्छिकिरियायाति। अयमेव खो  
आवुसो अरियो अट्ठङ्गिको मग्गो एतस्स अस्सासस्स सच्छिकिरियाय। सेय्यथीदं: सम्मादिट्ठि  
सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो सम्मासति  
सम्मासमाधि। अयं खो आवुसो मग्गो अयं पटिपदा एतस्स अस्सासस्स सच्छिकिरियायाति।  
भद्दको आवुसो मग्गो भद्दिका पटिपदा एतस्स अस्सासस्स सच्छिकिरियाय। अलञ्च  
पनावुसो सारिपुत्त अप्पमादायाति।   
    
५। १। ६  
परमस्साससुत्तं  
    
३३७। परमस्सासप्पत्तो परमस्सासप्पत्तोति आवुसो सारिपुत्त, वुच्चति। कित्तावता नु खो  
आवुसो सारिपुत्त परमस्सासप्पत्तो होतीति। यतो खो आवुसो भिक्खु छन्नं  
फस्सायतनानं समुदयञ्च अत्थगमञ्च आदीनवञ्च निस्सरणञ्च यथाभूतं विदित्वा  
अनुपादा विमुत्तो होति, एत्तावता खो आवुसो परमस्सासप्पत्तो होतीति। अत्थि पनावुसो मग्गो  
अत्थि पटिपदा एतस्स परमस्सासस्स सच्छिकिरियायाति।   
कतमो पनावुसो मग्गो कतमा पटिपदा एतस्स परमस्सासस्स सच्छिकिरियायाति। अयमेव  
खो आवुसो अरियो अट्ठङ्गिको मग्गो एतस्स परमस्सासस्स सच्छिकिरियाय। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। अयं खो आवुसो मग्गो अयं पटिपदा एतस्स परमस्सासस्स  
सच्छिकिरियायाति। भद्दको आवुसो मग्गो भद्दिका पटिपदा एतस्स परमस्सासस्स  
सच्चिकिरियाय। अलञ्च पनावुसो सारिपुत्त अप्पमादायाति।   
    
५। १। ७  
वेदनासुत्तं  
    
३३८। वेदना वेदनाति आवुसो सारिपुत्त वुच्चति। कतमा नु खो आवुसो वेदनाति। तिस्सो इमा  
आवुसो वेदना, सुखा वेदना दुक्खा वेदना अदुक्खमसुखा वेदना। इमा खो आवुसो तिस्सो  
वेदनाति। अत्थि पनावुसो मग्गो अत्थि पटिपदा एतासं-१। वेदनानं परिञ्ञायाति। अत्थि को  
आवुसो मग्गो अत्थि पटिपदा एतेसं वेदनानं परिञ्ञायाति।   
    
कतमो पनावुसो मग्गो कतमा पटिपदा एतसां वेदनानं परिञ्ञायाति। अयमेव खो  
आवुसो अरियो अट्ठङ्गिको मग्गो एतासं वेदनानं परिञ्ञाय। सेय्यथीदं: सम्मादिट्ठि  
सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो सम्मासति  
सम्मासमाधि। अयं खो आवुसो मग्गो अयं पटिपदा एतासं वेदनानां परिञ्ञायाति।  
भद्दको आवुसो मग्गो भद्दिका पटिपदा एतासं वेदनानं परिञ्ञाय। अलञ्च पनावुसो  
सारिपुत्त अप्पमादायाति।   
५। १। ८  
आसवसुत्तं  
    
३३९। आसवो आसवोति आवुसो सारिपुत्त वुच्चति। कतमो नु खो आवुसो आसवोति। तयो मे आवुसो  
आसवा, कामासवो भवासवो अविज्जासवो। इमे खो आवुसो तयो आसवाति। अत्थि पनावुसो मग्गो  
अत्थि पटिपदा एतेसं आसवानं पहानायाति। कतमो पनावुसो मग्गो कतमा पटिपदा  
एतेसं आसवानं पहानायाति।   
    
अयमेव खो आवुसो अरियो अट्ठङ्गिको मग्गो एतेसं आसवानं पहानाय। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। अयं खो आवुसो मग्गो अयं पटिपदा एतेसं आसवानं  
पहानाय। अलञ्च पनावुसो सारिपुत्त अप्पमादायाति।   
    
५। १। ९  
अविज्जासुत्तं  
    
३४०। अविज्जा अविज्जाति आवुसो सारीपुत्त वुच्चति। कतमा नु खो आवुसो अविज्जाति। यं खो आवुसो  
दुक्खे अञ्ञाणं दुक्खसमुदये अञ्ञाणं दुक्खनिरोधे अञ्ञाणं  
दुक्खनिरोधगामिनिया पटिपदाय अञ्ञाणं, अयं वुच्चतावुसो अविज्जाति। अत्थि पनावुसो  
मग्गो अत्थि पटिपदा एतिस्सा अविज्जाय पहानायाति। अत्थि खो आवुसो मग्गो अत्थि पटिपदा  
एतिस्सा अविज्जाय पहानायाति। कतमो पनावुसो मग्गो कतमा पटिपनदा एतिस्सा अविज्जाय  
पहानायाति। अयमेव खो आवुसो अरियो अट्ठङ्गिको मग्गो एतिस्सा अविज्जाय पहानाय।  
सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो  
सम्मावायामो सम्मासति सम्मासमाधि। अयं खो आवुसो मग्गो अयं पटिपदा एतस्स  
अविज्जाय पहानाय। अलञ्च पनावुसो सारिपुत्त अप्पमादायाति।   
    
५। १। १०  
तण्हासुत्तं  
    
३४१। तण्हा तण्हाति आवुसो सारिपुत्त वुच्चति। कतमा नु खो आवुसो तण्हाति। तिस्सो इमा आवुसो  
तण्हा: कामतण्हा भवतण्हा विभवतण्हा। इमा खो आवुसो तण्हा: इमा खो आवुसो तिस्सो  
तण्हाति। अत्थि पनावुसो मग्गो अत्थि पटिपदा एतासं तण्हानं पहानायाति। अत्थि खो आवुसो  
मग्गो अत्थि पटिपदा एतासं तण्हानं पहानायाति। कतमो पनावुसो मग्गो कतमा  
पटिपदा एतासं तण्हानं पहानायाति। अयमेव खो आवुसो अरियो अट्ठङ्गिको मग्गो एतासं  
तण्हानं पहानाय। सेय्यथीदं: सम्मादिट्ठि सम्मासङ्कप्पो सम्मावाचा  
सम्माकम्मन्तो सम्माआजीवो सम्मावायामो सम्मासति सम्मासमाधि। अयं खो आवुसो  
मग्गो अयं पटिपदा एतासं तण्हानं पहानायाति। भद्दको आवुसो मग्गो भद्दिका  
पटिपदा एतासं तण्हानं पहानाय। अलञ्च पनावुसो सारिपुत्त अप्पमादायाति। 

५। १। ११  
ओघसुत्तं  
    
३४२। ओघो ओघोति आवुसो सारिपुत्त वुच्चति कतमो नु खो आवुसो ओघोति। चत्तारोमे आवुसो  
ओघा: कामोसो भवोघो दिट्ठोघो अविज्जोघो। इमे खो आवुसो चत्तारो ओघाति। अत्थि पनावुसो  
मग्गो अत्थि पटिपदा एतेसं ओघानं पहानायाति। अत्थि खो आवुसो मग्गो अत्थि पटिपदा  
एतेसं ओघानां पहानायाति। कतमो पनावुसो मग्गो कतमा पटिपदा एतेसं ओघानं  
पहानायाति। अयमेव खो आवुसो अरियो अट्ठङ्गिको मग्गो एतेसं ओघानं पहानाय।  
सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो  
सम्मावायामो सम्मासति सम्मासमाधि। अयं खो आवुसो मग्गो अयं पटिपदा एतेसं  
ओघानं पहानायाति। भद्दको आवुसो मग्गो भद्दिका पटिपदा एतेसं ओघानं पहानाय।  
अलञ्च पनावुसो सारिपुत्त अप्पमादायाति।   
    
५। १। १२  
उपादानसुत्तं  
    
३४३। उपादानं उपादानन्ति पनावुसो सारिपुत्त वुच्चति। कतमन्नु खो आवुसो उपादानन्ति।  
चत्तारिमानि आवुसो उपादानि: कामूपादानं दिट्ठूपादानं सीलब्बतूपादानं  
अत्तवादूपादानं इमानि खो आवुसो चत्तारि उपादानानीति। अत्थि पनावुसो मग्गो अत्थि  
पटिपदा एतेसं उपादानानं पहानायाति। अत्थि खो आवुसो मग्गो अत्थि पटिपदा एतेसं  
उपादानानं पहानायाति। कतमो पनावुसो मग्गो कतमा पटिपदा एतेसं उपादानानं  
पहानायाति। अयमेव खो अरियो अट्ठङ्गिको मग्गो एतेसं उपादानानं पहानाय,  
सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो  
सम्मावायामो सम्मासति सम्मासमाधि। अयं खो आवुसो मग्गो अयं पटिपदा एतेसं  
उपादानानं पहानायाति। भद्दको आवुसो मग्गो भद्दिका पटिपदा एतेसं उपादानानं  
पहानाय। अलञ्च पनावुसो सारिपुत्त अप्पमादायाति।   
    
५। १। १३  
भवसुत्तं  
    
३४४। भवो भवोति आवुसो सारिपुत्त वुच्चति। कतमो नु खो आवुसो भवोति, तयोमे आवुसो  
भवा, कामभवो रूपभवो अरूपभवो। इमे खो आवुसो तयो भवाति। अत्थि पनावुसो  
मग्गो अत्थि पटिपदा एतेसं भवानं परिञ्ञायाति। अत्थि खो आवुसो मग्गो अत्थि पटिपदा  
एतेसं भवानं परिञ्ञायाति। कतमो पनावुसो मग्गो कतमा पटिपदा एतेसं भवानं  
परिञ्ञायाति। अयमेव खो आवुसो अरियो अट्ठङ्गिको मग्गो एतेसं भवानं परिञ्ञाय।  
सेय्यथिदं: सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो  
सम्मावायामो सम्मासति सम्मासमाधि। अयं खो आवुसो मग्गो अयं पटिपदा एतेसं  
भवानं परिञ्ञायाति। भद्दको पनावुसो मग्गो, भद्दिका पटिपदा एतेसं भवानं  
परिञ्ञाय। अलञ्च पनावुसो सारिपुत्त अप्पमादायाति।   
    
५। १। १४  
दुक्खसुत्तं  
    
३४५। दुक्खं दुक्खन्ति आवुसो सारिपुत्त वुच्चति। कतमं नु खो आवुसो दुक्खन्ति। तिस्सो  
इमा आवुसो दुक्खता, दुक्खदुक्खता सङ्खारदुक्खता विपरिणामदुक्खता। इमा खो  
आवुसो तिस्सो दुक्खताति। अत्थि पनावुसो मग्गो अत्थि पटिपदा एकासं दुक्खतानं  
परिञ्ञायाति। अत्थि खो आवुसो मग्गो अत्थि पटिपदा एतासं दुक्खतानं परिञ्ञायाति। कतमो  
पनावुसो मग्गो कतमा पटिपदा एतासं दुक्खतानं परिञ्ञायाति। अयमेव खो आवुसो  
अरियो अट्ठङ्गिको मग्गो एतासं दुक्खतानं परिञ्ञाय, सेय्यथीदं: सम्मादिट्ठि  
सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो सम्मासति  
सम्मासमाधि। अयं खो आवुसो मग्गो अयं पटिपदा एतासं दुक्खतानं परिञ्ञायाति।  
भद्दको आवुसो मग्गो भद्दिका पटिपदा एतासं दुक्खतानं परिञ्ञाय। अलञ्च  
पनावुसो सारिपुत्त अप्पमादायाति।   
    
५। १। १५  
सक्कायसुत्तं  
    
३४६। सक्कायो सक्कायोति आवुसो सारिपुत्त वुच्चति। कतमो नु खो आवुसो सक्कायोति। पञ्चिमे  
आवुसो उपादानक्खन्धा सक्कायो वुत्तो भगकवता। सेय्यथीदं रूपूपादानक्खन्धो  
वेदनूपादनक्खन्धो सञ्ञूपादानक्खन्धो सङ्खारूपादनक्खन्धो  
विञ्ञाणूपादानक्खन्धो, इमे खो आवुसो पञ्चूपादानक्खन्धो सक्कायो वुत्तो भगवताती।  
अत्ती पनावुसो मग्गो अत्थि पटिपदा एतस्स सक्कायस्स परिञ्ञायाति।   
    
अत्थि खो आवुसो मग्गो अत्थि पटिपदा एतस्स सक्कायस्स परिञ्ञायाति। [प्त्स् पगे २६२] [\क़्  
२६२।] कतमो पनावुसो मग्गो कतमा पटिपदा एतस्स सक्कायस्स परिञ्ञायाति।  
अयमेव खो आवुसो अरियो अट्ठङ्गिको मग्गो एतस्स सक्कायस्स परिञ्ञाय, सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। अयं खो आवुसो मग्गो अयं पटिपदा एतस्स सक्कायस्स  
परिञ्ञायाति। भद्दको आवुसो मग्गो भद्दिका पटिपदा एतस्स सक्कायस्स परिञ्ञाय।  
अलञ्च पानावुसो सारिपुत्त अप्पमादायाति।   
    
५। १। १६  
दुक्करसुत्तं  
    
३४७। किन्नु खो आवुसो सारिपुत्त इमस्मिं धम्मविनये दुक्करन्ति। पब्बज्जा खो आवुसो  
इमस्मिं धम्मविनये दुक्कराति। पब्बजितेन पनावुसो किं दुक्करन्ति। पब्बजितेन खो  
आवुसो अभिरति दुक्कराति। अभिरतेन पन आवुसो किं दुक्करन्ति। अभिरतेन खो आवुसो  
धम्मानुधम्मपटिपत्ति दुक्कराति। कीव चिरं पनावुसो धम्मानुधम्मपटिपन्नो  
भिक्खु अरहं अस्साति। न चिरं आवुसोति।   
    
सामण्डकानि संयुत्तं समत्तं  
पुरिमकसदिसमेव उद्दानं:  
    
१। उक्कवेलाय - सी १,   
२। सामण्डको - स्या, मछसं  
३। दुक्करन्ति - सब्बत्थ  
[ब्ज्त् पगे ४९०] [\x ४९०।]       
६। मोग्गल्लानसंयुत्तं  
६। १। १  
सवितक्कसुत्तं  
    
३४८। एकं समयं आयस्मा महामोग्गल्लानो सावत्थियं विहरति जेतवने अनाथपिण्डिकस्स  
आरामे। [प्त्स् पगे २६३] [\क़् २६३।] तत्र खो आयस्मा महामोग्गल्लानो भिक्खू आमन्तेसि  
"आवुसो भिक्खवो" ति। "आवुसोति" खो ते भिक्खू आयस्मतो महामोग्गल्लानस्स पच्चस्सोसुं।  
आयस्मा महामोग्गल्लानो-१। एतदवोच: इध मय्हं आवुसो रहोगतस्स पतिसल्लीनस्स एवं  
चेतसो परिवितक्को उदपादि:   
पठमं झानं पठमं झानन्ति वुच्चति, कतमन्नु खो पठमं झानन्ति। तस्स  
मय्हं आवुसो एतदहोसि: इध भिक्खु विविच्चेव कामेहि विविच्च अकुसलेहि धम्मेहि  
सवितक्कं सविचारं विवेकजं पीतिसुखं पठमं झानं उपसम्पज्ज विहरति। इदं  
वुच्चति पठमं झानन्ति। सो ख्वाहं आवुसो विविच्चेव कामेहि विविच्च अकुसलेहि  
धम्मेहि सवितक्कं सविचारं विवेकजं पीतिसुखं पठमं झानं उपसम्पज्ज  
विहरामि। तस्स मय्हं आवुसो इमिना विहारेन विहरतो कामसहगता सञ्ञामनसिकारा  
समुदाचरन्ति।   
    
अथ खो मं आवुसो भगवा इद्धिया उपसङ्कमित्वा एतदवोच: मोग्गल्लान, मोग्गल्लान,  
मा ब्राह्मण, पठमं झानं पमादो, पठमे झाने चित्तं सण्ठपेहि, पठमे झाने  
चित्तं एकोदिं-२। करोहि, पठमे झाने चित्तं समादहाति। सो ख्वाहं आवुसो अपरेन  
समयेन विविच्चेव कामेहि विविच्च अकुसलेहि धम्मेहि सवितक्कं सविचारं विवेकजं  
पीतिसुखं पठमं झानं उपसम्पज्ज विहासिं। यं हि तं आवुसो सम्मावदमानो  
वदेय्य: "सत्थारानुग्गहितो सावको महाभिञ्ञतं पत्तो" ति, ममन्तं सम्मावदमानो  
वदेय्य, "सत्थारानुग्गहितो सावको महाभिञ्ञतं पत्तो" ति।   
    
१। महामोग्गल्लानो ते भिक्खु - स्या  
२। एकोदि - सी १, २। [प्त्स्।]   
    
[ब्ज्त् पगे ४९२] [\x ४९२।]       
    
६। १। २  
अवितक्कसुत्तं  
    
३४९। दुतियं झानं दुतियं झानन्ति वुच्चति, कतमं नु खो दुतियं झानन्ति। तस्स  
मय्हं आवुसो एतदहोसि: इध भिक्खु वितक्कविचारानं [प्त्स् पगे २६४] [\क़् २६४।]       
वूपसमा अझत्तं सम्पसादनं चेतसो एकोदिभावं अवितक्कं अविचारं समाधिजं  
पीतिसुखं दुतियं झानं उपसम्पज्ज विहरति। इदं वुच्चति दुतियं झानन्ति। सो ख्वाहं  
आवुसो वितक्कविचारानं वूपसमा अझत्तं सम्पसादनं चेतसो एकोदिभावं अवितक्कं  
अविचारं समाधिजं पीतिसुखं दुतियं झानं उपसम्पज्ज विहरामि। तस्स मय्हं आवुसो  
इमिना विहारेन विहरतो वितक्कसहगता सञ्ञामनसिकारा समुदाचरन्ति।   
    
अथ खो मं आवुसो भगवा इद्धिया उपसङ्कमित्वा एतदवोच: मोग्गल्लान, मोग्गल्लान,  
मा ब्राह्मण, दुतियं झानं पमादो, दुतिये झाने चित्तं सण्ठपेहि, दुतिये झाने चित्तं  
एकोदिं करोहि, दुतिये झाने चित्तं समादहाति। सो ख्वाहं आवुसो अपरेन समयेन  
वितक्कविचारानं वूपसमा अझत्तं सम्पसादनं चेतसो एकोदिभावं अवितक्कं अविचारं  
समाधिजं पीतिसुखं दुतियं झानं उपसम्पज्ज विहासिं। यं हि तं आवुसो  
सम्मावदमानो वदेय्य: सत्थारानुग्गहितो सावको महाभिञ्ञतं पत्तोति, ममं तं  
सम्मावदमानो वदेय्य, सत्थारानुग्गहितो सावको महाभिञ्ञतं पत्तोति।   
    
६। १। ३  
सुखसुत्तं  
    
३५०। ततियं झानं ततियं झानन्ति वुच्चति। कतमं नु खो ततियं झानन्ति। तस्स  
मय्हं आवुसो एतदहोसि: इध भिक्खु पीतिया च विरागा उपेखको विहरति, सतो च  
सम्पजानो सुखञ्च कायेन पटिसंवेदेति, यन्तं अरिया आचिक्खन्ति उपेखको सतिमा  
सुखविहारीति तं ततियं झानं उपसम्पज्ज विहरति, इदं वुच्चति ततियं झानन्ति। सो  
ख्वाहं आवुसो पीतिया च विरागा उपेखको च विहरामि, सतो च सम्पजानो सुखञ्च कायेन  
पटिसंवेदेमि, यन्तं अरिया आचिक्खन्ति उपेखको सतिमा सुखविहारीति तं ततियं झानं  
उपसम्पज्ज विहरामि। तस्स मय्हं आवुसो इमिना विहारेन विहरतो पीतिसहगता  
सञ्ञामनसिकारा समुदाचरन्ति।   
    
[ब्ज्त् पगे ४९४] [\x ४९४।]       
    
[प्त्स् पगे २६५] [\क़् २६५।] अथ खो मं आवुसो भगवा इद्धिया उपसङ्कमित्वा  
एतदवोच: मोग्गल्लान, मोग्गल्लान, मा ब्राह्मण, ततियं झानं पमादो ततिये झाने  
चित्तं सण्ठपेहि, ततिये झाने चित्तं एकोदिकरोहि ततिये झाने चित्तं समादहाति। सो ख्वाहं  
आवुसो अपरेन समयेन पीतिया च विरागा उपेखको च विहासिं-१। सतो च सम्पजानो  
सुखञ्च कायेन पटिसंवेदिसिं-२। यन्तं अरिया आचिक्खन्ति उपेखको सतिमा सुखविहारि  
तं ततियं झानं उपसम्पज्ज विहासिं। यं हि तं आवुसो सम्मावदमानो वदेय्य  
सत्थारानुग्गहितो सावको महाभिञ्ञतं पत्तोती, ममं तं सम्मावदमानो वदेय्य  
सत्थारानुग्गहितो सावको महाभिञ्ञतं पत्तोति।   
    
६। १। ४  
उपेखासुत्तं  
    
३५१। चतुत्थं झानं चतुत्थं झानन्ति वुच्चति। कतमं नु खो चतुत्थं झानन्ती। तस्स  
मय्हं आवुसो एतदहोसि: इध भिक्खु सुखस्स च पहाना दुक्खस्स च पहाना पुब्बेव  
सोमनस्स दोमनस्सानं अत्थगमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति, इदं वुच्चति चतुत्थं झानन्तीति। सो ख्वाहं आवुसो सुखस्स  
च पहाना दुक्खस्स च पहाना पुब्बेव सोमनस्सदोमनस्सानं अत्थगमा अदुक्खं  
असुखं उपेक्खासतिपारिसुद्धिं चतुत्थं झानं उपसम्पज्ज विहरामि। तस्स मय्हं  
आवुसो इमिना विहारेन विहरतो उपेक्खासहगता सञ्ञामनसिकारा समुदाचरन्ति।   
    
अथ खो मं आवुसो भगवा इद्धिया उपसङ्कमित्वा एतदवोच: मोग्गल्लान, मोग्गल्लान,  
मा ब्राह्मण, चतुत्थं झानं पमादो, चतुत्थे झाने चित्तं सण्ठपेहि, चतुत्थे झाने  
चित्तं एकोदिं-३। करोहि, चतुत्थे झाने चित्तं समादहाति। सो ख्वाहं आवुसो अपरेन  
समयेन सुखस्स च पहाना दुक्खस्स च पहाना पुब्बेव सोमनस्सदोमनस्सानं [प्त्स्  
पगे २६६] [\क़् २६६।] अत्थगमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहासिं। यं हि तं आवुसो सम्मावदमानो वदेय्य सत्थारानुग्गहितो  
सावको महाभिञ्ञतं पत्तोति, ममं तं सम्मावदमानो वदेय्य सत्थारानुग्गहितो  
सावको महाभिञ्ञतं पत्तोति।   
    
१। विहरामि - स्या।   
२। वेदेमि - स्या, मछसं  
३। एकोदि - लि  
    
[ब्ज्त् पगे ४९६] [\x ४९६।]       
६। १। ५  
आकासानञ्चायतनसुत्तं  
    
३५२। आकासानञ्चायतनं आकासानञ्चायतनन्ति वुच्चति। कतमं नु खो आकासानञ्चायतनन्ति।  
तस्स मय्हं आवुसो एतदहोसि। इध भिक्खु सब्बसो रूपसञ्ञानं समतिक्कमा  
पटिघसञ्ञानं अत्थगमा नानत्तसञ्ञानं अमनसिकारा अनन्तो आकासोति  
आकासानञ्चायतनं उपसम्पज्ज विहरति, इदं वुच्चति आकासानञ्चायतनन्ति। सो ख्वाहं  
आवुसो सब्बसो रूपसञ्ञानं समतिक्कमा पटिघसञ्ञानं अत्थगमा नानत्तसञ्ञानं  
अमनसिकारा अनन्तो आकासोति आकासानञ्चायतनं उपसम्पज्ज विहरामि। तस्स मय्हं आवुसो  
इमिना विहारेन विहरतो रूपसहगता सञ्ञामनसिकारा समुदाचरन्ति।   
अथ खो मं आवुसो भगवा इद्धिया उपसङ्कमित्वा एतदवोच: मोग्गल्लान, मोग्गल्लान,  
मा ब्राह्मण, आकासानञ्चायतनं पमादो, आकासानञ्चायतने चित्तं सण्ठपेहि,  
आकासानञ्चायतने चित्तं एकोदिं करोहि, आकासानाञ्चायतने चित्तं समादहा ति। सो ख्वाहं  
आवुसो अपरेन समयेन सब्बसो रूपसञ्ञानं समतिक्कमा पटिघसञ्ञानं अत्थगमा  
नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज विहासिं। यं  
हि तं आवुसो सम्मावदमानो वदेय्य सत्थारानुग्गहितो सावको महाभिञ्ञतं पत्तोति।   
    
६। १। ६  
विञ्ञानञ्चायतनसुत्तं  
    
३५३। विञ्ञानञ्चायतनं विञ्ञानञ्चायतनन्ति वुच्चति। कतमं नु खो विञ्ञानञ्चायतनन्ति।  
[प्त्स् पगे २६७] [\क़् २६७।] तस्स मय्हं आवुसो एतदहोसि। इध भिक्खु सब्बसो  
आकासानञ्चायतनं समतिक्कम्म अनन्तं विञ्ञाणन्ति विञ्ञाणञ्चायतनं उपसम्पज्ज  
विहरति, इदं वुच्चति विञ्ञाणञ्चायतनन्ति। सो ख्वाहं आवुसो सब्बसो आकासानञ्चायतनं  
समतिक्कम्म अनन्तं विञ्ञाणन्ति विञ्ञाणञ्चायतनं उपसम्पज्ज विहरामि। तस्स  
मय्हं आवुसो इमिना विहारेन विहरतो आकासानञ्चायतनसहगता सञ्ञामनसिकारा  
समुदाचरन्ति।   
    
अथ खो मं आवुसो भगवा इद्धिया उपसङ्कमित्वा एतदवोच: मोग्गल्लान, मोग्गल्लान,  
मा ब्राह्मण, विञ्ञाणञ्चायतनं पमादो, विञ्ञानञ्चायतने चित्तं सण्ठपेहि,  
विञ्ञाणञ्चायतने चित्तं एकोदिं करोहि, विञ्ञानञ्चायतने चित्तं समादहाति। सो ख्वाहं  
आवुसो अपरेन समयेन सब्बसो आकासानञ्चायतनं समतिक्कम्म अनन्तं विञ्ञाणन्ति  
विञ्ञाणञ्चायतनं उपसम्पज्ज विहासिं। यं हि तं आवुसो सम्मावदमानो वदेय्य  
सत्थारानुग्गहितो सावको महाभिञ्ञतं पत्तोति।   
    
[ब्ज्त् पगे ४९८] [\x ४९८।]       
    
६। १। ७  
आकिञ्चञ्ञायतनसुत्तं  
    
३५४। आकिञ्चञ्ञायतनं आकिञ्चञ्ञायतनन्ति वुच्चति। कतमं नु खो आकिञ्चञ्ञायतनन्ति।  
तस्स मय्हं आवुसो एतदहोसि। इध भिक्खु सब्बसो विञ्ञाणञ्चायतनं समतिक्कम्म  
नत्थि किञ्चिति आकिञ्चञ्ञायतनं उपसम्पज्ज विहरति, इदं वुच्चति आकिञ्चञ्ञायतनन्ति। सो  
ख्वाहं आवुसो सब्बसो विञ्ञाणञ्चायतनं समतिक्कम्म नत्थि किञ्चिति आकिञ्चञ्ञायतनं  
उपसम्पज्ज विहरामि। तस्स मय्हं आवुसो इमिना विहारेन विहरतो  
विञ्ञाणनञ्चायतनसहगता सञ्ञामनसिकारा समुदाचरन्ति।   
    
अथ खो मं आवुसो भगवा इद्धिया उपसङ्कमित्वा एतदवोच: मोग्गल्लान, मोग्गल्लान,  
मा ब्राह्मण, आकिञ्चञ्ञायतने पमादो, आकिञ्चञ्ञायतने चित्तं सण्ठपेहि, [प्त्स् पगे२६९]  
[\क़् २६९।] आकिञ्चञ्ञायतने चित्तं एकोदिं करोहि, आकिञ्चञ्ञायतने चित्तं समादहाति। सो  
ख्वाहं आवुसो अपरेन समयेन सब्बसो विञ्ञाणञ्चायतनं समतिक्कम्म नत्थि किञ्चिति  
आकिञ्चञ्ञायतनं उपसम्पज्ज विहासिं। यं हि तं आवुसो सम्मावदमानो वदेय्य  
सत्थारानुग्गहितो सावको महाभिञ्ञतं पत्तोति।   
    
६। १। ८  
नेवसञ्ञानासञ्ञायतनसुत्तं  
    
३५५। नेवसञ्ञानाञ्ञायतनं नेवसञ्ञानाञ्ञायतनन्ति वुच्चति। कतमं नु खो  
नेवसञ्ञानासञ्ञायतनन्ति। तस्स मय्हं आवुसो एतदहोसि। इध भिक्खु सब्बसो  
आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज विहरति, इदं  
वुच्चति नेवसञ्ञानासञ्ञायतनन्ति। सो ख्वाहं आवुसो सब्बसो आकिञ्चञ्ञायतनं  
समतिक्कम्म नेवसञ्ञानासञ्ञायतनं उपसम्पज्ज विहरामि। तस्स मय्हं आवुसो  
इमिना विहारेन विहरतो आकिञ्चञ्ञायतनतनसहगता सञ्ञामनसिकारा समुदाचरन्ति।   
    
अथ खो मं आवुसो भगवा इद्धिया उपसङ्कमित्वा एतदवोच: मोग्गल्लान, मोग्गल्लान,  
मा ब्राह्मण, नेवसञ्ञानानसञ्ञायतनं पमादो, नेवसञ्ञानासञ्ञायतने चित्तं  
सण्ठपेहि, नेवसञ्ञानासञ्ञायतने चित्तं एकोदिं करोहि, नेवसञ्ञानासञ्ञायतने चित्तं  
समादहाति। सो ख्वाहं आवुसो अपरेन समयेन सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहासिं। यं हि तं आवुसो सम्मावदमानो वदेय्य  
सत्थारानुग्गहितो सावको महाभिञ्ञतं पत्तोति।   
    
[ब्ज्त् पगे ५००] [\x ५००।]       
    
६। १। ९  
अनिमित्तसुत्तं  
    
३५६। अनिमित्तो चेतोसमाधि अनिमित्तो चेतोसमाधीति वुच्चति कतमो नु खो अनिमित्तो  
चेतोसमाधीति। तस्स मय्हं आवुसो एतदहोसि। ऽइध भिक्खु [प्त्स् पगे २६९] [\क़् २६९।]       
सब्बनिमित्तानं अमनसिकारा अनिमित्तं चेतोसमाधिं उपसम्पज्ज विहरति, अयं वुच्चति  
अनिमित्तो चेतोसमाधीऽ ति। सो ख्वाहं आवुसो सब्बनिमित्तानं अमनसिकारा अनिमित्तं  
चेतोसमाधिं उपसम्पज्ज विहरामि। तस्स मय्हं आवुसो इमिना विहारेन विहरतो  
निमित्तानुसारी-१। विञ्ञाणं होति।   
    
अथ खो मं आवुसो भगवा इद्धिया उपसङ्कमित्वा एतदवोच: मोग्गल्लान, मोग्गल्लान,  
मा ब्राह्मण, अनिमित्तं चेतोसमाधिं पमादो, अनिमित्तेन चेतोसमाधिस्मिं चित्तं  
सण्ठपेहि, अनिमित्तेन चेतोसमाधिस्मिं चित्तं एकोदिं करोहि, अनिमित्ते चेतोसमाधिस्मिं  
चित्तं समादहाति। सो ख्वाहं आवुसो अपरेन समयेन सब्बनिमित्तानं अमनसिकारा  
अनिमित्तं चेतोसमाधिं उपसम्पज्ज विहासिं। यं हि तं आवुसो सम्मावदमानो वदेय्य  
सत्थारानुग्गहितो सावको महाभिञ्ञतं पत्तोति। ममं तं सम्मा वदमानो वदेय्य  
सत्थारानुग्गहितो सावको महाभिञ्ञतं पत्तोति।   
    
६। १। १०  
सक्कसुत्तं  
    
३५७। एकं समयं आयस्मा महामोग्गल्लानो सावत्थियं विहरति जेतवने अनाथपिण्डिकस्स  
आरामे। अथ खो आयस्मा महा मोग्गल्लानो सेय्यथापि नाम बलवा पुरिसो सम्मिञ्जितं वा  
बाहं पसारेय्य पसारितं वा बाहं सम्मिञ्जेय्य, एवमेव जेतवने अन्तरहितो देवेसु  
तावतिंसेसु पातुरहोसि।   
    
अथ खो सक्को देवानमिन्दो पञ्चहि देवतासतेहि सद्धिं येनायस्मा महामोग्गल्लानो  
तेनुपसङ्कमि, [प्त्स् पगे २७०] [\क़् २७०।] उपसङ्कमित्वा आयस्मन्तं महा मोग्गल्लानं  
अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा  
महामोग्गल्लानो एतदवोच:  
    
साधु खो देवानमिन्द बुद्धं सरणगमनं होति, बुद्धं सरणगमनहेतु खो  
देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति। साधु खो देवानमिन्द धम्मं सरणगमनं होति, धम्मं  
सरणगमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्ति। साधु खो देवानमिन्द सङ्घं सरणगमनं होति,  
सङ्घं सरणगमनहेतु खो देवानमिन्द एवमिधेकच्चे सत्ता कायस्स भेदा  
परम्मरणा सुगतिं सग्गं लोकं उपपज्जन्तीति।   
    
१। अनिमित्तानुसारि - सीमु, सी, १, २, स्या।   
    
[ब्ज्त् पगे ५०२] [\x ५०२।]       
    
साधु खो मारिस मोग्गल्लान बुद्धं सरणगमनं होति, बुद्धं सरणगमन हेतु  
खो मारिस मोग्गल्लान एवमिधेकच्चे सत्ता कायस्स भेदा परम्मरणा सुगतिं सग्गं  
लोकं उपपज्जन्ति। साधु खो मारिस मोग्गल्लान धम्मं सरणगमनं होति, धम्मं  
सरणगमनहेते खो मारिस मोग्गल्लान एवमिधेकच्चे सत्ता कायस्स भेदा  
परम्मरणा सुगतिं सग्गं लोकं उपपज्जन्ति, साधु खो मारिस मोग्गल्लान सङ्घं  
सरणगमनं होति, सङ्घं सरणगमनहेतु खो मोग्गल्लान एवमिधेकच्चे सत्ता  
कायस्स भेदा परम्मरणा सुगतिं सग्गं लोकं उपपज्जन्तीति।   
६। १। ११  
दुतियसक्कसुत्तं  
    
३५८। अथ खो सक्को देवानमिन्दो छहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो सत्तहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो अट्ठहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो असीतिया देवतासहस्सेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
साधु खो देवानमिन्द बुद्धं सरणगमनं होति, बुद्धं सरणगमनहेतु खो  
देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति। साधु खो देवानमिन्द धम्मं सरणगमनं होति, धम्मं  
सरणगमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्ति। साधु खो देवानमिन्द सङ्घं सरणगमनं होति,  
सङ्घं सरणगमनहेतु खो देवानमिन्द एवमिधेकच्चे सत्ता कायस्स भेदा  
परम्मरणा सुगतिं सग्गं लोकं उपपज्जन्तीति।   
    
साधु खो मारिस मोग्गल्लान बुद्धं सरणगमनं होति, बुद्धं सरणगमन हेतु  
खो मारिस मोग्गल्लान एवमिधेकच्चे सत्ता कायस्स भेदा परम्मरणा सुगतिं सग्गं  
लोकं उपपज्जन्ति। साधु खो मारिस मोग्गल्लान धम्मं सरणगमनं होति, धम्मं  
सरणगमनहेते खो मारिस मोग्गल्लान एवमिधेकच्चे सत्ता कायस्स भेदा  
परम्मरणा सुगतिं सग्गं लोकं उपपज्जन्ति, साधु खो मारिस मोग्गल्लान सङ्घं  
सरणगमनं होति, सङ्घं सरणगमनहेतु खो मोग्गल्लान एवमिधेकच्चे सत्ता  
कायस्स भेदा परम्मरणा सुगतिं सग्गं लोकं उपपज्जन्तीति।   
    
६। १। १२  
ततियसक्कसुत्तं  
    
३५९। अथ खो सक्को देवानमिन्दो पञ्चहि देवतासतेहि सद्धिं येनायस्मा  
महामोग्गल्लानो तेनुपसङ्कमि। उपसङ्कमित्वा आयस्मन्तं महामोग्गल्लानं  
अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा  
महामोग्गल्लानो एतदवोच:  
    
साधु खो देवानमिन्द बुद्धे अवेच्चप्पसादेन समन्नागमनं होति ऽइतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्ता देवमनुस्सानं बुद्धो भगवाऽ ति।   
बुद्धे अवेच्चप्पसादेन समन्नागमनहेतु खो देवानमिन्द एवमिधेकच्चे सत्ता  
कायस्स भेदा परम्मरणा सुगतिं सग्गं लोकं उपपज्जन्तीति।   
    
[ब्ज्त् पगे ५०४] [\x ५०४।]       
    
साधु खो देवानमिन्द धम्मे अवेच्चप्पसादेन समन्नागमनं होति, ऽस्वाक्खातो [प्त्स्  
पगे २७२] [\क़् २७२।] भगवता धम्मो सन्दिट्ठिको अकालिको एहिपस्सिको ओपनयिको  
पच्चत्तं वेदितब्बो विञ्ञूहीऽ ति, धम्मे अवेच्चप्पसादेन समन्नागमनहेतु खो  
देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति।   
    
साधु खो देवानमिन्द सङ्घे अवेच्चप्पसादेन समन्नागमनं होति, ऽसुपटिपन्नो  
भगवतो सावकसङ्घो उजुपटिपन्नो भगवतो सावकसङ्घो ञायपटिपन्नो भगवतो  
सावकसङ्घो सामीचिपटिपन्नो भगवतो सावकसङ्घो, यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेयो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्साऽति, सङ्घे अवेच्चप्पसादेन  
समन्नागमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्ति।   
    
साधु खो देवानमिन्द अरियकन्तेहि सीलेहि समन्नागमनं होति अखण्डेहि अच्छिद्देहि  
असबलेहि अकम्मासेहि भुजिस्सेहि विञ्ञूप्पसत्थेहि अपरामट्ठेहि समाधिसंवत्तनिकेहि,  
अरियकन्तेहि सीलेहि समन्नागमनहेतु खो देवानमिन्द एवमिधेकच्चे सत्ता कायस्स  
भेदा परम्मरणा सुगतिं सग्गं लोकं उपपज्जन्तीति।   
    
साधु खो मारिस मोग्गल्लान बुद्धे अवेच्चप्पसादेन समन्नागमनं होति, ऽइतिपि सो  
भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुस्सानं बुद्धो भगवाऽ ति। बुद्धे अवेच्चप्पसादेन  
समन्नागमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्तीति।   
    
साधु खो मारिस मोग्गल्लान धम्मे अवेच्चप्पसादेन समन्नागमनं होति, ऽस्वाक्खातो  
भगवता धम्मो सन्दिट्ठिको अकालिको एहिपस्सिको ओपनयिको पच्चत्तं वेदितब्बो  
विञ्ञूहीऽति, धम्मे अवेच्चप्पसादेन समन्नागमनहेतु खो मारिस मोग्गल्लान  
एवमिधेकच्चे सत्ता कायस्स भेदा परम्मरणा सुगतिं सग्गं लोकं उपपज्जन्ति।   
    
साधु खो मारिस मोग्गल्लान सङ्घे अवेच्चप्पसादेन समन्नागमनं होति, ऽसुपटिपन्नो  
भगवतो सावकसङ्घो उजुपटिपन्नो भगवतो सावकसङ्घो ञायपटिपन्नो भगवतो  
सावकसङ्घो सामीचिपटिपन्नो भगवतो सावकसङ्घो, यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेयो पाहुनेय्यो दक्खिणेय्यो  
अञ्जलिकरणीयो अनुत्तरं [प्त्स् पगे २७८] [\क़् २७८।] पुञ्ञक्खेत्तं लोकस्साऽति, सङ्घे  
अवेच्चप्पसादेन समन्नागमनहेतु खो मारिस मोग्गल्लान एवमिधेकच्चे सत्ता कायस्स  
भेदा परम्मरणा सुगतिं सग्गं लोकं उपपज्जन्ति।   
    
साधु खो मारिस मोग्गल्लान अरियकन्तेहि सीलेहि समन्नागमनं होति अखण्डेहि  
अच्छिद्देहि असबलेहि अकम्मासेहि भुजिस्सेहि विञ्ञूप्पसत्थेहि अपरामट्ठेहि  
समाधिसंवत्तनिकेहि, अरियकन्तेहि सीलेहि समन्नागमनहेतु खो मारिस मोग्गल्लान  
एवमिधेकच्चे सत्ता कायस्स भेदा परम्मरणा सुगतिं सग्गं लोकं उपपज्जन्तीति।   
    
[ब्ज्त् पगे ५०६] [\x ५०६।]       
३६०। अथ खो सक्को देवानमिन्दो छहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो सत्तहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो अट्ठहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो असीतिया देवतासहस्सेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
    
साधु खो देवानमिन्द बुद्धे अवेच्चप्पसादेन समन्नागमनं होति ऽइतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्ता देवमनुस्सानं बुद्धो भगवाऽ ति।   
बुद्धे अवेच्चप्पसादेन समन्नागमनहेतु खो देवानमिन्द एवमिधेकच्चे सत्ता  
कायस्स भेदा परम्मरणा सुगतिं सग्गं लोकं उपपज्जन्तीति।   
    
साधु खो देवानमिन्द धम्मे अवेच्चप्पसादेन समन्नागमनं होति, ऽस्वाक्खातो  
भगवता धम्मो सन्दिट्ठिको अकालिको एहिपस्सिको ओपनयिको पच्चत्तं वेदितब्बो विञ्ञूहीऽ  
ति, धम्मे अवेच्चप्पसादेन समन्नागमनहेतु खो देवानमिन्द एवमिधेकच्चे सत्ता  
कायस्स भेदा परम्मरणा सुगतिं सग्गं लोकं उपपज्जन्ति।   
    
साधु खो देवानमिन्द सङ्घे अवेच्चप्पसादेन समन्नागमनं होति, ऽसुपटिपन्नो  
भगवतो सावकसङ्घो उजुपटिपन्नो भगवतो सावकसङ्घो ञायपटिपन्नो भगवतो  
सावकसङ्घो सामीचिपटिपन्नो भगवतो सावकसङ्घो, यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेयो पाहुनेय्यो दक्खिणेय्यो  
अञ्जलिकरणीयो अनुत्तरं [प्त्स् पगे २७३] [\क़् २७३।] पुञ्ञक्खेत्तं लोकस्साऽति, सङ्घे  
अवेच्चप्पसादेन समन्नागमनहेतु खो देवानमिन्द एवमिधेकच्चे सत्ता कायस्स  
भेदा परम्मरणा सुगतिं सग्गं लोकं उपपज्जन्ति।   
    
साधु खो देवानमिन्द अरियकन्तेहि सीलेहि समन्नागमनं होति अखण्डेहि अच्छिद्देहि  
असबलेहि अकम्मासेहि भुजिस्सेहि विञ्ञूप्पसत्थेहि अपरामट्ठेहि समाधिसंवत्तनिकेहि,  
अरियकन्तेहि सीलेहि समन्नागमनहेतु खो देवानमिन्द एवमिधेकच्चे सत्ता कायस्स  
भेदा परम्मरणा सुगतिं सग्गं लोकं उपपज्जन्तीति।   
    
साधु खो मारिस मोग्गल्लान बुद्धे अवेच्चप्पसादेन समन्नागमनं होति, ऽइतिपि सो  
भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुस्सानं बुद्धो भगवाऽ ति। बुद्धे अवेच्चप्पसादेन  
समन्नागमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्तीति।   
साधु खो मारिस मोग्गल्लान धम्मे अवेच्चप्पसादेन समन्नागमनं होति, ऽस्वाक्खातो  
भगवता धम्मो सन्दिट्ठिको अकालिको एहिपस्सिको ओपनयिको पच्चत्तं वेदितब्बो  
विञ्ञूहीऽति, धम्मे अवेच्चप्पसादेन समन्नागमनहेतु खो मारिस मोग्गल्लान  
एवमिधेकच्चे सत्ता कायस्स भेदा परम्मरणा सुगतिं सग्गं लोकं उपपज्जन्ति।   
साधु खो मारिस मोग्गल्लान सङ्घे अवेच्चप्पसादेन समन्नागमनं होति, ऽसुपटिपन्नो  
भगवतो सावकसङ्घो उजुपटिपन्नो भगवतो सावकसङ्घो ञायपटिपन्नो भगवतो  
सावकसङ्घो सामीचिपटिपन्नो भगवतो सावकसङ्घो, यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेयो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्साऽति, सङ्घे अवेच्चप्पसादेन  
समन्नागमनहेतु खो मारिस मोग्गल्लान एवमिधेकच्चे सत्ता कायस्स भेदा  
परम्मरणा सुगतिं सग्गं लोकं [प्त्स् पगे २७४] [\क़् २७४।] उपपज्जन्ति।   
साधु खो मारिस मोग्गल्लान अरियकन्तेहि सीलेहि समन्नागमनं होति अखण्डेहि  
अच्छिद्देहि असबलेहि अकम्मासेहि भुजिस्सेहि विञ्ञूप्पसत्थेहि अपरामट्ठेहि  
समाधिसंवत्तनिकेहि, अरियकन्तेहि सीलेहि समन्नागमनहेतु खो मारिस मोग्गल्लान  
एवमिधेकच्चे सत्ता कायस्स भेदा परम्मरणा सुगतिं सग्गं लोकं उपपज्जन्तीति।   
    
[ब्ज्त् पगे ५०८] [\x ५०८।]       
६। १। १४  
पञ्चमसक्कसुत्तं  
    
३६१। अथ खो सक्को देवानमिन्दो पञ्चहि देवतासतेहि सद्धिं येनायस्मा  
महामोग्गल्लानो तेनुपसङ्कमि। उपसङ्कमित्वा आयस्मन्तं महामोग्गल्लानं  
अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा  
महामोग्गल्लानो एतदवोच:  
    
साधु खो देवानमिन्द बुद्धं सरणगमनं होति। बुद्धं सरणगमन हेतु खो  
देवानमिन्द एवमिधेकच्चे सत्ता कायस्स [प्त्स् पगे २७५] [\क़् २७५।] भेदा  
परम्मरणा सुगतिं सग्गं लोकं उपपज्जन्ति, ते अञ्ञे देवे दसहि ठानेहि अधिगण्हन्ति:  
दिब्बेन आयुना दिब्बेन वण्णेन दिब्बेन सुखेन दिब्बेन यसेन दिब्बेन आधिपतेय्येन  
दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
    
साधु खो देवानमिन्द धम्मं सरणगमनं होति। धम्मं सरणगमन हेतु  
खो देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन वण्णेन  
दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि  
दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
    
साधु खो देवानमिन्द सङ्घं सरणगमनं होति। सङ्घं सरणगमनहेतु खो  
देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन वण्णेन  
दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि  
दिब्बेहि गन्धेहि दिब्बेहि रसेहि दिब्बेहि फोट्ठब्बेहीति।   
    
साधु खो मारिस मोग्गललान बुद्धं सरणगमनं होति। बुद्धं सरणगमन  
हेतु खो देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं  
लोकं उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन  
वण्णेन दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि  
सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
    
साधु खो मारिस मोग्गल्लान धम्मं सरणगमनं होति। धम्मं सरणगमन  
हेतु खो देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं  
लोकं उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन  
वण्णेन दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि  
सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
    
साधु खो मारिस मोग्गल्लान सङ्घं सरणगमनं होति। सङ्घं सरणगमन हेतु  
खो देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन वण्णेन  
दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि  
दिब्बेहि गन्धेहि दिब्बेहि रसेहि दिब्बेहि फोट्ठब्बेहीति।   
    
[ब्ज्त् पगे ५१०] [\x ५१०।]       
    
६। १। १५  
छट्ठसक्कसुत्तं  
    
३६२। [प्त्स् पगे २७६] [\क़् २७६।] अथ खो सक्को देवानमिन्दो छहि देवतासतेहि सद्धिं  
येनायस्मा महामोग्गल्लानो तेनुपसङ्कमि, उपसङ्कमित्वा आयस्मन्तं महामोग्गल्लानं  
अभिवादेत्वा एकमन्तं अट्ठासि। एकमन्तं ठितं खो सक्कं देवानमिन्दं आयस्मा  
महामोग्गल्लानो एतदवोच:  
अथ खो सक्को देवानमिन्दो सत्तहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो अट्ठहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो असीतिया देवतासहस्सेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
    
साधु खो देवानमिन्द बुद्धं सरणगमनं होति, बुद्धं सरणगमनहेतु खो  
देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन वण्णेन  
दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि  
दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
साधु खो देवानमिन्द धम्मं सरणगमनं होति, धम्मं सरणगमनहेतु खो  
देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन वण्णेन  
दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि  
दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
साधु खो देवानमिन्द सङ्घं सरणगमनं होति, सङ्घं सरणगमनहेतु खो  
देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन वण्णेन  
दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि  
दिब्बेहि गन्धेहि दिब्बेहि रसेहि दिब्बेहि फोट्ठब्बेहीति।   
    
साधु खो मारिस मोग्गल्लान बुद्धं सरणगमनं होति, बुद्धं सरणगमनहेतु  
खो मारिस मोग्गल्लान एवमिधेकच्चे सत्ता कायस्स भेदा परम्मरणा सुगतिं सग्गं  
लोकं उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन  
वण्णेन दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि  
सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
साधु खो मारिस मोग्गल्लान धम्मं सरणगमनं होति, धम्मं  
सरणगमनहेतु खो मारिस मोग्गल्लान एवमिधेकच्चे सत्ता कायस्स भेदा  
परम्मरणा सुगतिं सग्गं लोकं उपपज्जन्ति, ते अञ्ञे देवे दसहि ठानेहि अधिगण्हन्ति:  
दिब्बेन आयुना दिब्बेन वण्णेन दिब्बेन सुखेन दिब्बेन यसेन दिब्बेन आधिपतेय्येन  
दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
साधु खो मारिस मोग्गल्लान सङ्घं सरणगमनं होति, सङ्घं सरणगमनहेतु  
खो मारिस मोग्गल्लान एवमिधेकच्चे सत्ता कायस्स भेदा परम्मरणा सुगतिं सग्गं  
लोकं उपपज्जन्ति, ते अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन  
वण्णेन दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि  
सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहीति।   
    
६। १। १६  
सत्तमसक्कसुत्तं  
    
३६३। अथ खो सक्को देवानमिन्दो पञ्चहि देवतासतेहि सद्धिं येनायस्मा  
महामोग्गल्लानो तेनुपसङ्कमि। उपसङ्कमित्वा आयस्मन्तं महामोग्गल्लानं  
अभिवादेत्वा एकमन्तं अट्ठासि। [प्त्स् पगे २७७] [\क़् २७७।] एकमन्तं ठितं खो सक्कं  
देवानमिन्दं आयस्मा महामोग्गल्लानो एतदवोच:  
    
[ब्ज्त् पगे ५१२] [\x ५१२।]       
    
साधु खो देवानमिन्द बुद्धे अवेच्चप्पसादेन समन्नागमनं होति "इतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुस्सानं बुद्धो भगवा" ति। बुद्धे अवेच्चप्पसादेन  
समन्नागमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्ति। ते अञ्ञे देवे दसहि ठानेहि अधिगण्हन्ति: दिब्बेन  
आयुना दिब्बेन वण्णेन दिब्बेन सुखेन दिब्बेन यसेन दिब्बेन आधिपतेय्येन दिब्बेहि  
रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
    
साधु खो देवानमिन्द धम्मे अवेच्चप्पसादेन समन्नागमनं होति "स्वाक्खातो  
भगवता धम्मो सन्दिट्ठिको अकालिको एहिपस्सिको ओपनयिको पच्चत्तं वेदितब्बं  
विञ्ञूही" ति, धम्मे अवेच्चप्पसादेन समन्नागमनहेतु खो देवानमिन्द  
एवमिधेकच्चे सत्ता कायस्स भेदा परम्मरणा सुगतिं सग्गं लोकं उपपज्जन्ति। ते  
अञ्ञे देवे दसहि ठानेहि अधिगण्हन्ति: दिब्बेन आयुना दिब्बेन वण्णेन दिब्बेन सुखेन  
दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि  
दिब्बेहि रसेहि दिब्बेहि फोट्ठब्बेहि।   
    
साधु खो देवानमिन्द सङ्घे अवेच्चप्पसादेन समन्नागमनं होति "सुपटिपन्नो  
भगवतो सावकसङ्घो उजुपटिपन्नो भगवतो सावकसङ्घो ञायपटिपन्नो भगवतो  
सावकसङ्घो सामीचिपटिपन्नो भगवतो सावकसङ्घो, यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेय्यो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्सा" ति, सङ्घे अवेच्चप्पसादेन  
समन्नागमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्ति। ते अञ्ञे देवे दसहि ठानेहि अधिगण्हन्ति: दिब्बेन  
आयुना दिब्बेन वण्णेन दिब्बेन सुखेन दिब्बेन यसेन दिब्बेन आधिपतेय्येन दिब्बेहि  
रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
साधु खो देवानमिन्द अरियकन्तेहि सीलेहि समन्नागमनं होति अखण्डेहि अच्छिद्देहि  
असबलेहि अकम्मासेहि भुजिस्सेहि विञ्ञुप्पसत्थेहि अपरामट्ठेहि समाधिसंवत्तनिकेहि,  
अरियकन्तेहि सीलेहि समन्नागमनहेतु खो देवानमिन्द एवमिधेकच्चे सत्ता कायस्स  
भेदा परम्मरणा सुगतिं सग्गं लोकं उपपज्जन्ति, ते अञ्ञे देवे दसहि ठानेहि  
अधिगण्हन्ति दिब्बेन आयुना दिब्बेन वण्णेन दिब्बेन सुखेन दिब्बेन यसेन दिब्बेन  
आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि  
फोट्ठब्बेहीति।   
    
साधु खो मारिस मोग्गल्लान बुद्धे अवेच्चप्पसादेन समन्नागमनं होति "इतिपि सो  
भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुस्सानं बुद्धो भगवा" ति। बुद्धे अवेच्चप्पसादेन  
समन्नागमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्ति। ते अञ्ञे देवे दसहि ठानेहि अधिगण्हन्ति: दिब्बेन  
आयुना दिब्बेन वण्णेन दिब्बेन सुखेन दिब्बेन यसेन दिब्बेन आधिपतेय्येन दिब्बेहि  
रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
    
साधु खो मारिस मोग्गल्लान धम्मे अवेच्चप्पसादेन समन्नागमनं होति "स्वाक्खातो  
भगवता धम्मो सन्दिट्ठिको अकालिको एहिपस्सिको ओपनयिको पच्चत्तं वेदितब्बो विञ्ञूही"  
ति धम्मे अवेच्चप्पसादेन समन्नागमनहेतु खो मारिस मोग्गल्लान एवमिधेकच्चे  
सत्ता कायस्स भेदा परम्मरणा सुगतिं सग्गं लोकं उपपज्जन्ति। ते अञ्ञे देवे दसहि  
ठानेहि अधिगण्हन्ति: दिब्बेन आयुना दिब्बेन वण्णेन दिब्बेन सुखेन दिब्बेन यसेन  
दिब्बेन आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि  
दिब्बेहि फोट्ठब्बेहि।   
साधु खो मारिस मोग्गल्लान सङ्घे अवेच्चप्पसादेन समन्नागमनं होति,  
"सुपटिपन्नो भगवतो सावकसङ्घो उजुपटिपन्नो भगवतो सावकसङ्घो  
ञायपटिपन्नो भगवतो सावकसङ्घो सामीचिपटिपन्नो भगवतो सावकसङ्घो, यदिदं  
चत्तारि पुरिसयुगानि अट्ठपुरिसपुग्गला, एस भगवतो सावकसङ्घो आहुनेय्यो पाहुनेय्यो  
दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्सा" ति, सङ्घे अवेच्चप्पसादेन  
समन्नागमनहेतु खो मारिस मोग्गल्लान एवमिधेकच्चे सत्ता कायस्स भेदा  
परम्मरणा सुगतिं सग्गं लोकं उपपज्जन्ति। ते अञ्ञे देवे दसहि ठानेहि अधिगण्हन्ति:  
दिब्बेन आयुना दिब्बेन वण्णेन दिब्बेन सुखेन दिब्बेन यसेन दिब्बेन आधिपतेय्येन  
दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
    
साधु खो देवानमिन्द अरियकन्तेहि सीलेहि समन्नागमनं होति अखण्डेहि अच्छिद्देहि  
असबलेहि अकम्मासेहि भुजिस्सेहि विञ्ञूप्पसत्थेहि अपरामट्ठेहि समाधिसंवत्तनिकेहि,  
अरियकन्तेहि सीलेहि समन्नागमनहेतु खो देवानमिन्द एवमिधेकच्चे सत्ता कायस्स  
भेदा परम्मरणा सुगतिं सग्गं लोकं उपपज्जन्तीति।   
ते अञ्ञे देवे दसहि ठानेहि अधिगण्हन्ति दिब्बेन आयुना दिब्बेन वण्णेन दिब्बेन  
सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि दिब्बेहि  
गन्धेहि दिब्बेहि रसेहि दिब्बेहि फोट्ठब्बेहीति।   
    
[ब्ज्त् पगे ५१४] [\x ५१४।]        
    
साधु खो मारिस मोग्गल्लान अरियकन्तेहि सीलेहि समन्नागमनं होति अखण्डेहि  
अच्छिद्देहि असबलेहि अकम्मासेहि भुजिस्सेहि विञ्ञूप्पसत्थेहि अपरामट्ठेहि  
समाधिसंवत्तनिकेहि, अरियकन्तेहि सीलेहि समन्नागमनहेतु खो मारिस मोग्गल्लान  
एवमिधेकच्चे सत्ता कायस्स भेदा परम्मरणा सुगतिं सग्गतं लोकं उपपज्जन्ति, ते  
अञ्ञे देवे दसहि ठानेहि अधिगण्हन्ति दिब्बेन आयुना दिब्बेन वण्णेन दिब्बेन सुखेन  
दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि  
दिब्बेहि रसेहि दिब्बेहि फोट्ठब्बेहीति। 

६। १। १७  
    
 ठम सक्कसुत्तं ३६४। अथ खो सक्को देवानमिन्दो छहि देवतासतेहि सद्धिं  
येनायस्मा महामोग्गल्लानो तेनुपसङ्कमि, उपसङ्कमित्वा आयस्मन्तं महामोग्गल्लानं  
अभिवादेत्वा एकमन्तं अट्ठासि। [प्त्स् पगे २७७] [\क़् २७७।] एकमन्तं ठितं खो सक्कं  
देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो सत्तहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो अट्ठहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो सक्को देवानमिन्दो असीतिया देवतासहस्सेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
    
साधु खो देवानमिन्द बुद्धे अवेच्चप्पसादेन समन्नागमनं होति ऽइतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्ता देवमनुस्सानं बुद्धो भगवाऽ ति।   
बुद्धे अवेच्चप्पसादेन समन्नागमनहेतु खो देवानमिन्द एवमिधेकच्चे सत्ता  
कायस्स भेदा परम्मरणा सुगतिं सग्गं लोकं उपपज्जन्ति: ते अञ्ञे देवे दसहि ठानेहि  
अधिगण्हन्ति दिब्बेन आयुना दिब्बेन वण्णेन दिब्बेन सुखेन दिब्बेन यसेन दिब्बेन  
आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि  
फोट्ठब्बेहि;  
    
साधु खो देवानमिन्द धम्मे अवेच्चप्पसादेन समन्नागमनं होति, ऽस्वाक्खातो  
भगवता [प्त्स् पगे २७९] [\क़् २७९।] धम्मो सन्दिट्ठिको अकालिको एहिपस्सिको ओपनयिको  
पच्चत्तं वेदितब्बो विञ्ञूहीऽ ति, धम्मे अवेच्चप्पसादेन समन्नागमनहेतु खो  
देवानमिन्द एवमिधेकच्चे सत्ता कायस्स भेदा परम्मरणा सुगतिं सग्गं लोकं  
उपपज्जन्ति: ते अञ्ञे देवे दसहि ठानेहि अधिगण्हन्ति दिब्बेन आयुना दिब्बेन वण्णेन  
दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि  
दिब्बेहि गन्धेहि दिब्बेहि रसेहि दिब्बेहि फोट्ठब्बेहि;  
    
[ब्ज्त् पगे ५१६] [\x ५१६।]       
    
साधु खो देवानमिन्द सङ्घे अवेच्चप्पसादेन समन्नागमनं होति, ऽसुपटिपन्नो  
भगवतो सावकसङ्घो उजुपटिपन्नो भगवतो सावकसङ्घो ञायपटिपन्नो भगवतो  
सावकसङ्घो सामीचिपटिपन्नो भगवतो सावकसङ्घो, यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेयो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्साऽति, सङ्घे अवेच्चप्पसादेन  
समन्नागमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्ति: ते अञ्ञे देवे दसहि ठानेहि अधिगण्हन्ति दिब्बेन आयुना  
दिब्बेन वण्णेन दिब्बेन सुखेन दिब्बेन यसेन दिब्बेन अधिपतेय्येन दिब्बेहि रूपेहि  
दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि;  
    
साधु खो देवानमिन्द अरियकन्तेहि सीलेहि समन्नागमनं होति अखण्डेहि अच्छिद्देहि  
असबलेहि अकम्मासेहि भुजिस्सेहि विञ्ञूप्पसत्थेहि अपरामट्ठेहि समाधिसंवत्तनिकेहि,  
अरियकन्तेहि सीलेहि समन्नागमनहेतु खो देवानमिन्द एवमिधेकच्चे [प्त्स् पगे २८०]  
[\क़् २८०।] सत्ता कायस्स भेदा परम्मरणा सुगतिं सग्गं लोकं उपपज्जन्ति: ते अञ्ञे  
देवे दसहि ठानेहि अधिगण्हन्ति; दिब्बेन आयुना दिब्बेन वण्णेन दिब्बेन सुखेन  
दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि  
दिब्बेहि रसेहि दिब्बेहि फोट्ठब्बेहि;  
    
साधु खो मारिस मोग्गल्लान बुद्धे अवेच्चप्पसादेन समन्नागमनं होति, ऽइतिपि सो  
भगवा अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्था देवमनुस्सानं बुद्धो भगवाऽ ति। बुद्धे अवेच्चप्पसादेन  
समन्नागमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्ति ते अञ्ञे देवे दसहि ठानेहि अधिगण्हन्ति दिब्बेन आयुना  
दिब्बेन वण्णेन दिब्बेन सुखेन दिब्बेन यसेन दिब्बेन आधिपतेय्येन दिब्बेहि रूपेहि  
दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि।   
    
साधु खो मारिस मोग्गल्लान धम्मे अवेच्चप्पसादेन समन्नागमनं होति, ऽस्वाक्खातो  
भगवता धम्मो सन्दिट्ठिको अकालिको एहिपस्सिको ओपनयिको पच्चत्तं वेदितब्बो  
विञ्ञूहीऽति, धम्मे अवेच्चप्पसादेन समन्नागमनहेतु खो मारिस मोग्गल्लान  
एवमिधेकच्चे सत्ता कायस्स भेदा परम्मरणा सुगतिं सग्गं लोकं उपपज्जन्ति ते अञ्ञे  
देवे दसहि ठानेहि अधिगण्हन्ति दिब्बेन आयुना दिब्बेन वण्णेन दिब्बेन सुखेन  
दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि  
दिब्बेहि रसेहि दिब्बेहि फोट्ठब्बेहि।   
    
साधु खो मारिस मोग्गल्लान सङ्घे अवेच्चप्पसादेन समन्नागमनं होति, ऽसुपटिपन्नो  
भगवतो सावकसङ्घो उजुपटिपन्नो भगवतो सावकसङ्घो ञायपटिपन्नो भगवतो  
सावकसङ्घो सामीचिपटिपन्नो भगवतो सावकसङ्घो, यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेयो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्साऽति, सङ्घे अवेच्चप्पसादेन  
समन्नागमनहेतु खो मारिसमोग्गल्लान [प्त्स् पगे २७८] [\क़् २७८।] एवमिधेकच्चे  
सत्ता कायस्स भेदा परम्मरणा सुगतिं सग्गं लोकं उपपज्जन्ति। ते अञ्ञे देवे दसहि  
ठानेहि अधिगण्हन्ति दिब्बेन आयुना दिब्बेन वण्णेन दिब्बेन सुखेन दिब्बेन यसेन  
दिब्बेन आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि  
दिब्बेहि फोट्ठब्बेहि।   
    
[ब्ज्त् पगे ५१८] [\x ५१८।]       
    
साधु खो मारिस मोग्गल्लान अरियकन्तेहि सीलेहि समन्नागमनं होति। अखण्डेहि  
अच्छिद्देहि असबलेहि अकम्मासेहि भुजिस्सेहि विञ्ञूप्पसत्थेहि अपरामट्ठेहि  
समाधिसंवत्तनिकेहि, अरियकन्तेहि सीलेहि समन्नागमनहेतु खो मारिस मोग्गल्लान  
एवमिधेकच्चे सत्ता कायस्स भेदा परम्मरणा सुगतिं सग्गं लोकं उपपज्जन्ति, ते अञ्ञे  
देवे दसहि ठानेहि अधिगण्हन्ति दिब्बेन आयुना दिब्बेन वण्णेन दिब्बेन सुखेन  
दिब्बेन यसेन दिब्बेन आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि  
दिब्बेहि रसेहि दिब्बेहि फोट्ठब्बेहीति।   
६। १। १८  
नन्दन-१। सुत्तानि  
    
३६५। अथ खो नन्दनो देवपुत्तो छहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो नन्दनो देवपुत्तो आयस्मा महामोग्गल्लानो एतदवोच:  
अथ खो नन्दनो देवपुत्तो सत्तहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो नन्दनो देवपुत्तो अट्ठहि देवतासतेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
अथ खो नन्दनो देवपुत्तो असीतिया देवतासहस्सेहि सद्धिं येनायस्मा महामोग्गल्लानो  
तेनुपसङ्कमि, उपसङ्कमित्वा आयस्मन्तं महामोग्गल्लानं अभिवादेत्वा एकमन्तं  
अट्ठासि। एकमन्तं ठितं खो सक्कं देवानमिन्दं आयस्मा महामोग्गल्लानो एतदवोच:  
    
साधु खो नन्दनो बुद्धे अवेच्चप्पसादेन समन्नागमनं होति ऽइतिपि सो भगवा  
अरहं सम्मासम्बुद्धो विज्जाचरणसम्पन्नो सुगतो लोकविदू अनुत्तरो  
पुरिसदम्मसारथी सत्ता देवमनुस्सानं बुद्धो भगवाऽ ति।   
बुद्धे अवेच्चप्पसादेन समन्नागमनहेतु खो नन्दनो एवमिधेकच्चे सत्ता कायस्स  
भेदा परम्मरणा सुगतिं सग्गं लोकं उपपज्जन्ति: ते अञ्ञे देवे दसहि ठानेहि  
अधिगण्हन्ति दिब्बेन आयुना दिब्बेन वण्णेन दिब्बेन सुखेन दिब्बेन यसेन दिब्बेन  
आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि  
फोट्ठब्बेहि;  
    
साधु खो नन्दनो धम्मे अवेच्चप्पसादेन समन्नागमनं होति, ऽस्वाक्खातो भगवता  
धम्मो सन्दिट्ठिको अकालिको एहिपस्सिको ओपनयिको पच्चत्तं वेदितब्बो विञ्ञूहीऽ ति,  
धम्मे अवेच्चप्पसादेन समन्नागमनहेतु खो देवानमिन्द एवमिधेकच्चे सत्ता  
कायस्स भेदा परम्मरणा सुगतिं सग्गं लोकं उपपज्जन्ति: ते अञ्ञे देवे दसहि ठानेहि  
अधिगण्हन्ति दिब्बेन आयुना दिब्बेन वण्णेन दिब्बेन सुखेन दिब्बेन यसेन दिब्बेन  
आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि  
फोट्ठब्बेहि;  
    
साधु खो नन्दनो सङ्घे अवेच्चप्पसादेन समन्नागमनं होति, ऽसुपटिपन्नो  
भगवतो सावकसङ्घो उजुपटिपन्नो भगवतो सावकसङ्घो ञायपटिपन्नो भगवतो  
सावकसङ्घो सामीचिपटिपन्नो भगवतो सावकसङ्घो, यदिदं चत्तारि पुरिसयुगानि  
अट्ठपुरिसपुग्गला, एस भगवतो सावकसङ्घो आहुनेयो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्साऽति, सङ्घे अवेच्चप्पसादेन  
समन्नागमनहेतु खो देवानमिन्द एवमिधेकच्चे सत्ता कायस्स भेदा परम्मरणा  
सुगतिं सग्गं लोकं उपपज्जन्ति: ते अञ्ञे देवे दसहि ठानेहि अधिगण्हन्ति दिब्बेन आयुना  
दिब्बेन वण्णेन दिब्बेन सुखेन दिब्बेन यसेन दिब्बेन अधिपतेय्येन दिब्बेहि रूपेहि  
दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि फोट्ठब्बेहि;  
    
साधु खो नन्दनो अरियकन्तेहि सीलेहि समन्नागमनं होति अखण्डेहि अच्छिद्देहि  
असबलेहि अकम्मासेहि भुजिस्सेहि विञ्ञूप्पसत्थेहि अपरामट्ठेहि समाधिसंवत्तनिकेहि,  
अरियकन्तेहि सीलेहि समन्नागमनहेतु खो देवानमिन्द एवमिधेकच्चे सत्ता कायस्स  
भेदा परम्मरणा सुगतिं सग्गं लोकं उपपज्जन्ति: ते अञ्ञे देवे दसहि ठानेहि  
अधिगण्हन्ति; दिब्बेन आयुना दिब्बेन वण्णेन दिब्बेन सुखेन दिब्बेन यसेन दिब्बेन  
आधिपतेय्येन दिब्बेहि रूपेहि दिब्बेहि सद्देहि दिब्बेहि गन्धेहि दिब्बेहि रसेहि दिब्बेहि  
फोट्ठब्बेहि;  
    
इहत की सूत्रयेन् अवश्य अन्दमट [चोप्य् चोम्मन्द् हस्] पिटपत् गे᳡नीमट हे᳡कि निसा ३६६  
सिट ४०४ दक्वा वू पहत सदहन् सूत्र टयिप् नोकरन लदि।   
    
करुणाकर अङ्गुत्तर निकाय ४ वे᳡नि खाण्डय पोत् (५१८ [ब्ज्त् पगे] बलन्न।   
३६६ - ३७२ अथ खो नन्दनो देवपुत्तो -पेफोट्ठब्बेहीति।   
    
६। १। २६ - ३३  
सुयामसुत्तानि  
३७३ - ३८० अथ खो सुयामो देवपुत्तो -पेफोट्ठब्बेहीति  
    
६। १। ३४-४१  
सन्तुसितसुत्तानि  
३८१ - ३८८ अथ खो सन्तुसितो देवपुत्तो -पेफोट्ठब्बेहीति  
    
६। १। ४२-४९  
सुनिम्मितसुत्तानि  
    
३८९ - ३९६ अथ खो सुनिम्मितो देवपुत्तो -पेफोट्ठब्बेहीति  
    
६। १। ५०-५७  
वसवत्तिसुत्तानि  
    
३९७ - ४०४ अथ खो वसवत्ति देवपुत्तो -पेफोट्ठब्बेहीति।   
(यथा सक्कसुत्तानि तथा इमे सुत्तन्तापि वित्थारेतब्बा)  
    
[प्त्स् पगे २८२] [\क़् २८२।] मोग्गल्लानवग्गो पठमो।   
    
तत्रुद्दानं:  
सवितक्कावितक्कञ्च सुखेन च उपेखको  
आकासानञ्च विञ्ञाणं आकिञ्चञ्ञा नेवसञ्ञा च  
अनिमित्तो चेति नव सक्को च नन्दनेन च  
सुयामो च सन्तुसितो सुनिम्मितो वसवत्ति  
अट्ठ अट्ठ भवन्तीति सत्तपञ्ञास होन्ति तेऽ ति।   
    
मोग्गल्लान संयुत्तं तिट्ठितं  
    
१। चन्दन - मछसं, स्या।   
    
[ब्ज्त् पगे ५२०] [\x ५२०।]       
७। चित्तसंयुत्तं  
१। चित्तवग्गो  
७। १। १  
संयोजनसुत्तं  
    
४०५। एकं समयं सम्बहुला थेरा भिक्खु मच्छिकासण्डे विहरन्ति अम्बाटकवने। तेन  
खो पन समयेन सम्बहुलानं थेरानं भिक्खूनं पच्छाभत्तं  
पिण्डपातपटिक्कन्तानं मण्डलमाले सन्निसिन्नानं सन्निपतितानं अयमन्तरा कथा  
उदपादि: सञ्ञोजनन्ति वा आवुसो सञ्ञोजनिया धम्माति वा इमे धम्मा नानत्था  
नानाव्यञ्जना, उदाहु एकत्था व्यञ्जनमेव नानन्ति?  
    
तत्रेकच्चेहि थेरेहि भिक्खूहि एवं व्याकतं होति: "सञ्ञोजनन्ति वा आवुसो-१ सञ्ञोजनिया  
धम्माति वा इमे धम्मा नानत्था चेव नानाव्यञ्जना वा" ति, एकच्चेहि थेरेहि भिक्खूहि  
एवं व्याकतं होति: सञ्ञोजनन्ति वा आवुसो सञ्ञोजनिया धम्माति वा इमे धम्मा एकत्था  
व्यञ्जनमेव नान" न्ति।   
    
तेन खो पन समयेन चित्तो गहपति मिगपथकं अनुप्पत्तो होति केनचिदेव  
करणीयेन, [प्त्स् पगे २८२] [\क़् २८२।] अस्सोसि खो चित्तो गहपति सम्बहुलानं किर  
थेरानं भिक्खूनं पच्छाभत्तं पिण्डपातपटिक्कन्तानं मण्डलमाले सन्निसिन्नानं  
सन्निपतितानं अयमन्तरा कथा उदपादि: "सञ्ञोजनन्ति वा आवुसो सञ्ञोजनिया धम्माति वा  
इमे धम्मा नानत्था नानाव्यञ्जना, उदाहु एकत्था व्यञ्जनमेव नानन्ति? तत्रेकच्चेहि  
थेरेहि भिक्खूहि एवं व्याकतं: सञ्ञोजनन्ति वा आवुसो सञ्ञोजनिया धम्माति वा इमे  
धम्मा नानत्था चेव नानाव्यञ्जना वा" ति एकच्चेहि थेरेहि भिक्खूहि एवं व्याकतं:  
सञ्ञोजनन्ति वा आवुसो सञ्ञोजनिया धम्माति वा इमे धम्मा एकता व्यञ्जनमेव नानन्ति"  
अथ खो चित्तो गहपति येन थेरा भिक्खू तेनुपसङ्कमि, उपसङ्कमित्वा थेरे भिक्खू  
अभिवादेत्वा एकमन्तं निसीदि, एकमन्तं निसिन्नो खो चित्तो गहपति थेरे भिक्खू  
एतदवोच:  
    
१। चावुसो - सी १ स्या।   
    
[ब्ज्त् पगे ५२२] [\x ५२२।]       
    
सुतं मेतं भन्ते सम्बहुलानं किर थेरानं भिक्खूनं पच्छाभत्तं  
पिण्डपातपटिक्कन्तानं मण्डलमाले सन्निसिन्नानं सन्निपतितानं अयमन्तरा कथा  
उदपादि: "सञ्ञोजनन्ति वा आवुसो सञ्ञोजनिया धम्माति वा इमे धम्मा नानत्था  
नानाव्यञ्जना? उदाहु एकत्था व्यञ्जनमेव नानन्ति? एकच्चेहि थेरेहि भिक्खूहि एवं  
व्याकतं: सञ्ञोजनन्ति वा आवुसो सञ्ञोजनिया धम्माति वा इमे धम्मा नानत्था चेव  
नानाव्यञ्जना चाति। एकच्चेहि थेरेहि भिक्खूहि एवं व्याकतं: सञ्ञोजनन्ति वा आवुसो  
सञ्ञोजनिया धम्माति वा इमे धम्मा एकत्था व्याञ्जनमेव नानन्ति"। एवं गहपतीति।   
    
सञ्ञोजनन्ति वा भन्ते सञ्ञेजनिया धम्माति वा इमे धम्मा नानत्था चेव नाना व्यञ्जना  
च। तेनहि भन्ते उपमं वो करिस्सामि। उपमायपिधेकच्चे विञ्ञू पुरिसा भासितस्स अत्थं  
आजानन्ति। सेय्यथापि भन्ते काऌओ च बलिवद्दो ओदातो च बलिवद्दो एकेन दामेन वा योत्तेन  
वा सञ्ञुत्ता अससु, यो नु खो एवं वदेय्य: काऌओ बलिवद्दो ओदातस्स बलिवद्दस्स [प्त्स्  
पगे २८३] [\क़् २८३।] सञ्ञोजनं, ओदातो च-१ बलिवद्दो काऌअस्स बलिवद्दस्स सञ्ञोजनन्ति  
सम्मा नु खो वदमानो वदेय्याति? नो हेतं गहपति।   
    
न खो गहपति काऌओ बलिवद्दो ओदातस्स बलिवद्दस्स सञ्ञोजनं, नपि ओदातो बलिवद्दो  
काऌअस्स बलिवद्दस्स सञ्ञोजनं, येन च खो ते एकेन दामेन वा योत्तेन वा सञ्ञुत्ता तं  
तत्थ सञ्ञोजनन्ति। एवमेव खो भन्ते, न चक्खु रूपानं सञ्ञोजनं, न रूपा  
चक्खुस्स सञ्ञोजनं, यञ्च तत्थ तदुभयं पटिच्च उप्पज्जति छन्दरागो तं तत्थ  
सञ्ञोजनं।   
    
न सोतं सद्दानं सञ्ञोजनं, न सद्दा सोतस्स सञ्ञोजनं, यञ्च तत्थ तदुभयं  
पटिच्च उप्पज्जति छन्दरागो तं तत्थ सञ्ञोजनं।   
न घानं गन्धानं सञ्ञोजनं, न गन्धा घानस्स सञ्ञोजनं, यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं।   
न जिव्हा रसानं सञ्ञोजनं, न रसा जिव्हाय सञ्ञोजनं, यञ्च तत्थ तदुभयं पटिच्च  
उप्पज्जति छन्दरागो तं तत्थ सञ्ञोजनं।   
न कायो फोट्ठब्बानं सञ्ञोजनं, न फोट्ठब्बा कायस्स सञ्ञोजनं, यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनं।   
न मनो धम्मानं सञ्ञोजनं, न धम्मा मनस्स सञ्ञोजनं, यञ्च तत्थ  
तदुभयं पटिच्च उप्पज्जति छन्दरागो तं तत्थ सञ्ञोजनन्ति।   
लाभा ते गहपति सुलद्धं ते गहपति, यस्स ते गम्भीरे बुद्धवचने पञ्ञाचक्खु  
कमतीति।   
१। ओदातो - स्या, सी, १, मछसं।   
    
[ब्ज्त् पगे ५२४] [\x ५२४।]       
    
७। १। २  
इसिदत्तसुत्तं  
४०६। एकं समयं सम्बहुला थेरा भिक्खु मच्छिकासण्डे विहरन्ति अम्बाटकवने। अथ  
खो चित्तो गहपति येन थेरा भिक्खु तेनुपसङ्कमि, उपसङ्कमित्वा थेरे भिक्खु  
अभिवादेत्वा एकमन्तं निसीदि। एकमन्तं निसिन्नो खो चित्तो गहपति। थेरे भिक्खू  
एतदवोच: "अधिवासेन्तु मे भन्ते थेरा वातनाय भत्तन्ति" अधिवासेसुं च खो थेरा  
भिक्खु तुण्हीभावेन। [प्त्स् पगे २८४] [\क़् २८४।] अथ खो चित्तो गहपति थेरानं  
भिक्खूनं अधिवासनं विदित्वा उट्ठायासना थेरे भिक्खू अभिवादेत्वा पदक्खिणं  
कत्वा पक्कामि।   
    
अथ खो थेरा भिक्खु तस्सा रत्तिया अच्चयेन पुब्बन्हसमयं निवासेत्वा  
पत्तचीवरमादाय येन चित्तस्स गहपतिनो निवेसनं तेनुपसङ्कमिंसु, उपसङ्कमित्वा  
पञ्ञत्ते आसने निसीदिंसु। अथ खो चित्तो गहपति येन थेरा भक्खू तेनुपसङ्कमि,  
उपसङ्कमित्वा थेरे भिक्खू अभिवादेत्वा एकमन्तं निसीदि, एकमन्तं निसिन्नो खो चित्तो  
गहपति आयस्मन्तं थेरं एतदवोच:  
धातुनानत्तं धातुनानत्तन्ति भन्ते थेरा वुच्चति, कित्तावता नु खो भन्ते धातुनानत्तं  
वुत्तं भगवताति? एवं वुत्ते आयस्मा थेरो तुण्ही अहोसि। दुतियम्पि खो चित्तो, गहपति  
आयस्मन्तं थेरं एतदवोच: धातुनानत्तं धातुनानत्तन्ति भन्ते थेरा वुच्चति कित्तावता  
नु खो भन्ते धातुनानत्तं वुत्तं भगवताति। दुतियम्पि खो आयस्मा थेरो तुण्ही अहोसि।  
ततियम्पि खो चित्तो गहपति आयस्मन्तं थेरं एतदवोच: धातुनानत्तं धातुनानत्तन्ति  
भन्ते थेर वुच्चति, कित्तावता नु खो भन्ते धातुनानत्तं वुत्तं भगवताति? ततियम्पि  
खो आयस्मा थेरो तुण्ही अहोसि।   
    
तेन खो पन समयेन आयस्मा इसिदत्तो तस्मिं भिक्खु सङ्घे सब्बनवको होति। अथ  
खो आयस्मा इसिदत्तो आयस्मन्तं थेरं एतदवो च: व्याकरोमहं भन्ते थेर चित्तस्स  
गहपतिनो एतं पञ्हन्ति? व्याकरोहि त्वं आवुसो इसिदत्त चित्तस्स गहपतिनो एतं पञ्हन्ति।   
    
एवं हि त्वं गहपति पुच्छसि: धातुनानत्तं धातुनानत्तन्ति भन्ते थेर वुच्चति।  
कित्तावता नु खो भन्ते धातुनानत्तं वुत्तं भगवताति? [प्त्स् पगे २८५] [\क़् २८५।]       
एवं भन्ते। इदं खो गहपति धातुनानत्तं वुत्तं भगवता: चक्खुधातु रूपधातु  
चक्खुविञ्ञाणधातु, सोतधातु सद्दधातु सोतविञ्ञाणधातु, घानधातु गन्धधातु  
घानविञ्ञाणधातु, जिव्हाधातु रसधातु जिव्हाविञ्ञाणधातु, कायधातु फोट्ठब्बधातु  
कायविञ्ञाणधातु, मनोधातु धम्मधातु मनोविञ्ञाणधातु एत्तावता खो गहपति  
धातुनानत्तं वुत्तं भगवताति।   
    
[ब्ज्त् पगे ५२६] [\x ५२६।]       
    
अथ खो चित्तो गहपति आयस्मतो इसिदत्तस्स भासितं अभिनन्दित्वा अनुमोदित्वा थेरे  
भिक्खू पणीतेन खादनीयेन भोजनीयेन सहत्था सन्तप्पेसि, सम्पवारेसि। अथ खो  
थेरा भिक्खू भुत्ताविनो ओनीतपत्तपाणिनो उट्ठायासना पक्कमिंसु। अथ खो आयस्मा  
थेरो आयस्मन्तं इसिदत्तं एतदवोच: साधु खो तं-१ आवुसो इसिदत्त एसो पञ्हो पटिभासि-२,  
नेसो पञ्हो मं पटिभासि, तेननहावुसो-३ इसिदत्त यदा अञ्ञदापि-४। एवरूपो पञ्हो  
आगच्छेय्य तंयेवेत्थ पटिभासेय्याति-५।   
    
७। १। ३।   
दुतिय्सिदैअत्तसुत्तं  
    
४०७। एकं समयं सम्बहुला थेरा भिक्खु मच्छिकासण्डे विहरन्ति अम्बाटकवने। अथ  
खो चित्तो गहपति येन थेरा भिक्खु तेनुपसङ्कमि, उपसङ्कमित्वा थेरे भिक्खु  
अभिवादेत्वा एकमन्तं निसीदि। एकमन्तं निसिन्नो खो चित्तो गहपति। थेरे भिक्खू  
एतदवोच: अधिवासेन्तु मे भन्ते थेरा स्वातनाय भत्तन्ति अधिवासेसुं च खो थेरा  
भिक्खु तुण्हीभावेन। अथ खो चित्तो गहपति थेरानं भिक्खूनं अधिवासनं विदित्वा  
उट्ठायासना थेरे भिक्खू अभिवादेत्वा पदक्खिणं कत्वा पक्कामि।   
    
अथ खो थेरा भिक्खु तस्सा रत्तिया अच्चयेन पुब्बण्हसमयं निवासेत्वा  
पत्तचीवरमादाय येन चित्तस्स गहपतिनो निवेसनं तेनुपसङ्कमिंसु, उपसङ्कमित्वा  
पञ्ञत्ते आसने निसीदिंसु। [प्त्स् पगे २८६] [\क़् २८६।] अथ खो चित्तो गहपति येन थेरा  
भिक्खू तेनुपसङ्कमि, उपसङ्कमित्वा थेरे भिक्खू अभिवादेत्वा एकमन्तं निसीदि,  
एकमन्तं निसिन्नो खो चित्तो गहपति आयस्मन्तं थेरं एतदवोच:  
    
या इमा भन्ते थेर अनेकविहिता दिट्ठियो लोके उप्पज्जन्ति: सस्सतो लोको, ति वा, असस्सतो लोकोति,  
वा, अन्तवा लोको, ति वा अनन्तवा लोको, ति वा, तं जीवं तं सरीर, न्ति वा, अञ्ञं जीवं अञ्ञं  
सरीर, न्ति वा, होति तथागतो परम्मरणाति वा, न होति तथागतो परम्मरणा, ति वा, होति  
च न च होति तथागतो परम्मरणाति वा, नेव होति न न होति तथागतो परम्मरणा, ति  
वा, यानिचिमानि द्वासट्ठिदिट्ठिगतानि ब्रह्मजाले भणितानि। इमा नु खो भन्ते दिट्ठियो  
किस्मिं सति होन्ति किस्मिं असति न होन्तीति?  
    
१। त्वं- सब्बत्थ  
२। अभासि - सी, १, २।   
३। तेन आवुसो - सीमु, सी १, २।   
४। अञ्ञथापि - मछसं, स्या।   
५। भासेय्यामाति - सी १, २।   
भासेय्यासीति - स्या।   
    
[ब्ज्त् पगे ५२८] [\x ५२८।]       
    
एवं वुत्ते आयस्मा थेरो तुण्ही अहोसि। दुतियम्पि खो चित्तो गहपति आयस्मन्तं थेरं  
एतदवोच: ततियम्पि खो चित्तो गहपति आयस्मन्तं थेरं एतदवोच: या इमा भन्ते थेर  
अनेकविहिता दिट्ठियो लोके उप्पज्जन्ति। सस्सतो लोकोति। वा, असस्सतो लोकोति वा, अन्तवा लोकोति वा,  
अनन्तवा लोकोति वा, तं जीवं तं सरीरन्ति वा, अञ्ञं जीवं अञ्ञं सरीरन्ति वा, होति तथागतो  
परम्मरणाति वा, न होति तथागतो परम्मरणाति वा, होति च न च होति तथागतो  
परम्मरणाति वा, नेव होति न न होति तथागतो परम्मरणाति वा यानिचिमानि  
द्वासट्ठिदिट्ठिगतानि ब्रह्मजाले भणितानि। इमा नु खो भन्ते दिट्ठियो किस्मिं सति होन्ति,  
किस्मिं असति न होन्तीति? ततियम्पि खो आयस्मा थेरो तुण्ही अहोसि। तेन खो पन समयेन  
आयस्मा इसिदत्तो तस्मिं भिक्खु सङ्घे सब्बनवो होति। अथ खो आयस्मा इसिदत्तो  
आयस्मन्तं थेरं एतदवोच: व्याकरोमहं भन्ते थेर चित्तस्स गहपतिनो एतं  
पञ्हन्ति? व्याकरोहि त्वं आवुसो इसिदत्त चित्तस्स गहपतिनो एतं पञ्हन्ति। [प्त्स् पगे २८७]  
[\क़् २८७।] एवं त्वं गहपति पुच्छसि: या इमा भन्ते थेर अनेकविहिता दिट्ठियो लोके  
उप्पज्जन्ति: सस्सतो लोकोति वा, असस्सतो लोकोति वा, अन्तवा लोकोति वा, अनन्तवा लोकोति वा, तं  
जीवं तं सरीरन्ति वा, अञ्ञं जीवं अञ्ञं सरीरन्ति वा, होति तथागतो परम्मरणाति वा, न  
होति तथागतो परम्मरणाति वा, होति च न च होति तथागतो परम्मरणाति वा, नेव होति  
न न होति तथागतो परम्मरणाति वा यानिचिमानि द्वासट्ठिदिट्ठिगतानि ब्रह्मजाले  
भणितानि। इमा नु खो भन्ते दिट्ठियो किस्मिं सति होन्ति, किस्मिं असति न होनितीति? एवं  
भन्ते। 

या इमा गहपति अनेकविहिता दिट्ठियो लोके उप्पज्जन्ति: सस्सतो लोकोति वा, असस्सतो लोकोति वा,  
अन्तवा लोकोति वा, अनन्तवा लोकोति वा, तं जीवं तं सरीरन्ति वा, अञ्ञं जीवं अञ्ञं सरीरन्ति  
वा, होति तथागतो परम्मरणाति वा, न होति तथागतो परम्मरणाति वा, होति च न च होति  
तथागतो परम्मरणाति वा, नेव होति न न होति तथागतो परम्मरणाति वा, यानिचिमानि  
द्वासट्ठि दिट्ठिगतानि ब्रह्मजाले भणितानि। इमा खो गहपति दिट्ठियो सक्काय दिट्ठिया  
सति होन्ति सक्काय दिट्ठिया असति न होन्तीति।   
    
कथम्पन भन्ते सक्काय दिट्ठि होतीति? इध गहपति अस्सुतवा पुथुज्जनो अरियानं  
अदस्सावी अरियधम्मस्स अकोविदो अरियधम्मे अविनीतो सप्पुरिसानं अदस्सावी  
सप्पुरिसधम्मस्स अकोविदो सप्पुरिसधम्मे अविनीतो रूपं अत्ततो समनुपस्सति,  
रूपवन्तं वा अत्तानं, अत्तनि वा रूपं, रूपस्मिं वा अत्तानं; वेदनं अत्ततो समनुपस्सति,  
वेदनावन्तं वा अत्तानं, अत्तनि वा वेदनं, वेदनास्मिं वा अत्तानं; सञ्ञं अत्ततो  
समनुपस्सति, सञ्ञावन्तं वा अत्तानं, अत्तनि वा सञ्ञं, सञ्ञास्मिं वा अत्तानं; सङ्खारे  
अत्ततो समनुपस्सति, सङ्खारेवन्तं वा अत्तानं, अत्तनि वा सङ्खारे, सङ्खारेस्मिं वा  
अत्तानं; विञ्ञाणं अत्ततो समनुपस्सति, विञ्ञाणवन्तं वा अत्तानं, अत्तनि वा विञ्ञाणं,  
विञ्ञाणस्मिं वा अत्तानं; एवं खो गहपति सक्कायदिट्ठि होतीति।   
    
[ब्ज्त् पगे ५३०] [\x ५३०।]       
    
कथम्पन भन्ते सक्काय दिट्ठि न होतीति? इध गहपति सुतवा अरियसावको अरियानं  
दस्सावी अरियधम्मस्स कोविदो अरियधम्मे सुविनीतो सप्पुरिसानं दस्सावी  
सप्पुरिसधम्मस्स कोविदो सप्पुरिसधम्मे सुविनीतो न रूपं अत्ततो समनुपस्सति, न  
रूपवन्तं वा अत्तानं, न अत्तनि वा रूपं, न रूपस्मिं वा अत्तानं; न वेदनं अत्ततो  
समनुपस्सति, न वेदनावन्तं वा अत्तानं, न अत्तनि वा वेदनं, न वेदनास्मिं वा  
अत्तानं;न सञ्ञं अत्ततो समनुपस्सति, न सञ्ञावन्तं वा अत्तानं, न अत्तनि वा सञ्ञं, न  
सञ्ञास्मिं वा अत्तानं; न सङ्खारे अत्ततो समनुपस्सति, न सङ्खारेवन्तं वा अत्तानं, न  
अत्तनि वा सङ्खारे, न सङ्खारेस्मिं वा अत्तानं; न विञ्ञाणं अत्ततो समनुपस्सति, न  
विञ्ञाणवन्तं वा अत्तानं, न अत्तनि वा विञ्ञाणं, न विञ्ञाणस्मिं वा अत्तानं; एवं खो  
गहपति सक्कायदिट्ठि न होतीति।   
    
[प्त्स् पगे २८८] [\क़् २८८।] कुतो भन्ते अय्यो इसिदत्तो आगच्छतीति? अवन्तिया ख्वाहं  
गहपति आगच्छामिति। अत्थि भन्ते अवन्तिया इसिदत्तो नाम कुलपुत्तो अम्हाकं  
अदिट्ठसहायो पब्बजितो दिट्ठो सो आयस्माति? एवं गहपतीति। कहं नु खो सो भन्ते  
आयस्मा एतरहि विहरतीति? एवं वुत्ते आयस्मा इसिदत्तो तुण्ही अहोसि। अय्यो नो भन्ते  
इसिदत्तोति? एवं गहपतीति। अभिरमतु भन्ते अय्यो इसिदत्तो मच्छिकासण्डे, रमणीयं  
अम्बाटकवनं, अहं अय्यस्स इसिदत्तस्स उस्सुक्कं करिस्सामि  
चीवर-पिण्डपात-सेनासन-गिलानपच्चय-भेसज्जपरिक्खारानन्ति। कल्याणं वुच्चति  
गहपतीति।   
    
अथ खो चित्तो गहपति आयस्मतो इसिदत्तस्स भासितं अभिनन्दित्वा अनुमोदित्वा थेरे  
भिक्खु पणीतेन खादनीयेन भोजनीयेन सहत्था सन्तप्पेसि सम्पवारेसि, अथ खो  
थेरा भिक्खु भुत्ताविनो ओनीतपत्तपाणिनो उट्ठायासना पक्कमिंसु।   
    
अथ खो आयस्मा थेरो आयस्मन्तं इसिदत्तं एतदवोच: साधु खो तं आवुसो इसिदत्त एसो  
पञ्हो पटिभासि, नेसो पञ्हो मं पटिभासि। तेनहावुसो-१ इसिदत्त यदा अञ्ञदापि एवरूपो  
पञ्हो आगच्छेय्य तं येवेत्थ पटिभायेय्याति अथ खो आयस्मा इसिदत्तो सेनासनं  
संसामेत्वा पत्तचीवरं आदाय मच्छिकासण्डम्हा पक्कामि, यं मच्छिकासण्डम्हा  
पक्कामि तथा पक्कन्तो व अहोसि, न पुन पच्चागञ्जिति।   
    
१। तेन आवुसो - सी १, २।   
    
[ब्ज्त् पगे ५३२] [\x ५३२।]       
७। १। ४  
महकसुत्तं  
    
४०८। एकं समयं सम्बहुला थेरा भिक्खु मच्छिकासण्डे विहरति अम्बाटकवने, [प्त्स्  
पगे २८९] [\क़् २८९।] अथ खो चित्तो गहपति येन थेरा भिक्खु तेनुपसङ्कमि,  
उपसङ्कमित्वा थेरे भिक्खू अभिवादेत्वा एकमन्तं निसीदि, एकमन्तं निसिन्नो खो चित्तो  
गहपति थेरे भिक्खु एतदवोच: अधिवासेन्तु मे भन्ते थेरा स्वातनाय गोकुले भत्तन्ति,  
अधिवासेसुं खो थेरा भिक्खु तुण्हीभावेन। अथ खो चित्तो गहपति थेरानं  
भिक्खूनं अधिवासनं विदित्वा उट्ठायासना थेरे भिक्खू अभिवादेत्वा पदक्खिणं  
कत्वा पक्कामि।   
    
अथ खो थेरा भिक्खू तस्सा रत्तिया अच्चयेन पुब्बण्हसमयं निवासेत्वा  
पत्तचीवरमादाय येन चित्तस्स गहपतिनो गोकुलं तेनुपसङ्कमिंसु, उपसङ्कमित्वा  
पञ्ञत्ते आसने निसीदिंसु, अथ खो चित्तो गहपति थेरे भिक्खू पणीतेन सप्पिपायासेन  
सहत्था सन्तप्पेसि सम्पवारेसि, अथ खो थेरा भिक्खू भुत्ताविनो ओनीतपत्तपाणिनो  
उट्ठायासना पक्कमिंसु, चित्तोपि खो गहपति सेसकं विस्सज्जेथाति वत्वा थेरे भिक्खू  
पिट्ठितो पिट्ठितो अनुबन्धि।   
    
तेन खो पन समयेन उण्हं होति कुठितं-१। , ते च थेरा भिक्खु पचेलियमानेन  
मञ्ञे कायेन गच्छन्ति यथा तं सुभोजनं भुत्ताविनो। तेन खो पन समयेन आयस्मा  
महको तस्मिं भिक्खुसङ्घे सब्बनवको होति, अथ खो आयस्मा महको आयस्मन्तं  
थेरं एतदवोच: साधु ख्वस्स भन्ते थेर-२। यं सीतको वातो वायेय्य,  
अब्भसम्पिलापो-३। च अस्स, देवो च एकमेकं फुसायेय्याति-४। साधु ख्वस्स आवुसो  
महक यं सीतको च वातो वायेय्य, अब्भसम्पिलापो च अस्स देवो च एकमेकं  
फुसायेय्याति। अथ खो आयस्मा महको तथारूपं इद्धाभिसङ्खारं [प्त्स् पगे २९०] [\क़्  
२९०।] अभिसङ्खासि-५। यथा-६ सीतको च वातो वायित्थ-७ अब्भसम्पिलापो च अस्स, देवो च  
एकमेकं फुसि।   
    
अथ खो चित्तस्स गहपतिस्स-८ एतदहोसि: यो खो इमस्मिं भिक्खुसङ्घे सब्बनवको  
भिक्खु, तस्स-९ एवरूपो इद्धानुभावोति। अथ खो आयस्मा महको आरामं सम्पापुणित्वा  
आयस्मन्तं थेरं एतदवोच: अलमेत्तावता भन्ते थेराति, अलमेत्तावता आवुसो महक,  
कतमेत्तावता आवुसो महक, पुजितमेत्तावता आवुसो महकाति। अथ खो थेरा भिक्खू  
यथाविहारं अगमंसु, आयस्मापि खो महको सकं विहारं अगमासि।   
    
------------------------  
१। कुट्ठितं स्या, अट्ठकथा किकिटं सी १, २, किथितं?  
२। थेरस्स - स्या  
३। अब्भिसम्भिलापो - सी १, २  
४। फसयेय्य - स्या  
५। अभिसङ्खरि - मछसं, स्या  
६। यथायं - मछसं स्या  
७। वायि - मछसं  
८। गहपतिनो - मछसं  
९। तस्सायं - मछसं, स्या  
    
[ब्ज्त् पगे ५३४] [\x ५३४।]       
    
अथ खो चित्तो गहपति येनायस्मा महको तेनुपसङ्कमि, उपसङ्कमित्वा आयस्मन्तं  
महकं अभिवादेत्वा एकमन्तं निसीदि। एकमन्तं निसिन्नो खो चित्तो गहपति आयस्मन्तं  
महकं एतदवोच: साधु मे भन्ते अय्यो महको उत्तरिमनुस्सधम्मा  
इद्धिपाटिहारियं दस्सेतुति। तेन हि त्वं गहपति आलिन्दे उत्तरासङ्गं पञ्ञापेत्वा  
तिणकलापं ओकासेहीति। एवम्भन्तेति खो चित्तो गहपति आयस्मतो महकस्स पटिस्सुत्वा  
आलिन्दे उत्तरासङ्गं पञ्ञापेत्वा तिणकलापं ओकासेसि।   
    
अथ खो आयस्मा महको विहारं पविसित्वा सूचिघटिकं दत्वा तथारूपं  
इद्धाभिसङ्खारं अभिसङ्खासि, यथा तालच्छिग्गलेन च अग्गलन्तरिकाय च अच्चि  
निक्खमित्वा तिणानि झापेसि, उत्तरासङ्गं न झापेसि। अथ खो चित्तो गहपति उत्तरासङ्गं  
पप्फोटेत्वा संविग्गो लोमहट्ठजातो एकमन्तं अट्ठासि। अथ खो आयस्मा महको विहारा  
निक्खमित्वा चित्तं गहपतिं एतदवोच: "अलमेत्तावता गहपती" ति। [प्त्स् पगे २९१] [\क़्  
२९१।] अलमेत्तावता भन्ते महक, कतमेत्तावता भन्ते महक, पूजितमेत्तावता  
भन्ते महक, अभिरमतु भन्ते अय्यो महको मच्छिकासण्डे, रमणीयं  
अम्बाटकवनं, अहं अय्यस्स महकस्स उस्सुक्कं किरिस्सामि चीवर - पिण्डपात - सेनासन  
- गिलानपच्चय - भेसज्जपरिक्खारानन्ति। कल्याणं वुच्चति गहपतीति। अथ खो आयस्मा  
महको सेनासनं संसामेत्वा पत्तचीवरं आदाय मच्छिकासण्डम्हा पक्कामि, यं  
मच्छिकासण्डम्हा पक्कामि तथा पक्कन्तोव अहोसि। न पुन पच्चागञ्छीति।   
    
७। १। ५  
कामभुसुत्तं  
    
४०९। एकं समयं आयस्मा कामभु मच्छिकासण्डे विहरति अम्बाटकवने। अथ खो चित्तो  
गहपति येनायस्मा कामभु तेनुपसङ्कमि, उपसङ्कमित्वा आयस्मन्तं कामभुं  
अभिवादेत्वा एकमन्तं निसीदि। एकमन्तं निसिन्नं खो चित्तं गहपतिं आयस्मा कामभु  
एतदवोच: वुत्तमिदं गहपति:  
नेलङ्गो सेतपच्छादो एकारो वत्तती रथो  
अनीघं पस्स आयन्तं-१ छिन्नसोतं अबन्धनन्ति।   
    
इमस्स खो गहपति सङ्खित्तेन भासितस्स कथं वित्थारेन अत्थो दट्ठब्बोति? किन्नु खो  
एतं भन्ते भगवता भासितन्ति? एवं गहपतीति, तेन हि भन्ते मुहुत्तं आगमेहि  
यावस्स अत्थं पेक्खामीति। अथ खो चित्तो गहपति मुहुत्तं तुण्ही हुत्वा आयस्मन्तं  
कामभुं एतदवोच:  
    
१। अप्पत्तं - स्या।   
    
[ब्ज्त् पगे ५३६] [\x ५३६।]       
    
[प्त्स् पगे २९२] [\क़् २९२।] नेलङ्गन्ति खो भन्ते सीलानमेतं अधिवचनं, सेतपच्छादो  
ति खो भन्ते विमुत्तिया एतं अधिवचनं, एकारोति खो भन्ते सतिया एतं अधिवचनं,  
वत्ततीति खो भन्ते अभिक्कम पटिक्कमस्सेतं अधिवचनं, रथोति खो भन्ते इमस्सेतं  
चातुम्महाभुतिकस्स कायस्स अधिवचनं मातापेत्तिकसम्भवस्स  
ओदनकुम्मासूपचयस्स अनिच्चुच्छादन परिमद्दन भेदन विद्धंसन धम्मस्स,  
रागो खो भन्ते नीघो दोसो नीघो मोहो नीघो, ते खीणासवस्स भिक्खुनो पहीना  
उच्छिन्नमूला तालावत्थुकता अनभावकता आयतिं अनुप्पादधम्मा, तस्मा खीणासवो  
भिक्खु अनीघोति वुच्चति। आयन्तन्ति-१ खो भन्ते अरहतो एतं अधिवचनं। सोतोति खो  
भन्ते तण्हाय एतं अधिवचनं, सा खीणासवस्स भिक्खुनो पहीना उच्छिन्नमूला  
तालावत्थुकता अनभावकता आयतिं अनुप्पादधम्मा। तस्मा खीणासवो भिक्खु  
छिन्नसोतोति वुच्चति। रागो खो भन्ते बन्धनं, दोसो बन्धनं, मोहो बन्धनं, ते  
खीणासवस्स भिक्खुनो पहीना उच्छिन्नमूला तालावत्थुकता अनभावकता आयतिं  
अनुप्पादधम्मा। तस्मा खीणासवो भिक्खु अबन्धनोति वुच्चति। इति खो भन्ते यन्तं  
वुत्तं भगवता;   
"नेलङ्गो सेतपच्छादो एकारो वत्तती रथो  
अनीघं पस्स आयन्तं-१ छिन्नसोतं अबन्धन" न्ति।   
    
इमस्स ख्वाहं भन्ते-२ भगवता सङ्खित्तेन भासितस्स एवं वित्थारेन अत्थं आजानामीति।  
लाभा वत ते गहपति, सुलद्धन्ते गहपति, यस्स ते गम्भीरे बुद्धवचने  
पञ्ञाचक्खु कमतीति। 

७। १। ६  
दुतियकामभुसुत्तं  
    
४१०। [प्त्स् पगे २९३] [\क़् २९३।] एकं समयं आयस्मा कामभु मच्छिकासण्डे विहरति  
अम्बाटक वने। अथ खो चित्तो गहपति येनायस्मा कामभु तेनुपसङ्कमि,  
उपसङ्कमित्वा आयस्मन्तं कामभुं अभिवादेत्वा एकमन्तं निसीदि। एकमन्तं निसिन्नं  
खो चित्तं गहपतिं आयस्मा कामभु एतदवोच: कति नु खो भन्ते सङ्खाराति। तयो खो  
गहपति सङ्खारा कायसङ्खारो वचीसङ्खारो चित्तसङ्खारोति। साधु भन्तेति खो चित्तो  
गहपति आयस्मतो कामभुस्स भासितं अभिनन्दित्वा अनुमोदित्वा आयस्मन्तं कामभुं  
उत्तरिं पञ्हं आपुच्छि।   
कतमो पन भन्ते कायसङ्खारो? कतमो वची सङ्खारो? कतमो चित्तसङ्खारोति?  
अस्सासपस्सासा खो गहपति कायसङ्खारो। वितक्कविचारा वचीसङ्खारो, सञ्ञा च वेदना च  
चित्तसङ्खारोति।   
साधु भन्तेति खो चित्तो गहपति आयस्मतो कामभुस्स भासितं अभिनन्दित्वा अनुमोदित्वा  
आयस्मन्तं कामभुं उत्तरिं पञ्हं आपुच्छि:  
    
१। अप्पत्तं - स्या  
२। इमस्स खो भन्ते - मछसं इमस्स खोहं - स्या।   
    
[ब्ज्त् पगे ५३८] [\x ५३८।]       
    
कस्मा पन भन्ते अस्सासपस्सासा, कायसङ्खारो? कस्मा वितक्कविचारा वचीसङ्खारो?  
कस्मा सञ्ञा च वेदना च चित्तसङ्खारोति? अस्सासपस्सासा खो गहपति कायिका, एते धम्मा  
कायपटिबद्धा, तस्मा अस्सासपस्सासा कायसङ्खारो। पुब्बे खो गहपति वितक्केत्वा  
विचारेत्वा पच्छा वाचं भिन्दति, तस्मा वितक्कविचारा वचीसङ्खारो। सञ्ञा च वेदना च  
चेतसिका, एते धम्मा चित्तपटिबद्धा, तस्मा सञ्ञा च वेदना च चित्तसङ्खारोति।   
साधु भन्तेति खो चित्तो गहपति आयस्मतो कामभुस्स भासितं अभिनन्दित्वा अनुमोदित्वा  
आयस्मन्तं कामभुं उत्तरिं पञ्हं आपुच्छि:  
    
कथं पन भन्ते सञ्ञावेदयितनिरोधसमापत्ति होतीति? न खो गहपति सञ्ञावेदयित  
निरोधं समापज्जन्तस्स भिक्खुनो एवं होति: "अहं सञ्ञावेदयितनिरोधं  
समापज्जस्सन्ति वा अहं सञ्ञावेदयितनिरोधं समापज्जामीति वा अहं  
सञ्ञावेदयितनिरोधं समापन्तो" ति [प्त्स् पगे २९४] [\क़् २९४।] वा-१ ति, अथ ख्वस्स  
पुब्बेव तथा चित्तं भावितं होति यं तं तथत्ताय उपनेतीति।   
साधु भन्तेति खो चित्तो गहपति आयस्मतो कामभुस्स भासितं अभिनन्दित्वा अनुमोदित्वा  
आयस्मन्तं कामभुं उत्तरिं पञ्हं आपुच्छि:  
    
सञ्ञावेदयितनिरोधं समापज्जन्तस्स पन भन्ते भिक्खुनो कतमे धम्मा पठमं  
निरुज्झन्ति यदि वा कायसङ्खारो यदि वा वचीसङ्खारो यदि वा चित्तसङ्खारो? ति।  
सञ्ञावेदयितनिरोधं समापज्जन्तस्स खो गहपति भिक्खुनो वचीसङ्खारो पठमं  
निरुज्झति, ततो कायसङ्खारो, ततो चित्तसङ्खारोति।   
साधु भन्तेति खो चित्तो गहपति आयस्मतो कामभुस्स भासितं अभिनन्दित्वा अनुमोदित्वा  
आयस्मन्तं कामभुं उत्तरिं पञ्हं आपुच्छि:  
    
सोयं भन्ते मतो कालकतो, योचायं भिक्खु सञ्ञावेदयितनिरोधं समापन्नो, इमेसं  
किं नानाकरणन्ति? य्वायं गहपति मतो कालकतो, तस्स कायसङ्खारो निरुद्धो  
पटिप्पस्सद्धो, चित्तसङ्खारो निरुद्धो पटिप्पस्सद्धो, आयु परिक्खीणं उस्मा वूपसन्ता,  
इन्द्रियानि विपरिभिन्नानि-२ यो च ख्वायं गहपति भिक्खु सञ्ञावेदयितनिरोधं  
समापन्नो, तस्सपि कायसङ्खारो निरुद्धो पटिप्पस्सद्धो, वचीसङ्खारो निरुद्धो  
पटिप्पस्सद्धो, चित्तसङ्खारो निरुद्धो पटिप्पस्सद्धो, आयु अपरिक्खीणं, उस्मा  
अवुपसन्ता, इन्द्रियानि विप्पसन्नानि। य्वायं गहपति, मतो कालकतो, योचायं भिक्खू  
सञ्ञावेदयितनिरोधं समापन्नो, इदं तेसं नानाकरणन्ति।   
साधु भन्तेति खो चित्तो गहपति आयस्मतो कामभुस्स भासितं अभिनन्दित्वा अनुमोदित्वा  
आयस्मन्तं कामभुं उत्तरिं पञ्हं आपुच्छि:  
    
कथं पन भन्ते सञ्ञावेदयितनिरोधसमापत्तिया वुट्ठानं होतीति। न खो गहपति  
सञ्ञावेदयितनिरोधसमापत्तिया वुट्ठहन्तस्स भिक्खुनो एवं होति: "अहं  
सञ्ञावेदयितनिरोधसमापत्तिया वुट्ठहिस्सन्ति वा अहं सञ्ञावेदयितनिरोधसमापत्तिया  
वुट्ठहामीति वा अहं सञ्ञावेदयितनिरोधसमापत्तिया वुट्ठितो वा" ति, अथ ख्वस्स  
पुब्बेव तथा चित्तं भावितं होति यं तं तथत्ताय उपनेतीति।   
[प्त्स् पगे २९५] [\क़् २९५।] साधु भन्तेति खो चित्तो गहपति आयस्मतो कामभुस्स  
भासितं अभिनन्दित्वा अनुमोदित्वा आयस्मन्तं कामभुं उत्तरिं पञ्हं आपुच्छि:  
    
१। वाति - इति भवितब्बन्ति मञ्ञे  
२। परिभिन्नाति - सी १, २।   
    
[ब्ज्त् पगे ५४०] [\x ५४०।]       
    
सञ्ञावेदयितनिरोधसमापत्तिया वुट्ठहन्तस्स पन भन्ते भिक्खुनो कतमे धम्मा  
पठमं उप्पज्जन्ति यदि वा कायसङ्खारो यदि वा वचीसङ्खारो यदि वा चित्तसङ्खारोति?  
सञ्ञावेदयितनिरोधसमापत्तिया वुट्ठहन्तस्स खो गहपति भिक्खुनो चित्तसङ्खारो  
पठमं उप्पज्जति, ततो कायसङ्खारो, ततो वचीसङ्खारोति।   
साधु भन्तेति खो चित्तो गहपति आयस्मतो कामभुस्स भासितं अभिनन्दित्वा अनुमोदित्वा  
आयस्मन्तं कामभुं उत्तरिं पञ्हं आपुच्छि:  
    
सञ्ञावेदयितनिरोधसमापत्तिया वुट्ठितं पन भन्ते भिक्खुं कति फस्सा फुसन्तीति?  
सञ्ञावेदयितनिरोधसमापत्तिया वुट्ठितं खो गहपति भिक्खुं तयो फस्सा फुसन्ति  
सुञ्ञतो फस्सो अनिमित्तो फस्सो अप्पणिहितो फस्सोति।   
साधु भन्तेति खो चित्तो गहपति आयस्मतो कामभुस्स भासितं अभिनन्दित्वा अनुमोदित्वा  
आयस्मन्तं कामभुं उत्तरिं पञ्हं आपुच्छि:  
    
सञ्ञावेदयितनिरोधसमापत्तिया वुट्ठितस्स पन भन्ते भिक्खुनो किं निन्नं चित्तं  
होति किं पोनं किं पब्भारन्ति? सञ्ञावेदयितनिरोधसमापत्तिया वुट्ठितस्स खो गहपति  
भिक्खुनो विवेकनिन्नं चित्तं होति विवेकपोनं विवेकपब्भारन्ति। साधु भन्तेति खो  
चित्तो गहपति आयस्मतो कामभुस्स भासितं अभिनन्दित्वा अनुमोदित्वा आयस्मन्तं  
कामभुं उत्तरिं पञ्हं आपुच्छि:  
    
सञ्ञावेदयितनिरोधसमापत्तिया पन भन्ते कति धम्मा बहुकाराति। अद्धा खो त्वं  
गहपति यं पठमं पुच्छितब्बं तं पच्छा पुच्छसि, अपि च त्याहं व्याकरिस्सामि,  
सञ्ञावेदयितनिरोधसमापत्तिया खो गहपति द्वे धम्मा बहुकारा समथो च  
विपस्सना चाति।   
    
७। १। ७  
गोदत्तसुत्तं  
    
४११। एकं समयं आयस्मा गोदत्तो मच्छिकासण्डे विहरति अम्बाटकवने, [प्त्स् पगे २९६]  
[\क़् २९६।] अथ खो चित्तो गहपति येनायस्मा गोदत्तो तेनुपसङ्कमि, उपसङ्कमित्वा  
आयस्मन्तं गोदत्तं अभिवादेत्वा एकमन्तं निसीदि। एकमन्तं निसिन्नं खो चित्तं  
गहपतिं आयस्मा गोदत्तो एतदवोच:  
    
या चायं गहपति अप्पमाणा चेतोविमुत्ति, या च आकिञ्चञ्ञा चेतोविमुत्ति या च सुञ्ञता  
चेतोविमुत्ति या च अनिमित्ता चेतोविमुत्ति, इमे धम्मा नानत्था-१ नाना व्यञ्जना? उदाहू  
एकत्था-२ व्याञ्जनमेव नानन्ति?  
    
१। नानट्ठा - सी १, २।   
२। एकट्ठा - सी १, २।   
    
[ब्ज्त् पगे ५४२] [\x ५४२।]       
    
अत्थि भन्ते परियायो यं परियायं आगम्म इमे धम्मा नानत्था चेव नानाव्यञ्जना च,  
अति पन भन्ते परियायो यं परियायं आगम्म इमे धम्मा एकत्था व्याञ्जनमेव  
नानन्ति।   
    
कतमो च पन भन्ते परियायो यं परियायं आगम्म इमे धम्मा नानत्था चेव  
नानाव्यञ्जना च:  
    
इध भन्ते भिक्खु मेत्तासहगतेन चेतसा एकं दिसं फरित्वा विहरति, तथा दुतियं,  
तथा ततियं, तथा चतुत्थिं, -१ इति उद्धमधो तिरियं सब्बधि सब्बत्तताय सब्बावन्तं  
लोकं मेत्तासहगतेन चेतसा विपुलेन महग्गतेन अप्पमाणेन अवेरेन अब्यापज्झेन -२।  
फरित्वा विहरति।   
इध भन्ते भिक्खु करुणासहगतेन चेतसा एकं दिसं फरित्वा विहरति, तथा दुतियं,  
तथा ततियं, तथा चतुत्थिं, इति उद्धमधो तिरियं सब्बधि सब्बत्तताय सब्बावन्तं  
लोकं करुणासहगतेन चेतसा विपुलेन महग्गतेन अप्पमाणेन अवेरेन अब्यापज्झेन  
फरित्वा विहरति।   
इध भन्ते भिक्खु मुदितासहगतेन चेतसा एकं दिसं फरित्वा विहरति, तथा दुतियं,  
तथा ततियं, तथा चतुत्थिं, इति उद्धमधो तिरियं सब्बधि सब्बत्तताय सब्बावन्तं  
लोकं मुदितासहगतेन चेतसा विपुलेन महग्गतेन अप्पमाणेन अवेरेन अब्यापज्झेन  
फरित्वा विहरति।   
इध भन्ते भिक्खु उपेक्खासहगतेन चेतसा एकं दिसं फरित्वा विहरति, तथा दुतियं,  
तथा ततियं, तथा चतुत्थिं, इति उद्धमधो तिरियं सब्बधि सब्बत्तताय सब्बावन्तं  
लोकं उपेक्खासहगतेन चेतसा विपुलेन महग्गतेन अप्पमाणेन अवेरेन अब्यापज्झेन  
फरित्वा विहरति। अयं वुच्चति भन्ते अप्पमाणा चेतोविमुत्ति।   
    
कतमा च भन्ते आकिञ्चञ्ञाचेतोविमुत्ति:  
    
इध भन्ते भिक्खु सब्बसो विञ्ञाणञ्चायतनं समतिक्कम्म नत्थि किञ्चीति  
आकिञ्चञ्ञायतनं उपसम्पज्ज विहरति, अयं वुच्चति भन्ते आकिञ्चञ्ञाचेतोविमुत्ति।   
    
कतमा च भन्ते सुञ्ञताचेतोविमुत्ति:  
    
इध भन्ते भिक्खु अरञ्ञगतो वा रुक्खमूलगतो वा सुञ्ञागारगतो वा इतिपटिसञ्चिक्खति  
सुञ्ञमिदं अत्तेन [प्त्स् पगे २९७] [\क़् २९७।] वा अत्तनियेन वा, अयं वुच्चति भन्ते  
सुञ्ञाताचेतोविमुत्ति।   
    
कतमा च भन्ते अनिमित्ताचेतोविमुत्ति:  
    
इध भन्ते भिक्खु सब्बनिमित्तानं अमनसिकारा अनिमित्तं चेतो समाधिं उपसम्पज्ज  
विहरति, अयं वुच्चति भन्ते अनिमित्ताचेतोविमुत्ति। अयं खो भन्ते परियायो यं परियायं  
आगम्म इमे धम्मा नानत्था चेव नानाव्यञ्जना च।   
    
कतमो च भन्ते परियायो यं परियायं आगम्म इमे धम्मा एकत्था व्यञ्जनमेव  
नानं:  
    
१। चतुत्थं - सी १, २, स्या। २। अव्यापज्जेन - मछसं  
    
[ब्ज्त् पगे ५४४] [\x ५४४।]       
    
रागो खो भन्ते पमाणकरणो दोसो पमाणकरणो मोहो पमाणकरणो, ते  
खीणासवस्स भिक्खुनो पहीना उच्छिन्नमूला तालावत्थुकता अनभावकता आयतिं  
अनुप्पादधम्मा। यावता खो भन्ते अप्पमाणा चेतोविमुत्तियो अकुप्पा तासं चेतोविमुत्ति  
अग्गमक्खायति। सा खो पनाकुप्पा चेतोविमुत्ति सुञ्ञा रागेन सुञ्ञा दोसेन सुञ्ञा मोहेन।  
रागो खो भन्ते किञ्चनं दोसो किञ्चनं मोहो किञ्चनं, ते खीणासवस्स भिक्खुनो  
पहीना उच्चिन्नमूला तालावत्थुकता अनभावकता आयतिं अनुप्पादधम्मा। यावता खो  
भन्ते आकिञ्चञ्ञा चेतोविमुत्तियो अकुप्पा तासं चेतोविमुत्ति अग्गमक्खायति; सा खो  
पनाकुप्पा चेतोविमुत्ति सुञ्ञा रागेन सुञ्ञा दोसेन सुञ्ञा मोहेन।   
    
रागो खो भन्ते निमित्तकरणो दोसो निमित्तकरणो मोहो निमित्तकरणो, ते खीणासवस्स  
भिक्खुनो पहीना उच्छिन्नमूला तालावत्थुकता अनभावकता आयतिं अनुप्पादधम्मा।  
यावता खो भन्ते अनिमित्ता चेतोविमुत्तियो अकुप्पा तासं चेतोविमुत्ति अग्गमक्खायति; सा खो  
पनाकुप्पा चेतोविमुत्ति सुञ्ञा रागेन सुञ्ञा दोसेन सुञ्ञा मोहेन। अयं खो भन्ते  
परियायो यं परियायं आगम्म इमे धम्मा एकत्था व्यञ्जनमेव नानन्ति। लाभा ते  
गहपति सुलद्धन्ते गहपति यस्स ते गम्भीरे बुद्धवचने पञ्ञाचक्खु कमतीति  
    
७। १। ८  
निगण्ठसुत्तं  
    
४१२। तेन खो पन समयेन निगण्ठो नातपुत्तो-१ मच्छिकासण्डं [प्त्स् पगे २९८] [\क़्  
२९८।] अनुप्पत्तो होति महतिया निगण्ठपरिसाय सद्धिं, अस्सोसि खो चित्तो गहपति  
निगण्ठो किर नातपुत्तो मच्छिकासण्डं अनुप्पत्तो महतिया निगण्ठपरिसाय सद्धिन्ति।  
अथ खो चित्तो गहपति सम्बहुलेहि उपासकेहि सद्धिं येन निगण्ठो नातपुत्तो  
तेनुपसङ्कमि, उपसङ्कमित्वा निगण्ठेन नातपुत्तेन सद्धिं सम्मोदि सम्मोदनीयं  
कथं साराणीयं वीतिसारेत्वा एकमन्तं निसीदि, एकमन्तं निसिन्नं खो चित्तं गहपतिं  
निगण्ठो नातपुत्तो एतदवोच: सद्दहसि त्वं गहपति समणस्स गोतमस्स अत्थि अवितक्को  
अविचारो समाधि, अत्थि वितक्क विचारनं निरोधोति।   
    
१। नाट पुत्तो - मछसं  
    
[ब्ज्त् पगे ५४६] [\x ५४६।]       
    
न ख्वाहं एत्थ भन्ते भगवतो सद्धाय गच्छामि: अत्थि अवितक्को अविचारो समाधि,  
अत्थि वितक्कविचारानं निरोधोति। एवं वुत्ते निगण्ठो नातपुत्तो सकं परिसं उल्लोकेत्वा-१  
एतदवोच: इदं भवन्तो पस्सन्तु यावौजुको-२ चायं चित्तो गहपति, याव असठो चायं  
चित्तो गहपति, याव अमायावी चायं चित्तो गहपति, वातं वा सो जालेन बाधेतब्बं  
मञ्ञेय्य यो वितक्कविचारे निरोधेतब्बं मञ्ञेय्य, सकमुट्ठिना वा सो गङ्गाय सोतं  
आवारेतब्बं मञ्ञेय्याति। यो वितक्क विचारे निरोधेतब्बं मञ्ञेय्याति। 

तं किम्मञ्ञसि भन्ते कतमं नु खो पणीततरं ञाणं वा सद्धा वाति। सद्धाय खो  
गहपति ञाणं येव पणीततरं।   
    
अहं खो भन्ते यावदेव आकङ्खामि विविच्चेव कामेहि विविच्च अकुसलेहि धम्मेहि  
सवितक्कं सविचारं विवेकजं पीतिसुखं पठमं झानं उपसम्पज्ज [प्त्स् पगे २९९]  
[\क़् २९९।] विहरामि, अहं खो भन्ते यावदेव आकङ्खामि वितक्कविचारानं वूपसमा  
अज्झत्तं सम्पसादनं चेतसो एकोदिभावं अवितक्कं अविचारं समाधिजं पीतिसुखं  
दुतियं झानं उपसम्पज्ज विहरामि। पीतिया च विरागा च उपेक्खको च विहरति सतो च  
सम्पजानो, सुखञ्च कायेन पटिसंवेदेति। यं तं अरिया आचिक्खन्ति: उपेक्खको सतिमा  
सुखविहारीति, ततियं झानं उपसम्पज्ज विहरामि। अहं खो भन्ते यावदेव आकङ्खामि  
सुखस्स च पहाणा दुक्खस्स च पहाणा पुब्बेव सोमनस्सदोमनस्सानं अत्थङ्गमा  
अदुक्खं असुखं उपेक्खासतिपरिसुद्धिं चतुत्थं झानं उपसम्पज्ज विहरामि। न सो  
ख्वाहं भन्ते एवं जानन्तो एवं पस्सन्तो कस्स अञ्ञस्स समणस्स वा ब्राह्मणस्स वा  
सद्धाय गमिस्सामि "अत्थि अवितक्को अविचारो समाधि अत्थि वितक्कविचारानं निरोधो" ति।   
    
एवं वुत्ते निगण्ठो नातपुत्तो सकं परिसं उल्लोकेत्वा एतदवोच: इदं भवन्तो पस्सन्तु:  
याव अनुज्जुको-२ चायं चित्तो गहपति, याव सठो चायं चित्तो गहपति, याव मायावी चायं  
चित्तो गहपतीति इदनेव-४ खो ते मयं भन्ते भासितं एवं आजानाम: "इदं भवन्तो  
पस्सन्तु याव उजुको चायं चित्तो गहपति, याव असठो चायं चित्तो गहपति, याव अमायावी  
चायं चित्तो गहपति, इदनेव च पन ते मयं भन्ते भासितं एवं आजानाम: "इदं  
भवन्तो पस्सन्तु, याव अनुज्जुको चायं चित्तो गहपति, याव सठो चायं चित्तो गहपति,  
याव मायावी चायं चित्तो गहपती" ति। सचे ते भन्ते पुरिमं सच्चं पच्छिमं ते मिच्छा,  
सचे पन ते भन्ते पच्छिमं सच्चं पुरिमं ते मिच्छा।   
    
१। अपलोकेत्वा सी मु-सी १, २, स्या  
२। यावज्जुको सी १।   
३। अनुजुको - मछसं  
४। इदानेव च पन - स्या।   
    
[ब्ज्त् पगे ५४८] [\x ५४८।]       
    
इमे खो पन भन्ते दस सहधम्मिका पञ्हा आगच्छन्ति, यदा तेसं अत्थं आजानेय्यासि  
अथ मं पटिहरेय्यासि सद्धिं निगण्ठ परिसाय, ऽएको पञ्हो एको उद्देसो एकं  
वेय्याकरणं द्वे पञ्हा द्वे उद्देसा द्वे वेय्याकरणानि, तयो पञ्हा तयो उद्देसा तीणी  
वेय्याकरणानि, चत्तारो पञ्हा चत्तारो उद्देसा चत्तारी वेय्याकरणानि, पञ्च पञ्हा पञ्च  
उद्देसा पञ्च वेय्याकरणानि, छ पञ्हा छ उद्देसा छ वेय्याकरणानि, सत्त पञ्हा सत्त  
उद्देसा सत्त वेय्याकरणानि, अट्ठ पञ्हा [प्त्स् पगे ३००] [\क़् ३००।] अट्ठ उद्देसा अट्ठ  
वेय्याकरणानि, नव पञ्हा नव उद्देसा नव वेय्याकरणानि, दस पञ्हा दस उद्देसा दस  
वेय्याकरणानीऽ ति। अथ खो चित्तो गहपति निगण्ठं नातपुत्तं इमे दस सहधम्मिके  
पञ्हे आपुच्छित्वा उट्ठायासना पक्कामीति।   
    
७। १। ९  
अचेलसुत्तं  
    
४१३। तेन खो पन समयेन अचेलो कस्सपो मच्छिकासण्डं अनुप्पत्तो होति, चित्तस्स  
गहपतिनो पुराणगिही सहायको। अस्सोसि खो चित्तो गहपति अचेलो किर कस्सपो  
मच्छिकासण्डं अनुप्पत्तो अम्हाकं पुराणगिहीसहायोति। अथ खो चित्तगहपति येन  
अचेलो कस्सपो तेनुपसङ्कमि, उपसङ्कमित्वा अचेलेन कस्सपेन सद्धिं सम्मोदि,  
सम्मोदनीयं कथं साराणीयं वीतिसारेत्वा एकमन्तं निसीदि, एकमन्तं निसिन्नो खो  
चित्तो गहपति अचेलं कस्सपं एतदवोच: कीव चिरं पब्बजितोसि-१ भन्ते कस्सपाति? तिंस  
मत्तानि खो मे गहपति वस्सानि पब्बजितस्साति। इमेहि पन ते भन्ते तिंस मत्तेहि वस्सेहि  
अत्थि कोचि उत्तरिमनुस्सधम्मा-२ अलमरियञाणदस्सन विसेसो अधिगतो फासुविहारोति?  
इमेहि खो मे गहपति तिंस मत्तेहि वस्सेहि-३ नत्थी कोचि उत्तरिमनुस्सधम्मा  
अलमरियञाणदस्सनविसेसो अधिगतो फासुविहारो, अञ्ञत्र नग्गेय्या च मुण्डेय्या च  
पावऌअनिप्फोटनाय-४ चाति।   
    
एवं वुत्ते चित्तो गहपति अचेलं कस्सपं एतदवोच: अच्छरियं वत भो अब्भुतं वत  
भो धम्मस्स स्वाक्खातता यत्र हि नाम तिंसमत्तेहि वस्सेहि न [प्त्स् पगे ३०१] [\क़् ३०१।]   
    कोचि उतरिमनुस्सधम्मा अलमरियञाणदस्सनविसेसो अधिगतो-५ भविस्सति-६  
फासुविहारो अञ्ञत्र नग्गेय्या च मुण्डेय्या च पावऌअनिप्फोटनाय चाति।   
    
१। पब्बजितस्स - मछसं  
२। उत्तरिमनुस्स धम्मो - स्या  
३। वस्सेहि पब्बजितस्स - मछसं,   
४। वाऌइ निप्पोथनाय - अट्ठकथा, पावातु सी १, २ वाऌअनिप्पोतनाय - स्या ५। अधिगमो - सी,  
१, २, ३  
६। अभविस्स - मछसं।   
    
[ब्ज्त् पगे ५५०] [\x ५५०।]       
    
तुय्हं पन गहपति कीव चिरं उपासकत्तं उपगतस्साति? मय्हम्पि खो भन्ते तिंस  
मत्तानि वस्सानि। उपासकत्तं उपगतस्साति। इमेहि खो पन ते गहपति, तिंसमत्तेहि वस्सेहि  
अत्थि कोचि उत्तरिमनुस्सधम्मा अलमरियञाणदस्सनविसेसो अधिगतो फासुविहारोति? किं  
हि नो सिया भन्ते अहं हि भन्ते यावदेव आकङ्खामि विविच्चेव कामेहि विविच्च अकुसलेहि  
धम्मेहि सवितक्कं सविचारं विवेकजं पीतिसुखं पठमं झानं उपसम्पज्ज  
विहरामि। अहं हि भन्ते यावदेव आकङ्खामि वितक्कविचारानं वूपसमा अज्झत्तं  
सम्पसादनं चेतसो एकोदिभावं अवितक्कं अविचारं समाधिजं पीतिसुखं दुतियं  
झानं उपसम्पज्ज विहरामि। पीतिया च विरागा च उपेक्खको च विहरति सतो च सम्पजानो,  
सुखञ्च कायेन पटिसंवेदेति। यं तं अरिया आचिक्खन्ति: उपेक्खको सतिमा सुखविहारीति,  
ततियं झानं उपसम्पज्ज विहरामि। अहं खो भन्ते यावदेव आकङ्खामि सुखस्स च  
पहाणा दुक्खस्स च पहाणा पुब्बेव सोमनस्सदोमनस्सानं अत्थङ्गमा अदुक्खं  
असुखं उपेक्खासति पारिसुद्धिं चतुत्थं झानं उपसम्पज्ज विहरामि। सचे खो  
पनाहं भन्ते भगवतो-१ पठमतरं कालं करेय्यं अनच्छरियं खो पनेतं यं  
मं भगवा एवं व्याकरेय्य: नत्थितं संयोजनं येन संयोजनेन सञ्ञुत्तो चित्तो  
गहपति पुन इमं लोकं आगच्छेय्याति।   
    
एवं वुत्ते अचेलो कस्सपो चित्तं गहपतिं एतदवोच: अच्छरियं वत भो अब्भुतं वत  
भो धम्मस्स स्वाक्खातता, यत्र हि नाम गिही ओदातवसना-२ एवरूपं  
उत्तरिमनुस्सधम्मा अलमरिय ञाणदस्सनविसेसं अधिगमिस्सन्ति-३ फासुविहारं,  
लभेय्याहं [प्त्स् पगे ३०२] [\क़् ३०२।] गहपति इमस्मिं धम्मविनये पब्बज्जं,  
लभेय्यं उपसम्पदन्ति।   
    
अथ खो चित्तो गहपति अचेलं कस्सपं आदाय येन थेरा भिक्खू तेनुपसङ्कमि,  
उपसङ्कमित्वा थेरे भिक्खू एतदवोच: अयं भन्ते अचेलो कस्सपो अम्हाकं  
पुराणगिहीसहायो, इमं थेरा पब्बाजेन्तु उपसम्पादेन्तु अहमस्स उस्सुक्कं करिस्सामि  
चीवरपिण्डपातसेनासनगिलानप्पच्चयभेसज्जपरिक्खारानन्ति।   
    
अलत्थ खो अचेलो कस्सपो इमस्मिं धम्मविनये पब्बज्जं अलत्थ उपसम्पदं  
अचिरूपसम्पन्नो च पनायस्मा कस्सपो एकोवूपकट्ठो अप्पमत्तो आतापी पहितत्तो  
विहरन्तो न चिरस्सेव यस्सत्थाय कुलपुत्ता सम्मदेव अगारस्मा अनगारियं पब्बजन्ति,  
तदनुत्तरियं ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहासि, खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति अब्भञ्ञासि, अञ्ञतरो च पनायस्मा अरहतं अहोसीति।   
    
१। भगवता - सया  
२। ओदतवसनो - मछसं, स्या  
३। अधिगमिस्सति - मछसं, स्या।   
    
[ब्ज्त् पगे ५५२] [\x ५५२।]       
    
७। १। १०  
गिलानसुत्तं  
    
४१४। तेन खो पन समयेन चित्तो गहपति आबाधितो होति दुक्खितो बाऌहगिलानो। अथ खो  
सम्बहुला आरामदेवता वनदेवता रुक्खदेवता ओसधी तिण वनस्पतीसु-१ अधिवत्था  
देवता सङ्गम्म समागम्म चित्तं गहपतिं एतदवोचुं: पणिधेहि गहपति  
अनागतमद्धानं राजा अस्सं चक्कवत्तीति। एवं वुत्ते चित्तो गहपति ता आरामदेवता  
वनदेवता रुक्खदेवता ओसधी तिण वनस्पतीसु अधिवत्था देवता एतदवोच: ऽतम्पि  
अनिच्चं, तम्पि अद्धुवं तम्पि पहाय गमनीयन्तिऽ। एवं वुत्ते चित्तस्स गहपतिनो  
मित्तामच्चा ञातिसालोहिता [प्त्स् पगे ३०३] [\क़् ३०३।] चित्तं गहपतिं एतदवोचुं: ऽसतिं  
अय्यपुत्त उपट्ठपेहि मा विप्पलपीऽति। -२   
    
किन्नाहं-३ वदामि यं मं तुम्हे एवं वदेथ: ऽसति अय्य पुत्त उपट्ठपेहि मा  
विप्पलपीऽ ति। एवं खो त्वं अय्यपुत्त वदेसि: "तम्पि अनिच्चं तम्पि अद्धुवं तम्पि  
पहाय गमनीय" न्ति। तथा हि पन मं आरामदेवता वनदेवता रुक्खदेवता ओसधी  
तिण वनस्पतीसु अधिवत्था देवता एवमाहंसु: ऽपणिधेहि गहपति अनागतमद्धानं  
राजा अस्सं चक्कवत्तीऽ ति। तासाहं एवं वदामि: तम्पि अनिच्चं तम्पि अद्धुवं तम्पि  
पहाय गमनीयन्ति। किन्ते-४ अय्यपुत्त आरामदेवता वनदेवता रुक्खदेवता ओसधी तिण  
वनस्पतीसु अधिवत्था देवता अत्थवसं सम्पस्समाना एवमाहंसु: पणिधेहि गहपति  
अनागतमद्धानं राजा अस्सं चक्कवत्तीति।   
    
तासं खो आरामदेवतानं वनदेवतानं रुक्खदेवतानं ओसधी तिण वनस्पतीसु  
अधिवत्थानं देवतानं एवं होति: अयं खो चित्तो गहपति सीलवा कल्याणधम्मो, सचे  
पणिदहिस्सति अनागतमद्धानं राजा अस्सं चक्कवत्तीति, -५ इजझिस्सति सीलवतो चेतोपणिधि,  
विसुद्धत्ता सीलस्स, धम्मिको धम्मराजा धम्मिकं बलिं-६, अनुप्पदस्सतीति-७। इमं-८  
खो आरामदेवता वनदेवता रुक्खदेवता ओसधितिणवनस्पतीसु अधिवत्था देवता  
अत्थवसं सम्पस्समाना एवमाहंसु: ऽपणिधेहि गहपति अनागतमद्धानं राजा अस्सं  
चक्कवत्तीऽ ति, तासाहं एवं वदामि: ऽतम्पि अनिच्चं तम्पि अद्धुवं तम्पि पहाय  
गमनीयऽ न्ति।   
    
१। वनप्पतीसु - मछसं  
२। विप्पलपसि - स्या  
३। किन्त्याहं - सी १, २  
४। किम्पनता - स्या, मछसं  
५। तस्स खो अयं - मछसं, स्या।   
६। फल - मछसं, बलं - स्या।   
७। अनुपस्सतीति - मछसं।   
८। इमा खो ता - स्या।   
    
[ब्ज्त् पगे ५५४] [\x ५५४।]       
    
तेन हि अय्यपुत्त अम्हेपि ओवदेहीति-१ तस्मातिह वो एवं सिक्खितब्बं: [प्त्स् पगे ३०४] [\क़्  
३०४।] बुद्धे अवेच्चप्पसादेन समन्नागता भविस्साम, इतिपि सो भगवा अरहं  
सम्मा सम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथी  
सत्था देवमनुस्सानं बुद्धो भगवाति। धम्मे अवेच्चप्पसादेन समन्नागता  
भविस्साम: स्वाक्खातो भगवता धम्मो सन्दिट्ठिको अकालिको एहिपस्सिको ओपनयिको  
पच्चत्तं वेदितब्बो विञ्ञूहीति। सङ्घे अवेच्चप्पसादेन समन्नागता भविस्साम:  
सुपटिपन्नो भगवतो सावकसङ्घो, उजुपटिपन्नो भगवतो सावकसङ्घो,  
ञायपटिपन्नो भगवतो सावकसङ्घो, सामीचिपटिपन्नो भगवतो सावकसङ्घो,  
यदिदं चत्तारि पुरिसयुगानि अट्ठपुरिसपुग्गला एस भगवतो सावकसङ्घो आहुनेय्यो  
पाहुनेय्यो दक्खिणेय्यो अञ्जलिकरणीयो अनुत्तरं पुञ्ञक्खेत्तं लोकस्साति। यं खो पन  
किञ्चि कुले देय्यधम्मं सब्बन्तं अप्पटिविभत्तं भविस्सति सीलवन्तेहि  
कल्याणधम्मेहीति। एवं हि वो सिक्खितब्बन्ति।   
    
अथ खो चित्तो गहपति मित्तामच्चे ञातिसालोहिते बुद्धे च धम्मे च सङ्घे च पसादे  
चागे च-२। समादपेत्वा कालमकासीति।   
    
चित्तवग्गो पठमो  
तत्रुद्दानं:  
    
संयोजनं द्वे इसिदत्ता महको कामभुपि च  
गोदत्तो च निगण्ठो च अचेलेन गिलानन्ति।   
    
चित्तसंयुत्तं समत्तं  
१। ओवदाहीति  
२। सङ्घे च चागे च - मछसं, स्या।   
    
[ब्ज्त् पगे ५५६] [\x ५५६।]       
    
८। गामणीसंयुत्तं  
८। गामणीवग्गो  
८। १। १।   
चण्डगामणीसुत्तं  
    
४१५। [प्त्स् पगे ३०५] [\क़् ३०५।] एकं समयं भगवा सावत्थियं विहरति जेतवने  
अनाथपिण्डिकस्स आरामे। अथ खो चण्डो गामणी येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो चण्डो  
गामणी भगवन्तं एतदवोच: को नु खो भन्ते हेतु को पच्चयो येन मिधेकच्चो  
चण्डो-१ तेव सङ्खं गच्छति, को पन भन्ते हेतु को पच्चयो येन मिधेकच्चो सोरतो-२  
तेव सङ्खं गच्छतीति।   
    
इध गामणी एकच्चस्स रागो अप्पहीनो होति, रागस्स अप्पहीनत्ता परे कोपेन्ति, परेहि  
कोपियमानो कोपं पातुकरोति, सो चण्डोतेव सङ्खं गच्छति, दोसो अप्पहीनो होति। दोसस्स  
अप्पहीनत्ता परे कोपेन्ति, परेहि कोपियमानो कोपं पातुकरोति, सो चण्डोतेव सङ्खं  
गच्छति, मोहो अप्पहीनो होति, मोहस्स अप्पहीनत्ता परे कोपेन्ति, परेहि कोपियमानो  
कोपं पातुकरोति, सो चण्डोतेव सङ्खं गच्छति। अयं खो गामणी हेतु अयं पच्चयो  
येनमिधेकच्चो चण्डोतेव सङ्खं गच्छति।   
    
इध पन गामणी एकच्चस्स रागो पहीनो होति, रागस्स पहीनत्ता परे न कोपेन्ति, परेहि  
कोपियमानो कोपं न पातुकरोति, सो सोरतोतेव सङ्खं गच्छति, दोसो पहीनो होति। दोसस्स  
पहीनत्ता परे न कोपेन्ति, परेहि कोपियमानो कोपं न पातुकरोति, सो सोरतोतेव सङ्खं  
गच्छति, मोहो पहीनो होति, मोहस्स पहीनत्ता परे न कोपेन्ति, परेहि कोपियमानो कोपं  
न पातुकरोति, सो सोरतोतेव सङ्खं गच्छति। अयं खो गामणी हेतु अयं पच्चयो  
येनमिधेकच्चो सोरतोतेव सङ्खं गच्छति।   
    
१। चण्डो चण्डो त्वेव - मछसं, चण्डो चण्डो तेव - स्या  
२। सोरतो सोरतो त्वेव - मछसं, सोरतो सोरतो तेव - स्या, सुरतो तेव - सी १, २।   
    
[ब्ज्त् पगे ५५८] [\x ५५८।]       
    
[प्त्स् पगे ३०६] [\क़् ३०६।] एवं वुत्ते चण्डो गामणी भगवन्तं एतदवोच:  
अभिक्कन्तं भन्ते अभिक्कन्तं भन्ते, सेय्यथापि भन्ते निक्कुज्जितं वा उक्कुज्जेय्य,  
पटिच्छन्तं वा विवरेय्य, मूऌअहस्स वा मग्गं आचिक्खेय्य अन्धकारे वा तेल पज्जोतं  
धारेय्य चक्खुमन्तो रूपानि दक्खिन्तीति, एवमेवं भगवता अनेकपरियायेन धम्मो  
पकासितो, एसाहं भन्ते भगवन्तं सरणं गच्छामि धम्मञ्च भिक्खुसङ्घञ्च,  
उपासकं मं भगवा धारेतु अज्जतग्गे पाणुपेतं सरणं गतन्ति।   
    
८। १। २  
तालपुटसुत्तं  
    
४१६। एकं समयं भगवा राजगहे विहरति वेएवने कलन्दक निवापे। अथ खो  
तालपुटो-१ नटगामणी येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो तालपुटो नटगामणी भगवन्तं  
एतदवोच: सुतं मेतं भन्ते पुब्बकानं आचरियपाचरियानं नटानं भासमानानं यो  
सो नटो रङ्गमज्झे समज्जमजेझ सच्चालिकेन जनं भासेति रमेति, सो कायस्स भेदा  
परम्मरणा पहासानं देवानं सहव्यतं उप्पज्जतीति। इध भगवा किमाहाति।   
    
अलं गामणी तिट्ठतेतं, मा मं एतं पुच्छि-२ ति। दुतियम्पि खो तालपुटो नटगामणी  
भगवन्तं एतदवोच: सुतं मेतं भन्ते पुब्बकानं आचरियपाचरियानं नटानं  
भासमानानं यो सो नटो रङ्गमज्झे समज्जमज्झे सच्चालिकेन जनं भासेति रमेति, सो  
कायस्स भेदा परम्मरणा पहासानं देवानं सहव्यतं उपपज्जती ति। इध भगवा  
किमाहाति। अलं गामणी तिट्ठतेतं मा मं एतं पुच्छिति।   
    
ततियम्पि खो तालपुटो नटगामणी भगवन्तं एतदवोच, सुतं मेतं भन्ते  
पुब्बकानं आचरियपाचरियानं नटानं भासमानानं यो सो नटो रङ्गमज्झे  
समज्जमज्झे सच्चालिकेन जनं भासेति रमेति, [प्त्स् पगे ३०७] [\क़् ३०७।] सो कायस्स  
भेदा परम्मरणा पहासानं देवानं सहव्यतं उपपज्जती ति। इध भगवा किमाहाति।  
इध भगवा किमाहाति।   
    
१। तालपुत्तो स्या, अट्ठकथा  
२। पुच्छाति - सी १।   
    
[ब्ज्त् पगे ५६०] [\x ५६०।]       
    
अद्धा खो त्याहं गामणी न लभामि-१ "अलं गामणी तिट्ठतेतं मा मं एतं पुच्छी" ति।  
अपि च त्याहं व्याकरिस्सामि। पुब्बे खो गामणी, सत्ता अवीतरागा रागबन्धनबद्धा-२,  
तेसं नटो रङ्गमज्झे समज्जमज्झे ये धम्मा रजनीया ते उपसंहरति भिय्यो  
सरागाय-३। पुब्बे खो गामणी सत्ता अवीतदोसा दोसाबन्धनबद्धा, तेसं नटो  
रङ्गमज्झे समज्जमज्झे ये धम्मा दोसनीया ते उपसंहरति भिय्यो सदोसाय-३। पुब्बे  
खो गामणि, सत्ता अवीतमोहा मोहबन्धनबद्धा, तेसं नटो रङ्गमज्झे समज्जमज्झे  
ये धम्मा मोहनीया ते उपसंहरति भीय्यो समोहाय-३। सो अत्तना मत्तो पमत्तो परे  
मदेत्वा पमादेत्वा कायस्स भेदा परम्मरणा पहासो नाम निरयो तत्थुप्पज्जति-४।   
    
सचे खो पनस्स एवं दिट्ठी होति ऽयो सो नटो रङ्गमज्झे समज्जमज्झे सच्चालिकेन जनं  
भासेति रमेति, सो कायस्स भेदा परम्मरणा पहासानं देवानं सहव्यतं उप्पज्जतीऽ  
ति सास्स होति मिच्छा दिट्ठि, मिच्छा दिट्ठिकस्स खो पनाहं गामणी पुरिसपुग्गलस्स  
द्विन्नं गतीनं अञ्ञतरं गतिं वदामि निरयहं वा तिरच्छानयोनिं वाति।   
    
एवं वुत्ते तालपुटो नटगामणी परोदि, अस्सूनि पवत्तेसि। ऽएतं खो त्याहं गामणी  
नालत्थं, अलं गामणी तिट्ठतेतं मा मं एतं पुच्छिऽ ति।   
    
नाहं भन्ते एतं रोदामि, यं मं भगवा एवमाह, अपि चाहं भन्ते पुब्बकेहि  
आचरियपाचरियेहि नटेहि दीघरत्तं निकतो वञ्चितो परद्धो-५। "यो सो नटो [प्त्स् पगे ३०८]  
[\क़् ३०८।] रङ्गमज्झे समज्जमज्झे सच्चालिकेन जनं भासेति रमेति, सो कायस्स भेदा  
परम्मरणा पहासानं देवानं सहव्यतं उप्पज्जती" ति।   
    
अभिक्कन्तं भन्ते, अभिक्कन्तं भन्ते, सेय्यथापि भन्ते निक्कुज्जितं वा उक्कुज्जेय्य,  
पटिच्छन्नं वा विवरेय्य, मूलहस्स वा मग्गं आचिक्खेय्य, अन्धकारे वा तेलपज्जोतं  
धारेय्य चक्खुमन्तो रूपानि दक्खिन्तीति। एवमेवं भगवता अनेकपरियायेन धम्मो  
पकासितो। एसाहं भन्ते भगवन्तं सरणं गच्छामि धम्मञ्च भिक्खुसङ्घञ्च,  
लभेय्याहं भन्ते भगवतो सन्तिके पब्बज्जं लभेय्यं उपसम्पदन्ति। अलत्थ खो  
तालपुटो नटगामिणी भगवतो सन्तिके पब्बज्जं, अलत्थुपसम्पदं, अचिरूपसम्पन्नो च  
पनायस्मा तालपुटो एको वूपकट्ठो अप्पमत्तो आतापि पहितत्तो विहरन्तो न चिरस्सेव  
यस्सत्थाय कुलपुत्ता सम्मदेव अगारस्मा अनगारियं पब्बजन्ति, तदनुत्तरियं  
ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा उपसम्पज्ज विहासि,  
खीणा जाति, वुसितं ब्रह्मचरियं, कतं करणीयं, नापरं इत्थतायाति अब्भञ्ञासि,  
अञ्ञतरो च पनायस्मा तालपुटो अरहतं अहोसीति।   
    
१। नालत्थं- स्या- [प्त्स्]  
२। बन्धा - स्या।   
३। भिय्योसोमत्ताय - मछसं  
४। तत्थ उप्पज्जति - मछसं, स्या।   
५। पलुद्धो - मछसं  
    
[ब्ज्त् पगे ५६२] [\x ५६२।]       
८। १। ३  
योधाजीवसुत्तं  
    
४१७। अथ खो योधाजीवो गामणी येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो योधाजीवो गामणी  
भगवन्तं एतदवोच: सुतं मेतं भन्ते पुब्बकानं आचरियपाचरियानं योधाजीवानं  
भासमानानं यो सो योधाजीवो सङ्गामे उस्सहति वायमति, तमेनं उस्सहन्नं  
वायमन्नं वायमन्तं परे हनन्ति परियापादेन्ति, सो कायस्स भेदा परम्मरणा  
सरञ्जितानं-१ देवानं सहव्यतं उपपज्जतीति। इध भगवा किमाहाति।   
    
अलं गामणी तिट्ठतेतं, मा मं एतं पुच्छिति। दुतियम्पि खो योधाजीवो गामणी  
भगवन्तं एतदवोच: सुतं मेतं भन्ते पुब्बकानं आचरियपाचरियानं योधाजीवानं  
भासमानानं ऽयो सो योधाजीवो सङ्गामे उस्सहति वायमति, तमेनं उस्सहन्तं  
वायमन्तं परे हनन्ति परियापादेन्ति, सो कायस्स भेदा परम्मरणा सरञ्जितानं  
देवानं सहव्यतं उपपज्जतीति। इध भगवा किमाहाति।   
अलं गामणी तिट्ठतेतं, मा मं एतं पुच्छिति। ततियम्पि खो योधाजीवो गामणी  
भगवन्तं एतदवोच: सुतं मेतं भन्ते पुब्बकानं आचरियपाचरियानं योधाजीवानं  
भासमानानं ऽयो सो योधाजीवो सङ्गामे उस्सहति वायमति, तमेनं उस्सहन्तं  
वायमन्तं परे हनन्ति परियापादेन्ति, सो कायस्स भेदा परम्मरणा सरञ्जितानं  
देवानं सहव्यतं उपपज्जतीति। इध भगवा किमाहाति।   
    
[प्त्स् पगे ३०९] [\क़् ३०९।] अद्धा खो त्याहं गामणी न लभामि। अलं गामणी  
तिट्ठतेतं मा मं एतं पुच्छिति। अपि च त्याहं व्याकरिस्सामि। यो सो गामणि योधाजीवो  
सङ्गामे उस्सहति वायमति, तस्स तं चित्तं पुब्बे हीनं-२ दुक्कटं दुप्पणिहितं: इमे  
सत्ता हञ्ञन्तु वा बजझन्तु वा उच्छिज्जन्तु वा विनस्सन्तु वा मा वा अहेसुं इति वाति, तमेनं  
उस्सहन्तं वायमन्तं परे हनन्ति परियापादेन्ति, सो कायस्स भेदा परम्मरणा  
सरञ्जितो नाम निरयो तत्थुप्पज्जति। सचे खो पनस्स एवं दिट्ठि होति:ऽ "यो सो योधाजीवो  
सङ्गामे उस्सहति वायमति, तमेनं उस्सहन्तं वायमन्नं परे हनन्ति परियापादेन्ति,  
सो कायस्स भेदा परम्मरणा सरञ्जितानं देवानं सहव्यतं उपपज्जती" ति, सास्स होति  
मिच्छादिट्ठि, मिच्छादिट्ठिकस्स खो पनाहं गामणी पुरिसपुग्गलस्स द्विन्नं गतीनं  
अञ्ञतरं गतिं वदामि निरयं वा तिरच्छानयोनिं वाति।   
    
१। सरजितानं - स्या, परिजितानं - मछसं  
२। गहिकं - मछसं  
    
[ब्ज्त् पगे ५६४] [\x ५६४।]       
    
एवं वुत्ते योधाजीवो गामणी परोदि, अस्सूनि पवत्तेसि। ऽएतं खो त्याहं गामणी नालत्थं,  
अलं गामणी तिट्ठतेतं, मा मं एतं पुच्छिऽ ति।   
    
नाहं भन्ते एतं रोदामि, यं मं भगवा एवमाह, अपि चाहं भन्ते पुब्बकेहि  
आचरियपाचरियेहि योधाजीवेहि दीघरत्तं निकतो वञ्चितो परद्धो, "यो सो योधाजीवो  
सङ्गामे उस्सहति वायमति, तमेनं उस्सहन्तं वायमन्तं परे हनन्ति परियापादेन्ति,  
सो कायस्स भेदा परम्मरणा सरञ्जितानं देवानं सहव्यतं उपपज्जती" ति।   
    
अभिक्कन्तं भन्ते, अभिक्कन्तं भन्ते, सेय्यथापि भन्ते निक्कुज्जितं वा उक्कुज्जेय्य,  
पटिच्छन्नं वा विवरेय्य, मूऌअहस्स वा मग्गं आचिक्खेय्य, अन्धकारे वा तेलपज्जोतं  
धारेय्य ऽचक्खुमन्तो रूपानि दक्खिन्तिऽ-२ति। एवमेवं भगवता अनेकपरियायेन  
धम्मो पकासितो। एसाहं भन्ते भगवन्तं सरणं गच्छामि धम्मञ्च  
भिक्खुसङ्घञ्च, उपासकं मं भगवा धारेतु अज्जतग्गे पाणुपेतं सरणं गतन्ति।   
    
८। १। ४  
हत्थारोहसुत्तं  
    
४१८। [प्त्स् पगे ३१०] [\क़् ३१०।] अथ खो हत्थारोहो-१ गामणी येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो हत्थारोहो गामणी भगवन्तं एतदवोच: सुतं मेतं भन्ते पुब्बकानं  
आचरियपाचरियानं हत्थारोहानं भासमानानं यो सो हत्थारोहो सङ्गामे उस्सहति  
वायमति, तमेनं उस्सहन्नं वायमन्तं परे हनन्ति परियापादेन्ति, सो कायस्स भेदा  
परम्मरणा सरञ्जितानं देवानं सहव्यतं उपपज्जतीति। इध भगवा किमाहाति।   
    
अलं गामणी तिट्ठतेतं, मा मं एतं पुच्छिति। दुतियम्पि खो हत्थारोहो गामणी  
भगवन्तं एतदवोच: सुतं मे तं भन्ते पुब्बकानं आचरियपाचरियानं हत्थारोहानं  
भासमानानं ऽयो सो हत्थारोहो सङ्गामे उस्सहति वायमति, तमेनं उस्सहन्तं  
वायमन्तं परे हनन्ति परियापादेन्ति, सो कायस्स भेदा परम्मरणा सरञ्जितानं  
देवानं सहव्यतं उपपज्जतीति। इध भगवा किमाहाति।   
    
अलं गामणी तिट्ठतेतं, मा मं एतं पुच्छिति। ततियम्पि खो हत्थारोहो गामणी  
भगवन्तं एतदवोच: सुतं मे तं भन्ते पुब्बकानं आचरियपाचरियानं हत्थारोहनं  
भासमानानं ऽयो सो हत्थारोहो सङ्गामे उस्सहति वायमति, तमेनं उस्सहन्तं  
वायमन्तं परे हनन्ति परियापादेन्ति, सो कायस्स भेदा परम्मरणा सरञ्जितानं  
देवानं सहव्यतं उपपज्जतीति। इध भगवा किमाहाति।   
    
अद्धा खो त्याहं गामणी न लभामि अलं गामणी तिट्ठतेतं मा मं एतं पुच्छीति। अपि  
च त्याहं व्याकरिस्सामि। यो सो गामणि हत्थारोहो सङ्गामे उस्सहति वायमति, [प्त्स् पगे  
३११] [\क़् ३११।] तस्स तं चित्तं पुब्बे हीनं दुक्कटं दुप्पणिहितं: इमे सत्ता हञ्ञन्तु  
वा बजझन्तु वा उच्छिज्जन्तु वा विनस्सन्तु वा मा वा अहेसुं इति वाति, तमेनं उस्सहन्तं  
वायमन्तं परे हनन्ति परियापादेन्ति, सो कायस्स भेदा परम्मरणा सरञ्जितो नाम  
निरयो तत्थुप्पज्जति। सचे खो पनस्स एवं दट्ठि होति:ऽ "यो सो हत्थारोहो सङ्गामे  
उस्सहति वायमति, तमेनं उस्सहन्तं वायमन्नं परे हनन्ति परियापादेन्ति, सो कायस्स  
भेदा परम्मरणा सरञ्जितानं देवानं सहव्यतं उपपज्जती" ति, सास्स होति  
मिच्छादिट्ठि, मिच्छादिट्ठिकस्स खो पनाहं गामणी पुरिसपुग्गलस्स द्विन्नं गतीनं  
अञ्ञतरं गतिं वदामि निरयं वा तिरच्छानयोनिं वाति।   
    
एवं वुत्ते हत्थारोहो गामणी परोदि, अस्सूनि पवत्तेसि। ऽएतं खो त्याहं गामणी नालत्थं,  
अलं गामणी तिट्ठतेतं मा मं एतं पुच्छिऽ ति।   
    
नाहं भन्ते एतं रोदामि, यं मं भगवा एवमाह, अपि चाहं भन्ते पुब्बकेहि  
आचरियपाचरियेहि हत्थारोहेहि दीघरत्तं निकतो वञ्चितो परद्धो, "यो सो हत्थारोहो  
सङ्गामे उस्सहति वायमति, तमेनं उस्सहन्तं वायमन्तं परे हनन्ति परियापादेन्ति,  
सो कायस्स भेदा परम्मरणा सरञ्जितानं देवानं सहव्यतं उपपज्जती" ति।   
    
अभिक्कन्तं भन्ते, अभिक्कन्तं भन्ते, सेय्यथापि भन्ते निक्कुज्जितं वा उक्कुज्जेय्य,  
पटिच्छन्नं वा विवरेय्य, मूऌअहस्स वा मग्गं आचिक्खेय्य, अन्धकारे वा तेलपज्जोतं  
धारेय्य ऽचक्खुमन्तो रूपानि दक्खिन्तिऽति। एवमेवं भगवता अनेकपरियायेन धम्मो  
पकासितो। एसाहं भन्ते भगवन्तं सरणं गच्छामि धम्मञ्च भिक्खुसङ्घञ्च,  
उपासकं मं भगवा धारेतु अज्जतग्गे पाणुपेतं सरणं गतन्ति।   
    
८। १। ५  
अस्सारोहसुत्तं  
    
४१९। अथ खो अस्सारोहो गामणी येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो अस्सारोहो गामणी भगवन्तं  
एतदवोच: सुतं मेतं भन्ते पुब्बकानं आचरियपाचरियानं अस्सारोहानं भासमानानं;  
यो सो अस्सारोहो सङ्गामे उस्सहति वायमति, तमेनं उस्सहन्नं वायमन्नं परे हनन्ति  
परियापादेन्ति, सो कायस्स भेदा परम्मरणा सरञ्जितानं देवानं सहव्यतं  
उपपज्जतीति। इध भगवा किमाहाति। अलं गामणी, तिट्ठतेतं, मा मं एतं पुच्छिति।  
दुतियम्पि खो अस्सारोहो गामणी भगवन्तं एतदवोच: सुतं मे तं भन्ते पुब्बकानं  
आचरियपाचरियानं अस्सारोहनं भासमानानं ऽयो सो अस्सारोहो सङ्गामे उस्सहति वायमति,  
तमेनं उस्सहन्तं वायमन्तं परे हनन्ति परियापादेन्ति, सो कायस्स भेदा  
परम्मरणा सरञ्जितानं देवानं सहव्यतं उपपज्जतीति। इध भगवा किमाहाति।   
अलं गामणी तिट्ठतेतं, मा मं एतं पुच्छिति। ततियम्पि खो अस्सारोहो गामणी  
भगवन्तं एतदवोच: सुतं मेतं भन्ते पुब्बकानं आचरियपाचरियानं अस्सारोहानं  
भासमानानं ऽयो सो अस्सारोहो सङ्गामे उस्सहति वायमति, तमेनं उस्सहन्तं  
वायमन्तं परे हनन्ति परियापादेन्ति, सो कायस्स भेदा परम्मरणा सरञ्जितानं  
देवानं सहव्यतं उपपज्जतीति। इध भगवा किमाहाति।   
    
१। हत्थारुहो - सी १, २  
२। अस्सारुहो - सी  
    
[ब्ज्त् पगे ५६६] [\x ५६६।]       
    
अद्धा खो त्याहं गामणी न लभामि "अलं गामणी तिट्ठतेतं मा मं एतं पुच्छि"ति।  
अपि च त्याहं व्याकरिस्सामि। यो सो गामणि अस्सारोहो सङ्गामे उस्सहति वायमति, तस्स तं  
चित्तं पुब्बे हीनं दुक्कटं दुप्पणिहितं: "इमे सत्ता हञ्ञन्तु वा बजझन्तु वा  
उच्छिज्जन्तु वा विनस्सन्तु वा मा वा अहेसुं इति वाति, तमेनं उस्सहन्तं वायमन्तं परे  
हनन्ति परियापादेन्ति, सो कायस्स भेदा परम्मरणा सरञ्जितो नाम निरयो तत्थुप्पज्जति।  
सचे खो पनस्स एवं दिट्ठि होति:ऽ "यो सो अस्सारोहो सङ्गामे उस्सहति वायमति, तमेनं  
उस्सहन्तं वायमन्नं परे हनन्ति परियापादेन्ति, सो कायस्स भेदा परम्मरणा  
सरञ्जितानं देवानं सहव्यतं उपपज्जती" ति, सास्स होति मिच्छादिट्ठि, मिच्छादिट्ठिकस्स  
खो पनाहं गामणी पुरिसपुग्गलस्स द्विन्नं गतीनं अञ्ञतरं गतिं वदामि निरयं  
वा तिरच्छानयोनिं वाति।   
    
एवं वुत्ते अस्सारोहो गामणी परोदि, अस्सूनि पवत्तेसि। ऽएतं खो त्याहं गामणी नालत्थं,  
अलं गामणी तिट्ठतेतं मा मं एतं पुच्छिऽ ति।   
नाहं भन्ते एतं रोदामि, यं मं भगवा एवमाह, अपि चाहं भन्ते पुब्बकेहि  
आचरियपाचरियेहि अस्सारोहेहि दीघरत्तं निकतो वञ्चितो परद्धो, "यो सो अस्सारोहो सङ्गामे  
उस्सहति वायमति, तमेनं उस्सहन्तं वायमन्तं परे हनन्ति परियापादेन्ति, सो कायस्स  
भेदा परम्मरणा सरञ्जितानं देवानं सहव्यतं उपपज्जती" ति।   
    
अभिक्कन्तं भन्ते, अभिक्कन्तं भन्ते, सेय्यथापि भन्ते निक्कुज्जितं वा उक्कुज्जेय्य,  
पटिच्छन्नं वा विवरेय्य, मूऌअहस्स वा मग्गं आचिक्खेय्य, अन्धकारे वा तेलपज्जोतं  
धारेय्य ऽचक्खुमन्तो रूपानि दक्खिन्तीऽ-२ति। एवमेवं भगवता अनेकपरियायेन  
धम्मो पकासितो। एसाहं भन्ते भगवन्तं सरणं गच्छामि धम्मञ्च  
भिक्खुसङ्घञ्च, उपासकं मं भगवा धारेतु अज्जतग्गे पाणुपेतं सरणं गतन्ति।   
८। १। ६  
असिबद्धकसुत्तं  
    
४२०। एकं समयं भगवा नालन्दायं विहरति पावारिकम्बवने [प्त्स् पगे ३१२] [\क़् ३१२।]   
    अथ खो असिबन्धक पुत्तो गामणी येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो असिबन्धकपुत्तो  
गामणी भगवन्तं एतदवोच: ब्राह्मणा भन्ते पच्छाभुमका कामण्डलुका  
सेवालमालिका उदको रोहका अग्गिपरिचारका-२ ते मतं कालकतं उय्यापेन्ति नाम सञ्ञापेन्ति  
नाम सग्गं नाम ओक्कामेन्ति। ३ भगवा पन भन्ते अरहं सम्मासम्बुद्धो पहोति  
तथा कातुं यथा सब्बो लोको कायस्स भेदा परम्मरणा सुगतिं सग्गं लोकं  
उपपज्जेय्याति।   
    
१। पुब्बे - स्या मछसं  
२। चारिका - सी १, २  
३। ओक्कापेन्ति - स्या, अट्ठकथा, ओक्कमेन्ति - सी १, २  
    
[ब्ज्त् पगे ५६८] [\x ५६८।]       
    
तेन हि गामणि तंयेवेत्थ पटिपुच्छिस्सामि, यथा ते खमेय्य तथा नं व्याकरेय्यासि।  
तं किम्मञ्ञसि गामणी इधस्स पुरिसो पाणातिपाती अदिन्नादायी कामेसु मिच्छाचारी  
मुसावादी पिसुनावाचो फरुसावाचो-१ सम्फप्पलापी अभिज्झालू व्यापन्नचित्तो  
मिच्छादिट्ठिको, तमेनं महाजनकायो सङ्गम्म समागम्म आयाचेय्य थोमेय्य  
पञ्जलिको अनुपरिसक्केय्य: "अयं पुरिसो कायस्स भेदा परम्मरणा सुगतिं सग्गं लोकं  
उपपज्जतु" ति। तं किम्मञ्ञसि गामणी, अपि नू सो पुरिसो महतो जनकायस्स आयाचनहेतु  
वा थोमनहेतु वा पञ्जलिका अनुपरिसक्कनहेतु वा कायस्स भेदा परम्मरणा सुगतिं  
सग्गं लोकं उपपज्जेय्याति। नो हेतं भन्ते।   
    
सेय्यथापि गामणी, पुरिसो महतिं पुथुसिलं गम्भीरे उदकरहदे पक्खिपेय्य,  
तमेनं महाजनकायो सङ्गम्म समागम्म आयाचेय्य थोमेय्य पञ्जलिको  
अनुपरिसक्केय्य: उम्मुज्ज भो पुथुसिले उप्लव भो [प्त्स् पगे ३१३] [\क़् ३१३।]       
पुथुसिले, थलमुप्लव भो पुथुसिलेति। तं किम्मञ्ञसि गामणि, अपिनु सा पुथुसिला  
महतो जनकायस्स आयाचनहेतु वा थोमनहेतु वा पञ्जलिका अनुपरिसक्कनहेतु वा  
उम्मुज्जेय्य वा उप्लवेय्य वा थलं वा उप्लवेय्याति। नो हेतं भन्ते।   
    
एवमेव खो गामणी यो सो पुरिसो पाणातिपाती अदिन्नादायी कामेसु मिच्छाचारी मुसावादी  
पिसुनावाचो सम्फप्पलापी अभिज्झालू व्यापन्नचित्तो मिच्छादिट्ठिको, किञ्चापि तं  
महाजनकायो सङ्गम्म समागम्म आयाचेय्य थोमेय्य पञ्जलिको अनुपरिसक्केय्य: "अयं  
पुरिसो कायस्स भेदा परम्मरणा सुगतिं सग्गं लोकं उपपज्जतु" ति। अथ खो सो पुरिसो  
कायस्स भेदा परम्मरणा अपायं दुग्गतिं विनिपातं निरयं उपपज्जेय्य।   
    
तं किम्मञ्ञसि गामणि, इधस्स पुरिसो पाणातिपाता पटिविरतो अदिन्नादाना पटिविरतो  
कामेसु मिच्छाचारा पटिविरतो मुसावादा पटिविरतो पिसुनावाचा पटिविरतो फरुसा वाचा  
पटिविरतो सम्फप्पलापा पटिविरतो अनभिज्झालू अव्यापन्नचित्तो सम्मादिट्ठिको, तमेनं  
महाजनकायो सङ्गम्म समागम्म आयाचेय्य थोमेय्य पञ्जलिको अनुपरिसक्केय्य: "अयं  
पुरिसो कायस्स भेदा परम्मरणा अपायं दुग्गतिं विनिपातं निरयं उपपज्जतु" ति। तं  
किम्मञ्ञसि गामणि, अपि नु सो पुरिसो महतो जनकायस्स आयाचनहेतु वा थोमनहेतु वा  
पञ्जलिका अनुपरिस्सक्कनहेतु वा कायस्स भेदा परम्मरणा अपायं दुग्गतिं विनिपातं  
निरयं उपपज्जेय्याति। नो हेतं भन्ते।   
    
------------------------  
१। पिसुणावाचोफरुसावाचो - सी १, २।   
    
[ब्ज्त् पगे ५७०] [\x ५७०।]       
    
सेय्यथापि गामणि, पुरिसो सप्पिकुम्भं वा तेलकुम्भं वा गम्भिरं उदकरहदं  
ओगाहेत्वा भिन्देय्य, तत्र यास्स-१। सक्खरा वा कठला वा सा अधोगामी-२। अस्स, यञ्च  
ख्वास्स तत्र सप्पि-३। वा तेलं वा तं उद्धगामी-४ [प्त्स् पगे ३१४] [\क़् ३१४।] अस्स,  
तमेतं महाजनकायो सङ्गम्म समागम्म आयाचेय्य थोमेय्य पञ्जलिको  
अनुपरिसक्केय्य: ओसीद भो सप्पि तेल, संसीद भो सप्पि तेल अधोगच्छ भो सप्पि तेलाति।  
तं किम्मञ्ञसि गामणी, अपि नु तं सप्पि तेलं महा जनकायस्स आयाचनहेतु वा  
थोमनहेतु वा पञ्जलिका अनुपरिसक्कनहेतु वा ओसीदेय्य वा संसीदेय्य वा अधो वा  
गच्छेय्यति। नो हेतं भन्ते।   
    
एवमेव खो गामणि, यो सो पुरिसो पाणातिपाता पटिविरतो अदिन्नादाना पटिविरतो कामेसु  
मिच्छाचारा पटिविरतो मुसावादा पटिविरतो पिसुनावाचा-३ पटिविरतो फरुसा वाचा-६  
पटिविरतो सम्फप्पलापा पटिविरतो अनभिज्झालू अव्यापन्नचित्तो सम्मादिट्ठिको, किञ्चापि  
तं महाजनकायो सङ्गम्म समागम्म आयाचेय्य थोमेय्य पञ्जलिको अनुपरिसक्केय्य:  
"अयं पुरिसो कायस्स भेदा परम्मरणा अपायं दुग्गतिं विनिपातं निरयं उपपज्जतु"  
ति, अथ खो सो पुरिसो कायस्स भेदा परम्मरणा सुगतिं सग्गं लोकं उपपज्जेयय्याति।   
एवं वुत्ते असिबन्धकपुत्तो गामणी भगवन्तं एतदवोच: अभिक्कन्तं भन्ते  
अभिक्कन्तं भन्ते सेय्यथापि भन्ते निक्कुज्जितं वा उक्कुज्जेय्य, पटिच्छन्नं वा  
विवरेय्य, मूऌअहस्स वा मग्गं आचिक्खेय्य अन्धकारे वा तेल पज्जोतं धारेय्य  
चक्खुमन्तो रूपानि दक्खिन्तीति, एवमेवं भगवता अनेकपरियायेन धम्मो पकासितो,  
एसाहं भन्ते भगवन्तं सरणं गच्छामि धम्मञ्च भिक्खुसङ्गञ्च, उपासकं  
मं भगवा धारेतु अज्जतग्गे पाणुपेतं सरणं गतन्ति।   
८। १। ७  
खेत्तूपमसुत्तं  
    
४२१। एकं समयं भगवा नालन्दायं विहरति पावारिकम्बवने। अथ खो  
असिबन्धकपुत्तो गामणी येन भगवा तेनुपसङ्कमि, उपसङ्कमित्वा भगवन्तं  
अभिवादेत्वा एकमन्तं निसीदि, एकमन्तं निसिन्नो खो असिबन्धकपुत्तो गामणी  
भगवन्तं एतदवोच: ननु भन्ते भगवा सब्बपाणभुतहितानुकम्पी-७ विहरतीति।  
एवं गामणी तथागतो सब्बपाणभुतहितानुगम्पी विहरतीति। अथ किञ्चरहि भन्ते  
भगवा एकच्चानं सक्कच्चं धम्मं देसेति, एकच्चानं नो तथा सक्कच्चं धम्मं  
देसेतीति। [प्त्स् पगे ३१५] [\क़् ३१५।] तेन हि गामणी, तं येवेत्थ पटिपुच्छिस्सामि, यथा  
ते खमेय्य तथा नं व्याकरेय्यासि।   
    
१। य्वास्स - सी, यस्स - स्या, अट्ठकथा।   
२। साधोगामि - अट्ठकथा (अधोगामिनीति भवितब्बन्ति मञ्ञे)  
३। सप्पिं - सी १, २  
४। उद्धङ्गामि - मछसं,   
५। पिसुनाय वाचाय - मछसं, स्या  
६। फरुसाय वाचाय - मछसं, स्या  
७। सब्बभुतहितानुकम्पि - सीमु।   
    
[ब्ज्त् पगे ५७२] [\x ५७२।]       
    
तं किम्मञ्ञसि गामणी कस्सकस्स गहपतिनो तीनि खेत्तानि: एकं खेत्तं अग्गं, एकं  
खेत्तं मज्झिमं, एकं खेत्तं हीनं जङ्गलं ऊसरं-१। पापभुमि, तं किम्मञ्ञसि  
गामणि असु कस्सको गहपति बीजानि पतिट्ठापेतुकामो कत्थ पठमं पतिट्ठापेय्य, यं  
वा अदुं खेत्तं अग्गं यं वा अदुं खेत्तं मज्झिमं यं वा अदुं खेत्तं हीनं जङ्गलं  
ऊसरं पापभुमिन्ति। असु भन्ते कस्सको गहपति बीजानि पतिट्ठापेतुकामो यं अदुं  
खेत्तं अग्गं तत्थ पतिट्ठापेय्य, तत्थ पतिट्ठापेत्वा यं अदुं खेत्तं मज्झिमं तत्थ  
पतिट्ठापेय्य, तत्थ पतिट्ठापेत्वा यं अदुं खेत्तं हीनं जङ्गलं ऊसरं पापभुमि  
तत्थ पतिट्ठापेय्यपि नोपि पतिट्ठापेय्य। तं किस्स हेतु? अन्तमसो गोभत्तम्पि  
भविस्सतीति।   
    
सेय्यथापि गामणि यं अदुं खेत्तं अग्गं, एवमेव मय्हं भिक्खुभिक्खुनियो,  
तेसाहं धम्मं देसेमि आदिकल्याणं मज्झे कल्याणं परियोसानकल्याणं सात्थं  
सव्यञ्जनं केवलपरिपुण्णं परिसुद्धं ब्रह्मचरियं पकासेमि, तं किस्स हेतु? एते  
हि गामणि, मन्दीपा मंलेणा मन्ताणा मंसरणा विहरन्ति।   
    
सेय्यथापि गामणि, यं अदुं खेत्तं मज्झिमं, एवमेव मय्हं उपासकौपासिकायो।  
तसेम्पहं-२ धम्मं देसेमि आदिकल्याणं मज्झेकल्याणं परियोसानकल्याणं सात्थं  
सव्यञ्जनं केवल परिपुण्णं परिसुद्धं ब्रह्मचरियं पकासेमि, तं किस्स हेतु? एते  
हि गामणि मन्दीपा मंलेणा मन्ताणा मंसरणा विहरन्ति।   
    
सेय्यथापि गामणि, यं अदुं खेत्तं हीनं जङ्गलं [प्त्स् पगे ३१६] [\क़् ३१६।] ऊसरं  
पापभुमि। एवमेव मय्हं अञ्ञतित्थिया समणब्राह्मणा परिब्बाजका, तेसम्पहं  
धम्मं देसेमि आदिकल्याणं मज्झेकल्याणं परियोसानकल्याणं सात्थं सव्यञ्जनं  
केवलपरिपुण्णं परिसुद्धं ब्रह्मचरियं पकासेमि। तं किस्स हेतु? अप्पेव नाम  
एकपदम्पि आजानेय्युं, तं नेसं अस्स दीघरत्तं हिताय सुखाय।   
    
सेय्यथापि गामणि, पुरिसस्स तयो उदकमणिका, एको उदकमणिको अच्छिद्दो अहारी-३  
अपरिहारी, एको उदकमणिको अच्छिद्दो हारी परिहारी, एको उदकमणिको छिद्दो हारी  
परिहारी। तं किम्मञ्ञसि गामणि असु परिसो उदकं निक्खिपितुकामो कत्थ पठमं  
निक्खिपेय्य यो वा सो उदकमणिको अच्छिद्दो अहारी परिहारी, यो वा सो उदकमणिको  
अच्छिद्दो हारी परिहारी, यो वा सो उदकमणिको छिद्दो हारी परिहारीति।   
    
१। ओसरं - अट्ठकथा, स्या।   
२। तेसाहं - सया,   
तेसम्याहं - मछसं  
३। आहारि - सी: सब्बत्थ  
    
[ब्ज्त् पगे ५७४] [\x ५७४।]       
    
असु भन्ते पुरिसो उदकं निक्खिपितुकामो यो सो उदकमणिको अच्छिद्दो अहारी अपरिहारी  
तत्थ निक्खिपेय्य, तत्थ निक्खिपित्वा यो सो उदकमणिको अच्छिद्दो हारी परिहारी तत्थ  
निक्खिपेय्य, तत्थ निक्खिपित्वा यो सो उदकमणिको छिद्दो हारी परिहारी तत्थ  
निक्खिपेय्यापि नोपि निक्खिपेय्य, तं किस्स हेतु? अन्तमसो भण्डधोवनम्पि-१  
भविस्सतिति।   
    
सेय्यथापि गामणि यो सो उदकमणिको अच्छिद्दो अहारी अपरिहारी, एवमेव मय्हं  
भिक्खुभिक्खुनियो, तेसाहं धम्मं देसेमि आदिकल्याणं मज्झेकल्याणं  
परियोसानकल्याणं सात्थं सव्यञ्जनं केवलपरिपुण्णं परिसुद्धं ब्रह्मचरियं  
पकासेमि, तं किस्स हेतु? एते हि गामणि, मन्दीपा मंलेणा मन्ताणा मंसरणा विहरन्ति।   
सेय्यथापि गामणि, यो सो उदकमणिको अच्छिद्दो हारी परिहारी, एवमेव मय्हं  
उपासकौपासिकायो। तेसम्पहं [प्त्स् पगे ३१७] [\क़् ३१७।] धम्मं देसेमि  
आदिकल्याणं मज्झेकल्याणं परियोसानकल्याणं सात्थं सव्यञ्जनं केवलपरिपुण्णं  
परिसुद्धं ब्रह्मचरियं पकासेमि, तं किस्स हेतु? एते हि गामणि मन्दीपा मंलेणा  
मन्ताणा मंसरणा विहरन्ति।   
    
सेय्यथापि गामणि, यो सो उदकमणिको जिद्दो हारी परिहारी, एवमेव मय्हं अञ्ञतित्थिया  
समणब्राह्मणपरिब्बाजका, तेसम्पहं धम्मं देसेमि आदिकल्याणं मज्झेकल्याणं  
परियोसानकल्याणं सात्थं सव्यञ्जनं केवलपरिपुण्णं परिसुद्धं ब्रह्मचरियं  
पकासेमि। तं किस्स हेतु? अप्पेव नाम एकपदम्पि आजानेय्युं, तं नेसं अस्स दीघरत्तं  
हिताय सुखायाति।   
    
एवं वुत्ते असिबन्धकपुत्तो गामणी भगवन्तं एतदवोच: अभिक्कन्तं भन्ते  
अभिक्कन्तं भन्ते सेय्यथापि भन्ते निक्कुज्जितं वा उक्कुज्जेय्य, पटिच्छन्नं वा  
विवरेय्य, मूऌअहस्स वा मग्गं आचिक्खेय्य अन्धकारे वा तेल पज्जोतं धारेय्य  
चक्खुमन्तो रूपानि दक्खिन्तीति, एवमेवं भगवता अनेकपरियायेन धम्मो पकासितो,  
एसाहं भन्ते भगवन्तं सरणं गच्छामि धम्मञ्च भिक्खुसङ्गञ्च, उपासकं  
मं भगवा धारेतु अज्जतग्गे पाणुपेतं सरणं गतन्ति।   
    
८। १। ८  
सङ्खधमसुत्तं  
४२२। एकं समयं भगवा नालन्दायं विहरति पावारिकम्बवने। अथ खो  
असिबन्धकपुत्तो गामणि येन भगवा तेनुपसङ्कमि, उपसङ्कमित्वा भगवन्तं  
अभिवादेत्वा एकमन्तं निसीदि, एकमन्तं निसिन्नो खो असिबन्धकपुत्तो गामणी  
भगवन्तं एतदवोच: कथन्नुखो गामणि, निगण्ठो नातपुत्तो सावकानं धम्मं  
देसेतीति  
    
१। भण्डधोवनमत्तम्पि - सीमु।   
    
[ब्ज्त् पगे ५७६] [\x ५७६।]       
    
एवं खो भन्ते निगण्ठो नातपुत्तो सावकानं धम्मं देसेति: यो कोचि पाणमतिपातेति-१  
सब्बो सो आपायिको नेरयिको। यो कोचि अदिन्नमादियति सब्बो सो आपायिको नेरयिको। यो कोचि  
कामेसु मिच्छा चरति सब्बो सो आपायिको नेरयिको। यो कोचि मुसा हणति सब्बो सो आपायिको  
नेरयिको। यं बहुलं यं बहुलं विहरति तेन तेन निय्यतीति। २ एवं खो भन्ते  
निगण्ठो नातपुत्तो सावकानं धम्मं देसेतीति।   
    
यं बहुलं यं बहुलञ्च गामणि विहरति तेन [प्त्स् पगे ३१८] [\क़् ३१८।] तेन  
निय्यतीति एवं सन्ते न कोचि आपायिको नेरयिको भविस्सति यथा निगण्ठस्स नातपुत्तस्स  
वचनं। तं किम्मञ्ञसि गामणि यो सो पुरिसो पाणातिपाती, रत्तिया वा दिवसस्स वा  
समयासमयं उपादाय, कतमो बहुतरो समयो यं वा सो पाणं अतिपातेति यं वा सो  
पाणं नातिपातेतीति।   
    
यो सो भन्ते पुरिसो पाणातिपाती, रत्तिया वा दिवसस्स वा समयासमयं उपादाय अप्पतरो  
सो समयो यं सो पाणं अतिपातेति। अथ खो सो व बहुतरो समयो यं सो पाणं  
नातिपातेतीति। यं बहुलं यं बहुलञ्च गामणि विहरति तेन तेन नीय्यतीति एवं सन्ते न  
कोचि आपायिको नेरयिको भविस्सति यथा निगण्ठस्स नातपुत्तस्स वचनं।   
    
तं किम्मञ्ञसि गामणि, यो सो पुरिसो अदिन्नादायी, रत्तिया वा दिवसस्स वा समयासमयं  
उपादाय कतमो बहुतरो समयो यं वा सो अदिन्नं आदियति यं वा सो अदिन्नं नादियतीति।  
यो सो भन्ते पुरिसो अदिन्नादायी रत्तिया वा दिवसस्स वा समयासमयं उपादाय, अप्पतरो  
सो समयो यं सो अदिन्नं आदियति, अथ खो सोव बहुतरो समयो यं सो अदिन्नं  
नादियतीति। यं बहुलं यं बहुलञ्च गामणि विहरति तेन तेन नीय्यतीति, एवं सन्ते न  
कोचि आपायिको नेरयिको भविस्सति यथा निगण्ठस्स नातपुत्तस्स वचनं।   
    
१। मतिमापेति - सी १, २, स्या  
२। सीय्यातीति - नि १।   
    
[ब्ज्त् पगे ५७८] [\x ५७८।]       
    
तं किम्मञ्ञसि गामणि यो सो पुरिसो कामेसु मिच्छाचारी, रत्तिया वा दिवसस्स वा  
समयासमयं उपादाय कतमो बहुतरो समयो यं वा सो कामेसु मिच्छा चरति, यं वा  
सो कामेसु मिच्छा न चरतीति। यो सो भन्ते पुरिसो कामेसु मिच्छाचारी, रत्तिया वा दिवसस्स  
वा समयासमयं उपादाय अप्पतरो सो समयो यं सो कामेसु मिच्छा चरति। अथ खो  
सोव बहुतरो समयो यं सो कामेसु मिच्छा न चरति। यं बहुलं यं बहुलञ्च गामणि  
विहरति तेन तेन [प्त्स् पगे ३१९] [\क़् ३१९।] नीययतीति, एवं सन्ते न कोचि आपायिको  
नेरयिको भविस्सति यथा निगण्ठस्स नातपुत्तस्स वचनं।   
    
तं किम्मञ्ञसि गामणि, यो सो पुरिसो मुसावादी रत्तिया वा दिवसस्स वा समयासमयं  
उपादाय कतमो बहुतरो समयो यं वा सो मुसा भणति, यं वा सो मुसा न भणतीति।  
यो सो भन्ते पुरिसो मुसावादी रत्तिया वा दिवसस्स वा समयासमयं उपादाय अप्पतरो सो  
समयो यं सो मुसा भणति। अथ खो सोव बहुतरो समयो यं सो मुसा न भणतीति।  
यं बहुलं यं बहुलञ्च गामणि विहरति तेन तेन नीय्यतीति, एवं सन्ते न कोचि आपायिको  
नेरयिको भविस्सति यथा निगण्ठस्स नातपुत्तस्स वचनं।   
    
इध गामणि एकच्चो सत्था एवंवादी होति एवं दिट्ठि: यो कोचि पाणमतिपातेति सब्बो सो  
आपायिको नेरयिको, यो कोचि अदिन्नं आदियति सब्बो सो आपायिको नेरयिको, यो कोचि कामेसु  
मिच्छा चरति सब्बो सो आपायिको नेरयिको, यो कोचि मुसा भणति सब्बो सो आपायिको नेरयिकोति।  
तस्मिं खो पन गामणि सत्थरि सावको अभिप्पसन्नो होति, तस्स एवं होति मय्हं खो  
सत्था एवं वादी एवं दिट्ठि: "यो कोचि पाणमतिपातेति सब्बो सो आपायिको नेरयिकोति। अत्थि  
खो पन मया पाणो अतिपातितो-१ अहम्पि आपायिको नेरयिकोति दिट्ठिं पटिलभति। तं गामणि  
वाचं अप्पहाय तं चित्तं अप्पहाय तं दिट्ठिं अप्पटिनिस्सज्जित्वा-२ यथाभतं निक्खित्तो  
एवं निरये।   
    
१। अतिमापितो-सी १, २, स्या।   
२। निस्सजित्वा - स्या।   
[ब्ज्त् पगे ५८०] [\x ५८०।]       
    
मय्हं खो सत्था एवं वादी एवं दिट्ठि: "यो कोचि अदिन्नं आदियति सब्बो सो आपायिको  
नेरयिको" ति। अत्थि खो पन मया अदिन्नं आदिन्नं, अहम्पम्हि आपायिको नेरयिकोति दिट्ठिं  
पटिलभति, तं गामणि वाचं अप्पहाय तं चित्तं अप्पहाय तं दिट्ठिं अप्पटिनिस्सज्जित्वा  
यथाभतं निक्खित्तो एवं निरये।   
    
मय्हं खो सत्था एवं वादी एवं दिट्ठि: "यो कोचि कामेसु मिचछा चरति, सब्बो [प्त्स् पगे  
३२०] [\क़् ३२०।] सो आपायिको नेरयिको" ति। अत्थि खो पन मया कामेसु मिच्छाचिण्णं-१ ,  
अहम्पम्हि आपायिको नेरयिकोति दिट्ठिं पटिलभति, तं गामणि वाचं अप्पहाय तं चित्तं  
अप्पहाय तं दिट्ठिं अप्पटिनिस्सज्जित्वा यथाभतं निक्खित्तो एवं निरये।   
    
मय्हं खो सत्था एवं वादी एवं दिट्ठि: "यो कोचि मुसा भणति सब्बो सो आपायिको  
नेरयिको" ति। अत्थि खो पन मया मुसा भणितं अहम्पम्हि आपायिको नेरयिकोति दिट्ठिं  
पटिलभति, तं गामणि वाचं अप्पहाय तं चित्तं अप्पहाय तं दिट्ठिं अप्पटिनिस्सज्जित्वा  
यथाभतं निक्खित्तो एवं निरये।   
    
इध पन गामणि तथागतो लोके उप्पज्जति अरहं सम्मासम्बुद्धो विज्जाचरणसम्पन्नो  
सुगतो लोकविदू अनुत्तरो पुरिसदम्मसारथी सत्था देवमनुस्सानं बुद्धो भगवा। सो  
अनेक परियायेन पाणातिपातं गरहति विगरहति पाणातिपाताविरमथाति चाह, अदिन्नादानं  
गरहति विगरहति आदिन्नादाना विरमथाति चाह, कामेसु मिच्छाचारं गरहति विगरहति  
कामेसु मिच्छाचारा विरमथाति चाह, मुसावादं गरहति विगरहति मुसावादा विरमथाति  
चाह।   
    
तस्मिं खो पन गामणि सत्थरि सावको अभिप्पसन्नो होति, सो इति पटिसञ्चिक्खति:   
भगवा खो अनेकपरियायेन पाणातिपातं गरहति विगरहति पाणातिपाता विरमथाति चाह:  
अत्थि खो पन मया पाणो अतिपातितो यावतको वा तावतको वा; यो खो पन मया पाणो  
अतिपातितो यावतको वा तावतको वा, तं न सुट्ठु तं न साधु। अहञ्चेव खो पन  
तप्पच्चया विप्पटिसारी अस्सं न मे तं पापकं-२ कम्मं अकतं भविस्सतीति, सो इति  
पटिसङ्खाय तं चेव पाणातिपातं पजहति, आयतिञ्च पाणातिपाता पटिविरतो होति; एवमेतस्स  
पापस्स कम्मस्स पहानं होति, एवमेतस्स पापस्स कम्मस्स समतिक्कमो होति।   
    
१। मिच्छाचाराचिण्णं स्या।   
२। पापं - सी।   
    
[ब्ज्त् पगे ५८२] [\x ५८२।]       
    
भगवा खो अनेकपरियायेन अदिन्नादानं गरहति विगरहति अदिन्नादान विरमथाति  
चाह: अत्थि खो पन मया अदिन्नं आदिन्नं यावतकं वा तावतकं वा; यं खो पन मया  
अदिन्नं आदिन्नं यावतकं वा तावतकं वा, तं न सुट्ठु तं न साधु। अहञ्चेव खो  
पन तप्पच्चया विप्पटिसारी अस्सं न मे तं पापकं कम्मं अकतं भविस्सतीति, सो इति  
पटिसङ्खाय तञ्चेव [प्त्स् पगे ३२१] [\क़् ३२१।] अदिन्नादानं पजहति, आयतिञ्च  
अदिन्नादाना पटिविरतो होति; एवमेतस्स पापस्स कम्मस्स पहानं होति, एवमेतस्स  
पापस्स कम्मस्स समतिक्कमो होति।   
    
भगवा खो अनेकपरियायेन कामेसु मिच्छाचारं गरहति विगरहति कामेसु मिच्छाचारा  
विरमथाति चाह: अत्थि खो पन मया कामेसु मिच्छाचिण्णं यावतकं वा तावतकं वा;  
यं खो पन मया कामेसु मिच्छाचिण्णं यावतकं वा तावतकं वा, तं न सुट्ठु तं  
न साधु। अहञ्चेव खो पन तप्पच्चया विप्पटिसारी अस्सं न मे तं पापकं कम्मं  
अकतं भविस्सतीति, सो इति पटिसङ्खाय तं चेव कामेसु मिच्छाचारं पजहति, आयतिञ्च  
कामेसु मिच्छाचारा पटिविरतो होति; एवमेतस्स पापस्स कम्मस्स पहानं होति, एवमेतस्स  
पापस्स कम्मस्स समतिक्कमो होति।   
    
भगवा खो अनेकपरियायेन मुसावादं गरहति विगरहति मुसावदा विरमथाति चाह:  
अत्थि खो पन मया मुसा भणितं यावतकं वा तावतकं वा; यं खो पन मया मुसा  
भणितं यावतकं वा तावतकं वा, तं न सुट्ठु तं न साधु। अहञ्चेव खो पन  
तप्पच्चया विप्पटिसारी अस्सं न मे तं पापकं कम्मं अकतं भविस्सतीति, सो इति  
पटिसङ्खाय तं चेव मुसावादं पजहति, आयतिञ्च मुसावादा पटिविरतो होति; एवमेतस्स  
पापस्स कम्मस्स पहानं होति, एवमेतस्स पापस्स कम्मस्स समतिक्कमो होति।   
    
सो पाणातिपातं पहाय पाणातिपाता पटिविरतो होति अदिन्नादानं पहाय अदिन्नादाना  
पटिविरतो होति, कामेसु मिच्छाचारं पहाय कामेसु मिच्छाचारा पटिविरतो होति, मुसावादं  
पहाय मुसावादा पटिविरतो होति, पिसुणावाचं पहाय पिसुणायवाचाय पटिविरतो होति,  
फरुसंवाचं पहाय फरुसाय वाचाय पटिविरतो होति, सम्फप्पलापं पहाय  
सम्फप्पलापा पटिविरतो होति, अभिज्झं पहाय अनभिज्झालू होति, व्यापाददोसं [प्त्स् पगे  
३२२] [\क़् ३२२।] पहाय अब्यापन्नचित्तो होति, मिच्छादिट्ठिं पहाय सम्मादिट्ठिको होति।   
स खो सो गामणि अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो मेत्तासहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधोतिरियं सब्बधि सब्बत्तताय सब्बावन्तं लोकं  
मेत्तासहगतेन चेतसा विपुलेन महग्गतेन अप्पमाणेन अवेरेन अव्यापज्झेन फरित्वा  
विहरति। सेय्यथापि गामणि बलवा सङ्खधमो अप्पकसिरेनेव चतुद्दिसा विञ्ञापेय्य,  
एवमेव खो गामणि एवं भाविताय मेत्ताय चेतोविमुत्तिया एवं बहुलीकताय यं  
पमाणकतं कम्मं न तं तत्रावसिस्सति, न तं तत्रावतिट्ठति।   
    
[ब्ज्त् पगे ५८४] [\x ५८४।]       
    
स खो सो गामणि अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो करुणासहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधोतिरियं सब्बधि सब्बत्तताय सब्बावन्तं लोकं  
करुणासहगतेन चेतसा विपुलेन महग्गतेन अप्पमाणेन अवेरेन अव्यापज्झेन  
फरित्वा विहरति। सेय्यथापि गामणि बलवा सङ्खधमो अप्पकसिरेनेव चतुद्दिसा  
विञ्ञापेय्य, एवमेव खो गामणि एवं भाविताय करुणाय चेतोविमुत्तिया एवं  
बहुलीकताय यं पमाणकतं कम्मं न तं तत्रावसिस्सति, न तं तत्रावतिट्ठति।   
    
स खो सो गामणि अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो मुदितासहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधोतिरियं सब्बधि सब्बत्तताय सब्बावन्तं लोकं  
मुदितासहगतेन चेतसा विपुलेन महग्गतेन अप्पमाणेन अवेरेन अव्यापज्झेन फरित्वा  
विहरति। सेय्यथापि गामणि बलवा सङ्खधमो अप्पकसिरेनेव चतुद्दिसा विञ्ञापेय्य,  
एवमेव खो गामणि एवं भाविताय मुदिताय चेतोविमुत्तिया एवं बहुलीकताय यं  
पमाणकतं कम्मं न तं तत्रावसिस्सति, न तं तत्रावतिट्ठति।   
    
स खो सो गामणि अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो उपेखासहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधोतिरियं सब्बधि सब्बत्तताय सब्बावन्तं लोकं  
उपेखासहगतेन चेतसा विपुलेन महग्गतेन अप्पमाणेन अवेरेन अव्यापज्झेन  
फरित्वा विहरति। सेय्यथापि गामणि बलवा सङ्खधमो अप्पकसिरेनेव चतुद्दिसा  
विञ्ञापेय्य, एवमेव खो गामणि एवं भाविताय उपेखाय चेतोविमुत्तिया एवं  
बहुलीकताय यं पमाणकतं कम्मं न तं तत्रावसिस्सति, न तं तत्रावतिट्ठति।   
एवं वुत्ते असिबन्धकपुत्तो गामणी भगवन्तं एतदवोच: अभिक्कन्तं भन्ते  
अभिक्कन्तं भन्ते सेय्यथापि भन्ते निक्कुज्जितं वा उक्कुज्जेय्य, पटिच्छन्नं वा  
विवरेय्य, मूऌअहस्स वा मग्गं आचिक्खेय्य अन्धकारे वा तेल पज्जोतं धारेय्य  
चक्खुमन्तो रूपानि दक्खिन्तीति, एवमेवं भगवता अनेकपरियायेन धम्मो पकासितो,  
एसाहं भन्ते भगवन्तं सरणं गच्छामि धम्मञ्च भिक्खुसङ्गञ्च, उपासकं  
मं भगवा धारेतु अज्जतग्गे पाणुपेतं सरणं गतन्ति।   
    
८। १। ९  
कुलसुत्तं  
    
४२३। एकं समयं भगवा कोसलेसु चारिकं चरमानो महता भिक्खुसङ्घेन सद्धिं  
येन नालन्दा तदवसरि। [प्त्स् पगे ३२३] [\क़् ३२३।] तत्र सुदं भगवा नालन्दायं  
विहरति पावारिकम्बवने। तेन खो पन समयेन नालन्दा दुब्भिक्खा होति द्विहितिका-१।  
सेतट्ठिका-२। सलाकावुत्ता। तेन खो पन समयेन निगण्ठो नातपुत्तो नालन्दायं  
पटिवसति महतिया निगण्ठपरिसाय सद्धिं। अथ खो असिबन्धकपुत्तो गामनी  
निगण्ठसावको येन निगण्ठो नातपुत्तो तेनुपसङ्कमि। उपसङ्कमित्वा निगण्ठं  
नातपुत्तं अभिवादेत्वा एकमन्तं निसीदि। एकमन्तं निसिन्नं खो असिबन्धकपुत्तं  
गामणीं निगण्ठो नातपुत्तो एतदवोच:  
    
एहि त्वं गामणि, समणस्स गोतमस्स वादं आरोपेहि, एवन्ते कल्याणो कित्तिसद्दो  
अब्भुग्गच्छति: "असिबद्धकपुत्तेन गामणिना समणस्स गोतमस्स एवं महिद्धिकस्स  
एवं महानुभावस्स वादो आरोपितो" ति। कथं पनाहं भन्ते समणस्स गोतमस्स एवं  
महिद्धिकस्स एवं महानुभावस्स वादं आरोपेस्सामीति। एहि त्वं गामणि, येन समणो  
गोतमो तेनुपसङ्कम उपसङ्कमित्वा समणं गोतमं एवं वदेहि: ननु भन्ते  
भगवा अनेकपरियायेन कुलानं अनुद्दयं-३। वण्णेति, अनुरक्खं वण्णेति,  
अनुकम्पं वण्णेतीति।   
    
१। दुहितिका कत्थवि  
२। सेतट्ठिका - अङ्गुत्तर  
३। अनुदयं - सी १, २। स्या।   
    
[ब्ज्त् पगे ५८६] [\x ५८६।]       
    
सचे ते गामणि समणो गोतमो एवं फुट्ठो एवं व्याकरोति: "एवं गामणि तथागतो  
अनेकपरियायेन कुलानं अनुद्दयं वण्णोति, अनुरक्खं वण्णेति, अनुकम्पं वण्णेती"  
ति तमेनं त्वं एवं वदेय्यासि: अथ किञ्चरहि भन्ते भगवा दुब्भिक्खे द्विहितिके  
सेतट्ठिके सलाकावुत्ते महता भिक्खुसङ्घेन सद्धिं चारिकं चरति? उच्छेदाय भगवा  
कुलानं पटिपन्नो, अनयाय भगवा कुलानं पटिपन्नो, उपघाताय भगवा कुलानं  
पटिपन्नोति। इमं खो ते गामणि समणो गोतमो उभतो कोटिकं पञ्हं फुट्ठो नेव  
सक्खीति उग्गिलितुं नेव सक्खीति ओगिलितुन्ति।   
    
[प्त्स् पगे ३२४] [\क़् ३२४।] एवं भन्तेति खो असिबन्धकपुत्तो गामणि निगण्ठस्स  
नातपुत्तस्स पटिस्सुत्वा उट्ठायासना निगण्ठं नातपुत्तं अभिवादेत्वा पदक्खिणं कत्वा  
येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्नो खो असिबन्धकपुत्तो गामणि भगवन्तं एतदवोच: "ननु भन्ते  
भगवा अनेकपरियायेन कुलानं अनुद्दयं वण्णेति, अनुरक्खं वण्णेति, अनुकम्पं  
वण्णेतीति। " एवं गामणि तथागतो अनेकपरियायेन कुलानं अनुद्दयं वण्णेति,  
अनुरक्खं वण्णेति, अनुकम्पं वण्णेतीति। अथ किञ्चरहि भन्ते भगवा दुखिक्खे  
द्वीहितिके सेतट्ठिके, सलाकावुत्ते महता भिक्खुसङ्घेन सद्धिं चारिकं चरति?  
उच्छेदाय भगवा कुलानं पटिपन्नो, अनयाय भगवा कुलानं पटिपन्नो, उपघाताय  
भगवा कुलानं पटिपन्नोति।   
    
इतो सो गामणि एकनवुतो कप्पो-२। , यमहं अनुस्सरामि। नाभिजानामि किञ्चिकुलं  
पक्कभिक्खाअनुप्पदानमत्तेन-३ उपहतपुब्बं अथ खो यानि तानि कुलानि अड्ढानि  
महद्धनानि महभोगानि पहूतजातरूपरजतानि पहूतचित्तुपकरणानि  
पहूतधनधञ्ञानि, सब्बानि तानि दानसम्भूतानि चेव सच्चसम्भूतानि च  
सञ्ञमसम्भूतानि च। -४।   
    
अट्ठ खो गामणी हेतु अट्ठ पच्चया कुलानं उपघाताय। राजतो वा कुलानि उपघातं  
गच्छन्ति, चोरतो वा कुलानि उपघातं गच्छन्ति, अग्गितो वा कुलानि उपघातं गच्छन्ति,  
उदकतो वा कुलानि उपघातं गच्छन्ति, निहितं वा नाधिगच्छन्ति, -५। दुप्पयुत्ता वा  
कम्मन्तं जहन्ति, -६। कुलानं वा कुलङ्गारो उप्पज्जति यो ते भोगे [प्त्स् पगे ३२५] [\क़् ३२५।]   
    विकिरति विधमति विद्धंसेति, अनिच्चतायेव अट्ठमीति। इमे खो गामणि अट्ठहेतु  
अट्ठपच्चया कुलानं उपघाताय। इमेसु खो गामिणि अट्ठसु हेतुसु अट्ठसु पच्चयेसु  
सन्तेसु संविज्जमानेसु यो मं एवं वदेय्य: "उच्छेदाय भगवा कुलानं पटिपन्नो,  
अनयाय भगवा कुलानं पटिपन्नो, उपघाताय भगवा कुलानं पटिपन्नोति। तं  
गामणि वाचं अप्पहाय तं चित्तं अप्पहाय तं दिट्ठिं अप्पटिनिस्सजित्वा यथाभतं  
निक्खित्तो एवं निरयेति।   
    
-------------------------  
१। सक्खति - मछसं, स्या, सी २  
२। एकनवूतिकप्पे - सीमु। मछसं  
३। पक्खभिक्खादानेन - स्या  
४। सामञ्ञसम्भूतानि च - मछसं  
५। हानाविगच्छिति - मछसं  
६। कम्मनता जहन्ति - सीमु।   
    
[ब्ज्त् पगे ५८८] [\x ५८८।]       
    
एवं वुत्ते असिबन्धकपुत्तो गामणी भगवन्तं एतदवोच: अभिक्कन्तं भन्ते  
अभिक्कन्तं भन्ते सेय्यथापि भन्ते निक्कुज्जितं वा उक्कुज्जेय्य, पटिच्छन्नं वा  
विवरेय्य, मूऌअहस्स वा मग्गं आचिक्खेय्य अन्धकारे वा तेल पज्जोतं धारेय्य  
चक्खुमन्तो रूपानि दक्खिन्तीति, एवमेवं भगवता अनेकपरियायेन धम्मो पकासितो,  
एसाहं भन्ते भगवन्तं सरणं गच्छामि धम्मञ्च भिक्खुसङ्गञ्च, उपासकं  
मं भगवा धारेतु अज्जतग्गे पाणुपेतं सरणं गतन्ति।   
    
८। १। १०  
मणिचूऌअकसुत्तं  
    
४२४। एकं समयं भगवा राजगहे विहरति वेएवने कलन्दकनिवापे। तेन खो पन  
समयेन राजन्तेपुरे राजपरिसायं सन्निसिन्नानं सन्निपतितानं अयमन्तरा कथा  
उदपादि: "कप्पति समणानं सक्यपुत्तियानं जातरूपरजतं, सादियन्ति समणा  
सक्यपुत्तिया जातरूपरजतं। पतिगण्हन्ति समणा सक्यपुत्तिया जातरूपरजत" न्ति।   
    
तेन खो पन समयेन मनिचूऌअको गामणी तस्सं परिसायं निसिन्नो होति। अथ खो  
मणिचूऌअको गामणी तं परिसं एतदवोच: मा अय्या एवं अवचुत्थ, न कप्पति  
समणानं सक्यपुत्तियानं जातरूपरजतं, न सादियन्ति समणा सक्यपुत्तिया  
जातरूपरजतं, न पतिगण्हन्ति समणा सक्यपुत्तिया जातरूपरजतं,  
निक्खित्तमणिसुवण्णा समणा सक्यपुत्तिया अपेतजातरूपरजताति। असक्खि खो मणिचूऌअको  
गामणि तं परिसं सञ्ञपेतुं। अथ खो मणिचूऌअको गामणि येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। [प्त्स् पगे ३२६]  
[\क़् ३२६।] एकमन्तं निसिन्नो खो मणिऌअचूको गामणि भगवन्तं एतदवोच:  
    
इध भन्ते राजन्तेपुरे राजपरिसायं सन्निसिन्नानं सन्निपतिनानं अयमन्तरा कथा  
उदपादि: कप्पति समणानं सक्यपुत्तियानं जातरूपरजतं, सादियन्ति समणा  
साक्यपुत्तिया जातरूपरजतं, पतिगण्हन्ति समणा सक्यपुत्तिया जातरूपरजतन्ति। एवं  
वुत्ताहं भन्ते तं परिसं एतदवोच: मा अय्या एवं अवचुत्थ, न कप्पति समणानं  
सक्यपुत्तियानं जातरूपरजतं, न सादियन्ति समणा सक्यपुत्तिया जातरूपरजतं, न  
पतिगण्हन्ति समणा सक्यपुत्तिया जातरूपरजतं, निक्खित्तमणिसुवण्णा समणा  
सक्यपुत्तिया अपेतजातरूपरजताति। असक्खिं खोहं तं भन्ते परिसं सञ्ञपेतुं।  
कच्चाहं भन्ते एवं व्याकरमानो वुत्तवादी चेव भगवतो होमि। न च भगवन्तं  
अभूतेन अब्भाचिक्खामि, धम्मस्स चानुधम्मं व्याकरोमि, न च कोचि सह धम्मिको  
वादानुपातो गारय्हं ठानं आगच्छतीति  
    
[ब्ज्त् पगे ५९०] [\x ५९०।]       
    
तग्घ त्वं गामणि एवं व्याकरमानो वुत्तवादी चेव मे होसि, न च मं अभूतेन  
अब्भाचिक्खसि, धम्मस्स चानुधम्मं व्याकरोसि, न च कोचि सहधम्मिको वादानुपातो  
गारय्हं ठानं आगच्छति। न हि कप्पति गामणि समणानं सक्यपुत्तियानं  
जातरूपरजतं, न सादियन्ति समणा सक्यपुत्तिया जातरूपरजतं, न पतिगण्हन्ति समणा  
सक्यपुत्तिया जातरूपरजतं, निक्खित्त मणिसुवण्णा समणा साक्यपुत्तिया  
अपेतजातरूपरजता।   
    
यस्स खो गामणि जातरूपरजतं कप्पति, पञ्चपि तस्स कामगुणा कप्पन्ति। यस्स  
पञ्चकामगुणा कप्पन्ति, एकंसेनेतं गामणि धारेय्यासि: अस्समणधम्मो  
असक्कियपुत्तियधम्मोति। अपि चाहं गामणि एवं वदामि: तिणं तिणत्थिकेन  
परियेसितब्बं, दारुं दारुत्थिकेन परियेसितब्बं, सकटं सकटत्थिकेन परियेसितब्बं  
पुरिसो पुरिसत्थिकेन [प्त्स् पगे ३२७] [\क़् ३२७।] परियेसितब्बो। नत्वेवाहं गामणि  
केनचि परियायेन जातरूपरजतं सादितब्बं परियेसितब्बन्ति वदामीति  
    
८। १। ११  
भद्रकसुत्तं  
    
४२५। एकं समयं भगवा मल्लेसु-१ विहरति उरुवेलकप्पं नाम मल्लानं निगमो। अथ  
खो भद्रको-२ गामणी येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो भद्रको गामणी भगवन्तं  
एतदवोच: साधु मे भन्ते भगवा दुक्खस्स समुदयञ्च अत्थगमञ्च देसेतुति।  
अहञ्चे-३ ते गामणि अतीतं अद्धानं आरब्भ दुक्खस्स समुदयञ्च अत्थगमञ्च  
देसेय्यं: "एवं अहोसि अतीतमद्धान" न्ति तत्र ते सिया कङ्खा सिया विमति। अहञ्चे ते  
गामणि अनागतमद्धानं आरब्भ दुक्खस्स समुदयञ्च अत्थगमञ्च देसेय्यं।  
"एवं भविस्सति अनागतमद्धान"न्ति तत्रापि ते सिया कङ्खा सिया विमति। अपि चाहं गामणि  
इधेव निसिन्नो एत्थ च ते निसिन्नस्स दुक्खस्स समुदयञ्च अत्थगमञ्च देसिस्सामि। तं  
सुणोहि, साधुकं मनसि करोहि, भासिस्सामीति। एवं भन्तेति खो भद्रको गामणि  
भगवतो पच्चस्सोसि भगवा एतदवोच:  
    
१। मलतेसु - सी १, २  
२। भद्रगतो - सी १, गन्धभको - स्या  
३। अहञ्च सी १, स्या।   
    
[ब्ज्त् पगे ५९२] [\x ५९२।]       
    
तं किम्मञ्ञसि गामणि अत्थि ते उरुवेलकप्पे मनुस्सा येसन्ते [प्त्स् पगे ३२८] [\क़् ३२८।]   
    वधेन वा बन्धेन वा जानिया वा गरहाय वा उप्पज्जेय्युं  
सोकपरिदेवदुक्खदोमनस्सुपायासाति। अत्थि मे भन्ते उरुवेलकप्पे मनुस्सा येसं मे  
वधेन वा बन्धेन वा जानिया वा गरहाय वा उप्पज्जेय्युं  
सोकपरिदेवदुक्खदोमनस्सुपायासाति। अत्थि पन ते गामणि उरुवेलकप्पे मनुस्सा  
येसन्ते वधेन वा बन्धेन वा गरहाय वा नूप्पज्जेय्युं  
सोकपरिदेवदुक्खदोमनस्सुपायासाति। अत्थि मे भन्ते उरुवेलकप्पे मनुस्सा येसं मे  
वधेन वा बन्धेन वा जानिया वा गरहाय वा नूप्पज्जेय्युं  
सोकपरिदेवदुक्खदोमनस्सुपायासाति।   
    
कोनु खो गामणि हेतु खो पच्चयो येन ते एकच्चानं उरुवेलकप्पियानं मनुस्सानं  
वधेन वा बन्धेन वा जानिया वा गरहाय वा उप्पज्जेय्युं  
सोकपरिदेवदुक्खदोमनस्सुपायासा?। को पन गामणि हेतु को पच्चयो येन ते  
एकच्चानं उरुवेलकप्पियानं मनुस्सानं वधेन वा बन्धेन वा जानिया वा गरहाय वा  
नूप्पज्जेय्युं सोकपरिदेवदुक्खदोमनस्सुपायासाति। येसं मे भन्ते उरुवेलकप्पियानं  
मनुस्सानं वधेन वा बन्धेन वा जानिया वा गरहाय वा उप्पज्जेय्युं  
सोकपरिदेवदुक्खदोमनस्सुपायासा अत्थि मे तेसु छन्दरागो। येसं पन मे भन्ते  
उरुवेलकप्पियानं मनुस्सानं वधेन वा बन्धेन वा जानिया वा गरहाय वा  
नूप्पज्जेय्युं सोकपरिदेवदुक्खदोमनस्सुपायासा नत्थि मे तेसु छन्दरागोति।   
इमिना त्वं गामणि धम्मेन दिट्ठेन विदितेन अकालिकेन पत्तेन परियोगाऌहेन  
अतीतानागते नयं नेहि, यं खो किञ्चि अतीतमद्धानं दुक्खं उप्पज्जमानं उप्पज्जति।  
सब्बन्तं छन्दमूलकं छन्दनिदानं, छन्दो हि मूलं दुक्खस्स यं हि किञ्चि  
अनागतमद्धानं दुक्खं उप्पज्जमानं उप्पज्जिस्सति, सब्बन्तं छन्दमूलकं  
छन्दनिदानं छन्दो हि मूलं दुक्खस्साति। अच्छरियं भन्ते अब्भुतं भन्ते याव  
सुभासितमिदं भन्ते भगवता "यं किञ्चि -१ अतीतमद्धानं दुक्खं उप्पज्जमानं  
[प्त्स् पगे ३२९] [\क़् ३२९।] उप्पज्जति सब्बन्तं छन्दमूलकं छन्दनिदानं, छन्दो हि  
मूलं दुक्खस्स। यं किञ्चि अनागतमद्धानं दुक्खं उप्पज्जमानं उप्पज्जिस्सति  
सब्बन्तं छन्दमूलकं छन्दनिदानं, छन्दो हि मूलं दुक्खस्साति। -२   
    
१। अतीतमद्धानन्ति पाठो मरम्मपोत्थके न दिस्सते  
२। अन्तरित पाठोपि मरम्मपोत्थके न दिस्सते।   
    
[ब्ज्त् पगे ५९४] [\x ५९४।]       
    
अत्थि मे भन्ते चिरवासी-१। नाम कुमारो, बहि आवसथे-२। पटिवसति, सो ख्वाहं भन्ते  
कालस्सेव वुट्ठाय पुरिसं उय्योजेमि: "गच्छ भणे चिरवासिं कुमारं जानाहीति।  
यावकीवञ्च भन्ते सो पुरिसो नागच्छति तस्स मे होतेव अञ्ञथत्तं; मा हेव-३  
चिरवासिस्स कुमारस्स किञ्चि आबाधयित्थाति-४। तं किम्मञ्ञसि गामणि, चिरवासिस्स ते  
कुमारस्स वधेन वा बन्धेन वा जानिया वा गरहाय वा उप्पज्जेय्युं  
सोकपरिदेवदुक्खदोमनस्सुपायासाति। चिरवासिस्स मे भन्ते कुमारस्स वधेन वा  
बन्धेन वा जानिया वा गरहाय वा जीवितस्सपि सिया अञ्ञथत्तं, किम्पन मे नूप्पज्जिस्सन्ति  
सोकपरिदेवदुक्खेदोमनस्सुपायासाति। इमिनापि खो एतं गामणि परियायेन वेदितब्बं  
"यं किञ्चि दुक्खं उप्पज्जमानं उप्पज्जति, सब्बन्तं छन्दमूलकं छन्दनिदानं  
छन्दो हि मूलं दुक्खस्सा" ति।   
    
तं किम्मञ्ञसि गामणि यदा ते चिरवासिस्स माता अदिट्ठा आसि अस्सुता, अहोसि चिरवासिस्स  
मातुया छन्दो वा रागो वा पेमं वाति। नो हेतं भन्ते। दस्सनं वा ते गामणि आगम्म  
सवनं वा ते गामणि आगम्म एवन्ते अहोसि: चिरवासिस्स मातुया छन्दो वा रागो वा पेमं  
वाति। एवं भन्ते। तं किम्मञ्ञसि गामणि। चिरवासिस्स मातुया ते वधेन वा बन्धेन वा  
जानिया वा गरहाय वा उप्पज्जेय्युं सोकपरिदेवदुक्खदोमनस्सुपायासाति। [प्त्स् पगे ३३०]  
[\क़् ३३०।] चिरवासिस्स मातुया मे भन्ते वधेन वा बन्धेन वा जानिया वा गरहाय वा  
जीवितस्सपि सिया अञ्ञथत्तं, किम्पन मे नूप्पज्जिस्सन्ति  
सोकपरिदेवदुक्खदोमनस्सुपायासाति। इमिनापि खो एतं गामणि परियायेन वेदितब्बं  
यं किञ्चि दुक्खं उप्पज्जमानं उप्पज्जति सब्बन्तं छन्दमूलकं छन्दनिदानं,  
छन्दोहि मूलं दुक्खस्साति।   
    
८। १। १२  
रासियसुत्तं  
    
४२६। अथ खो रासियो गामणि येन भगवा तेनुपसङ्कमि उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो रासियो गामणि भगवन्तं  
एतदवोच: सुतं मेतं भन्ते समणो गोतमो सब्बं तपं गरहति, सब्बं तपस्सिं  
लूखाजीविं एकंसेन उपवदति उपक्कोसतीति। ये ते भन्ते एवमाहंसु: समणो गोतमो  
सब्बं तपं गरहति, सब्बं तपस्सिं लुखजीविं एकंसेन उपवदति उपक्कोसतीति। कच्चि  
ते भन्ते भगवतो वुत्तवादिनो न च भगवन्तं अभूतेन अब्भाचिक्खन्ति, धम्मस्स  
चानुधम्मं व्याकरोन्ति, न च कोचि सहधम्मिको वादानुपातो गारय्हं ठानं  
आगच्छतीति।   
    
१। चिरनिवासी - सी १, २।   
२। आवासके - अट्ठकथा  
३। हेवं - स्या  
४। आबाधयेथाति - स्या  
    
[ब्ज्त् पगे ५९६] [\x ५९६।]       
    
ये ते गामणि एवमाहंसु: समणो गोतमो सब्बं तपं गरहति, सब्बं तपस्सिं  
लुखजीविं एकंसेन उपवदति, उपक्कोसतीति, न मे ते वुत्तवादिनो, अब्भाचिक्खन्ति च पन  
मं ते असता अभूतेन-१। द्वे मे गामणि अन्ता पब्बजितेन न सेवितब्बा: यो चायं कामेसु  
कामसुखल्लिकानुयोगो हीनो गम्मो पोथुज्जनिको अनरियो अनत्थसंहितो। यो चायं  
अत्तकिलमथानुयोगो दुक्खो अनरियो अनत्थसंहितो, एते ते गामणि उभो अन्ते अनुपगम्म  
मज्झिमा पटिपदा तथागतेन अभिसम्बुद्धा [प्त्स् पगे ३३१] [\क़् ३३१।] चक्खुकरणी  
ञाणकरणी उपसमाय अभिञ्ञाय सम्बोधाय निब्बानाय संवत्तति। कतमा च सा गामणि  
मज्झिमा पटिपदा तथागतेन अभिसम्बुद्धा चक्खुकरणी ञाणकरणी उपसमाय  
अभिञ्ञाय सम्बोधाय निब्बानाय संवत्तति, अयमेव अरियो अट्ठङ्गिको मग्गो,  
सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मन्तो सम्मा आजीवो  
सम्मावायामो सम्मासति सम्मासमाधि। अयं खो सा गामणि मज्झिमा पटिपदा  
तथागतेन अभिसम्बुद्धा चक्खुकरणी ञाणकरणी उपसमाय अभिञ्ञाय सम्बोधाय  
निब्बानाय संवत्तति। 

तयो खो मे गामणि कामभोगिनो सन्तो संविज्जमाना लोकस्मिं। कतमे तयो। इध गामणि  
एकच्चो कामभोगी अधम्मेन भोगे परियेसति साहसेन अधम्मेन भोगे परियेसित्वा  
साहसेन न अत्तानं सुखेति पीणेति न संविभजति-२ न पुञ्ञानि करोति, इध पन गामणी,  
एकच्चो कामभोगी अधम्मेन भोगे परियेसति साहसेन, अधम्मेन भोगे परियेसित्वा  
साहसेन अत्तानं सुखेति पीणेति न संविभजति न पुञ्ञानि करोति। इध पन गामणि  
एकच्चो कामभोगी अधम्मेन भोगे परियेसति साहसेन, अधम्मेन भोगे परियेसित्वा  
साहसेन अत्तानं सुखेति पीणेति संविभजति पुञ्ञानि च करोति।   
    
इध पन गामणि एकच्चो कामभोगी धम्माधम्मेन भोगे परियेसति साहसेनपि  
असाहसेनपि। धम्माधम्मेन भोगे परियेसित्वा साहसेनपि असाहसेनपि [प्त्स् पगे ३३२]  
[\क़् ३३२।] न अत्तानं सुखेति पीणेति, न संविभजति, न पुञ्ञानि करोति। इध पन  
गामणि एकच्चो कामभोगी धम्माधम्मेन भोगे परियेसति साहसेनपि असाहसेनपि।  
धम्माधम्मेन भोगे परियेसित्वा साहसेनपि असाहसेनपि अत्तानं सुखेति पीणेति न  
संविभजति न पुञ्ञानि करोति। इध पन गामणि एकच्चो कामभोगी धम्माधम्मेन  
भोगे परियेसति साहसेनपि असाहसेनपि, धम्माधम्मेन भोगे परियेसित्वा साहसेनपि  
असाहसेनपि अत्तानं सुखेति पीणेति संविभजति पुञ्ञानि च करोति।   
    
१। असता तुच्छा अभूतेन मछसं २। संविभज्जति - सी १, २  
    
[ब्ज्त् पगे ५९८] [\x ५९८।]       
    
इध पन गामणि एकच्चो कामभोगी धम्मेन भोगे परियेसति असहसेन, धम्मेन  
भोगे परियेसित्वा असाहसेन न अत्तानं सुखेति पीणेति न संविभजति न पुञ्ञानि करोति।  
इध पन गामणि, एकच्चो कामभोगी धम्मेन भोगे परियेसति असहासेन। धम्मेन  
भोगे परियेसित्वा असाहसेन अत्तानं सुखेति पीणेति न संविभजति न पुञ्ञानि करोति। इध  
पन गामणि एकच्चो कामभोगी धम्मेन भोगे परियेसति असाहसेन। धम्मेन भोगे  
परियेसित्वा असाहसेन अत्तानं सुखेति पीणेति संविभजति पुञ्ञानि च करोति। ते च भोगे  
गथितो-१। मुच्छितो अज्झापन्नो अनादीनवदस्सावी अनिस्सरणपञ्ञो परिभुञ्जति। इध पन  
गामणि एकच्चो कामभोगी धम्मेन भोगे परियेसति असाहसेन, धम्मेन भोगे  
परियेसित्वा असाहसेन [प्त्स् पगे ३३३] [\क़् ३३३।] अत्तानं सुखेति पीणेति संविभजति  
पुञ्ञानि च करोति। ते च भोगे अगथितो अमुच्छितो अनज्झापन्नो आदीनवदस्सावी  
निस्सरणपञ्ञे परिभुञ्जति।   
    
तत्र गामणि य्वायं कामभोगी अधम्मेन भोगे परियेसति साहसेन, अधम्मेन  
भोगे परियेसित्वा साहसेन न अत्तानं सुखेति पीणेति न संविभजति न पुञ्ञानि करोति,  
अयं गामणि कामभोगी तीहि ठानेहि गारय्हो। कतमेहि तीहि ठानेहि गारय्हो।  
अधम्मेन भोगे परियेसति साहसेनाति इमिना पठमेन ठानेन गारय्हो, न अत्तानं  
सुखेति पीणेतीति इमिना दुतियेन ठानेन गारय्हो, न संविभजति न पुञ्ञानि करोतीति इमिना  
ततियेन ठानेन गारय्हो। अयं गामिणी कामभोगी इमेहि तीहि ठानेहि गारय्हो।   
    
तत्र गामणि य्वायं कामभोगी अधम्मेन भोगे परियेसति साहसेन, अधम्मेन  
भोगे परियेसित्वा साहसेन अत्तानं सुखेति पीणेति न संविभजति न पुञ्ञानि करोति, अयं  
गामणि कामभोगी तीहि ठानेहि गारय्हो। एकेन ठानेन पासंसो। कतमेहि द्वीहि ठानेहि  
गारय्हो?  
अधम्मेन भोगे परियेसति साहसेनाति इमिना पठमेन ठानेन गारय्हो, न  
संविभजति न पुञ्ञानि करोतीति इमिना दुतियेन ठानेन गारय्हो। कतमेन एकेन ठानेन  
पासंसो: अत्तानं सुखेति पीणेतीति। इमिना एकेन ठानेन पासंसो, अयं गामणी कामभोगी  
इमेहि द्विही ठानेहि गारय्हो, इमिना एकेन ठानेन पासंसो।   
    
१। गधितो - मछसं, स्या।   
    
[ब्ज्त् पगे ६००] [\x ६००।]       
    
तत्र गामणि य्वायं-१। कामभोगी अधम्मेन भोगे परियेसति साहसेन, अधम्मेन  
भोगे परियेसित्वा साहसेन [प्त्स् पगे ३३४] [\क़् ३३४।] अत्तानं सुखेति पीणेति संविभजति  
पुञ्ञानि करोति, अयं गामणि कामभोगी एकेन ठानेन गारय्हो। द्विहि ठानेहि पासंसो।  
कतमेन एकेन ठानेन गारय्हो? अधम्मेन भोगे परियेसति साहसेनाति इमिना एकेन  
ठानेन गारय्हो, कतमेहि द्वीहि ठानेहि पासंसो: अत्तानं सुखेति पीणेतीति इमिना  
पठमेन ठानेन पासंसो। संविभजति पुञ्ञानि करोतीति इमिना दुतियेन ठानेन  
पासंसो। अयं गामणि कामभोगी इमिना एकेन ठानेन गारय्हो। इमेहि द्वीहि ठानेहि  
पासंसो।   
    
तत्र गामणी य्वायं कामभोगी धम्माधम्मेन भोगे परियेसति साहसेनपि  
असाहसेनपि। धम्माधम्मेन भोगे परियेसित्वा साहसेनपि असाहसेनपि अत्तानं सुखेति  
पीणेति। न संविभजति न पुञ्ञानि करोति। अयं गामणि कामभोगी द्वीहि ठानेहि  
पासंसो, द्वीहि ठानेहि गारय्हो। कतमेहि द्वीहि ठानेहि पासंसो: धम्मेन भोगे  
परियेसति असाहसेनाति इमिना पठमेन ठानेन पासंसो, अत्तानं सुखेति पीणेतीति इमिना  
दुतियेन ठानेन पासंसो, कतमेहि द्वीहि ठानेहि गारय्हो: अधम्मेन भोगे परियेसति  
साहसेनाति इमिना पठमेन ठानेन गारय्हो, न संविभजति न पुञ्ञानि करोतीति इमिना  
दुतियेन ठानेन गारय्हो। अयं गामणि कामभोगी इमेहि द्वीहि ठानेहि पासंसो, इमेहि  
द्वीहि ठानेहि गारय्हो।   
    
१। सोयं- सी १।   
    
[ब्ज्त् पगे ६०२] [\x ६०२।]       
    
तत्र गामणी य्वायं कामभोगी धम्माधम्मेन भोगे परियेसति साहसेनपि  
असाहसेनपि, धम्माधम्मेन भोगे परियेसित्वा साहसेनपि असाहसेनपि अत्तानं सुखेति  
पीणेति संविभजति पुञ्ञानि करोति। अयं गामणि कामभोगी तिहि ठानेहि पासंसो, एकेन  
ठानेन गारय्हो। कतमेहि तीहि ठानेहि पासंसो: धम्मेन भोगे परियेसति असाहसेनाति  
इमिना पठमेन ठानेन पासंसो, अत्तानं सुखेति पीणेतीति इमिना दुतियेन ठानेन [प्त्स्  
पगे ३३५] [\क़् ३३५।] पासंसो, संविभजति पुञ्ञानि करोतीति इमिना ततियेन ठानेन  
पासंसो। कतमेन एकेन ठानेन गारय्हो: अधम्मेन भोगे परियेसति साहसेनाति इमिना  
एकेन ठानेन गारय्हो। अयं गामणि कामभोगी इमेहि तीहि ठानेहि पासंसो। इमिना एकेन  
ठानेन गारय्हो।   
    
तत्र गामणि य्वायं कामभोगी धम्मेन भोगे परियेसति असाहसेन, धम्मेन भोगे  
परियेसित्वा असाहसेन न अत्तानं सुखेति पीणेति न संविभजति न पुञ्ञानि करोति। अयं  
गामणि कामभोगी एकेन ठानेन पासंसो, द्वीहि ठानेहि गारय्हो। कतमेन एकेन  
ठानेन पासंसो: धम्मेन भोगे परियेसति असाहसेनाति इमिना एकेन ठानेन पासंसो।  
कतमेहि द्वीहि ठानेहि गारय्हो: न अत्तानं सुखेति पीणेतीति इमिना पठमेन ठानेन  
गारय्हो, न संविभजति न पुञ्ञानि करोतीति इमिना दुतियेन ठानेन गारय्हो। अयं  
गामणि कामभोगी इमिना एकेन ठानेन पासंसो, इमेहि द्वीहि ठानेहि गारय्हो।   
    
[प्त्स् पगे ३३६] [\क़् ३३६।] तत्र गामणि य्वायं कामभोगी धम्मेन भोगे परियेसति  
असाहसेन, धम्मेन भोगे परियेसित्वा असाहसेन अत्तानं सुखेति पीणेति, न संविभजति,  
न पुञ्ञानि करोति, अयं गामणि कामभोगी द्वीहि ठानेहि पासंसो, एकेन ठानेन  
गारय्हो। कतमेहि द्वीहि ठानेहि पासंसो: धम्मेन भोगे परियेसति असाहसेनाति इमिना  
पठमेन ठानेन पासंसो, अत्तानं सुखेति पीणेतीति इमिना दुतियेन ठानेन पासंसो।  
कतमेन एकेन ठानेन गारय्हो: न संविभजति न पुञ्ञानि करोतीति इमिना एकेन ठानेन  
गारय्हो। अयं गामणि कामभोगी इमेहि द्वीहि ठानेहि पासंसो, इमिना एकेन ठानेन  
गारय्हो।   
    
[ब्ज्त् पगे ६०४] [\x ६०४।]       
    
तत्र गामणि य्वायं कामभोगी धम्मेन भोगे परियेसति असाहसेन, धम्मेन भोगे  
परियेसित्वा असाहसेन अत्तानं सुखेति पीणेति संविभजति पुञ्ञानि करोति। [प्त्स् पगे ३३७] [\क़्  
३३७।] ते च भोगे गथितो मुच्छितो अज्झापन्नो अनादीनवदस्सावी अनिस्सरण पञ्ञो  
परिभुञ्जति, अयं गामणि कामभोगी तीहि ठानेहि पासंसो, एकेन ठानेन गारय्हो।  
कतमेहि तीहि ठानेहि पासंसो: धम्मेन भोगे परियेसति असाहसेनाति इमिना पठमेन  
ठानेन पासंसो। अत्तानं सुखेति पीणेतीति इमिना दुतियेन ठानेन पासंसो, संविभजति  
पुञ्ञानि करोतीति इमिना ततियेन ठानेन पासंसो, कतमेन एकेन ठानेन गारय्हो: ते च  
भोगे गथितो मुच्छितो अज्झापन्नो अनादीनवदस्सावी अनिस्सरणपञ्ञो परिभुञ्जतीति इमिना  
एकेन ठानेन गारय्हो। अयं गामणि कामभोगी इमेहि तीहि ठानेहि पासंसो, इमिना एकेन  
ठानेन गारय्हो।   
    
तत्र गामणी य्वायं कामभोगी धम्मेन भोगे परियेसति असाहसेन, धम्मेन भोगे  
परियेसित्वा असाहसेन अत्तानं सुखेति पीणेति संविभजति पुञ्ञानि करोति, [प्त्स् पगे ३३७] [\क़्  
३३७।] ते च भोगे अगथितो अमुच्छितो अनज्झापन्नो आदीनवदस्सावी निस्सरण पञ्ञो  
परिभुञ्जति, अयं गामणि कामभोगी चतुहि ठानेहि पासंसो। कतमेहि चतुहि ठानेहि  
पासंसो: धम्मेन भोगे परियेसति असाहसेनाति इमिना पठमेन ठानेन पासंसो,  
अत्तानं सुखेति पीणेतीति इमिना दुतियेन ठानेन पासंसो, संविभजति पुञ्ञानि करोतीति  
इमिना ततियेन ठानेन पासंसो, ते च भोगे अगथितो अमुच्छितो अनज्झापन्नो  
आदीनवदस्सावी निस्सरणपञ्ञो परिभुञ्जतीति इमिना चतुत्थेन ठानेन पासंसो। अयं  
गामणि कामभोगी इमेहि चतुहि ठानेहि पासंसो।   
    
तयोमे गामणि तपस्सिनो लुखजीविनो-१। सन्तो संविज्जमाना लोकस्मिं। कतमे तयो: इध  
गामणि एकच्चो तपस्सी लुखजीवि सद्धा-२। अगारस्मा अनगारियं पब्बजितो होति: "अप्पेव  
नाम कुसलं धम्मं अधिगच्छेय्यं, अप्पेव नाम उत्तरिमनुस्सधम्मा-३।  
अलमरियञाणदस्सनविसेसं सच्छिकरेय्य" न्ति। सो अत्तानं आतापेति परितापेति, कुसलञ्च  
धम्मं नाधिगच्छति, उत्तरिमनुस्सं धम्मा अलमरियञाणदस्सनविसेसं न  
सच्छिकरोति।   
    
इध पन गामणि एकच्चो तपस्सी लुखजीवी सद्धा अगारस्मा अनगारियं पब्बजितो होति:  
"अप्पेव नाम कुसलं धम्मं अधिगच्छेय्यं, अप्पेव नाम उत्तरिमनुस्सधम्मा  
अलमरियञाणदस्सनविसेसं सच्छिकरेय्य"न्ति। सो अत्तानं आतापेति परितापेति, कुसलञ्च खो  
धम्मं अधिगच्छति, उत्तरिञ्च मनुस्सधम्मा अलमरियञाणदस्सन विसेसं न  
सच्छिकरोति।   
    
१। लुखाजीविनो - सी १, २  
२। सद्दो - स्या  
३। उत्तरिमनुस्सधम्मं - स्या।   
    
[ब्ज्त् पगे ६०६] [\x ६०६।]       
    
[प्त्स् पगे ३३८] [\क़् ३३८।] इध पन गामणि एकच्चो तपस्सी लुखजीवी सद्धा अगारस्मा  
अनगारियं पब्बजितो होति: "अप्पेवनाम कुसलं धम्मं अधिगच्छेय्यं, अप्पेवनाम  
उत्तरिमनुस्सधम्मा अलमरियञाणदस्सनविसेसं सच्छिकरेय्य"न्ति। सो अत्तानं आतापेति  
परितापेति, कुसलञ्च धम्मं अधिगच्छति, उत्तरिमनुस्सधम्मा  
अलमरियञाणदस्सनविसेसं सच्छिकरोति।   
    
तत्र गामणि य्वायं तपस्सी लुखजीवी अत्तानं आतापेति परितापेति, कुसलञ्च धम्मं  
नाधिगच्छति, उत्तरिञ्च मनुस्सधम्मा अलमरियञाणदस्सनविसेसं न सच्छिकरोति।  
अयं गामणि तपस्सी लुखजीवि तीहि ठानेहि गारय्हो। कतमेहि तीहि ठानेहि गरय्हो:  
अत्तानं आतापेति परितापेतीति इमिना पठमेन ठानेन गारय्हो, कुसलञ्च धम्मं  
नाधिगच्छतीति इमिना दुतियेन ठानेन गारय्हो, उत्तरिञ्च मनुस्सधम्मा  
अलमरियञाणदस्सनविसेसं न सच्छिकरोतीति इमिना ततियेन ठानेन गारय्हो। अयं  
गामणि तपस्सी लुखजीवि इमेहि तीहि ठानेहि गारय्हो।   
    
तत्र गामणि य्वायं तपस्सी लुखजीवी अत्तानं आतापेति परितापेति, कुसलं हि खो धम्मं  
अधिगच्छति, उत्तरिञ्च मनुस्सधम्मा अलमरियञाणदस्सनविसेसं न सच्छिकरोति।  
अयं गामणी तपस्सी लुखजीवि द्वीहि ठानेहि गारय्हो, एकेन ठानेन पासंसो। कतमेहि  
द्वीहि ठानेहि गारय्हो: अत्तानं आतापेतकि परितापेतीति इमिना पठमेन ठानेन गारय्हो।  
उत्तरिञ्च मनुस्सधम्मा अलमरियञाणदस्सनविसेसं न सच्छिकरोतीति इमिना दुतियेन  
ठानेन गारय्हो। कतमेन एकेन ठानेन पासंसो, कुसलं हि खो धम्मं  
अधिगच्छतीति इमिना एकेन ठानेन पासंसो। अयं गामणि तपस्सी लुखजीवी इमेहि द्वीहि  
ठानेहि गारय्हो, इमिना एकेन ठानेन पासंसो।   
    
[प्त्स् पगे ३३९] [\क़् ३३९।] तत्र गामणि य्वायं तपस्सी लुखजीवी अत्तानं आतापेति  
परितापेति, कुसलञ्च धम्मं अधिगच्छति, उत्तरिञ्च मनुस्सधम्मा  
अलमरियञाणदस्सनविसेसं सच्छिकरोति। अयं गामणि, तपस्सी लुखजीवी एरकेन  
ठानेन गारय्हो, द्वीहि ठानेहि पासंसो। कतमेन एकेन ठानेन गरय्हो: अत्तानं आतापेति  
परितापेतीति इमिना एकेन ठानेन गारय्हो। कतमेहि द्वीहि ठानेहि पासंसो: कुसलञ्च  
धम्मं अधिगच्छतीति इमिना पठमेन ठानेन पासंसो, उत्तरिञ्च मनुस्सधम्मा  
अलमरियञाणदस्सनविसेसं सच्छिकरोतीति इमिना दुतियेन ठानेन पासंसो। अयं गामणि  
तपस्सी लुखजीवी इमिना एकेन ठानेन गारय्हो। इमेहि द्वीहि ठानेहि पासंसो।   
    
[ब्ज्त् पगे ६०८] [\x ६०८।]       
    
तिस्सो इमा गामणि सन्दिट्ठिका निज्जरा अकालिका एहिपस्सिका ओपनयिका पच्चत्तं वेदितब्बा  
विञ्ञूहि। कतमा तिस्सो:  
    
यं रत्तो रागाधिकरणं अत्तव्याबाधायपि चेतेति, परव्याबाधायपि चेतेति,  
उभयव्याबाधायपि चेतेति, रागे पहीने नेव अत्तव्याबाधायपि चेतेति, न परव्याबाधायपि  
चेतेति, न उभयव्याबाधायपि चेतेति। सन्दिट्ठिका निज्जरा अकालिका एहिपस्सिका ओपनयिका  
पच्चत्तं वेदितब्बा विञ्ञूहि। यं दुट्ठो दोसाधिकरणं अत्तव्याबाधायपि चेतेति,  
परव्याबाधायपि चेतेति, उभयव्याबाधायपि चेतेति। दोसे पहीने नेव अत्तव्याबाधयपि  
चेतेति, न परव्याबाधायपि चेतेति, न उभयव्याबाधायपि चेतेति, सन्दिट्ठिका [प्त्स् पगे  
३४०] [\क़् ३४०।] निज्जरा अकालिका एहिपस्सिका ओपनयिका पच्चत्तं वेदितब्बा विञ्ञूहि। यं  
मुऌहो मोहाधिकरणं अत्तव्याबाधायपि चेतेति परव्याबाधायपि चेतेति,  
उभयव्याबाधायपि चेतेति, मेहे पहीने नेव अत्तव्याबाधायपि चेतेति, न  
परव्याबाधायपि चेतेति, न उभयव्याबाधायपि चेतेति। सन्दिट्ठिका निज्जरा अकालिका  
एहिपस्सिका ओपनयिका पच्चत्तं वेदितब्बा विञ्ञूहि। इमा खो गामणि तिस्सो सन्दिट्ठिका निज्जरा  
अकालिका एहिपस्सिका ओपनयिका पच्चत्तं वेदितब्बा विञ्ञूहीति।   
    
एवं वुत्ते रासियो गामणी भगवन्तं एतदवोच: अभिक्कन्तं भन्ते अभिक्कन्तं भन्ते  
सेय्यथापि भन्ते निक्कुज्जितं वा उक्कुज्जेय्य, पटिच्छन्नं वा विवरेय्य, मूऌअहस्स वा  
मग्गं आचिक्खेय्य अन्धकारे वा तेल पज्जोतं धारेय्य चक्खुमन्तो रूपानि दक्खिन्तीति,  
एवमेवं भगवता अनेकपरियायेन धम्मो पकासितो, एसाहं भन्ते भगवन्तं  
सरणं गच्छामि धम्मञ्च भिक्खुसङ्घञ्च, उपासकं मं भगवा धारेतु अज्जतग्गे  
पाणुपेतं सरणं गतन्ति।   
    
[ब्ज्त् पगे ६१०] [\x ६१०।]       
    
८। १। १३  
पाटलियसुत्तं  
    
४२७। एकं समयं भगवा कोलियेसु विहरति उत्तरकं-१। नाम कोलियानं निगमो। -२। अथ  
खो पाटलियो गामणि येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो पाटलियो गामणी भगवन्तं  
एतदवोच: सुतं मे तं भन्ते "समणो गोतमो मायं जानाती"ति। ये ते भन्ते एवमाहंसु:  
"समणो गोतमे मायं जानाती" ति, कच्चि ते भन्ते भगवतो वुत्तवादिनो, न च  
भगवन्तं अभूतेन अब्भाचिक्खन्ति, धम्मस्स चानुधम्मं व्याकरोन्ति, न च कोचि  
सहधम्मिको वादानुपातो गारय्हं ठानं आगच्छति, अनब्भक्खातुकामा-२। हि मयं  
भन्ते भगवन्तन्ति।   
    
ये ते गामणि एवमाहंसु: "समणो गोतमो मायं जानाती" ति, वुत्तवादिनो चेव मे ते, न  
च मं अभूतेन अब्भाचिक्खन्ति, धम्मस्स वानुधम्मं व्याकरोन्ति, नच कोचि  
सहधम्मिको वादानुपातो गारय्हं ठानं आगच्छतीति। [प्त्स् पगे ३४१] [\क़् ३४१।]       
सच्चं येव किर भो मयं तेसं समणब्राह्मणानं न सद्दहाम: समणो गोतमो  
मायं जानातीति। समणो खलु भो गोतमो मायावीति। योनु खो गामणि एवं वदेति, "अहं  
मायं जानामी" ति, सो एवं वदेति, "अहं मायावी" ति। तथेव तं भगवा होति, तथेव तं  
सुगत होतीति। तेन हि गामणि तञ्ञेवेत्थ पटिपुच्छिस्सामि, यथा ते खमेय्य तथा नं  
व्याकरेय्यासि।   
    
तं किम्मञ्ञसि गामणि, जानासि त्वं गामणि, कोलियानं लम्बचूऌअके भटेति, जानामहं  
भन्ते कोलियानं लम्बचूऌअके भटेति। तं किम्मञ्ञसि गामणि किमत्थीया कोलियानं  
लम्बचूऌअका भटाति। ये च भन्ते कोलियानं चोरा ते च पटिसेधेतुं, यानि च कोलियानं  
दुतेय्यानि तानि वहातुं-४, एतदत्थाय-५। भन्ते कोलियानं लम्बचूऌअका भटाति। तं  
किम्मञ्ञसि गामणि, जानासि त्वं कोलियानं लम्बचूऌअके भटे सीलवन्ते वा ते दुस्सीले वाति।  
जानमहं भन्ते कोलियानं लम्बचूऌअके भटे दुस्सीले पापधम्मे, ये च लोके दुस्सीला  
पापधम्मा कोलियानं लम्बचूऌअका भटा तेसं अञ्ञतराति।   
१। उत्तर - मछसं, स्या  
२। निगमे - सी २।   
३। अनब्भाचिक्खातुकामा - मछसं  
४। पहातुं - स्या  
५। एतदत्थिया - मछसं।   
    
[ब्ज्त् पगे ६१२] [\x ६१२।]       
    
यो नु खो गामणि एवं वदेय्य: "पाटलियो गामणि जानाति कोलियानं लम्बचूऌअके भटे  
दुस्सीले पापधम्मे, पाटलियोपि गामणि दुस्सीलो पापधम्मो" ति, सम्मा नु खो सो  
वदमानो वदेय्याति। नो हेतं भन्ते, अञ्ञे भन्ते कोलियानं लम्बचूऌअका भटा,  
अञ्ञेऽहमस्मि। अञ्ञथाधम्मा कोलियानं लम्बचूऌअका भटा, अञ्ञथाधम्मोऽहमस्मीति।  
[प्त्स् पगे ३४२] [\क़् ३४२।] त्वं हि गामणि-१। लच्छसि-२। "पाटलियो गामणि जानाति  
कोलियानं लम्बचूऌअके भटे दुस्सीले पापधम्मे, न च पाटलियो गामणि दुस्सीलो  
पापधम्मो" ति। कस्मा-३, तथागतो न लच्छति "तथागतो मायं जानाति, न च तथागतो  
मायावी" ति।   
    
मायं चाहं गामणि पजानामि मायाय च विपाकं, यथा पटिपन्नो च मायावी कायस्स  
भेदा परम्मरणा अपायं दुग्गतिं विनिपातं निरयं उपपज्जति, तञ्च पजानामि।  
पाणातिपातं चाहं गामणि पजानामि पाणातिपातस्स च विपाकं, यथा पटिपन्नो च  
पाणातिपाती कायस्स भेदा परम्मरणा अपायं दुग्गतिं विनिपातं निरयं उपपज्जति,  
तञ्च पजानामि। अदिन्नादानं चाहं गामणि पजानामि अदिन्नादानस्स च विपाकं, यथा  
पटिपन्नो च अदिन्नादायी कायस्स भेदा परम्मरणा अपायं दुग्गतिं विनिपातं निरयं  
उपपज्जति, तञ्च पजानामि, कामेसु मिच्छाचारं चाहं गामणि पजानामि,  
कामेसुमिच्छाचारस्स च विपाकं, यथा पटिपन्नो च कामेसु मिच्छाचारी कायस्स भेदा  
परम्मरणा अपायं दुग्गतिं विनिपातं निरयं उपपज्जति, तञ्च पजानामि।   
    
मुसावादं चाहं गामणि पजानामि मुसावादस्स च विपाकं, यथा पटिपन्नो च मुसावादी  
कायस्स भेदा परम्मरणा अपायं दुग्गतिं विनिपातं निरयं उपपज्जति, तञ्च पजानामि।  
पिसुनावाचं चाहं गामणि पजानामि पिसुनावाचाय च विपाकं, यथा पटिपन्नो च  
पिसुनावाचो कायस्स भेदा परम्मरणा अपायं दुग्गतिं विनिपातं निरयं उपपज्जति,  
तञ्च पजानामि। फरुसवाचं चाहं गामणि पजानामि फरुसवाचाय च विपाकं, यथा  
पटिपन्नो च फरुसवाचो कायस्स भेदा परम्मरणा अपायं दुग्गतिं विनिपातं निरयं  
उपपज्जति, तञ्च पजानामि। [प्त्स् पगे ३४३] [\क़् ३४३।] सम्फप्पलापं चाहं गामणि  
पजानामि सम्फप्पलापस्स च विपाकं, यथा पटिपन्नो च सम्फप्पलापी कायस्स भेदा  
परम्मरणा अपायं दुग्गतिं विनिपातं निरयं उपपज्जति तञ्च पजानामि।   
    
अभिज्झं चाहं गामणि पजानामि अभिज्झाय च विपाकं, यथा पटिपन्नो च अभिज्झालू  
कायस्स भेदा परम्मरणा अपायं दुग्गतिं विनिपातं निरयं उपपज्जति, तञ्च पजानामि।  
व्यापादपदोसञ्चाहं गामणि पजानामि व्यापादपदोसस्स च विपाकं, यथा पटिपन्नो च  
व्यापन्नचित्तो कायस्स भेदा परम्मरणा अपायं दुग्गतिं विनिपातं निरयं उपपज्जति,  
तञ्च पजानामि। मिच्छादिट्ठिञ्चाहं गामणी पजानामि मिच्छादिट्ठिया च विपाकं, यथा  
पटिपन्नो च मिच्छादिट्ठिको कायस्स भेदा परम्मरणा अपायं दुग्गतिं विनिपातं  
निरयं उपपज्जति, तञ्च पजानामि।   
    
१। त्वं हि नाम गामणि - मछसं, स्या।   
२। नच्छ लच्छसि - स्या।   
३। तस्मा - स्या।   
    
[ब्ज्त् पगे ६१४] [\x ६१४।]       
    
सन्ति हि गामणि एके समणब्राह्मणा एवंवादिनो एवन्दिट्ठिनो: यो कोचि पाणमतिपातेति,  
सब्बो सो दिट्ठेव धम्मे दुक्खं दोमनस्सं पटिसंवेदियति, यो कोचि अदिन्नं आदियति,  
सब्बो सो दिट्ठेव धम्मे दुक्खं दोमनस्सं पटिसंवेदियति, यो कोचि कामेसु मिच्छा  
चरति सब्बो सो दिट्ठेव धम्मे दुक्खं दोमनस्सं पटिसंवेदियति, यो कोचि मुसा  
भणति, सब्बो सो दिट्ठेव धम्मे दुक्खं दोमनस्सं पटिसंवेदियतीति।   
दिस्सति खो पन गामणि इधेकच्चो माली कुण्डली सुनहातो-१। सुविलित्तो कप्पितकेसमस्सू  
इत्थिकामेहि-२। राजा मञ्ञे परिचारेन्तो, तमेनं एवमाहंसु: अम्भो अयं पुरिसो किं अकासि  
माली कुण्डली सुनहातो सुविलित्तो कप्पितकेसमस्सु इत्थिकामेहि राजा मञ्ञे परिचारेतीति?  
तमेनं [प्त्स् पगे ३४४] [\क़् ३४४।] एवमाहंसु: अम्भो अयं पुरिसो रञ्ञो पच्चत्थिकं  
पसय्ह जीविता वोरोपेसि-३। तस्स राजा अत्तमनो अभिहारमदासि। तेनायं पुरिसो माली  
कुण्डली सुनहातो सुविलित्तो कप्पितकेसमस्सु इत्थिकामेहि राजा मञ्ञे परिचारेतीति।   
    
दिस्सति खो पन गामणि इधेकच्चो दऌहाय रज्जुया पच्छाबाहं गाऌहबन्धनं  
बन्धित्वा खुरमुण्डं करित्वा खरस्सरेन पणवेन रथिकाय रथिकं सिङ्घाटकेन  
सिङ्घाटकं परिनेत्वा दक्खिणेन द्वारेन निक्खामेत्वा-४। दक्खिणतो नगरस्स सीसं  
जिज्जमानो, तमेनं एवमाहंसु: अम्भो अयं पुरिसो किं अकासि दऌहाय रज्जुया पच्चाबाहं  
गाऌहबन्धनं बन्धित्वा खुरमुण्डं करित्वा खरस्सरेन पणवेन रथिकाय  
रथिकं सिङ्घाटकेन सिङ्घाटकं परिनेत्वा दक्खिणेन द्वारेन निक्खामेत्वा दक्खिणतो  
नगरस्स सीसं जिन्दतीति। तमेनं एवमाहंसु: अम्भो, अयं पुरिसो राजवेरी इत्थिं वा  
पुरिसं वा जीविता वोरोपेसि, तेन नं राजानो गहेत्वा एवरूपं कम्मकारणं कारोन्ती ति-५।  
तं किम्मञ्ञसि गामणि अपि नू ते एवरूपं दिट्ठं वा सुतंवाति। दिट्ठञ्च नो भन्ते  
सुतञ्च सूयिस्सति चाति।   
तत्र गामणि ये ते समणब्राह्मणा एवंवादिनो एवन्दिट्ठिनो: "यो कोचि पाणमतिपातेति,  
सब्बो सो दिट्ठेव धम्मे दुक्खं दोमनस्सं पटिसंवेदियती" ति, सच्चं वा ते आहंसु  
मुसा वाति। मुसा भन्ते। ये पन ते तुच्छं मुसा विलपन्ति, सीलवन्तो वा ते दुस्सीला वाति।  
[प्त्स् पगे ३४५] [\क़् ३४५।] दुस्सीला भन्ते। ये पन ते दुस्सीला पापधम्मा  
मिच्छापटिपन्ना वा ते सम्मापटिपन्ना चाति। मिच्छापटिपन्ना भन्ते। ये पन ते  
मिच्छापटिपन्ना मिच्छादिट्ठिका वा ते सम्मादिट्ठिका चाति। मिच्छादिट्ठिका भन्ते। ये पन  
ते मिच्छादिट्ठिका कल्लन्नु तेसु पसिदितुन्ति। नो हेतं भन्ते।   
    
१। सुनहातो - मछसं, स्या  
२। कामेसुहि - सी १, २  
३। वोरोपति - स्या  
४। निक्खमित्वा - स्या  
५। करणानि कारेन्तीति - स्या  
करणं करोन्ति - सी १, २  
६। तुच्छा - सी १, २।   
[ब्ज्त् पगे ६१६] [\x ६१६।]       
    
दिस्सति खो पन गामणि इधेकच्चो माली कुण्डली सुनहातो सुविलित्तो कप्पितकेसमस्सू  
इत्थिकामेहि राजा मञ्ञे परिचारेन्तो, तमेनं एवमाहंसु: अम्भो अयं पुरिसो किं अकासि  
माली कुण्डली सुनहातो सुविलित्तो कप्पितकेसमस्सु इत्थिकामेहि राजा मञ्ञे परिचारेतीति?  
तमेनं एवमाहंसु: अम्भो अयं पुरिसो रञ्ञो पच्चत्थिकं पसय्ह जीविता वोरोपेसि तस्स  
राजा अत्तमनो अभिहारमदासि। तेनायं पुरिसो माली कुण्डली सुनहातो सुविलित्तो  
कप्पितकेसमस्सु इत्थिकामेहि राजा मञ्ञे परिचारेतीति।   
    
दिस्सति खो पन गामणि इधेकच्चो दऌहाय रज्जुया पच्छाबाहं गाऌहबन्धनं  
बन्धित्वा खुरमुण्डं करित्वा खरस्सरेन पणवेन रथिकाय रथिकं सिङ्घाटकेन  
सिङ्घाटकं परिनेत्वा दक्खिणेन द्वारेन निक्खामेत्वा दक्खिणतो नगरस्स सीसं  
जिज्जमानो, तमेनं एवमाहंसु: अम्भो अयं पुरिसो किं अकासि दऌहाय रज्जुया पच्चाबाहं  
गाऌहबन्धनं बन्धित्वा खुरमुण्डं करित्वा खरस्सरेन पणवेन रथिकाय  
रथिकं सिङ्घाटकेन सिङ्घाटकं परिनेत्वा दक्खिणेन द्वारेन निक्खामेत्वा दक्खिणतो  
नगरस्स सीसं जिन्दतीति। तमेनं एवमाहंसु: अम्भो, अयं पुरिसो गामा वा अरञ्ञा वा  
अदिन्नं थेय्यसङ्खातं आदियि-३। तेन तं राजानो गहेत्वा एवरूपं कम्मकारणं कारेन्ति  
ति। तं किम्मञ्ञसि गामणि अपि नू ते एवरूपं दिट्ठं वा सुतं वाति? दिट्ठञ्च नो भन्ते  
सुतञ्च सुयिस्सति चाति। [प्त्स् पगे ३४६] [\क़् ३४६।] तत्र गामणि, ये ते समणब्राह्मणा  
एवंवादिनो एवन्दिट्ठिनो "यो कोचि अदिन्नं आदियति, सब्बो सो दिट्ठेव धम्मे दुक्खं  
दोमनस्सं पटिसंवेदियती" ति। सच्चं वा ते आहंसु मुसा वाति? मुसा भन्ते। ये पन ते  
तुच्छं मुसा विलपन्ति, सीलवन्तो वा ते दुस्सीला चाति। दुस्सीला भन्ते। ये पन ते दुस्सीला  
पापधम्मा मिच्छापटिपन्ना वा ते सम्मापटिपन्ना वाति। मिच्छापटिपन्ना भन्ते। ये  
पन ते मिच्छापटिपन्ना मिच्छादिट्ठिका वा ते सम्मादिट्ठिका वाति। मिच्छादिट्ठिका भन्ते।  
ये पन ते मिच्छादिट्ठिका कल्लन्नु तेसु पसीदितुन्ति। नो हेतं भन्ते।   
    
दिस्सति खो पन गामणि इधेकच्चो माली कुण्डली सुनहातो सुविलित्तो कप्पितकेसमस्सू  
इत्थिकामेहि राजा मञ्ञे परिचारेन्तो, तमेनं एवमाहंसु: अम्भो, अयं पुरिसो किं अकासि  
माली कुण्डली सुनहातो सुविलित्तो कप्पितकेसमस्सु इत्थिकामेहि राजा मञ्ञे परिचारेतीति?  
तमेनं एवमाहंसु: अम्भो अयं पुरिसो रञ्ञो पच्चत्थिकस्स दारेसु सञ्चरित्तं आपज्जि।  
तस्स राजा अत्तमनो अभिहारमदासि। तेनायं पुरिसो माली कुण्डली सुनहातो सुविलित्तो  
कप्पितकेसमस्सु इत्थिकामेहि राजा मञ्ञे परिचारेतीति।   
    
दिस्सति खो पन गामणि, इधेकच्चो दऌहाय रज्जुया पच्छाबाहं गाऌहबन्धनं  
बन्धित्वा खुरमुण्डं करित्वा खरस्सरेन पणवेन रथिकाय रथिकं सिङ्घाटकेन  
सिङ्घाटकं परिनेत्वा दक्खिणेन द्वारेन निक्खामेत्वा दक्खिणतो नगरस्स सीसं  
जिज्जमानो, तमेनं एवमाहंसु: अम्भो अयं पुरिसो किं अकासि दऌहाय रज्जुया पच्चाबाहं  
गाऌहबन्धनं बन्धित्वा खुरमुण्डं करित्वा खरस्सरेन पणवेन रथिकाय  
रथिकं सिङ्घाटकेन सिङ्घाटकं परिनेत्वा दक्खिणेन द्वारेन निक्खामेत्वा दक्खिणतो  
नगरस्स सीसं जिन्दतीति? तमेनं एवमाहंसु: अम्भो, अयं पुरिसो कुलित्थिसु  
कुलकुमारीसु चारित्तं आपज्जि। तेन नं राजानो गहेत्वा एवरूपं कम्मकारणं कारेन्ती ति।  
तं किम्मञ्ञसि गामणि, अपि नु ते एवरूपं दिट्ठं वा सुतं वाति? दिट्ठिञ्च नो भन्ते  
सुतञ्च सुयिस्सति चाति। तत्र गामणि, ये ते समण ब्राह्मणा एवंवादिनो एवन्दिट्ठिनो "यो  
कोचि कामेसु मिच्छाचरति, सब्बो सो दिट्ठेव धम्मे दुक्खं दोमनस्सं  
पटिसंवेदियती" ति। सच्चं वा ते आहंसु मुसा वाति। मुसा भन्ते। ये पन ते तुच्छं-६।  
मुसा विलपन्ति, सीलवन्तो वा ते दुस्सीला वाति। दुस्सीला भन्ते। ये पन ते दुस्सीला  
पापधम्मा मिच्छापटिपन्ना वा ते सम्मापटिपन्ना चाति। मिच्छापटिपन्ना भन्ते। ये  
पन ते मिच्छापटिपन्ना मिच्छादिट्ठिका वा ते सम्मादिट्ठिका वाति। मिच्छादिट्ठिका भन्ते।  
ये पन ते मिच्छादिट्ठिका कल्लन्नु तेसु पसीदितुन्ति। नो हेतं भन्ते।   
    
१। अदिन्नं आदियति - स्या  
२। अभिहार - मछसं, स्या  
३। आदियति - स्या  
४। तत्थ - सी १, २।   
    
[ब्ज्त् पगे ६१८] [\x ६१८।]       
    
[प्त्स् पगे ३४७] [\क़् ३४७।] दिस्सति खो पन गामणि, इधेकच्चो माली कुण्डली सुनहातो  
सुविलित्तो कप्पितकेसमस्सू इत्थिकामेहि राजा मञ्ञे परिचारेन्तो, तमेनं एवमाहंसु:  
अम्भो अयं पुरिसो किं अकासि माली कुण्डली सुनहातो सुविलित्तो कप्पितकेसमस्सु  
इत्थिकामेहि राजा मञ्ञे परिचारेतीति। तमेनं एवमाहंसु: अम्भो अयं पुरिसो राजानं  
मुसावादेन हासेसि-१। तस्स राजा अत्तमनो अभिहारमदासि। तेनायं पुरिसो माली कुण्डली  
सुनहातो सुविलित्तो कप्पितकेसमस्सु इत्थिकामेहि राजा मञ्ञे परिचारेतीति।   
    
दिस्सति खो पन गामणि इधेकच्चो दऌहाय रज्जुया पच्छाबाहं गाऌहबन्धनं  
बन्धित्वा खुरमुण्डं करित्वा खरस्सरेन पणवेन रथिकाय रथिकं सिङ्घाटकेन  
सिङ्घाटकं परिनेत्वा दक्खिणेन द्वारेन निक्खामेत्वा दक्खिणतो नगरस्स सीसं  
जिज्जमानो, तमेनं एवमाहंसु: अम्भो अयं पुरिसो किं अकासि दऌहाय रज्जुया पच्चाबाहं  
गाऌहबन्धनं बन्धित्वा खुरमुण्डं करित्वा खरस्सरेन पणवेन रथिकाय  
रथिकं सिङ्घाटकेन सिङ्घाटकं परिनेत्वा दक्खिणेन द्वारेन निक्खामेत्वा दक्खिणतो  
नगरस्स सीसं जिन्दतीति। तमेनं एवमाहंसु: अम्भो, अयं पुरिसो गहपतिस्स वा  
गहपतिपुत्तस्स वा मुसावादेन अत्थं भञ्जि। तेन नं राजानो गहेत्वा एवरूपं  
कम्मकारणं कारेन्ती ति। तं किम्मञ्ञसि गामणि अपि नू ते एवरूपं दिट्ठं वा सुतं  
चाति? दिट्ठिञ्च नो भन्ते सुतञ्च सुयिस्सति चाति। तत्र गामणि, ये ते समणब्राह्मणा  
एवंवादिनो एवन्दिट्ठिनो "यो कोचि मुसा भणति, सब्बो सो दिट्ठेव [प्त्स् पगे ३४८] [\क़्  
३४८।] धम्मे दुक्खं दोमनस्सं पटिसंवेदियती" सच्चं वा ते आहंसु मुसा चाति?  
मुसा भन्ते। ये पन ते तुच्छं मुसा विलपन्ति, सीलवन्तो वा ते दुस्सीला चाति? दुस्सीला  
भन्ते। ये पन ते दुस्सीला पापधम्मा, मिच्छापटिपन्ना वा ते सम्मापटिपन्ना वाति?  
मिच्छापटिपन्ना भनते। ये पन ते मिच्छापटिपन्ना मिच्छादिट्ठिका वा ते  
सम्मादिट्ठिका वाति? मिच्छादिट्ठिका भन्ते। ये पन ते मिच्छादिट्ठिका, कल्लन्नु तेसु  
पसीदितुन्ति? नो हेतं भन्ते।   
    
अच्छरियं भन्ते अब्भुतं भन्ते, अत्थि मे भन्ते आवसथागारं, तत्थ मञ्चकानि अत्थी,  
आसनानि अत्थी, उदकमणिको अत्थी, तेलप्पदीपो अत्थी, तत्थ यो समणो वा ब्राह्मणो वा  
वासं उपेति, तेनाहं यथासत्ति यथाबलं संविभजामि। -२। भुतपुब्बं भन्ते, चत्तारो  
सत्थारो नानादिट्ठिका नानाखन्तिका नानारुचिका तस्मिं आवसथागारे वासं उपगच्छिंसु।  
एको सत्था एवंवादि एवन्दिट्ठि: नत्थि दिन्नं, नत्थि यिट्ठं नत्थि हुतं, नत्थि  
सुकटदुक्कटानं कम्मानं फलं विपाको, नत्थि अयं लोको, नत्थि परो लोको, नत्थि  
माता, नत्थि पिता, नत्थि सत्ता ओपपातिका, नत्थि लोके समणब्राह्मणा सम्मग्गता  
सम्मापटिपन्ना ये इमञ्च लोकं परं च लोकं सयं अभिञ्ञा सच्छिकत्वा पवेदेन्तीति।   
    
१। भासेति - स्या।   
२। समभजामि - अट्ठकथा।   
    
[ब्ज्त् पगे ६२०] [\x ६२०।]       
    
एको सत्था एवंवादि एवन्दिट्ठि: अत्थि दिन्नं अत्थि [प्त्स् पगे ३४९] [\क़् ३४९।] यिट्ठं  
अत्थि हुतं अत्थि सुकटदुक्कटानं कम्मानं फलं विपाको, अत्थि अयं लोको, अत्थि परो  
लोको, अत्थि माता, अत्थि पिता, अत्थि सत्ता ओपपातिका, अत्थि लोके समणब्राह्मना सम्मग्गता  
सम्मापटिपन्ना ये इमञ्च लोकं परञ्च लोकं सयं अभिञ्ञा सच्छिकत्वा पवेदेन्तीति।   
एको सत्था एवंवादी एवन्दिट्ठि: करतो-१। कारयतो छिन्दतो छेदापयतो पचतो पाचयतो  
सोचयतो किलमयतो फन्दतो फन्दापयतो पाणमतिपातयतो आदिन्नं आदियतो सन्धिं  
छिन्दतो निल्लोपं हरतो एकागारिकं करोतो परिपन्थे तिट्ठतो परदारं गच्छतो मुसा  
भणतो करतो न करीयति पापं, खुरपरियन्तेन चेपि चक्केन यो इमिस्सा पठविया  
पाणे एकमंसखलं एकमंसपुञ्जं करेयय, नत्थि ततोनिदानं पापं, नत्थि पापस्स  
आगमो, दक्खिणञ्चेपि गङ्गाय तीरं गच्छेय्य हनन्तो घातेन्तो छिन्दन्तो छेदापेन्तो  
पचन्तो पाचेन्तो नत्थि ततोनिदानं पापं, नत्थि पापस्स आगमो, उत्तरञ्चेपि गङ्गाय तीरं  
गच्छेय्य ददन्तो दापेन्तो यजन्तो याजेन्तो नत्थि ततोनिदानं पुञ्ञं, नत्थि पुञ्ञस्स  
आगमो। दानेन दमेन सञ्ञमेन सच्चवज्जेन नत्थि पुञ्ञं नत्थि पुञ्ञस्स आगमोति।   
एको सत्था एवंवादी एवन्दिट्ठि: करतो कारयतो छिन्दतो छेदापयतो पचतो पाचयतो  
सोचयतो किलमयतो फन्दतो फन्दापयतो पाणमतिपातयतो आदिन्नं आदियतो सन्धिं  
छिन्दतो निल्लोपं हरतो एकागारिकं करोतो परिपन्थे तिट्ठतो परदारं [प्त्स् पगे ३५०]  
[\क़् ३५०।] गच्छतो मुसा भणतो करतो करीयति पापं, खुरपरियन्तेनपि चक्केन यो  
इमिस्सा पठविया पाणे एकमंसखलं एकमंसपुञ्जं करेय्य, अत्थि ततोनिदानं पापं,  
अत्थि पापस्स आगमो, दक्खिणञ्चेपि गङ्गाय तीरं गच्छेय्य हनन्तो घातेन्तो जिन्दन्तो  
छेदापेन्तो पचन्तो पाचेन्तो अत्थि ततोनिदानं पापं, अत्थि पापस्स आगमो, दानेन दमेन  
सञ्ञमेन सच्चवज्जेन अत्थि पुञ्ञं अत्थि पुञ्ञस्स आगमोति।   
    
तस्स मय्हं भन्ते अहुदेव कङ्खा अहुदेव विचिकिच्छा: को सु नाम इमेसं भवतं  
समणब्राह्मणानं सच्चं आह, को मुसाति।   
    
अलं हि ते गामणी, कङ्खीतुं, अलं विचिकिच्छितुं, कङ्खनीये च पन ते ठाने विचिकिच्छा  
उप्पन्नाति। एवं पसन्नोहं-३। भन्ते भगवति, पहोति मे भगवा तथा धम्मं  
देसेतुं यथाहं इमं कङ्खाधम्मं पजहेय्यन्ति।   
    
१। करोतो - मछसं  
२। गङ्गा - सी १, २  
३। पसन्नाहं - स्या।   
[पगेस् मिस्सिन्ग् ६२२ ६२४ व्व्व्]    
[ब्ज्त् पगे ६२६] [\x ६२६।]       
[प्त्स् पगे ३५१] [\क़् ३५१।]       
स खो सो गामणि, अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो मेत्तासहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधो तिरियं सब्बधि [प्त्स् पगे ३५२] [\क़् ३५२।] सब्बत्तताय  
सब्बावन्तं लोकं मेत्तासहगतेन चेतसा विपुलेन महग्गतेन अप्पमाणेन अवेरेन  
[प्त्स् पगे ३५३] [\क़् ३५३।] अव्यापज्झेन फरित्वा विहरति। सो इति पटिसञ्चिक्खति: योऽयं  
सत्था एवंवादी एवन्दिट्ठि: "करतो कारयतो छिन्दतो छेदापयतो पचतो पाचयतो  
सोचयतो किलमयतो फन्दतो फन्दापयतो पाणमतिपातयतो अदिन्नं आदियतो सन्धिं  
छिन्दतो निल्लोपं हरतो एकागारिकं करोतो परिपन्थे तिट्ठतो परदारं गच्छतो मुसा  
भणतो करतो करीयति पापं। खुरपरियन्तेन चेपि चक्केन यो इमिस्सा पठविया पाणे  
एकमंसखलं एकमंसपुञ्जं करेय्य, अत्थि ततो निदानं पापं, अत्थि पापस्स आगमो।  
दक्खिणञ्चेपि गङ्गाय तीरं गच्छेय्य हनन्तो घातेन्तो छिन्दन्तो छेदापेन्तो पचन्तो  
पाचेन्तो, अत्थि ततो निदानं पापं, अत्थि पापस्स आगमो। उत्तरञ्चेपि गङ्गाय तीरं  
गच्छेय्य ददन्तो दापेन्तो यजन्तो याजेन्तो, अत्थि ततो निदानं पुञ्ञं, अत्थि पुञ्ञस्स  
आगमो, दानेन दमेन सञ्ञमेन सच्चवज्जेन अत्थि पुञ्ञं अत्थि पुञ्ञस्स आगमो" ति। सचे  
तस्स भोतो सत्थुनो सच्चं वचनं, अपण्णकताय मय्हं: सोऽहं न किञ्चि व्याबाधेमि  
तसं वा थावरं वा, उभयमेत्थ कटग्गाहो, यञ्चम्हि कायेन संवुतो वाचाय संवुतो  
मनसा संवुतो, यञ्च कायस्स भेदा परम्मरणा सुगतिं सग्गं लोकं उपपज्जिस्सामीति,  
तस्स पामोज्जं जायति, पमुदितस्स पीति जायति, पीतिमनस्स कायो पस्सम्भति,  
पस्सद्धकायो सुखं वेदियति, सुखिनो चित्तं समाधियति। अयं खो सो गामणि,  
धम्मसमाधी। [प्त्स् पगे ३५२] [\क़् ३५२।] तत्र चे त्वं चित्तसमाधिं पटिलभेय्यासि,  
एवं त्वं इमं कङ्खाधम्मं पजहेय्यासि।   
    
स खो सो गामणि अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो करुणासहगतेन [प्त्स् पगे ३५५] [\क़् ३५५।] चेतसा एकं दिसं फरित्वा  
विहरति, तथा दुतियं, तथा ततियं, तथा चतुत्थिं; इति उद्धमधो तिरियं सब्बधि  
सब्बत्तताय सब्बावन्तं लोकं करुणासहगतेन चेतसा विपुलेन महग्गतेन  
अप्पमाणेन अवेरेन अव्यापज्झेन फरित्वा विहरति। सो इति पटिसञ्चिक्खति: योऽयं सता  
एवंवादी एवन्दिट्ठि: "करतो कारयतो छिन्दतो छेदापयतो पचतो पाचयतो सोचयतो  
किलमयतो फन्दतो फन्दापयतो पाणमतिपातयतो अदिन्नं आदियतो सन्धिं छिन्दतो  
निल्लोपं हरतो एकागारिकं करोतो परिपन्थे तिट्ठतो परदारं गच्छतो मुसा भणतो  
करतो करीयति पापं। खुरपरियन्तेन चेपि चक्केन यो इमिस्सा पठविया पाणे  
एकमंसखलं एकमंसपुञ्जं करेय्य, अत्थि ततो निदानं पापं, अत्थि पापस्स आगमो।  
दक्खिणञ्चेपि गङ्गाय तीरं गच्छेय्य हनन्तो घातेन्तो छिन्दन्तो छेदापेन्तो पचन्तो  
पाचेन्तो, अत्थि ततो निदानं पापं, अत्थि पापस्स आगमो। उत्तरञ्चेपि गङ्गाय तीरं  
गच्छेय्य ददन्तो दापेन्तो यजन्तो याजेन्तो, अत्थि ततो निदानं पुञ्ञं, अत्थि पुञ्ञस्स  
आगमो, दानेन दमेन सञ्ञमेन सच्चवज्जेन अत्थि पुञ्ञं अत्थि पुञ्ञस्स आगमो" ति। सचे  
तस्स भोतो सत्थुनो सच्चं वचनं, अपण्णकताय मयिहं: सोऽहं न किञ्च व्याबाधेमि  
तसं वा थावरं वा, उभयमेत्थ कटग्गाहो, यञ्चम्हि कायेन संवुतो वाचाय संवुतो  
मनसा संवुतो, यञ्च कायस्स भेदा परम्मरणा सुगतिं सग्गं लोकं उपपज्जिस्सामीति,  
तस्स पामोज्जं जायति, पमुदितस्स पीति जायति, पीतिमनस्स कायो पस्सम्भति,  
पस्सद्धकायो सुखं वेदियति, सुखिनो चित्तं समाधियति। अयं खो सो गामणि,  
धम्मसमाधी। तत्र चे त्वं चित्तसमाधिं पटिलभेय्यासि, एवं त्वं इमं  
कङ्खाधम्मं पजहेय्यासि।   
    
स खो सो गामणि अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो मुदितासहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधो तिरियं सब्बधि सब्बत्तताय सब्बावन्तं लोकं  
मुदितासहगतेन चेतसा विपुलेन महग्गतेन अप्पमाणेन अवेरेन अव्यापज्झेन फरित्वा  
विहरति। सो इति पटिसञ्चिक्खति: योऽयं सता एवंवादी एवन्दिट्ठि: "करतो कारयतो छिन्दतो  
छेदापयतो पचतो पाचयतो सोचयतो किलमयतो फन्दतो फन्दापयतो  
पाणमतिपातयतो अदिन्नं आदियतो सन्धिं छिन्दतो निल्लोपं हरतो एकागारिकं करोतो  
परिपन्थे तिट्ठतो परदारं गच्छतो मुसा भणतो करतो करीयति पापं।  
खुरपरियन्तेन चेपि चक्केन यो इमिस्सा पठविया पाणे एकमंसखलं एकमंसपुञ्जं  
करेय्य, अत्थि ततो निदानं पापं, अत्थि पापस्स आगमो। दक्खिणञ्चेपि गङ्गाय तीरं  
गच्छेय्य हनन्तो घातेन्तो छिन्दन्तो छेदापेन्तो पचन्तो पाचेन्तो, अत्थि ततो निदानं  
पापं, अत्थि पापस्स आगमो। उत्तरञ्चेपि गङ्गाय तीरं गच्छेय्य ददन्तो दापेन्तो यजन्तो  
याजेन्तो, अत्थि ततो निदानं पुञ्ञं, अत्थि पुञ्ञस्स आगमो, दानेन दमेन सञ्ञमेन  
सच्चवज्जेन अत्थि पुञ्ञं अत्थि पुञ्ञस्स आगमो" ति। सचे तस्स भोतो सत्थुनो सच्चं  
वचनं, अपण्णकताय मय्हं: सोऽहं न किञ्च व्याबाधेमि तसं वा थावरं वा,  
उभयमेत्थ कटग्गाहो, यञ्चम्हि कायेन संवुतो वाचाय संवुतो मनसा संवुतो, यञ्च  
कायस्स भेदा परम्मरणा सुगतिं सग्गं लोकं उपपज्जिस्सामीति, तस्स पामोज्जं जायति,  
पमुदितस्स पीति जायति, पीतिमनस्स कायो पस्सम्भति, पस्सद्धकायो सुखं वेदियति,  
सुखिनो चित्तं समाधियति। अयं खो सो गामणि, धम्मसमाधी। तत्र चे त्वं  
चित्तसमाधिं पटिलभेय्यासि, एवं त्वं इमं कङ्खाधम्मं पजहेय्यासि।   
    
स खो सो गामणि अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो उपेखासहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधो तिरियं सब्बधि सब्बत्तताय सब्बावन्तं लोकं  
उपेखासहगतेन चेतसा विपुलेन महग्गतेन अप्पमाणेन अवेरेन अव्यापज्झेन  
फरित्वा विहरति। सो इति पटिसञ्चिक्खति: योऽयं सत्था एवंवादी एवन्दिट्ठि: "नत्थि दिन्नं,  
नत्थि यिट्ठं, नत्थि हुतं, नत्थि सुकटदुक्कटानं कम्मानं फलं विपाको, नत्थि  
अयं लोको, नत्थि परो लोको,   
    
[ब्ज्त् पगे ६२८] [\x ६२८।]       
    
नत्थि माता, नत्थि पिता, नत्थि सत्ता ओपपातिका, नत्थि लोके समणब्राह्मणा सम्मग्गता  
सम्मापटिपन्ना यो इमञ्च लोकं परञ्च लोकं सयं अभिञ्ञा सच्छिकत्वा पवेदेन्ति" सचे  
तस्स भोतो सत्थुनो सच्चं वचनं, अपण्णकताय मय्हं, सोऽहं न किञ्चि व्याबाधेमि  
तसं वा थावरं वा। उभयमेत्थ कटग्गाहो: यञ्चम्हि कायेन संवुतो वाचाय संवुतो  
मनसा संवुतो, यञ्च कायस्स भेदा परम्मरणा सुगतिं सग्गं लोकं उपपज्जिस्सामीति।  
तस्स पामोज्जं जायति, पमुदितस्स पीति जायति, पीतिमनस्स कायो पस्सम्भति,  
पस्सद्धकायो सुखं वेदियति, सुखिनो चित्तं समाधियति। अयं खो सो गामणि,  
धम्मसमाधि। तत्र चे त्वं चित्तसमाधिं पटिलभेय्यासि, एवं त्वं इमं  
कङ्खाधम्मं पजहेय्यासि।   
    
स खो सो गामणि, अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो उपेखासहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधो तिरियं सब्बधि सब्बत्तताय सब्बावन्तं लोकं  
उपेखासहगतेन चेतसा विपुलेन महग्गतेन [प्त्स् पगे ३५६] [\क़् ३५६।] अप्पमाणेन  
अवेरेन अव्यापज्झेन फरित्वा विहरति। सो इति पटिसञ्चिक्खति: यवाऽयं-१ सत्था एवंवादी  
एवन्दिट्ठि: "अत्थि दिन्नं, अत्थि यिट्ठं, अत्थि हुतं, अत्थि सुकटदुक्कटानं कम्मानं  
फलं विपाको, अत्थि अयं लोको, अत्थि परो लोको, अत्थि माता, अत्थि पिता, अत्थि सत्ता ओपपातिका,  
अत्थि लोके समणब्राह्मणा सम्मग्गता सम्मापटिपन्ना यो इमञ्च लोकं परञ्च लोकं  
सयं अभिञ्ञा सच्छिकत्वा पवेदेन्ति"ति। सचे तस्स भोतो सत्थुनो सच्चं वचनं,  
अपण्णकताय मय्हं, सोऽहं न किञ्चि व्याबाधेमि तसं वा थावरं वा, उभयमेत्थ  
कटग्गाहो: यञ्चम्हि कायेन संवुतो वाचाय संवुतो मनसा संवुतो, यञ्च कायस्स भेदा  
परम्मरणा सुगतिं सग्गं लोकं उपपज्जिस्सामीति। तस्स पामोज्जं जायति, पमुदितस्स पीति  
जायति, पीतिमनस्स कायो पस्सम्भति, पस्सद्धकायो सुखं वेदियति, सुखिनो चित्तं  
समाधियति। अयं खो सो गामणि, धम्मसमाधि। तत्र चे त्वं चित्तसमाधिं  
पटिलभेय्यासि, एवं त्वं इमं कङ्खाधम्मं पजहेय्यासि।   
    
१। योयं - मछसं  
    
[ब्ज्त् पगे ६३०] [\x ६३०।]       
    
स खो सो गामणि अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो उपेखासहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधो तिरियं सब्बधि सब्बत्तताय सब्बावन्तं लोकं  
उपेखासहगतेन चेतसा विपुलेन महग्गतेन अप्पमाणेन अवेरेन अव्यापज्झेन  
फरित्वा विहरति। सो इति पटिसञ्चिक्खति: य्वाऽयं सत्था एवंवादी एवन्दिट्ठि: "करतो  
कारयतो छिन्दतो छेदापयतो पचतो पाचयतो सोचयतो किलमयतो फन्दतो  
फन्दापयतो पाणमतिपातयतो अदिन्नं आदियतो सन्धिं छिन्दतो निल्लोपं हरतो  
एकागारिकं करोतो परिपन्थे तिट्ठतो परदारं गच्छतो मुसा भणतो करतो न करीयति  
[प्त्स् पगे ३५७] [\क़् ३५७।] पापं। खुरपरियन्तेन चेपि चक्केन यो इमिस्सा पठविया  
पाणे एकमंसखलं एकमंसपुञ्जं करेय्य, नत्थि ततो निदानं पापं, नत्थि पापस्स  
आगमो। दक्खिणञ्चेपि गङ्गाय तीरं गच्छेय्य हनन्तो घातेन्तो छिन्दन्तो छेदापेन्तो  
पचन्तो पाचेन्तो, नत्थि ततो निदानं पापं, नत्थि पापस्स आगमो। उत्तरञ्चेपि गङ्गाय  
तीरं गच्छेय्य ददन्तो दापेन्तो यजन्तो याजेन्तो, नत्थि ततो निदानं पुञ्ञं, नत्थि  
पुञ्ञस्स आगमो, दानेन दमेन सञ्ञमेन सच्चवज्जेन नत्थि पुञ्ञं नत्थि पुञ्ञस्स  
आगमो" ति। सचे तस्स भोतो सत्थुनो सच्चं वचनं, अपण्णकताय मय्हं: सोऽहं न  
किञ्चि व्याबाधेमि तसं वा थावरं वा, उभयमेत्थ कटग्गाहो, यञ्चम्हि कायेन  
संवुतो वाचाय संवुतो मनसा संवुतो, यञ्च कायस्स भेदा परम्मरणा सुगतिं  
सग्गं लोकं उपपज्जिस्सामीति, तस्स पामोज्जं जायति, पमुदितस्स पीति जायति, पीतिमनस्स  
कायो पस्सम्भति, पस्सद्धकायो सुखं वेदियति, सुखिनो चित्तं समाधियति। अयं खो  
सो गामणि, धम्मसमाधी। तत्र चे त्वं चित्तसमाधिं पटिलभेय्यासि, एवं त्वं इमं  
कङ्खाधम्मं पजहेय्यासि।   
    
स खो सो गामणि अरियसावको एवं विगताभिज्झो विगतव्यापादो। असम्मूऌहो सम्पजानो  
पतिस्सतो उपेखसहगतेन चेतसा एकं दिसं फरित्वा विहरति, तथा दुतियं, तथा ततियं,  
तथा चतुत्थिं; इति उद्धमधो तिरियं सब्बधि सब्बत्तताय सब्बावन्तं लोकं  
करुणासहगतेन चेतसा विपुलेन महग्गतेन अप्पमाणेन अवेरेन अव्यापज्झेन  
फरित्वा विहरति। सो इति पटिसञ्चिक्खति: य्वाऽयं सत्था एवंवादी एवन्दिट्ठि: "करतो  
कारयतो छिन्दतो [ब्ज्त् पगे ६३२] [\x ६३२।]        
छेदापयतो पचतो पाचयतो सोचयतो किलमयतो फन्दतो फन्दापयतो  
पाणमतिपातयतो अदिन्नं आदियतो सन्धिं छिन्दतो [प्त्स् पगे ३५८] [\क़् ३५८।] निल्लोपं  
हरतो एकागारिकं करोतो परिपन्थे तिट्ठतो परदारं गच्छतो मुसा भणतो करतो  
करीयति पापं। खुरपरियन्तेन चेपि चक्केन यो इमिस्सा पठविया पाणे एकमंसखलं  
एकमंसपुञ्जं करेय्य, अत्थि ततो निदानं पापं, अत्थि पापस्स आगमो। दक्खिणञ्चेपि  
गङ्गाय तीरं गच्छेय्य हनन्तो घातेन्तो छिन्दन्तो छेदापेन्तो पचन्तो पाचेन्तो, अत्थि ततो  
निदानं पापं, अत्थि पापस्स आगमो। उत्तरञ्चेपि गङ्गाय तीरं गच्छेय्य ददन्तो दापेन्तो  
यजन्तो याजेन्तो, अत्थि ततो निदानं पुञ्ञं, अत्थि पुञ्ञस्स आगमो, दानेन दमेन  
सञ्ञमेन सच्चवज्जेन अत्थि पुञ्ञं अत्थि पुञ्ञस्स आगमो" ति। सचे तस्स भोतो सत्थुनो  
सच्चं वचनं, अपण्णकताय मय्हं: सोऽहं न किञ्च व्याबाधेमि तसं वा थावरं वा,  
उभयमेत्थ कटग्गाहो, यञ्चम्हि कायेन संवुतो वाचाय संवुतो मनसा संवुतो, यञ्च  
कायस्स भेदा परम्मरणा सुगतिं सग्गं लोकं उपपज्जिस्सामीति, तस्स पामोज्जं जायति,  
पमुदितस्स पीति जायति, पीतिमनस्स कायो पस्सम्भति, पस्सद्धकायो सुखं वेदियति,  
सुखिनो चित्तं समाधियति। अयं खो सो गामणि, धम्मसमाधी। तत्र चे त्वं  
चित्तसमाधिं पटिलभेय्यासि, एवं त्वं इमं कङ्खाधम्मं पजहेय्यासि।   
    
एवं वुत्ते पाटलियो गामणी भगवन्तं एतदवोच: अभिक्कन्तं भन्ते अभिक्कन्तं  
भन्ते सेय्यथापि भन्ते निक्कुज्जितं वा उक्कुज्जेय्य, पटिच्छन्नं वा विवरेय्य, मूऌअहस्स  
वा मग्गं आचिक्खेय्य अन्धकारे वा तेल पज्जोतं धारेय्य चक्खुमन्तो रूपानि  
दक्खिन्तीति, एवमेवं भगवता अनेकपरियायेन धम्मो पकासितो, एसाहं भन्ते  
भगवन्तं सरणं गच्छामि धम्मञ्च भिक्खुसङ्गञ्च, उपासकं मं भगवा  
धारेतु अज्जतग्गे पाणुपेतं सरणं गतन्ति।   
    
गामणिवग्गो पठमो  
    
तत्रुद्दानं:  
    
[प्त्स् पगे ३५९] [\क़् ३५९।] चण्डो तालो योधाजीवो  
हत्थस्सासि च खेत्तका,   
सङ्ख कुलमणिभद्दका च  
रासिय पाटलियेन तेरसाति।   
    
गामणिसंयुत्तं समत्तं  
    
[ब्ज्त् पगे ६३४] [\x ६३४।]       
    
९। असङ्खतसंयुत्तं ९। असङ्खतवग्गो  
९। १। १  
कायगतासतिसुत्तं  
    
४२८। असङ्खतञ्च वो भिक्खवे देसिस्सामि। असङ्खतगामिञ्च मग्गं, तं सुणाथ।  
कतमञ्च भिक्खवे असङ्खतं: यो भिक्खवे रागक्खयो दोसक्खयो मोहक्खयो, इदं  
वुच्चति भिक्खवे असङ्खतं। कतमो च भिक्खवे असङ्खतगामी मग्गो: कायगतासति।  
अयं वुच्चति भिक्खवे असङ्खतगामी मग्गो।   
    
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनी।   
    
९। १। २  
समथविपस्सनासुत्तं  
    
४२९। [प्त्स् पगे ३६०] [\क़् ३६०।] असङ्खतञ्च वो भिक्खवे देसिस्सामि। असङ्खतगामिञ्च  
मग्गं, तं सुणाथ। कतमञ्च भिक्खवे असङ्खतं: यो भिक्खवे रागक्खयो  
दोसक्खयो मोहक्खयो, इदं वुच्चति भिक्खवे असङ्खतं। कतमो च भिक्खवे  
असङ्खतगामी मग्गो: समथो च विपस्सना च। अयं वुच्चति भिक्खवे असङ्खतगामी  
मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनी।   
    
९। १। ३  
सवितक्कसविचारसुत्तं  
    
४३०। असङ्खतञ्च वो भिक्खवे देसिस्सामि। असङ्खतगामिञ्च मग्गं, तं सुणाथ।  
कतमञ्च भिक्खवे असङ्खतं: यो भिक्खवे रागक्खयो दोसक्खयो मोहक्खयो, इदं  
वुच्चति भिक्खवे असङ्खतं। कतमो च भिक्खवे असङ्खतगामी मग्गो: सवितक्को-१  
सविचारो समाधि, अवितक्को-२। विचारमत्तो समाधि, अवितक्को अविचारो समाधि। अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनी।   
    
१। सवितक्क - मछसं। स्या  
२। अवितक्क - मछसं स्या  
    
[ब्ज्त् पगे ६३६] [\x ६३६।]       
    
९। १। ४  
सुञ्ञतसमाधिसुत्तं  
    
४३१। कतमो च भिक्खवे असङ्खतगामी मग्गो: सुञ्ञतो समाधि अनिमित्तो समाधि  
अप्पणिहितो समाधि। अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनीति।   
    
९। १। ५  
सतिपट्ठानसुत्तं  
    
४३२। कतमो च भिक्खवे असङ्खतगामी मग्गो: चत्तारो सतिपट्ठाना, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनीति।   
    
९। १। ६  
सम्मप्पधानसुत्तं  
    
४३३। कतमो च भिक्खवे असङ्खतगामी मग्गो: चत्तारो सम्मप्पधाना। अयं वुच्चति  
भिक्खवे असङ्कतगामी मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनीति।   
    
९। १। ७  
इद्धिपादसुत्तं  
    
४३४। कतमो च भिक्खवे असङ्खतगामी मग्गो: चत्तारो इद्धिपादा। अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनीति।   
    
९। १। ८  
इन्द्रियसुत्तं  
    
४३५। [प्त्स् पगे ३६१] [\क़् ३६१।] कतमो च भिक्खवे असङ्खतगामी मग्गो:  
पञ्चिन्द्रियानि। अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनीति।   
    
९। १। ९  
बलसुत्तं  
    
४३६। कतमो च भिक्खवे असङ्खतगामी मग्गो: पञ्च बलानि। अयं वुच्चति भिक्खवे  
असङ्खतगामी मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनीति।   
    
९। १। १०  
बोज्झङ्गसुत्तं  
    
४३७। कतमो च भिक्खवे असङ्खतगामी मग्गो: सत्त बोज्झङ्गा। अयं वुच्चति भिक्खवे  
असङ्खतगामी मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया एतानि भिक्खवे रुक्खमूलानि एतानि सुञ्ञागारानि, झायथ भिक्खवे, मा पमादत्थ,  
मा पच्छा विप्पटिसारिनो अहुवत्थ, अयं खो अम्हाकं अनुसासनीति।   
    
[ब्ज्त् पगे ६३८] [\x ६३८।]       
    
९। १। ११  
मग्गङ्गसुत्तं  
    
४३८। कतमो च भिक्खवे असङ्खतगामी मग्गो: अरियो अट्ठङ्गिको मग्गो अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं देसितो असङ्खतगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय, कतं वो तं  
मया। एतानि भिक्खवे रुक्खमूलानि, एतानि सुञ्ञागारानि, झायथ भिक्खवे, मा  
पमादत्थ, मा पच्छा विप्पटिसारिनो अहुवत्थ। अयं खो अम्हाकं अनुसासनीति।   
    
असङ्खतवग्गो पठमो  
तत्रुद्दानं:  
    
कायसमथ-१ सवितक्को  
सुञ्ञतो सतिपट्ठाना,   
सम्मप्पधानञ्च इद्धिपाद  
इन्द्रियबलबोज्झङ्गमग्गाति।   
    
१। समाधि - सी १, २।   
    
[ब्ज्त् पगे ६४०] [\x ६४०।]       
    
२। दुतिय असङ्खत वग्गो  
    
९। २। १  
असङ्खतसुत्तं  
    
४३९। [प्त्स् पगे ३६२] [\क़् ३६२।] असङ्खतञ्च वो भिक्खवे देसिस्सामि असङ्खतगामिञ्च  
मग्गं, तं सुणाथ। कतमञ्च भिक्खवे असङ्खतं: यो भिक्खवे रागक्खयो  
दोसक्खयो मोहक्खयो, इदं वुच्चति भिक्खवे असङ्खतं। कतमो च भिक्खवे  
असङ्खतगामी मग्गो: समथो। अयं वुच्चति भिक्खवे असङ्खतगामी मग्गो।   
    
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। २  
विपस्सनासुत्तं  
    
४४०। असङ्खतञ्च वो भिक्खवे देसिस्सामि, असङ्खतगामिञ्च मग्गं, तं सुणाथ।  
कतमञ्च भिक्खवे असङ्खतं: यो भिक्खवे रागक्खयो दोसक्खयो मोहक्खयो, इदं  
वुच्चति भिक्खवे असङ्खतं। कतमो च भिक्खवे असङ्खतगामी मग्गो: विपस्सना।  
अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ३  
सवितक्कसविचारसुत्तं  
    
४४१। कतमो च भिक्खवे असङ्खतगामी मग्गो: सवितक्को [प्त्स् पगे ३६३] [\क़् ३६३।]       
सविचारो समाधि। अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ४  
अवितक्कविचारमत्तसुत्तं  
    
४४२। कतमो च भिक्खवे असङ्खतगामी मग्गो: अवितक्को विचारमत्तो समाधि। अयं  
वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
[ब्ज्त् पगे ६४२] [\x ६४२।]       
    
९। २। ५ अवितक्कअविचारसुत्तं  
    
४४३। कतमो च भिक्खवे असङ्खतगामी मग्गो: अवितक्को अविचारो समाधि। अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ६  
सुञ्ञतसमाधिसुत्तं  
    
४४४। कतमो च भिक्खवे असङ्खतगामी मग्गो: सुञ्ञतो समाधि। अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ७  
अनिमित्तसमाधिसुत्तं  
    
४४५। कतमो च भिक्खवे असङ्खतगामी मग्गो: अनिमित्तो समाधि। अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ८  
अप्पणिहितसमाधिसुत्तं  
    
४४६। कतमो च भिक्खवे असङ्खतगामी मग्गो: अप्पणिहितो समाधि। अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ९  
कायानुपस्सनासुत्तं  
    
४४७। कतमो च भिक्खवे असङ्खतगामी मग्गो: इध भिक्खवे भिक्खु काये  
कायानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं, अयं  
वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। १०  
वेदनानुपस्सनासुत्तं  
    
४४८। कतमो च भिक्खवे असङ्खतगामी मग्गो: इध भिक्खवे भिक्खु वेदनासु  
वेदनानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं। अयं  
वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
[ब्ज्त् पगे ६४४] [\x ६४४।]       
    
९। २। ११  
चित्तानुपस्सनासुत्तं  
    
४४९। [प्त्स् पगे ३६४] [\क़् ३६४।] कतमो च भिक्खवे असङ्खतगामी मग्गो: इध  
भिक्खवे भिक्खु चित्ते चित्तानुपस्सी विहरति आतापी सम्पजानो सतिमा विनेय्य लोके  
अभिज्झादोमनस्सं। अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। १२  
धम्मानुपस्सनासुत्तं  
    
४५०। कतमो च भिक्खवे असङ्खतगामी मग्गो: इध भिक्खवे भिक्खु धम्मेसु  
धम्मानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं। अयं  
वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
९। २। १३  
पठमसम्मप्पधानसुत्तं  
    
४५१। कतमो च भिक्खवे असङ्खतगामी मग्गो: इध भिक्खवे भिक्खु अनुप्पन्नानं  
पापकानं अकुसलानं धम्मानं अनुप्पादाय छन्दं जनेति वायमति विरियं आरभति  
चित्तं पग्गण्हाति पदहति। अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
९। २। १४  
दुतियसम्मप्पधानसुत्तं  
    
४५२। कतमो च भिक्खवे असङ्खतगामी मग्गो: इध भिक्खवे भिक्खु उप्पन्नानं  
पापकानं अकुसलानं धम्मानं पहानाय छन्दं जनेति वायमति विरियं आरभति  
चित्तं पग्गण्हाति पदहति। अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। १५  
ततियसम्मप्पधानसुत्तं  
    
४५३। कतमो च भिक्खवे असङ्खतगामी मग्गो: इध भिक्खवे भिक्खु अनुप्पन्नानं  
पापकानं अकुसलानं धम्मानं अनुप्पादाय छन्दं जनेति वायमति विरियं आरभति  
चित्तं पग्गण्हाति पदहति। अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
[ब्ज्त् पगे ६४६] [\x ६४६।]       
    
९। २। १६  
चतुत्थसम्मप्पधानसुत्तं  
    
४५४। कतमो च भिक्खवे असङ्खतगामी मग्गो: इध भिक्खवे भिक्खु उप्पन्नानं  
अकुसलानं धम्मानं [प्त्स् पगे ३६५] [\क़् ३६५।] ठितिया असम्मोसाय भिय्योभावाय  
वेपुल्लाय भावनाय पारिपूरिया छन्दं जनेति वायमति विरियं आरभति चित्तं पग्गण्हाति  
पदहति। अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। १७  
छन्दिद्धिपादसुत्तं  
    
४५५। कतमो च भिक्खवे असङ्खतगामी मग्गो: इध भिक्खवे भिक्खु  
छन्दसमाधिपधानसङ्खारसमन्नागतं इद्धिपादं भावेति, अयं वुच्चति भिक्खवे  
असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
९। २। १८  
विरियिद्धिपादसुत्तं  
    
४५६। कतमो च भिक्खवे असङ्खतगामी मग्गो इध भिक्खवे भिक्खु  
विरियसमाधिपधानसङ्खारसमन्नागतं इद्धिपादं भावेति। अयं वुच्चति भिक्खवे  
असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। १९  
चित्तिद्धिपादसुत्तं  
    
४५७। कतमो च भिक्खवे असङ्खतगामी मग्गो इध भिक्खवे भिक्खु  
चित्तसमाधिपधानसङ्खारसमन्नागतं इद्धिपादं भावेति। अयं वुच्चति भिक्खवे  
असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। २०  
वीमंसिद्धिपादसुत्तं  
    
४५८। कतमो च भिक्खवे असङ्खतगामी मग्गो इध भिक्खवे भिक्खु  
विमंसासमाधिपधानसङ्खारसमन्नागतं इद्धिपादं भावेति। अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
[ब्ज्त् पगे ६४८] [\x ६४८।]       
    
९। २। २१  
सद्धिन्द्रियसुत्तं  
४५९। कतमो च भिक्खवे असङ्खतगामी मग्गो: इध भिक्खवे भिक्खु सद्धिन्द्रियं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। २२  
विरियिन्द्रियसुत्तं  
    
४६०। [प्त्स् पगे ३६६] [\क़् ३६६।] कतमो च भिक्खवे असङ्खतगामी मग्गो: इध  
भिक्खवे भिक्खु विरियिन्द्रियं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। २३  
सतिन्द्रियसुत्तं  
    
४६१। कतमो च भिक्खवे असङ्खतगामी मग्गो: इध भिक्खवे भिक्खु सतिन्द्रियं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। २४  
समाधिन्द्रियसुत्तं  
    
४६२। कतमो च भिक्खवे असङ्खतगामी मग्गो: इध भिक्खवे भिक्खु समाधिन्द्रियं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। २५  
पञ्ञिन्द्रियसुत्तं  
    
४६३। कतमो च भिक्खवे असङ्खतगामी मग्गो: इध भिक्खवे भिक्खु पञ्ञिन्द्रियं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
९। २। २६  
सद्धाबलसुत्तं  
    
४६४। कतमो च भिक्खवे असङ्खतगामी मग्गो: इध भिक्खवे भिक्खु सद्धाबलं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
[ब्ज्त् पगे ६५०] [\x ६५०।]       
    
९। २। २७  
विरियबलसुत्तं  
    
४६५। कतमो च भिक्खवे असङ्खतगामी मग्गो: इध भिक्खवे भिक्खु विरियबलं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। २८  
सतिबलसुत्तं  
    
४६६। कतमो च भिक्खवे असङ्खतगामी मग्गो: इध भिक्खवे भिक्खु सतिबलं भावेति  
विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति भिक्खवे  
असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। २९  
समाधिबलसुत्तं  
    
४६७। [प्त्स् पगे ३६७] [\क़् ३६७।] कतमो च भिक्खवे असङ्खतगामी मग्गो: इध  
भिक्खवे भिक्खु समाधिबलं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ३०  
पञ्ञाबलसुत्तं  
    
४६८। कतमो च भिक्खवे असङ्खतगामी मग्गो: इध भिक्खवे भिक्खु पञ्ञाबलं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ३१  
सतिसम्बोज्झङ्गसुत्तं  
    
४६९। कतमो च भिक्खवे असङ्खतगामी मग्गो: इध भिक्खवे भिक्खु  
सतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं,  
अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ३२  
धम्मविचय सम्बोज्झङ्गसुत्तं  
    
४७०। कतमो च भिक्खवे असङ्खतगामी मग्गो: इध भिक्खवे भिक्खु  
धम्मविचयसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
[ब्ज्त् पगे ६५२] [\x ६५२।]       
    
९। २। ३३  
विरियसम्बोज्झङ्गसुत्तं  
    
४७१। कतमो च भिक्खवे असङ्खतगामी मग्गो: इध भिक्खवे भिक्खु  
विरियसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ३४  
पीतिसम्बोज्झङ्गसुत्तं  
    
४७२। कतमो च भिक्खवे असङ्खतगामी मग्गो: इध भिक्खवे भिक्खु  
पीतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं,  
अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ३५  
पस्सद्धिसम्बोज्झङ्गसुत्तं  
४७३। कतमो च भिक्खवे असङ्खतगामी मग्गो: इध भिक्खवे भिक्खु  
पस्सद्धिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ३६  
समाधिसम्बोज्झङ्गसुत्तं  
    
४७४। कतमो च भिक्खवे असङ्खतगामी मग्गो: इध भिक्खवे भिक्खु  
समाधिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ३७  
उपेखासम्बोज्झङ्गसुत्तं  
    
४७५। कतमो च भिक्खवे असङ्खतगामी मग्गो: इध भिक्खवे भिक्खु  
उपेखासम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ३८  
सम्मादिट्ठिसुत्तं  
    
४७६। कतमो च भिक्खवे असङ्खतगामी मग्गो: इध भिक्खवे भिक्खु सम्मादिट्ठिं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
[ब्ज्त् पगे ६५४] [\x ६५४।]       
    
९। २। ३९  
सम्मासङ्कप्पसुत्तं  
    
४७७। [प्त्स् पगे ३६८] [\क़् ३६८।] कतमो च भिक्खवे असङ्खतगामी मग्गो: इध  
भिक्खवे भिक्खु सम्मासङ्कप्पं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
९। २। ४०  
सम्मावाचासुत्तं  
    
४७८। कतमो च भिक्खवे असङ्खतगामी मग्गो: इध भिक्खवे भिक्खु सम्मावाचं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ४१  
सम्माकम्मन्तसुत्तं  
    
४७९। कतमो च भिक्खवे असङ्खतगामी मग्गो: इध भिक्खवे भिक्खु  
सम्माकम्मन्तं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ४२  
सम्माआजीवसुत्तं  
    
४८०। कतमो च भिक्खवे असङ्खतगामी मग्गो: इध भिक्खवे भिक्खु सम्माआजीवं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ४३  
सम्मावायामसुत्तं  
    
४८१। कतमो च भिक्खवे असङ्खतगामी मग्गो: इध भिक्खवे भिक्खु सम्मावायामं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
९। २। ४४  
सम्मासतिसुत्तं  
    
४८२। कतमो च भिक्खवे असङ्खतगामी मग्गो: इध भिक्खवे भिक्खु सम्मासतिं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं, अयं वुच्चति  
भिक्खवे असङ्खतगामी मग्गो।   
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन, अनुकम्पं उपादाय।  
कतं वो तं मया, एतानि भिक्खवे रुक्खमूलानि, एतानि सुञ्ञागारानि, झायथ भिक्खवे,  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
    
[ब्ज्त् पगे ६५६] [\x ६५६।]       
    
९। २। ४५  
सम्मासमाधिसुत्तं  
    
४८३। असङ्खतञ्च वो भिक्खवे देसिस्सामि असङ्खतगामिञ्च मग्गं, तं सुणाथ।  
कतमञ्च भिक्खवे असङ्खतं: यो भिक्खवे रागक्खयो दोसक्खयो मोहक्खयो, इदं  
वुच्चति भिक्खवे असङ्खतं। कतमो च भिक्खवे असङ्खतगामी मग्गो: इध भिक्खवे  
भिक्खु सम्मासमाधिं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, अयं वुच्चति भिक्खवे असङ्खतगामी मग्गो।   
    
इति खो भिक्खवे देसितं वो मया असङ्खतं, देसितो असङ्खतगामी मग्गो। यं  
भिक्खवे सत्थारा करणीयं सावकानं हितेसिना अनुकम्पकेन अनुकम्पं उपादाय,  
कतं वो तं मया। एतानि भिक्खवे रुक्खमूलानि, एतानि सुञ्ञागारानि, झायथ भिक्खवे  
मा पमादत्थ, मा पच्छा विप्पटिसारिनो अहुवत्थ। अयं वो अम्हाकं अनुसासनीति।   
९। २। ४६ - १०१  
अन्तसुत्तानि  
    
४८४-५३९। अन्तञ्च-१। वो भिक्खवे देसिस्सामि अन्तगामिञ्च-२। मग्गं तं सुणाथ।  
कतमञ्च भिक्खवे अन्तं - पे - अनुसासनीति।   
(यथा असङ्खतं तथा वित्थारेतब्बं)  
    
९। २। १०२ - १५७  
अनासवसुत्तानि  
    
५४०-५९५। [प्त्स् पगे ३६९] [\क़् ३६९।] अनासवञ्च वो भिक्खवे देसिस्सामि अनासवगामिञ्च  
मग्गं -पे- अनुसासनीति।   
    
९। २। १५८ - २१३  
सच्चसुत्तानि  
    
५९६-६५१। सच्चञ्च वो भिक्खवे देसिस्सामि सच्चामिञ्च मग्गं -पे- अनुसासनीति।   
९। २। २१४ - २६९  
पारसुत्तानि  
    
६५२-७०७। पारञ्च वो भिक्खवे देसिस्सामि पारगामिञ्च मग्गं -पे- अनुसासनीति।   
१। अमतञ्च - स्या  
२। अमतगामिञ्च - स्या।   
    
[ब्ज्त् पगे ६५८] [\x ६५८।]       
    
९। २। २७० - ३२५  
निपुणसुत्तानि  
    
७०८-७६३। निपुणञ्च वो भिक्खवे देसिस्सामि निपुणगामिञ्च मग्गं -पे- अनुसासनीति। । २  
९। २। ३२६-३८१  
सुदुद्दससुत्तानि  
    
७६४-८१९। सुदुद्दसञ्च वो भिक्खवे देसिस्सामि सुदुद्दसगामिञ्च मग्गं -पे-  
अनुसासनीति।   
    
९। २। ३८२-४३७  
अजरसुत्तानि  
    
८२०-९७५। अजरञ्च-१। वो भिक्खवे देसिस्सामि अजरगामिञ्च मग्गं -पे- अनुसासनीति।   
    
९। २। ४३८-४९३  
धुवसुत्तानि  
    
९७६-९३१। [प्त्स् पगे ३७०] [\क़् ३७०।] धुवञ्च वो भिक्खवे देसिस्सामि धुवगामिञ्च  
मग्गं -पे- अनुसासनीति।   
९। २। ४९४-५४९  
अपलोकितसुत्तानि  
    
९३२-९८७। अपलोकितञ्च-२। वो भिक्खवे देसिस्सामि अपलोकितगामिञ्च मग्गं -पे-  
अनुसासनीति।   
    
९। २। ५५०-६०५  
अनिदस्सनसुत्तानि  
    
९८८-१०४३। अनिदस्सनञ्च वो भिक्खवे देसिस्सामि अनिदस्सनगामिञ्च मग्गं -पे-  
अनुसासनीति।   
    
९। २। ६०६-६६१  
निप्पपञ्चसुत्तानि  
    
१०४४-१०९९। निप्पपञ्चञ्च वो भिक्खवे देसिस्सामि निप्पपञ्चगामिञ्च मग्गं -पे-  
अनुसासनीति।   
    
१। अज्जरञ्च - सी १, २ अज्जजरं - स्या  
२। अपलोकञ्च - सी। १, २  
अपलोकिनञ्च - स्या।   
    
[ब्ज्त् पगे ६६०] [\x ६६०।]       
    
९। २। ६६२-७१७  
सन्तसुत्तानि  
    
११००-११५५। सन्तञ्च वो भिक्खवे देसिस्सामि सन्तगामिञ्च मग्गं -पे- अनुसासनीति।   
    
९। २। ७१८-७७३  
अमतसुत्तानि  
    
११५६-१२११। अमतञ्च वो भिक्खवे देसिस्सामि अमतगामिञ्च मग्गं -पे- अनुसासनीति।   
    
९। २। ७७४-८२९  
पणितसुत्तानि  
    
१२१२-१२६७। पणितञ्च वो भिक्खवे देसिस्सामि पणितगामिञ्च मग्गं -पे- अनुसासनीति।   
    
९। २। ८३०-८८५  
सिवसुत्तानि  
    
१२६८-१३२३ सिवञ्च वो भिक्खवे देसिस्सामि सिवगामिञ्च मग्गं -पे- अनुसासनीति।   
    
९। २। ८८६-९४१  
खेमसुत्तानि  
    
१३२४-१३७९। [प्त्स् पगे ३७१] [\क़् ३७१।] खेमञ्च वो भिक्खवे देसिस्सामि खेमगामिञ्च  
मग्गं -पे- अनुसासनीति।   
    
९। २। ९४२-९९७  
तण्हक्खयसुत्तानि  
    
१३८०-१४३५। तण्हक्खयञ्च वो भिक्खवे देसिस्सामि तण्हक्खयगामिञ्च मग्गं -पे-  
अनुसासनीति।   
    
९। २। ९९८-१०५३  
अच्छरियसुत्तानि  
    
१४३६-१४९१। अच्छरियञ्च वो भिक्खवे देसिस्सामि अच्छरियगामिञ्च मग्गं -पे- अनुसासनीति।   
    
[ब्ज्त् पगे ६६२] [\x ६६२।]       
    
९। २। १०५४-११०९  
अब्भुतसुत्तानि  
    
१४९२-१५४७। अब्भुतञ्च वो भिक्खवे देसिस्सामि अब्भुतगामिञ्च मग्गं -पे- अनुसासनीति।   
    
९। २। १११०-११६५  
अनीतिकसुत्तानि  
    
१५४८-१६०३। अनीतिकञ्च वो भिक्खवे देसिस्सामि अनीतिकगामिञ्च मग्गं -पे- अनुसासनीति।   
    
९। २। ११६६-१२२१  
अनीतिकधम्मसुत्तानि  
    
१६०४-१६५९। अनीतिकधम्मञ्च वो भिक्खवे देसिस्सामि अनीतिकधम्मगामिञ्च मग्गं  
-पे- अनुसासनीति।   
    
९। २। १२२२-१२७७  
निब्बानसुत्तानि  
    
१६६०-१७१५। निब्बानञ्च वो भिक्खवे देसिस्सामि निब्बानगामिञ्च मग्गं -पे- अनुसासनीति।   
    
९। २। १२७८-१३३३  
अब्यापज्झसुत्तानि  
    
१७१६-१७७१। अब्यापज्झञ्च वो भिक्खवे देसिस्सामि अब्यापज्झगामिञ्च मग्गं -पे-  
अनुसासनीति।   
    
९। २। १३३४-१३८९  
विरागसुत्तानि  
    
१७७२-१८२७। विरागञ्च वो भिक्खवे देसिस्सामि विरागगामिञ्च मग्गं -पे- अनुसासनीति।   
    
९। २। १३९०-१४४५  
सुद्धिसुत्तानि  
    
१८२८-१८८३। [प्त्स् पगे ३७२] [\क़् ३७२।] सुद्धिञ्च वो भिक्खवे देसिस्सामि सुद्धिगामिञ्च  
मग्गं -पे- अनुसासनीति।   
    
[ब्ज्त् पगे ६६४] [\x ६६४।]       
    
९। २। १४४६-१५०१  
मुत्तिसुत्तानि  
    
१८८४-१९३९। मुत्तिञ्च वो भिक्खवे देसिस्सामि मुत्तिगामिञ्च मग्गं -पे- अनुसासनीति।   
    
९। २। १५०२-१५५७  
अनालयसुत्तानि  
    
१९४०-१९९५। अनालयञ्च वो भिक्खवे देसिस्सामि अनालयगामिञ्च मग्गं -पे- अनुसासनीति।   
    
९। २। १५५८-१६१३  
दीपसुत्तानि  
    
१९९६-२०५१। दीपञ्च वो भिक्खवे देसिस्सामि दीपगामिञ्च मग्गं -पे- अनुसासनीति।   
    
९। २। १६१४-१६६९  
लेणसुत्तानि  
    
२०५२-२१०७। लेणञ्च वो भिक्खवे देसिस्सामि लेणगामिञ्च मग्गं -पे- अनुसासनीति।   
    
९। २। १६७०-१७२५  
ताणसुत्तानि  
    
२१०८-२१६३। ताणञ्च वो भिक्खवे देसिस्सामि ताणगामिञ्च मग्गं -पे- अनुसासनीति।   
    
९। २। १७२६-१७८१  
सरणसुत्तानि  
    
२१६४-२२१९। सरणञ्च वो भिक्खवे देसिस्सामि सरणगामिञ्च मग्गं -पे- अनुसासनीति।   
    
९। २। १७८२-१८३७  
परायणसुत्तानि  
    
२२२०-२२७५। [प्त्स् पगे ३७८] [\क़् ३७८।] परायणञ्च वो भिक्खवे देसिस्सामि  
परायणगामिञ्च मग्गं, तं सुणाथ। कतमञ्च भिक्खवे परायणं: यो भिक्खवे  
रागक्खयो दोसक्खयो मोहक्खयो, इदं वुच्चति भिक्खवे परायणं। कतमो च  
भिक्खवे परायणगामी मग्गो: कायगतासति। अयं वुच्चति भिक्खवे परायणगामी  
मग्गो।   
    
[ब्ज्त् पगे ६६६] [\x ६६६।]       
    
इति खो भिक्खवे देसितं वो मया परायणं, देसितो परायणगामी मग्गो। यं भिक्खवे  
सत्थारा करणीयं सावकानं हितेसिना अनुकम्पकेन अनुकम्पं उपादाय। कतं वो तं  
मया एतानि भिक्खवे रुक्खमूलानि, एतानि सुञ्ञागारानि, झायथ भिक्खवे मा पमादत्थ,  
मा पच्छा विप्पटिसारिनो अहुवत्थ, अयं वो अम्हाकं अनुसासनीति।   
(यथा असङ्खतं तथा वित्थारेतब्बं)  
दुत्यअसङ्खतवग्गो।   
तत्रुद्दानं:  
    
असङ्खतं अन्तं अनासवं सच्चञ्च पारं निपुणं सुदुद्दसं  
अजरत्तं धुवं अपलोकितं अनिदस्सनं निप्पपञ्च सन्तं  
    
अमतं पणीतञ्च सिवञ्च खेमं तण्हक्खयो अच्छरियञ्च अब्भुतं  
अनीतिकं अनीतिकधम्मं निब्बानमेतं सुगतेन देसितं  
    
अब्यापज्झो विरागो च सुद्धि मुत्ति अनालयो  
दीपो लेणञ्च ताणञ्च सरणञ्च परायणञ्चाति।   
    
असङ्खतसंयुत्तं समत्तं।   
    
[ब्ज्त् पगे ६६८] [\x ६६८।]       
    
१०। अब्याकत संयुत्तं  
१। अब्याकतवग्गो  
१०। १। १  
खेमासुत्तं  
    
२२७६। [प्त्स् पगे ३७४] [\क़् ३७४।] एकं समयं भगवा सावत्थियं विहरति जेतवने  
अनाथपिण्डिकस्स आरामे। तेन खो पन समयेन खेमा भिक्खुनी कोसलेसु चारिकं  
चरमाना अन्तरा च सावत्थिं-१ अन्तरा च साकेतं तोरणवत्थुस्मिं वासं उपगता होति।  
अथ खो राजा पसेनदिकोसलो साकेता सावत्थिं गच्छन्तो अन्तरा च साकेतं अन्तरा च  
सावत्थिं तोरणवत्थुस्मिं एकरत्तिवासं उपगञ्जि। अथ खो राजा पसेनदिकोसलो अञ्ञतरं  
पुरिसं आमन्तेसि: एहि त्वं अम्भो पुरिस तोरणवत्थुस्मिं तथारूपं समणं वा  
ब्रह्मणं वा जान, यमहं अज्ज पयिरुपासेय्यन्ति।   
    
एवं देवाति खो सो पुरिसो रञ्ञो पसेनदिस्स कोसलस्स पटिस्सुत्वा केवलकप्पं  
तोरणवत्थुं-२ अन्वाहिण्डन्तो-३ नाद्दस तथारूपं समणं वा ब्राह्मणं वा यं राजा  
पसेनदि कोसलो पयिरुपासेय्य अद्दसा खो सो पुरिसो खेमं भिक्खुनिं तोरणवत्थुस्मिं  
वासं उपगतं, दिस्वान येन पसेनदिकोसलो तेनुपसङ्कमि। उपसङ्कमित्वा राजानं  
पसेनदि। कोसलं एतदवोच: नत्थि खो देव, तोरणवत्थुस्मिं तथारूपो समणो वा  
ब्राह्मणो वा यं देवो पयिरुपासेय्य। अत्थि च खो देव, खेमा नाम भिक्खुनी तस्स  
भगवतो साविका अरहतो सम्मासम्बुद्धस्स, तस्सा खो पनय्याय एवं कल्याणो  
कित्तिसद्दो अब्भुग्गतो: [प्त्स् पगे ३७५] [\क़् ३७५।] "पण्डिता वियत्ता मेधाविनी बहुस्सुता  
चित्तकथा कल्याणपटिभाना" ति। तं देवो पयिरुपासतुति।   
    
अथ खो राजा पसेनदिकोसलो येन खेमा भिक्खुनी तेनुपसङ्कमि। उपसङ्कमित्वा  
खेमं भिक्खुनिं अभिवादेत्वा एकमन्तं निसीदि। एकमन्तं निसिन्नो खो राजा  
पसेनदिकोसलो खेमं भिक्खुनिं एतदवोच: किन्नु खो अय्ये होति तथागतो  
परम्मरणाति। अव्याकतं एतं महाराज भगवता: "होति तथागतो परम्मरणा" ति।  
किम्पनय्यो न होति तथागतो परम्मरणाति। एतम्पि खो महाराज अव्याकतं भगवता:  
"न होति तथागतो परम्मरणा" ति। किन्नु खो अय्ये, होति च न च होति तथागतो  
परम्मरणाति। अव्याकतं खो एतं महाराज भगवता: "होति च न च होति तथागतो  
परम्मरणा" ति। किम्पनय्ये, नेव होति न न होति तथागतो परम्मरणाति। एतम्पि खो  
महाराज अव्याकतं भगवता: "नेव होति न न होति तथागतो परम्मरणा" ति।   
    
१। सावत्थियं - सी १, २  
२। वतथुस्मिं सी २, १,   
३। आभिण्डन्तो - मछसं स्या।   
    
[ब्ज्त् पगे ६७०] [\x ६७०।]       
    
किन्नु खो अय्ये, होति तथागतो परम्मरणाति इति पुट्ठा समाना अव्याकतं खो एतं  
महाराज भगवता: "होति तथागतो परम्मरणा" ति वदेसि, किम्पनय्ये न होति तथागतो  
परम्मरणाति इति पुट्ठा समाना एतम्पि खो महाराज अव्याकतं भगवता: "न होति  
तथागतो परम्मरणाति" वदेसि, किन्नु खो अय्ये, होति च न च होति तथागतो  
परम्मरणाति इति पुट्ठा समाना अव्याकतं खो एतं महाराज भगवता: "होति च न च  
होति तथागतो परम्मरणा" ति वदेसि, किम्पनय्ये नेव होति न न होति तथागतो  
परम्मरणाति इति पुट्ठा समाना एतम्पि खो महाराज अव्याकतं भगवता: "नेव होति न  
न होति तथागतो परम्मरणा" ति वदेसि। को नु [प्त्स् पगे ३७६] [\क़् ३७६।] खो अय्ये,  
हेतु को पच्चयो येन तं-१। अव्याकतं भगवताति।   
    
तेन हि महाराज तञ्ञेवेत्थ पटिपुच्छिस्सामि, -२। यथा ते खमेय्य, तथा नं  
व्याकरेय्यासि।   
    
तं किम्मञ्ञसि महाराज, अत्थि ते कोचि गणको वा मुद्दिको वा सङ्खायको वा यो पहोति  
गङ्गाय वालिकं-३। गणेतुं: "एत्तका वालिका इति वा एत्तकानि-४ वालिकासतानि इति वा एत्तकानि  
वालिकासतसहस्सानि इति वा" ति। नो हेतं अय्ये। अत्थि पन ते कोचि गणको वा मुद्दिको वा  
सङ्खायको वा यो पहोति महासमुद्दे उदकं मिणितुं: "एत्तकानि उदकाऌहकानीति-५ वा  
एत्तकानि उदकाऌहक सतानीति वा एन्तकानि उदकाऌहक सहस्सानीति वा एत्तकानि उदकाऌहक  
सतसहस्सानीति वा" ति। नोहेतं अय्ये। तं किस्स हेतु? महय्ये, -६। समुद्दो गम्भीरो  
अप्पमेय्यो अप्परियोगाहोति।   
    
एवमेव खो महाराज, येन रूपेन तथागतं पञ्ञापयमानो पञ्ञापेय्य, तं रूपं  
तथागतस्स पहीनं उच्छिन्नमूलं तालावत्थुकतं अनभावकतं आयतिं  
अनुप्पादधम्मं। रूपसङ्खय-७ विमुत्तो खो महाराज तथागतो गम्भीरो अप्पमेय्यो  
अप्परियोगाहो, सेय्यथापि महासमुद्दो। होति तथागतो परम्मरणातिपि न उपेति, न होति  
तथागतो परम्मरणातिपि न उपेति। होति च न च होति तथागतो परम्मरणातिपि न उपेति।  
नेव होति न न होति तथागतो परम्मरणातिपि न उपेति।   
    
-------------------------  
१। येनेतं - सया। मछसं  
२। परिपुच्छिस्सामि - सीमु  
३। वालुकं - मछसं  
४। एत्तिकानि - सी, १, २।   
५। उदकाऌहानि वा - सी १, २,   
६। महेय्या - स्या, सी २।   
७। सङ्खया - स्या। सङ्खाय - मछसं।   
    
[ब्ज्त् पगे ६७२] [\x ६७२।]       
[प्त्स् पगे ३७७] [\क़् ३७७।]        
    
 याय वेदनाय तथागतं पञ्ञापयमानो पञ्ञापेय्य, तं वेदनं तथागतस्स पहीनं  
उच्छिन्नमूलं तालावत्थुकतं अनभावकतं आयतिं अनुप्पादधम्मं। वेदनासङ्खय  
विमुत्तो खो महाराज तथागतो गम्भीरो अप्पमेय्यो दुप्परियोगाहो, सेय्यथापि  
महासमुद्दो। होति तथागतो परम्मरणातिपि न उपेति, न होति तथागतो  
परम्मरणातिपि न उपेति। होति च न च होति तथागतो परम्मरणातिपि न उपेति। नेव  
होति न न होति तथागतो परम्मरणातिपि न उपेति।   
    
 याय सञ्ञाय तथागतं पञ्ञापयमानो पञ्ञापेय्य, तं रूपं तथागतस्स पहीनं  
उच्छिन्नमूलं तालावत्थुकतं अनभावकतं आयतिं अनुप्पादधम्मं। सञ्ञासङ्खय  
विमुत्तो खो महाराज तथागतो गम्भीरो अप्पमेय्यो दुप्परियोगाहो, सेय्यथापि  
महासमुद्दो। होति तथागतो परम्मरणातिपि न उपेति, न होति तथागतो  
परम्मरणातिपि न उपेति। होति च न च होति तथागतो परम्मरणातिपि न उपेति। नेव  
होति न न होति तथागतो परम्मरणातिपि न उपेति।   
    
येहि सङ्खारेहि तथागतं पञ्ञापयमानो पञ्ञापेय्य, ते सङ्खारा तथागतस्स पहीना  
उच्छिन्नमूला तालावत्थुकता अनभावकता आयतिं अनुप्पादधम्मा।  
सङ्खारसङ्खयविमुत्तो खो महाराज तथागतो गम्भीरो अप्पमेय्यो दुप्परियोगाहो,  
सेय्यथापि महासमुद्दो। होति तथागतो परम्मरणातिपि न उपेति, न होति तथागतो  
परम्मरणातिपि न उपेति। होति च न च होति तथागतो परम्मरणातिपि न उपेति। नेव  
होति न न होति तथागतो परम्मरणातिपि न उपेति।   
    
येन विञ्ञाणेन तथागतं पञ्ञापयमानो पञ्ञापेय्य, तं विञ्ञाणं तथागतस्स  
पहीनं उच्छिन्नमूलं तालावत्थुकतं अनभावकतं आयतिं अनुप्पादधम्मं।  
विञ्ञाणसङ्खयविमुत्तो खो महाराज तथागतो गम्भीरो अप्पमेय्यो दुप्परियोगाहो,  
सेय्यथापि महासमुद्दो। होति तथागतो परम्मरणातिपि न उपेति, न होति तथागतो  
परम्मरणातिपि न उपेति। होति च न च होति तथागतो परम्मरणातिपि न उपेति। नेव  
होति न न होति तथागतो परम्मरणातिपि न उपेतीति।   
    
अथ खो राजा पसेनदिकोसलो खेमाय भिक्खुनिया भासितं अभिनन्दित्वा अनुमोदित्वा  
उट्ठायासना खेमं भिक्खुनिं अभिवादेत्वा पदक्खिणं कत्वा पक्कामि। अथ खो राजा  
पसेनदिकोसलो अपरेन समयेन येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो राजा पसेनदिकोसलो  
भगवन्तं एतदवोच: किन्नु खो भन्ते होति तथागतो परम्मरणाति। [प्त्स् पगे ३७८]  
[\क़् ३७८।] अव्याकतं खो एतं महाराज मसया: "होति तथागतो परम्मरणाति। "  
किम्पन भन्ते न होति तथागतो परम्मरणाति। तम्पि खो महाराज अव्याकतं मया  
"न होति तथागतो परम्मरणा" ति। किन्नु खो अय्ये, होति च न च होति तथागतो  
परम्मरणोति। अव्याकतं खो एतं महाराज भगवता: "होति च न च होति तथागतो  
परम्मरणा" ति। किम्पनय्ये, नेव होति न न होति तथागतो परम्मरणाति। एतम्पि खो  
महाराज अव्याकतं भगवता: "नेव होत न न होति तथागतो परम्मरणा" ति।   
    
[ब्ज्त् पगे ६७४] [\x ६७४।]       
    
किन्नु खो भन्ते, होति तथागतो परम्मरणाति इति पुट्ठो समानो अव्याकतं खो एतं  
महाराज मया: "होति तथागतो परम्मरणा" ति वदेसि, किम्पन भन्ते नेव होति न होति  
तथागतो परम्मरणाति इति पुट्ठो समानो तम्पि खो महाराज अव्याकतं मया: "नेव  
होति न न होति तथागतो परम्मरणाति" वदेसि, को नु खो भन्ते, हेतु को पच्चयो येन  
तं अव्याकतं भगवताति।   
    
तेन हि महाराज तञ्ञेवेत्थ पटिपुच्छिस्सामि, यथा ते खमेय्य, तथा नं व्याकरेय्यासि।   
तं किम्मञ्ञसि महाराज, अत्थि ते कोचि गणको वा मुद्दिको वा सङ्खायको वा यो पहोति  
गङ्गाय वालिकं गणेतुं: "एत्तका वालिका इति वा एत्तकानि वालिकासतसहस्सानीति वा" ति। नो हेतं  
अय्ये। अत्थि पन ते कोचि गणको वा मुद्दिको वा सङ्खायको वा यो पहोति महासमुद्दे  
उदकं पमेतुं: "एत्तकानि उदकाऌअहकानीति वा एत्तकानि उदकाऌहक सतानीति वा एन्तकानि  
उदकाऌहक सहस्सानीति वा एत्तकानि उदकाऌहक सतसहस्सानीति वा" ति। नोहेतं अय्ये। तं  
किस्स हेतु? महा भन्ते समुद्दो गम्भीरो अप्पमेय्यो अप्परियोगा होति।   
    
एवमेव खो महाराज, येन रूपेन तथागतं पञ्ञापयमानो पञ्ञापेय्य, तं रूपं  
तथागतस्स पहीनं उच्छिन्नमूलं तालावत्थुकतं अनभावकतं [प्त्स् पगे ३७९] [\क़्  
३७९।] आयतिं अनुप्पादधम्मं। रूपसङ्खय विमुत्तो खो महाराज तथागतो  
गम्भीरो अप्पमेय्यो दुप्परियोगाहो, सेय्यथापि महासमुद्दो। होति तथागतो  
परम्मरणातिपि न उपेति, न भोति तथागतो परम्मरणातिपि न उपेति। होति च न च होति  
तथागतो परम्मरणातिपि न उपेति। नेव होति न न होति तथागतो परम्मरणातिपि न  
उपेति।   
    
याय वेदनाय तथागतं पञ्ञापयमानो पञ्ञापेय्य, सा वेदना तथागतस्स पहीना  
उच्छिन्नमूला तालावत्थुकता अनभावकता आयतिं अनुप्पादधम्मा।  
वेदनासङ्खयविमुत्तो खो महाराजा तथागतो गम्भीरो अप्पमेय्यो दुप्परियोगाहो  
सेय्यथापि महासमुद्दो। होति तथागतो परम्मरणातिपि न उपेति, न होति तथागतो  
परम्मरणातिपि न उपेति, होति च न च होति तथागतो परम्मरणातिपि न उपेति।   
याय सञ्ञाय तथागतं पञ्ञापयमानो पञ्ञापेय्य, तं रूपं तथागतस्स पहीनं  
उच्छिन्नमूलं तालावत्थुकतं अनभावकतं आयतिं अनुप्पादधम्मं। रूपसङ्खय  
विमुत्तो खो महाराज तथागतो गम्भीरो अप्पमेय्यो दुप्परियोगाहो, सेय्यथापि  
महासमुद्दो। होति तथागतो परम्मरणातिपि न उपेति, न भोति तथागतो  
परम्मरणातिपि न उपेति। होति च न च होति तथागतो परम्मरणातिपि न उपेति। नेव  
होति न न होति तथागतो परम्मरणातिपि न उपेति।   
    
येहि सङ्खारेहि तथागतं पञ्ञापयमानो पञ्ञापेय्य, ते सङ्खारा तथागतस्स पहीना  
उच्छिन्नमूला तालावत्थुकता अनभावकता आयतिं अनुप्पादधम्मा।  
सङ्खारसङ्खयविमुत्तो खो महाराज तथागतो गम्भीरो अप्पमेय्यो दुप्परियोगाहो,  
सेय्यथापि महासमुद्दो। होति तथागतो परम्मरणातिपि न उपेति, न भोति तथागतो  
परम्मरणातिपि न उपेति। होति च न च होति तथागतो परम्मरणातिपि न उपेति। नेव  
होति न न होति तथागतो परम्मरणातिपि न उपेति।   
    
येन विञ्ञाणेन तथागतं पञ्ञापयमानो पञ्ञापेय्य, तं विञ्ञाणं तथागतस्स  
पहीनं उच्छिन्नमूलं तालावत्थुकतं अनभावकतं आयतिं अनुप्पादधम्मं।  
विञ्ञाणसङ्खयविमुत्तो खो महाराज तथागतो गम्भीरो अप्पमेय्यो दुप्परियोगाहो,  
सेय्यथापि महासमुद्दो। होति तथागतो परम्मरणातिपि न उपेति, न भोति तथागतो  
परम्मरणातिपि न उपेति। होति च न च होति तथागतो परम्मरणातिपि न उपेति। नेव  
होति न न होति तथागतो परम्मरणातिपि न उपेतीति।   
    
[ब्ज्त् पगे ६७६] [\x ६७६।]       
    
अच्छरियं भन्ते, अब्भुतं भन्ते, यत्र हि नाम सत्थु-१। चेव साविकाय च अत्थेन अत्थो  
व्यञ्जनेन व्यञ्जनं संसन्दिस्सति समेस्सति न विहायिस्सति-२। यदिदं अग्गपदस्मिं।  
एकमिदाहं भन्ते समयं खेमं भिक्खुनिं उपसङ्कमित्वा एकमत्थं आपुच्छिं। सा  
पि मे अय्या एतेहि पदेहि एतेहि व्यञ्जनेहि एतमत्थं व्याकासि सेय्यथापि भगवा।  
अच्छरियं भन्ते अब्भुतं भन्ते, यत्र हि नाम सत्थु चेव साविकाय च अत्थेन अत्थो  
व्यञ्जनेन व्यञ्जनं संसन्दिस्सति समेस्सति न विहायिस्सति यदिदं अग्गपदस्मिं। हन्द  
च दानि मयं भन्ते गच्छाम, बहुकिच्चा मयं बहुकरणीयाति। यस्सदानि त्वं  
महाराज कालं मञ्ञसीति। अथ खो राजा पसेनदि कोसलो भगवतो भासितं [प्त्स् पगे ३८०]  
[\क़् ३८०।] अभिनन्दित्वा अनुमोदित्वा उट्ठायासना भगवन्तं अभिवादेत्वा  
पदक्खिणं कत्वा पक्कामीति।   
    
१०। १। २  
अनुराधसुत्तं  
    
२२७७। एकं समयं भगवा वेसालियं विहरति महावने कूटागारसालायं। तेन खो पन  
समयेन आयस्मा अनुराधो भगवतो अविदूरे अरञ्ञकुटिकायं विहरति। अथ खो  
सम्बहुला अञ्ञतित्थिया परिब्बाजका येनायस्मा अनुराधो तेनुपसङ्कमिंसु। उपसङ्कमित्वा  
आयस्मता अनुराधेन सद्धिं सम्मोदिंसु। सम्मोदनियं कथं साराणीयं वीतिसारेत्वा  
एकमन्तं निसीदिंसु। एकमन्तं निसिन्नो खो ते अञ्ञतित्थिया परिब्बाजका आयस्मन्तं  
अनुराधं एतदवोचुं: यो सो आवुसो अनुराध, तथागतो उत्तमपुरिसो परमपुरिसो  
परमपत्तिप्पत्तो, तं तथागतो इमेसु चतुसु ठानेसु पञ्ञापयमानो पञ्ञापेति: "होति  
तथागतो परम्मरणाति वा, न होति तथागतो परम्मरणाति वा, होति च न च होति  
तथागतो परम्मरणाति वा, नेव होति न न होति तथागतो परम्मरणाति वा" ति।   
    
यो सो आवुसो तथागतो उत्तमपुरिसो परमपुरिसो परमपत्तिप्पत्तो, तं तथागतो अञ्ञत्र  
इमेहि चतुहि ठानेहि पञ्ञापयमानो पञ्ञापेति: "होति तथागतो परम्मरणाति वा न होति  
तथागतो परम्मरणाति वा होति च न च होति तथागतो मरम्मरणाति वा नेव होति न न  
होति तथागतो परम्मरणाति वा" ति। एवं वुत्ते अञ्ञतित्थिया परिब्बाजका आयस्मन्तं  
अनुराधं एतदवोचुं: यो-३। चायं भिक्खु नवो भविस्सति अचिरपब्बजितो, थेरो वा पन  
बालो अव्यत्तोति। अथ ते अञ्ञतित्थिया परिब्बाजनका आयस्मन्तं अनुराधं नव वादेन च  
बालवादेन च अपसादेत्वा उट्ठायासना पक्कमिंसु।   
१। सत्थुनो - सी, १, सीमु।   
२। विरोधयिस्सति - मछसं  
३। सो - स्या।   
    
[ब्ज्त् पगे ६७८] [\x ६७८।]       
    
[प्त्स् पगे ३८१] [\क़् ३८१।] अथ खो आयस्मतो अनुराधस्स अचिरपक्कन्तेसु तेसु  
अञ्ञतित्थियेसु परिब्बाजकेसु एतदहोसि: सचे खो मं ते अञ्ञतित्थिया परिब्बाजका उत्तरिं  
पुच्छेय्युं। कथं व्याकरमानो नु ख्वाहं तेसं अञ्ञतित्थियानं परिब्बाजकानं  
वुत्तवादी चेव भगवतो अस्सं, न च भगवन्तं अभूतेन अब्भाचिक्खेय्यं, धम्मस्स  
चानुधम्मं व्याकरेय्यं। न च कोचि सहधम्मिको वादानुवादो गारय्हं ठानं  
आगच्छेय्याति। अथ खो आयस्मा अनुराधो येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नो खो आयस्मा अनुराधो  
भगवन्तं एतदवोच:  
    
इधाहं भन्ते, भगवतो अविदूरे अरञ्ञकुटिकायं विहरामि, अथ खो भन्ते सम्बहुला  
अञ्ञतित्थिया परिब्बाजका येनाहं तेनुपसङ्कमिंसु। उपसङ्कमित्वा मम सद्धिं  
सम्मोदिंसु, सम्मोदनीयं कथं साराणीयं वीतिसारेत्वा एकमन्तं निसीदिंसु।  
एकमन्तं निसिन्ना खो भन्ते अञ्ञतित्थिया परिब्बाजका मं एतदवोचुं: यो सो आवुसो  
अनुराध तथागतो उत्तमपुरिसो परमपुरिसो परमपत्तिप्पत्तो तं तथागतो इमेसु  
चतुसु ठानेसु पञ्ञापयमानो पञ्ञापेति: "होति तथागतो परम्मरणाति वा न होति  
तथागतो परम्मरणाति वा नेव होति न न होति तथागतो परम्मरणाति वा" ति। एवं  
वुत्ताहं भन्ते ते अञ्ञतित्थिये परिब्बाजके एतदवोचुं: यो सो आवुसो तथागतो उत्तमपुरिसो  
परमपुरिसो परमपत्तिपन्तो तं तथागतो अञ्ञतिरमेहि चतूहि ठानेहि पञ्ञापयमानो  
पञ्ञापेति: "होति तथागतो परम्मरणाति वा न होति तथागतो परम्मरणाति वा होति च न  
च होति तथागतो परम्मरणाति वा नेव होति न न होति तथागतो परम्मरणाति वा" ति।   
    
एवं वुत्ते भन्ते ते अञ्ञतित्थिया परिब्बाजका मं एतदवोचुं: यो चायं भिक्खु नवो  
भविस्सति अचिरपब्बजितो, थेरो वा पन बालो अव्यत्तोति। अथ खो मं भन्ते ते अञ्ञतित्थिया  
परिब्बाजका नववादेन च बालवादेन च अपसादेत्वा उट्ठासयना पक्कमिंसु। तस्स  
मय्हं भन्ते अचिरपक्कन्तेसु तेसु अञ्ञतित्थियेसु [प्त्स् पगे ३८२] [\क़् ३८२।]       
परिब्बाजकेसु एतदहोसि: सचे खो मं ते अञ्ञतित्थिया परिब्बाजका उत्तरिं पुच्छेय्युं,  
कथं व्याकरमानो नु ख्वाहं तेसं अञ्ञतित्थियानं परिब्बाजकानं वुत्तवादी चेव  
भगवतो अस्सं, न च भगवन्तं अभूतेन अब्भाचिकेखय्यं, धम्मस्स  
चानुधम्मं व्याकरेय्यं, न च कोचि सहधम्मिको वादानुवादो गारय्हं ठानं  
आगच्छेय्याति।   
    
तं किम्मञ्ञसि अनुराध, रूपं निच्चं वा अनिच्चं वाति। अनिच्चं भन्ते। यं पनानिच्चं  
दुक्खं वा तं सुखं वाति। दुक्खं भन्ते। यं पनानिच्चं दुक्खं  
विपरिणामधम्मं कल्लन्नु तं समनुपस्सितुं: "एतं मम, एसोऽहमस्मि, एसो मे अत्ता"  
ति। नो हेतं भन्ते।   
वेदना निच्चा वा अनिच्चा वाति। अनिच्चं भन्ते। यं पनानिच्चं दुक्खं वा तं सुखं वाति।  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसोऽहमस्मि, एसो मे अत्ता" ति। नो हेतं भन्ते।   
सञ्ञा निच्चा वा अनिच्चा वाति। अनिच्चं भन्ते। यं पनानिच्चं दुक्खं वा तं सुखं वाति।  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसोऽहमस्मि, एसो मे अत्ता" ति। नो हेतं भन्ते।   
सङ्खारा निच्चा वा अनिच्चा वाति। अनिच्चं भन्ते। यं पनानिच्चं दुक्खं वा तं सुखं वाति।  
दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसोऽहमस्मि, एसो मे अत्ता" ति। नो हेतं भन्ते।   
विञ्ञाणं निच्चं वा अनिच्चं वाति। अनिच्चं भन्ते। यं पनानिच्चं दुक्खं वा तं सुखं  
वाति। दुक्खं भन्ते। यं पनानिच्चं दुक्खं विपरिणामधम्मं कल्लन्नु तं  
समनुपस्सितुं: "एतं मम, एसोऽहमस्मि, एसो मे अत्ता" ति। [प्त्स् पगे ३८४] [\क़् ३८४।] नो  
हेतं भन्ते।   
    
[ब्ज्त् पगे ६८०] [\x ६८०।]       
    
तस्मातिह अनुराध, यं किञ्चिरूपं अतीतानागत पच्चुप्पन्नं अज्झत्तं वा बहिद्धा वा  
ओऌआरिकं वा सुखुमं वा हीनं वा पणीतं वा यं दूरे सन्तिके वा, सब्बं रूपं: "नेतं  
मम, नेसोऽहमस्मि, न मे सो अत्ता" ति। एवमेतं यथाभूतं सम्मप्पञ्ञाय  
दट्ठब्बं।   
या काचि वेदना अतीतानागतपच्चुप्पन्ना अज्झत्तं वा बहिद्धा वा ओऌआरिकं वा सुखुमं वा  
हीनं वा पणीतं वा यं दूरे सन्तिके वा, सब्बं वेदनं: "नेतं मम, नेसोऽहमस्मि, न  
मेसो अत्ता" ति। एवमेतं यथाभूतं सम्मप्पञ्ञाय दट्ठब्बं। या काचि सञ्ञा  
अतीतानागतपच्चुप्पन्ना अज्झत्तं वा बहिद्धा वा ओऌआरिकं वा सुखुमं वा हीनं वा  
पणीतं वा यं दूरे सन्तिके वा, सब्बं सञ्ञा: "नेतं मम, नेसोऽहमस्मि, न मेसो अत्ता"  
ति। एवमेतं यथाभूतं सम्मप्पञ्ञाय दट्ठब्बं। ये केचि सङ्खारा  
अतीतानागतपच्चुप्पन्ना अज्झत्तं वा बहिद्धा वा ओऌआरिकं वा सुखुमं वा हीनं वा  
पणीतं वा यं दूरे सन्तिके वा, सब्बं सङ्खारा: "नेतं मम, नेसोऽहमस्मि, न मे सो  
अत्ता" ति। एवमेतं यथाभूतं सम्मप्पञ्ञाय दट्ठब्बं। यं किञ्चि विञ्ञाणं  
अतीतानागतपच्चुप्पन्ना अज्झत्तं वा बहिद्धा वा ओऌआरिकं वा सुखुमं वा हीनं वा  
पणीतं वा यं दूरे सन्तिके वा, सब्बं विञ्ञाणं: "नेतं मम, नेसोऽहमस्मि, [प्त्स् पगे  
३८३] [\क़् ३८३।] न मेसो अत्ता" ति। एवमेतं यथाभूतं सम्मप्पञ्ञाय दट्ठब्बं।   
    
एवं पस्सं अनुराध, सुतवा अरियसावको रूपस्मिम्पि निब्बिन्दति, वेदनायपि निब्बिन्दति,  
सञ्ञायपि निब्बिन्दति, सङ्खारेसुपि निब्बिन्दति, विञ्ञाणस्मिम्पि निब्बिन्दति, निब्बिन्दं  
विरज्जति। विरागा विमुच्चति विमुत्तस्मिं विमुत्तमिति ञाणं होति। खीणा जाति। वुसितं  
ब्रह्मचरियं, कतं करणीयं, नापरं इत्थत्तायाति पजानाति।   
    
तं किं मञ्ञसि अनुराध, रूपं तथागतोति समनुपस्ससीति? नो हेतं भन्ते। वेदनं  
तथागतोति समनुपस्ससीति? नो हेतं भन्ते, सञ्ञं तथागतोति समनुपस्ससीति?  
नोहेतं भन्ते, सङ्खारे तथागतोति समनुपस्ससीति? नो हेतं भन्ते, विञ्ञाणं  
तथागतोति समनुपस्ससीति? नो हेतं भन्ते, तं किं मञ्ञसि अनुराध, रूपस्मिं  
तथागतोति समनुपस्ससीति? नो हेतं भन्ते। अञ्ञत्र रूपा तथागतोति समनुपस्ससीति?  
नो हेतं भन्ते। वेदनाय तथागतोति समनुपस्ससीति? नो हेतं भन्ते, अञ्ञत्र  
वेदनाय तथागतोति समनुपस्ससीति? नो हेतं भन्ते। सञ्ञाय तथागतोति  
समनुपस्ससीति? नो हेतं भन्ते। अञ्ञत्र सञ्ञाय तथागतोति समनुपस्ससीति? नो हेतं  
भन्ते। सङ्खारेसु तथागतोति समनुपस्ससीति? नो हेतं भन्ते, अञ्ञत्र सङ्खारेहि  
तथागतोति समनुपस्ससीति? नो हेतं भन्ते। विञ्ञाणस्मिं तथागतोति समनुपस्ससीति?  
नो हेतं भन्ते, अञ्ञत्र विञ्ञाणा तथागतोति समनुपस्ससीति? नो हेतं भन्ते। तं किं  
मञ्ञसि अनुराध, रूपं तथागतोति समनुपस्ससीति? नो हेतं भन्ते। वेदनं  
तथागतोति समनुपस्ससीति? नो हेतं भन्ते। सञ्ञं-१। तथागतोति समनुपस्ससीति? नो  
हेतं भन्ते। सङ्खारे तथागतोति समनुपस्ससीति? नो हेतं भन्ते। विञ्ञाणं तथागतोति  
समनुपस्ससीति? नो हेतं भन्ते।   
    
तं किं मञ्ञसि अनुराध, अयं सो अरूपी अवेदनो असञ्ञी असङ्खारो अविञ्ञाणो तथागतोति  
समनुपस्ससीति? नो हेतं भन्ते। एत्थ ते अनुराध, दिट्ठेव धम्मे सच्चतो थेततो-२।  
तथागते अनुपलब्भियमाने-३। कल्लन्नु ते तं व्याकरणाय:-४।   
"यो सो आवुसो तथागतो उत्तमपुरिसो परमपुरिसो परमपत्तिपत्तो , तं तथागतो  
अञ्ञतिरमेहि चतूहि ठानेहि पञ्ञापयमानो पञ्ञापेति। होति तथागतो परम्मरणाति वा  
न होति तथागतो परम्मरणाति वा होति च न च होति तथागतो परम्मरणाति वा नेव  
होति न न होति तथागतो परम्मरणाति वा"ति। ? नो हेतं भन्ते: साधु साधु-५।  
अनुराध, पुब्बे चाहं अनुराध, एतरहि च दुक्खञ्चेव पञ्ञापेमि दुक्खस्स च  
निरोधन्ति।   
    
------------------------  
१। वेदना, सञ्ञा - सी १, २।   
२। सच्चतो वा - स्या  
तथतो वा - स्या।   
३। तथागतो अनुपलब्भियमानो - मछसं  
अनुपलबभनीयसभावो - स्या।   
लब्भनीयसभावो - स्या।   
४। वेय्याकरणाय - स्या। मछसं  
५। साधु, सीमु।   
    
[ब्ज्त् पगे ६८२] [\x ६८२।]       
    
१०। १। ३  
उपगतसुत्तं  
    
२२७८। एकं समयं आयस्मा सारिपुत्तो आयस्मा च महाकोट्ठितो बाराणसियं विहरन्ति  
इसिपतने मिगदाये। अथ खो आयस्मा महाकोट्ठितो सायन्हसमयं पटिसल्लाना वुट्ठितो  
येनायस्मा सारिपुत्तो तेनुपसङ्कमि, उपसङ्कमित्वा आयस्मता सारिपुत्तेन सद्धिं  
सम्मोदि, सम्मोदनीयं कथं सारणीयं वीतिसारेत्वा एकमन्तं निसीदि, एकमन्तं  
निसिन्नो खो आयस्मा महाकोट्ठितो आयस्मन्तं सारिपुत्तं एतदवोच:  
    
किन्नु खो आवुसो सारिपुत्त, होति, तथागतो परम्मरणाति? अव्याकतं खो एतं आवुसो,  
भगवता: "होति तथागतो परम्मरणा" ति। किं पनावुसो, न होति तथागतो  
परम्मरणाति? [प्त्स् पगे ३८५] [\क़् ३८५।] एतम्पि खो आवुसो, अव्याकतं भगवता: "न  
होति तथागतो परम्मरणा"ति। किन्नु खो आवुसो, होति च न च होति तथागतो  
परम्मरणाति? एतम्पि खो आवुसो, अव्याकतं भगवता: "होति च न च होति तथागतो  
परम्मरणा" ति। किं पनावुसो, नेव होति न न होति तथागतो परम्मरणाति? एतम्पि  
खो आवुसो, अव्याकतं भगवता: नेव होति न न होति तथागतो परम्मरणाति।   
    
किन्नु खो आवुसो, होति तथागतो परम्मरणाति इति पुट्ठो समानो अव्याकतं खो आवुसो,  
एतं भगवता: "होति तथागतो परम्मरणा" ति वदेसि। किन्नु खो आवुसो सारिपुत्त, होति  
तथागतो परम्मरणाति? अव्याकतं खो एतं आवुसो, भगवता: "होति तथागतो  
परम्मरणा" ति। किं पनावुसो, नेव होति न न होति तथागतो परम्मरणाति इति पुट्ठो  
समानो एतम्पि खो आवुसो, अव्याकतं भगवता: "नेव होति न न होति तथागतो  
परम्मरणा" ति वदेसि, को नु खो आवुसो, हेतु को पच्चयो येन तं अव्याकतं भगवताति।   
    
होति तथागतो परम्मरणाति खो आवुसो, रूपगतमेतं, न होति तथागतो परम्मरणाति  
रूपगतमेतं, होति च न च होति तथागतो परम्मरणाति रूपगतमेतं, नेव होति न न  
होति तथागतो परम्मरणाति रूपगतमेतं। होति तथागतो परम्मरणाति खो आवुसो,  
वेदनागतमेतं, न होति तथागतो परम्मरणाति वेदनागतमेतं, होति च न च होति  
तथागतो परम्मरणाति वेदनागतमेतं, नेव होति न न होति तथागतो परम्मरणाति  
वेदनागतमेतं। होति तथागतो परम्मरणाति [ब्ज्त् पगे ६८४] [\x ६८४।]        
खो आवुसो, सञ्ञागतमेतं, न होति तथागतो परम्मरणाति सञ्ञागतमेतं, होति च न  
च होति तथागतो परम्मरणाति सञ्ञागतमेतं, नेव होति न न होति तथागतो  
परम्मरणाति सञ्ञागतमेतं। होति तथागतो परम्मरणाति खो आवुसो,  
सङ्खारगतमेतं, [प्त्स् पगे ३८६] [\क़् ३८६।] न होति तथागतो परम्मरणाति  
सङ्खारगतमेतं, होति च न च होति तथागतो परम्मरणाति सङ्खारगतमेतं, नेव  
होति न न होति तथागतो परम्मरणाति सङ्खारगतमेतं। होति तथागतो परम्मरणाति  
खो आवुसो, विञ्ञाणगतमेतं, न होति तथागतो परम्मरणाति विञ्ञाणगतमेतं, होति च  
न च होति तथागतो परम्मरणाति विञ्ञाणगतमेतं, नेव होति न न होति तथागतो  
परम्मरणाति विञ्ञाणगतमेतं।   
अयं खो आवुसो, हेतु अयं पच्चयो येन तं अव्याकतं भगवताति।   
    
१०। १। ४  
समुदयसुत्तं  
    
२२७९। एकं समयं आयस्मा च सारिपुत्तो आयस्मा च महा कोट्ठितो बाराणसियं विहरन्ति  
इसिपतने मिगदाये, अथ खो आयस्मा महाकोट्ठितो सायन्हसमयं पटिसल्लाना वुट्ठितो  
येनायस्मा सारिपुत्तो तेनुपसङ्कमि, उपसङ्कमित्वा आयस्मा सारिपुत्तेन सद्धिं सम्मोदि,  
सम्मोदनीयं कथं साराणीयं वीतिसारेत्वा एकमन्तं निसीदि, एकमन्तं निसिन्नो खो  
आयास्मा महाकोट्ठितो आयस्मन्तं सारिपुत्तं एतदवोच:  
    
को नु खो आवुसो, हेतु को पच्चयो येन तं अव्याकतं भगवताति।   
    
रूपं खो आवुसो, अजानतो अपस्सतो यथाभूतं, रूपसमुदयं अजानतो अपस्सतो  
यथाभूतं, रूपनिरोधं अजानतो अपस्सतो यथाभूतं, रूपनिरोधगामिनिं पटिपदं  
अजानतो अपस्सतो यताभूतं: होति तथागतो परम्मरणातिपिस्स होति, न होति तथागतो  
परम्मरणातिपिस्स होति, होति च न च होति तथागतो परम्मरणातिपिस्स होति, नेव होति न  
न होति तथागतो परम्मरणातिपिस्स होति।   
    
वेदनं अजानतो अपस्सतो यथाभूतं, वेदनासमुदयं अजानतो अपस्सतो यथाभूतं,  
वेदनानिरोधं अजानतो अपस्सतो यथाभूतं, वेदनानिरोधगामिनिं पटिपदं अजानतो  
अपस्सतो यताभूतं: होति तथागतो परम्मरणातिपिस्स होति, न होति तथागतो  
परम्मरणातिपिस्स होति, होति च न च होति तथागतो परम्मरणातिपिस्स होति, नेव होति न  
न होति तथागतो परम्मरणातिपिस्स होति।   
सञ्ञं अजानतो अपस्सतो यथाभूतं, सञ्ञासमुदयं अजानतो अपस्सतो यथाभूतं,  
सञ्ञानिरोधं अजानतो अपस्सतो यथाभूतं, सञ्ञानिरोधगामिनिं पटिपदं अजानतो  
अपस्सतो यताभूतं: होति तथागतो परम्मरणातिपिस्स होति, न होति तथागतो  
परम्मरणातिपिस्स होति, होति च न च होति तथागतो परम्मरणातिपिस्स होति, नेव होति न  
न होति तथागतो परम्मरणातिपिस्स होति।   
सङ्खारे अजानतो अपस्सतो यथाभूतं, सङ्खारसमुदयं अजानतो अपस्सतो यथाभूतं,  
सङ्खारनिरोधं अजानतो अपस्सतो यथाभूतं, सङ्खारनिरोधगामिनिं पटिपदं अजानतो  
अपस्सतो यताभूतं: होति तथागतो परम्मरणातिपिस्स होति, न होति तथागतो  
परम्मरणातिपिस्स होति, होति च न च होति तथागतो परम्मरणातिपिस्स होति, नेव होति न  
न होति तथागतो परम्मरणातिपिस्स होति।   
विञ्ञाणं अजानतो अपस्सतो यथाभूतं, विञ्ञाणसमुदयं अजानतो अपस्सतो यथाभूतं,  
विञ्ञाणनिरोधं अजानतो अपस्सतो यथाभूतं, विञ्ञाणनिरोधगामिनिं पटिपदं अजानतो  
अपस्सतो यताभूतं: होति तथागतो परम्मरणातिपिस्स होति, न होति तथागतो [प्त्स् पगे  
३८७] [\क़् ३८७।] परम्मरणातिपिस्स होति, होति च न च होति तथागतो  
परम्मरणातिपिस्स होति, नेव होति न न होति तथागतो परम्मरणातिपिस्स होति।   
    
रूपञ्च खो आवुसो, जानतो पस्सतो यथाभूतं, रूपं समुदयं जानतो पस्सतो  
यथाभूतं, रूपनिरोधं जानतो पस्सतो यथाभूतं रूपनिरोधगामिनिं पटिपदं  
जानतो पस्सतो यथाभूतं होति तथागतो परम्मरणातिपिस्स न होति, न होति तथागतो  
परम्मरणातिपिस्स न होति, होति च न च होति तथागतो परम्मरणातिपिस्स न होति, नेव  
होति न न होति तथागतो परम्मरणातिपिस्स न होति। अयं खो आवुसो, हेतु अयं पच्चयो  
येन तं अव्याकतं भगवताति।   
वेदनं जानतो पस्सतो यथाभूतं, वेदना समुदयं जानतो पस्सतो यथाभूतं,  
वेदनानिरोधं जानतो पस्सतो यथाभूतं वेदनानिरोधगामिनिं पटिपदं जानतो  
पस्सतो यथाभूतं होति तथागतो परम्मरणातिपिस्स न होति, न होति तथागतो  
परम्मरणातिपिस्स न होति, होति च न च होति तथागतो परम्मरणातिपिस्स न होति, नेव  
होति न न होति तथागतो परम्मरणातिपिस्स न होति। अयं खो आवुसो, हेतु अयं पच्चयो  
येन तं अव्याकतं भगवताति।   
सञ्ञं जानतो पस्सतो यथाभूतं, सञ्ञं समुदयं जानतो पस्सतो यथाभूतं, सञ्ञं  
निरोधं जानतो पस्सतो यथाभूतं सञ्ञं निरोधगामिनिं पटिपदं जानतो पस्सतो  
यथाभूतं होति तथागतो परम्मरणातिपिस्स न होति, न होति तथागतो  
परम्मरणातिपिस्स न होति, होति च न च होति तथागतो परम्मरणातिपिस्स न होति, नेव  
होति न न होति तथागतो परम्मरणातिपिस्स न होति। अयं खो आवुसो, हेतु अयं पच्चयो  
येन तं अव्याकतं भगवताति।   
सङ्खारे जानतो पस्सतो यथाभूतं, सङ्खारे समुदयं जानतो पस्सतो यथाभूतं,  
सङ्खारनिरोधं जानतो पस्सतो यथाभूतं सङ्खार निरोधगामिनिं पटिपदं जानतो  
पस्सतो यथाभूतं होति तथागतो परम्मरणातिपिस्स न होति, न होति तथागतो  
परम्मरणातिपिस्स न होति, होति च न च होति तथागतो परम्मरणातिपिस्स न होति, नेव  
होति न न होति तथागतो परम्मरणातिपिस्स न होति। अयं खो आवुसो, हेतु अयं पच्चयो  
येन तं अव्याकतं भगवताति।   
विञ्ञाणं जानतो पस्सतो यथाभूतं, विञ्ञाणसमुदयं जानतो पस्सतो यथाभूतं,  
विञ्ञाणनिरोधं जानतो पस्सतो यथाभूतं विञ्ञाण निरोधगामिनिं पटिपदं जानतो  
पस्सतो यथाभूतं होति तथागतो परम्मरणातिपिस्स न होति, न होति तथागतो  
परम्मरणातिपिस्स न होति, होति च न च होति तथागतो परम्मरणातिपिस्स न होति, नेव  
होति न न होति तथागतो परम्मरणातिपिस्स न होति। अयं खो आवुसो, हेतु अयं पच्चयो  
येन तं अव्याकतं भगवताति।   
    
[ब्ज्त् पगे ६८६] [\x ६८६।]       
    
१०। १। ५  
पेमसुत्तं  
    
२२८०। एकं समयं आयस्मा च सारिपुत्तो आयस्मा च महाकोट्ठितो बाराणसियं विहरन्ति  
इसिपतने मिगदाये। अथ खो आयस्मा महाकोट्ठितो सायन्हसमयं पटिसल्लाना वुट्ठितो  
येनायस्मा सारिपुत्तो तेनुपसङ्कमि, उपसङ्कमित्वा आयस्मता सारिपुत्तेन सद्धिं  
सम्मोदि, सम्मोदनीयं कथं साराणीयं वीतिसारेत्वा एकमन्तं निसीदि, एकमन्तं  
निसिन्नो खो आयस्मा महाकोट्ठितो आयस्मन्तं सारिपुत्तं एतदवोच:  
को नु खो आवुसो, हेतु को पच्चयो येन तं अव्याकतं भगवताति? रूपे खो आवुसो  
अविगतरागस्स अविगतछन्दस्स अविगतपेमस्स अविगतपिपासस्स अविगतपरिऌआहस्स  
अविगततण्हस्स: होति, तथागतो परम्मरणातिपिस्स, न होति तथागतो परम्मरणातिपिस्स  
होति, होति न च होति तथागतो परम्मरणातिपिस्स होति। नेव होति न न होति तथागतो  
परम्मरणातिपिस्स होति  
    
वेदनाय अविगतरागस्स अविगतछन्दस्स अविगतपेमस्स अविगतपिपासस्स  
अविगतपरिऌआहस्स अविगततण्हस्स: होति तथागतो परम्मरणातिपिस्स न होति, तथागतो  
परम्मरणातिपिस्स होति, होति न च होति तथागतो परम्मरणातिपिस्स होति। नेव होति न  
न होति तथागतो परम्मरणातिपिस्स होति।   
सञ्ञाय अविगतरागस्स अविगतछन्दस्स अविगतपेमस्स अविगतपिपासस्स  
अविगतपरिऌआहस्स अविगततण्हस्स: होति तथागतो परम्मरणातिपिस्स न होति, तथागतो  
परम्मरणातिपिस्स होति, होति न च होति तथागतो परम्मरणातिपिस्स होति। नेव होति न  
न होति तथागतो परम्मरणातिपिस्स होति।   
सङ्खारेसु अविगतरागस्स अविगतछन्दस्स अविगतपेमस्स अविगतपिपासस्स  
अविगतपरिऌआहस्स अविगततण्हस्स: होति तथागतो परम्मरणातिपिस्स न होति, तथागतो  
परम्मरणातिपिस्स होति, होति न च होति तथागतो परम्मरणातिपिस्स होति। [प्त्स् पगे ३८८]  
[\क़् ३८८।] नेव होति न न होति तथागतो परम्मरणातिपिस्स होति।   
    
रूपे च खो आवुसो विगतरागस्स विगतछन्दस्स विगतपेमस्स विगतपिपासस्स  
विगतपरिऌआहस्स विगततण्हस्स होति तथागतो परम्मरणातिपिस्स न होति, होति च न च  
होति तथागतो परम्मरणातिपिस्स न होति, नेव होति न न होति तथागतो  
परम्मरणातिपिस्स न होति।   
वेदनाय विगतरागस्स विगतछन्दस्स विगतपेमस्स विगतपिपासस्स विगतपरिऌआहस्स  
विगततण्हस्स होति तथागतो परम्मरणातिपिस्स न होति, होति च न च होति तथागतो  
परम्मरणातिपिस्स न होति, नेव होति न न होति तथागतो परम्मरणातिपिस्स न होति।   
सञ्ञाय विगतरागस्स विगतछन्दस्स विगतपेमस्स विगतपिपासस्स विगतपरिऌआहस्स  
विगततण्हस्स होति तथागतो परम्मरणातिपिस्स न होति, होति च न च होति तथागतो  
परम्मरणातिपिस्स न होति, नेव होति न न होति तथागतो परम्मरणातिपिस्स न होति।   
सङ्खारेसु विगतरागस्स विगतछन्दस्स विगतपेमस्स विगतपिपासस्स विगतपरिऌआहस्स  
विगततण्हस्स होति तथागतो परम्मरणातिपिस्स न होति, होति च न च होति तथागतो  
परम्मरणातिपिस्स न होति, नेव होति न न होति तथागतो परम्मरणातिपिस्स न होति।   
विञ्ञाणे च विगतरागस्स विगतछन्दस्स विगतपेमस्स विगतपिपासस्स विगतपरिऌआहस्स  
विगततण्हस्स होति तथागतो परम्मरणातिपिस्स न होति, होति च न च होति तथागतो  
परम्मरणातिपिस्स न होति, नेव होति न न होति तथागतो परम्मरणातिपिस्स न होति।   
    
अयं खो आवुसो, हेतु अयं पच्चयो येन तं अव्याकतं भगवताति।   
    
१०। १। ६  
आरामसुत्तं  
    
२२८१। एकं समयं आयस्मा च सारिपुत्तो आयस्मा च महा कोट्ठितो बाराणसियं विहरन्ति  
इसिपतने मिगदाये, अथ खो आयस्मा सारिपुत्तो सायन्हसमयं पटिसल्लाना वुट्ठितो  
येनायस्मा महाकोट्ठितो तेनुपसङ्कमि, उपसङ्कमित्वा आयस्मता महाकोट्ठितेन सद्धिं  
सम्मोदि, सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं  
निसिन्नो खो आयस्मा सारिपुत्तो आयस्मन्तं महाकोट्ठितं एतदवोच:  
    
किन्नु खो आवुसो कोट्ठित, होति तथागतो परम्मरणाति? अव्याकतं खो एतं आवुसो,  
भगवता: "होति तथागतो परम्मरणा" ती। किं पनावुसो, नेव होति न न होति तथागतो  
परम्मरणाति इति पुट्ठो समानो एतम्पि खो आवुसो, अव्याकतं भगवता: "नेव होति न  
न होति तथागतो परम्मरणा" ति वदेसि। को नु खो आवुसो, हेतु को पच्चयो येन तं  
अव्याकतं भगवताति।   
[ब्ज्त् पगे ६८८] [\x ६८८।]       
    
रूपारामस्स खो आवुसो, रूपरतस्स रूपसम्मुदितस्स रूप निरोधं अजानतो अपस्सतो  
यथाभूतं होति [प्त्स् पगे ३८९] [\क़् ३८९।] तथागतो परम्मरणातिपिस्स होति, न होति  
तथागतो परम्मरणातिपिस्स होति, होति च न च होति तथागतो परम्मरणातिपिस्स होति,  
नेव होति न न होति तथागतो परम्मरणातिपिस्स होति।   
वेदनारामस्स खो आवुसो, वेदनारतस्स वेदनासम्मुदितस्स वेदना निरोधं अजानतो  
अपस्सतो यथाभूतं होति तथागतो परम्मरणातिपिस्स होति, न होति तथागतो  
परम्मरणातिपिस्स होति, होति च न च होति तथागतो परम्मरणातिपिस्स होति, नेव होति न  
न होति तथागतो परम्मरणातिपिस्स होति।   
सञ्ञारामस्स खो आवुसो, सञ्ञारतस्स सञ्ञासम्मुदितस्स सञ्ञा निरोधं अजानतो अपस्सतो  
यथाभूतं होति तथागतो परम्मरणातिपिस्स होति, न होति तथागतो परम्मरणातिपिस्स  
होति, होति च न च होति तथागतो परम्मरणातिपिस्स होति, नेव होति न न होति तथागतो  
परम्मरणातिपिस्स होति।   
सङ्खारारामस्स खो आवुसो, सङ्खारारतस्स सङ्खारासम्मुदितस्स सङ्खारा निरोधं  
अजानतो अपस्सतो यथाभूतं होति तथागतो परम्मरणातिपिस्स होति, न होति तथागतो  
परम्मरणातिपिस्स होति, होति च न च होति तथागतो परम्मरणातिपिस्स होति, नेव होति न  
न होति तथागतो परम्मरणातिपिस्स होति। विञ्ञाणारामस्स खो आवुसो, विञ्ञाणरतस्स  
विञ्ञाणसम्मुदितस्स विञ्ञाण निरोधं अजानतो अपस्सतो यथाभूतं होति तथागतो  
परम्मरणातिपिस्स होति, न होति तथागतो परम्मरणातिपिस्स होति, होति च न च होति  
तथागतो परम्मरणातिपिस्स होति, नेव होति न न होति तथागतो परम्मरणातिपिस्स होति।   
न रूपरामस्स खो आवुसो, न रूपरतस्स न रूपसम्मुदितस्स रूप निरोधं जानतो  
पस्सतो यथाभूतं होति तथागतो परम्मरणातिपिस्स न होति, न होति तथागतो  
परम्मरणातिपिस्स होति, नेव होति न होति तथागतो परम्मरणातिपिस्स न होति, नेव होति  
न न होति तथागतो परम्मरणातिपिस्स न होति।   
न वेदनारामस्स खो आवुसो, न वेदनारतस्स न वेदनासम्मुदितस्स वेदना निरोधं  
जानतो पस्सतो यथाभूतं होति तथागतो परम्मरणातिपिस्स न होति, न होति तथागतो  
परम्मरणातिपिस्स होति, नेव होति न होति तथागतो परम्मरणातिपिस्स न होति, नेव होति  
न न होति तथागतो परम्मरणातिपिस्स न होति।   
न सञ्ञारामस्स खो आवुसो, न सञ्ञारतस्स न सञ्ञासम्मुदितस्स सञ्ञा निरोधं जानतो  
पस्सतो यथाभूतं होति तथागतो परम्मरणातिपिस्स न होति, न होति तथागतो  
परम्मरणातिपिस्स होति, नेव होति न होति तथागतो परम्मरणातिपिस्स न होति, नेव होति  
न न होति तथागतो परम्मरणातिपिस्स न होति।   
न सङ्खारामस्स खो आवुसो, न सङ्खारतस्स न सङ्खासम्मुदितस्स सङ्खारनिरोधं  
जानतो पस्सतो यथाभूतं होति तथागतो परम्मरणातिपिस्स न होति, न होति तथागतो  
परम्मरणातिपिस्स होति, नेव होति न होति तथागतो परम्मरणातिपिस्स न होति, नेव होति  
न न होति तथागतो परम्मरणातिपिस्स न होति। अयं खो आवुसो, हेतु अयं पच्चयो येन  
तं अव्याकतं भगवताति।   
    
सिया पनावुसो, अञ्ञोपि परियायो येन तं अव्याकतं भगवताति? सिया आवुसो, भवारामस्स  
खो आवुसो, भवरतस्स भवसम्मुदितस्स भवनिरोधं अजानतो अपस्सतो यथाभूतं  
होति तथागतो परम्मरणातिपिस्स होति, नेव होति न होति तथागतो परम्मरणातिपिस्स न  
होति, नेव होति न न होति तथागतो परम्मरणातिपिस्स होति।   
    
[प्त्स् पगे ३९०] [\क़् ३९०।] न भवारामस्स खो आवुसो, न भवरतस्स न  
भवसम्मुदितस्स भवनिरोधं जानतो पस्सतो यथाभूतं होति तथागतो  
परम्मरणातिपिस्स होति, नेव होति न होति तथागतो परम्मरणातिपिस्स न होति, नेव होति  
न न होति तथागतो परम्मरणातिपिस्स न होति अयम्पि खो आवुसो, परियायो येन तं  
अव्याकतं भगवताति।   
    
सिया पनावुसो, अञ्ञोपि परियायो येन तं अव्याकतं भगवताति? सिया आवुसो,  
उपादानारामस्स खो आवुसो, उपादानरतस्स उपादानसम्मुदितस्स उपादाननिरोधं  
अजानतो अपस्सतो यथाभूतं होति तथागतो परम्मरणातिपिस्स होति, नेव होति न होति  
तथागतो परम्मरणातिपिस्स न होति, नेव होति न न होति तथागतो परम्मरणातिपिस्स  
होति।   
    
[ब्ज्त् पगे ६९०] [\x ६९०।]       
न उपादानारामस्स खो आवुसो, न उपादानरतस्स न उपादानसम्मुदितस्स  
उपाधाननिरोधं जानतो पस्सतो यथाभूतं होति तथागतो परम्मरणातिपिस्स होति, नेव  
होति न होति तथागतो परम्मरणातिपिस्स न होति, नेव होति न न होति तथागतो  
परम्मरणातिपिस्स न होति अयम्पि खो आवुसो, परियायो येन तं अव्याकतं भगवताति।   
    
सिया पनावुसो, अञ्ञोपि परियायो येन तं अव्याकतं भगवताति? सिया आवुसो, तण्हारामस्स  
खो आवुसो, तण्हारतस्स तण्हासम्मुदितस्स  
तण्हानिरोधं अजानतो अपस्सतो यथाभूतं होति तथागतो परम्मरणातिपिस्स होति, नेव  
होति न होति तथागतो परम्मरणातिपिस्स होति, नेव होति न न होति तथागतो  
परम्मरणातिपिस्स होति।   
    
न तण्हारामस्स खो आवुसो, न तण्हारतस्स न तण्हासम्मुदितस्स तण्हानिरोधं जानतो  
पस्सतो यथाभूतं होति तथागतो परम्मरणातिपिस्स न होति, नेव होति न होति तथागतो  
परम्मरणातिपिस्स न होति, [प्त्स् पगे ३९१] [\क़् ३९१।] नेव होति न न होति तथागतो  
परम्मरणातिपिस्स न होति अयम्पि खो आवुसो, परियायो येन तं अव्याकतं भगवताति।   
    
सिया पनावुसो, अञ्ञोपि परियायो येन तं अव्याकतं भगवताति? एत्थदानि आवुसो, सारिपुत्त,  
इतो उत्तरिं किं इच्छसि? तण्हासङ्खयविमुत्तस्स आवुसो, सारिपुत्त, भिक्खुनो वट्टं-१।  
नत्थि पञ्ञापनायाति।   
१०। १। ७  
आयतनसुत्तं  
    
२२८२। अथ खो वच्छगोत्तो परिब्बाजको येनायस्मा महामोग्गल्लानो तेनुपसङ्कमि,  
उपसङ्कमित्वा आयस्मता महा मोग्गल्लानेन सद्धिं सम्मोदि, सम्मोदनीयं कथं  
साराणीयं वीतिसारेत्वा एकमन्तं निसीदि, एकमन्तं निसिन्नो खो वच्छगोत्तो परिब्बाजको  
आयस्मन्तं महामोग्गल्लानं एतदवोच: किन्नु खो भो मोग्गल्लान, सस्सतो लोकोति?  
अव्याकतं खो एतं वच्छ-२। भगवता: "सस्सतो लोको" ति। किं पन भो मोग्गल्लान,  
असस्सतो लोकोति? एतम्पि खो वच्छ, अव्याकतं भगवता: "असस्सतो लोको" ति। किन्नु खो भो  
मोग्गल्लान, अन्तवा लोकोति? अव्याकतं खो एतं वच्छ भगवता: "अन्तवा लोको" ति। किं पन  
भो मोग्गल्लान, अनन्तवा लोकोति? एतम्पि खो वच्छ, अव्याकतं भगवता "अनन्तवा लोको"  
ति।   
    
१। वन्तं - स्या।   
वद्धं - सी १, २। [प्त्स्।]   
२। वच्छगोत्त - सीमु।   
    
[ब्ज्त् पगे ६९२] [\x ६९२।]       
    
[प्त्स् पगे ३९२] [\क़् ३९२।] किन्नु खो भो मोग्गल्लान, तं जीवं तं सरीरन्ति? अव्याकतं  
खो एतं वच्छ, भगवता: "तं जीवं तं सरीर" न्ति। किं पन भो मोग्गल्लान, अञ्ञं  
जीवं अञ्ञं सरीरन्ति? एतम्पि खो वच्छ, अव्याकतं भगवता: "अञ्ञं जीवं अञ्ञं  
सरीर" न्ति। किन्नु खो भो मोग्गल्लान, होति तथागतो परम्मरणाति? अव्याकतं खो  
एतं-१। वच्छ भगवता: "होति तथागतो परम्मरणा" ति। किं पन भो मोग्गल्लान, न  
होति तथागतो परम्मरणाति? एतम्पि खो वच्छ, अव्याकतं भगवता: "न होति तथागतो  
परम्मरणा" ति। किन्नु खो मोग्गल्लान, होति च न च होति तथागतो परम्मरणाति?  
अव्याकतं खो एतं वच्छ, भगवता: "होति च न च होति तथागतो परम्मरणा" ति। किं  
पन भो मोग्गल्लान, नेव होति न न होति तथागतो परम्मरणाति? एतम्पि खो वच्छ,  
अव्याकतं भगवता "नेव होति न न होति तथागतो परम्मरणा" ति।   
को नु खो भो मोग्गल्लान, हेतु को पच्चयो येन अञ्ञतित्थियानं परिब्बाजकानं एवं  
पुट्ठानं एवं व्याकरणं होति: "सस्सतो लोकोति वा, असस्सतो लोकोति वा अन्तवा लोकोति वा,  
अनन्तवा लोकोति वा, तं जीवं तं सरीरनस्ति वा अञ्ञं जीवं अञ्ञं सरीरन्ति वा, होति  
तथागतो परम्मरणाति वा, न होति तथागतो परम्मरणाति वा, होति च न च होति  
तथागतो परम्मरणाति वा, नेव होति न न होति तथागतो परम्मरणाति" वा?  
[प्त्स् पगे ३९३] [\क़् ३९३।] को पन भो मोग्गल्लान, हेतु को पच्चयो येन समणस्स  
गोतमस्स एवं पुट्ठस्स न एवं व्याकरणं होति: "सस्सतो लोकोतिपि, असस्सतो लोकोतिपि,  
अन्तवा लोकोतिपि, अनन्तवा लोकोतिपि, तं जीवं तं सरीरन्तिपि, अञ्ञं जीवं अञ्ञं सरीरन्तिपि,  
होति तथागतो परम्मरणातिपि, न होति तथागतो परम्मरणातिपि, होति च न च होति  
तथागतो परम्मरणातिपि, नेव होति न न होति तथागतो परम्मरणातिपि" ति?  
    
अञ्ञतित्थिया खो वच्छ, परिब्बाजका चक्खुं: "एतं मम, एसोऽहमस्मि, एसो मे अत्ता" ति।  
समनुपस्सन्ति।   
सोतं "एतं मम, एसोऽहमस्मि, एसो मे अत्ता" ति। समनुपस्सन्ति।   
घानं "एतं मम, एसोऽहमस्मि, एसो मे अत्ता" ति। समनुपस्सन्ति।   
जिव्हं "एतं मम, एसोऽहमस्मि, एसो मे अत्ता" ति। समनुपस्सन्ति।   
कायं "एतं मम, एसोऽहमस्मि, एसो मे अत्ता" ति। समनुपस्सन्ति।   
मनं "एतं मम, एसोऽहमस्मि, एसो मे अत्ता" ति। समनुपस्सन्ति।   
तस्मा अञ्ञतित्थियानं परिब्बाजकानं एवं पुट्ठानं एवं व्याकरणं होति:   
"सस्सतो लोकोति वा, असस्सतो लोकोति वा अन्तवा लोकोति वा, अनन्तवा लोकोति वा, तं जीवं तं  
सरीरन्ति वा अञ्ञं जीवं अञ्ञं सरीरन्ति वा, होति तथागतो परम्मरणाति वा, न होति  
तथागतो परम्मरणाति वा, होति च न च होति तथागतो परम्मरणाति वा, नेव होति न  
न होति तथागतो परम्मरणाति" वा?  
    
-------------------------  
१। एतम्पि खो वच्छ, अव्याकतं - सीमु।   
    
[ब्ज्त् पगे ६९४] [\x ६९४।]       
    
तथागतो च खो वच्छ, अरहं सम्मासम्बुद्धो चक्खुं: "नेतं मम, नेसोऽहमस्मि,  
न मे सो अत्ता" ति समनुपस्सति।   
सोतं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
घानं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
जिव्हं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
कायं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
मनं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
तस्मा तथागतस्स एवं पुट्ठस्स न एवं व्याकरणं होति:  
    
"सस्सतो लोकोतिपि, असस्सतो लोकोतिपि अन्तवा लोकोतिपि, अनन्तवा लोकोतिपि तं जीवं तं  
सरीरन्तिपि अञ्ञं जीवं अञ्ञं सरीरन्तिपि, न होति तथागतो परम्मरणातिपि, न होति  
तथागतो परम्मरणातिपि, होति च न च होति तथागतो परम्मरणातिपि, नेव होति न न  
होति तथागतो परम्मरणातिपि, नेव होति न न होति तथागतो परम्मरणातिपि"  
    
अथ खो वच्छगोत्तो परिब्बाजको उट्ठायासना येन भगवा तेनुपसङ्कमि,  
उपसङ्कमित्वा भगवता सद्धिं सम्मोदि, सम्मोदनीयं कथं साराणीयं वीतिसारत्वा  
एकमन्तं निसीदि। एकमन्तं निसिन्नो खो वच्छगोत्तो परिब्बाजको भगवन्तं एतदवोच:  
किन्नु खो भो गोतम, सस्सतो लोकोति? अव्याकतं खो एतं वच्छ, मया: "सस्सतो लोकोति वा,  
असस्सतो लोकोति वा अन्तवा लोकोति वा, अनन्तवा लोकोति वा, तं जीवं तं सरीरन्ति वा अञ्ञं  
जीवं अञ्ञं सरीरन्ति वा, होति तथागतो परम्मरणाति वा, न होति तथागतो  
परम्मरणाति वा, होति च न च होति तथागतो परम्मरणाति वा, नेव होति न न होति  
तथागतो परम्मरणाति" ति।   
    
को नु खो भो गोतम हेतु को पच्छयो येन अञ्ञतित्थियानं परिब्बाजकानं एवं  
पुट्ठानं एवं व्याकरणं होति;  
    
"सस्सतो लोकोति वा, असस्सतो लोकोति वा अन्तवा लोकोति वा, अनन्तवा लोकोति वा, तं जीवं तं  
सरीरन्ति वा अञ्ञं जीवं अञ्ञं सरीरन्ति वा, होति तथागतो परम्मरणाति वा, न होति  
तथागतो परम्मरणाति वा, होति च न च होति तथागतो परम्मरणाति वा, नेव होति न  
न होति तथागतो परम्मरणाति" वा?  
    
[प्त्स् पगे ३९४] [\क़् ३९४।] को पन भो गोतम, हेतु को पच्चयो येन भोतो गोतमस्स  
एवं पुट्ठस्स न एवं व्याकरणं होति:  
    
"सस्सतो लोकोतिपि, असस्सतो लोकोतिपि अन्तवा लोकोतिपि, अनन्तवा लोकोतिपि तं जीवं तं  
सरीरन्तिपि अञ्ञं जीवं अञ्ञं सरीरन्तिपि, न होति तथागतो परम्मरणातिपि, न होति  
तथागतो परम्मरणातिपि, होति च न च होति तथागतो परम्मरणातिपि, नेव होति न न  
होति तथागतो परम्मरणातिपि, नेव होति न न होति तथागतो परम्मरणातिपि"  
    
अञ्ञतित्थिया खो वच्छ, परिब्बाजका चक्खुं: "एतं मम, एसोऽहमस्मि, एसो मे अत्ता" ति।  
समनुपस्सन्ति।   
सोतं "एतं मम, एसोऽहमस्मि, एसो मे अत्ता" ति। समनुपस्सन्ति।   
घानं "एतं मम, एसोऽहमस्मि, एसो मे अत्ता" ति। समनुपस्सन्ति।   
जिव्हं "एतं मम, एसोऽहमस्मि, एसो मे अत्ता" ति। समनुपस्सन्ति।   
कायं "एतं मम, एसोऽहमस्मि, एसो मे अत्ता" ति। समनुपस्सन्ति।   
मनं "एतं मम, एसोऽहमस्मि, एसो मे अत्ता" ति। समनुपस्सन्ति।   
तस्मा अञ्ञतित्थियानं परिब्बाजकानं एवं पुट्ठानं एवं व्याकरणं होति:   
"सस्सतो लोकोति वा, असस्सतो लोकोति वा अन्तवा लोकोति वा, अनन्तवा लोकोति वा, तं जीवं तं  
सरीरन्ति वा अञ्ञं जीवं अञ्ञं सरीरन्ति वा, होति तथागतो परम्मरणाति वा, न होति  
तथागतो परम्मरणाति वा, होति च न च होति तथागतो परम्मरणाति वा, नेव होति न  
न होति तथागतो परम्मरणाति" वा?  
तथागतो च खो वच्छ, अरहं सम्मासम्बुद्धो चक्खुं: "नेतं मम, नेसोऽहमस्मि,  
न मे सो अत्ता" ति समनुपस्सति।   
सोतं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
घानं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
जिव्हं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
कायं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
मनं "नेतं मम, नेसोऽहमस्मि, न मे सो अत्ता" ति। समनुपस्सन्ति।   
तस्मा तथागतस्स एवं पुट्ठस्स न एवं व्याकरणं होति:  
    
"सस्सतो लोकोतिपि, असस्सतो लोकोतिपि अन्तवा लोकोतिपि, अनन्तवा लोकोतिपि तं जीवं तं  
सरीरन्तिपि अञ्ञं जीवं अञ्ञं सरीरन्तिपि, न होति तथागतो परम्मरणातिपि, न होति  
तथागतो परम्मरणातिपि, होति च न च होति तथागतो परम्मरणातिपि, नेव होति न न  
होति तथागतो परम्मरणातिपि, नेव होति न न होति तथागतो परम्मरणातिपि"  
[ब्ज्त् पगे ६९६] [\x ६९६।]       
    
अच्छरियं भो गोतम, अब्भुतं भो गोतम, यत्र हि नाम सत्थुस्स च सावकस्स च  
अत्थेनत्थो व्यञ्जनेन व्यञ्जनं संसन्दिस्सति समेस्सति न विहायिस्सति यदिदं  
अग्गपदस्मिं। इदानाहं भो गोतम, समणं मोग्गल्लानं [प्त्स् पगे ३९५] [\क़् ३९५।]       
उपसङ्कमित्वा एतमत्थं आपुच्छिं, समणोपि मे मोग्गल्लानो एतेहि पदेहि एतेहि  
व्यञ्जनेहि एतमत्थं व्याकासि सेय्यथापि भवं गोतमो। अच्छरियं भो गोतम,  
अब्भुतं भो गोतम, यत्र हि नाम सत्थुस्स च सावकस्स च अत्थेनत्थो व्यञ्जनेन  
व्यञ्जनं संसन्दिस्सति समेस्सति न विहायिस्सति यदिदं अग्गपदस्मिन्ति।   
    
१०। १। ८  
खन्धसुत्तं  
    
२२८३। अथ खो वच्छगोत्तो परिब्बाजको येन भगवा तेनुपसङ्कमि। उपसङ्कमित्वा  
भगवता सद्धिं सम्मोदि, सम्मोदनीयं कथं साराणीयं वीतिसारेत्वा एकमन्तं  
निसीदि। एकमन्तं निसिन्नो खो वच्छगोत्तो परिब्बाजको भगवन्तं एतदवोच: किन्नु खो  
भो गोतम, सस्सतो लोकोति? अव्याकतं खो एतं वच्छ मया:   
"सस्सतो लोको" ति। किं पन भो गोतम, नेव होति न न होति तथागतो परम्मरणाति?  
एतम्पि खो वच्छ, अव्याकतं मया: "नेव होति न न होति तथागतो परम्मरणा" ति।   
    
को नु खो भो गोतम हेतु को पच्चयो येन अञ्ञतित्थियानं परिब्बाजकानं एवं  
पुट्ठानं एवं व्याकरणं होति;  
"सस्सतो लोकोति वा, असस्सतो लोकोति वा अन्तवा लोकोति वा, अनन्तवा लोकोति वा, तं जीवं तं  
सरीरन्ति वा अञ्ञं जीवं अञ्ञं सरीरन्ति वा, होति तथागतो परम्मरणाति वा, न होति  
तथागतो परम्मरणाति वा, होति च न च होति तथागतो परम्मरणाति वा, नेव होति न  
न होति तथागतो परम्मरणातिपि" वा।   
    
को पन भो गोतम, हेतु को पच्चयो येन भोतो गोतमस्स एवं पुट्ठस्स न एवं  
व्याकरणं होति:  
    
"सस्सतो लोकोतिपि, असस्सतो लोकोतिपि अन्तवा लोकोतिपि, अनन्तवा लोकोतिपि तं जीवं तं  
सरीरन्तिपि अञ्ञं जीवं अञ्ञं सरीरन्तिपि, न होति तथागतो परम्मरणातिपि, न होति  
तथागतो परम्मरणातिपि, होति च न च होति तथागतो परम्मरणातिपि, नेव होति न न  
होति तथागतो परम्मरणातिपि, नेव होति होति तथागतो परम्मरणातिपि" ति  
    
अञ्ञतित्थिया खो वच्छ, परिब्बाजका रपं:अत्तनो समनुपस्सन्ति,रपवन्तं वा  
अत्तानं,अत्तनि वा रपं,रपस्मिं वा अत्तानं,   
वेदनं; अत्तनो समनुपस्सन्ति,वेदनावन्तं वा अत्तानं,अत्तनि वा वेदनं,वेदनस्मिं वा  
अत्तानं:   
सञ्ञं:अत्तनो समनुपस्सन्ति,सञ्ञावन्तं वा अत्तानं,अत्तनि वा सञ्ञा,सञ्ञास्मिं वा  
अत्तानं,   
सङ्खारं:अत्तनो समनुपस्सन्ति,सङ्खारवन्तं वा अत्तानं,अत्तनि वा सण्खारं,  
सङ्खारस्मिं वा अत्तानं,   
विञ्ञाणं:अत्तनो समनुपस्सन्ति,विञ्ञाणवन्तंवा अत्तानं,अत्तनि वा विञ्ञाणं,विञ्ञाणस्मिं  
वा अत्तानं।   
    
तस्मा अञ्ञतित्थियानं [प्त्स् पगे ३९६] [\क़् ३९६।] परिब्बाजकानं एवं पुट्ठानं एवं  
व्याकरणं होति:   
अञ्ञतित्थिया खो वच्छ, परिब्बाजका चक्खुं: "एतं मम, एसोऽहमस्मि, एसो मे अत्ता" ति।  
समनुपस्सन्ति। 

तस्मा अञ्ञतित्थियानं परिब्बाजकानं एवं पुट्ठानं एवं व्याकरणं होति:   
"सस्सतो लोकोति वा, असस्सतो लोकोति वा अन्तवा लोकोति वा, अनन्तवा लोकोति वा, तं जीवं तं  
सरीरन्ति वा अञ्ञं जीवं अञ्ञं सरीरन्ति वा, होति तथागतो परम्मरणाति वा, न होति  
तथागतो परम्मरणाति वा, होति च न च होति तथागतो परम्मरणाति वा, नेव होति न  
न होति तथागतो परम्मरणाति" वा?  
    
[ब्ज्त् पगे ६९८] [\x ६९८।] तथागतो च खो वच्छ, अरहं सम्मासम्बुद्धो न रपं  
अत्तनो समनुपस्सन्ति।न रूपवन्तं वा अत्तानं,न अत्तनि वा रूपं,न रूपस्मिं वा अत्तानं।   
न वेदनं अत्तनो समनुपस्सन्ति।न वेदनावन्तं वा अत्तानं,न अत्तनि वा वेदनं,न  
वेदनस्मिं वा अत्तानं 

तस्मा तथागतस्स एवं पुट्ठस्स न एवं व्याकरणं होति:  
    
"सस्सतो लोकोतिपि, असस्सतो लोकोतिपि अन्तवा लोकोतिपि, अनन्तवा लोकोतिपि तं जीवं तं  
सरीरन्तिपि अञ्ञं जीवं अञ्ञं सरीरन्तिपि, न होति तथागतो परम्मरणातिपि, न होति  
तथागतो परम्मरणातिपि, होति च न च होति तथागतो परम्मरणातिपि, नेव होति न न  
होति तथागतो परम्मरणातिपि, नेव होति न न होति तथागतो परम्मरणातिपि"  
    
[ब्ज्त् पगे ६९८] [\x ६९८।]       
    
तथागतो च खो वच्छ, अरहं सम्मासम्बुद्धो न रूपं अत्ततो समनुपस्सति। न  
रूपवन्तं वा अत्तानं, न अत्तनि वा रूपं, न रूपस्मिं वा अत्तानं। न वेदनं अत्ततो  
समनुपस्सति। न वेदनावन्तं वा अत्तानं, न अत्तनि वा वेदनं, न वेदनास्मिं वा  
अत्तानं। न सञ्ञं अत्ततो समनुपस्सति, न सञ्ञावन्तं वा अत्तानं, न अत्तनि वा  
सञ्ञाणं, न सञ्ञाणस्मिं वा अत्तानं। न सङ्खारे अत्ततो समनुपस्सति। न  
सङ्खारेवन्तं वा अत्तानं, न अत्तनि वा सङ्खारे, न सङ्खारस्मिं वा अत्तानं। न विञ्ञाणं  
अत्ततो समनुपस्सति, न विञ्ञाणवन्तं वा अत्तानं, न अत्तनि वा विञ्ञाणं, क विञ्ञाणस्मिं  
वा अत्तानं। तस्मा तथागतस्स एवं फुट्ठस्स न एवं व्याकरणं होति:  
    
"सस्सतो लोकोतिपि, असस्सतो लोकोतिपि अन्तवा लोकोतिपि, अनन्तवा लोकोतिपि तं जीवं तं  
सरीरन्तिपि अञ्ञं जीवं अञ्ञं सरीरन्तिपि, न होति तथागतो परम्मरणातिपि, न होति  
तथागतो परम्मरणातिपि, होति च न च होति तथागतो परम्मरणातिपि, नेव होति न न  
होति तथागतो परम्मरणातिपि, नेव होति न न होति तथागतो परम्मरणातिपि" ति।   
    
अथ खो वच्छगोत्तो परिब्बाजको उट्ठायासना येनायस्मा महामोग्गल्लानो तेनुपसङ्कमि,  
उपसङ्कमित्वा आयस्मता महा मोग्गल्लानेन सद्धिं सम्मोदि, सम्मोदनीयं कथं  
साराणीयं वीतिसारेत्वा एकमन्तं निसीदि, एकमन्तं निसिन्नो खो वच्छगोत्तो परिब्बाजको  
आयस्मन्तं महामोग्गल्लानं एतदवोच: किन्नु खो भो मोग्गल्लान, सस्सतो लोकोति। ?  
अव्याकतं खो एतं वच्छ, भगवता। "सस्सतो लोको" ति। किं पन भो मोग्गल्लान, नेव  
होति न न होति तथागतो परम्मरणाति? एतम्पि खो वच्छ, अव्याकतं भगवता: "नेव  
होति न न होति तथागतो परम्मरणा" ति।   
    
को नु खो भो मोग्गल्लान हेतु को पच्चयो येन अञ्ञतित्थियानं परिब्बाजकानं एवं  
पुट्ठानं एवं व्याकरणं होति;  
    
"सस्सतो लोकोति वा, असस्सतो लोकोति वा अन्तवा लोकोति वा, अनन्तवा लोकोति वा, तं जीवं तं  
सरीरन्ति वा अञ्ञं जीवं अञ्ञं सरीरन्ति वा, होति तथागतो परम्मरणाति वा, न होति  
तथागतो परम्मरणाति वा, होति च न च होति तथागतो परम्मरणाति वा, नेव होति न  
न होति तथागतो परम्मरणातिपि" ति?  
    
[प्त्स् पगे ३९७] [\क़् ३९७।] अञ्ञतित्थिया खो वच्छ, परिब्बाजका रूपं अत्ततो  
समनुपस्सति। रूपवन्तं वा अत्तानं, अत्तनि वा रूपं, रूपस्मिं वा अत्तानं। वेदनं  
अत्ततो समनुपस्सति। वेदनावन्तं वा अत्तानं, अत्तनि वा वेदनं, वेदनास्मिं वा अत्तानं।  
सञ्ञं अत्ततो समनुपस्सति, सञ्ञावन्तं वा अत्तानं, अत्तनि वा सञ्ञाणं, सञ्ञाणस्मिं वा  
अत्तानं। सङ्खारे अत्ततो समनुपस्सति। सङ्खारेवन्तं वा अत्तानं, अत्तनि वा सङ्खारे,  
सङ्खारस्मिं वा अत्तानं। विञ्ञाणं अत्ततो समनुपस्सति, विञ्ञाणवन्तं वा अत्तानं, अत्तनि  
वा विञ्ञाणं, विञ्ञाणस्मिं वा अत्तानं। तस्मा तथागतस्स एवं फुट्ठस्स न एवं  
व्याकरणं होति:  
"सस्सतो लोकोति वा, असस्सतो लोकोति वा अन्तवा लोकोति वा, अनन्तवा लोकोति वा, तं जीवं तं  
सरीरन्ति वा अञ्ञं जीवं अञ्ञं सरीरन्ति वा, होति तथागतो परम्मरणाति वा, न होति  
तथागतो परम्मरणाति वा, होति च न च होति तथागतो परम्मरणाति वा, नेव होति न  
न होति तथागतो परम्मरणातिपि" ति?  
    
[ब्ज्त् पगे ७००] [\x ७००।]       
    
तथागतो च खो वच्छ, अरहं सम्मासम्बुद्धो न रूपं अत्ततो समनुपस्सति। न  
रूपवन्तं वा अत्तानं, न अत्तनि वा रूपं, न रूपस्मिं वा अत्तानं। न वेदनं अत्ततो  
समनुपस्सति। न वेदनावन्तं वा अत्तानं, न अत्तनि वा वेदनं, न वेदनास्मिं वा  
अत्तानं। न सञ्ञं अत्ततो समनुपस्सति, न सञ्ञावन्तं वा अत्तानं, न अत्तनि वा  
सञ्ञाणं, न सञ्ञाणस्मिं वा अत्तानं। न सङ्खारे अत्ततो समनुपस्सति। न  
सङ्खारेवन्तं वा अत्तानं, न अत्तनि वा सङ्खारे, न सङ्खारस्मिं वा अत्तानं। न विञ्ञाणं  
अत्ततो समनुपस्सति, न विञ्ञाणवन्तं वा अत्तानं, न अत्तनि वा विञ्ञाणं, क विञ्ञाणस्मिं  
वा अत्तानं। तस्मा तथागतस्स एवं फुट्ठस्स न एवं व्याकरणं होति:  
"सस्सतो लोकोतिपि, असस्सतो लोकोतिपि अन्तवा लोकोतिपि, अनन्तवा लोकोतिपि तं जीवं तं  
सरीरन्तिपि अञ्ञं जीवं अञ्ञं सरीरन्तिपि, न होति तथागतो परम्मरणातिपि, न होति  
तथागतो परम्मरणातिपि, होति च न च होति तथागतो परम्मरणातिपि, नेव होति न न  
होति तथागतो परम्मरणातिपि, नेव होति न न होति तथागतो परम्मरणातिपि" ति।   
    
अच्छरियं भो मोग्गल्लान, अब्भुतं भो मोग्गल्लान, यत्र हि नाम सत्थु च सावकस्स  
च अत्थेनत्थो व्यञ्जनेन व्याञ्जनं संसन्दिस्सति समेस्सति न विहायिस्सति यदिदं  
अग्गपदस्मिं इदानाहं भो मोग्गल्लान, समणं गोतमं उपसङ्कमित्वा एतमत्थं  
आपुच्छिं। समणोपि मे गोतमो एतेहि पदेहि एतेहि व्यञ्जनेहि एतमत्थं वयाकासि  
सेय्यथापि भवं मोग्गल्लानो। अच्छरियं भो मोग्गल्लान, अब्भुतं भो मोग्गल्लान,  
यत्र हि नाम सत्थु च सावकस्स च अत्थेनत्थो व्याञ्जनेन व्यञ्जनं संसन्दिस्सति  
समेस्सति न विभायिस्सति यदिदं अग्गपदस्मिन्ति।   
    
१०। १। ९  
कुतुहलसालासुत्तं  
    
२२८४। [प्त्स् पगे ३९८] [\क़् ३९८।] अथ खो वच्छगोत्तो परिब्बाजको येन भगवा  
तेनुपसङ्कमि। उपसङ्कमित्वा भगवता सद्धिं सम्मोदि, सम्मोदनीयं कथं  
साराणीयं वीतिसारेत्वा एकमन्तं निसीदि। एकमन्तं निसिन्नो खो वच्छगोत्तो परिब्बाजको  
भगवन्तं एतदवोच: पुरिमानि भो गोतम दिवसानि पुरिमतरानि सम्बहुलानं  
नानातित्थियं-१। समणब्राह्मणं परिब्बाजकानं कुतुहलसालायं सन्निसिन्नानं  
सन्निपतितानं अयमन्तरा कथा उदपादि।   
    
अयं खो पूरणो-२। कस्सपो सङ्घी चेव गणी च गणाचरियो च ञातो ययस्सि तित्थकरो  
साधुसम्मतो बहुजनस्स। सोपि सावकं अब्भतीतं कालकतं उप्पत्तिसु-३। व्याकरोति: असु  
अमुत्र उप्पन्नो-४। असु अमुत्र उप्पन्नोति। यो-५। पिस्स सावको उत्तमपुरिसो परमपुरिसो  
परमपत्तिपत्तो, तम्पि सावकं अब्भतीतं कालकतं उप्पत्तिसु व्याकरोति: असु अमुत्र  
उप्पन्नो, असु अमुत्र उप्पन्नोति।   
    
१। नानातित्थियानं समणब्राह्मणानं परिब्बाजिकानं - मछसं  
अञ्ञतित्थियानं समणब्राह्मणानं परिब्बाजकानं - स्या।   
२। पुराणो - सी १, २।   
३। उप्पत्तीसु - मछसं स्या।   
४। उप्पन्नो - मछसं स्या।   
५। सो - सी, १, २।   
    
[ब्ज्त् पगे ७०२] [\x ७०२।]       
    
अयम्पि खो मक्खलिगोसालो सङ्घी चेव गणी च गणाचरियो च ञातो यसस्सि तित्थकरो  
साधुसम्मतो बहुजनस्स। सोपि सावकं अब्भतीतं कालकतं उप्पत्तिसु व्याकरोति: असु  
अमुत्र उप्पन्नो असु अमुत्र उप्पन्नोति। यो, पिस्स सावको उत्तमपुरिसो परमपुरिसो  
परमपत्तिपत्तो, तम्पि सावकं अब्भतीतं [प्त्स् पगे ३९९] [\क़् ३९९।] कालकतं  
उप्पत्तिसु व्याकरोति: असु अमुत्र उप्पन्नो, असु अमुत्र उप्पन्नोति।   
    
अयम्पि खो निगण्ठो नातपुत्तो-१ सङ्घी चेव गणी च गणाचरियो च ञातो यसस्सि  
तित्थकरो साधुसम्मतो बहुजनस्स। सोपि सावकं अब्भतीतं कालकतं उप्पत्तिसु  
व्याकरोति: असु अमुत्र उप्पन्नो असु अमुत्र उप्पन्नोति। यो;पिस्स सावको उत्तमपुरिसो  
परमपुरिसो परमपत्तिपत्तो, तम्पि सावकं अब्भतीतं कालकतं उप्पत्तिसु व्याकरोति:  
असु अमुत्र उप्पन्नो, असु अमुत्र उप्पन्नोति।   
    
अयम्पि खो सञ्जयो बेल्लट्ठिपुत्तो-३। सङ्घी चेव गणी च गणाचरियो च ञातो यसस्सि  
तित्थकरो साधुसम्मतो बहुजनस्स। सोपि सावकं अब्भतीतं कालकतं उप्पत्तिसु  
व्याकरोति: असु अमुत्र उप्पन्नो असु अमुत्र उप्पन्नोति। यो"पिस्स सावको उत्तमपुरिसो  
परमपुरिसो परमपत्तिपत्तो, तम्पि सावकं अब्भतीतं कालकतं उप्पत्तिसु व्याकरोति:  
असु अमुत्र उप्पन्नो, असु अमुत्र उप्पनिनोति।   
    
अयम्पि खो सञ्जयो पकुधो कच्चायनो-३। सङ्घी चेव गणी च गणाचरियो च ञातो यसस्सि  
तित्थकरो साधुसम्मतो बहुजनस्स। सोपि सावकं अब्भतीतं कालकतं उप्पत्तिसु  
व्याकरोति: असु अमुत्र उप्पन्नो असु अमुत्र उप्पन्नोति। यो,पिस्स सावको उत्तमपुरिसो  
परमपुरिसो परमपत्तिपत्तो, तम्पि सावकं अब्भतीतं कालकतं उप्पत्तिसु व्याकरोति:  
असु अमुत्र उप्पन्नो, असु अमुत्र उप्पन्नोति।   
    
अयम्पि खो अजितो केसकम्बलो सङ्घी चेव गणी च गणाचरियो च ञातो यसस्सि तित्थकरो  
साधुसम्मतो बहुजनस्स। सोपि सावकं अब्भतीतं कालकतं उप्पत्तिसु व्याकरोति: असु  
अमुत्र उप्पन्नो, असु अमुत्र उप्पन्नोति। यो"पिस्स सावको उत्तमपुरिसो परमपुरिसो  
परमपत्तिपत्तो, तम्पि सावकं अब्भतीतं कालकतं उप्पत्तिसु व्याकरोति: असु अमुत्र  
उप्पन्नो, असु अमुत्र उप्पन्नोति।   
    
अयम्पि खो समणो गोतमो सङ्घी चेव गणी च गणाचरियो च ञातो यसस्सि तित्थकरो  
साधुसम्मतो बहुजनस्स। सोऽपि सावकं अब्भतीतं कालकतं उप्पत्तिसु व्याकरोति: असु  
अमुत्र उप्पन्नो, असु अमुत्र उप्पन्नोति। यो पिस्स सावको उत्तमपुरिसो परमपुरिसो  
परमपत्तिपत्तो, तम्पि सावकं अब्भतीतं कालकतं उप्पत्तिसु व्याकरोति: असु अमुत्र  
उप्पन्नो, असु अमुत्र उप्पन्नोति। अपि च खो नं एवं व्याकरोति: "अच्छेच्छि तण्हं  
विवत्तयि-४। सञ्ञोजनं सम्मा मानाभिसमया अन्तमकासि दुक्खस्सा" ति। तस्स मय्हं  
भो गोतम अहुदेव कङ्खा अहु विचिकिच्छा कथन्नाम-५। समणस्स गोतमस्स धम्मो  
अभिञ्ञेय्यो।   
    
अलं हि ते वच्छ, कङ्खितुं अलं विचिकिच्छितु, कङ्खनीये च पन ते ठाने विचिकिच्छा  
उप्पन्ना। स उपादानस्स खोऽ हं वच्छ उप्पत्तिं पञ्ञापेमि, नो अनुपादानस्स; सेय्यथापि  
वच्छ, अघि सौपादानो जलति, नो अनुपादानो: एवमेव खोऽहं वच्छ सौपादानस्स  
उप्पत्तिं पञ्ञापेमि, नो अनुपादानस्साति। यस्मिं पन भो गोतम समये अच्छि वातेन  
खित्तो दुरम्पि गच्छति, इमस्स-६ पन भवं गोतमो किं उपादानस्मिं पञ्ञापेतीति।  
यस्मिं वच्छ समये अच्चि वातेन खित्ता दुरम्पि गच्छति, तमहं वातुपादानं वदामि।  
-७। वातोहिस्स वच्छ तस्मिं समये उपादानं होतीति।   
[प्त्स् पगे ४००] [\क़् ४००।] यस्मिञ्च पन भो गोतम, समये इमञ्च कायं निक्खिपति,  
सत्तो च अञ्ञतरं कायं अनुप्पन्नो-८। होति, इमस्स पन भवं गोतमो किं उपादानस्मिं  
पञ्ञापेति? यस्मिं खो वच्छ समये इमञ्च कायं निक्खिपति, सत्तो च अञ्ञतरं कायं  
अनुप्पन्नो होति, तमहं तण्हूपादानं वदामि। तण्हाहिस्स वच्छ तस्मिं समये  
उपादानं होतीति।   
    
१। नाटपुत्तो - मछसं, स्या  
२। बेलट्ठ - मछसं स्या।   
३। पकुधो - [प्। त्। स्।]   
४। वावत्तयि - अञ्ञत्र  
५। कथञ्हि - स्या। [प्। त्। स्।]   
६। इमिस्स - स्या।   
७। पञ्ञापेमि - स्या। मछसं  
८। अनुप्पन्नो - सी १, २।   
९। तण्हा समङ्गिस्स - सी १, २।   
[ब्ज्त् पगे ७०४] [\x ७०४।]       
    
१०। १। १०  
अत्थत्तसुत्तं  
    
२२८५। अथ खो वच्छगोत्तो परिब्बाजको येन भगवा तेनुपसङ्कमि। उपसङ्कमित्वा  
भगवता सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं  
निसीदि। एकमन्तं निसिन्नो खो वच्छगोत्तो परिब्बाजको भगवन्तं एतदवोच: किन्नु खो  
भो गोतम, अत्थत्ताति। एवं वुत्ते भगवा तुण्हि अहोसि। किं पन भो गोतम, नत्थत्ताति।  
दुतियम्पि खो भगवा तुण्हि अहोसि। अथ खो वच्छगोत्तो परिब्बाजको उट्ठायासना  
पक्कामि। अथ खो आयस्मा आनन्दो अचिरपक्कन्ते वच्छगोत्ते परिब्बाजके भगवन्तं  
एतदवोच: किन्नु खो भन्ते भगवा वच्छगोत्तस्स परिब्बाजकस्स पञ्हं पुट्ठो न  
व्याकासीति।   
    
अहञ्च आनन्द वच्छगोत्तस्स परिब्बाजकस्स अत्थत्ताति पुट्ठो समानो अत्थत्ताति  
व्याकरेय्यं, ये ते आनन्द समणब्राह्मणा सस्सतवादा, तेसमेतं लद्धि अभविस्स।  
अहञ्च आनन्द वच्छगोत्तस्स परिब्बाजकस्स नत्थत्ताति पुट्ठो समानो नत्थत्ताति  
व्याकरेय्यं। ये ते आनन्द [प्त्स् पगे ४०१] [\क़् ४०१।] समणब्राह्मणा उच्छेदवादा,  
तेसमेतं लद्धि अभविस्स। अहञ्च आनन्द, वच्छगोत्तस्स परिब्बाजकस्स अत्थत्ताति पुट्ठो  
समानो अत्थत्ताति व्याकरेय्यं, अपिनु मे तं आनन्द, अनुलोमं अभविस्स ञाणस्स  
उप्पादाय। सब्बे धम्मा-१। अनत्ताति नो हेतं भन्ते। अहञ्च आनन्द-२। वच्छगोत्तस्स  
परिब्बाजकस्स नत्थत्ताति पुट्ठो समानो नत्थत्ताति व्याकरेय्यं, सम्मूऌहस्स आनन्द,  
वच्छगोत्तस्स परिब्बाजकस्स भिय्यो सम्मोहाय अभविस्स: अहु वा मे नून पुब्बे अत्ता, सो  
एतरहि नत्थीति।   
    
१०। १। ११  
सभियसुत्तं  
    
२२८६। एकं समयं आयस्मा सभियो कच्चानो ञातिके विहरति गिञ्जकावसथे अथ खो  
वच्छगोत्तो परिब्बाजको येनायस्मा सभियो कच्चानो तेनुपसङ्कमि। उपसङ्कमित्वा  
आयस्मता सभियेन कच्चानेन सद्धिं सम्मोदि। सम्मोदनीयं कथं साराणीयं  
वीतिसारेत्वा एकमन्तं निसीदि। एकमन्तं निसिन्नो खो वच्छगोत्तो परिब्बाजको आयस्मन्तं  
सभियं कच्चानं एतदवोच:  
    
१। उपादाय सब्बो धम्मो - सी १, २।   
२। अहञ्चानन्द - सीमु, १, २।   
    
[ब्ज्त् पगे ७०६] [\x ७०६।]       
    
किन्नु खो भो कच्चान होति तथागतो परम्मरणाति। अव्याकतं खो एतं वच्छ,  
भगवता "होति तथागतो परम्मरणा" ति। किं पन भो कच्चान न होति तथागतो  
परम्मरणाति। एतम्पि को वच्छ अव्याकतं भगवता "न होति तथागतो परम्मरणा"  
ति। किन्नु खो भो कच्चान होति च न च होति तथागतो परम्मरणाति। अव्याकतं खो एतं  
वच्छ भगवता "होति च न च होति तथागतो परम्मरणा" ति। [प्त्स् पगे ४०२] [\क़् ४०२।]   
    किं पन भो कच्चान नेव होति न न होति तथागतो परम्मरणाति एतम्पि खो वच्छ  
अव्याकतं भगवता "नेव होति न न होति तथागतो परम्मरणा" ति।   
    
किन्नु खो भो कच्चान, होति तथागतो परम्मरणाति इति पुट्ठो समानो अव्याकतं खो  
एतं वच्छ भगवता "होति तथागतो परम्मरणा" ति वदेसि। किं पन भो कच्चान न  
होति तथागतो परम्मरणाति इति पुट्ठो समानो एतम्पि खो वच्छ अव्याकतं भगवता  
"न होति तथागतो परम्मरणा" ति वदेसि। किन्नु खो भो कच्चान, होति च न च होति  
तथागतो परम्मरणाति इति पुट्ठो समानो अव्याकतं खो एतं वच्छ भगवता "होति च  
न च होति तथागतो परम्मरणा" ति वदेसि। किं पन भो कच्चान, नेव होति न न होति  
तथागतो परम्मरणाति इति पुट्ठो समानो एतम्पि खो वच्छ अव्याकतं भगवता: "नेव  
होति न न होति तथागतो परम्मरणा" ति वदेसि। को नु खो भो कच्चान हेतु को पच्चयो  
येन तं अव्याकतं समणेन गोतमेनाति।   
    
यो च आवुसो, -१। हेतु यो च पच्चयो पञ्ञापनाय: रूपीति वा अरूपीति वा सञ्ञीति वा असञ्ञीति  
वा नेवसञ्ञीनासञ्ञीति वा, सो च हेतु सो च पच्चयो सब्बेन सब्बं सब्बथा सब्बं  
अपरिसेसं निरुजेझय्य, केन नं पञ्ञापयमानो पञ्ञापेय्य, "रूपीति वा अरूपीति वा सञ्ञीति  
वा असञ्ञीति वा नेवसञ्ञीति ना सञ्ञीति वा" ति।   
    
१। वच्छ - मछसं  
    
[ब्ज्त् पगे ७०८] [\x ७०८।]       
    
कीवचिरं पब्बजितोऽ सि भो कच्चानाति न चिरं आवुसो, तीणि वस्सानीति। यस्सपस्स आवुसो,  
एतमेत्तकेन, एत्तकमेव तम्पस्स बहु को पन वादो एव-१। अभिक्कन्तेति।   
    
अब्याकतवग्गो पठमो।   
    
तत्रुद्दानं:  
    
खेमा अनुराधोपगतं समुदय पेम आरामं,   
आयतन खन्धं कुतुहलसाला अत्थत्तो सभियेन चाति।   
    
[प्त्स् पगे ४०३] [\क़् ४०३।] अब्याकतसंयुत्तं समत्तं।   
    
सऌआयतनवग्गे संयुत्त उद्दानं:  
    
सलायतन वेदना मातुगामो जम्बुखादको  
सामण्डो मोग्गल्लानो चित्तो गामणी सङ्खतं अब्याकतन्ति  
दसबलसेलप्पभवा निब्बानमहासमुद्दपरियन्ता  
अट्ठङ्ग मग्गसलिला जिनवचननदी चिरं वहतुति।   
    
सलायतनवग्गो निट्ठितो।   
    
१। एवं - स्या। मछसं। 

