+++
title = "Samyuttanikaya 3"

+++


## Intro
  
  
  
  
Samyuttanikaya 3  
  
  
  
  
Samyuttanikaya 3  
  
Input by the Sri Lanka Tripitaka Project  
  
  
[PTS Vol S - 1] [\z S /] [\f I /]      
[PTS Page 001] [\q   1/]        
[BJT Vol S - 1] [\z S /] [\w I /]       
[BJT Page 001] [\x   1/]       
Suttantapiṭake  
  
Saṃyuttanikāyo  
  
Paṭhamo bhāgo  
-----------  
  
Sagāthavaggo  
1. Devatāsaṃyuttaṃ  
  
1. Naḷavaggo  
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


नमो तस्स भगवतो अरहतो सम्मासम्बुद्धस्स।   
    
१। १। १।   
    
ओघतरणसुत्तं।   
    
१। एवम्मेसुतं एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं  
जेतवनं ओभासेत्वा येन भगवा तेनुपसङ्कमि, उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठिता खो सा देवता भगवन्तं एतदवोच:  
    
कथन्नुत्वं मारिस, ओघमतरीति?  
    
(भगवा:)  
अप्पतिट्ठं ख्वाहं आवुसो अनायूहं ओघमतरिन्ति।   
यथा कथं पन त्वं मारिस अप्पतिट्ठं अनायूहं ओघमतरीति?  
    
(भगवा:)  
यदा स्वाहं आवुसो सन्तिट्ठामि। तदास्सु संसीदामि। यदा स्वाहं आवुसो आयूहामि तदास्सु  
निब्बुय्हामि१। एवं ख्वाहं आवुसो अप्पतिट्ठं अनायूहं ओघमतरिन्ती।   
(देवता:)  
    
चिरस्सं वत पस्सामि२ ब्राह्मणं परिनिब्बुतं,   
अप्पतिट्ठं अनायूहं तिण्णं लोके विसत्तिकं।   
    
१। निवय्हामि- स्या। २। पस्साम - सी। १। २।   
    
[ब्ज्त् पगे ००४] [\x ४।]       
    
४। इदमवोच सा देवता। समनुञ्ञो सत्था अहोसि।   
    
अथ खो सा देवता "समनुञ्ञो मे सत्थाऽति ति भगवन्तं अभिवादेत्वा पदक्खिणं  
कत्वा तत्थेवन्तरधायीति।   
    
१। १। २।   
निमोक्खसुत्तं। १  
२। एवम्मे सुतं२। एकं समयं भगवा सावत्थियं विहरति जेतवने अनाथपिण्डिकस्स  
आरामे।   
    
[प्त्स् पगे ००२। [\क़् २।] ] अथ खो अञ्ञतरा देवता अभिक्कन्ताय रत्तिया  
अभिक्कन्तवण्णा केवलकप्पं जेतवनं ओभासेत्वा येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठिता खो सा  
देवता भगवन्तं एतदवोच:  
जानासि नो त्वं मारिस, सत्तानं निमोक्खं पमोक्खं विवेकन्ति?  
(भगवा:)  
जानामि३ ख्वाहं आवुसो सत्तानं निमोक्खं पमोक्खं विवेकन्ति।   
(देवता:)  
यथा कथम्पन त्वं मारिस जानासि सत्तानं निमोक्खं पमोक्खं विवेकन्ति?  
(भगवा:)  
नन्दीभवपरिक्खया सञ्ञाविञ्ञाणसङ्खया,   
वेदनानं निरोधा उपसमा एवं ख्वाहं आवुसो जानामि।   
सत्तानं निमोक्खं पमोक्खं विवेकन्ति।   
    
१। १। ३।   
उपनीयति४सुत्तं।   
    
३। सावत्थियं-  
अथ५ खो सा देवता भगवतो सन्तिके इमं गाथं अभासि:  
    
उपनीयति जीवितमप्पमायु जरूपनीतस्स न सन्ति ताणा,   
एतं भयं मरणे पेक्खमानो पुञ्ञानि कयिराथ सुखावहानीति।   
(भगवा:)  
उपनीयति जीवितमप्पमायु जरूपनीतस्स न सन्ति ताणा  
एतं भयं मरणे पेक्खमानो लोकामिसं पजहे सन्तिपेक्खोति।   
    
१। बुद्ध सीहनाद सुत्तं नामेतं। - अट्ठकथा। २। सावत्थिनिदानं, -मछसं, ३।  
जानाम-सी१, २। ४। उपनीय-मछसं। उपनेय्य - स्या, [प्त्स् ५।] एकमन्तं टिता। - मछसं।   
    
[ब्ज्त् पगे ००६] [\x ६।]       
१। १। ४  
अच्चेन्तिसुत्तं  
४। सावत्थियं -१  
    
[प्त्स् पगे ००३] [\क़् ३।]       
एकमन्तं ठिता खो सा देवता भगवतो सन्तिके इमं गाथं अभासि:  
    
अच्चेन्ति काला तरयन्ति रत्तियो वयोगुणा अनुपुब्बं जहन्ति।   
एतं भयं मरणे पेक्खमानो पुञ्ञानि कयिराथ सुखावहानीति।   
    
(भगवा:)  
अच्चेन्ति काला तरयन्ति रत्तियो वयोगुणा अनुपुब्बं जहन्ति,   
एतं भयं मरणे पेक्खमानो लोकामिसं पजहे सन्तिपेक्खोति।   
    
१। १। ५,   
कतिछिन्द२सुत्तं  
५। सावत्थियं-  
एकमन्तं ठिता खो सा देवता भगवन्तं गाथाय अज्झभासि:३  
    
कति छिन्दे कति जहे कति चुत्तरि भावये,   
कति सङ्गातिगो " भिक्खु ओघतिण्णोऽति वुच्चतीति:  
(भगवा:)  
पञ्च छिन्दे पञ्च जहे पञ्च चुत्तरि भावये,   
पञ्च सङ्गातिगो " भिक्खु ओघतिण्णोऽति वुच्चतीति।   
    
१। १। ६  
जागरसुत्तं  
    
६। सावत्थियं -  
एकमन्तं ठिता खो सा देवता भगवतो सन्तिके इमं गाथं अभासि:  
    
कति जागरतं सुत्ता कति सुत्तेसु जागरा,   
कतीहि रजमादेति कतीहि परिसुज्झतीति।   
    
(भगवा:)  
पञ्च जागरतं सुत्ता पञ्च सुत्तेसु जागरा,   
पञ्चहि रजमादेति पञ्चहि परिसुज्झतीति।   
    
१। इदं न दिस्सते -स्या। २। कतिजिन्दि - स्या। ३। भगवतो सन्तिके इमं गाथं अभासि -  
मछसं।   
    
[ब्ज्त् पगे ००८] [\x ८।]       
    
१। १। ७  
अप्पटिविदितसुत्तं  
    
७। सावत्थियं-  
[प्त्स् पगे ००४। [\क़् ४।] ]  
एकमन्तं ठिता खो सा देवता भगवतो सन्तिके इमं गाथं अभासि:  
    
येसं धम्मा अप्पटिविदिता परवादेसु नीयरे,   
सुत्ता ते नप्पबुज्झन्ति कालो तेसं पबुज्झितुन्ति  
    
(भगवा:)  
येसं धम्मा सुप्पटिविदिता१परवादेसु न नीयरे,   
सम्बुद्धा सम्मदञ्ञाय२ चरन्ति विसमे समन्ति।   
    
१। १। ८  
सुसम्मुट्ठसुत्तं  
    
८। सावत्थियं-  
एकमन्तं ठिता खो सा देवता भगवतो सन्तिके इमं गाथं अभासि:  
येसं धम्मा सुसम्मुट्ठा परवादेसु नीयरे,   
सुत्ता ते नप्पबुज्झन्ति कालो तेसं पबुज्झितुन्ति  
(भगवा:)  
येसं धम्मा असम्मुट्ठा परवादेसु न नीयरे,   
सम्बुद्धा सम्मदञ्ञाय२ चरन्ति विसमे समं।   
    
१। १। ९  
नमानकामसुत्तं।   
९। सावत्थियं -  
एकमन्तं ठिता खो सा देवता भगवतो सन्तिके इमं गाथं अभासि:  
    
न मानकामस्स दमो इधत्थि न मोनमत्थि असमाहितस्स,   
एको अरञ्ञे विहरं पमत्तो न मच्चुधेय्यस्स तरेय्य पारन्ति।   
(भगवा:)  
मानं पहाय सुसमाहितत्तो सुचेतसो सब्बधि विप्पमुत्तो,   
एको अरञ्ञे विहरं अप्पमत्तो स मच्चुधेय्यस्स तरेय्य पारन्ति।   
    
१। सुपटिविदिता - स्या। २। तेसम्बुद्धा सम्मदक्खा -मछसं [प्त्स्।] सम्पदञ्ञाय -सि१।   
[ब्ज्त् पगे ०१०] [\x १०।]       
    
१। १। १० अरञ्ञसुत्तं  
१०। सावत्थियं-  
    
[प्त्स् पगे ००५। [\क़् ५।] ]  
एकमन्तं ठिता खो सा देवता भगवन्तं गाथाय अज्झभासि:  
    
अरञ्ञे विहरन्तानं सन्तानं ब्रह्मचारिनं,   
एकभत्तं भुञ्जमानानं केन वण्णो पसीदतीति।   
    
(भगवा:)  
    
अतीतं नानुसोचन्ति नप्पजप्पन्तिऽनागतं१,   
पच्चुप्पन्नेन यापेन्ति तेन वण्णो पसीदति।   
अनागतप्पजप्पाय अतीतस्सानुसोचना,   
एतेन बाला सुस्सन्ति नऌओव हरितो लुतोति।   
    
नऌअवग्गो पठमो।   
    
तत्रुद्दानं,   
ओघं निमोक्खं उपनीयति अच्चेन्ति कतिछिन्दि च, २  
जागरं अप्पटिविदिता सुसम्मुट्ठानमानकामो३  
अरञ्ञे दसमो४ वुत्तो वग्गो तेन पवुच्चति।   
    
२। नन्दनवग्गो  
    
१। २। १  
नन्दनसुत्तं  
    
११। एवम्मे सुतं एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
भूतपुब्बं भिक्खवे अञ्ञतरा तावतिंसकायिका देवता नन्दनवने५  
अच्छरासङ्घपरिवुता दिब्बेहि पञ्चहि कामगुणेहि समप्पिता समङ्गीभूता  
परिचारयमाना६ तायं वेलायं इमं गाथं अभासि:  
    
न ते सुखं पजानन्ति ये न पस्सन्ति नन्दनं,   
आवासं नरदेवानं तिदसानं यसस्सिनन्ति।   
    
[प्त्स् पगे ००६। [\क़् ६।] ] एवं वुत्ते भिक्खवे अञ्ञतरा देवता तं देवतं गाथाय  
पच्चभासि:  
    
न त्वं बाले विजानासि ७ यथा अरहतं वचो,   
अनिच्चा सब्बे सङ्खारा८ उप्पादवयधम्मिनो,   
उप्पज्जित्वा निरुज्झन्ति तेसं वूपसमो सुखोति।   
    
१। नप्पजप्पमनागतं। - स्या। अनप्पजप्पन्तनागतं- सी। २। कति जीन्दथ - कत्थचि ३।  
सुसम्मुट्ठानमानकामिना- कत्थचि ४। दसमो अरञ्ञे-सीमु। १। ५। नन्दने वने -  
मछसं ६। परिचारियमाना - स्या। [प्त्स् ७।] पजानासि - कत्थचि ८। सब्बसङ्खारा - मछसं।  
-[प्त्स्:]  
    
[ब्ज्त् पगे ०१२] [\x १२।]       
    
१। २। २  
नन्दति१सुत्तं।   
१२। सावत्थियं-  
    
एकमन्तं ठिता खो सा देवता भगवतो सन्तिके इमं गाथं अभासि:  
    
नन्दति पुत्तेहि पुत्तिमा गोमिको२ गोहि तथेव नन्दति,   
उपधी हि नरस्स नन्दना न हि सो नन्दति यो निरूपधीति३  
(भगवा:)  
सोचति पुत्तेहि पुत्तिमा गोमिको गोहि तथेव सोचति,   
उपधी हि नरस्स सोचना न हि सो सोचति यो निरूपधीति।   
    
१। २। ३  
नत्थिपुत्तसुत्तं  
    
१३। सावत्थियं -  
एकमन्तं ठिता खो सा देवता भगवतो सन्तिके इमं गाथं अभासि:  
    
नत्थि पुत्तसमं पेमं नत्थि गोसमितं धनं,   
नत्थि सुरियसमा४ आभा समुद्दपरमा सराति।   
(भगवा:)  
नत्थि अत्तसमं पेमं नत्थि धञ्ञसमं धनं,   
नत्थि पञ्ञासमा आभा वुट्ठि वे परमा सराति।   
    
१। २। ४  
खत्तियसुत्तं  
१४। सावत्थियं-  
    
एकमन्तं ठिता खो सा देवता भगवतो सन्तिके इमं गाथं अभासि:  
    
खत्तियो दिपदं५ सेट्ठो बलिवद्दो६ चतुप्पदं,   
कोमारी७सेट्ठा भरियानं यो च पुत्तान८ पुब्बजोति।   
    
(भगवा:)  
    
सम्बुद्धो दिपदं५ सेट्ठो आजानीयो चतुप्पदं,   
सुस्सूसा सेट्ठा भरियानं यो च पुत्तानमस्सवोति।   
    
१। नन्दि-स्या। २। गोमा - मछसं। ३। निरुपधीति। -[प्त्स्। ४।] सूरियसमा-मछसं,   
५। दिपदं- कत्थचि। ६। बलीबद्दो - मछसं बलीबद्धो - स्या। ७। कुमारि-[प्त्स्]  
८। पुत्तानं-[प्त्स्।] सी। १। २।   
    
[ब्ज्त् पगे ०१४] [\x १४।]       
१। २। ५  
सनमान१सुत्तं  
१५। सावत्थियं -  
(देवता:)  
[प्त्स् पगे ००७। [\क़् ७।] ]  
 हिते मज्झन्तिके काले सन्निसीवेसु२ पक्खिसु,   
सनतेव३ ब्रहारञ्ञं४ तं भयं पटिहाति मन्ति।   
(भगवा:)  
    
 हिते मज्झन्तिके काले सन्निसीवेसु२ पक्खिसु,   
सनतेव ब्रहारञ्ञं४ सा रती५ पटिभाति मन्ति।   
    
१। २। ६  
निद्दातन्दिसुत्तं  
    
१६। सावत्थियं-  
(देवता:)  
निद्दा तन्दि६ विजम्भिका७ अरती भत्तसम्मदो,   
एतेन नप्पकासति अरियमग्गो इध पाणिनन्ति।   
(भगवा:)  
निद्दं तन्दिं विजम्भिकं८ अरतिं भत्तसम्मदं  
विरियेन ९ नं पणामेत्वा अरियमग्गो विसुज्झतीति।   
    
१। २। ७  
दुक्करसुत्तं  
    
१७। सावत्थियं-  
(देवता:)  
    
दुक्करं दुत्तितिक्खञ्च अब्यत्तेन हि १० सामञ्ञं,   
बहू ति तत्थ सम्बाधा यत्थ बालो विसीदतीति।   
    
(भगवा:)  
    
कतिहं चरेय्य सामञ्ञं चित्तं चे न निवारये, ११  
पदे पदे विसीदेय्य सङ्कप्पानं वसानुगो।   
    
कुम्मोव अङ्गानि सके कपाले समोदहं भिक्खु मनोवितक्के,   
अनिस्सितो अञ्ञमहेठयानो परिनिब्बुतो न उपवदेय्य१२ कञ्चीति।   
    
१। सकमान-सीमु। २। स्या [प्त्स्। २।] सन्निसिन्तेसु-सीमु। २। ३। पलातेव-स्या। ४। महारञ्ञं-स्या  
[प्त्स्।] सीमु। २। ५। सारति-मछसं ६। तन्दि-मछसं, स्या, [प्त्स्। ७।] विजम्भिका-मछसं  
विजिम्भिका-स्या ८। विजम्भितं -मछसं, विजिम्भिकं-स्या ९। वीरियेन, मछसं, १०। च -  
मछसं [प्त्स्। ११।] निवारेय्य-स्या [प्त्स्।]   
१२। नुपवदेय्य-मछसं, स्या।   
    
[ब्ज्त् पगे ०१६] [\x १६।]       
    
१। २। ८  
हिरिसुत्तं  
१८। सावत्थियं-  
(देवता:)  
हिरीनिसेधो पुरिसो को चि लोकस्मिं विज्जति,   
यो निन्दं अप्पबोधति अस्सो भद्रो कसामिवाति।   
    
(भगवा:)  
हिरीनिसेधा तनुया ये चरन्ति सदा सता,   
अन्तं दुक्खस्स पप्पुय्य चरन्ति विसमे समन्ति।   
    
१। २। ९।   
कुटिकासुत्तं  
१९। सावत्थियं-  
(देवता:)  
[प्त्स् पगे ००८। [\क़् ८।] ]  
कच्चि ते कुटिका नत्थि कच्चि नत्थि कुलावका,   
कच्चि सन्तानका नत्थि कच्चि मुत्तोसि बन्धनाति।   
    
(भगवा:)  
तग्घ मे कुटिका नत्थि तग्घ नत्थि कुलावका,   
तग्घ सन्तानका नत्थि तग्घ मुत्तोऽस्मि बन्धनाति।   
    
(देवता:)  
किन्ताहं कुटिकं ब्रूमि किन्ते ब्रूमि कुलावकं,   
किन्ते सन्तान१कं ब्रूमि किन्ताहं ब्रूमि बन्धनन्ति।   
    
(भगवा:)  
मातरं कुटिकं ब्रूसि भरियं ब्रूसि कुलावकं,   
पुत्ते सन्तानके ब्रूसि तण्हं मे ब्रूसि बन्धनन्ति।   
(देवता:)  
साहु ते कुटिका नत्थि साहु नत्थि कुलावका,   
साहु सन्तानका नत्थि साहु मुत्तोऽसि बन्धनाऽति।   
    
१। सन्तानके-सी मु। , २। सी। १, २।   
    
[ब्ज्त् पगे ०१८] [\x १८।]       
    
१। २। १०  
समिद्धिसुत्तं  
    
२०। एवम्मे सुतं एकं समयं भगवा राजगहे विहरति तपोदारामे।  
    
अथ खो आयस्मा समिद्धि रत्तिया पच्चूससमयं पच्चुट्ठाय येन तपोदा  
तेनुपसङ्कमि गत्तानि परिसिञ्चितुं। तपोदे गत्तानि परिसिञ्चित्वा पच्चुत्तरित्वा एकचीवरो  
अट्ठासि गत्तानि पुब्बापयमानो। १।   
    
अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं तपोदं  
ओभासेत्वा येनायस्मा समिद्धि तेनुपसङ्कमि। उपसङ्कमित्वा वेहासं ठिता आयस्मन्तं  
समिद्धिं गाथाय२ अज्झभासि:  
    
अभुत्वा भिक्खसि भिक्खु न हि भुत्वान भिक्खसि,   
भुत्वान भिक्खु भिक्खस्सु मा तं कालो उपच्चगाति।   
    
(समिद्धि:)  
    
[प्त्स् पगे ००९। [\क़् ९।] ]  
कालं वोऽहं न जानामि छन्नो कालो न दिस्सति,   
तस्मा अभुत्वा भिक्खामि मा मं कालो उपच्चगाति।   
    
अथ खो सा देवता पठवियं३ पतिट्ठहित्वा आयस्मन्तं समिद्धिं एतदवोच:  
    
दहरो त्वं भिक्खु पब्बजितो सुसुकालकेसो भद्रेन४ योब्बनेन समन्नागतो  
पठमेन वयसा अनिकीऌइतावी५ कामेसु। भुञ्ज भिक्खु मानुसके कामे। मा सन्दिट्ठिकं  
हित्वा कालिकं अनुधावीति।   
    
(समिद्धि:)  
न ख्वाहं आवुसो सन्दिट्ठिकं हित्वा कालिकं अनुधावामि। कालिकञ्च ख्वाहं आवुसो हित्वा  
सन्दिट्ठिकं अनुधावामि। कालिकाहि आवुसो कामा वुत्ता भगवता बहुदुक्खा बहूपायासा  
आदीनवो एत्थ भिय्यो६। सन्दिट्ठिको अयं धम्मो अकालिको एहिपस्सिको ओपनयिको७ पच्चत्तं  
वेदितब्बो विञ्ञूहीति।   
    
(देवता:)  
कथञ्च भिक्खु कालिका कामा वुत्ता भगवता बहुदुक्खा बहूपायासा आदीनवो एत्थ  
भिय्यो। कथं सन्दिट्ठिको अयं धम्मो अकालिको एहि पस्सिको ओपनयिको पच्चत्तं  
वेदितब्बो विञ्ञूहीति।   
    
(समिद्धि:)  
    
अहं खो आवुसो नवो अचिरपब्बजितो अधुनागतो इमं धम्म विनयं। न ख्वाहं८  
सक्कोमि वित्थारेन आचिक्खितुं। अयं सो भगवा अरहं सम्मासम्बुद्धो राजगहे  
विहरति तपोदारामे। तं भगवन्तं उपसङ्कमित्वा एतमत्थं पुच्छेय्यासि९। यथा ते  
भगवा व्याकरोति, १० तथा नं धारेय्यासी"ति।   
    
१। सुक्खापयमानो-स्या। [प्त्स्। २।] हिता इमाय गाथाय-सी२। ३। पथवियं - मछसं [प्त्स्। ४।]  
भद्देन - सी १। ५। अनिक्कीऌइतावी - मछसं - स्या। [प्त्स्। ६।] भीयो-[प्त्स् ७।] ओपनेय्यिको-  
मछसं ८। नताहं - मछसं, स्या। ९। पुच्छमछसं, स्या। १०। ख्याकरोतिमछसं,  
स्या।   
    
[ब्ज्त् पगे ०२०] [\x २०।]       
(देवता:)  
    
न खो भिक्खु सुकरो सो भगवा अम्हेहि उपसङ्कमितुं। अञ्ञाहि महेसक्खाहि देवताहि  
परिवुतो। सचे खो त्वं भिक्खु तं भगवन्तं उपसङ्कमित्वा एतमत्थं पुच्छेय्यासि।  
मयम्पि आगच्छेय्याम धम्मसवणायाति। १  
    
एवमावुसोति खो आयस्मा समिद्धि तस्सा देवताय पटिस्सुत्वा२ येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा [प्त्स् पगे ०१०। [\क़् १०।] ]  
एकमन्तं निसीदि। एकमन्तं निसिन्नो खो आयस्मा समिद्धि भगवन्तं एतदवोच:  
    
इदाहं भन्ते रत्तिया पच्चूससमयं३ पच्चुट्ठाय येन तपोदा तेनुपसङ्कमिं गत्तानि  
परिसिञ्चितुं। तपोदे गत्तानि परिसिञ्चित्वा पच्चुत्तरित्वा एकचीवरो अट्ठासिं गत्तानि  
पुब्बापयमानो। अथ खो भन्ते अञ्ञतरा देवता अभिक्कन्ताय रत्तिया अभिक्कन्तवण्णा  
केवलकप्पं तपोदं ओभासेत्वा येनाहं तेनुपसङ्कमि। उपसङ्कमित्वा वेहासं ठिता  
इमाय गाथाय अज्झभासि:  
    
"अभुत्वा भिक्खसि भिक्खु न हि भुत्वान भिक्खसि,   
भुत्वान भिक्खु भिक्खस्सु मा तं कालो उपच्चगा"ति।   
    
एवं वुत्ते अहं भन्ते तं देवतं गाथाय पच्चभासिं। ४  
    
"कालं वोऽहं न जानामि छन्नो कालो न दिस्सति,   
तस्मा अभुत्वा भिक्खामि मा मं कालो उपच्चगा"ति।   
    
अथ खो भन्ते सा देवता पठवियं पतिट्ठहित्वा मं एतदवोच: दहरो त्वं भिक्खु  
पब्बजितो सुसुकालकेसो भद्रेन योब्बनेन सम्मनागतो पठमेन वयसा, अनिकीऌइतावी  
कामेसु। भुञ्ज भिक्खु मानुसके कामे। मा सन्दिट्ठिकं हित्वा कालिकं अनुधावीति।   
    
एवं वुत्तेऽ हं ५"भन्ते तं देवतं एतदवोचं: " न ख्वाहं आवुसो सन्दिट्ठिकं हित्वा  
कालिकं अनुधावामि। कालिकञ्च ख्वाहं आवुसो हित्वा सन्दिट्ठिकं अनुधावामि। "कालिका हि  
आवुसो कामा वुत्ता भगवता बहुदुक्खा बहूपायासा आदीनवो एत्थ भिय्यो। " सन्दिट्ठिको  
अयं धम्मो अकालिको एहिपस्सिको ओपनयिको पच्चत्तं वेदितब्बो विञ्ञूहीति। "  
    
एवं वुत्ते भन्ते सा देवता मं एतदवोच: कथञ्च भिक्खु कालिका कामा वुत्ता भगवता  
बहुदुक्खा बहूपायासा आदीनवो एत्थ भीय्यो। कथं सन्दिट्ठिको [प्त्स् पगे ०११। [\क़्   
११।] ] अयं धम्मो अकालिको एहिपस्सिको ओपनयिको पच्चत्तं वेदितब्बो विञ्ञूहीति।   
    
एवं वुत्तेऽहं भन्ते तं देवतं एतदवोचं: अहं खो आवुसो नवो अचिरपब्बजितो  
अधुनागतो इमं धम्मविनयं। न ख्वाहं सक्कोमि वित्थारेन आचिक्खितुं। अयं सो  
भगवा अरहं सम्मासम्बुद्धो राजगहे विहरति तपोदारामे। तं भगवन्तं  
उपसङ्कमित्वा एतमत्थं पुच्छेय्यासि। यथा ते भगवा व्याकरोति तथा नं धारेय्यासीति।   
    
१। धम्मस्सवणायाति - स्या। मछसं २। पटिस्सुणित्वा-स्या। ३। पचवूससमये- सीमु१, सी  
१। ४। अज्झभासिं - स्या। सीमु१, सि१, २ ५। वुत्ताहं। -मछसं स्या।   
    
[ब्ज्त् पगे ०२२] [\x २२।]       
    
एवं वुत्ते भन्ते सा देवता मं एतदवोच: " न खो भिक्खु सुकरो सो भगवा अम्हेहि  
उपसङ्कमितुं, अञ्ञाहि महेसक्खाहि देवताहि परिवुतो। सचे खो त्वं भिक्खु तं  
भगवन्तं उपसङ्कमित्वा एतमत्थं पुच्छेय्यासि। मयम्पि आगच्छेय्याम  
धम्मसवणाया"ति। सचे भन्ते तस्सा देवताय सच्चं वचनं, इधेव सा देवता अविदूरेति।   
    
एवं वुत्ते सा देवता आयस्मन्तं समिद्धिं एतदवोच: पुच्छ भिक्खु, पुच्छ भिक्खु,  
अयमहं१ अनुप्पत्ताति।   
    
अथ खो भगवा तं देवतं गाथाय अज्झभासि:  
    
अक्खेय्य सञ्ञिनो सत्ता अक्खेय्यस्मिं पतिट्ठिता,   
अक्खेय्ये अपरिञ्ञाय योगमायन्ति मच्चुनो।   
    
अक्खेय्ये च२ परिञ्ञाय अक्खातारं न मञ्ञति,   
तञ्हि तस्स न होतीति येन नं वज्जा न तस्स अत्थि,   
सचे विजानासि वदेहि यक्खाति।   
    
(देवता:)  
    
न ख्वाहं भन्ते इमस्स भगवता सङ्खित्तेन भासितस्स वित्थारेन अत्थं आजानामि।  
साधु मे भन्ते भगवा तथा भासतु। यथाहं इमस्स भगवता सङ्खित्तेन भासितस्स  
वित्थारेन अत्थं आजानेय्यन्ति। ३।   
    
(भगवा:)  
[प्त्स् पगे ०१२। [\क़् १२।] ] समो विसेसी उदवा४ निहीनो यो मञ्ञति सो विवदेथ तेन,   
तीसु विधासु अविकम्पमानो समो विसेसीति न तस्स होति,   
सचे विजानासि वदेहि यक्ख।   
    
(देवता:)  
इमस्सपि ख्वाहं भन्ते भगवता सङ्खित्तेन भासितस्स न वित्थारेन अत्थं आजानामि।  
साधु मे भन्ते भगवा तथा भासतु। यथाहं इमस्स भगवता सङ्खित्तेन भासितस्स  
वित्थारेन अत्थं आजानेय्यन्ति। ३  
(भगवा:)  
पहासि सङ्खं५न विमान६ मज्झगा अच्छेच्छि७ तण्हं इध नाम रूपे,   
तं छिन्नगन्थं अनीघं निरासं परियेसमाना नाज्झगमुं  
देवा मनुस्सा इध वा हुरं वा सग्गेसु वा सब्बनिवेसनेसु,   
सचे विजानासि वदेहि यक्खाति।   
    
(देवता:)  
इमस्स ख्वाहं भन्ते भगवता सङ्खित्तेन भासितस्स एवं वित्थारेन अत्थं आजानामि।   
१। यमहं, -मछसं, स्या, [प्त्स्। २।] अक्खेय्यञ्च - मछसं, स्या, [प्त्स्। ३।]  
जानेय्यन्ति-मछसं, [प्त्स्। ४।] अथवा- सीमु। २। ५। कङ्खाच - सी१, ६। न च मान - मछसं  
२। ७। अच्छेज्जि - स्या। सीमु। २  
    
[ब्ज्त् पगे ०२४। [\x २४।] ]   
(भगवा:)  
पापं न कयिरा वचसा मनसा कायेन वा किञ्चन सब्बलोके,   
कामे पहाय सतिमा सम्पजानो दुक्खं न सेवेथ अनत्थसंहितन्ति।   
    
नन्दनवग्गो दुतियो।   
तत्रुद्दानं:  
नन्दना नन्दति चेव नत्थि पुत्तसमेन च,   
खत्तियो सनमानो च निद्दा तन्दि च दुक्करं,   
हिरि कुटिका नवमो दसमो वुत्तो समिद्धिनाऽति।   
    
३। सत्तिवग्गो।   
    
१। ३। १।   
सत्तिसुत्तं  
    
२१। सावत्थियं-  
[प्त्स् पगे ०१३। [\क़् १३।] ] एकमन्तं ठिता खो सा देवता भगवतो सन्तिके इमं गाथं  
अभासि:१  
    
सत्तिया विय ओमट्ठो डय्हमानोव२ मत्थके,   
कामरागप्पहाणाय सतो भिक्खु परिब्बजेऽति।   
    
(भगवा:)  
    
सत्तिया विय ओमट्ठो डय्हमानोव२ मत्थके,   
सक्कायदिट्ठिप्पहाणाय सतो भिक्खु परिब्बजेऽति।   
    
१। ३। २  
फुसतिसुत्तं  
    
२२। सावत्थियं  
    
एकमन्तं ठिता खो सा देवता भगवतो सन्तिके इमं गाथं अभासि:  
    
नाफुसन्तं फुसति च फुसन्तं च ततो फुसे,   
तस्मा फुसन्तं फुसति अप्पदुट्ठप्पदोसिनन्ति।   
(भगवा:)  
    
यो अप्पदुट्ठस्स नरस्स दुस्सति,   
सुद्धस्स पोसस्स अनङ्गणस्स,   
तमेव बालं पच्चेति पापं,   
सुखुमो रजो पटिवातंव खित्तोऽति।   
    
१। अजझभासी-सीमु। १। २। डय्हमाने - स्या, सीमु। २। [प्त्स्।]   
    
[ब्ज्त् पगे ०२६] [\x २६।]       
    
१। ३। ३।   
जटासुत्तं  
    
२३। सावत्थियं-  
    
एकमन्तं ठिता खो सा देवता भगवन्तं गाथाय अज्झभासि:  
    
अन्तो जटा बहि जटा जटाय जटिता पजा,   
तं तं गोतम पुच्छामि को इमं विजटये जटन्ति।   
    
(भगवा:)  
    
सीले पतिट्ठाय नरो सपञ्ञो चित्तं पञ्ञञ्च भावयं,   
आतापि निपको भिक्खु सो इमं विजटये जटन्ति।   
    
येसं रागो च दोसो च अविज्जा च विराजिता,   
खीणासवा अरहन्तो तेसं विजटिता जटा।   
    
यत्थ नामञ्च रूपञ्च असेसं उपरुज्झति,   
पटिघं रूपसञ्ञा च एत्थेसा१ छिज्जते जटाति।   
    
१। ३। ४  
मनोनिवारणसुत्तं  
    
२४। सावत्थियं-  
एकमन्तं ठिता खो सा देवता भगवतो सन्तिके इमं गाथं अभासि:  
    
[प्त्स् पगे ०१४। [\क़् १४।] ] यतो यतो मनो निवारये  
न दुक्खमेति नं ततो ततो,   
स सब्बतो मनोनिवारये  
स सब्बतो दुक्खा पमुच्चतीति२।   
    
(भगवा:)  
न सब्बतो मनो निवारये  
मनो यतत्तमागतं, ३  
यतो यतो च पापकं  
ततो ततो मनो निवारयेऽति।   
    
१। ३। ५।   
अरहन्तसुत्तं  
    
२५। सावत्थियं-  
एकमन्तं ठिता खो सा देवता भगवतो सन्तिके इमं गाथं अभासि:  
    
१। एत्थ सा -स्या, [प्त्स्। २।] पमुच्चति-मछसं, सी। मु। [प्त्स्। ३।] न मनो  
संयतत्तं-मछसं, सयतत्तं-[प्त्स्।]   
[ब्ज्त् पगे ०२८] [\x २८।]       
    
यो होति भिक्खु अरहं कतावी  
खीणासवो अन्तिमदेहधारी  
अहं वदामीतिपि सो वदेय्य  
ममं वदन्तीतिपि सो वदेय्याति।   
    
(भगवा:)  
यो होति भिक्खु अरहं कतावी  
खीणासवो अन्तिमदेहधारी,   
अहं वदामीतिपि सो वदेय्य  
ममं वदन्तीतिपि सो वदेय्य  
लोके समञ्ञं कुसलो विदित्वा,   
वोहारमत्तेन सो वोहरेय्याति।   
    
(देवता:)  
यो होति भिक्खु अरहं कतावी  
खीणासवो अन्तिमदेहधारी,   
मानं नु खो सो उपगम्म भिक्खु  
अहं वदामीतिपि सो वदेय्य  
ममं वदन्तीतिपि सो वदेय्याति।   
    
(भगवा:)  
    
पहीणमानस्स न सन्ति गन्था  
विधूपिता मानगन्थस्स सब्बे,   
सो वीतिवत्तो मञ्ञनं१ सुमेधो  
[प्त्स् पगे ०१५। [\क़् १५।] ] अहं वदामीतिपि सो वदेय्य  
ममं वदन्तीतिपि सो वदेय्य,   
लोके समञ्ञं कुसलो विदित्वा  
वोहारमत्तेन सो वोहरेय्याऽति।   
    
१। ३। ६।   
पज्जोतसुत्तं  
    
२६। सावत्थियं -  
    
एकमन्तं ठिता खो सा देवता भगवतो सन्तिके इमं गाथं अभासि:  
    
कति लोकस्मिं पज्जोता येहि लोको पकासति२,   
भगवन्तं३ पुट्ठुमागम्म कथं जानेमु तं मयं।   
    
चत्तारो लोके पज्जोता पञ्चमेत्थ न विज्जति,   
दिवा तपति आदिच्चो रत्तिं आभाति४ चन्दिमा,   
अथ अग्गि दिवारत्तिं तत्थ तत्थ पकासति२,   
सम्बुद्धो तपतं सेट्ठो एसा आभा अनुत्तराऽति।   
    
१। मञ्ञाना-मछसं, यमतं-स्या [प्त्स्। २।] पभासति-सीमु, १। सी१, ३। भवन्तं-[प्त्स् ४।]  
रत्तिमाभाति-मछसं, स्या  
    
[ब्ज्त् पगे ०३०] [\x ३०।]       
१। ३। ७  
सरसुत्तं  
२७। सावत्थियं-  
एकमन्तं ठिता खो सा देवता भगवन्तं गाथाय अज्झभासि।   
    
कुतो सरा निवत्तन्ति कत्थ वट्टं न वत्तति, १  
कत्थ नामञ्च रूपञ्च असेसं उपरुज्झतीति।   
    
(भगवा:)  
यत्थ आपो च पठवी तेजो वायो न गाधति,   
अतो सरा निवत्तन्ति एत्थ वट्टं न वत्तति, १  
एत्थ नामञ्च रूपञ्च असेसं उपरुज्झतीऽति।   
    
१। ३। ८।   
महद्धनसुत्तं  
२८। सावत्थियं-  
    
एकमन्तं ठिता खो सा देवता भगवन्तं गाथाय अज्झभासि:  
    
महद्धना महाभोगा रट्ठवन्तोऽपि खत्तिया,   
अञ्ञमञ्ञाभिगिज्झन्ति कामेसु अनलङ्कता  
तेसु उस्सुक्कजातेसु२ भवसोतानुसारिसु,   
केध३ तण्हं पजहिंसु के लोकस्मिं अनुस्सुकाति  
    
(भगवा:)  
हित्वा अगारं पब्बजिता४ हित्वा पुत्तं पसुं पियं  
हित्वा रागञ्च दोसञ्च अविज्जञ्च विराजिय  
खीणासवा अरहन्तो ते लोकस्मिं अनुस्सुकाऽति।   
    
१। ३। ९  
चतुचक्कसुत्तं।   
    
२९। सावत्थियं-  
(देवता:)  
[प्त्स् पगे ०१६। [\क़् १६।] ] चतुचक्कं नवद्वारं पुण्णं लोभेन संयुतं,   
पङ्कजातं महावीर कथं यात्रा भविस्सति।   
    
(भगवा:)  
छेत्वा नद्धिं५ वरत्तञ्च इच्छालोभञ्च पापकं,   
समूलं तण्हं अब्बुय्ह एवं यात्रा भविस्सतीऽति।   
    
१। वट्टति-सी। मु, १। [प्त्स्] सी२। २। उस्सुकजातेसु -स्या। ३। कोध-स्या। गध -[प्त्स्। ४।]  
पब्बजित्वा-[प्त्स् ५।] नन्दिं [प्त्स्।]   
[ब्ज्त् पगे ०३२] [\x ३२।]       
    
१। ३। १०  
एणिजङ्घसुत्तं।   
३०। सावत्थियं-  
(देवता:)  
    
एणिजङ्घं किसं वीरं अप्पाहारं अलोलुपं,   
सीहं वेकचरं नागं कामेसु अनपेक्खिनं,   
उपसङ्कम्म पुच्छाम कथं दुक्खा पमुच्चतीति।   
(भगवा:)  
पञ्चकामगुणा लोके मनोछट्ठा पवेदिता,   
एत्थ छन्दं विराजेत्वा एवं दुक्खा पमुच्चतीति।   
सत्तिवग्गो ततियो।   
    
तत्रुद्दानं:  
    
सत्तिया फुसति चेव जटा मनो निवारणा,   
अरहन्तेन पज्जोतो सरा महद्धनेन च,   
चतुचक्केन नवमं एणिजङ्घेन ते दसाति।   
    
४। सतुल्लपकायिकवग्गो।   
    
१। ४। १  
सब्भिसुत्तं।   
    
३१। एवं मे सुतं एकं समयं भगवा सावत्थियं विहरति जेतवने अनाथपिण्डिकस्स  
आरामे।   
    
अथ खो सम्बहुला सतुल्लपकायिका देवतायो अभिक्कन्ताय रत्तिया अभिक्कन्तवण्णा  
केवलकप्पं जेतवनं ओभासेत्वा येन भगवा तेनुपसङ्कमिंसु, उपसङ्कमित्वा  
भगवन्तं अभिवादेत्वा एकमन्तं अट्ठंसु।   
    
[प्त्स् पगे ०१७। [\क़् १७।] ] एकमन्तं ठिता खो एका देवता भगवतो सन्तिके इमं  
गाथं अभासि:  
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय सेय्यो होति न पापियोति।   
    
अथ खो अपरा देवता भगवतो सन्तिके इमं गाथं अभासि:  
    
[ब्ज्त् पगे ०३४] [\x ३४।]       
सभिरेव समासेथ सब्भि कुब्बेथ सन्थवं,   
सतं सद्धम्ममञ्ञाय पञ्ञा लब्भति१ नाञ्ञतोति।   
    
अथ खो अपरा देवता भगवतो सन्तिके इमं गाथं अभासि:  
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय सोकमज्झे न सोचतीति।   
    
अथ खो अपरा देवता भगवतो सन्तिके इमं गाथं अभासि:  
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय ञातिमज्झे विरोचतीति।   
    
अथ खो अपरा देवता भगवतो सन्तिके इमं गाथं अभासि:  
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय सत्ता गच्छन्ति सुग्गतिन्ति। २

अथ खो अपरा देवता भगवतो सन्तिके इमं गाथं अभासि:  
    
सभिरेव समासेथ सभि कुब्बेथ सन्थवं,   
सतं सद्धम्ममञ्ञाय सत्ता तिट्ठन्ति साततन्ति।   
    
अथ खो अपरा देवता भगवन्तं एतदवोच: कस्स नु खो भगवा३ सुभासितन्ति।   
    
(भगवा:)  
सब्बासं वो सुभासितं परियायेन। अपि च ममापि४ सुणाथ:  
    
[प्त्स् पगे ०१८। [\क़् १८।] ] सभिरेव समासेथ सभि कुब्बेथ सन्थवं,   
सतं सद्धम्ममञ्ञाय सब्बदुक्खा पमुच्चतीति।   
    
इदमवोच भगवा। अत्तमना ता देवतायो भगवन्तं अभिवादेत्वा पदक्खिणं कत्वा  
तत्थेवन्तरधायिंसूति। ५  
    
१। पञ्ञं लभति-स्या। २। सुगतिन्ति-स्या। ३। भगव-[प्त्स्। ४।] ममपि-मछसं।  
ममम्पि-[प्त्स्। ५]इदमवोच-पेतत्थेवन्तरधायिंसूति पाठो स्या, [प्त्स्,] पोत्थकेसु न  
दिस्सते   
[ब्ज्त् पगे ०३६] [\x ३६।]       
१। ४। २।   
मच्छरीसुत्तं।   
    
३२। एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
सम्बहुला सतुल्लपकायिका देवतायो अभिक्कन्ताय रत्तिया अभिक्कन्तवण्णा केवलकप्पं  
जेतवनं ओभासेत्वा येन भगवा तेनुपसङ्कमिंसु। उपसङ्कमित्वा भगवन्तं  
अभिवादेत्वा एकमन्तं अट्ठंसु। एकमन्तं ठिता खो एका देवता भगवतो सन्तिके इमं  
गाथं अभासि:  
    
मच्छेरा च पमादा च एवं दानं न दीयति,   
पुञ्ञमाकङ्खमानेन१ देय्यं होति विजानताति।   
    
अथ खो अपरा देवता भगवतो सन्तिके इमा गाथायो अभासि:  
    
यस्सेव भीतो न ददाति मच्छरी तदेवाददतो२ भयं,   
जिघच्छा च पिपासा च यस्स भायति मच्छरी,   
तमेव बालं फुसति अस्मिं लोके परम्हि च।   
    
तस्मा विनेय्य मच्छेरं दज्जा दान मलाभिभु,   
पुञ्ञानि परलोकस्मिं पतिट्ठा होन्ति पाणिनन्ति।   
    
अथ खो अपरा देवता भगवतो सन्तिके इमा गाथायो अभासि:  
    
ते मतेसु न मीयन्ति३ अद्धानं४ व सहब्बजं५,   
अप्पस्मिं ये पवेच्छन्ति एस धम्मो सनन्तनो।   
    
अप्पस्मेके पवेच्छन्ति बहुनेके नदिच्छरे,   
अप्पस्मा दक्खिणा दिन्ना सहस्सेन समं मिता।   
    
[प्त्स् पगे ०१९। [\क़् १९।] ] अथ खो अपरा देवता भगवतो सन्तिके इमा गाथायो अभासि:  
    
दुद्ददं ददमानानं दुक्करं कम्म कुब्बतं,   
असन्तो नानुकुब्बन्ति सतं धम्मो दुरन्नयो६।   
    
तस्मा सतञ्च असतञ्च ७ नाना होति इतो गति,   
असन्तो निरयं यन्ति सन्तो सग्गपरायणाति  
    
अथ खो अपरा देवता भगवन्तं८ एतदवोच: कस्स नु खो भगवा सुभासितन्ति?  
    
(भगवा:)  
    
सब्बासं वो सुभासितं परियायेन। अपि च ममापि सुणाथ:  
    
धम्मं चरे योपि समुञ्छकं९ चरं१० दारञ्च पोसं ददमप्पकस्मिं,   
सतं सहस्सानं सहस्सयागिनं कलम्पि नाग्घन्ति तथाविधस्स तेति।   
    
१। पुञ्ञं आकङ्खमानेन -मछसं। २। तदेवादादतो-[प्त्स् ३।] मीयन्ति-स्या। ४।  
पन्थानं-सी। ५। सहावजं-स्या, सी। मु। २। [प्त्स् ६।] दुरन्वयो -मछसं, स्या। ७। असतं  
-मछसं, ८। भगवतो सन्तिके - मछसं। ९। समुञ्जकं- स्या। १०। चरे। कत्थचि  
    
[ब्ज्त् पगे ०३८] [\x ३८।]       
    
अथ खो अपरा देवता भगवन्तं गाथाय अज्झभासि:  
    
केनेस यञ्ञो विपुलो महग्गतो  
समेन दिन्नस्स न अग्घमेति,   
कथं१ सतं सहस्सानं२ सहस्सयागिनं  
कलम्पि नाग्घन्ति तथाविधस्स तेति।   
    
अथ खो भगवा तं देवतं गाथाय अज्झभासि:  
    
ददन्ति हेके३ विसमे निविट्ठा  
छेत्वा४ वधित्वा अथ सोचयित्वा,   
सा दक्खिणा अस्सुमुखा सदण्डा  
समेन दिन्नस्स न अग्घमेति।   
एवं सतं सहस्सानं२ सहस्सयागिनं  
कलम्पि नाग्घन्ति तथाविधस्स तेति।   
    
१। ४। ३।   
साधुसुत्तं  
    
३३। सावत्थियं-  
    
[प्त्स् पगे ०२०। [\क़् २०।] ] अथ खो सम्बहुला सतुल्लपकायिका देवतायो अभिक्कन्ताय  
रत्तिया अभिक्कन्तवण्णा केवलकप्पं जेतवनं ओभासेत्वा येन भगवा  
तेनुपसङ्कमिंसु। उपसङ्कमित्वा भगवन्तं अभिवादेत्वा एकमन्तं अट्ठंसु।  
एकमन्तं ठिता खो एका देवता भगवतो सन्तिके इमं उदानं उदानेसि:  
    
साधु खो मारिस दानं।   
    
मच्छेरा च पमादा च एवं दानं न दीयति।   
पुञ्ञमाकङ्खमानेन देय्यं होति विजानताति।   
    
अथ खो अपरा देवता भगवतो सन्तिके इमं उदानं उदानेसि:  
    
साधु खो मारिस दानं। अपि च अप्पस्मिम्पि५ साधु६ दानं।   
    
अप्पस्मेके पवेच्छन्ति बहुनेके न दिच्छरे,   
अप्पस्मा दक्खिणा दिन्ना सहस्सेन समं मिताति।   
    
अथ खो अपरा देवता भगवतो सन्तिके इमं उदानं उदानेसि:  
    
साधु खो मारिस दानं। अप्पस्मिम्पि साधु६ दानं। अपि च सद्धायपि साधु६ दानं  
    
दानञ्च युद्धञ्च समानमाहु अप्पापि सन्ता बहुके जिनन्ति,   
अप्पम्पि चे सद्दहानो ददाति तेनेव सो होति सुखी परत्थाति।   
    
१। "कथं" - सी। मु। [प्त्स्] पोत्थकेसु नत्थि। २। सहस्सान-स्या। ३। एके-[प्त्स्। ४।] झत्वा -स्या। ५।  
अप्पकस्मिम्पि- स्या, मछसं, ६। साहु-स्या।   
    
[ब्ज्त् पगे ०४०] [\x ४०।]       
अथ खो अपरा देवता भगवतो सन्तिके इमं उदानं उदानेसि:  
    
साधु खो मारिस दानं। अप्पस्मिम्पि साधु१ दानं। [प्त्स् पगे ०२१। [\क़् २१।] ]  
सद्धायपि साधु१ दानं। अपि च धम्मलद्धस्सपि साधु१ दानं।   
    
यो धम्मलद्धस्स ददाति दानं उट्ठानविरियाधिगतस्स जन्तु,   
अतिक्कम्म सो२ वेतरणिं यमस्स दिब्बानि ठानानि उपेति मच्चोति।   
    
अथ खो अपरा देवता भगवतो सन्तिके इमं उदानं उदानेसि:  
    
साधु खो मारिस दानं। अप्पस्मिम्पि साधु१ दानं। सद्धायपि साधु१ दानं।  
धम्मलद्धस्स पि साधु१ दानं। अपि च विचेय्य दानम्पि साधु। ३  
    
विचेय्य दानं सुगतप्पसत्थं  
ये दक्खिणेय्या इध जीवलोके,   
एतेसु दिन्नानि महप्फलानि  
बीजानि वुत्तानि यथा सुखेत्तेति।   
    
अथ खो अपरा देवता भगवतो सन्तिके इमं उदानं उदानेसि:  
    
साधु खो मारिस दानं। अप्पस्मिम्पि साधु१ दानं। सद्धायपि साधु१ दानं।  
धम्मलद्धस्सपि साधु१ दानं। विचेय्य दानम्पि साधु। १ अपि च पाणेसुपि साधु  
संयमो।   
यो पाणभूतेसु४ अहेठयं चरं परूपवादा न करोति पापं,   
भीरुं पसंसन्ति न हि तत्थ सूरं भया हि सन्तो न करोन्ति पापन्ति।   
    
अथ खो अपरा देवता भगवन्तं एतदवोच: [प्त्स् पगे ०२२ [\क़् २२।] ।] कस्स नु खो  
भगवा सुभासितन्ति। ?  
    
(भगवा:)  
सब्बासं वो सुभासितं परियायेन। अपि च ममापि सुणाथ:   
सद्धाहि दानं बहुधा पसत्थं  
दाना च खो धम्मपदंव सेय्यो।   
पुब्बे च हि५ पुब्बतरे व सन्तो  
निब्बाणमेवज्झगमुं सपञ्ञाति।   
    
१। ४। ४।   
नसन्तिसुत्तं।   
    
३४। एकं समयं भगवा सावत्थियं विहरति जेतवने अनाथपिण्डिकस्स आरामे।   
    
१। साहु - स्या। २। अतिक्कम्म-स्या। ३। साधुदानं - मछसं ४। भूतानि। -मछसं, स्या। ५।  
पुब्बेव हि। स्या। [प्त्स्]  
    
[ब्ज्त् पगे ०४२। [\x ४२।] ]   
    
अथ खो सम्बहुला सतुल्लपकायिका देवतायो अभिक्कन्ताय रत्तिया अभिक्कन्तवण्णा  
केवलकप्पं जेतवनं ओभासेत्वा येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं अट्ठंसु। एकमन्तं ठिता खो एका देवता भगवतो  
सन्तिके इमा गाथायो अभासि:  
    
न सन्ति कामा मनुजेसु निच्चा सन्तीध कमनीयानि येसु बद्धो,   
येसु पमत्तो अपुनागमनं अनागन्ता पुरिसो मच्चुधेय्याति।   
छन्दजं अघं छन्दजं दुक्खं छन्दविनया अघविनयो अघविनया दुक्ख  
विनयोति।   
    
न ते कामा यानि चित्रानि लोके सङ्कप्परागो पुरिसस्स कामो,   
तिट्ठन्ति चित्रानि तथेव लोके अथेत्थ१ धीरा विनयन्ति छन्दं।   
    
[प्त्स् पगे ०२३। [\क़् २३।] ] कोधं जहे विप्पजहेय्य मानं संयोजनं  
सब्बमतिक्कमेय्य,   
तं नामरूपस्मिमसज्जमानं२ अकिञ्चनं नानुपतन्ति दुक्खा।   
    
पहासि सङ्खं न च मानमज्झगा अच्छेच्छि तण्हं इध नामरूपे,   
तं छिन्नगन्थं अनीघं निरासं परियेसमाना नाज्झगमुं  
देवा मनुस्सा इध वा हुरं वा सग्गेसु वा सब्बनिवेसनेसूति।   
    
तञ्चे हि नाद्दक्खुं तथा विमुत्तं ( इच्चायस्मा मोघराजा:)  
देवा मनुस्सा इध वा हुरं वा।   
नरुत्तमं अत्थवरं नरानं ये तं नमस्सन्ति पसंसिया तेति?  
    
पसंसिया तेपि भवन्ति भिक्खू ( मोघराजाऽति भगवा:)  
ये तं नमस्सन्ति तथा विमुत्तं,   
अञ्ञाय धम्मं विचिकिच्छं पहाय सङ्गातिगा तेपि भवन्ति भिक्खूति।   
    
१। ४। ५  
उज्झानसञ्ञिसुत्तं।   
    
३५। एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
सम्बहुला उज्झानसञ्ञिका देवतायो अभिक्कन्ताय रत्तिया अभिक्कन्तवण्णा केवलकप्पं  
जेतवनं ओभासेत्वा येन भगवा तेनुपसङ्कमिंसु। उपसङ्कमित्वा वेहासं अट्ठंसु।  
[प्त्स् पगे ००२४ [\क़् २४।] ।] वेहासं ठिता खो एका देवता भगवतो सन्तिके इमं  
गाथं अभासि:   
१। अत्थेत्थ-[प्त्स्। २।] रूपस्मिं असज्ज मानंसि। मु। १  
    
[ब्ज्त् पगे ४४] [\x ४४।]       
    
अञ्ञथा सन्तमत्तानं अञ्ञथा यो पवेदये,   
निकच्च कितवस्सेऽव भूत्तं थेय्येन तस्स तं।   
    
(भगवा:)  
    
यं हि कयिरा तं हि वदे यं न कयिरा न तं वदे,   
अकरोन्तं भासमानानं१ पटिजानन्ति पण्डिताति।   
    
नयिदं भासितमत्तेन एकन्तसवणेन वा,   
अनुक्कमितवे२ सक्का यायं पटिपदा दऌहा,   
याय धीरा पमुच्चन्ति झायिनो मारबन्धना।   
    
न वे धीरा पकुब्बन्ति विदित्वा लोकपरियायं,   
अञ्ञाय निब्बुता धीरा तिण्णा लोके विसत्तिकन्ति।   
    
अथ खो ता देवतायो पठवियं पतिट्ठहित्वा भगवतो पादेसु सिरसा निपतित्वा  
भगवन्तं एतदवोचुं। अच्चयो नो भन्ते अच्चगमा यथाबालं यथामूऌहं  
यथाअकुसलं, ३ या मयं भगवन्तं आसादेतब्बं४ अमञ्ञिम्हा। तासं नो भन्ते  
भगवा अच्चयं अच्चयतो पतिगण्हातु५ आयतिं संवरायाऽति।   
    
अथ खो भगवा सितं पात्वाकासि।   
    
अथ खो ता देवतायो भीयोसोमत्ताय उज्झायन्तियो वेहासं अब्भुग्गञ्छुं।   
एका देवता भगवतो सन्तिके इमं गाथं अभासि:६  
    
अच्चयं देसयन्तीनं यो चे७न पटिगण्हति,   
कोपन्तरो दोसगरु स वेरं पटिमुच्चति।   
    
(भगवा:)  
अच्चयो चे न विज्जेथ नो चिधापगतं८ सिया,   
वेरानि च सम्मेय्युं तेनीध कुसलो सिया।   
    
(देवता:)  
    
कस्सच्चया न विज्जन्ति कस्स नत्थि अपागतं९  
को सम्मोहमापादि को वा १० धीरो सदा सतोति।   
    
१। भासमानं-मछसं, २। अनुक्कमितुं चे-[प्त्स् ३।] यथाबाला यथामूऌहा यथा  
अकुसला-कत्थचि। ४। अपसादेतब्बं-स्या। ५। पटिग्गणहातु - मछसं। स्या। ६। अवोच-[प्त्स् ७।]  
यो चे -[प्त्स् ८।] नो चीध अपहतं -स्या। ९। अपाहतं-स्या। १०। को च-मछसं [प्त्स्।] कोध  
- स्या।   
    
[ब्ज्त् पगे ०४६] [\x ४६।]       
(भगवा:)  
[प्त्स् पगे ०२५। [\क़् २५।] ] तथागतस्स बुद्धस्स सब्बभूतानुकम्पिनो,   
तस्सच्चया न विज्जन्ति तस्स नत्थि अपागतं,   
सो न सम्मोहमापादि सोव१ धीरो सदा सतो।   
    
अच्चयं देसयन्तीनं यो चे न पटिगण्हति,   
कोपन्तरो दोसगरु स वेरं२ पटिमुच्चति,   
तं वेरं नाभिनन्दामि पतिगण्हामि वोच्चयन्ति।   
    
१। ४। ६  
सद्धासुत्तं।   
    
३६ एकं समयं भगवा सावत्थियं विहरति जेतवने अनाथपिण्डिकस्स आरामे। अथ खो  
सम्बहुला सतुल्लपकायिका देवतायो अभिक्कन्ताय रत्तिया अभिक्कन्तवण्णा केवलकप्पं  
जेतवनं ओभासेत्वा येन भगवा तेनुपसङ्कमिंसु। उपसङ्कमित्वा वेहासं अट्ठंसु।  
एकमन्तं ठिता खो एका देवता भगवतो सन्तिके इमं गाथं अभासि:   
सद्धा दुतिया पुरिसस्स होति नो चे अस्सद्धियं अवतिट्ठति  
यसो च कित्ती च तत्वस्स होति  
सग्गञ्च सो गच्छति सरीरं पहायाति। ३  
    
अथ खो अपरा देवता भगवतो सन्तिके इमा गाथायो अभासि:  
कोधं जहे विप्पजहेय्य मानं संयोजनं सब्बमतिक्कमेय्य,   
तं नामरूपस्मिमसज्जमानं अकिञ्चनं नानुपतन्ति सङ्गाति।   
    
पमादमनुयुञ्जन्ति बाला दुम्मेधिनो जना  
अप्पमादञ्च मेधावी धनं सेट्ठऽंव४ रक्खति।   
    
मा पमादमनुयुञ्जेथ मा कामरतिसन्थवं  
अप्पमत्तो हि झायन्तो पप्पोति परमं सुखन्ति।   
    
१। ४। ७  
समयसुत्तं।   
३७। [प्त्स् पगे ०२६। [\क़् २६।] ] एवं मे सुतं, एकं समयं भगवा सक्केसु विहरति  
कपिलवत्थुस्मिं महावने महता भिक्खुसङ्घेन सद्धिं पञ्चमत्तेहि भिक्खुसतेहि  
सब्बेहेव अरहन्तेहि। दसहि च लोकधातूहि देवता येभुय्येन सन्निपतिता होन्ति  
भगवन्तं दस्सनाय भिक्खुसङ्घञ्च।   
१। सो च-[प्त्स्।] सोध-स्या, सीमु। १। २। यंवेरं - सीमु १। [प्त्स् ३।] विहाय - मछसं ४।  
श्रेष्ठिवऽयि संस्कृअत धर्मपदपाठऽयि।  
    
[ब्ज्त् पगे ०४८] [\x ४८।]       
    
अथ खो चतुन्नं: सुद्धावासकायिकानं देवानं१ एतदहोसि। अयं खो भगवा सक्केसु  
विहरति कपिलवत्थुस्मिं महावने महता भिक्खुसङ्घेन सद्धिं पञ्चमत्तेहि  
भिक्खुसतेहि सब्बेहेव अरहन्तेहि। दसहि च लोक धातूहि देवता२ येभुय्येन सन्निपतिता  
होन्ति भगवन्तं दस्सनाय भिक्खुसङ्घञ्च। यन्नून मयम्पि३ येन भगवा  
तेनुपसङ्कमेय्याम। उपसङ्कमित्वा भगवतो सन्तिके पच्चेकगाथं४ भासेय्यामाति।   
अथ खो ता देवता२ सेय्यथापि नाम बलवा पुरिसो सम्मिञ्जितं५ वा बाहं पसारेय्य,  
पसारितं वा बाहं सम्मिञ्जेय्य६, एवमेवं सुद्धावासेसु देवेसु अन्तरहिता भगवतो  
पुरतो पातुरहंसु। ७।   
    
अथ खो ता देवता२ भगवन्तं अभिवादेत्वा एकमन्तं अट्ठंसु। एकमन्तं ठिता खो  
एका देवता भगवतो सन्तिके इमं गाथं अभासि:  
    
महासमयो पवनस्मिं देवकाया समागता,   
आगतम्ह इमं धम्मसमयं दक्खिताये अपराजितसङ्घन्ति।   
    
अथ खो अपरा देवता भगवतो सन्तिके इमं गाथं अभासि:  
    
तत्र भिक्खवो समादहंसु चित्तं अत्तनो८ उजुकमकंसु,   
सारथीव नेत्तानि गहेत्वा इन्द्रियानि रक्खन्ति पण्डिताति।   
    
[प्त्स् पगे ०२७। [\क़् २७।] ] अथ खो अपरा देवता भगवतो सन्तिके इमं गाथं अभासि:  
    
छेत्वा खिलं९ छेत्वा पलिघं१० इन्दखीलं ऊहच्च मनेजा,   
ते चरन्ति सुद्धा विमला चक्खुमता सुदन्ता सुसुनागाति।   
    
अथ खो अपरा देवता भगवतो सन्तिके इमं गाथं अभासि:  
    
ये केचि बुद्धं सरणं गतासे न ते गमिस्सन्ति अपायं, ११  
पहाय मानुसं देहं देवकायं परिपूरेस्सन्तीति।   
    
१। ४। ८।   
सकलिकसुत्तं,   
    
३८। एवं मे सुतं एकं समयं भगवा राजगहे विहरति मद्दकुच्छिस्मिं मिगदाये।   
    
तेन खो पन समयेन भगवतो पादो सकलिकाय खतो होति, भुसा१२ सुदं भगवतो  
वेदना वत्तन्ति सारीरिका वेदना दुक्खा तिब्बा खरा कटुका असाता अमनापा। ता सुदं  
भगवा सतो सम्पजानो अधिवासेति अविहञ्ञमानो।   
    
अथ खो भगवा चतुग्गुणं सङ्घाटिं पञ्ञापेत्वा दक्खिणेन पस्सेन सीहसेय्यं  
कप्पेति१३ पादे पादं अच्चाधाय सतो सम्पजानो।   
    
१। देवतानं- [प्त्स् २।] देवतायो - स्या। ३। मयं-सीमु१। ४। पच्चेकगाथा-स्या। पच्चेकं  
गाथं -मछसं, सीमु। १। ५। समिञ्जितं ६। समिञ्जेय्य-मछसं। ७। पातुरहेसुं -  
मछसं-[प्त्स् ८।] चित्तमत्तनो - मछसं ९। खीलं -[प्त्स् १०।] पलीघं-स्या। ११।  
अपायभूमिं - मछसं, स्या [प्त्स् १२।] भूसा - स्या १३। कप्पेसि- सीमु। १, [प्त्स्]  
    
[ब्ज्त् पगे ०५०] [\x ५०।]       
    
अथ खो सत्तसता सतुल्लपकायिका देवतायो अभिक्कन्ताय रत्तिया अभिक्कन्तवण्णा  
केवलकप्पं मद्दकुच्छिं ओभासेत्वा येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं अट्ठंसु। एकमन्तं ठिता खो एका देवता भगवतो  
सन्तिके इमं उदानं उदानेसि:  
    
[प्त्स् पगे ०२८। [\क़् २८।] ] नागो वत भो समणो गोतमो। नागवता१ च पनुप्पन्ना२  
सारीरिका वेदना दुक्खा तिब्बा खरा कटुका असाता अमनापा सतो सम्पजानो अधिवासेति  
अविहञ्ञमानोति।   
    
अथ खो अपरा देवता भगवतो सन्तिके इमं उदानं उदानेसि:  
    
सीहो वत भो समणो गोतमो। सीहवता१ च पनुप्पन्ना२ सारीरिका वेदना दुक्खा तिब्बा  
खरा कटुका असाता अमनापा सतो सम्पजानो अधिवासेति अविहञ्ञमानोति।   
    
अथ खो अपरा देवता भगवतो सन्तिके इमं उदानं उदानेसि:  
    
आजानीयो वत भो समणो गोतमो। आजानीयवता१ च पनुप्पन्ना२ सारीरिका वेदना दुक्खा  
तिब्बा खरा कटुका असाता अमनापा सतो सम्पजानो अधिवासेति अविहञ्ञमानोति।   
    
अथ खो अपरा देवता भगवतो सन्तिके इमं उदानं उदानेसि:  
    
निसभो वत भो समणो गोतमो। निसभवता१ च पनुप्पन्ना२ सारीरिका वेदना दुक्खा  
तिब्बा खरा कटुका असाता अमनापा सतो सम्पजानो अधिवासेति अविहञ्ञमानोति।   
    
अथ खो अपरा देवता भगवतो सन्तिके इमं उदानं उदानेसि:  
    
धोरय्हो वत भो समणो गोतमो। धोरय्हवता१ च पनुप्पन्ना२ सारीरिका वेदना  
दुक्खा तिब्बा खरा कटुका असाता अमनापा सतो सम्पजानो अधिवासेति अविहञ्ञमानोति।   
    
अथ खो अपरा देवता भगवतो सन्तिके इमं उदानं उदानेसि:  
    
दन्तो वत भो समणो गोतमो। दन्तवता च पनुप्पन्ना सारीरिका वेदना दुक्खा तिब्बा  
खरा कटुका असाता अमनापा सतो सम्पजानो अधिवासेति अविहञ्ञमानोति।   
अथ खो अपरा देवता भगवतो सन्तिके इमं उदानं उदानेसि:  
    
१। वताय च - सीमु। १। २। समुप्पन्ता - मचसं, स्या, [प्त्स्।]   
    
[ब्ज्त् पगे ०५१] [\x ५१।]       
    
पस्स समाधिं सुभावितं चित्तञ्च सुविमुत्तं१ नचाभिनतं नचापनतं न च  
ससङ्खारनिग्गय्हवारितवतं२। यो एवरूपं पुरिसनागं पुरिससीहं पुरिसाजानीयं [प्त्स्  
पगे ०२९। [\क़् २९।] ] पुरिसनिसभं पुरिसधोरय्हं पुरिसदन्तं अतिक्कमितब्बं  
मञ्ञेय्य, किमञ्ञत्र अदस्सनाति।   
    
पञ्चवेदा सतं समं  
तपस्सी ब्राह्मणा चरं,   
चित्तञ्च नेसं न सम्मा विमुत्तं  
हीनत्तरूपा न पारङ्गमा ते।   
    
तण्हाधिपन्ना वत सीलबद्धा  
लूखं तपं वस्ससतं चरन्ता,   
चित्तञ्च नेसं न सम्मा विमुत्तं  
हीनत्तरूपा न पारङ्गमा ते।   
    
न मानकामस्स दमो इधत्थि  
न मोनमत्थि असमाहितस्स,   
एको अरञ्ञे विहरं पमत्तो  
न मच्चुधेय्यस्स तरेय्य पारन्ति।   
    
(भगवा:)  
मानं पहाय सुसमाहितत्तो  
सुचेतसो सब्बधि विप्पमुत्तो,   
एको अरञ्ञे विहरं अप्पमत्तो  
स मच्चुधेय्यस्स तरेय्य पारन्ति।   
    
१। ४। ९।   
पज्जुन्न धीतुसुत्तं  
    
३९। एवं मे सुतं एकं समयं भगवा वेसालियं विहरति महावने कूटागारसालायं।  
अथ खो कोकनदा पज्जुन्नस्स धीता अभिक्कन्ताय रत्तिया अभिक्कन्तवण्णा केवलकप्पं  
महावनं ओभासेत्वा येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं अट्ठासि। एकमन्तं ठिता खो कोकनदा३ पज्जुन्नस्स धीता  
भगवतो सन्तिके इमा गाथायो अभासि।   
    
वेसालियं वने४ विहरन्तं  
अग्गं सत्तस्स सम्बुद्धं,   
[प्त्स् पगे ०३०। [\क़् ३०।] ] कोकनदाहमस्मि अभिवन्दे  
कोकनदा पज्जुन्नस्स धीता।   
    
सुतमेव मे५ पुरे आसि  
धम्मो चक्खुमतानुबुद्धो,   
साहन्दानि सक्खी जानामि  
मुनिनो देसयतो सुगतस्स।   
    
१। विमुत्तं-[प्त्स् २।] वारितगतं-मछसं। ३। खो सा देवता कोकनदा-मछसं स्या। ४।  
वेसालिवने-कत्थचि। ५। सुतमेच पुरेमछसं, स्या।   
    
[ब्ज्त् पगे ०५४] [\x ५४।]       
    
ये केचि अरियधम्मं१  
विगरहन्ता चरन्ति दुम्मेधा,   
उपेन्ति रोरुवं घोरं  
चिररत्तं दुक्खमनुभवन्ति  
    
ये च खो अरियधम्मे २  
खन्तिया उपसमेन उपेता,   
पहाय मानुसं देहं  
देवकायं परिपूरेस्सन्तीऽति।   
    
१। ४। १०।   
चुल्लपज्जुन्नधीतुसुत्तं  
    
४०। एवं मे सुतं:एकं समयं भगवा वेसालियं विहरति महावने कूटागारसालायं।  
अथ खो चुल्लकोकनदा पज्जुन्नस्स धीता अभिक्कन्ताय रत्तिया अभिक्कन्तवण्णा  
केवलकप्पं महावनं ओभासेत्वा येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं अट्ठासि। एकमन्तं ठिता खो चुल्लकोकनदा  
पज्जुन्नस्स धीता भगवतो सन्तिके इमा गाथायो अभासि:  
    
इधागमा विज्जुपभासवण्णा  
कोकनदा पज्जुन्नस्स धीता,   
बुद्धञ्च धम्मञ्च नमस्समाना  
गाथा चिमा अत्थवती अभासि।   
    
[प्त्स् पगे ०३१। [\क़् ३१।] ] बहुनापि खो नं विभजेय्यं  
परियायेन तादिसो धम्मो,   
सङ्खित्तमत्तं लपयिस्सामि  
यावता मे मनसा परियत्तं।   
    
पापं न कयिरा वचसा मनसा  
कायेन वा किञ्चन सब्बलोके,   
कामे पहाय सतिमा सम्पजानो  
दुक्खं न सेवेथ अनत्थसंहितन्ति।   
    
सतुल्लपकायिकवग्गो चतुत्थो।   
    
तत्रुद्दानं:  
सब्भि मच्छरिना साधु नसन्तुज्झानसञ्ञिनो,   
सद्धा समयो सकलिकं उभो पज्जुन्नधीतरोऽति।   
    
१। अरियं धम्मं-मछसं, स्या। २। अरिये धम्मे-मछसं, स्या। ३। चूऌअ-मछसं,   
    
[ब्ज्त् पगे ०५६] [\x ५६।]       
    
५। आदित्तवग्गो  
    
१।५।१  
    
आदित्तसुत्तं   
४१। एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो अञ्ञतरा देवता अभिक्कन्ताय रत्तिया अभिक्कन्तवण्णा केवलकप्पं  
जेतवनं ओभासेत्वा येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठिता खो सा देवता भगवतो सन्तिके इमा गाथायो अभासि:  
    
आदित्तस्मिं अगारस्मिं यं नीहरति भाजनं,   
तं तस्स होति अत्थाय नो च यं तत्थ डय्हति।   
    
एवमादिपितो१ लोको जराय मरणेन च,   
नीहरेथेव दानेन दिन्नं होति सुनीहतं।   
    
[प्त्स् पगे ०३२। [\क़् ३२।] ] दिन्नं सुखफलं होति नादिन्नं होति तं तथा,   
चोरा हरन्ति राजानो अग्गि डहति नस्सति।   
    
अथ अन्तेन जहति सरीरं सपरिग्गहं,   
एतदञ्ञाय मेधावी भुञ्जेथ च ददेथ च।   
दत्वा च भुत्वा च यथानुभावं अनिन्दितो सग्गमुपेति ठानन्ति।   
    
१। ५। २  
किन्ददसुत्तं।   
(देवता:)  
४२। किन्ददो बलदो होति किन्ददो होति वण्णदो।   
किन्ददो सुखदो होति किन्ददो होति चक्खुदो।   
यो च२ सब्बददो होति तं मे अक्खाहि पुच्छितोति।   
    
(भगवा:)  
अन्नदो बलदो होति वत्थदो होति वण्णदो,   
यानदो सुखदो होति दीपदो होति चक्खुदो  
सो च सब्बददो होति यो ददाति उपस्सयं,   
अमतन्ददो च सो होति यो धम्ममनुसासतीति।   
    
१। एवं आदित्तको। - मछसं स्या २। को च - कत्थचि।   
    
[ब्ज्त् पगे ०५८] [\x ५८।]       
१। ५। ३।   
अन्नसुत्तं  
(देवता:)  
४३। अन्नमेवाभिनन्दन्ति उभये देवमानुसा,   
अथ को नाम सो यक्खो यं अन्नं नाभिनन्दतीति।   
    
(भगवा:)ये नं ददन्ति सद्धाय विप्पसन्नेन चेतसा,   
तमेव अन्नं भजति अस्मिं लोके परम्भि च,   
    
तस्मा विनेय्य मच्छेरं दज्जा दानं मलाभिभू,   
पुञ्ञानि परलोकस्मिं पतिट्ठा होन्ति पाणिनन्ति।   
    
१। ५। ४  
एकमूलसुत्तं  
    
(देवता:)  
४४। एकमूलं द्विरावट्टं तिमलं पञ्चपत्थरं,   
समुद्दं द्वादसावट्टं पातालं अतरी इसीति।   
    
१। ५। ५।   
अनोमसुत्तं  
(देवता:)  
    
४५। [प्त्स् पगे ०३३। [\क़् ३३।] ] अनोमनामं निपुणत्थदस्सिं पञ्ञाददं कामालये  
असत्तं  
तं पस्सथ सब्बविदुं सुमेधं अरिये पथे कममानं महेसिन्ति।   
    
१। ५। ६  
अच्छरासुत्तं।   
(देवता:)  
४६। अच्छरागणसङ्घुट्टं पिसाचगणसेवितं  
वनन्तं मोहनं नाम कथं यात्रा भविस्सतीति।   
    
(भगवा:)  
उजुको नाम सो मग्गो अभया नाम सा दिसा,   
रथो अकूजनो१ नाम धम्मचक्केहि संयुतो।   
    
हिरि तस्स अपालम्बो सतस्स२ परिवारणं,   
धम्माहं सारथिं ब्रूमि सम्मादिट्ठिपुरेजवं,   
    
यस्स एतादिसं यानं इत्थिया पुरिसस्स वा,   
स वे एतेन यानेन निब्बाणस्सेव सन्तिके।   
    
अकुज्जनो-स्या। २। सत्यस्स, - मछसं, [प्त्स्]  
    
[ब्ज्त् पगे ०६०] [\x ६०।]       
    
१। ५। ७  
वनरोपसुत्तं  
(देवता:)  
४७। केसं दिवा च रत्तो च सदा पुञ्ञं पवड्ढति।   
धम्मट्ठा सीलसम्पन्ना के जना सग्गगामिनोति।   
    
(भगवा:)  
आरामरोपा वनरोपा ये जना सेतुकारका,   
पपञ्च उदपानञ्च ये ददन्ति उपस्सयं।   
    
तेसं दिवा च रत्तो च सदा पुञ्ञं पवड्ढति,   
धम्मट्ठा सीलसम्पन्ना ते जना सग्गगामिनोति।   
    
१। ५:८।   
जेतवनसुत्तं  
    
४८। इदञ्हि तं जेतवनं इसिसङ्घनिसेवितं  
आवुत्थं धम्मराजेन पीतिसञ्जननं मम।   
    
(भगवा:)  
[प्त्स् पगे ०३४। [\क़् ३४।] ] कम्मं विज्जा च धम्मो च सीलं जीवितमुत्तमं,   
एतेन मच्चा सुज्झन्ति न गोत्तेन धनेन वा।   
    
तस्मा हि पण्डितो पोसो सम्पस्सं अत्थमत्तनो,   
योनिसो विचिने धम्मं एवं तत्थ विसुज्झति।   
    
सारिपुत्तोव पञ्ञाय सीलेनुपसमेन च,   
योपि पारगतो१ भिक्खु एताव परमो सियाऽति।   
    
१। ५। ९।   
मच्छरिसुत्तं  
(देवता:)  
४९। येऽध मच्छरिनो लोके कदरिया परिभासका,   
अञ्ञेसं ददमानानं अन्तरायकरा नरा।   
    
कीदिसो तेसं विपाको सम्परायो च कीदिसो,   
भगवन्तं पुट्ठुमागम्म कथं जानेमु तं मयन्ति।   
    
(भगवा)  
येऽध मच्छरिनो लोके कदरिया परिभासका,   
अञ्ञेसं ददमानानं अन्तरायकरा नरा।   
    
१। पारङ्गतो। सी। मु, मछसं।   
    
[ब्ज्त् पगे ०६२] [\x ६२।]       
    
निरयं तिरच्छानयोनिं यमलोकञ्चुपपज्जरे, १  
सचे एन्ति मनुस्सत्तं दऌइद्दे जायरे कुले,   
चोऌअं पिण्डो रती खिड्डा यत्थ किच्छेन लब्भति।   
    
परतो आसिंसरे२ बाला तम्पि तेसं नलब्भति,   
दिट्ठे३ धम्मे सविपाको सम्पराये४ च दुग्गतीति।   
    
(देवता:)  
इतिहेतं विजानाम अञ्ञं पुच्छाम गोतम,   
येऽध लद्धा मनुस्सत्तं वदञ्ञू वीतमच्छरा,   
बुद्धे पसन्ना धम्मे च सङ्घे च तिब्बगारवा।   
    
कीदिसो तेसं विपाको सम्परायो च कीदिसो,   
भगवन्तं पुट्ठुमागम्म कतं जानेमु तं मयन्ति।   
    
(भगवा:)  
येऽध लद्धा मनुस्सत्तं वदञ्ञू वीतमच्छरा,   
बुद्धे पसन्ना धम्मे च सङ्घे च तिब्बगारवा,   
एते सग्गे पकासेन्ति५ यत्थ ते उपपज्जरे।   
    
[प्त्स् पगे ०३५। [\क़् ३५।] ] सचे एन्ति मनुस्सत्तं अड्ढे आजायरे कुले,   
चोऌअं पिण्डो रती खिड्डा यत्थाकिच्छेन लब्भति।   
    
परसम्भतेसु भोगेसु वसवत्तीव मोदरे,   
दिट्ठे३ धम्मे सविपाको सम्पराये व सुग्गतीति।   
    
१। ५। १०।   
घटीकारसुत्तं  
    
(घटीकार देवता:)  
५०। अविहं उपपन्नासे विमुत्ता सत्त भिक्खवो,   
रागदोसपरिक्खीणा तिण्णा लोके विसत्तिकन्ति।   
    
के च ते अतरुं सङ्घं६ मच्चुधेय्यं सुदुत्तरं,   
के हित्वा मानुसं देहं दिब्बं योगं७ उपच्चगुं।   
    
उपको पलगणडो च पुक्कुसाति च ते तयो,   
भद्दियो भद्ददेवो च बाहुदन्ति च पिङ्गियो। ८  
ते हित्वा मानुसं देहं दिब्बं योगं७ उपच्चगुन्ति।   
(भगवा:)  
कुसली भाससि तेसं मारपासप्पहायिनं,   
कस्स ते धम्ममञ्ञाय अच्छिदुं भवबन्धनं।   
    
१। यमलोकुपपज्जरे। स्या। यमलोकंउपपज्जरे [प्त्स् २।] आसिघरे-मछसं ३।  
दिट्ठेव-सीमु। २ ४। सम्परायो-स्या ५। सग्गा पकासन्ति - मछसं। ६। पङ्कं-मछसं,  
सीमु २, [प्त्स्।] ये च तेव अतरुंसङ्गं-स्या। के व के व। सीमू। १। ७। दिब्बयोगं - मछसं,  
स्या, [प्त्स्। ८।] खण्डदेवो च बाहुरग्गि च सिङ्गियो - मछसं। पिङ्गियो- [प्त्स्] खण्डदेवो  
च बाहुदन्ति च सिङ्गियो-स्या  
    
[ब्ज्त् पगे ०६४] [\x ६४।]       
(घटीकार:)  
न अञ्ञत्र भगवता नाञ्ञत्र तव सासना,   
यस्स ते धम्ममञ्ञाय अच्छिदुं भवबन्धनं।   
    
यत्थ नामञ्च रूपञ्च असेसं उपरुज्झति,   
तं ते धम्मं इधञ्ञाय अच्छिदुं भवबन्धनन्ति।   
    
(भगवा:)गम्भीरं भाससि वाचं दुब्बिजानं सुदुब्बुधं,   
कस्स त्वं धम्ममञ्ञाय वाचं भाससि ईदिसन्ति।   
    
(घटीकार:)  
कुम्भकारो पुरे आसिं वेहलिङ्गे१ घटीकरो,   
मातापेत्तिभरो आसिं कस्सपस्स उपासको।   
    
[प्त्स् पगे ०३६। [\क़् ३६।] ] विरतो मेथुना धम्मा ब्रह्मचारी निरामिसो,   
अहुवा ते सगामेय्यो अहुवा ते पुरे सखा।   
    
सोऽहं एते२ पजानामि विमुत्ते सत्त भिक्खवो,   
रागदोसपरिक्खीणे तिण्णे लोके विसत्तिकन्ति।   
    
(भगवा:)  
एवमेतं तदा आसि यथा भाससि भग्गव,   
कुम्भकारो पुरे आसि वेहलिङ्गे घटीकरो,   
मातापेत्तिभरो आसि कस्सपस्स उपासको।   
विरतो मेथुना धम्मा ब्रह्मचारी निरामिसो,   
अहुवा मे सगामेय्यो अहुवा मे पुरे सखाति।   
    
(थेरा:)  
एवमेतं पुराणानं सहायानं अहु३ सङ्गमो,   
उभिन्नं भावितत्तानं सरीरन्तिमधारिनन्ति।   
    
आदित्तवग्गो पञ्चमो।   
तत्रुद्दानं:  
आदित्तं किन्ददं अन्नं एकमूलमनोमियं,   
अच्छरावनजेतेन मच्छरेन घटीकरोऽति।   
    
१वेकलिङ्गे- मछसं, स्या। २। सोभमेते - मछसं, स्या। ३। सहायानमहु- स्या।   
[ब्ज्त् पगे ०६६] [\x ६६।]       
६। जरावग्गो।   
१। ६। १  
जरासुत्तं  
५१। सावत्थियं-  
    
(देवता:)  
किं सु याव जरा साधु किं सु साधु पतिट्ठितं,   
किं सु नरानं रतनं किं सु चोरेहि दूहरन्ति।   
    
(भगवा:) सीलं याव जरा साधु सद्धा साधु पतिट्ठिता।   
पञ्ञा नरानं रतनं पुञ्ञं चोरेहि दूहरन्ति।   
    
१। ६। २।   
अजरसासुत्तं  
    
(देवता:)  
    
५२। किं सु अजरसा साधु किं सु साधु अधिट्ठितं,   
किं सु नरानं रतनं किं सु चोरेहिऽहारियन्ति।१ १  
    
(भगवा:) [प्त्स् पगे ०३७। [\क़् ३७।] ] सीलं अजरसा साधु सद्धा साधु अधिट्ठिता,   
पञ्ञा नरानं रतनं पुञ्ञं चोरेहिऽहारियन्ति।   
    
१। ६। ३  
मित्तसुत्तं।   
(देवता:)  
५३। किं सु पवसतो२ मित्तं किं सु मित्तं सके घरे,   
किं मित्तं अत्थजातस्स किं मित्तं सम्परायिकन्ति।   
    
(भगवा:) सत्थो पवसतो२ मित्तं माता मित्तं सके घरे,   
सहायो अत्थजातस्स होति मित्तं पुनप्पुनं,   
सयं कतानि पुञ्ञानि तं मित्तं सम्परायिकन्ति।   
    
१। ६। ४।   
वत्थुसुत्तं।   
(देवता:)  
५४। किं सु वत्थु मनुस्सानं किंसूध परमो३ सखा,   
किं सु भूतूपजीवन्ति४ ये पाणा पठविंसिताति।   
    
१। चोरेह्यहारियन्ति - मछसं। चोरेहहारियं -सीमु२। २। पसवतो - स्या। सीमु।  
पथवतो-[प्त्स् ३।] परमा-स्या। [प्त्स्] सीमु। १ ४। भूता उपजीवन्ति - मछसं। स्या। [प्त्स्]  
    
[ब्ज्त् पगे ०६८] [\x ६८।]       
    
(भगवा:) पुत्ता वत्थु मनुस्सानं भरियाव१ परमो२ सखा,   
वुट्ठिं भूतूपजीवन्ति३ ये पाणा पठविंसिताति। ४  
    
१। ६। ५  
पठमजनेतिसुत्तं  
(देवता:)  
५५। किं सु जनेति पुरिसं किं सु तस्स विधावति,   
किं सु संसारमापादि किं सु तस्स महब्भयन्ति।   
    
(भगवा:) तण्हा जनेति पुरिसं चित्तमस्स विधावति,   
सत्तो संसारमापादि दुक्खमस्स महब्भयन्ति।   
    
१। ६। ६।   
दुतियजनेतिसुत्तं  
(देवता:)  
५६। किं सु जनेति पुरिसं किं सु तस्स विधावति,   
किं सु संसारमापादि किस्मा न परिमुच्चतीति।   
    
(भगवा) तण्हा जनेति पुरिसं चित्तमस्स विधावति,   
सत्तो संसारमापादि दुक्खा न परिमुच्चतीति।   
    
१। ६। ७  
ततियजनेतिसुत्तं  
(देवता:)  
    
५७। [प्त्स् पगे ०३८। [\क़् ३८।] ] किं सु जनेति पुरिसं किं सु तस्स विधावति,   
किं सु संसारमापादि किं सु तस्स परायणन्ति।   
    
(भगवा:)  
तण्हा जनेति पुरिसं चित्तमस्स विधावति,   
सत्तो संसारमापादि कम्मं तस्स परायणन्ति।   
    
१। भरिया च - मछसं। [प्त्स् २।] परमा - स्या। [प्त्स्।] सीमु। १ ३। भूता उपजीवन्तिमछसं।  
स्या। [प्त्स् ४।] पठविस्सिता - मछसं  
    
[ब्ज्त् पगे ०७०] [\x ७०।]       
    
१। ६। ८।   
उप्पथसुत्तं  
(देवता:)  
५८। किं सु उप्पथो अक्खातो किं सु रत्तिन्दिवक्खयो,   
किं मलं ब्रह्मचरियस्स किं सिनानमनोदकन्ति।   
    
(भगवा:) रागो उप्पथो अक्खातो१ वयो रत्तिन्दिवक्खयो,   
इत्थिमलं ब्रह्मचरियस्स एत्थायं सज्जते पजा,   
तपो च ब्रह्मचरियञ्च तं सिनानमनोदकन्ति।   
    
१। ६। ९।   
दुतियासुत्तं  
(देवता:)  
५९। किं सु दुतिया२ पुरिसस्स होति किं सु वेनं पसंसति,   
किस्स चाभिरतो मच्चो सब्बदुक्खा पमुच्चतीति।   
    
(भगवा:) सद्धा दुतिया पुरिसस्स होति पञ्ञा चेनं पसंसति,   
निब्बाणाभिरतो मच्चो सब्बदुक्खा पमुच्चतीति।   
    
१। ६। १०  
कविसुत्तं  
(देवता:)  
    
६०। किं सु निदानं गाथानं किं सु तासं वियञ्जनं,   
किं सु सन्निस्सिता गाथा किं सु गाथानमासयो।   
(भगवा:)  
छन्दो निदानं गाथानं अक्खरा तासं वियञ्जनं,   
नामसन्निस्सिता गाथा कवि गाथानमासयो।   
    
जरावग्गो छट्ठो।   
तत्रुद्दानं:  
    
जरा अजरसा मित्तं वत्थु तीणी जनेति च,   
उप्पथो च दुतिया च कविना पूरितो वग्गोति।   
    
१। अक्खाति। - स्या। [प्त्स् २।] दुतियं - स्या। *दुतिय उप्पथसुत्तं। सीमु। २।   
[ब्ज्त् पगे ७२।] [\x ७२।]        
७। अन्ववग्गो  
१। ७। १।   
नाम(अन्वभवि)सुत्तं  
६१। सावत्थियं -  
    
(देवता:) [प्त्स् पगे ००३९ [\क़् ३९।] ।] किंसु सब्बं अन्वभवि१ किस्मा भिय्यो२ न विज्जति,   
किस्सस्स३ एकधम्मस्स सब्बेव वसमन्वगूति।   
    
(भगवा:) नामं सब्बं अन्वभवि१ नामा भिय्यो न विज्जति,   
नामस्स एकधम्मस्स सब्बेव वसमन्वगूति।   
    
१। ७। २।   
चित्तसुत्तं  
(देवता:)  
६२। केनस्सु नीयति लोको केनस्सु परिकस्सति, ४  
किस्सस्स३ एकधम्मस्स सब्बेव वसमन्वगूति।   
    
(भगवा:) चित्तेन नीयति लोको चित्तेन परिकस्सति, ४  
चित्तस्स एकधम्मस्स सब्बेव वसमन्वगूति।   
    
१। ७। ३  
तण्हासुत्तं  
(देवता:)  
६३। केनस्सु नीयति लोको केनस्सु परिकस्सति, ४  
किस्सस्स३ एकधम्मस्स सब्बेव वसमन्वगूति,   
    
(भगवा:) तण्हाय नीयति लोको तण्हाय परिकस्सति, ४  
तण्हाय एकधम्मस्स सब्बेव वसमन्वगूति।   
    
१। ७। ४।   
संयोजनसुत्तं  
    
(देवता:)  
६४। किं सु संयोजनो लोको किं सु तस्स विचारणं,   
किस्सस्स३ विप्पहाणेन निब्बाणमिति वुच्चतीति।   
    
१। अन्वभवी-सीमु। २। भीयो। -इतिपि। ३। किस्सस्सु-मछसं, [प्त्स्। ४।] परिकिस्सति-स्या। [प्त्स्।]   
[ब्ज्त् पगे ७४] [\x ७४।]       
(भगवा:) नन्दि१ संयोजनो लोको वितक्कस्स विचारणं,   
तण्हाय विप्पहाणेन निब्बाणमिति वुच्चतीति।   
    
१। ७। ५  
बन्धनसुत्तं  
(देवता:)  
६५। किंसु सम्बन्धनो लोको किंसु तस्स विचारणं,   
किस्सस्स विप्पहाणेन सब्बं छिन्दति बन्धनन्ति।   
    
(भगवा:) [प्त्स् पगे ०४०। [\क़् ४०।] ] नन्दि१ सम्बन्धनो लोको वितक्कस्स विचारणं,   
तण्हाय विप्पहाणेन सब्बं छिन्दति बन्धनन्ति।   
    
१। ७। ६  
अब्भाहतसुत्तं  
(देवता:)  
६६। केनस्सुब्भाहतो लोको केनस्सु परिवारितो,   
केन सल्लेन ओतिण्णो किस्स धूमायितो२ सदाति।   
    
(भगवा:) मच्चुनाऽब्भाहतो लोको जराय परिवारितो,   
तण्हासल्लेन ओतिण्णो इच्छाधूमायितो२ सदाति।   
    
१। ७। ७।   
उड्डितसुत्तं  
(देवता:)  
६७। केनस्सु उड्डितो लोको केनस्सु परिवारितो,   
केनस्सु पिहितो लोको किस्मिं लोको पतिट्ठितोति।   
    
(भगवा:) तण्हाय उड्डितो लोको जराय परिवारितो,   
मच्चुना पिहितो लोको दुक्खे लोको पतिट्ठितोति।   
    
१। ७। ८।   
पिहितसुत्तं  
(देवता:)  
६८। केनस्सु पिहितो लोको किस्मिं लोको पतिट्ठितो,   
केनस्सु उड्डितो लोको केनस्सु परिवारितोति।   
    
१। नन्दि-मछसं। [प्त्स् २।] धूपायितो - मछसं। स्या। [प्त्स्]  
    
[ब्ज्त् पगे ०७६] [\x ७६।]       
(भगवा:) मच्चुना पिहितो लोको दुक्खे लोको पतिट्ठितो,   
तण्हाय उड्डितो लोको जराय परिवारितो।   
    
१। ७। ९।   
इच्छासुत्तं  
(देवता:)  
६९। केनस्सु बज्झति लोको किस्स विनयाय मुच्चति,   
किस्सस्स विप्पहाणेन सब्बं छिन्दति बन्धनन्ति।   
    
(भगवा:) इच्छाय बज्झति लोको इच्छाविनयाय मुच्चति,   
इच्छाय विप्पहाणेन सब्बं छिन्दति बन्धनन्ति।   
    
१। ७। १०  
लोकसुत्तं  
(देवता:)  
७०। [प्त्स् पगे ०४१। [\क़् ४१।] ] किस्मिं लोको समुप्पन्नो किस्मिं कुब्बति सन्थवं,   
किस्स लोको उपादाय किस्मिं लोको विहञ्ञतीति।   
(भगवा:) छस्सु१ लोको समुप्पन्नो छस्सु१ कुब्बति सन्थवं,   
छन्नमेव उपादाय छस्सु१ लोको विहञ्ञतीति।   
    
अन्ववग्गो सत्तमो।   
तत्रुद्दानं:  
नामं चित्तञ्च तण्हा च संयोजनञ्च बन्धना,   
अब्भाहतुड्डितो पिहितो इच्छा लोकेन ते दसाति।   
    
८। झत्वा२ वग्गो  
१। ८। १।   
झत्वासुत्तं  
७१। सावत्थियं-  
एकमन्तं ठिता खो सा देवता भगवन्तं गाथाय अज्झभासि।   
    
किं सु झत्वा२ सुखं सेति किं सु झत्वा२ न सोचति,   
किस्सस्स एकधम्मस्स वधं रोचेसि गोतमाति।   
    
१। छसु-मछसं। स्या। [प्त्स्। २।] छेत्वा -मछसं। [प्त्स्।] घत्वा - स्या।   
    
[ब्ज्त् पगे ०७८] [\x ७८।]       
(भगवा:) कोधं झत्वा१ सुखं सेति कोधं झत्वा१ न सोचति,   
कोधस्स विसमूलस्स मधुरग्गस्स देवते,   
वधं अरिया पसंसन्ति तं हि झत्वा१ न सोचतीति।   
    
१। ८। २।   
रथसुत्तं  
(देवता:)  
७२। किं सु रथस्स पञ्ञाणं किं सु पञ्ञाणमग्गिनो,   
किं सु रट्ठस्स पञ्ञाणं किं सु पञ्ञाणमित्थियाति।   
    
(भगवा:) [प्त्स् पगे ०४२। [\क़् ४२।] ] धजो रथस्स पञ्ञाणं धूमो पञ्ञाणमग्गिनो,   
राजा रट्ठस्स पञ्ञाणं भत्ता पञ्ञाणमित्थियाति।   
    
१। ८। ३।   
वित्तसुत्तं।   
(देवता:)  
७३। किं सूध वित्तं पुरिसस्स सेट्ठं किं सु सुचिण्णो सुखमावहाति,   
सच्चं हवे सादुतरं रसानं पञ्ञाजीविं जीवितमाहु३ सेट्ठन्ति।   
    
१। ८। ४।   
वुट्ठिसुत्तं।   
(देवता:) किं सु उप्पततं सेट्ठं किं सु निपततं वरं,   
७४। किं सु पवजमानानं किं सु पवदतं वरन्ति।   
    
(अपरा देवता:)  
बीजं उप्पततं सेट्ठं वुट्ठि निपततं वरा,   
गावो पवजमानानं पुत्तो पवदतं वरोति।   
    
(भगवा:) विज्जा उप्पततं सेट्ठा अविज्जा निपततं वरा,   
सङ्घो पवजमानानं बुद्धो पवदतं वरोति।   
    
१। छेत्वं-मछसं। [प्त्स्] घत्वा-स्या। २। साधुतरं - स्या। ३। जिविजीवितं-स्या।   
[ब्ज्त् पगे ०८०] [\x ८०।]       
१। ८। ५  
भीतसुत्तं।   
(देवता:)  
७५। किं सूध भीता जनता अनेका मग्गो च नेकायतनं पवुत्तो,   
पुच्छामि तं गोतम भूरिपञ्ञ किस्मिं ठितो परलोकं न भायेति।   
    
(भगवा:) वाचं मनञ्च पणिधाय सम्मा कायेन पापानि अकुब्बमानो,   
बव्हन्नपानं१ घरमावसन्तो [प्त्स् पगे ०४३। [\क़् ४३।] ] सद्धो मुदू संविभागी  
वदञ्ञू,   
एतेसु धम्मेसु ठितो चतूसु धम्मे ठितो परलोकं न भायेति।   
    
१। ८। ६।   
नजीरतिसुत्तं  
(देवता:)  
७६। किं सु जीरति२ किं न जीरति किं सु उप्पथोति वुच्चति,   
किं सु धम्मानं परिपन्थो किं सु रत्तिन्दिवक्खयो,   
किं मलं ब्रह्मचरियस्स किं सिनानमनोदकं।   
    
कति लोकस्मिं छिद्दानि यत्थ चित्तं न तिट्ठति,   
भगवन्तं पुट्ठुमागम्म कथं जानेमु तं मयन्ति।   
    
(भगवा:) रूपं जीरति मच्चानं नामगोत्तं न जीरति,   
रागो उप्पथोति वुच्चति लोभो धम्मानं परिपन्थो,   
वयो रत्तिन्दिवक्खयो इत्थिमलं ब्रह्मचरियस्स एत्थायं सज्जते पजा  
तपो च ब्रह्मचरियञ्च तं सिनानमनोदकं,   
छ लोकस्मिं छिद्दानि यत्थ चित्तं न तिट्ठति,   
आलस्सं३ च पमादो च अनुट्ठानं असंयमो,   
निद्दा तन्दि च४ ते छिद्दे सब्बसो तं विवज्जयेति।   
    
१। ८। ७  
इस्सरसुत्तं  
(देवता:)  
७७। किं सु इस्सरियं लोके किं सु भण्डानमुत्तमं,   
किं सु सत्थमलं लोके किं सु लोकस्मिं अब्बुदं५।   
    
किं सु हरन्तं वारेन्ति हरन्तो पन को पियो,   
किं सु पुनप्पुनायन्तं अभिनन्दन्ति पण्डिताति।   
    
१। बहुन्नपानं-स्या। बह्वन्नपानं - मछसं, । [प्त्स् २।] किं छीरति -मछसं। [प्त्स्]  
३। आलस्यं - मछसं स्या। ४। तन्दि-मछसं। स्या [प्त्स्। ५।] अब्बुदा-सीमु२।   
    
[ब्ज्त् पगे ०८२। [\x ८२।] ]   
(भगवा:) वसो इस्सरियं लोके इत्थि भण्डानमुत्तमं,   
कोधो सत्थमलं लोके चोरा लोकस्मिं अब्बुदं१  
    
चोरं हरन्तं वारेन्ति हरन्तो समणो पियो,   
समणं पुनप्पुनायन्तं अभिनन्दन्ति पण्डिताति।   
    
१। ८। ८  
कामसुत्तं  
(देवता:)  
७८। [प्त्स् पगे ०४४। [\क़् ४४।] ] किमत्थकामो न ददे किं मच्चो न परिच्चजे,   
किं सु मुञ्चेय्य२ कल्याणं पापिक३ञ्च न मोचयेति४  
(भगवा:) अत्तानं न ददो पोसो अत्तानं न परिच्चजे,   
वाचं मुञ्चेय्य२ कल्याणं पापिकञ्च३ न मोचयेति४।   
    
१। ८। ९।   
पाथेय्यसुत्तं  
(देवता:)  
७९। किं सु बन्धति पाथेय्यं किं सु भोगानमासयो,   
किं सु नरं परिकस्सति किं सु लोकस्मिं दुज्जहं,   
किस्मिं बद्धा पुथु५ सत्ता पासेन सकुणी यथाति।   
    
(भगवा:) सद्धा बन्धति पाथेय्यं सिरि भोगानमासयो,   
इच्छा नरं परिकस्सति इच्छा लोकस्मिं दुज्जहा,   
इच्छाबद्धा पुथु५ सत्ता पासेन सकुणी यथाति।   
    
१। ८। १०  
पज्जोतसुत्तं  
(देवता:)  
८०। किं सु लोकस्मिं६ पज्जोतो किं सु लोकस्मिं६ जागरो,   
किं सु कम्मे सजीवानं किमस्स इरियापथो।   
    
किं सु अलसं अनलसञ्च माता पुत्तंव पोसति,   
किं सु भूतूपजीवन्ति ये पाणा पठविंसिताति।   
    
१। अब्बुदा-सीमु। २। २। मुच्चेय्य-स्या। सीमु। २। [प्त्स् ३।] पापियं-स्या। सीमु। १। [प्त्स्।] न च  
मोचये-मछसं। ५। पुथू - मछसं। स्या। ६। लोकस्मि - मछसं। स्या  
    
[ब्ज्त् पगे ०८४] [\x ८४।]       
(भगवा:) पञ्ञा लोकस्मिं १ पज्जोतो सति लोकस्मिं१ जागरो,   
गावो कम्मे सजीवानं सीतस्स इरियापथो।   
    
वुट्ठि अलसं अनलसञ्च माता पुत्तंव पोसति,   
वुट्ठिं भूतूपजीवन्ति ये पाणा पठविंसिताति।   
    
१। ८। ११।   
अरणसुत्तं  
(देवता:)  
८१। के सूध अरणा लोके केसं वुसितं न नस्सति,   
केध इच्छं परिजानन्ति केसं भोजिस्सियं२ सदा।   
    
[प्त्स् पगे ०४५। [\क़् ४५।] ] किं सु माता पिता भाता वन्दन्ती नं पतिट्ठितं,   
किं सु इध जातिहीनं अभिवादेन्ति खत्तियाति।   
    
(भगवा:) समणीध अरणा लोके समणानं वुसितं न नस्सति।   
समणा इच्छं परिजानन्ति समणानं भोजिस्सियं२ सदा।   
    
समणं माता पिता भाता वन्दन्ति नं पतिट्ठितं,   
समणीध जातिहीनं अभिवादेन्ति खत्तियाति।   
    
झत्वावग्गो अट्ठमो।   
    
तत्रुद्दानं:  
झत्वा रथञ्च चित्तञ्च वुट्ठि भीता न जीरति,   
इस्सरं कामं पाथेय्यं पज्जोतो अरणेनवाति।   
देवतासंयुत्तं समत्तं।   
    
१। लोकस्मिं-मछसं, स्या। २। भोजिसियं-स्या। [प्त्स्]  
    
[ब्ज्त् पगे ०८६] [\x ८६।]       
२। देवपुत्तसंयुत्तं।   
    
१। सुरियवग्गो।   
२। १। १  
पठमकस्सपसुत्तं  
८२। [प्त्स् पगे ०४६। [\क़् ४६।] ] एवं मे सुतं: एकं समयं भगवा सावत्थियं  
विहरति जेतवने अनाथपिण्डिकस्स आरामे। अथ खो कस्सपो देवपुत्तो अभिक्कन्ताय रत्तिया  
अभिक्कन्तवण्णो केवलकप्पं जेतवनं ओभासेत्वा येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं अट्ठासि।   
    
एकमन्तं ठितो खो कस्सपो देवपुत्तो भगवन्तं एतदवोच: "भिक्खुं भगवा  
पकासेसि। नो च भिक्खुनो अनुसासनिन्ति। "१।   
    
(भगवा:)  
तेन हि कस्सप तञ्ञेवेत्थ पटिभातूति।   
(कस्सपदेवपुत्तो:)  
"सुभासितस्स सिक्खेथ समणूपासनस्स च,   
एकासनस्स च रहो चित्तवूपसमस्स चाति। "  
    
इदमवोच कस्सपो देवपुत्तो समनुञ्ञो सत्था अहोसि।   
अथ खो कस्सपो देवपुत्तो समनुञ्ञो मे सत्थाति भगवन्तं  
अभिवादेत्वा पदक्खिणं कत्वा तत्थेवन्तरधायीति।   
    
२। १। २।   
दुतियकस्सपसुत्तं  
८३। सावत्थियं-  
एकमन्तं ठितो खो कस्सपो देवपुत्तो भगवतो सन्तिके इमं गाथं अभासि:  
    
भिक्खु सिया झायी विमुत्तचित्तो आकङ्खे चे हदयस्सानुपत्तिं,   
लोकस्स ञत्वा उदयब्बयञ्च सुचेतसो अनिस्सितो तदानिसंसोति।   
    
१। अनुसासन्ति-कत्थचि।   
    
[ब्ज्त् पगे ०८८] [\x ८८।]       
२। १। ३।   
माघसुत्तं  
    
८४। सावत्थियं  
    
[प्त्स् पगे ०४७। [\क़् ४७।] ] अथ खो माघो देवपुत्तो अभिक्कन्ताय रत्तिया  
अभिक्कन्तवण्णो केवलकप्पं जेतवनं ओभासेत्वा येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठितो खो माघो  
देवपुत्तो भगवन्तं गाथाय अज्झभासि:  
    
किं सु झत्वा सुखं सेति किं सु झत्वा न सोचति,   
किस्सस्स एकधम्मस्स वधं रोचेसि गोतमाति।   
    
(भगवा:) कोधं झत्वा सुखं सेति कोधं झत्वा न सोचति,   
कोधस्स विसमूलस्स मधुरग्गस्स वत्रभू,   
वधं अरिया पसंसन्ति तं हि झत्वा न सोचतीति।   
    
२। १। ४  
मागधसुत्तं  
८५। सावत्थियं-  
एकमन्तं ठितो खो मागधो देवपुत्तो भगवन्तं गाथाय अज्झभासि: कति लोकस्मिं  
पज्जोता येहि लोको पकासति।   
भगवन्तं पुट्ठुमागम्म कथं जानेमु तं मयन्ति,   
    
(भगवा:) चत्तारो लोके पज्जोता पञ्चमेत्थ न विज्जति,   
दिवा तपति आदिच्चो रत्तिं आभाति चन्दिमा।   
    
अथ अग्गि दिवारत्तिं तत्थ तत्थ पकासति,   
सम्बुद्धो तपतं सेट्ठो एसा आभा अनुत्तराति।   
    
२। १। ५।   
दामलिसुत्तं  
    
८६। सावत्थियं-  
अथ खो दामलि देवपुत्तो अभिक्कन्ताय रत्तिया अभिक्कन्तवण्णो केवलकप्पं जेतवनं  
ओभासेत्वा येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठितो खो दामलि देवपुत्तो भगवतो सन्तिके इमं गाथं  
अभासि।   
    
[ब्ज्त् पगे ०९०] [\x ९०।]       
    
करणीयमेतं १ ब्राह्मणेन पधानमकिलासुना२,   
कामानं विप्पहाणेन न तेनासिंसते३ भवन्ति।   
    
नत्थि किच्चं ब्राह्मणस्स ( दामलीति भगवा) कतकिच्चो हि ब्राह्मणो,  
याव न गाधं लभति [प्त्स् पगे ०४८। [\क़् ४८।] ] नदीसु आयूहति सब्बगत्तेहि जन्तु  
गाधञ्च लद्धान थले ठितो सो नायूहति पारगतो हि सोति४  
    
एसूपमा दामलि ब्राह्मणस्स खीणासवस्स निपकस्स झायिनो,   
पप्पुय्य जातिमरणस्स अन्तं नायूहति पारगतो हि सोति।   
    
२। १। ६  
कामदसुत्तं  
८७। सावत्थियं -  
एकमन्तं ठितो खो कामदो देवपुत्तो भगवन्तं एतदवोच:  
दुक्करं भगवा सुदुक्करं भगवाति,   
    
दुक्करं चापि करोन्ति (कामदाति भगवा)  
सेखा५ सीलसमाहिता,   
 हितत्ता अनगारियुपेतस्स  
तुट्ठि होति सुखावहाति।   
    
दुल्लभा भगवा यदिदं तुट्ठीति।   
    
दुल्लभं वापि लभन्ति (कामदाति भगवा)  
चित्तवूपसमे रता,   
येसं दिवा च रत्तो च  
भावनाय रतो मनोति,   
दुस्समादहं भगवा यदिदं चित्तन्ति।   
    
दुस्समादहं वापि समादहन्ति(कामदाति भगवा)  
इन्द्रियूपसमे रता,   
ते छेत्वा मच्चुनो जालं  
अरिया गच्छन्ति कामदाति।   
    
दुग्गमो भगवा विसमो मग्गोति,   
    
(भगवा:)  
    
दुग्गमे विसमे वापि  
अरिया गच्छन्ति कामद,   
अनरिया विसमे मग्गे  
पपतन्ति अवंसिरा,   
अरियानं समो मग्गो  
अरिया हि विसमे समाति।   
    
१। करणीयमेत्थ-[प्त्स् २।] पधानं अकिलासुना-मछसं। ३। न तेनासीसते -मछसं। [प्त्स्  
४।] सोव - मछसं ५। सेक्खा -स्या  
    
[ब्ज्त् पगे ०९२] [\x ९२।]       
    
२। १। ७  
पञ्चालचण्डसुत्तं  
८८। सावत्थियं-  
    
एकमन्तं ठितो को पञ्चालचण्डो देवपुत्तो भगवतो सन्तिके इमं गाथं अभासि:  
    
सम्बाधे वत ओकासं अविन्दि भूरिमेधसो,   
यो झानम्बुधा१ बुद्धो पतिलीननिसभो मुनीति।   
    
सम्बाधे वापि विन्दन्ति२(पञ्चालचण्डाति भगवा) धम्मं निब्बाणपत्तिया,  
ये सतिं पच्चलत्थुं सु३ सम्मा ते सुसमाहिताति।   
    
२। १। ८।   
तायनसुत्तं  
८९। सावत्थियं-  
[प्त्स् पगे ०४९। [\क़् ४९।] ] अथ खो तायनो देवपुत्तो पुराणतित्थकरो अभिक्कन्ताय  
रत्तिया अभिक्कन्तवण्णो केवलकप्पं जेतवनं ओभासेत्वा येन भगवा तेनुपसङ्कमि,  
उपसङ्कमित्वा भगवन्तं अभिवादत्वा एकमन्तं अट्ठासि। एकमन्तं ठितो खो तायनो  
देवपुत्तो भगवतो सन्तिके इमा गाथायो अभासि:  
    
छिन्द सोतं परक्कम्म कामे पनुद४ ब्राह्मण,   
नप्पहाय मुनी कामे नेकत्तमुपपज्जति।   
    
कयिरा चे कयिराथेनं दऌहमेनं परक्कमे,   
सिथिलोहि परिब्बाजो भिय्यो आकिरते रजं।   
    
अकतं दुक्कतं५ सेय्यो पच्छा तपति६ दुक्कतं,   
कतञ्च सुकतं सेय्यो यं कत्वा नानुतप्पति।   
    
कुसो यथा दुग्गहितो हत्थमेवानुकन्तति,   
सामञ्ञं दुप्परामट्ठं निरयायूपकड्ढति।   
    
यं किञ्चि सिथिलं कम्मं सङ्किलिट्ठञ्च यं वतं,   
सङ्कस्सरं ब्रह्मचरियं न तं होति महप्फलन्ति।   
    
इदमवो च तायनो देवपुत्तो इदं वत्वा भगवन्तं अभिवादेत्वा पदक्खिणं कत्वा  
तत्थेवन्तरधायीति।   
    
१। झानमबुज्झ- मछसं। झानमबुद्ध- स्या। [प्त्स्। २।] पिचनिट्ठनि-स्या। ३।  
पच्चलत्थंसु-मछसं[प्त्स्] पच्चचलब्भंसुस्या। पच्चलद्धंसु-सीमु। ४। पनूद-सा। ५  
दुक्कटं-मछसं। स्या ६। २। तप्पति-स्या।   
    
[ब्ज्त् पगे ०९४] [\x ९४।]       
    
अथ खो भगवा तस्सा रत्तिया अच्चयेन भिक्खू आमन्तेसि: इमं भिक्खवे रत्तिं तायनो  
नाम देवपुत्तो पुराणतित्थकरो अभिक्कन्ताय रत्तिया अभिक्कन्तवण्णो केवलकप्पं  
जेतवनं ओभासेत्वा येनाहं तेनुपसङ्कमि। उपसङ्कमित्वा मं अभिवादेत्वा एकमन्तं  
अट्ठासि। एकमन्तं ठितो भिक्खवे तायनो१ देवपुत्तो मम सन्तिके इमा गाथायो अभासि:  
    
छिन्द सोतं परक्कम्म कामे पनुद४ ब्राह्मण,   
नप्पहाय मुनि कामे नेकत्तमुपपज्जति।   
    
कयिरा चे कयिराथेनं दऌहमेनं परक्कमे,   
[प्त्स् पगे ०५०। [\क़् ५०।] ] सिथिलोहि परिब्बाजो भिय्यो आकिरते रजन्ति।   
    
अकतं दुक्कतं५ सेय्यो पच्छा तपति दुक्कतं,   
कतञ्च सुकतं सेय्यो यं कत्वा नानुतप्पति।   
    
कुसो यथा दुग्गहितो हत्थमेवानुकन्तति,   
सामञ्ञं दुप्परामट्ठं निरयायूपकड्ढति।   
    
यं किञ्चि सिथिलं कम्मं सङ्किलिट्ठञ्च यं वतं,   
सङ्कस्सरं ब्रह्मचरियं न तं होति महप्फलन्ति।   
    
इदमवो च तायनो देवपुत्तो इदं वत्वा मं अभिवादेत्वा पदक्खिणं कत्वा  
तत्थेवन्तरधायि।   
    
उग्गण्हाथ भिक्खवे, तायनगाथा, परियापुणाथ भिक्खवे, तायनगाथा। धारेथ  
भिक्खवे, तायनगाथा। अत्थसंहिता भिक्खवे, तायनगाथा। आदिब्रह्मचरियिकाति, २।   
२। १। ९।   
चन्दिमसुत्तं।   
९०। सावत्थियं-  
    
तेन खो पन समयेन चन्दिमा देवपुत्तो राहुना असुरिन्देन गहितो होति। अथ खो  
चन्दिमा देवपुत्तो भगवन्तं अनुस्सरमानो तायं वेलायं इमं गाथं अभासि:  
    
"नमो ते बुद्धवीरत्थु विप्पमुत्तोसि सब्बधि,   
सम्बाधपटिपन्नोस्मि तस्स मे सरणं भवाति। "  
    
अथ खो भगवा चन्दिमं देवपुत्तं आरब्भ राहुं असुरिन्दं गाथाय अज्झभासि:  
    
"तथागतं अरहन्तं चन्दिमा सरणं गतो  
राहु चन्दं पमुञ्चस्सु बुद्धा लोकानुकम्पकाति। "  
१। हितो खो तायनो - सीमु। स्या। [प्त्स् २।] चरियकास्या।   
    
[ब्ज्त् पगे ०९६] [\x ९६।]       
    
अथ खो राहु असुरिन्दो चन्दिमं देवपुत्तं मुञ्चित्वा तरमानरूपो येन वेपचित्ति  
असुरिन्दो तेनुपसङ्कमि। उपसङ्कमित्वा संविग्गो लोमहट्ठजातो एकमन्तं अट्ठासि।  
एकमन्तं ठितं खो राहुं असुरिन्दं वेपचित्ति असुरिन्दो गाथाय अज्झभासि:  
    
किन्नु सन्तरमानोव राहु चन्दं पमुञ्चसि,   
संविग्गरूपो आगम्म किन्नु भीतो व तिट्ठसीति।   
    
सत्तधा मे फले मुद्धा जीवन्तो न सुखं लभे,   
बुद्धगाथाभिगीतोम्हि नो चे मुञ्चेय्य चन्दिमन्ति।   
    
२। १। १०  
सुरिय१सुत्तं।   
९१। सावत्थियं-  
[प्त्स् पगे ०५१। [\क़् ५१।] ] तेन खो पन समयेन सुरियो१ देवपुत्तो राहुना  
असुरिन्देन गहितो होति। अथ खो सुरियो१ देवपुत्तो भगवन्तं अनुस्सरमानो तायं  
वेलायं इमं गाथं अभासि:-  
    
"नमो ते बुद्धवीरत्थु विप्पमुत्तोसि सब्बधि,   
सम्बाधपटिपन्नोस्मि तस्स मे सरणं भवाति। "  
    
अथ खो भगवा सुरियं देवपुत्तं आरब्भ राहुं असुरिन्दं गाथाहि२ अज्झभासि:-  
"तथागतं अरहन्तं सुरियो१ सरणं गतो,   
राहु सुरियं१ पमुञ्चस्सु बुद्धा लोकानुकम्पकाति।   
    
यो अन्धकारे तमसी३ पभङ्करो वेरोचनो मण्डली उग्गतेजो,   
मा राहु गिली चरं अन्तलिक्खे४ पजं मम राहु पमुञ्च सुरियन्ति, "  
    
अथ खो राहु असुरिन्दो सुरियं१ देवपुत्तं मुञ्चित्वा तरमानरूपो येन वेपचित्ति  
असुरिन्दो तेनुपसङ्कमि। उपसङ्कमित्वा संविग्गो लोमहट्ठजातो एकमन्तं अट्ठासि।  
एकमन्तं ठितं खो राहुं असुरिन्दं वेपचित्ति असुरिन्दो गाथाय अज्झभासि:  
    
" किन्नुसन्तरमानोव राहु सुरियं पमुञ्चसि,   
संविग्गरूपो आगम्म किन्नु भीतोव तिट्ठसीति।   
    
"सत्तधा मे फले मुद्धा जीवन्तो न सुखं लभे,   
बुद्धगाथाभि गीतोम्हि नो चे मुञ्चेय्य सुरियन्ति। "  
    
सुरियवग्गो पठमो  
    
तत्रुद्दानं  
    
द्वे कस्सपा च माघो च मागधो दामलि कामदो,   
पञ्चालचण्डो तायनो चन्दिमसुरियेन ते दसाति।   
    
१। सूरिय-मछसं २। गाथाय - स्या। ३। तमसि-मछसं। ४। चरमन्तलिक्खे-मछसं।   
[ब्ज्त् पगे ०९८] [\x ९८।]       
    
२। अनाथपिण्डिकवग्गो।   
२। २। १  
चन्दिमससुत्तं।   
९२। सावत्थियं-  
    
अथ खो चन्दिमसो देवपुत्तो अभिक्कन्ताय रत्तिया अभिक्कन्तवण्णो केवलकप्पं  
जेतवनं ओभासेत्वा येन [प्त्स् पगे ०५२। [\क़् ५२।] ] भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं ठितो खो  
चन्दिमसो देवपुत्तो भगवतो सन्तिके इमं गाथं अभासि:  
    
ते हि सोत्थिं गमिस्सन्ति कच्छेवामकसे मगा,   
झानानि उपसम्पज्ज एकोदी निपका सताति।   
(भगवा:) ते हि पारं गमिस्सन्ति छेत्वा जालं व अम्बुजो,   
झानानि उपसम्पज्ज अप्पमत्ता रणञ्जहाति।   
    
२। २। २। वेण्हु१सुत्तं।   
    
९३। सावत्थियं-  
    
एकमन्तं ठितो खो वेण्हु१ देवपुत्तो भगवतो सन्तिके इमं गाथं अभासि:  
    
सुखिता वत२ ते मनुजा सुगतं पयिरुपासिय,   
युञ्जं३ गोतम सासने अप्पमत्तानुसिक्खरेति।   
    
ये मे पवुत्ते४ सत्थिपदे५ (वेण्होति भगवा) अनुसिक्खन्ति झायिनो,  
काले ते अप्पमज्जन्ता न मच्चुवसगा६ सियुन्ति।   
    
२। २। ३।   
दीघलट्ठिसुत्तं।   
    
९४। सावत्थियं-  
    
एवं मे सुतं एकं समयं भगवा राजगहे विहरति वेफवने कलन्दकनिवापे।   
    
अथ खो दीघलट्ठि देवपुत्तो अभिक्कन्ताय रत्तिया अभिक्कन्तवण्णो केवलकप्पं  
वेफवनं ओभासेत्वा येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं अट्ठासि। एकमन्तं ठितो खो दीघलट्ठि देवपुत्तो भगवन्तं  
गाथाय अज्झभासि७:  
    
भिक्खु सिया झायी विमुत्तचित्तो आकङ्खे चे हदयस्सानुपत्तिं,   
लोकस्स ञत्वा उदयब्बयञ्च सुचेतसो अनिस्सितो तदानिसंसोति।   
    
१। वेणडु - स्या। [प्त्स्।] मछसं २। सुखिताव-मछसं। [प्त्स् ३।] युञ्ज-स्या। ४। वुत्ते-स्या। ५।  
सट्ठपदे-मछसं। ६। वसङ्गा - [प्त्स् ७।] भगवतो सन्तिके। इमं गाथं  
अभासि-मछसं। स्या।   
    
[ब्ज्त् पगे १००] [\x १००।]       
२। २। ४  
नन्दनसुत्तं  
    
९५। सावत्थियं-  
एकमन्तं ठितो खो नन्दनो देवपुत्तो भगवन्तं गाथाय अज्झभासि:-  
    
पुच्छामि तं गोतम भूरिपञ्ञ  
अनावटं भगवतो ञाणदस्सनं  
[प्त्स् पगे ०५३। [\क़् ५३।] ] कथंविधं सीलवन्तं वदन्ति।   
कथंविधं पञ्ञवन्तं१ वदन्ति  
कथंविधो दुक्खमतिच्च इरीयति। २  
कथंविधं देवता पूजयन्तीति।   
    
(भगवा:) यो सीलवा पञ्ञवा भावितत्तो  
समाहितो झानरतो सतीमा,   
सब्बस्स सोका विगता पहीणा  
खीणासवो अन्तिमदेहधारी  
    
तथाविधं सीलवन्तं वदन्ति  
तथाविधं पञ्ञवन्तं३ वदन्ति।   
तथाविधो दुक्खमतिच्च इरीयति  
तथाविधं देवता पूजयन्तीति।   
    
२। २। ५  
चन्दनसुत्तं।   
९६। सावत्थियं-  
    
एकमन्तं ठितो खो चन्दनो देवपुत्तो भगवन्तं गाथाय अज्झभासि:-  
    
को सू४ध तरती ओघं रत्तिन्दिवमतन्दितो  
अप्पतिट्ठे अनालम्बे को गम्भीरे न सीदतीति।   
    
(भगवा। )  
सब्बदा सीलसम्पन्नो पञ्ञवा सुसमाहितो,   
आरद्धविरियो पहितत्तो ओघं तरति दुत्तरं  
    
विरतो कामसञ्ञाय रूपसञ्ञोजनातिगो,   
नन्दिरागपरिक्खीणो५ सो गम्भीरे न सीदतीति।   
    
२। २। ६।   
वसुदत्तसुत्तं। ६  
९७। सावत्थियं-  
    
एकमन्तं ठितो खो वसुदत्तो६ देवपुत्तो भगवतो सन्तिके इमं गाथं अभासि:  
१। भूरिपञ्ञं-[प्त्स् २।] इरियति। - मछसं। स्या। [प्त्स् ३।] पञ्ञवन्तं-[प्त्स् ४।]  
कथंसु-मछसं स्या। [प्त्स् ५।] नन्दीभव-सी१। स्या -[प्त्स्। ६।] सुदत्तसुत्तं-सीमु। २   
[ब्ज्त् पगे १०२] [\x १०२।]       
    
सत्तिया विय ओमट्ठो डय्हमानोव१ मत्थके,   
कामरागप्पहाणाय सतो भिक्खु परिब्बजेति।   
    
(भगवा:) सत्तिया विय ओमट्ठो डय्हमानोव मत्थके,   
सक्कायदिट्ठिप्पहाणाय सतो भिक्खु परिब्बजेति।   
    
२। २। ७  
सुब्रह्मसुत्तं,   
    
९८। सावत्थियं-  
    
एकमन्तं ठितो खो सुब्रह्मा देवपुत्तो भगवन्तं गाथाय अज्झभासि:-  
निच्चं उत्रस्तमिदं चित्तं निच्चं उब्बिग्गमिदं मनो  
[प्त्स् पगे ०५४। [\क़् ५४।] ] अनुप्पन्नेसु किच्छेसु२ अथो उप्पतितेसु च  
सचे अत्थि अनुत्रस्तं तं मे अक्खाहि पुच्छितो ति।   
    
(भगवा:) नाञ्ञत्र बोज्झङ्गा तपसा३ नाञ्ञत्र इन्द्रियसंवरा, ४  
नाञ्ञत्र सब्बनिस्सग्गा५ सोत्थिं पस्सामि पाणिनन्ति। ६।   
    
२। २। ८।   
ककुधसुत्तं।   
    
९९। सावत्थियं-  
    
एवं मे सुतं एकं समयं भगवा साकेते विहरति अञ्जनवने मिगदाये। अथ खो  
ककुधो देवपुत्तो अभिक्कन्ताय रत्तिया अभिक्कन्तवण्णो केवलकप्पं अञ्जनवनं  
ओभासेत्वा येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठितो खो ककुधो देवपुत्तो भगवन्तं एतदवोच:  
    
नन्दसि समणाति? किं लद्धा आवुसोति? तेन हि समण सोचसीति? किं जीयित्थ आवुसोति? तेन  
हि समण नेव नन्दसि नेव७ सोचसीति? एवमावुसोति।   
    
कच्चि त्वं अनघो८ भिक्खु कच्चि नन्दि९ न विज्जति,   
कच्चि तं एकमासीनं अरति नाभिकीरतीति।   
    
(भगवा:)  
अनीघो८ वे अहं यक्ख अथो नन्दि न विज्जति,   
अथो मं एकमासीनं १० अरति नाभिकीरतीति।   
    
१। डय्हमानेव-स्या २। किच्चेसु -सीमु। १। स्या। [प्त्स्। ३।] बोज्झा तपसा-मछसं। ४।  
नाञ्ञतिरन्द्रियसंवरा -मछसं। ५। सब्बनिस्सङङ्गा-सी१। ६।  
इदमवोच-पेतत्थेवन्तरधायिति। मछसं। स्या ७। नव - मछसं [प्त्स्। ८।]  
अनिघो-सीमु। २ ९। अथो नन्दि-[प्त्स् १०।] ममेकमासीनं -स्या।   
    
[ब्ज्त् पगे १०४] [\x १०४।]       
    
(देवपुत्तो:)  
कथं त्वं अनघो१ भिक्खु कथं नन्दि न विज्जति,   
कथं तं एकमासीनं अरती नाभिकीरतीति।   
    
(भगवा:) अघजातस्स वे नन्दि नन्दिजातस्स वे अघं,   
अनन्दि अनघो१ भिक्खु एवं जानाहि आवुसोति।   
    
(देवपुत्तो:)  
चिरस्सं वत पस्सामि२ ब्राह्मणं परिनिब्बुतं,   
अनन्दिं अनघं भिक्खुं तिण्णं लोके विसत्तिकन्ति।   
    
२। २। ९।   
उत्तरसुत्तं  
१००। राजगहे-  
    
एकमन्तं ठितो खो उत्तरो देवपुत्तो भगवतो सन्तिके इमं गाथं अभासि:   
[प्त्स् पगे ०५५। [\क़् ५५।] ] उपनीयति जीवितमप्पमायु जरूपनीतस्स न सन्ति ताणा,   
एतं भयं मरणे पेक्खमानो पुञ्ञानि कयिराथ सुखावहानि।   
    
(भगवा:) उपनीयति जीवितमप्पमायु जरूपनीतस्स न सन्ति ताणा,   
एतं भयं मरणे पेक्खमानो लोकामिसं पजहे सन्तिपेक्खोति।   
    
२। २। १०  
अनाथपिण्डिकसुत्तं।   
    
१०१। सावत्थियं-  
    
एकमन्तं ठितो खो अनाथपिण्डिको देवपुत्तो भगवतो सन्तिके इमा गाथायो अभासि:  
    
इदं हि तं जेतवनं इसिसङ्घनिसेवितं,   
आवुत्थं धम्मराजेन पीतिसञ्जननं मम।   
    
कम्मं विज्जा च धम्मो च सीलं जीवितमुत्तमं,   
एतेन मच्चा सुज्झन्ति न गोत्तेन धनेन वा।   
    
तस्मा हि पण्डितो पोसो सम्पस्सं अत्थमत्तनो,   
योनिसो विचिने धम्मं एवं तत्थ विसुज्झति।   
    
१। अनीघो-सीमु२ २। स्साम - सी। १, २।   
    
[ब्ज्त् पगे १०६] [\x १०६।]       
    
सारिपुत्तोव पञ्ञाय सीलेन उपसमेन१ च,   
योपि पारगतो२ भिक्खु एताव परमो सियाति।   
    
इदमवोच अनाथपिण्डिको देवपुत्तो। इदं वत्वा भगवन्तं अभिवादेत्वा पदक्खिणं  
कत्वा तत्थेवन्तरधायी। ३  
    
अथ खो भगवा तस्सा रत्तिया अच्चयेन भिक्खू आमन्तेसि। इमं भिक्खवे रत्तिं अञ्ञतरो  
देवपुत्तो अभिक्कन्ताय रत्तिया अभिक्कन्तवण्णो केवलकप्पं जेतवनं ओभासेत्वा  
येनाहं तेनुपसङ्कमि। उपसङ्कमित्वा मं अभिवादेत्वा एकमन्तं अट्ठासि। एकमन्तं  
ठितो खो भिक्खवे सो देवपुत्तो मम सन्तिके इमा गाथायो अभासि:  
    
"इदं हि तं जेतवनं इसिसङ्घनिसेवितं,   
आवुत्थं धम्मराजेन पीतिसञ्जननं मम।   
    
कम्मं विज्जा च धम्मो च सीलं जीवितमुत्तमं,   
एतेन मच्चा सुज्झन्ति न गोत्तेन धनेन वा।   
    
तस्मा हि पण्डितो पोसो सम्पस्सं अत्थमत्तनो,   
[प्त्स् पगे ०५६। [\क़् ५६।] ] योनिसो विचिने धम्मं एवं तत्थ विसुज्झति।   
    
सारिपुत्तोव पञ्ञाय सीलेन उपसमेन च,   
योपि पारगतो२ भिक्खु एताव परमो सिया"ति।   
    
इदमवोच भिक्खवे सो देवपुत्तो इदं वत्वा मं अभिवादेत्वा पदक्खिणं कत्वा  
तत्थेवन्तरधायीति।   
    
एवं वुत्ते आयस्मा आनन्दो भगवन्तं एतदवोच: सो हि नून भन्ते अनाथपिण्डिको  
देवपुत्तो भविस्सति। अनाथपिण्डिको गहपति आयस्मन्ते सारिपुत्ते अभिप्पसन्नो अहोसीति।   
    
साधु साधु आनन्द यावतकं खो आनन्द तक्काय पत्तब्बं अनुप्पत्तं४ तया।  
अनाथपिण्डिको हि सो आनन्द देवपुत्तोति।   
    
अनाथपिण्डिकवग्गो दुतियो।   
    
तत्रुद्दानं:  
    
चन्दिमसो च वेण्हु च दीघलट्ठि च नन्दनो  
चन्दनो वसुदत्तो च सुब्रह्मा ककुधेन च,   
उत्तरो नवमो वुत्तो दसमो अनाथपिण्डिकोति।   
    
१। सीलेनुपसमेन-[प्त्स्।] सी२। २। पारङ्गतो - मछसं, [प्त्स् ३।] धायीति-सीमु। २। स्या। ४।  
अनुप्पत्तं तं - मछसं।   
    
[ब्ज्त् पगे १०८] [\x १०८।]       
    
३। नानातित्थियवग्गो।   
२। ३। १।   
सिवसुत्तं  
    
१०२। एवं मे सुतं एकं समयं भगवा सावत्थियं विहरति जेतवने अनाथपिण्डिकस्स  
आरामे।   
    
अथ खो सिवो देवपुत्तो अभिक्कन्ताय रत्तिया अभिक्कन्तवण्णो केलकप्पं जेतवनं  
ओभासेत्वा येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठितो खो सिवो देवपुत्तो भगवतो सन्तिके इमा गाथायो  
अभासि:  
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय सेय्यो होति न पापियो।   
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय पञ्ञा लब्भति नाञ्ञतो  
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय सोकमज्झे न सोचति। 

सब्भिरेव समासेथ सब्भि कुब्बेथ सन्थवं,   
[प्त्स् पगे ०५७। [\क़् ५७।] ] सतं सद्धम्ममञ्ञाय ञातिमज्झे विरोचति  
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय सत्ता गच्छन्ति सुग्गतिं।   
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय सत्ता तिट्ठन्ति साततन्ति। 

अथ खो भगवा सिवं देवपुत्तं गाथाय पच्चभासि:  
    
सब्भिरेव समासेथ सब्भि कुब्बेथ सन्थवं,   
सतं सद्धम्ममञ्ञाय सब्बदुक्खा पमुच्चतीति।   
    
[ब्ज्त् पगे ११०। [\x ११०।] ]   
    
२। ३। २।   
खेमसुत्तं  
१०३। सावत्थियं-  
एकमन्तं ठितो खो खेमो देवपुत्तो भगवतो सन्तिके इमा गाथायो अभासि:   
चरन्ति बाला दुम्मेधा अमित्तेनेव अत्तना,   
करोन्ता पापकं कम्मं यं होति कटुकप्फलं।   
    
न तं कम्मं कतं साधु यं कत्वा अनुतप्पति,   
यस्स अस्सुमुखो रोदं विपाकं पटिसेवति।   
    
तञ्च कम्मं कतं साधु यं कत्वा नानुतप्पति,   
यस्स पतीतो सुमनो विपाकं पटिसेवतीति।   
    
(भगवा:)   
पटिगच्चेव१ तं कयिरा यं जञ्ञा हितमत्तनो,   
न साकटिकचिन्ताय मन्ता धीरो परक्कमे।   
    
यथा साकटिको पत्थं२ समं हित्वा महापथं,   
विसमं मग्गमारुय्ह अक्खच्छिन्नोव झायति।   
    
एवं धम्मा अपक्कम्म अधम्ममनुवत्तिय,   
मन्दो मच्चुमुखं पत्तो अक्खच्छिन्नोव झायतीति।   
    
२। ३। ३  
सेरीसुत्तं  
१०४। सावत्थियं -  
    
एकमन्तं ठितो खो सेरी देवपुत्तो भगवन्तं गाथाय अज्झभासि:  
    
अन्नमेवाभिनन्दन्ति उभये देवमानुसा,   
अथ को नाम सो यक्खो यं अन्नं नाभिनन्दतीति।   
    
(भगवा:)   
ये नं ददन्ति सद्धाय विप्पसन्नेन चेतसा,   
तमेव अन्नं भजति अस्मिं लोके परम्हि च।   
    
तस्मा विनेय्य मच्छेरं दज्जा दानं मलाभिभू,   
पुञ्ञानि परलोकस्मिं पतिट्ठा होन्ति पाणिनन्ति,   
    
[प्त्स् पगे ०५८। [\क़् ५८।] ] अच्छरियं भन्ते अबभूतं भन्ते यावसुभासितमिदं  
भन्ते भगवता:  
    
१। पटिकच्चेव-मछसं, स्या। [प्त्स् २।] मट्ठं - मछसं, पसत्थं स्या। यथा  
साकटिकोनाम मिलिन्दपञ्ह।   
    
[ब्ज्त् पगे ११२। [\x ११२।] ]   
"ये नं ददन्ति सद्धाय विप्पसन्नेन चेतसा,   
तमेव अन्नं भजति अस्मिं लोके परम्हि च।   
    
तस्मा विनेय्य मच्छेरं दज्जा दानं मलाभिभू,   
पुञ्ञानि परलोकस्मिं पतिट्ठा होन्ति पाणिनन्ति। "  
    
भूतपुब्बाहं भन्ते सेरि नाम राजा अहोसिं दायको दानपति दानस्स वण्णवादी। तस्स  
मय्हं भन्ते चतुसु१ द्वारेसु दानं दीयित्थ समणब्राह्मणकपणद्धिक  
वणिब्बकयाचकानं। अथ खो मं भन्ते इत्थागरं उपसङ्कमित्वा एतदवोच:  
देवस्सेव२ खो दानं दीयति अम्हाकं दानं न दीयति, साधु मयम्पि देवं निस्साय  
दानानि ददेय्याम पुञ्ञानि करेय्यामाति।   
    
तस्स मय्हं भन्ते एतदहोसि: अहं खोस्मि दायको दानपति दानस्स वण्णवादी। दानं  
दस्सामाति वदन्तानं३ किन्ति वदेय्यन्ति। सो ख्वाहं भन्ते पठमं द्वारं इत्थागरस्स  
अदासिं। तत्थ इत्थागारस्स दानं दीयित्थ, मम दानं पटिक्कमि।   
    
अथ खो मं भन्ते खत्तिया अनुयुत्ता४ उपसङ्कमित्वा मं एतदवोचुं। देवस्स खो  
दानं दीयति, इत्थागारस्स दानं दीयति। अम्हाकं दानं न दीयति। साधु मयम्पि देवं  
निस्साय दानानि ददेय्याम, पुञ्ञानि करेय्यामाति।   
    
तस्स मय्हं भन्ते एतदहोसि: अहं खोस्मि दायको दानपति दानस्स वण्णवादी। दानं  
दस्सामाति वदन्तानं३ किन्ति वदेय्यन्ति। सो ख्वाहं भन्ते दुतियं द्वारं खत्तियानं  
अनुयुत्तानं७ अदासिं। तत्थ खत्तियानं अनुयुत्तानं दानं दियित्थ। मम दानं  
पटिक्कमि।   
    
अथ खो मं भन्ते बलकायो उपसङ्कमित्वा मं एतदवोच: देवस्स खो  
दानं दीयति, इत्थागारस्स दानं दीयति। खत्तियानं अनुयुत्तानं७ दानं दीयति। साधु  
मयम्पि देवं निस्साय दानानि ददेय्याम, पुञ्ञानि करेय्यामाति।   
    
[प्त्स् पगे ०५९। [\क़् ५९।] ] तस्स मय्हं भन्ते एतदहोसि: अहं खोस्मि दायको दानपति  
दानस्स वण्णवादी। दानं दस्सामाति वदन्तानं३ किन्ति वदेय्यन्ति। सो ख्वाहं भन्ते  
ततियं द्वारं बलकायस्स अदासिं। तत्थ बलकायस्स दानं दीयित्थ। मम दानं  
पटिक्कमि। 

अथ खो मं भन्ते ब्राह्मणगहपतिका उपसङ्कमित्वा मं एतदवोचुं। देवस्स खो  
दानं दीयति, इत्थागारस्स दानं दीयति। बलकायस्स दानं दीयति। अम्हाकं दानं न  
दीयति। साधु मयम्पि देवं निस्साय दानानि ददेय्याम, पुञ्ञानि करेय्यामाति।   
तस्स मय्हं भन्ते एतदहोसि: अहं खोस्मि दायको दानपति दानस्स वण्णवादी। दानं  
दस्सामाति वदन्तान३ किन्ति वदेय्यन्ति। सो ख्वाहं भन्ते चतुत्थं द्वारं  
ब्राह्मणगहपतिकानं अदासिं। तत्थ ब्राह्मणगहपतिकानं दानं दीयित्थ, मम  
दानं पटिक्कमि।   
    
१चतुसु। -मछसं, २ देवस्स खो - मछसं, -[प्त्स्,] स्या। ३। वदन्ते कत्थचि-सीमु२। [प्त्स्  
४।] अनुयन्ता-मछसं ५। वदन्ते कत्थचि। ६। दुतियद्वारं-स्या ७। अनुयन्तानं-मछसं।   
    
[ब्ज्त् पगे ११४] [\x ११४।]       
    
अथ खो मं भन्ते पुरिसा उपसङ्कमित्वा एतदवोचुं: न खो दानि देवस्स कोचि दानं  
दियतीति।   
    
एवं वुत्तो१हं भन्ते ते पुरिसे एतदवोचुं: तेन हि भणे यो बाहिरेसु जनपदेसु आयो  
सञ्जायति, ततो उपड्ढं अन्तेपुरे२ पवेसेथ, उपड्ढं तत्थेव दानं देथ  
समणब्राह्मणकपणद्धिक वणिब्बकयाचकानन्ति।   
    
सो ख्वाहं भन्ते एवं दीघरत्तं कतानं पुञ्ञानं एवं दीघरत्तं कतानं  
कुसलानं३ परियन्तं नाधिगच्छामि, एत्तकं पुञ्ञन्ति वा एत्तको पुञ्ञविपाकोति वा एत्तकं  
सग्गे ठातब्बन्ति वाति। अच्छरियं भन्ते, अब्भूतं भन्ते यावसुभासितमिदं भन्ते  
भगवता। ४   
"ये नं ददन्ति सद्धाय विप्पसन्नेन चेतसा,   
तमेव अन्नं भजति अस्मिं लोके परम्हि च।   
    
तस्मा विनेय्य मच्छेरं दज्जा दानं मलाभिभू,   
पुञ्ञानि परलोकस्मिं पतिट्ठा होन्ति पाणिन" न्ति।   
    
२। ३। ४।   
घटीकारसुत्तं।   
    
१०५ सावत्थियं-  
    
[प्त्स् पगे ०६०। [\क़् ६०।] ] एकमन्तं ठितो खो घटीकारो देवपुत्तो भगवतो सन्तिके  
इमं गाथं अभासि:   
अविभं उपपन्नासे विमुत्ता सत्त भिक्खवो,   
रागदोसपरिक्खीणा तिण्णा लोके विसत्तिकन्ति।   
    
(भगवा:)   
के च के च अतरुं सङ्गं मच्चुधेय्यं सुदुत्तरं,   
के हित्वा मानुसं देहं दिब्बं योगं उपच्चगुन्ति।   
    
(देवपुत्तो:)  
उपको पलगणडो५ च पुक्कुसाति च ते तयो,   
भद्दियो भद्ददेवो च बाहुदन्ति च पिङ्गियो ६,   
ते हित्वा मानुसं देहं दिब्बं योगं उपच्चगुन्ति।   
    
(भगवा:)   
कुसली भाससि तेसं मारपासप्पहायिनं,   
कस्स ते धम्ममञ्ञाय अच्छिदुं भवबन्धनन्ति:  
    
(देवपुत्तो:)  
न अञ्ञत्र भगवता नाञ्ञत्र तव सासना,   
यस्स ते धम्ममञ्ञाय अच्छिदुं भवबन्धनं।   
    
१। वुत्ताहं-कत्थचि २। अन्तेपुरं-कत्थचि ३। कुसलानं धम्मानं-मछसं  
४। मिदं भगवता - [प्त्स् ५।] फलगण्डो - सि१ ६। बाहुदन्ति जातियो - सि१  
    
[ब्ज्त् पगे ११६] [\x ११६।]       
यत्थ नामञ्च रूपञ्च असेसं उपरुज्झति,   
तं ते धम्मं इधञ्ञाय अच्छिदुं भवबन्धनन्ति।   
    
(भगवा:)   
गम्भीरं वाचसि वाचं दुब्बिजानं सुदुब्बुधं,   
कस्स त्वं धम्ममञ्ञाय वाचं भाससि ईदिसन्ति।   
    
(देवपुत्तो:)  
कुम्भकारो पुरे आसिं वेहलिङ्गे घटीकरो,   
मातापेत्तिभरो आसिं कस्सपस्स उपासको।   
    
विरतो मेथुना धम्मा ब्रह्मचारी निरामिसो,   
अहुवा ते सगामेय्यो अहुवा ते पुरे सखा।   
    
सोहं एते पजानामि विमुत्ते सत्त भिक्खवो,   
रागदोसपरिक्खिणे तिण्णे लोके विसत्तिकन्ति  
    
(भगवा:)  
एवमेतं तदा आसि यथा भाससि भग्गव,   
कुम्भकारो पुरे आसि वेहलिङ्गे घटीकरो,   
मातापेत्तिभरो आसि कस्सपस्स उपासको।   
    
विरतो मेथुना धम्मा ब्रह्मचारी निरामिसो,   
अहुवा मे सगामेय्यो अहुवा मे पुरे सखाति।   
    
(थेरा:)   
एवमेतं पुराणानं सहायानं अहु सङ्गमो,   
उभिन्नं भावितत्तानं सरीरन्तिमधारिनन्ति।   
    
२। ३। ५  
छन्तुसुत्तं।   
    
१०६। [प्त्स् पगे ०६१। [\क़् ६१।] ] एवं मे सुतं एकं समयं सम्बहुला भिक्खू  
कोसलेसु विहरन्ति हिमवन्नपस्से अरञ्ञकुटिकायं१ उद्धता उन्नऌआ चपला मुखरा  
विकिण्णवाचा मुट्ठस्सतिनो असम्पजाना असमाहिता विब्भन्तचित्ता पाकतिन्द्रिया।   
    
अथ खो छन्तु देवपुत्तो तदहुपोसथे पण्णरसे येन ते भिक्खू तेनुपसङ्कमि।  
उपसङ्कमित्वा ते भिक्खू गाथाहि अज्झभासि:  
    
सुखजिविनो पुरे आसुं भिक्खू गोतमसावका,   
अनिच्छा पिण्डमेसना अनिच्छा सयनासनं,   
लोके अनिच्चतं ञत्वा दुक्खस्सन्तं अकंसु२ ते।   
१। अरञ्ञकुटिकाय-मछसं। कुटियं-सीमु१। सी१। । २। दुक्खस्सन्तमकंसु-स्या। [प्त्स्]  
    
[ब्ज्त् पगे ११८] [\x ११८।]        
दुप्पोसं कत्वा अत्तानं गामे गामणिका विय,   
भूत्वा भुत्वा निपज्जन्ति परागारेसु मुच्छिता।   
    
सङ्घस्स अञ्जलिं कत्वा इधेकच्चे वदामहं,   
अपविद्धा१ अनाथा ते यथा पेता तथेव च। २।   
    
ये खो पमत्ता विहरन्ति ते मे सन्धाय भासितं,   
ये अप्पमत्ता विहरन्ति नमो तेसं करोमहन्ति।   
    
२। ३। ६।   
रोहितस्ससुत्तं  
    
१०७। सावत्थियं-  
    
एकमन्तं ठितो खो रोहितस्सो देवपुत्तो भगवन्तं एतदवोच। यत्थ नु खो भन्ते, न  
जायति न जीयति न मीयति न चवति न उप्पज्जति३ सक्का नु खो सो भन्ते गमनेन लोकस्स  
अन्तो ञातुं वा दट्ठुं वा पापुणितुं वाति।   
    
यत्थ खो आवुसो न जायति न जीयति न मीयति न चवति न उप्पज्जति३ नाहं तं गमनेन  
लोकस्स अन्तं ञातेय्यं दट्ठेय्यं पत्तेय्यन्ति वदामीति।   
    
अच्छरियं भन्ते, अब्भुतं भन्ते याव सुभासितमिदं भन्ते, भगवता, यत्थ खो  
आवुसो न जायति न जीयति न मीयति न चवति न उप्पज्जति३ नाहं तं गमनेन लोकस्स  
अन्तं ञातेय्यं दट्ठेय्यं पत्तेय्यन्ति वदामीति।   
    
भूतपुब्बाहं भन्ते, रोहितस्सो नाम इसि अहोसिं भोजपुत्तो इद्धिमा वेहासङ्गमो। तस्स  
मय्हं भन्ते [प्त्स् पगे ०६२। [\क़् ६२।] ] एवरूपो जवो अहोसि: सेय्यथापि नाम  
दऌहधम्मा४ धनुग्गहो सिक्खितो५ कतहत्थो कतयोग्गो कतूपासनो लहुकेन असनेन  
अप्पकसिरेनेव तिरियं तालच्छायं अतिपातेय्य।   
    
तस्स मय्हं भन्ते, एवरूपो पदवीतिहारो अहोसि: सेय्यथापि६ पुरत्थिमसमुद्दा  
पच्छिमो समुद्दो। तस्स मय्हं भन्ते, एवरूं इच्छागतं उप्पज्जि: "अहं गमनेन  
लोकस्स अन्तं पापुणिस्सामि"ति।   
    
सो ख्वाहं भन्ते एवरूपेन जवेन समन्नागतो एवरूपेन च पदवीतिहारेन अञ्ञत्रेव  
असितपीतखायितसायिता अञ्ञत्र उच्चारपस्सावकम्मा अञ्ञत्र निद्दाकिलमथपटिविनोदना  
वस्ससतायुको वस्ससताजीवी वस्ससतं गन्त्वा अप्पत्वा व७ लोकस्स अन्तं अन्तराव  
कालकतो८।   
    
१। अपविट्ठा- स्या। २। ते मछसं, स्या, [प्त्स् ३।] उपपज्जति-मछसं, स्या ४।   
दऌहधम्मो-सीमु। १। ५। सुसिक्खितो - मछसं ६ सेय्यथापि नाम -  
मछसं, ७ अप्पत्वा च- सीमु। [प्त्स्। ८।] कालं कतो - मछसं, [प्त्स्]  
    
[ब्ज्त् पगे १२०] [\x १२०।]       
    
अच्छरियं भन्ते, अब्भुतं भन्ते याव सुभासितमिदं भन्ते, भगवता: "यत्थ खो  
आवुसो न जायति, न जीयति, न मीयति, न चवति, न उप्पज्जति नाहं तं गमनेन लोकस्स  
अन्तं ञातेय्यं दट्ठेय्यं पत्तेय्यन्ति वदामी"ति।   
    
न खो पनाहं आवुसो, अप्पत्वा लोकस्स अन्तं दुक्खस्स अन्तकिरियं वदामि। अपि चाहं  
आवुसो इमस्मिञ्ञेव ब्याममत्ते कलेबरे ससञ्ञिम्हि समनके लोकञ्च पञ्ञापेमि।  
लोकसमुदयञ्च लोकनिरोधञ्च लोकनिरोधगामिनिञ्च पटिपदन्ति।   
    
गमनेन न पत्तब्बो लोकस्सन्तो कुदाचनं,   
न च अप्पत्वा लोकन्तं दुक्खा अत्थि पमोचनं।   
    
तस्मा हवे लोकविदू सुमेधो लोकन्तगू वुसितब्रह्मचरियो,   
लोकस्स अन्तं समीतावि ञत्वा नासिंसति१ लोकमिमं परञ्चाति।   
    
२। ३। ७  
नन्दसुत्तं।   
१०८। सावत्थियं-  
    
एकमन्तं ठितो खो नन्दो देवपुत्तो भगवतो सन्तिके इमं गाथं अभासि:  
    
अच्चेन्ति काला तरयन्ति रत्तियो वयोगुणा अनुपुब्बं जहन्ति,   
[प्त्स् पगे ०६३। [\क़् ६३।] ] एतं भयं मरणे पेक्खमानो पुञ्ञानि कयिराथ  
सुखावहानीति।   
    
(भगवा:)  
अच्चेन्ति काला तरयन्ति रत्तियो वयोगुणा अनुपुब्बं जहन्ति,   
एतं भयं मरणे पेक्खमानो लोकामिसं पजहे सन्तिपेक्खोति:  
    
२। ३। ८।   
नन्दिविसालसुत्तं  
    
१०९। सावत्थियं-  
    
एकमन्तं ठितो खो नन्दिविसालो देवपुत्तो भगवन्तं गाथाय अज्झभासी:-  
    
चतुचक्कं नवद्वारं पुण्णं लोभेन संयुतं,   
पङ्कजातं महावीर कतं यात्रा भविस्सतीति।   
    
(भगवा:)   
छेत्वा नद्धिं वरत्तञ्च इच्छा लोभञ्च पापकं,   
समूलं तण्हं अब्बुय्ह एवं यात्रा भविस्सतीति।   
    
१ नासीसति-मछसं  
    
[ब्ज्त् पगे १२२] [\x १२२।]       
२। ३। ९  
सुसीमसुत्तं।   
११०। सावत्थियं-  
    
अथ खो आयस्मा आनन्दो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नं खो आयस्मन्तं आनन्दं भगवा  
एतदवोच: तुय्हम्पि नो आनन्द सारिपुत्तो रुच्चतीति।   
    
कस्स हि नाम भन्ते, अबालस्स अदुट्ठस्स अमूऌहस्स अविपल्लत्थचित्तस्स आयस्मा सारिपुत्तो  
न रुच्चेय्य। पण्डितो भन्ते, आयस्मा सारिपुत्तो। महापञ्ञो भन्ते, आयस्मा सारिपुत्तो।  
पुथुपञ्ञो भन्ते, आयस्मा सारिपुत्तो। हासुपञ्ञो१ भन्ते। आयस्मा सारिपुत्तो। जवनपञ्ञो  
भन्ते, आयस्मा सारिपुत्तो। तिक्खपञ्ञो भन्ते। आयस्मा सारिपुत्तो। निब्बेधिकपञ्ञो भन्ते,  
आयस्मा सारिपुत्तो। अप्पिच्छो भन्ते, आयस्मा सारिपुत्तो। सन्तुट्ठो भन्ते, आयस्मा सारिपुत्तो।  
पविवित्तो भन्ते, आयस्मा सारिपुत्तो। असंसट्ठो भन्ते, आयस्मा सारिपुत्तो। आरद्धविरियो  
भन्ते, आयस्मा सारिपुत्तो। वत्ता भन्ते, आयस्मा सारिपुत्तो। वचनक्खमो भन्ते, आयस्मा  
सारिपुत्तो। चोदको भन्ते, आयस्मा सारिपुत्तो। पापगरही भन्ते, आयस्मा सारिपुत्तो। कस्स हि  
नाम भन्ते, अबालस्स अदुट्ठस्स अमूऌहस्स अविपल्लत्थचित्तस्स आयस्मा सारिपुत्तो न  
रुच्चेय्याति।   
    
[प्त्स् पगे ०६४। [\क़् ६४।] ] एवमेतं आनन्द, एवमेतं आनन्द, कस्स हि नाम आनन्द,  
अबालस्स अदुट्ठस्स अमूऌहस्स अविपल्लत्थचित्तस्स सारिपुत्तो न रुच्चेय्य। पण्डितो आनन्द  
सारिपुत्तो, महापञ्ञो आनन्द सारिपुत्तो, पुथुपञ्ञो आनन्द सारिपुत्तो, हासुपञ्ञो आनन्द  
सारिपुत्तो, जवनपञ्ञो आनन्द सारिपुत्तो, तिक्खपञ्ञो आनन्द सारिपुत्तो, निब्बेधिकपञ्ञो  
आनन्द सारिपुत्तो, अप्पिच्छो आनन्द सारिपुत्तो, सन्तुट्ठो आनन्द सारिपुत्तो, पविवित्तो आनन्द  
सारिपुत्तो, असंसट्ठो आनन्द सारिपुत्तो, आरद्धविरियो आनन्द सारिपुत्तो, वत्ता आनन्द  
सारिपुत्तो, वचनक्खमो आनन्द सारिपुत्तो, चोदको आनन्द सारिपुत्तो, पापगरही आनन्द  
सारिपुत्तो। कस्स हि नाम आनन्द आबलस्स अदुट्ठस्स अमूऌहस्स अविपल्लत्थचित्तस्स  
सारिपुत्तो न रुच्चेय्याति।   
    
१। हासपञ्ञो - मछसं, स्या। सीमु। [प्त्स्] हासुपञ्ञाति पटिसमभिदादिसु च संयुत्त  
अट्ठकथाय च दिस्सते।   
    
[ब्ज्त् पगे १२४] [\x १२४।]       
    
अथ खो सुसीमो देवपुत्तो आयस्मतो सारिपुत्तस्स वण्णे भञ्ञमाने महतिया  
देवपुत्तपरिसाय परिवुतो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं अट्ठासि। एकमन्तं ठितो खो सुसीमो१ देवपुत्तो भगवन्तं  
एतदवोच: एवमेतं भगवा। एवमेतं सुगत। कस्स हि नाम भन्ते, अबालस्स अदुट्ठस्स  
अमूऌहस्स अविपल्लत्थचित्तस्स आयस्मा सारिपुत्तो न रुच्चेय्य? पण्डितो भन्ते, आयस्मा  
सारिपुत्तो, महापञ्ञो भन्ते, आयस्मा सारिपुत्तो। थुपञ्ञो भन्ते, आयस्मा सारिपुत्तो।  
हासुपञ्ञो१ भन्ते। आयस्मा सारिपुत्तो। जवनपञ्ञो भन्ते, आयस्मा सारिपुत्तो। तिक्खपञ्ञो  
भन्ते। आयस्मा सारिपुत्तो। निब्बेधिकपञ्ञो भन्ते, आयस्मा सारिपुत्तो। अप्पिच्छो भन्ते  
आयस्मा सारिपुत्तो। सन्तुट्ठो भन्ते, आयस्मा सारिपुत्तो। पविवित्तो भन्ते, आयस्मा सारिपुत्तो।  
असंसट्ठो भन्ते, आयस्मा सारिपुत्तो। आरद्धविरियो भन्ते, आयस्मा सारिपुत्तो। वत्ता भन्ते,  
आयस्मा सारि पुत्तो। वचनक्खमो भन्ते, आयस्मा सारिपुत्तो। चोदको भन्ते, आयस्मा  
सारिपुत्तो। पापगरही भन्ते, आयस्मा सारिपुत्तो। कस्स हि नाम भन्ते, अबालस्स अदुट्ठस्स  
अमूऌहस्स अविपल्लत्थचित्तस्स आयस्मा सारिपुत्तो न रुच्चेय्याति।   
अहम्पिहि भन्ते, यञ्ञदेव देवपुत्तपरिसं उपसङ्कमिं। एतदेव बहुलं सद्दं  
सुणामि: पण्डितो भन्ते आयस्मा सारिपुत्तो। महापञ्ञो भन्ते, आयस्मा सारिपुत्तो।  
पुथुपञ्ञो भन्ते, आयस्मा सारिपुत्तो। हासुपञ्ञो१ भन्ते। आयस्मा सारिपुत्तो।   
जवनपञ्ञो भन्ते, आयस्मा सारिपुत्तो। तिक्खपञ्ञो भन्ते, आयस्मा सारिपुत्तो  
निब्बेधिकपञ्ञो भन्ते, आयस्मा सारिपुत्तो। अप्पिच्छो भन्ते, आयस्मा सारिपुत्तो। सन्तुट्ठो  
भन्ते, आयस्मा सारिपुत्तो। पविवित्तो भन्ते, आयस्मा सारिपुत्तो। असंसट्ठो भन्ते, आयस्मा  
सारिपुत्तो। आरद्धविरियो भन्ते, आयस्मा सारिपुत्तो। वत्ता भन्ते, आयस्मा सारिपुत्तो।  
वचनक्खमो भन्ते, आयस्मा सारिपुत्तो। चोदको भन्ते, आयस्मा सारिपुत्तो। पापगरही  
भन्ते, आयस्मा सारिपुत्तो। कस्स हि नाम भन्ते, अबालस्स अदुट्ठस्स अमूऌहस्स  
अविपल्लत्थचित्तस्स आयस्मा सारिपुत्तो न रुच्चेय्याति।   
अथ खो सुसीमस्स देवपुत्तस्स देवपुत्तपरिसा आयस्मतो सारिपुत्तस्स वण्णे  
भञ्ञमाने अत्तमना पमुदिता पीतिसोमनस्सजाता उच्चावचा वण्णनिभा उपदंसेति।   
    
सेय्यथापि नाम मणिवेऌउरियो सुभो जातिमा २ अट्ठंसो सुपरिकम्मकतो पण्डुकम्बले  
निक्खित्तो भासते च तपते च विरोचति च। एवमेवं सुसीमस्स देवपुत्तस्स  
देवपुत्तपरिसा [प्त्स् पगे ०६५। [\क़् ६५।] ] आयस्मतो सारिपुत्तस्स वण्णे भञ्ञमाने  
अत्तमना पमुदिता पीतिसोमनस्सजाता उच्चावचा वण्णनिभा उपदंसेति।   
    
सेय्यथापि नाम नेक्खं३ जम्बोनदं दक्खकम्मारपुत्तेन उक्कामुखे सुकुसल  
सम्पहट्ठं४ पण्डुकम्बले निक्खित्तो भासते च तपते च विरोचति च। एवमेवं  
सुसीमस्स देवपुत्तस्स देवपुत्तपरिसा आयस्मतो सारिपुत्तस्स वण्णे भञ्ञमाने  
अत्तमना पमुदिता पीतिसोमनस्सजाता उच्चावचा वण्णनिभा उपदंसेति।   
    
सेय्यथापि नाम (सरदसमये विद्धे विगतवलाहके देवे)४ रत्तिया पच्चूससमयं  
ओसधीतारका भासते च तपते च विरोचति च। एवमेवं सुसीमस्स देवपुत्तस्स  
देवपुत्तपरिसा आयस्मतो सारिपुत्तस्स वण्णे भञ्ञमाने अत्तमना पमुदिता  
पीतिसोमनस्सजाता उच्चावचा वण्णनिभा उपदंसेति।   
    
सेय्यथापि नाम सरदसमये विद्धे विगतवलाहके देवे आदिच्चो नभं  
अब्भुस्सुक्कमानो५ सब्बं अकासगतं तमं६ अभिविहच्च भासते च तपते च विरोचति च।  
एवमेवं सुसीमस्स देवपुत्तस्स देवपुत्तपरिसा आयस्मतो सारिपुत्तस्स वण्णे  
भञ्ञमाने अत्तमना पमुदिता पीतिसोमनस्सजाता उच्चावचा वण्ण निभा उपदंसेति।   
    
अथ खो सुसिमो देवपुत्तो आयस्मन्तं सारिपुत्तं आरब्भ भगवतो सन्तिके इमं गाथं  
अभासि:  
    
१। सुसीलमा-मछसं, स्या, [प्त्स् २।] जोतिमा-स्या। ३। निक्खं - मछसं। ४। (लक्खणेहि  
अन्तरित) पाठो सीहलपोत्थकेसु चेव [प्त्स्।] पोत्थके च न दिस्सते ५। अब्भूस्सक्कमानो -  
मछसं। सीमु, २ ६। तमगतं-मछसं, स्या।   
    
[ब्ज्त् पगे १२६] [\x १२६।]       
    
पण्डितोति समञ्ञातो सारिपुत्तो अकोधनो,   
अप्पिच्छो सोरतो दन्तो सत्थुवण्णाभतो१ इसीति।   
    
अथ खो भगवा आयस्मन्तं सारिपुत्तं आरब्भ सुसिमं देवपुत्तं गाथाय अज्झभासि:२  
    
पण्डितोति समञ्ञातो सारिपुत्तो अकोधनो,   
अप्पिच्छो सोरतो दन्तो कालं कङ्खति सुदन्तोति३।   
    
२। ३। १०  
नानातित्थियसावकसुत्तं  
    
१११। एवं मे सुतं एकं समयं भगवा राजगहे विहरति वेऌउवने कलन्दकनिवापे।   
अथ खो सम्बहुला नानातित्थियसावका देवपुत्ता असमो च सहली च निङ्को५ च आकोटको च  
वेटम्बरी च६ माणवगामियो च अभिक्कन्ताय रत्तिया अभिक्कन्तवण्णा [प्त्स् पगे ०६६। [\क़्   
६६।] ] केवलकप्पं वेऌउवनं ओभासेत्वा येन भगवा तेनुपसङ्कमिंसु।  
उपसङ्कमित्वा भगवन्तं अभिवादेत्वा एकमन्तं अट्ठंसु। एकमन्तं ठितो खो असमो  
देवपुत्तो पूरणं कस्सपं आरब्भ भगवतो सन्तिके इमं गाथं अभासि:  
    
इध छिन्दितमारिते हतजानीसु कस्सपो  
पापं७ न समनुपस्सति पुञ्ञं वा पन अत्तनो,   
स वे विस्सासमाचिक्खि सत्था अरहति माननन्ति।   
    
अथ खो सहली देवपुत्तो मक्खलिं गोसालं आरब्भ भगवतो सन्तिके इमं गाथं  
अभासि:  
    
तपोजिगुच्छाय सुसंवुतत्तो वाचं पहाय कलहं जनेन,   
स मोसवज्जा विरतो सच्चवादी नहनून तादी पकरोति पापन्ति।   
    
अथ खो निङ्को देवपुत्तो निगण्ठं नातपुत्तं आरब्भ भगवतो सन्तिके इमं गाथं  
अभासि:  
    
जेगुच्छि निपको भिक्खु चातुयामसुसंवुतो,   
दिट्ठं सुतञ्च आचिक्खं नहनून किब्बिसी सियाति।   
    
अथ खो आकोटको देवपुत्तो नानातित्थिये आरब्भ भगवतो सन्तिके इमं गाथं अभासि:  
    
पकुधको कातियानो निगण्ठा ये चापिमे मक्खलीपुरणासे,   
गणस्स सत्थारो सामञ्ञप्पत्ता नहनून ते सप्पुरिसेहि दूरेति।   
    
१। सत्थुवण्णभतो - स्या। २। पच्चभासि-मछसं, [प्त्स् ३।] भतको सुदन्तोति सीमु भावितो  
सुदन्तोति-स्या सी। १, २ भतिको सुदत्तोति- [प्त्स् ४।] सहली - मछसं ५। नीको मछसं, निको  
स्या ६। वेगब्भरी - मछिसं, ७। न पापं - मछसं, स्या। ८। नहिनुन तादिसं करोति  
पापन्ति - मछसं, [प्त्स् ९।] नभिनुन - मछसं, [प्त्स्]  
    
[ब्ज्त् पगे १२८] [\x १२८।]       
    
अथ खो वेटम्बरी देवपुत्तो आकोटकं देवपुत्तं गाथाय पच्चभासि:  
    
सहाचरितेन छवो सिगालो  
न कोत्थुको सीहसमो कदाचि,   
नग्गो मुसावादी गणस्स सत्था  
सङ्कस्सराचारो न सतं सरिक्खोति।   
    
[प्त्स् पगे ०६७। [\क़् ६७।] ] अथ खो मारो पापिमा वेटम्बरिं देवपुत्तं अन्वाविसित्वा  
भगवतो  
सन्तिके इमं गाथं अभासि:  
    
तपो जिगुच्छाय आयुत्ता पालयं पविवेकियं,   
रूपे च ये निविट्ठासे देवलोकाभिनन्दिनो,   
ते वे सम्मानुसासन्ति परलोकाय मातियाति।   
    
अथ खो भगवा मारो अयं पापिमा इति विदित्वा मारं पापिमन्तं गाथाय पच्चभासि:  
ये केचि रूपा इध वा हुरं वा  
ये अन्तलिक्खस्मिं पभासवण्णा,   
सब्बेव ते ते नमुचिप्पसत्था  
आमिसंव मच्छानं वधाय खित्ताति।   
    
अथ खो माणवगामियो१ देवपुत्तो भगवन्तं आरब्भ भगवतो सन्तिके इमा गाथायो  
अभासि:  
    
विपुलो राजगहीयानं२ गिरि सेट्ठो पवुच्चति,   
सेतो हिमवतं सेट्ठो आदिच्चो अघगामिनं।   
    
समुद्दो उदधिनं सेट्ठो नक्खत्तानञ्च३ चन्दिमा,   
सदेवकस्स लोकस्स बुद्धो अग्गो पवुच्चतीति।   
नानातित्थियवग्गो ततियो।   
    
तत्रुद्दानं:  
    
सिवो खेमो च सेरी च घटी जन्तु च रोहितो,   
नन्दो नन्दिविसालो च सुसीमो नानातित्थियेन ते दसाति।   
    
देवपुत्तसंयुत्तं समत्तं  
    
१। मानवनामियो- सि१। २। राजगहियानं - स्या। ३। नक्खत्तानं - मछसं, [प्त्स्]   
[ब्ज्त् पगे १३०] [\x १३०।]       
    
३। कोसलसंयुत्तं  
    
१। बन्धनवग्गो  
३। १। १  
दहरसुत्तं।   
    
११२। [प्त्स् पगे ०६८। [\क़् ६८।] ] एवं मे सुतं एकं समयं भगवा सावत्थियं  
विहरति जेतवने अनाथपिण्डिकस्स आरामे। अथ खो राजा पसेनदी कोसलो येन भगवा  
तेनुपसङ्कमि। उपसङ्कमित्वा भगवता सद्धिं सम्मोदि। सम्मोदनीयं कथं  
साराणीयं १ वीतिसारेत्वा एकमन्तं निसीदि। एकमन्तं निसिन्नो खो राजा पसेनदी कोसलो  
भगवन्तं एतदवोच: भवम्पि नो गोतमो अनुत्तरं सम्मासम्बोधिं  
अभिसम्बुद्धोति पटिजानाती?ति।   
    
यं हि तं महाराज सम्मा वदमानो वदेय्य, अनुत्तरं सम्मासम्बोधिं  
अभिसम्बुद्धोति, ममं२ तं सम्मा वदमानो वदेय्य। अहं हि महाराज अनुत्तरं  
सम्मासम्बोधिं अभिसम्बुद्धोति।   
    
येऽपि ते भो गोतम समणब्राहमणा सङ्घिनो गणिनो गणाचरिया ञाता यसस्सिनो  
तित्थकरा साधुसम्मता बहुजनस्स। सेय्यथीदं:३ पूरणो कस्सपो, मक्खली गोसालो,  
निगण्ठो नातपुत्तो, सञ्जयो बेलट्ठपुत्तो, ४ पकुधो५ कच्चायनो, अजितो केसकम्बलो। तेऽपि  
"मया अनुत्तरं सम्मासम्बोधिं अभिसमबुद्धाति पटिजानाथा"ति पुट्ठा समाना  
अनुत्तरं सम्मासम्बोधिं अभिसम्बुद्धाति न पटिजानन्ति। किं पन भवं गोतमो  
दहरो चेव जातिया नवो च पब्बज्जायाति।   
    
[प्त्स् पगे ०६९। [\क़् ६९।] ] चत्तारो खोऽमे महाराज दहराति न उञ्ञातब्बा, दहराति न  
परिभोतब्बा। कतमे चत्तारो?। खत्तियो खो महाराज दहरोति न उञ्ञातब्बो, दहरोति न  
परिभोतब्बो। उरगो खो महाराज दहरोति न उञ्ञातब्बो दहरोति न परिभोतब्बो। अग्गि  
खो महाराज दहरोति न उञ्ञातब्बो, दहरोति न परिभोतब्बो। भिक्खु खो महाराज  
दहरोति न उञ्ञातब्बो, दहरोति न परिभोतब्बा। इमे खो महाराज चत्तारो दहराति न  
उञ्ञातब्बा, दहराति न परिभोतब्बाति।   
    
इदमवोच भगवा, इदं वत्वा६ सुगतो अथापरं एतदवोच सत्था:  
    
खत्तियं जातिसम्पन्नं अभिजातं यसस्सिनं,   
दहरोति नावजानेय्य न नं परिभवे नरो।   
    
१। सारणीयं-मछसं, २ ममेव-मछसं। ३। सेय्यथीदं - मछसं ४। बेलट्ठि पुत्तो  
- सीमु। १। ५। ककुधो - [प्त्स् ६।] वत्वान -मछसं। [प्त्स्। *]अभिसम्बुद्धोति- सब्बत्थ।   
[ब्ज्त् पगे १३२] [\x १३२।]       
    
 हानं हि सो मनुस्सिन्दो१ रज्जं लद्धान खत्तियो  
सो कुद्धो राजदण्डेन तस्मिं पक्कमते भुसं,   
तस्मा तं परिवज्जेय्य रक्खं जिवितमत्तनो।   
    
गामे वा यदि वा, रञ्ञे यत्थ पस्से भुजङ्गमं,   
दहरोति नावजानेय्य न नं परिभवे नरो।   
    
उच्चावचेहि वण्णेहि उरगो चरति तेजसी२  
सो आसज्ज डसे३ बालं नरं नारिञ्च एकदा,   
तस्मा तं परिवज्जेय्य रक्खं जिवितमत्तनो।   
    
पहूतभक्खं जालिनं४ पावकं कण्हवत्तनिं,   
दहरोति नावमञ्ञेय्य न नं परिभवे नरो।   
    
लद्धा हि सो उपादानं महा हुत्वान पावको,   
सो आसज्ज डसे बालं नरं नारिञ्च एकदा,   
तस्मा तं परिवज्जेय्य रक्खं जिवितमत्तनो।   
    
वनं यदग्गि डहति पावको कण्हवत्तनी,   
जायन्ति तत्थ पारोहा अहोरत्तानमच्चये।   
    
यं च खो सीलसम्पन्नो भिक्खु डहति तेजसा  
न तस्स पुत्ता पसवो दायादा विन्दरे धनं,   
अनपच्चा अदायादा तालावत्थु५ भवन्ति ते।   
    
[प्त्स् पगे ०७०। [\क़् ७०।] ]   
तस्मा हि पण्डितो पोसो सम्पस्सं अत्थमत्तनो  
भुजङ्गमं पावकञ्च खत्तियञ्च यसस्सिनं  
भिक्खुं च सीलसम्पन्नं सम्मदेव समाचरेति।   
    
एवं वुत्ते राजा पसेनदी कोसलो भगवन्तं एतदवोच: अभिक्कन्तं भन्ते, अभिक्कन्तं  
भन्ते, सेय्यथापि भन्ते निक्कुज्जितं वा उक्कुज्जेय्य, पटिच्छन्नं वा विवरेय्य, मूऌहस्स  
वा मग्गं आचिक्खेय्य, अन्धकारे वा तेलपज्जोतं धारेय्य, चक्खुमन्तो रूपानि  
दक्खिन्तीति। ६ एवमेवं७ भगवता अनेकपरियायेन धम्मो पकासितो, एसाहं भन्ते  
भगवन्तं सरणं गच्छामि धम्मञ्च भिक्खुसङ्घञ्च। उपासकं मं भन्ते  
भगवा धारेतु अज्जतग्गे पाणुपेतं सरणं गतन्ति।   
    
३। १। २।   
पुरिससुत्तं  
    
११३। सावत्थियं -  
    
अथ खो राजा पसेनदि कोसलो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो राजा पसेनदि कोसलो भगवन्तं  
एतदवोच: कति नु खो भन्ते पुरिसस्स धम्मा अज्झत्तं उप्पज्जमाना उप्पज्जन्ति अहिताय  
दुक्खाय अफासुविहारायाति?  
    
१। मनुजिन्दो - मछसं। २। तेजसा। -सीमु। ३। डंसे-मछसं, ४। जलितं-सी। १, २ ५।  
तालवत्थु -स्या। [प्त्स् ६।] दक्खन्तीति - मछसं। स्या। ७। एवमेव -स्या।   
    
[ब्ज्त् पगे १३४] [\x १३४।]       
    
तयो खो महाराज पुरिसस्स धम्मा अज्झत्तं उप्पज्जमाना उप्पज्जन्ति अहिताय दुक्खाय  
अफासुविहाराय। कतमे तयो? लोभो खो महाराज पुरिसस्स धम्मो अज्झत्तं  
उप्पज्जमानो उप्पज्जति अहिताय दुक्खाय अफासुविहाराय। दोसो खो महाराज पुरिसस्स  
धम्मो अज्झत्तं उप्पज्जमानो उप्पज्जति अहिताय दुक्खाय अफासुविहाराय। मोहो खो  
महाराज पुरिसस्स धम्मो अज्झत्तं उप्पज्जमानो उप्पज्जति अहिताय दुक्खाय  
अफासुविहाराय। इमे खो महाराज तयो पुरिसस्स धम्मा अज्झत्तं उप्पज्जमाना उप्पज्जन्ति  
अहिताय दुक्खाय अफासुविहारायाति।   
    
लोभो दोसो च मोहो च पुरिसं पापचेतसं,   
हिंसन्ति अत्तसम्भूता तवसारंव सम्फल१न्ति।   
    
३। १। ३।   
राजसुत्तं।   
    
११४। सावत्थियं-  
    
[प्त्स् पगे ०७१। [\क़् ७१।] ] एकमन्तं निसिन्नो खो राजा पसेनदि कोसलो भगवन्तं  
एतदवोच: अत्थि नु  
खो भन्ते जातस्स अञ्ञत्र जरामरणा२ति?  
    
नत्थि खो महाराज जातस्स अञ्ञत्र जरामरणा। येपि ते महाराज खत्तियमहासाला अड्ढा३  
महद्धना महाभोगा पहूतजातरूपरजता पहूतवित्तुपकरणा पहूतधनधञ्ञा।  
तेसम्पि जातानं नत्थि अञ्ञत्र जरामरणा। येपि ते महाराज ब्राह्मणमहासाला अड्ढा  
महद्धना महा भोगा पहूतजातरूपरजता पहूतवित्तुपकरणा पहूतधनधञ्ञा।  
तेसम्पि जातानं नत्थि अञ्ञत्र जरामरणा। येपि ते महाराज गहपतिमहासाला अड्ढा  
महद्धना महाभोगा पहूतजातरूपरजता पहूतवित्तूपकरणा पहूतधनधञ्ञा  
तेसम्पि जातानं नत्थि अञ्ञत्र जरामरणा। येपि ते महाराज भिक्खू अरहन्तो खीणासवा  
वुसितवन्तो कतकरणीया ओहितभारा अनुप्पत्तसदत्था परिक्खीणभवसञ्ञोजना  
सम्मदञ्ञाविमुत्ता। तेसम्पायं कायो भेदनधम्मो निक्खेपनधम्मोति।   
    
जीरन्ति वे राज रथा सुचित्ता अथो सरीरम्पि जरं उपेति,   
सतञ्च धम्मो न जरं उपेति सन्तो हवे सब्भि पवेदयन्ति।   
    
३। १। ४  
पियसुत्तं  
    
११५। सावत्थियं-  
    
एकमन्तं निसिन्नो खो राजा पसेनदि कोसलो भगवन्तं एतदवोच: इध मय्हं भन्ते,  
रहोगतस्स पटिसल्लीनस्स४ एवं चेतसो परिवितक्को उदपादि: केसं नु खो पियो अत्ता, केसं  
अप्पियो अत्ताति।   
    
१। सपफलन्ति-स्या। २। जरामरणं-मछसं: ३। अद्धा। -मछसं। ४।  
पतिसल्लीनस्स-सीमु१।   
[ब्ज्त् पगे १३६] [\x १३६।]       
तस्स मय्हं भन्ते, एतदहोसि: ये च खो केचि कायेन दुच्चरितं चरन्ति, वाचाय  
दुच्चरितं चरन्ति, मनसा दुच्चरितं चरन्ति, तेसं अप्पियो अत्ता, किञ्चापि ते एवं वदेय्युं  
"पियो नो अत्ता"ति, अथ खो तेसं अप्पियो अत्ता। तं किस्स हेतु: यं हि अप्पियो [प्त्स् पगे ०७२।  
[\क़् ७२।] ] अप्पियस्स करेय्य, तं ते अत्तनाव अत्तनो करोन्ति। तस्मा तेसं अप्पियो अत्ता।   
    
ये च खो केचि कायेन सुचरितं चरन्ति, वाचाय सुचरितं चरन्ति, मनसा सुचरितं चरन्ति,  
तेसं पियो अत्ता, किञ्चापि ते एवं वदेय्युं "अप्पियो नो अत्ताति" अथ खो तेसं पियो अत्ता। तं  
किस्स हेतु: यं हि पियो पियस्स करेय्य, तं ते अत्तनाव अत्तनो करोन्ति। तस्मा तेसं पियो  
अत्ता,   
    
एवमेतं महाराज, एवमेतं महाराज, ये हि केचि महाराज, कायेन दुच्चरितं चरन्ति,  
वाचाय दुच्चरितं चरन्ति, मनसा दुच्चरितं चरन्ति, तेसं अप्पियो अत्ता। किञ्चापि ते एवं  
वदेय्युं, "पियो नो अत्ता"ति। अथ खो तेसं अप्पियो अत्ता। तं किस्स हेतु: यं हि महाराज,  
अप्पियो अप्पियस्स करेय्य, तं ते अत्तनाव अत्तनो करोन्ति। तस्मा तेसं अप्पियो अत्ता।   
    
ये च खो केचि महाराज, कायेन सुचरितं चरन्ति, वाचाय सुचरितं चरन्ति, मनसा  
सुचरितं चरन्ति, तेसं पियो अत्ता। किञ्चापि ते एवं चदेय्युं "अप्पियो नो अत्ताति", अथ खो  
तेसं पियो अत्ता। तं किस्स हेतु: यं हि महाराज, पियो पियस्स करेय्य, तं ते अत्तनाव अत्तनो  
करोन्ति। तस्मा तेसं पियो अत्ताति।   
अत्तानं चे पियं जञ्ञा न नं पापेन संयुजे,   
न हि तं सुलभं होति सुखं दुक्कत१ कारिना।   
    
अन्तकेनाधिपन्नस्स जहतो मानुसं भवं,   
किं हि तस्स सकं होति किञ्च आदाय गच्छति,   
किञ्चस्स अनुगं होति छायाव अनपायिनी?२।   
    
उभो पुञ्ञञ्च पापञ्ञच यं मच्चो कुरुते इध,   
तं हि तस्स सकं होति तञ्च३ आदाय गच्छति,   
तं चस्स४ अनुगं होति छायाव अनपायिनी।   
    
तस्मा करेय्य कल्याणं निचयं सम्परायिकं,   
पुञ्ञानि परलोकस्मिं पतिट्ठा होन्ति पाणिनन्ति।   
    
३। १। ५  
अत्तरक्खितसुत्तं  
    
११६। सावत्थियं:-  
एकमन्तं निसिन्नो खो राजा पसेनदि कोसलो भगवन्तं एतदवोच: "इध मय्हं भन्ते,  
रहोगतस्स पटिसल्लीनस्स एवं चेतसो परिवितक्को उदपादि: केसं नु खो रक्खितो अत्ता,  
केसं अरक्खितो अत्ता"ति।   
    
१। दुक्कट-मछसं-स्या। २। अनुपायिनी-स्या ३। तञ्च - मछसं ४। चस्स-मछसं  
    
[ब्ज्त् पगे १३८] [\x १३८।]       
    
तस्स मय्हं भन्ते, एतदहोसि: ये खो१ केचि कायेन दुच्चरितं चरन्ति, वाचाय दुच्चरितं  
चरन्ति, मनसा दुच्चरितं चरन्ति, तेसं अरक्खितो अत्ता। किञ्चापि ते हत्थिकायो वा रक्खेय्य,  
अस्सकायो वा रक्खेय्य, रथकायो वा रक्खेय्य, पत्तिकायो [प्त्स् पगे ०७३। [\क़् ७३।] ] वा  
रक्खेय्य, अथ खो तेसं अरक्खितो अत्ता। तं किस्स हेतु: बाहिरा हेसा रक्खा, नेसा रक्खा  
अज्झत्तिका। तस्मा तेसं अरक्खितो अत्ता। ये च खो केचि कायेन सुचरितं चरन्ति, वाचाय  
सुचरितं चरन्ति, मनसा सुचरितं चरन्ति, तेसं रक्खितो अत्ता, किञ्चापि ते नेव हत्थिकायो  
रक्खेय्य, न अस्सकायो रक्खेय्य, न रथकायो रक्खेय्य, न पत्तिकायो रक्खेय्य, अथ  
खो तेसं रक्खितो अत्ता। तं किस्स हेतु: अज्झत्तिका हेसा रक्खा, नेसा रक्खा बाहिरा। तस्मा  
तेसं रक्खितो अत्ताति।   
एवमेतं महाराज, एवमेतं महाराज, ये हि केचि कायेन दुच्चरितं चरन्ति, वाचाय  
दुच्चरितं चरन्ति, मनसा दुच्चरितं चरन्ति, तेसं अरक्खितो अत्ता। किञ्चापि ते हत्थिकायो वा  
रक्खेय्य, अस्सकायो वा रक्खेय्य, रथकायो वा रक्खेय्य, पत्तिकायो वा रक्खेय्य, अथ  
खो तेसं अरक्खितो अत्ता। तं किस्स हेतु:बाहिरा हेसा महाराज रक्खा, नेसा रक्खा अज्झत्तिका।  
तस्मा तेसं अरक्खितो अत्ता। ये च खो केचि महाराज कायेन सुचरितं चरन्ति, वाचाय  
सुचरितं चरन्ति, मनसा सुचरितं चरन्ति, तेसं रक्खितो अत्ता, किञ्ञापि ते नेव हत्थिकायो  
रक्खेय्य, न अस्सकायो रक्खेय्य, न रथकायो रक्खेय्य, न पत्तिकायो रक्खेय्य, अथ  
खो तेसं रक्खितो अत्ता। तं किस्स हेतु: अज्झत्तिका हेसा महाराज, रक्खा, नेसा रक्खा बाहिरा।  
तस्मा तेसं रक्खितो अत्ताति।   
    
कायेन संवरो साधु साधु वाचाय संवरो,   
मनसा संवरो साधु साधु सब्बत्थ संवरो,   
सब्बत्थ संवुतो लज्जी रक्खितोति पवुच्चतीति।   
    
३। १। ६।   
    
अप्पकासुत्तं।   
    
११७। सावत्थियं-  
    
एकमन्तं निसिन्नो खो राजा पसेनदि कोसलो भगवन्तं एतदवोच: इध मय्हं भन्ते  
रहोगतस्स पटिसल्लीतस्स एवं चेतसो परिवितक्को उदपादि: " अप्पका ते सत्ता लोकस्मिं ये  
उऌआरे उऌआरे भोगे लभित्वा न चेव मज्जन्ति, न च पमज्जन्ति, न च कामेसु गेधं  
आपज्जन्ति, न च सत्तेसु विप्पटिपज्जन्ति। अथ खो एतेव बहुतरा सत्ता लोकस्मिं ये उऌआरे  
उऌआरे भोगे लभित्वा मज्जन्ति चेव पमज्जन्ति [प्त्स् पगे ०७४। [\क़् ७४।] ] च, कामेसु च  
गेधं आपज्जन्ति, सत्तेसु च विप्पटिपज्जन्ती"ति।   
    
१। येच खो - स्या।   
    
[ब्ज्त् पगे १४०] [\x १४०।]       
    
एवमेतं महाराज, एवमेतं महाराज, अप्पका ते महाराज सत्ता लोकस्मिं ये उऌआरे उऌआरे  
भोगे लभित्वा न चेव मज्जन्ति, न च पमज्जन्ति, न च कामेसु गेधं आपज्जन्ति, न च  
सत्तेसु विप्पटिपज्जन्ति। अथ खो एतेव बहुतरा सत्ता लोकस्मिं ये उऌआरे उऌआरे भोगे  
लभित्वा मज्जन्ति चेव पमज्जन्ति च, कामेसु च गेधं आपज्जन्ति, सत्तेसु च विप्पटिपज्जन्तीति।   
    
सारत्ता कामभोगेसु गिद्धा कामेसु मुच्छिता,   
अतिसारं न बुज्झन्ति मिगा कूटंव ओड्डितं,   
पच्छासं कटुकं होति विपाको हिस्स पापकोति।   
    
३। १। ७  
अत्थकरणसुत्तं। १  
    
११८। सावत्थियं-  
    
एकमन्तं निसिन्नो खो राजा पसेनदि कोसलो भगवन्तं एतदवोच: इधाहं भन्ते  
अत्थकरणे निसिन्नो पस्सामि खत्तियमहासालेपि ब्राह्मणमहासालेपि गहपतिमहासालेपि  
अड्ढे महद्धने महा भोगे पहूतजातरूपरजते पहूतवित्तूपकरणे  
पहूतधनधञ्ञे कामहेतु कामनिदानं कामाधिकरणं सम्पजानमुसा भासन्ते।  
तस्स मय्हं भन्ते एतदहोसि: अलन्दानि मे अत्थकरणेन, भद्रमुखोदानि अत्थकरणे  
न पञ्ञायिस्सतीति।   
    
*ये पि ते महाराज खत्तियमहासाला ब्राह्मणमहासाला गहपति महासाला अड्ढा  
महद्धना महाभोगा पहूतजातरूपरजता पहूतवित्तूपकरणा पहूतधनधञ्ञा  
कामहेतु कामनिदानं कामाधिकरणं सम्पजानमुसा भासन्ति, तेसं तं भविस्सति  
दीघरत्तं अहिताय दुक्खायाति।   
    
सारत्ता कामभोगेसु गिद्धा कामेसु मुच्छिता,   
अतिसारं न बुज्झन्ति मच्छा खिपं२व ओड्ढितं,   
पच्छासं कटुकं होति विपाको हिस्स पापकोति।   
    
३। १। ८।   
मल्लिकासुत्तं  
११९। सावत्थियं-  
    
[प्त्स् पगे ०७५। [\क़् ७५।] ] तेन खो पन समयेन राजा पसेनदि कोसलो मल्लिकाय  
देविया सद्धिं उपरिपासादवरगतो होति। अथ खो राजा पसेनदि कोसलो मल्लिकं देविं  
एतदवोच: अत्थि नु खो ते मल्लिके को चञ्ञो अत्तना पियतरोति?  
    
१। अट्टकरण सुत्तं - मछसं। २। खिप्पं - मछसं। स्या। [प्त्स्।] सी। १। २। *इध  
"एवमेतं महाराज, एवमेतं महारज" इतिपाठो मरममस्याम पोत्थकेसु दिस्सते।   
[ब्ज्त् पगे १४२। [\x १४२।] ]   
    
नत्थि खो मे महाराज को चञ्ञो अत्तना पियतरो। तुय्हं पन महाराज अत्थञ्ञो कोचि  
अत्तना पियतरोति? मय्हम्पि खो मल्लिके नत्थञ्ञो कोचि अत्तना पियतरोति।   
    
अथ खो राजा पसेनदि कोसलो पासादा ओरोहित्वा१ येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो राजा  
पसेनदि कोसलो भगवन्तं एतदवोच: इधाहं भन्ते मल्लिकाय देविया सद्धिं  
उपरिपासादवरगतो मल्लिकं देविं एतदवोचं: "अत्थि नु खो ते मल्लिके को चञ्ञो अत्तना  
पियतरो"ति। एवं वुत्ते भन्ते मल्लिकादेवी मं एतदवोच: "नत्थि खो मे महाराज को  
चञ्ञो अत्तना पियतरो। तुय्हं पन महाराज अत्थञ्ञो कोचि अत्तना पियतरो"ति। एवं  
वुत्ताहं भन्ते मल्लिकं देविं एतदवोचं। "मय्हम्पि खो मल्लिके नत्थञ्ञो कोचि अत्तना  
पियतरो"ति।   
    
अथ खो भगवा एतमत्थं विदित्वा तायं वेलायं इमं गाथं अभासि:  
    
सब्बा दिसा अनुपरिगम्म चेतसा  
नेवज्झगा पियतरमत्तना क्वचि,   
एवं पियो पुथु अत्ता परेसं  
तस्मा न हिंसे परं अत्तकामोति। २  
    
३। १। ९  
यञ्ञसुत्तं।   
    
१२०। सावत्थियं-  
    
तेन खो पन समयेन रञ्ञो पसेनदिस्स३ कोसलस्स महायञ्ञो पच्चुपट्ठितो होति।  
पञ्च च उसभसतानि पञ्च च वच्छतरसतानि पञ्च च वच्छतरीसतानि पञ्च [प्त्स् पगे  
०७६। [\क़् ७६।] ] च अजसतानि पञ्च च उरब्भसतानि थूणुपनीतानि होन्ति यञ्ञत्थाय। ये  
पिस्स ते होन्ति दासाति वा पेस्साति वा कम्मकराति वा तेपि दण्डतज्जिता भयतज्जिता अस्सुमुखा  
रुदमाना परिकम्मानि करोन्ति।   
    
अथ खो सम्बहुला भिक्खू पुब्बण्हसमयं निवासेत्वा पत्तचीवरमादाय सावत्थियं  
पिण्डाय पविसिंसु। ४ सावत्थियं पिण्डाय चरित्वा पच्छाभत्तं पिण्डपातपटिक्कन्ता  
येन भगवा तेनुपसङ्कमिंसु। उपसङ्कमित्वा भगवन्तं अभिवादेत्वा एकमन्तं  
निसीदिंसु। एकमन्तं निसिन्ना खो ते भिक्खू भगवन्तं एतदवोचुं: इध भन्ते, रञ्ञो  
पसेनदिस्स कोसलस्स महायञ्ञो पच्चुपट्ठितो होति, पञ्च च उसभसतानि पञ्च च  
वच्छतरसतानि पञ्च च वच्छतरीसतानि५ पञ्च च अजसतानि पञ्च च उरब्भसतानि  
थूणूपनीतानि होन्ति यञ्ञत्थाय। येपिस्स भन्ते६ ते होन्ति दासाति वा पेस्साति वा कम्मकराति  
वा तेपि दण्डतज्जिता भयतज्जिता अस्सुमुखा रुदमाना परिकम्मानि करोन्तीति।   
    
१। ओतरित्वा - सीमु। २ परमत्तकामो - मछसं, ३। पसेनदि कोसलस्स- सीमु। २। स्या। [प्त्स्।  
४।] पाविसिंसु- [प्त्स्। ५।] वच्छतरी - मछसं। स्या। ६। येपिस्सते - मछसं स्या।   
    
[ब्ज्त् पगे १४४] [\x १४४।]       
अथ खो भगवा एतमत्थं विदित्वा तायं वेलायं इमा गाथायो अभासि:  
    
अस्समेधं पुरिसमेधं सम्मापासं वाजपेय्यं निरग्गलं,   
महायञ्ञा महारम्भा१ न ते होन्ति महप्फला।   
    
अजेऌअका च गावो च विविधा यत्थ हञ्ञरे,   
न तं सम्मग्गता यञ्ञं उपयन्ति महेसिनो।   
    
ये च यञ्ञा निरारम्भा यजन्ति अनुकुलं २ सदा,   
अजेऌअका च गावो च विविधा नेत्थ हञ्ञरे  
    
एतं सम्मग्गता यञ्ञं उपयन्ति महेसिनो,   
एतं यजेथ मेधावी एसो यञ्ञो महप्फलो।   
    
एतं हि यजमानस्स सेय्यो होति न पापियो,   
यञ्ञो च विपुलो होति पसीदन्ति च देवताति।   
    
३। १। १०।   
बन्धनसुत्तं।   
    
१२१। सावत्थियं-  
    
तेन खो पन समयेन रञ्ञा पसेनदि३ कोसलेन महाजनकायो बन्धापितो होति,  
अप्पेकच्चे रज्जुहि अप्पेकच्चे अन्दूहि अप्पेकच्चे सङ्खलिकाहि।   
    
[प्त्स् पगे ०७७। [\क़् ७७।] ] अथ को सम्बहुला भिक्खू पुब्बण्हसमयं निवासेत्वा  
पत्तचीवरमादाय सावत्थिं पिण्डाय पविसिंसु। सावत्थियं पिण्डाय चरित्वा  
पच्छाभत्तं पिण्डपातपटिक्कन्ता येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदिंसु। एकमन्तं निसिन्ना खो ते भिक्खू  
भगवन्तं एतदवोचुं: इध भन्ते रञ्ञा पसेनदिकोसलेन महाजनकायो बन्धापितो  
अप्पेकच्चे रज्जुहि अप्पेकच्चे अन्दूहि अप्पेकच्चे सङ्खलीकाहीति।   
    
अथ खो भगवा एतमत्थं विदित्वा तायं वेलायं इमा गाथायो अभासि:  
    
न तं दऌहं बन्धनमाहु धीरा  
यदायसं दारुजं बब्बजञ्च, ४  
सारत्तरत्ता मणिकुण्डलेसु  
पुत्तेसु दारेसु च या अपेक्खा।   
    
एतं दऌहं बन्धनमाहु धीरा  
ओहारिनं सिथिलं दुप्पमुञ्चं,   
एतम्पि छेत्वान परिब्बजन्ति  
अनपेक्खिनो काम सुखं पहायाति।   
    
बन्धनवग्गो पठमो।   
१। निरग्गलं महारम्भा - मछसं २। अनुकूलं - [प्त्स्,] यजन्तानुकूलं - स्या ३।  
पसेनदिना-मछसं, [प्त्स्। ४।] पब्बजञ्च- मछसं-स्या, [प्त्स्।]   
    
[ब्ज्त् पगे १४६] [\x १४६।]       
    
तत्रुद्दानं:  
दहरो पुरिसो राजापियं अत्तानरक्खितो,   
अप्पका अत्थकरणा मल्लिका यञ्ञबन्धनन्ती।   
    
२। अपुत्तकवग्गो  
    
३। २। १।   
    
सत्तजटिलसुत्तं।   
    
१२२। एकं समयं भगवा सावत्थियं विहरति पुब्बारामे मिगारमातुपासादे। तेन खो  
पन समयेन भगवा सायन्हसमयं पटिसल्लाना वुट्ठितो बहिद्वारकोट्ठके निसिन्नो  
होति। अथ खो राजा पसेनदिकोसलो येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि।   
    
[प्त्स् पगे ०७८। [\क़् ७८।] ] तेन खो पन समयेन सत्त च जटिला सत्त च निगण्ठा सत्त  
च अचेलका१ सत्त च एकसाटका सत्त च परिब्बाजका परूऌहकच्छनखलोमा  
खारिविविधमादाय२ भगवतो अविदूरे अतिक्कमन्ति। अथ खो राजा पसेनदि कोसलो  
उट्ठायासना एकंसं उत्तरासङ्गं करित्वा दक्खिणजाणुमण्डलं पठवियं निहन्त्वा  
येन ते सत्त च जटिला सत्त च निगण्ठा सत्त च अचेलका सत्त च एकसाटका सत्त च  
परिब्बाजका तेनञ्जलिं पणामेत्वा तिक्खत्तुं नामं सावेसि: राजाहं भन्ते पसेनदि कोसलो,  
राजाहं भन्ते पसेनदी कोसलो, राजाहं भन्ते पसेनदी कोसलोति।   
अथ खो राजा पसेनदि कोसलो अचिरपक्कन्तेसु तेसु सत्तसु च जटिलेसु सत्तसु च निगण्ठेसु  
सत्तसु च अचेलकेसु सत्तसु च एकसाटकेसु सत्तसु च परिब्बाजकेसु येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो राजा पसेनदि कोसलो भगवन्तं एतदवोच: ये ते भन्ते लोके अरहन्तो वा  
अरहत्तमग्गं वा समापन्ना एते तेसं अञ्ञतराति।   
    
दुज्जानं खो एतं महाराज तया गिहिना कामभोगिना पुत्तसम्बाधसयनं अज्झावसन्तेन  
कासिकचन्दनं पच्चनुभोन्तेन मालागन्धविलेपनं धारयन्तेन जातरूपरजतं  
सादियन्तेन इमे वा अरहन्तो इमे वा अरहत्तमग्गं समापन्ना, ति।   
    
१। अचेला-स्या। [प्त्स्] सी १। २। २। खारिविधं आदाय -[प्त्स्]  
    
[ब्ज्त् पगे १४८] [\x १४८।]       
    
संवासेन खो महराज सीलं वेदितब्बं। तञ्च खो दीघेन अद्धुना न इत्तरं१।  
मनसिकरोता नो अमनसिकरोता। पञ्ञवता२ नो दुप्पञ्ञेन। संवोहारेन खो महाराज  
सोचेय्यं वेदितब्बं। तञ्च को दीघेन अद्धुना न इत्तरं१। मनसिकरोता नो  
अमनसिकरोता। पञ्ञवता२ नो दुप्पञ्ञेन। आपदासु खो महाराज थामो वेदितब्बो। सो च  
खो दीघेन अद्धुना न इत्तरं१। मनसिकरोता नो अमनसिकरोता। पञ्ञवता२ नो  
दुप्पञ्ञेन। [प्त्स् पगे ०७९। [\क़् ७९।] ] साकचछाय खो महाराज पञ्ञा वेदितब्बा। सा  
च खो दीघेन अद्धुना न इत्तरं१। मनसिकरोता नो अमनसिकरोता। पञ्ञवता२ नो  
दुप्पञ्ञेनाति।   
    
अच्छरियं भन्ते अब्भुतं भन्ते, याव सुभासितमिदं भन्तेन भगवता: ऽदुज्जानं  
खो एतं महाराज तया गिहिना कामभोगिना पुत्तसम्बाधसयनं अज्झावसन्तेन  
कासिकचन्दनं पच्चनुभोन्तेन मालागन्धविलेपनं धारयन्तेन जातरूपरजतं  
सादियन्तेन ऽइमे वा अरहन्तो इमे वा अरहत्तमग्गं समापन्नाऽति। संवासेन खो महराज  
सीलं वेदितब्बं। तञ्च खो दीघेन अद्धुना न इत्तरं१। मनसिकरोता नो अमनसिकरोता,  
पञ्ञवता२ नो दुप्पञ्ञेन। संवोहारेन खो महाराज सोचेय्यं वेदितब्बं। तञ्च खो  
दीघेन अद्धुना न इत्तरं१। मनसिकरोता नो अमनसिकरोता। पञ्ञवता२ नो दुप्पञ्ञेन।  
आपदासु खो महाराज थामो वेदितब्बो। सो च खो दीघेन अद्धुना न इत्तरं१।  
मनसिकरोता नो अमनसिकरोता। पञ्ञवता२ नो दुप्पञ्ञेन। साकच्छाय खो महाराज  
पञ्ञा वेदितब्बा। सा च खो दीघेन अद्धुना न इत्तरं१। मनसिकरोता नो अमनसिकरोता।  
पञ्ञवता२ नो दुप्पञ्ञेनाति।   
    
एते भन्ते मम पुरिसा चारा३ ओचरका जनपदं ओचरित्वा आगच्छन्ति। तेहि पठमं  
ओचिण्णं४ अहं पच्छा ओयायिस्सामि५। इदानि ते भन्ते रजोजल्लं पवाहेत्वा सुन्हाता सुविलित्ता  
कप्पितकेसमस्सू ओदातवत्थवसना६ पञ्चहि कामगुणेहि समप्पिता समङ्गीभूता  
परिचारयिस्सन्तीति।   
    
अथ खो भगवा एतमत्थं विदित्वा तायं वेलायं इमा गाथायो अभासि:  
    
न वण्णरूपेन नरो सुजानो  
न विस्ससे इत्तरदस्सनेन,   
सुसञ्ञतानं हि वियञ्जनेन  
असञ्ञता लोकमिमं चरन्ति।   
    
पतिरूपको मत्तिका७ कुण्डलोच  
लोहड्ढमासोव सुवण्णछन्नो,   
चरन्ति एके८ परिवारछन्ना  
अन्तो असुद्धा बहि सोभमानाति।   
    
३। २। २।   
पञ्चराजसुत्तं।   
    
१२३। सावत्थियं-  
    
तेन खो पन समयेन पञ्चन्नं राजूनं पसेनदिपमुखानं पञ्चहि कामगुणेहि  
समप्पितानं समङ्गीभूतानं परिचारयमानानं अयमन्तरा कथा उदपादि: किन्नु खो  
कामानं अग्गन्ति। ५।   
    
१। इतरं - [प्त्स्।] स्या। २। पञ्ञावता-[प्त्स् ३।] चोरा सीमु। २। चरा मछसं। [प्त्स् ४।] ओतिण्णं -  
सीमु२ ५। ओसापयिस्सामि। मछसं। [प्त्स्] ओहयिस्सामि- स्या। ६। ओदात वत्था- मछसं, [प्त्स् ७।]  
मत्तिक-स्या [प्त्स् ८।] लोके-मछसं, स्या।   
    
[ब्ज्त् पगे १५०] [\x १५०।]       
    
तत्रेकच्चे एवमाहंसु: रूपा कामानं अग्गन्ति। एकच्चे एवमाहंसु: सद्दा कामानं  
अग्गन्ति। एकच्चे एवमाहंसु: गन्धा कामानं अग्गन्ति। एकच्चे एवमाहंसु: रसा कामानं  
अग्गन्ति। एकच्चे एवमाहंसु: [प्त्स् पगे ०८०। [\क़् ८०।] ] फोट्ठब्बा कामानं अग्गन्ति।  
यतो खो ते राजानो१ नासक्खिंसु अञ्ञमञ्ञं सञ्ञापेतुं। अथ खो राजा पसेनदि कोसलो ते  
राजानो एतदवोच: आयाम मारिसा येन भगवा तेनुपसङ्कमिस्साम। उपसङ्कमित्वा  
भगवन्तं एतमत्थं पटिपुच्छिस्साम। यथा नो भगवा व्याकरिस्सति तथा नं  
धारेस्सामाति। २  
    
एवं मारिसाति खो ते राजानो रञ्ञो पसेनदिस्स कोसलस्स पच्चस्सोसुं। अथ खो ते पञ्च  
राजानो पसेनदिप्पमुखा येन भगवा तेनुपसङ्कमिंसु। उपसङ्कमित्वा भगवन्तं  
अभिवादेत्वा एकमन्तं निसीदिंसु। एकमन्तं निसिन्नो खो राजा पसेनदि कोसलो  
भगवन्तं एतदवोच: "इध भन्ते अम्हाकं पञ्चन्नं राजूनं पञ्चहि कामगुणेहि  
समप्पितानं समङ्गीभूतानं परिचारयमानानं अयमन्तरा कथा उदपादि: किन्नु खो  
कामानं अग्गन्ति?। एकच्चे एवमाहंसु: रूपा कामानं अग्गन्ति। एकच्चे एवमाहंसु: सद्दा  
कामानं अग्गन्ति। एकच्चे एवमाहंसु: गन्धा कामानं अग्गन्ति। एकच्चे एवमाहंसु: रसा  
कामानं अग्गन्ति। एकच्चे एवमाहंसु: फोट्ठब्बा कामानं अग्गन्ति। किन्नु खो भन्ते  
कामानं अग्गन"ति?  
    
मनापपरियन्तं ख्वाहं महाराज पञ्चसु कामगुणेसु अग्गन्ति वदामि। तेऽव३  
महाराज रूपा एकच्चस्स मनापा होन्ति। तेऽव३ रूपा एकच्चस्स अमनापा होन्ति। येहि च यो  
रूपेहि अत्तमनो होति, परिपुण्णसङ्कप्पो, सो तेहि रूपेहि अञ्ञं रूपं उत्तरितरं वा  
पणीततरं वा न पत्थेति। ते तस्स रूपा परमा होन्ति। ते तस्स रूपा अनुत्तरा होन्ति।   
    
तेऽव३ महाराज सद्दा एकच्छस्स मनापा होन्ति। तेऽव सद्दा एकच्चस्स अमनापा होन्ति। येहि  
च यो सद्देहि अत्तमनो होति, परिपुण्णसङ्कप्पो, सो तेहि सद्देहि अञ्ञं सद्दं उत्तरितरं  
वा पणीततरं वा न पत्थेति, ते तस्स सद्दा परमा होन्ति। ते तस्स सद्दा अनुत्तरा होन्ति। 

तेऽव३ महाराज गन्धा एकच्छस्स मनापा होन्ति। तेऽव गन्धा एकच्चस्स अमनापा होन्ति।  
येहि च यो गन्धेहि अत्तमनो होति, परिपुण्णसङ्कप्पो, सो तेहि गन्धेहि अञ्ञं गन्धं  
उत्तरितरं वा पणीततरं वा न पत्थेति, ते तस्स गन्धा परमा होन्ति। ते तस्स गन्धा  
अनुत्तरा होन्ति।   
    
तेऽव३ महाराज रसा एकच्चस्स मनापा होन्ति। तेऽव रसा एकच्चस्स अमनापा होन्ति। येहि च  
यो रसेहि अत्तमनो होति, परिपुण्णसङ्कप्पो, सो तेहि रसेहि अञ्ञं रसं उत्तरितरं वा  
पणीततरं वा न पत्थेति, ते तस्स रसा परमा होन्ति। ते तस्स रसा अनुत्तरा होन्ति।   
    
तेऽव महाराज फोट्ठब्बा एकच्चस्स मनापा होन्ति। तेऽव३ फोट्ठब्बा एकच्चस्स अमनापा  
होन्ति। [प्त्स् पगे ०८१। [\क़् ८१।] ] येहि च यो पोट्ठब्बेहि अत्तमनो होति,  
परिपुण्णसङ्कप्पो, सो तेहि फोट्ठब्बेहि अञ्ञं फोट्ठब्बं उत्तरितरं वा पणीततरं  
वा न पत्थेति। ते तस्स फोट्ठब्बा परमा होन्ति। ते तस्स फोट्ठब्बा अनुत्तरा होन्तीति।   
    
तेन खो पन समयेन चन्दनङ्गलिको उपासको तस्सं परिसायं निसिन्नो होति। अथ खो  
चन्दनङ्गलिको उपासको उट्ठायासना एकंसं उत्तरासङ्गं करित्वा येन भगवा तेनञ्जलिं  
पणामेत्वा भगवन्तं एतदवोच: पटिभाति मं भगवा, पटिभाति मं सुगताति।   
    
"पटिभातु तं चन्दनङ्गलिका" ति भगवा अवोच।   
अथ खो चन्दनङ्गलिको उपासको भगवतो सम्मुखा तदनुरूपाय गाथाय अभित्थवि:  
    
१। महाराजानो - सीमु१। २। धारेय्यामाति - सीमु २ स्या, [प्त्स् ३।] ते च - सीमु, २ [प्त्स्] ये च  
-स्या।   
    
[ब्ज्त् पगे १५२] [\x १५२।]       
    
पदुमं यथा कोकनदं सुगन्धं  
पातो सिया फुल्लमवीतगन्धं,   
अङ्गीरसं पस्स विरोचमानं  
तपन्नमादिच्चमिवन्तलिक्खेति।   
    
अथ खो ते पञ्च राजानो चन्दनङ्गलिकं उपासकं पञ्चहि उत्तरासङ्गेहि अच्छादेसुं।  
अथ खो चन्दनङ्गलिको उपासको तेहि पञ्चहि उत्तरासङ्गेहि भगवन्तं अच्छादेसीति।   
    
३। २। ३।   
दोणपाकसुत्तं  
    
१२४। सावत्थियं-  
    
तेन खो पन समयेन राजा पसेनदि कोसलो दोणपाकं सुदं१ परिभुञ्जति। अथ खो  
राजा पसेनदी कोसलो भुत्तावी महस्सासी येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि।   
अथ खो भगवा तं राजानं पसेनदिं कोसलं भुत्ताविं महस्सासिं विदित्वा तायं  
वेलायं इमं गाथं अभासि:  
    
मनुजस्स सदा सतीमतो मत्तं जानतो लद्धभोजने,   
तनु तस्स२ भवन्ति वेदना सनिकं जीरति आयुपालयन्ति।   
    
[प्त्स् पगे ०८२। [\क़् ८२।] ] तेन खो पन समयेन सुदस्सनो माणवो रञ्ञो  
पसेनदिस्स कोसलस्स पिट्ठितो ठितो होति। अथ खो राजा पसेनदि कोसलो सुदस्सनं  
माणवं आमन्तेसि: " एहि त्वं तात सुदस्सन, भगवतो सन्तिके इमं गाथं परियापुणित्वा  
मम भत्ताभिहारे भास। अहञ्च ते देवसिकं कहापणसतं निच्चभिक्खं३  
पवत्तयिस्सामीति। " एवं देवाति खो सुदस्सनो माणवो रञ्ञो पसेनदिस्स कोसलस्स  
पटिस्सुत्वा४ भगवतो सन्तिके इमं गाथं परियापुणित्वा पसेनदिस्स कोसलस्स  
भत्ताभिहारे सुदं भासति:  
    
"मनुजस्स सदा सतीमतो मत्तं जानतो लद्धभोजने,   
तनु तस्स२ भवन्ति वेदना सनिकं जीरति आयुपालयन्ति। "  
    
अथ खो राजा पसेनदी कोसलो अनुपुब्बेन नाऌइकोदनपरमताय सण्ठासि। अथ खो राजा  
पसेनदि कोसलो अपरेन समयेन सल्लिखितगत्तो५ पाणिना गत्तानि अनुमज्जन्तो तायं  
वेलायं इमं उदानं उदानेसि: "उभयेन वत मं सो भगवा अत्थेन अनुकम्पि,  
दिट्ठधम्मिकेन चेव अत्थेन सम्परायिकेन चा"ति।   
    
१। दोणपाककुरं- मछसं। दोणपाकसुदं - सीमु। २। तनुकस्स - मछसं। स्या। ३।  
निच्चं भिक्खं -मछसं निच्चभत्तं -स्या ४। पटिस्सुणित्वा-स्या [प्त्स्। ५।] सुसल्लिखितगत्तो-  
मछसं, स्या।   
    
[ब्ज्त् पगे १५४] [\x १५४।]       
    
३। २। ४  
पठमसङ्गामसुत्तं।   
    
१२५। सावत्थियं-  
    
अथ खो राजा मागधो अजातसत्तु वेदेहिपुत्तो चतुरङ्गिनिं सेनं सन्नय्हित्वा राजानं  
पसेनदिं कोसलं अब्भूय्यासि येन कासि।   
    
अस्सोसि खो राजा पसेनदि कोसलो "राजा किर मागधो अजातसत्तु वेदेहिपुत्तो चतुरङ्गिनिं  
सेनं सन्नय्हित्वा ममं अब्भूय्यातो येन कासी"ति। अथ खो राजा पसेनदि कोसलो  
चतुरङ्गिनिं सेनं सन्नय्हित्वा राजानं मागधं अजातसत्तुं वेदेहिपुत्तं पच्चुय्यासि येन  
कासि।   
    
[प्त्स् पगे ०८३। [\क़् ८३।] ] अथ खो राजा च मागधो अजातसत्तु वेदेहिपुत्तो राजा च  
पसेनदि कोसलो सङ्गामेसुं। तस्मिं खो पन सङ्गामे राजा मागधो अजातसत्तु  
वेदेहिपुत्तो राजानं पसेनदिं कोसलं पराजेसि। पराजितो च राजा पसेनदि कोसलो सकमेव  
राजधानिं सावत्थिं पायासि१।   
    
अथ खो सम्बहुला भिक्खू पुब्बण्हसमयं निवासेत्वा पत्तचीवरमादाय सावत्थिं  
पिण्डाय पविसिंसु। सावत्थियं पिण्डाय चरित्वा पच्छाभत्तं पिण्डपातपटिक्कन्ता येन  
भगवा तेनुपसङ्कमिंसु। उपसङ्कमित्वा भगवन्तं अभिवादेत्वा एकमन्तं निसीदिंसु।  
एकमन्तं निसिन्ना खो ते भिक्खु भगवन्तं एतदवोचुं:  
    
इध भन्ते राजा मागधो अजातसत्तु वेदेहिपुत्तो चतुरङ्गिनिं सेनं सन्नय्हित्वा राजानं  
पसेनदिं कोसलं अब्भूय्यासि येन कासि। अस्सोसि खो राजा पसेनदि कोसलो "राजा किर मागधो  
अजातसत्तु वेदेहिपुत्तो चतुरङ्गिनिं सेनं सन्नय्हित्वा ममं अब्भूय्यातो येन कासि"ति। अथ  
खो राजा पसेनदि कोसलो चतुरङ्गिनिं सेनं सन्नय्हित्वा राजानं मागधं अजातसत्तुं  
वेदेहि पुत्तं पच्चुय्यासि येन कासि। अथ खो भन्ते राजा च मागधो अजातसत्तु  
वेदेहिपुत्तो राजा च पसेनदि कोसलो सङ्गामेसुं।   
    
तस्मिं खो पन भन्ते, सङ्गामे राजा मागधो अजातसत्तु वेदेहि पुत्तो राजानं पसेनदिं  
कोसलं पराजेसि। पराजितो च भन्ते, राजा पसेनदि कोसलो सकमेव राजधानिं सावत्थिं  
पायासीति।   
    
राजा भिक्खवे, मागधो अजातसत्तु वेदेहिपुत्तो पापमित्तो पापसहायो पापसम्पवङ्को।  
राजा च खो भिक्खवे, पसेनदि कोसलो कल्याणमित्तो कल्याणसहायो कल्याणसम्पवङ्को।  
अज्जतञ्च२ भिक्खवे राजा पसेनदि कोसलो इमं रत्तिं दुक्खं सेस्सति३ पराजितोति।   
    
जयं वेरं पसवति दुक्खं सेति पराजितो,   
उपसन्तो सुखं सेति हित्वा जयपराजयन्ति।   
    
१। पच्चुय्यासि-मछसं। स्या, सीमु१। २। अज्जेव। मछसं। सी१। स्या। ३। सेति, मछसं। सी१।   
    
[ब्ज्त् पगे १५६। [\x १५६।] ]   
३। २। ५  
दुतियसङ्गामसुत्तं।   
    
१२६। सावत्थियं-  
    
अथ खो राजा मागधो अजातसत्तु वेदेहिपुत्तो चतुरङ्गिनिं [प्त्स् पगे ०८४। [\क़् ८४।] ]  
सेनं सन्नय्हित्वा राजानं पसेनदिं कोसलं अब्भूय्यासि येन कासि। अस्सोसि खो राजा  
पसेनदि कोसलो "राजा किर मागधो अजातसत्तु वेदेहिपुत्तो चतुरङ्गिनिं सेनं सन्नय्हित्वा  
ममं अब्भूय्यातो येन कासी"ति।   
अथ खो राजा पसेनदि कोसलो चतुरङ्गिनिं सेनं सन्नय्हित्वा राजानं मागधं अजातसत्तुं  
वेदेहि पुत्तं पच्चुय्यासि येन कासि।   
    
अथ खो राजा च मागधो अजातसत्तु वेदेहिपुत्तो रजा च पसेनदि कोसलो सङ्गामेसुं।  
तस्मिं खो पन सङ्गामे राजा पसेनदि कोसलो राजानं मागधं अजातसत्तुं वेदेहिपुत्तं  
पराजेसि। जीवगाहञ्च२ नं अग्गहेसि।   
    
अथ खो रञ्ञो पसेनदिस्स कोसलस्स एतदहोसि: किञ्चापि खो म्यायं राजा मागधो  
अजातसत्तु वेदेहिपुत्तो अदुब्भन्तस्स दुब्भति। अथ च पन मे भागिनेय्यो होति।  
यन्नूनाहं रञ्ञो मागधस्स अजातसत्तुनो३ वेदेहिपुत्तस्स सब्बं हत्थिकायं  
परियादियित्वा सब्बं अस्सकायं परियादियित्वा सब्बं रथकायं परियादियित्वा सब्बं  
पत्तिकायं परियादियित्वा जिवन्तमेव नं ओस्सज्जेय्यन्ति४।   
    
अथ खो राजा पसेनदि कोसलो रञ्ञो मागधस्स अजातसत्तुनो वेदेहिपुत्तस्स सब्बं  
हत्थिकायं परियादियित्वा सब्बं अस्सकायं परियादियित्वा सब्बं रथकायं परियादियित्वा  
सब्बं पत्तिकायं परियादियित्वा जिवन्तमेव नं ओस्सज्जि ५।   
    
अथ खो सम्बहुला भिक्खू पुब्बण्हसमयं निवासेत्वा पत्तचीवरमादाय सावत्थिं  
पिण्डाय पविसिंसु। सावत्थियं पिण्डाय चरित्वा पच्छाभत्तं पिण्डपात पटिक्कन्ता येन  
भगवा तेनुपसङ्कमिंसु। उपसङ्कमित्वा भगवन्तं अभिवादेत्वा एकमन्तं निसीदिंसु।  
एकमन्तं निसिन्ना खो ते भिक्खू भगवन्तं एतदवोचुं:  
    
[प्त्स् पगे ०८५। [\क़् ८५।] ] इध भन्ते राजा मागधो अजातसत्तु वेदेहिपुत्तो चतुरङ्गिनिं  
सेनं सन्नय्हित्वा राजानं पसेनदिं कोसलं अब्भूय्यासि येन कासि। अस्सोसि खो राजा  
पसेनदि कोसलो "राजा किर मागधो अजातसत्तु वेदेहिपुत्तो चतुरङ्गिनिं सेनं सन्नय्हित्वा  
ममं अब्भूय्यातो येन कासि"ति। अथ खो राजा पसेनदि कोसलो चतुरङ्गिनिं सेनं  
सन्नय्हित्वा राजानं मागधं अजातसत्तुं वेदेहि पुत्तं पच्चुय्यासि येन कासि। अथ खो  
भन्ते राजा च मागधो अजातसत्तु वेदेहिपुत्तो राजा च पसेनदि कोसलो सङ्गामेसुं। तस्मिं  
खो पन भन्ते, सङ्गामे राजा पसेनदि कोसलो राजानं मागधं अजातसत्तुं वेदेहिपुत्तं  
पराजेसि। जिवगाहञ्च नं अग्गहेसि।   
    
१। कासी- [प्त्स् २।] जिवग्गाहं- मछसं, [प्त्स्। ३।] अजातसत्तुस्स-सीमु, १। २। ४। ओसज्जेय्यं -  
मछसं ५। ओसज्जि-मछसं।   
    
[ब्ज्त् पगे १५८] [\x १५८।]       
    
अथ खो भन्ते, रञ्ञो पसेनदिस्स कोसलस्स एतदहोसि: किञ्चापि खो म्यायं राजा मागधो  
अजातसत्तु वेदेहिपुत्तो अदुब्भन्तस्स दुब्भति। अथ च पन मे भागिनेय्यो होति।  
यन्नूनाहं रञ्ञो मागधस्स अजातसत्तुनो३ वेदेहि पुत्तस्स सब्बं हत्थिकायं  
परियादियित्वा सब्बं अस्सकायं परियादियित्वा सब्बं रथ कायं परियादियित्वा सब्बं  
पत्तिकायं परियादियित्वा जिवन्तमेव नं ओस्सज्जेय्यन्ति। अथ खो भन्ते, राजा पसेनदि  
कोसलो रञ्ञो मागधस्स अजातसत्तुनो वेदेहि पुत्तस्स सब्बं हत्थिकायं परियादियित्वा  
सब्बं अस्सकायं परियादियित्वा सब्बं रथकायं परियादियित्वा सब्बं पत्तिकायं  
परियादियित्वा जिवन्तमेव नं ओस्सज्जि।   
अथ खो भगवा एतमत्थं विदित्वा तायं वेलायं इमा गाथायो अभासि:  
    
विलुम्पतेव पुरिसो यावस्स उपकप्पति,   
यदा चञ्ञे विलुम्पन्ति सो विलुत्तो विलुप्पति१।   
    
 हानं हि मञ्ञति बालो याव पापं न पच्चति,   
यदा च पच्चति पापं अथ२ बालो दुक्खं निगच्छति।   
    
हन्ता लभति हन्तारं जेतारं लभते जयं,   
अक्कोसको च अक्कोसं रोसेतारञ्च रोसको,   
अथ कम्मविवट्टेन सो विलुत्तो विलुप्पतीति१।   
    
३। २। ६।   
धीतुसुत्तं।   
१२७। सावत्थियं-  
    
[प्त्स् पगे ०८६। [\क़् ८६।] ] अथ खो राजा पसेनदि कोसलो येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि।   
    
अथ खो अञ्ञतरो पुरिसो येन राजा पसेनदि कोसलो तेनुपसङ्कमि। उपसङ्कमित्वा रञ्ञो  
पसेनदिस्स कोसलस्स उपकण्णके आरोचेसि: मल्लिका देव, देवी धीतरं विजाताति। एवं वुत्ते  
राजा पसेनदि कोसलो अनत्तमनो अहोसि।   
अथ खो भगवा राजानं पसेनदिं कोसलं अनत्तमनं३ विदित्वा तायं वेलायं इमा  
गाथायो अभासि:  
    
इत्थी पि हि एकच्चिया सेय्या पोस जनाधिप,   
मेधाविनी सीलवती सस्सुदेवा पतिब्बता।   
    
तस्सा यो जायती पोसो सूरो होति दिसम्पति,   
तादिसा सुभगिया४ पुत्तो रज्जम्पि अनुसासतीति।   
    
१। विलुम्पति-स्या, सीमु, १, २। सी२, [प्त्स् २।] अथ दुक्खं-मछसं ३।  
अनत्तमनतं-मछसं, सीमु१, [प्त्स्। ४।] सुभरिया -[प्त्स्]  
    
[ब्ज्त् पगे १६०] [\x १६०।]       
३। २। ७  
अप्पमादसुत्तं।   
    
१२८। सावत्थियं-  
    
एकमन्तं निसीदि, एकमन्तं निसिन्नो खो राजा पसेनदि कोसलो भगवन्तं एतदवोच:  
अत्थि नु खो भन्ते एको धम्मो यो उभो अत्थे समधिगय्ह१ तिट्ठति,  
दिट्ठधम्मिकञ्चेव अत्थं सम्परायिकञ्चाति।   
अत्थि खो महाराज एको धम्मो यो उभो अत्थे समधिगय्ह१ तिट्ठति,  
दिट्ठधम्मिकञ्चेव अत्थं सम्परायिकञ्चाति।   
    
कतमो पन भन्ते एको धम्मो यो उभो अत्थे समधिगय्ह१ तिट्ठति,  
दिट्ठधम्मिकञ्चेव अत्थं सम्परायिकञ्चाति?  
    
अप्पमादो खो महाराज एको धम्मो यो उभो अत्थे समधिगय्ह१ तिट्ठति  
दिट्ठधम्मिकञ्चेव अत्थं सम्परायिकञ्चाति। सेय्यथापि महाराज यानि कानिचि  
जङ्गमानं२ पाणानं पदजातानि सब्बानि तानि हत्थिपदे समोधानं गच्छन्ति,  
हत्थिपदं तेसं अग्गमक्खायति यदिदं महन्तत्तेन। एवमेव खो महाराज  
अप्पमादो एको धम्मो यो [प्त्स् पगे ०८७। [\क़् ८७।] ] उभो अत्थे समधिगय्ह१ तिट्ठति  
दिट्ठधम्मिकञ्चेव अत्थं सम्परायिकञ्चाति।   
    
आयुं आरोगियं वण्णं सग्गं उच्चाकुलीनतं,   
रतियो पत्थयन्तेन उऌआरा अपरापरा,   
अप्पमादं पसंसन्ति पुञ्ञकिरियासु पण्डिता  
    
अप्पमत्तो उभो अत्थे अधिगण्हाति३ पण्डितो,   
दिट्ठे धम्मे च यो अत्थो यो चत्थो सम्परायिको  
अत्थाभिसमया धीरो पण्डितोति पवुच्चतीति।   
    
३। २। ८  
कल्याणमित्तसुत्तं। *  
    
१२९। सावत्थियं-  
    
एकमन्तं निसिन्नो खो राजा पसेनदि कोसलो भगवन्तं एतदवोच: इध मय्हं भन्ते  
रहोगतस्स पटिसल्लीनस्स एवं चेतसो परिवितक्को उदपादि: स्वाक्खातो भगवता धम्मो।  
सो च खो कल्याणमित्तस्स कल्याणसहायस्स कल्याणसम्पवङ्कस्स नो पापमित्तस्स नो  
पापसहायस्स नो पापसम्पवङ्कस्साति।   
    
१। समधिग्गय्ह-मछसं, स्या। [प्त्स् २।] जङ्गलानं-मछसं, स्या ३। अधिग्गण्हाति  
मछस, स्या। *दुतियप्पमादसुत्तं-स्या, [प्त्स्]

[ब्ज्त् पगे १६२] [\x १६२।]       
    
एवमेतं महाराज, एवमेतं महाराज, स्वाक्खातो महाराज मयाधम्मो। सो च खो  
कल्याणमित्तस्स कल्याणसहायस्स कल्याणसम्पवङ्कस्स। नो पामित्तस्स नो पापसहायस्स  
नो पापसम्पवङ्कस्साति।   
    
एकमिदाहं, महाराज, समयं सक्केसु विहरामि नागरकं नाम सक्यानं निगमो। अथ  
खो महाराज आनन्दो भिक्खु येनाहं तेनुपसङ्कमि। उपसङ्कमित्वा मं अभिवादेत्वा  
एकमन्तं निसीदि। एकमन्तं निसिन्नो खो महाराज आनन्दो भिक्खु मं एतदवोच:  
उपड्ढमिदं भन्ते ब्रह्मचरियस्स यदिदं कल्याणमित्तता कल्याणसहायता  
कल्याणसम्पवङकताति। एवं वुत्ताहं महाराज आनन्दं भिक्खुं एतदवोचं: मा हेवं  
आनन्द, मा हेवं आनन्द, सकलमेव हिदं आनन्द ब्रह्मचरियं यदिदं  
कल्याणमित्तता [प्त्स् पगे ०८८। [\क़् ८८।] ] कल्याणसहायता कल्याणसम्पवङ्कता।  
कल्याणमित्तस्सेतं आनन्द भिक्खुनो पाटिकङ्खं कल्याणसहायस्स  
कल्याणसम्पवङ्कस्स अरियं अट्ठङ्गिकं मग्गं भावेस्सति२ अरियं अट्ठङ्गिकं मग्गं  
बहुलीकरिस्सतीति  
    
कथञ्च आनन्द भिक्खु कल्याणमित्तो कल्याणसहायो कल्याणसम्पवङ्को अरियं  
अट्ठङ्गिकं मग्गं भावेति३ अरियं अट्ठङ्गिकं मग्गं बहुलीकरोति? इधानन्द  
भिक्खु सम्मादिट्ठिं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं। सम्मासङ्कप्पं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं। सम्मावाचं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं। सम्माकम्मन्तं भावेति विवेकनिस्सितं विरागनिस्सितं  
निरोधनिस्सितं वोस्सग्गपरिणामिं। सम्माआजिवं भावेति विवेकनिस्सितं विरागनिस्सितं  
निरोधनिस्सितं वोस्सग्गपरिणामिं। सम्मावायामं भावेति विवेकनिस्सितं विरागनिस्सितं  
निरोधनिस्सितं वोस्सग्गपरिणामिं। सम्मासतिं भावेति विवेकनिस्सितं विरागनिस्सितं  
निरोधनिस्सितं वोस्सग्गपरिणामिं। सम्मासमाधिं भावेति विवेकनिस्सितं विरागनिस्सितं  
निरोधनिस्सितं वोस्सग्गपरिणामिं। एवं खो आनन्द भिक्खु कल्याणमित्तो  
कल्याणसहायो कल्याणसम्पवङ्को अरियं अट्ठङ्गिकं मग्गं भावेति, अरियं  
अट्ठङ्गिकं मग्गं बहुलीकरोति।   
    
तदमिनापेतं आनन्द परियायेन वेदितब्बं: यथा सकलमेविदं ब्रह्मचरियं  
यदिदं कल्याणमित्तता कल्याणसहायता कल्याणसम्पवङ्कताति।   
    
ममं हि आनन्द कल्याणमित्तं आगम्म जातिधम्मा सत्ता जातिया परिमुच्चन्ति।  
जराधम्मा सत्ता जराय परिमुच्चन्ति। व्याधिधम्मा सत्ता व्याधिना४ परिमुच्चन्ति।  
मरणधम्मा सत्ता मरणेन परिमुच्चन्ति।  
सोकपरिदेवदुक्खदोमनस्सुपायासधम्मा सत्ता  
सोकपरिदेवदुक्खदोमनस्सुपायासेहि परिमुच्चन्ति। इमिना खो एतं आनन्द परियायेन  
वेदितब्बं: यथा सकलमेवहिदं ब्रह्मचरियं यदिदं कल्याणमित्तता  
कल्याणसहायता कल्याणसम्पवङ्कताति।   
    
तस्मातिह ते महाराज एवं सिक्खितब्बं: कल्याणमित्तो भविस्सामि कल्याणसहायो  
कल्याणसम्पवङ्कोति। एवं हि ते महाराज सिक्खितब्बं। कल्याणमित्तस्स ते महाराज  
कल्याणसहायस्स कल्याणसम्पवङ्कस्स अयं [प्त्स् पगे ०८९। [\क़् ८९।] ] एको धम्मो  
उपनिस्साय विहातब्बो अप्पमादो कुसलेसु धम्मेसु।   
    
१। नगरकं-मछसं। स्या। २। भावेय्य-सीमु। ३। अन्तरितपाठो न दिस्सते। [प्त्स्।] पोत्थके।  
४। व्याधितो - मछसं, स्या। व्याधिया [प्त्स्]   
[ब्ज्त् पगे १६४] [\x १६४।]       
    
अप्पमत्तस्स ते महाराज विहरतो अप्पमादं उपनिस्साय इत्थागारस्स१ एवं भविस्सति:  
राजा खो अप्पमत्तो विहरति अप्पमादं उपनिस्साय। हन्द मयम्पि अप्पमत्ता विहराम  
अप्पमादं उपनिस्सायाति।   
    
अप्पमत्तस्स ते महाराज विहरतो अप्पमादं उपनिस्साय खत्तियानम्पि अनुयुत्तानं२  
एवं भविस्सति: राजा खो अप्पमत्तो विहरति अप्पमादं उपनिस्साय। हन्द मयम्पि  
अप्पमत्ता विहराम अप्पमादं उपनिस्सायाति।   
    
अप्पमत्तस्स ते माहाराज विहरतो अप्पमादं उपनिस्साय बलकायस्सपि एवं भविस्सति:  
राजा खो अप्पमत्तो विहरति अप्पमादं उपनिस्साय। हन्द मयम्पि अप्पमत्ता विहराम  
अप्पमादं उपनिस्सायाति।   
    
अप्पमत्तस्स ते माहाराज विहरतो अप्पमादं उपनिस्साय नेगमजानपदस्सापि३ एवं  
भविस्सति: राजा खो अप्पमत्तो विहरति अप्पमादं उपनिस्साय। हन्द मयम्पि अप्पमत्ता  
विहराम अप्पमादं उपनिस्सायाति।   
अप्पमत्तस्स ते माहाराज विहरतो अप्पमादं उपनिस्साय अत्तापि गुत्तो रक्खितो भविस्सति,  
इत्थागारम्पि गुत्तं रक्खितं भविस्सति, कोसकोट्ठागारम्पि गुत्तं रक्खितं भविस्सतीति।   
    
भोगे पत्थयमानेन उऌआरे अपरापरे,   
अप्पमादं पसंसन्ति पुञ्ञकिरियासु पण्डिता।   
    
अप्पमत्तो उभो अत्थे अधिगण्हाति पण्डितो,   
दिट्ठे४ धम्मे च यो अत्थो यो चत्थो सम्परायिको,   
अत्थाभिसमया धीरो पण्डितोति पवुच्चतीति।   
    
३। २। ९  
पठमं अपुत्तकसुत्तं।   
    
१३०। सावत्थियं-  
    
अथ खो राजा पसेनदि कोसलो दिवादिवस्स येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नं खो राजानं पसेनदिं५  
कोसलं भगवा एतदवोच: हन्द कुतो नु त्वं महाराज दिवादिवस्साति?  
    
१। इत्थागारस्स अनुयन्तस्स-मछसं, अनुयायन्तस्स-स्या। २। अनुयुत्तानं-स्या, मछसं।  
३। जानपदस्सपि-मछसं, [प्त्स्। ४।] दिट्ठेव धम्मे-सीमु। ५। पसेनदि-कत्थचि।   
    
[ब्ज्त् पगे १६६] [\x १६६।]       
    
इध भन्ते सावत्थियं सेट्ठि गहपति कालकतो। १ तमहं अपुत्तकं सापतेय्यं  
राजन्तेपुरं अतिहरित्वा आगच्छामि। असीति भन्ते सतसहस्सानि हिरञ्ञस्सेव, को [प्त्स् पगे  
०९०। [\क़् ९०।] ] पन वादो रूपियस्स। तस्स खो पन भन्ते सेट्ठिस्स गहपतिस्स  
एवरूपो भत्तभोगो अहोसि:कणाजकं भूञ्जति बिलङ्गदुतियं।एवरपो वत्थभोगो अहोसि।  
साणं धारेति तिपक्खवसनं। एवरूपो यानभोगो अहोसि: जज्जररथकेन याति  
पण्णच्छत्तकेन धारियमानेनाति।   
    
एवमेतं महाराज, एवमेतं महाराज, असप्पुरिसो खो महाराज उऌआरे भोगे लभित्वा  
नेव अत्तानं सुखेति पीणेति। न मातापितरो सुखेति पीणेति। न पुत्तदारं सुखेति पीणेति।  
न दासकम्मकरपोरिसे सुखेति पीणेति। न मित्तामच्चे सुखेति पीणेति। न  
समणब्राह्मणेसु उद्धग्गिकं दक्खिणं पतिट्ठापेति सोवग्गिकं सुखविपाकं  
सग्गसंवत्तनिकं। तस्स ते भोगे एवं सम्मा अपरिभूञ्जियमाने२ राजानो वा हरन्ति, चोरा  
वा हरन्ति। अग्गि वा डहति। उदकं वा वहति। अप्पिया वा दायादा हरन्ति। एवं स ते३  
माहाराज भोगा सम्मा अपरिभुञ्जियमाना४ परिक्खयं गच्छन्ति नो परिभोगं।   
    
सेय्यथापि महाराज, अमनुस्सट्ठाने पोक्खरणी अच्छोदका सीतोदका सातोदका सेतका५  
सुपतित्था रमणीया। तं जनो नेव हरेय्य, न पिवेय्य, न नहायेय्य, न यथाप्पच्चयं  
वा करेय्य। एवं हि तं महाराज उदकं सम्मा अपरिभूञ्जियमानं परिक्खयं  
गच्छेय्य नो परिभोगं।   
    
एवमेव खो महाराज, असप्पुरिसो उऌआरे भोगे लभित्वा नेवत्तानं सुखेति पीणेति न  
मातापितरो सुखेति पीणेति। न पुत्तदारं सुखेति पीणेति। न दासकम्मकरपोरिसे सुखेति  
पीणेति। न मित्तामच्चे सुखेति पीणेति। न समणब्राह्मणेसु उद्धग्गिकं दक्खिणं  
पतिट्ठापेति सोवग्गिकं सुखविपाकं सग्गसंवत्तनिकं। तस्स ते भोगे एवं सम्मा  
अपरिभूञ्जियमाने२ राजानो वा  
हरन्ति, चोरा वा हरन्ति, अग्गि वा डहति, उदकं वा वहति, अप्पिया वा दायादा हरन्ति। एवं  
स ते महाराज भोगा सम्मा अपरिभुञ्जियमाना परिक्खयं गच्छन्ति नो परिभोगं।   
    
सप्पुरिसो च खो महाराज उऌआरे भोगे लभित्वा अत्तानं सुखेति पीणेति। मातापितरो सुखेति  
पीणेति। पुत्तदारं सुखेति पीणेति। दासकम्मकरपोरिसे सुखेति पीणेति। मित्तामच्चे  
सुखेति पीणेति। समणब्राह्मणेसु उद्धग्गिकं दक्खिणं पतिट्ठापेति सोवग्गिकं  
सुखविपाकं सग्गसंवत्तनिकं। तस्स ते भोगे एवं सम्मा परिभूञ्जियमाने नेव  
राजानो [प्त्स् पगे ०९१] [\क़् ९१।] हरन्ति, न चोरा हरन्ति। न अग्गि डहति। न उदकं  
वहति। न अप्पिया दायादा हरन्ति। एवं स ते माहाराज भोगा सम्मा परिभुञ्जियमाना  
परिभोगं गच्छन्ति नो परिक्खयं।   
    
सेय्यथापि महाराज गामस्स वा निगमस्स वा अविदूरे पोक्खरणी अच्छोदका सीतोदका  
सातोदका सेतका सुपतित्था रमणीया। तं जनो हरेय्यपि पिवेय्यपि नहायेय्यपि  
यथाप्पच्चयम्पि करेय्य। एवं हि तं महाराज उदकं सम्मा परिभुञ्जियमानं  
परिभोगं गच्छेय्य नो परिक्खयं एवमेव खो महाराज धीरो सप्पुरिसो उऌआरे भोगे  
लभित्वा अत्तानं सुखेति पीणेति मातापितरो सुखेति पीणेति। पुत्तदारं सुखेति पीणेति।  
दासकम्मकरपोरिसे सुखेति  
पीणेति। मित्तामच्चे सुखेति पीणेति। समणब्राह्मणेसु उद्धग्गिकं दक्खिणं  
पतिट्ठापेति सोवग्गिकं सुखविपाकं सग्गसंवत्तनिकं। तस्स ते भोगे एवं सम्मा  
परिभूञ्जियमाने नेव राजानो हरन्ति, न चोरा हरन्ति। न अग्गि डहति। न उदकं वहति।  
न अप्पिया दायादा हरन्ति। एवं स ते माहाराज भोगा सम्मा परिभुञ्जियमाना परिभोगं  
गच्छन्ति नो परिक्खयन्ति।   
    
१। नालकतो-मछसं। २। अपरिभुञ्जमानो-सीमु, [प्त्स्,] सी। २। ३। एवंसन्ते-सीमु, [प्त्स्,]  
सी२। ४। अपरिभुञ्जमानो-सीमु, स्या, [प्त्स्,] सी२। ५। सेतोदका-मछसं।   
    
[ब्ज्त् पगे १६८] [\x १६८।]       
    
अमनुस्सट्ठाने उदकं व सीतं तदपेय्यमानं परिसोसमेति,   
एवं धनं कापुरिसो लभित्वा नेवत्तना भुञ्जति नो ददाति।   
    
धीरो च विञ्ञू अधिगम्म भोगे यो भुञ्जति किच्चकरो च होति,   
सो ञातिसङ्घं निसभो भरित्वा अनिन्दितो सग्गमुपेति ठानन्ति।   
    
३। २। १०  
    
दुतियं अपुत्तकसुत्तं।   
    
१३१। सावत्थियं-  
    
अथ खो राजा पसेनदि कोसलो दिवादिवस्स येन भगवा तेनुपसङ्कमि। उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नं खो राजानं पसेनदिं  
कोसलं भगवा एतदवोच: हन्द कुतो नु त्वं महाराज आगच्छसि दिवादिवस्साति?  
    
इध भन्ते सावत्थियं सेट्ठि गहपति कालकतो। तम्हं अपुत्तकं सापतेय्यं  
राजन्तेपुरं अतिहरित्वा आगच्छामि। सतं भन्ते सतसहस्सानं१ हीरञ्ञस्सेव, को पन  
वादो रूपियस्स। तस्स खो पन भन्ते सेट्ठिस्स गहपतिस्स एवरूपो भत्तभोगो अहोसि:  
कणाजकं भुञ्जति बिऌअङ्गदुतियं। एवरूपो वत्थभोगो अहोसि: साणं धारेति [प्त्स् पगे  
०९२] [\क़् ९२।] तिपक्खवसनं। एवरूपो यानभोगो अहोसि: जज्जररथकेन याति  
पण्णच्छत्तकेन धारियमानेनाति।   
    
एवमेतं महाराज, एवमेतं महाराज, भूतपुब्बं सो महाराज सेट्ठि गहपति  
तगरसिखिं२ नाम पच्चेकसम्बुद्धं३ पिण्डपातेन पटिपादेसि। " देथ समणस्स  
पिण्डन्ति" वत्वा उट्ठायासना पक्कामि। दत्वा च पन पच्छा विप्पटिसारि अहोसि: " वरमेतं  
पिण्डपातं दासा वा कम्मकरा वा भूञ्जेय्युन्ति" भातूच्च पन एकपुत्तकं सापतेय्यस्स  
कारणा जीविता वोरोपेसि।   
    
यं खो सो महाराज सेट्ठि गहपति तगरसिखिं२ पच्चेकसम्बुद्धं३ पिण्डपातेन  
पटिपादेसि, तस्स कम्मस्स विपाकेन सत्तक्खत्तुं सुगतिं सग्गं लोकं उपपज्जि, तस्सेव  
कम्मस्स विपाकावसेसेन इमिस्सायेव सावत्थिया सत्तक्खत्तुं सेट्ठित्तं कारेसि।   
    
यं खो सो महाराज सेट्ठि गहपति दत्वा पच्छा विप्पविसारि अहोसि: " वरमेतं  
पिण्डपातं दासा वा कम्मकरा वा भूञ्जेय्युन्ति, " तस्स कम्मस्स विपाकेन नास्सुऌआराय  
भत्तभोगाय चित्तं नमति। नास्सुऌआराय वत्थभोगाय चित्तं नमति। नास्सुऌआराय  
यानभोगाय चित्तं नमति। नास्सुऌआरानं पञ्चन्नं कामगुणानं भोगाय चित्तं नमति।   
    
१। सतसहस्साति-कत्थचि, २। तग्गरसिखिं पच्चेकस्मबुद्धं -मछसं ३। पच्चेक  
बुद्धं सी [प्त्स्]  
    
[ब्ज्त् पगे १७०] [\x १७०।]       
    
यं खो सो महाराज सेट्ठि गहपति भातुच्च पन एकपुत्तकं सापतेय्यस्स कारणा जीविता  
वोरोपेसि। तस्स कम्मस्स विपाकेन बहूनि वस्सानि बहूनि वस्ससतानि बहूनि  
वस्ससहस्सानि बहुनि वस्ससतसहस्सानि निरये पच्चित्थ। तस्सेव कम्मस्स  
विपाकावसेसेन इदं सत्तमं अपुत्तकं सापतेय्यं राजकोसं पवसेति। तस्स खो पन  
महाराज सेट्ठिस्स गहपतिस्स पुराणञ्च पुञ्ञं परिक्खिणं, नवञ्च पुञ्ञं  
अनुपचितं। अज्ज पन महाराज सेट्ठि गहपति महारोरुवनिरये१ पच्चतीति। एवं भन्ते  
सेट्ठि गहपति महारोरुवं निरयं उपपन्नोति? [प्त्स् पगे ०९३] [\क़् ९३।] एवं  
महाराज सेट्ठि गहपति महारोरुवं निरयं उपपन्नोति।   
    
धञ्ञं धनं रजतं जातरूपं परिग्गहं वापि२ यदत्थि किञ्चि,   
दासा कम्मकरा पेस्सा ये चस्स अनुजीविनो,   
सब्बं नादाय गन्तब्बं सब्बं निक्खिप्पगामिनं३।   
    
यञ्च करोति कायेन वाचाय उद चेतसा,   
तं हि तस्स सकं होति तञ्च आदाय गच्छति,   
तञ्चस्स अनुगं होति छायाव अनपायीनी।   
    
तस्मा करेय्य कल्याणं निचयं सम्परायिकं,   
पुञ्ञानि परलोकस्मिं पतिट्ठा होन्ति पाणिनन्ति।   
    
अपुत्तकवग्गो दुतियो।   
    
तत्रुद्दानं:-  
जटिला पञ्च राजानो दोणपाकसङ्गामा द्वे ति च,   
धीतरा द्वे अप्पमादा द्वे अपुत्तकेन चाति४।   
    
३। कोसलवग्गो।   
    
३। ३। १  
    
पुग्गलसुत्तं  
    
१३२। सावत्थियं -  
    
अथ खो राजा पसेनदी कोसलो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नं खो राजानं पसेनदिकोसलं भगवा  
एतदवोच: चत्तारो मे महाराज पुग्गला सन्तो संविज्जमाना लोकस्मिं। कतमे चत्तारो?  
तमोतमपरायणो५ तमोजोतिपरायणो जोतितमपरायणो जोतिजोतिपरायणोति।   
    
१। महारोरुवे -मछसं। २। चापि। - सीमु। ३। निक्खिपगामिनं-स्या। ४। जटिला पञ्च राजानो  
दोणपाककुरेन च  
सङ्गामेन द्वे वुत्तानि मल्लिका द्वे अप्पमादेन च  
अपुत्तकेन द्वे वुत्ता वग्गो तेन पवुच्चतीति। - मछसं।   
    
५। परायनो - सब्बत्थ।   
    
[ब्ज्त् पगे १७२] [\x १७२।]       
कथञ्च महाराज, पुग्गलो तमोतमपरायणो होति? इध महाराज एकच्चो पुग्गलो नीचे  
कुले पच्चाजातो होति चण्डालकुले वा वेणकुले वा नेसादकुले वा रथकारकुले वा  
पुक्कुसकुले वा दऌइद्दे अप्पन्नपानभोजने कसिरवुत्तिके [प्त्स् पगे ०९४] [\क़् ९४।]       
यत्थ कसिरेन घासच्छादो लब्भति। सो च होति दुब्बण्णो दुद्दसिको ओकोटिमको  
बव्हाबाधो। काणो वा होति कुणीवा खञ्जो वा पक्खहतो वा न लाभी अन्नस्स पानस्स  
वत्थस्स यानस्स मालागन्धविलेपनस्स सेय्यावसथपदीपेय्यस्स। सो कायेन दुच्चरितं  
चरति। वाचाय दुच्चरितं चरति। मनसा दुच्चरितं चरति। सो कायेन दुच्चरितं चरित्वा  
वाचाय दुच्चरितं चरित्वा मनसा दुच्चरितं चरित्वा कायस्स भेदा परम्मरणा अपायं  
दुग्गतिं विनिपातं निरयं उपपज्जति।   
    
सेय्यथापि महाराज पुरिसो अन्धकारा वा अन्धकारं गच्छेय्य, तमा वा तमं गच्छेय्य,  
लोहितमला वा लोहितमलं गच्छेय्य, तथूपमाहं महाराज इमं पुग्गलं वदामि। एवं  
खो महाराज पुग्गलो तमोतमपरायणो होति।   
    
कथञ्च महाराज, पुग्गलो तमोजोतिपरायणो होति? इध महाराज एकच्चो पुग्गलो नीचे  
कुले पच्चाजातो होति चण्डालकुले वा वेणकुले वा नेसादकुले वा रथकारकुले वा  
पुक्कुसकुले वा दऌइद्दे अप्पन्नपानभोजने कसिरवुत्तिके यत्थ कसिरेन घासच्छादो  
लब्भति। सो च होति दुब्बण्णो दुद्दसिको ओकोटिमको बव्हाबाधो। काणो वा होति कुणीवा  
खञ्जो वा पक्खहतो वा न लाभी अन्नस्स पानस्स वत्थस्स यानस्स  
मालागन्धविलेपनस्स सेय्यावसथपदीपेय्यस्स। सो कायेन सुचरितं चरति। वाचाय  
सुचरितं चरति। मनसा सुचरितं चरति। सो कायेन सुचरितं चरित्वा वाचाय सुचरितं  
चरित्वा मनसा सुचरितं चरित्वा कायस्स भेदा परम्मरणा सुगतिं सग्गं लोकं  
उपपज्जति।   
    
सेय्यथापि महाराज पुरिसो पठविया वा पल्लङ्कं आरोहेय्य पल्लङ्का वा अस्सपिट्ठिं  
आरोहेय्य अस्सपिट्ठिया वा हत्तिक्खन्धं आरोहेय्य हत्थिक्खन्धा वा पासादं आरोहेय्य,  
तथूपमाहं महाराज इमं पुग्गलं वदामि। एवं खो महाराज पुग्गलो  
तमोजोतिपरायणो होति।   
    
१। वेनकुले - मछसं। [प्त्स् २।] बह्वाबाधो। - मछसं।   
    
[ब्ज्त् पगे १७४] [\x १७४।]       
    
कथञ्च महाराज, पुग्गलो जोतितमपरायणो होति? इध महाराज एकच्चो पुग्गलो उच्चे  
कुले पच्चाजातो होति खत्तियमहासालकुले वा ब्राह्मणमहासालकुले वा  
गहपतिमहासालकुले वा अड्ढे महद्धने महाभोगे पहूतजातरूपरजते [प्त्स् पगे  
०९५] [\क़् ९५।] पहूतवित्तूपकरणे पहूतधनधञ्ञे। सो च होति अभिरूपो दस्सनीयो  
पासादिको परमाय वण्णपोक्खरताय समन्नागतो लाभी अन्नस्स पानस्स वत्थस्स  
यानस्स मालागन्धविलेपनस्स सेय्यावसथपदीपेय्यस्स। सो कायेन दुच्चरितं चरति।  
वाचाय दुच्चरितं चरति। मनसा दुच्चरितं चरति। कायेन दुच्चरितं चरित्वा वाचाय  
दुच्चरितं चरित्वा मनसा दुच्चरितं चरित्वा कायस्स भेदा परम्मरणा अपायं दुग्गतिं  
विनीपातं निरयं उपपज्जति। सेय्यथापि महाराज पुरिसो पासादा वा हत्थिक्खन्धं  
ओरोहेय्य, हत्तिक्खन्धा वा अस्सपिट्ठिं ओरोहेय्य ०, अस्सपिट्ठिया वा पल्लङ्कं ओरोहेय्य,  
पल्लङ्का वा पठविं ओरोहेय्य, पठविया वा अन्धकारं पविसेय्य१, तथूपमाहं  
महाराज। इमं पुग्गलं वदामि। एवं खो महाराज पुग्गलो जोतितमपरायणो होति,   
    
कथञ्च महाराज, पुग्गलो जोतिजोतिपरायणो होति? इध महाराज एकच्चो पुग्गलो उच्चे कुले  
पच्चाजातो होति खत्तियमहासालकुले वा ब्राह्मणमहासालकुले वा गहपतिमहासालकुले वा  
अड्ढे महद्धने महाभोगे पहूतजातरूपरजते पहूतवित्तूपकरणे  
पहूतधनधञ्ञे। सो च होति अभिरूपो दस्सनीयो पासादिको परमाय वण्णपोक्खरताय  
समन्नागतो लाभी अन्नस्स पानस्स वत्थस्स यानस्स मालागन्धविलेपनस्स  
सेय्यावसथपदीपेय्यस्स। सो कायेन सुचरितं चरति। वाचाय सुचरितं चरति। मनसा  
सुचरितं चरति। सो कायेन सुचरितं चरित्वा वाचाय सुचरितं चरित्वा मनसा सुचरितं  
चरित्वा। कायस्स भेदा परम्मरणा सुगतिं सग्गं लोकं उपपज्जति। सेय्यथापि महाराज  
पुरिसो पल्लङ्का वा पल्लङ्कं सङ्कमेय्य, अस्सपिट्ठिया वा अस्सपिट्ठिं सङ्कमेय्य,  
हत्थिक्खन्धा वा हत्थिक्खन्धं सङ्कमेय्य पासादा वा पासादं सङ्कमेय्य।  
तथूपमाहं महाराज इमं पुग्गलं वदामि। एवं खो महाराज पुग्गलो  
जोतिजोतिपरायणो होति।   
    
[प्त्स् पगे ०९६] [\क़् ९६।] इमे खो महाराज चत्तारो पुग्गला सन्तो संविज्जमाना लोकस्मिं।   
दऌइद्दो२ पुरिसो राज अस्सद्धो होति मच्छरी,   
कदरियो पापसङ्कप्पो मिच्छादिट्ठि अनादरो।   
    
समणो ब्राह्मणे वापि अञ्ञे वापि वणिब्बके३,   
अक्कोसति परिभासति नत्थिको होति रोसको,   
ददमानं निवारेति याचमानान भोजनं।   
    
तादिसो पुरिसो राज मीयमानो जनाधिप,   
उपेति निरयं १ घोरं तमोतमपरायणो।   
    
दऌइद्दो पुरिसो राज सद्धो होति अमच्छरी,   
ददाति सेट्ठसङ्कप्पो अब्यग्गमनसो४ नरो।   
    
१। ओरोहेय्य-सीमु। [प्त्स् २।] दलिद्दो-मछसं, [प्त्स् ३।] वनिब्बके-मछसं। ४।  
अव्यग्गमनसो-सी २।आ। आ।   
    
[ब्ज्त् पगे १७६] [\x १७६।]       
    
समणे ब्राह्मणे वापि अञ्ञे वापि वणिब्बके,   
उट्ठाय अभिवादेति समचरियाय सिक्खति,   
ददमानं न वारेति१ याचमानान भोजनं।   
    
तादिसो पुरिसो राज मीयमानो२ जनाधिप,   
उपेति तिदिवं ठानं तमोजोतिपरायणो।   
    
अड्ढो चे पुरिसो राज अस्सद्धो होति मच्छरि,   
कदरियो पापसङ्कप्पो मिच्छादिट्ठि अनादरो।   
    
समणे ब्राह्मणे वापि अञ्ञे वापि वणिब्बके,   
अक्कोसति परिभासति नत्थिको होति रोसको,   
ददमानं निवारेति याचमानान भोजनं।   
    
तादिसो पुरिसो राज मीयमानो जनाधिप,   
उपेति निरयं घोरं जोतितमपरायणो।   
    
अड्ढो वे पुरिसो राज सद्धो होति अमच्छरी,   
ददाति सेट्ठसङ्कप्पो अब्यग्गमनसो नरो।   
    
समणो ब्राह्मणे वापि अञ्ञे वापि वणिब्बके,   
उट्ठाय अभिवादेति समचरियाय सिक्खति,   
ददमानं न वारेति याचमानान भोजनं।   
    
तादिसो पुरिसो राज मीयमानो जनाधिप,   
उपेति तिदिवं ठानं जोतिजोतिपरायणोति।   
    
३। ३। २  
    
अय्यकासुत्तं।   
    
१३३। सावत्थियं -  
    
अथ खो राजा पसेनदी कोसलो दिवादिवस्स येन भगवा तेनुपसङ्कमि, उपसङ्कमित्वा  
भगवन्तं अभिवादेत्वा एकमन्तं निसीदि। एकमन्तं निसिन्नं खो राजानं पसेनदिं  
कोसलं [प्त्स् पगे ०९७] [\क़् ९७।] भगवा एतदवाच: हन्द कुतो नु त्वं महाराज,  
आगच्छसि दिवादिवस्साति?  
    
१। निवारेति, सीमु१, २। मिय्यमान, स्या, सीमु१, [प्त्स्।]   
    
[ब्ज्त् पगे १७८] [\x १७८।]       
    
अय्यका मे भन्ते, कालकता१ जिण्णा वुद्धा२ महल्लिक अद्धगता वयोअनुप्पत्ता  
वीसंवस्ससतिका जातिया। अय्यक खो पन मे भन्ते, पिया अहोसि३ मनापा। हत्थिरतनेन  
चेपहं४ भन्ते, लभेय्यं मा मे अय्यका कालमकासीति, हत्तिरतनम्प५हं ददेय्यं मा  
मे अय्यका कालमकासीति। अस्सरतनेन चेपहं भन्ते, लभेय्यं, मा मे अय्यका  
कालमकासीति, अस्सरतनम्पहं ददेय्यं मा मे अयक्या कालमकासीति। गामवरेन  
चेपहं भन्ते, लभेय्यं मा मे अय्यका कालमकासीति, गामवरम्पहं ददेय्यं मा मे  
अय्यका कालमकासीति। जनपदेन६ चेपहं भन्ते, लभेय्यं मा मे अय्यका कालमकासीति,  
जनपदम्पहं ददेय्यं मा मे अय्यका कालमकासीति।   
    
सब्बे सत्ता महाराज, मरणधम्मा मरणपरियोसाना मरणं अनतीताति।   
    
अच्छरियं भन्ते अब्भूतं भन्ते, याव सुभासितमिदं भन्ते, भगवता सब्बे सत्ता  
मरणधम्मा मरणपरियोसाना मरणं अनतीताति।   
    
एवमेतं महाराज, एवमेतं महाराज, सब्बे सत्ता मरणधम्मा मरणपरियोसाना  
मरणं अनतीताति। सेय्यथापि महाराज, यानि कानि चि कुम्भकारभाजनानि७ आमकानि चेव  
पक्कानि च, सब्बानि तानि भेदनधम्मानि भेदनपरियोसानानि भेदनं अनतीतानि।  
एवमेव खो महाराज सब्बे सत्ता मरणधम्मा मरणपरियोसाना मरणं अनतीताति।   
    
सब्बे सत्ता मरिस्सन्ति मरणन्तं हि जिवितं,   
यथाकम्मं गमिस्सन्ति पुञ्ञपापफलूपगा,   
निरयं पापकम्मन्ता पुञ्ञकम्मा च सुग्गतिं। ८  
    
तस्मा करेय्य कल्याणं निचयं सम्परायिकं,   
पुञ्ञानि परलोकस्मिं पतिट्ठा होन्ति पाणिनन्ति।   
    
३। ३। ३।   
    
लोकसुत्तं।   
    
१३४। [प्त्स् पगे ०९८] [\क़् ९८।] सावत्थियं-  
    
एकमन्तं निसिन्नो खो राजा पसेनदि कोसलो भगवन्तं एतदवोच: कति नु खो भन्ते  
लोकस्स धम्मा उप्पज्जमाना उप्पज्जन्ति अहिताय दुक्खाय अफासुविहारायाति?  
    
१। कालङ्कता - मछसं। स्या। [प्त्स् २।] वुड्ढा-मछसं। स्या। ३। पिया होति-मछसं। ४।  
चेपाहं सि२, मछसं, [प्त्स् ५।] हत्थिरतनं पहं-मछसं[प्त्स्। ६।]  
जनपदपदेसेन-मछसं ७। कुम्भकारकभाजनानि। -सीमु। २ [प्त्स्। ८।] सुगतिं-स्या।   
[ब्ज्त् पगे १८०] [\x १८०।]       
    
तयो खो महाराज लोकस्स धम्मा उप्पज्जमाना उप्पज्जन्ति अहिताय दुक्खाय  
अफासुविहाराय। कतमे तयो? लोभो खो महाराज लोकस्स धम्मो उप्पज्जमानो उप्पज्जति  
अहिताय दुक्खाय अफासुविहाराय। दोसो खो महाराज लोकस्स धम्मो उप्पज्जमानो  
उप्पज्जति अहिताय दुक्खाय अफासुविहाराय। मोहो खो महाराज लोकस्स धम्मो  
उप्पज्जमानो उप्पज्जति अहिताय दुक्खाय अफासुविहाराय। इमे खो महाराज तयो लोकस्स  
धम्मा उप्पज्जमाना उप्पज्जन्ति अहिताय दुक्खाय अफासुविहारायाति।   
    
लोभो दोसो च मोहो च पुरिसं पापचेतस,   
हिंसन्ति अत्तसम्भूता तचसारं व सम्फलन्ति१।   
    
३। ३। ४।   
    
इस्सत्थसुत्तं।   
    
१३५। सावत्थियं-  
    
एकमन्तं निसिन्नो खो राजा पसेनदी कोसलो भगवन्तं एतदवोच: कत्थ नु खो भन्ते  
दानं दातब्बन्ति? यत्थ खो महाराज, चित्तं पसीदतीति। कत्थ पन भन्ते दिन्नं  
महप्फलन्ति। अञ्ञं खो एतं महाराज कत्थ दानं दातब्बं। अञ्ञं पनेतं कत्थ  
दिन्नं महप्फलन्ति। सीलवतो खो महाराज दिन्नं महप्फलं नो तथा दुस्सीले। तेन  
हि महाराज तञ्ञेवेत्थ पटिपुच्छिस्सामि यथा ते खमेय्य तथा नं ब्याकरेय्यासि।   
    
तं किम्मञ्ञसि महाराज, इध त्यास्स युद्धं पच्चुपट्ठितं सङ्गामो समूपब्बुऌहो२,  
अथ आगच्छेय्य खत्तियकुमारो असिक्खितो अकतहत्थो अकतयोग्गो अकतुपासनो३ [प्त्स् पगे  
०९९] [\क़् ९९।] भीरुच्छम्भी उत्रासी पलायी। भरेय्यासि तं पुरिसं? अत्थो च ते  
तादिसेन पुरिसेनाति। नाहं भन्ते भरेय्यं तं पुरिसं। न च मे अत्थो तादिसेन  
पुरिसेनाति।   
    
अथ आगच्छेय्य ब्राह्मणकुमारो असिक्खितो अकतहत्थो अकतयोग्गो अकतुपासनो३  
भीरुच्छम्भी उत्रासी पलायी। भरेय्यासि तं पुरिसं? अत्थो च ते तादिसेन पुरिसेनाति।  
नाहं भन्ते भरेय्यं तं पुरिसं। न च मे अत्थो तादिसेन पुरिसेनाति।   
    
अथ आगच्छेय्य वेस्सकुमारो असिक्खितो अकतहत्थो अकतयोग्गो अकतुपासनो३  
भीरुच्छम्भी उत्रासी पलायी। भरेय्यासि तं पुरिसं? अत्थो च ते तादिसेन पुरिसेनाति।  
नाहं भन्ते भरेय्यं तं पुरिसं। न च मे अत्थो तादिसेन पुरिसेनाति।   
    
अथ आगच्छेय्य सुद्दकुमारो असिक्खितो अकतहत्थो अकतयोग्गो अकतुपासनो३  
भीरुच्छम्भी उत्रासी पलायी। भरेय्यासि तं पुरिसं? अत्थो च ते तादिसेन पुरिसेनाति। ?  
नाहं भन्ते भरेय्यं तं पुरिसं। न च मे अत्थो तादिसेन पुरिसेनाति।   
    
१। सप्फलं-स्या। २। समुपचेपूऌहो-स्या ३। अकतुपासनो ।सीमु। २ स्या। [प्त्स्।]   
[ब्ज्त् पगे १८२] [\x १८२।]       
    
तं किम्मञ्ञसि महाराज, इध त्यास्स युद्धं पच्चुपट्ठितं सङ्गामो समुपब्बुऌहो१।  
अथ आगच्छय्य खत्तियकुमारो सुसिक्खितो२। कतहत्थो कतयोग्गो कतूपासनो अभीरु  
अच्छम्भी अनुसित्रासी अपलायी। भरेय्यासि तं पुरिसं अत्थो च ते तादिसेन पुरिसेनाति?  
भरेय्याहं भन्ते तं पुरिसं अत्थो च मे तादिसेन पुरिसेनाति।   
    
अथ आगच्छय्य ब्राह्मणकुमारो सुसिक्खितो२ कतहत्थो कतयोग्गो कतूपासनो अभीरु  
अच्छम्भी अनुत्रासी अपलायी। भरेय्यासि तं पुरिसं? अत्थो च ते तादिसेन पुरिसेनाति?  
भरेय्याहं भन्ते तं पुरिसं अत्थो च मे तादिसेन पुरिसेनाति। अथ आगच्छय्य  
वेस्सकुमारो सुसिक्खितो२ कतहत्थो कतयोग्गो कतूपासनो अभीरु अच्छम्भी अनुत्रासी  
अपलायी। भरेय्यासि तं पुरिसं? अत्थो च ते तादिसेन पुरिसेनाति? भरेय्याहं भन्ते तं  
पुरिसं अत्थो च मे तादिसेन पुरिसेनाति। अथ आगच्छय्य सुद्दकुमारो सुसिक्खितो२  
कतहत्थो कतयोग्गो कतूपासनो अभीरु अच्छम्भी अनुसित्रासी अपलायी। भरेय्यासि तं  
पुरिसं? अत्थो च ते तादिसेन पुरिसेनाति? भरेय्याहं भन्ते तं पुरिसं अत्थो च मे  
तादिसेन पुरिसेनाति।   
एवमेव खो महाराज, यस्मा कस्मा३ चेपि कुला अगारस्मा अनगारियं पब्बजितो होति: सो च  
होति पञ्चङ्गविप्पहीनो पञ्चङ्गसमन्नागतो, तस्मिं दिन्ने महप्फलं होति।   
    
कतमानि पञ्च अङ्गानि पहीनानि५ होन्ति? कामच्छन्दो पहीनो होति, ब्यापादो पहीनो होति,  
थीनमिद्धं पहीनं होति, उद्धच्चकुक्कुच्चं पहीनं होति, विचिकिच्छा पहीना होति।  
इमानि पञ्च अङ्गानि पहीनानि होन्ति।   
    
कतमेहि पञ्चहङ्गेहि समन्नागतो होति? असेखेन६ सिलक्खन्धेन समन्नागतो होति,  
असेखेन६ समाधिक्खन्धेन समन्नागतो होति, असेखेन६ पञ्ञाक्खन्धेन [प्त्स् पगे  
१००] [\क़् १००।] समन्नागतो होति, असेखेन६ विमुत्तिक्खन्धेन समन्नागतो होति,  
असेखेन६ विमुत्तिञाणदस्सनक्खन्धेन समन्नागतो होति। इमेहि पञ्चहङ्गेहि  
समन्नागतो होति।   
    
इति पञ्चङ्गविप्पहिने पञ्चङ्गसमन्नागते दिन्नं महप्फलन्ति।   
    
इदमवोच भगवा। इदं वत्वा सुगतो अथापरं एतदवोच सत्था:  
    
इस्सत्थं७ बलविरियञ्च यस्मिं विज्जेथ माणवे,   
तं युद्धत्थो भरे राजा नासूरं जातिपच्चया।   
    
तथेव खन्ति सोरच्चं धम्मा यस्मिं पतिट्ठिता,   
तमरियवुत्तिं८ मेधाविं हीनजच्चम्पि पूजये।   
    
कारये अस्समे रम्मे वासयेत्थ बहुस्सुते,   
पपञ्च विवने कयिरा दुग्गे सङ्कमनानि च।   
    
अन्नं पानं खादनीयं वत्थसेनासनानि च,   
ददेय्य उजुभूतेसु विप्पसन्नेन चेतसा।   
१। समुप्यबुयऌहो - स्या। २। सिक्खितो -सीमु२, ३। यस्मा चेपि। सीमु, स्या ४।  
महप्फला-सीमु। ५। वप्पहीनाति-सीमु। ६ असेक्खेन-मछसं, स्या[प्त्स्। ७।]  
इस्सत्तं-मछसं, [प्त्स् ८।] अरियवुन्तिं-मछसं।   
    
[ब्ज्त् पगे १८४] [\x १८४।]       
    
यथा हि मेघो थनयं विज्जुमाली सतक्ककु१,   
थलं निन्नञ्च पूरेति अभिवस्सं वसुन्धरं।   
    
तथेव सद्धो सुतवा२ अभिसङ्खच्च भोजनं,   
वणिब्बके तप्पयति अन्नपानेन पण्डितो,   
आमोदमानो३ पकिरेति देथ देथाति भासति।   
    
तं हिस्स गज्जितं होति देवस्सेव पवस्सतो,   
सा पुञ्ञधारा विपुला दातारं अभिवस्सतीति।   
    
३: ३: ५   
पब्बतूपमसुत्तं  
१३६। सावत्थियं -  
    
एकमन्तं निसिन्नं खो राजानं पसेनदिं कोसलं भगवा एतदवोच: हन्द कुतो नु त्वं  
महाराज आगच्छसि दिवादिवस्साति?  
    
यानि तानि भन्ते रञ्ञं खत्तियानं मुद्धावसित्तानं इस्सरियमदमत्तानं  
कामगेधपरियुट्ठितानं जनपदत्थाचरियप्पत्तानं महन्तं पठविमण्डलं  
अभिविजिय अज्झावसन्तानं राजकरणीयानि सन्ति४, तेस्वाहं५ एतरहि उस्सुक्कं आपन्नोति।   
    
तं किम्मञ्ञसि महाराज, इध ते पुरिसो [प्त्स् पगे १००] [\क़् १००।] आगच्छेय्य  
पुरत्थिमाय दिसाय सद्धायिको पच्चयिको। सो तं उपसङ्कमित्वा एवं वदेय्य: यग्घे  
महाराज जानेय्यासि: अहं आगच्छामि पुरत्थिमाय दिसाय। तत्थद्दसं महन्तं पब्बतं  
अब्भसमं। सब्बे पाणे निप्पोठेन्तो६ आगच्छति। यं ते महाराज करणीयं तं करोहीति।  
अथ दुतियो पुरिसो आगच्छेय्य दक्खिणाय दिसाय सद्धायिको पच्चयिको। सो तं  
उपसङ्कमित्वा एवं वदेय्य: यग्घे महाराज जानेय्यासि: अहं आगच्छामि दक्खिणाय  
दिसाय। तत्थद्दसं महन्तं पब्बतं अब्भसमं। सब्बे पाणे निप्पोठेन्तो६ आगच्छति।  
यं ते महाराज करणीयं तं करोहीति। अथ ततियो पुरिसो आगच्छेय्य पच्छिमाय दिसाय  
सद्धायिको पच्चयिको। सो तं उपसङ्कमित्वा एवं वदेय्य: यग्घे महाराज जानेय्यासि:  
अहं आगच्छामि पच्छिमाय दिसाय। तत्थद्दसं महन्तं पब्बतं अब्भसमं। सब्बे  
पाणे निप्पोठेन्तो६ आगच्छति। यं ते महाराज करणीयं तं करोहीति। अथ चतुत्थो पुरिसो  
आगच्छेय्य उत्तराय दिसाय सद्धायिको पच्चयिको। सो तं उपसङ्कमित्वा एवं वदेय्य:  
यग्घे महाराज जानेय्यासि: अहं आगच्छामि उत्तराय दिसाय। तत्थद्दसं महन्तं  
पब्बतं अब्भसमं। सब्बे पाणे निप्पोठेन्तो६ आगच्छति। यं ते महाराज करणीयं तं  
करोहीति। एवरूपे ते महाराज महति महब्भये समुप्पन्ने दारुणे मनुस्सक्खये  
दुल्लभे मनुस्सत्ते किमस्स करणियन्ति?  
    
एवरूपे मे भन्ते महति महब्भये समुप्पन्ने दारुणे मनुस्सक्खये दुल्लभे  
मनुस्सत्ते किमस्स करणीयं अञ्ञत्र धम्मचरियाय समचरियाय कुसलकिरियाय  
पुञ्ञकिरियायाति। ७।   
    
आरोचेमि खो ते महाराज, पतिवेदयामि८ खो ते महाराज, अधिवत्तति खो तं महाराज  
जरामरणं। अधिवत्तमाने च ते महाराज, जरामरणे किमस्स करणीयन्ति?  
    
१। सतक्कतु-[प्त्स् २।] सुत्वा-स्या। ३। अनुमोदमानो-स्या ४। भवन्ति, स्या। मछसं ५।  
तेसुब्बाहं- मछसं। ६। निप्पोठेन्तो-सीमु, २। निप्पोथेन्तो-मछसं। स्या ७। अञ्ञत्र  
समचरियाय अञ्ञत्र कुसलकिरियाय अञ्ञत्र पुञ्ञकिरियायाति -मछसं। स्या ८।  
पटिवेदेमि-मछसं। स्या। [प्त्स्।] सी१। २।   
    
[ब्ज्त् पगे १८६] [\x १८६।]       
    
अधिवत्तमाने च मे भन्ते जरामरणे किमस्स करणीयं अञ्ञत्र धम्मचरियाय  
समचरियाय कुसलकिरियाय पुञ्ञकिरियाय।   
    
यानि तानि भन्ते रञ्ञं खत्तियानं मुद्धावसित्तानं इस्सरियमदमत्तानं  
कामगेधपरियुट्ठितानं जनपदत्थाचरियप्पत्तानं महन्तं पठविमण्डलं  
अभिविजिय अज्झावसन्तानं हत्थियुद्धानि भवन्ति। तेसम्पि भन्ते हत्थियुद्धानं नत्थि  
गति नत्थि विसयो अधिवत्तमाने जरामरणे।   
    
यानिपि तानि भन्ते रञ्ञं खत्तियानं मुद्धावसित्तानं इस्सरिय मदमत्तानं  
कामगेधपरियुट्ठितानं जनपदत्थाचरियप्पत्तानं महन्तं पठविमण्डलं  
अभिविजिय अज्झावसन्तानं अस्सयुद्धानि भवन्ति। तेसम्पि भन्ते अस्सयुद्धानं नत्थि  
गति नत्थि विसयो अधिवत्तमाने जरामरणे। 

यानिपि तानि भन्ते रञ्ञं खत्तियानं मुद्धावसित्तानं इस्सरिय मदमत्तानं  
कामगेधपरियुट्ठितानं जनपदत्थाचरियप्पत्तानं महन्तं पठविमण्डलं  
अभिविजिय अज्झावसन्तानं रथयुद्धानि भवन्ति। तेसम्पि भन्ते रथयुद्धानं नत्थि  
गति नत्थि विसयो अधिवत्तमाने जरामरणे।   
    
यानिपि तानि भन्ते रञ्ञं खत्तियानं मुद्धावसित्तानं इस्सरिय मदमत्तानं  
कामगेधपरियुट्ठितानं जनपदत्थाचरियप्पत्तानं महन्तं पठविमण्डलं  
अभिविजिय अज्झावसन्तानं पत्तियुद्धानि भवन्ति। तेसम्पि [प्त्स् पगे १०२] [\क़् १०२।]       
भन्ते पत्तियुद्धानं नत्थि गति नत्थि विसयो अधिवत्तमाने जरामरणे।   
    
सन्ति खो पन भन्ते इमस्मिं राजकुले मन्तिनो महामत्ता ये पहोन्ति आगते पच्चत्थिके  
मन्तेहि भेदयितुं। तेसम्पि भन्ते मन्तयुद्धानं नत्थि गति नत्थि विसयो  
अधिवत्तमाने जरामरणे।   
    
संविज्जति खो पन भन्ते इमस्मिं राजकुले पहूतं हिरञ्ञसुवण्णं भूमिगतञ्चेव  
वेहासट्ठञ्च। येन मयं पहोम आगते पच्चत्थिके धनेन उपलापेतुं। तेसम्पि  
भन्ते धनयुद्धानं नत्थि गति नत्थि विसयो अधिवत्तमाने जरामरणे।   
    
अधिवत्तमाने च मे भन्ते जरामरणे किमस्स करणीयं अञ्ञत्र धम्मचरियाय  
समचरियाय कुसलकिरियाय पुञ्ञकिरियायाति।   
    
एवमेतं महराज, एवमेतं महाराज, अधिवत्तमाने च ते जरामरणे किमस्स  
करणीयं अञ्ञत्र धम्मचरियाय समचरियाय कुसलकिरियाय पुञ्ञकिरियायाति।   
    
इदमवोच भगवा। इदं वत्वा सुगतो अथापरं एतदवोच सत्था:  
    
यथापि सेला विपुला नभं आहच्च पब्बता,   
समन्ता अनुपरियेय्युं१ निप्पोठेन्ता२ चतुद्दिसा।   
    
एवं जरा च मच्चु३ च अधिवत्तन्ति पाणिनो४,   
खत्तिये ब्राह्मणे वेस्से सुद्दे चण्डालपुक्कुसे,   
न किञ्चि परिवज्जेति सब्बमेवाभिमद्दति।   
    
न तत्थ हत्थिनं५ भूमि न रथानं न पत्तिया,   
न चापि मन्तयुद्धेन सक्का जेतुं धनेन वा।   
    
तस्मा हि पण्डितो पोसो सम्पस्सं अत्थमत्तनो,   
बुद्धे धम्मे च सङ्घे च धीरो सद्धं निवेसये।   
    
१। समन्तानुपरियापेय्युं - मछसं। २। निप्पोथेन्तो - मछसं। ३। मरणं-सी१ ४।  
पाणिने-मछसं। ५। हत्थिनं - मछसं, स्या, [प्त्स्।]   
    
[ब्ज्त् पगे १८८] [\x १८८।]       
    
यो धम्मचारी१ कायेन वाचाय उद चेतसा,   
इधेव नं पसंसन्ति पेच्च सग्गे पमोदतीति। 

कोसलवग्गो ततियो।   
    
तत्रुद्दानं:  
    
पुग्गलो अय्यका लोको इस्सत्थं पब्बतूपमं,   
देसितं बुद्धसेट्ठेन इमं कोसलपञ्चकन्ति।   
    
कोसलसंयुत्तं समत्तं।   
    
४। मारसंयुत्तं  
    
१। आयुवग्गो।   
    
४। १। १।   
    
तपोकम्मसुत्तं।   
    
१३७। [प्त्स् पगे १०३] [\क़् १०३।] एवं मे सुतं: एकं समयं भगवा उरुवेलायं  
विहरति नज्जा नेरञ्जराय तीरे अजपालनिग्रोधमूले पठमाभिसम्बुद्धो। अथ खो  
भगवतो रहोगतस्स पटिसल्लीनस्स एवं चेतसो परिवितक्को उदपादि: मुत्तो वतम्हि ताय  
दुक्करकारिकाय। साधु मुत्तो वतम्हि ताय अनत्थसंहिताय दुक्करकारिकाय। साधु ठितो  
सतो बोधिं समज्झगन्ति२।   
    
अथ खो मारो पापिमा भगवतो चेतसा चेतोपरिवितक्कमञ्ञाय येन भगवा  
तेनुपसङ्कमि। उपसङ्कमित्वा भगवन्तं गाथाय अज्झभासि।   
    
तपोकम्मा अपक्कम्म येन सुज्झन्ति मानवा,   
असुद्धो मञ्ञसि सुद्धो सुद्धिमग्गमपरद्धोति३।   
    
अथ खो भगवा मारो अयं पापिमा इति विदित्वा मारं पापिमन्तं गाथाहि पच्चभासि:  
    
अनत्थसंहितं ञत्वा यं किञ्चि अमरं तपं,   
सब्बं नत्थावहं होति पियारित्तं४ व धम्मनि।   
    
सीलं समाधिं पञ्ञञ्च ५ मग्गं बोधाय भावयं,   
पत्तोस्मि परमं सुद्धिं निहतो त्वमसि अन्तकाति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
१। धम्मं चरि - मछसं २। साधु वतम्हि सत्तो बोधिसमज्झगूति। स्या। साधु वतम्हि  
मुत्तो बोधिं समज्झगन्ति, मछसं। ३। सुद्धिमग्गा अपरद्धोति-मछसं ४।  
फिया-मछसं ५। समाधिपञ्ञञ्च। मछसं। [प्त्स्।]   
    
[ब्ज्त् पगे १९०] [\x १९०।]       
    
४। १। २।   
    
नागसुत्तं।   
    
१३८। एवं मे सुतं: एकं समयं भगवा उरुवेलायं विहरति नज्जा नेरञ्जराय तीरे  
अजपालनिग्रोधमूले पठमाभिसम्बुद्धो। तेन [प्त्स् पगे १०४] [\क़् १०४।] खो पन  
समयेन भगवा रत्तन्धकारतिमिसायं अज्झोकासे१ निसिन्नो होति। देवो च एकमेकं  
फुसायति।   
अथ खो मारो पापिमा भगवतो भयं छम्भितत्तं लोमहंसं उप्पादेतुकामो  
महन्तं हत्थिराजवण्णं अभिनिम्मिनित्वा येन भगवा तेनुपसङ्कमि। सेय्यथापि नाम  
महाअरिट्ठको मणि, एवमस्स सीसं होति। सेय्यथापि नाम सुद्धं रूपियं, एवमस्स  
दन्ता होन्ति। सेय्यथापि नाम नङ्गलीसा२, एवमस्स सोण्डो होति।   
अथ खो भगवा मारो अयं पापिमा इति विदित्वा मारं पापिमन्तं गाथाय अज्झभासि:  
संसरं३ दीघमद्धानं वण्णं कत्वा सुभासुभं,   
अलं ते तेन पापिम निहतो त्वमसि अन्तकाति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
४। १। ३।   
सुभसुत्तं।   
    
१३९। एवं मे सुतं: एकं समयं भगवा उरुवेलायं विहरति नज्जा नेरञ्जराय तीरे  
अजपालनिग्रोधमूले पठमाभिसम्बुद्धो। तेन खो पन समयेन भगवा  
रत्तन्धकारतिमिसायं अज्झोकासे४ निसिन्नो होति। देवो च एकमेकं फुसायति।   
अथ खो मारो पापिमा भगवतो भयं छम्भितत्तं लोमहंसं उप्पादेतुकामो येन  
भगवा तेनुपसङ्कमि। उपसौकमित्वा भगवतो अविदूरे उच्चावचा वण्णनिभा  
उपदंसेति सुभा चेव असुभा च।   
    
अथ खो भगवा मारो अयं पापिमा इति विदित्वा मारं पापिमन्तं गाथाहि अज्झभासि:  
    
संसरं दीघमद्धानं वण्णं कत्वा सुभासुभं,   
अलं ते तेन पापिम निहतो त्वमसि अन्तक।   
    
ये च कायेन वाचाय मनसा च सुसंवुता,   
न ते मारवसानुगा न ते मारस्स बद्धगूति५।   
    
अथ खो मारो पापिमा जानाति मं भगवा जानाति मं सुगतोति दुक्खी दुम्मनो  
तत्थेवन्तरधायीति।   
    
१। अब्भोकासे-मछसं २। नङ्गलसीसा-[प्त्स्। ३।] संसारं-स्या [प्त्स्।] सी१, २। ४।  
अब्भोकासे-मछसं। ३। ५। पच्चगूति-सीमु, स्या। [प्त्स्।] सी१, २।   
    
[ब्ज्त् पगे १९२] [\x १९२।]       
    
४। १। ४  
पठमपाससुत्तं।   
    
१४०। [प्त्स् पगे १०५] [\क़् १०५।] एवं मे सुतं। एकं समयं भगवा बाराणसियं  
विहरति इसिपतने मिगदाये। तत्र खो भगवा भिक्खू आमन्तेसि: भिक्खवोति, भदन्तेति  
ते भिक्खू भगवतो पच्चस्सोसुं। भगवा एतदवोच:  
    
मय्हं खो भिक्खवे योनिसो मनसिकारा योनिसो सम्मप्पधाना अनुत्तरा विमुत्ति  
अनुप्पत्ता, अनुत्तरा विमुत्ति सच्छिकता। तुम्हेपि भिक्खवे योनिसो मनसिकारा योनिसो  
सम्मप्पधाना अनुत्तरं विमुत्तिं अनुपापुणाथ। अनुत्तरं विमुत्तिं सच्छिकरोथाति।   
    
अथ खो मारो पापिमा येन भगवा तेनुपसङ्कमि। उपसङ्कमित्वा भगवन्तं गाथाय  
अज्झभासि:  
    
बद्धोऽसि१ मारपासेन ये दिब्बा ये च मानुसा,   
मारबन्धनबद्धोसि१ न मे समण मोक्खसीति।   
    
(भगवा:)  
मुत्तोहं२ मारपासेन ये दिब्बा ये च मानुसा,   
मारबन्धनमुत्तोम्हि निहतो त्वमसि अन्तकाति।   
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
४। १। ५  
दुतियपाससुत्तं।   
    
१४१। एवं मे सुतं एकं समयं भगवा बाराणसियं विहरति इसिपतने मिगदाये। तत्र  
खो भगवा भिक्खू आमन्तेसि: भिक्खवोति, भदन्तेति ते भिक्खू भगवतो पच्चस्सोसुं।  
भगवा एतदवोच:  
    
मुत्तोहं२ भिक्खवे सब्बपासेहि ये दिब्बा ये च मानुसा। तुम्हेपि भिक्खवे मुत्ता  
सब्बपासेहि ये दिब्बा ये च मानुसा। चरथ भिक्खवे चारिकं बहुजनहिताय  
बहुजनसुखाय लोकानुकम्पाय३ अत्थाय हिताय सुखाय देवमनुस्सानं। मा एकेन द्वे  
अगमित्थ४। देसेथ भिक्खवे धम्मं आदिकल्याणं मज्झेकल्याणं परियोसानकल्याणं  
सात्थं सब्यञ्जनं केवलपरिपुण्णं परिसुद्धं ब्रह्मचरियं पकासेथ। सन्ति सत्ता  
अप्परजक्खजातिका अस्सवणता [प्त्स् पगे १०६] [\क़् १०६।] धम्मस्स परिहायन्ति।  
भविस्सन्ति धम्मस्स अञ्ञातारो। अहम्पि भिक्खवे येन उरुवेला सेनानिनिगमो५  
तेनुपसङ्कमिस्सामि धम्मदेसनायाति।   
१। बन्धोऽसि-स्या। २। मुत्ताहं, मछसं, स्या। ३। लोकानुकम्पकाय, सीमु२, [प्त्स्। ४।]  
अगमत्थ सीमु२ ५। सेनानिगमोमछसं, स्या, [प्त्स्।]   
    
[ब्ज्त् पगे १९४] [\x १९४।]       
    
अथ खो मारो पापिमा येन भगवा तेनुपसङ्कमि। उपसङ्कमित्वा भगवन्तं गाथाय  
अज्झभासि:  
    
बद्धोसि सब्बपासेहि ये दिब्बा ये च मानुसा,   
महाबन्धनबद्धोसि न मे समण मोक्खसीति।   
    
(भगवा:)  
मुत्तोहं सब्बपासेहि ये दिब्बा ये च मानुसा,   
महाबन्धनमुत्तोम्हि निहतो त्वमसि अन्तकाति।   
    
अथ खो मारो पापिमा जानाति मं भगवा जानाति मं सुगतोति दुक्खी दुम्मनो  
तत्थेवन्तरधायीति।   
    
४। १। ६  
सप्पसुत्तं।   
    
१४२। एवं मे सुतं: एकं समयं भगवा राजगहे विहरति वेऌउवने कलन्दकनिवापे।  
तेन खो पन समयेन भगवा रत्तन्धकारतिमिसायं अज्झोकासे१ निसिन्नो होति। देवो च  
एकमेकं फुसायति।   
    
अथ खो मारो पापिमा भगवतो भयं छम्हितत्तं लोमहंसं उप्पादेतुकामो  
महन्तं सप्पराजवण्णं अभिनिम्मिनित्वा येन भगवा तेनुपसङ्कमि। सेय्यथापि नाम  
महती एकरुक्खिका नावा, एवमस्स कायो होति। सेय्यथापि नाम महन्तं सोण्डिकाकिलञ्जं,  
एवमस्स फणो होति। सेय्यथापि नाम महनी कोसलिका कंसपाती, एवमस्स अक्खीनि  
भवन्ति। सेय्यथापि नाम देवे गलगलायन्ते विज्जुल्लता निच्छरन्ति, एवमस्स मुखतो  
जिव्हा निच्छरति। सेय्यथापि नाम कम्मारगग्गरिया धममानाय सद्दो होति, एवमस्स  
अस्सासपस्सासानं सद्दो होति।   
    
अथ खो भगवा मारो अयं पापिमा इति विदित्वा मारं पापिमन्तं गाथाहि अज्झभासि:  
    
यो सुञ्ञगेहानि सेवति सेय्या सो मुनि अत्तसञ्ञतो,   
वोस्सज्ज चरेय्य तत्थ सो पतिरूपं हि तथाविधस्स तं।   
    
चरका बहू भेरवा बहू अथो डंससिरिंसपा२ बहू,   
[प्त्स् पगे १०७] [\क़् १०७।] लोमम्पि न तत्थ३ इञ्जये सुञ्ञागारगतो महामुनि।   
    
नभं फलेय्य पठवी चलेय्य सब्बे च पाणा उद सन्तसेय्युं,   
सल्लम्पि चे उरसि पकप्पयेय्युं४ उपधीसु ताणं न करोन्ति बुद्धाति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
१। अब्भोकासे-मछसं। २। डंससरिसपा-मछसं। ३। तत्थ न-मछसं। स्या ४।  
पकम्पयेय्युं-सीमु। २।   
    
[ब्ज्त् पगे १९६] [\x १९६।]       
    
४। १। ७  
    
सोप्पसिसुत्तं।   
    
१४३। एकं समयं भगवा राजगहे विहरति वेऌउवने कलन्दकनिवापे। अथ खो भगवा  
बहुदेवरत्तिं अज्झोकासे चङ्कमित्वा रत्तिया पच्चूससमयं पादे पक्खालेत्वा विहारं  
पविसित्वा दक्खिणेन पस्सेन सीहसेय्यं कप्पेसि, पादे पादं अच्चाधाय सतो सम्पजानो  
उट्ठानसञ्ञं मनसि करित्वा।   
    
अथ खो मारो पापिमा येन भगवा तेनुपसङ्कमि। उपसङ्कमित्वा भगवन्तं गाथाय  
अज्झभासि:  
किं सोप्पसि किन्नु सोप्पसि किमिदं सोप्पसि दुब्भगो१ विय,   
सुञ्ञमगारन्ति सोप्पसि किमिदं सोप्पसि सुरिये२ उग्गते।   
    
(भगवा:)  
यस्स जालिनी विसत्तिका तण्हा नत्थि कुहिञ्चि नेतवे,   
सब्बूपधीनं३ परिक्खया बुद्धो सोप्पति किं तवेत्थ माराति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति। 

४। १। ८  
नन्दतिसुत्तं।   
    
१४४। एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो मारो पापिमा येन भगवा तेनुपसङ्कमि। उपसङ्कमित्वा भगवतो  
सन्तिके इमं गाथं अभासि:  
    
नन्दति पुत्तेहि पुत्तिमा गोमिको४ गोहि तथेव नन्दति,   
[प्त्स् पगे १०८] [\क़् १०८।] उपधी हि नरस्स नन्दना न हि सो नन्दति यो ५ निरुपधीति।   
    
(भगवा:)  
सोचति पुत्तेहि पुत्तिमा गोमिको गोहि तथेव सोचति,   
उपधी हि नरस्स सोचना न हि सो सोचति यो निरूपधीति।   
    
अथ खो मारो पापिमा जानाति मं भगवा जानाति मं सुगतोति दुक्खी दुम्मनो  
तत्थेवन्तरधायीति।   
    
१। दुब्भतो-स्या। दुब्भयो। [प्त्स्। २।] सूरिये-मछसं। ३। सब्बुपधिपरिक्खया-मछसं।  
४। गोवा-मछसं। ५। योभि-सीमु। १।   
    
[ब्ज्त् पगे १९८] [\x १९८।]       
    
४। १। ९  
पठमआयुसुत्तं।   
    
१४५। एवं मे सुतं: एक समयं भगवा राजगहे विहरति वेऌउवने कलन्दकनिवापे।  
तत्र खो भगवा भिक्खू आमन्तेसि, भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
अप्पमिदं भिक्खवे मनुस्सानं आयु, गमनीयो सम्परायो, कत्तब्बं कुसलं,  
चरितब्बं ब्रह्मचरियं, नत्थि जातस्स अमरणं। यो१ भिक्खवे चिरं जीवति, सो  
वस्ससतं अप्पं वा भिय्योति।   
    
अथ खो मारो पापिमा येन भगवा तेनुपसङ्कमि। उपसङ्कमित्वा भगवन्तं गाथाय  
अज्झभासि:  
    
दीघमायु मनुस्सानं न नं हीऌए सुपोरिसो,   
चरेय्य खीरमत्तोव नत्थि मच्चुस्स आगमोति।   
    
(भगवा:)  
अप्पमायु मनुस्सानं हीऌएय्य नं सुपोरिसो,   
चरेय्यादित्तसीसोव नत्थि मच्चुस्स नागमोति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
४। १। १०  
दुतियआयुसुत्तं।   
    
१४६। एवं मे सुतं: एक समयं भगवा राजगहे विहरति वेऌउवने कलन्दकनिवापे।  
तत्र खो भगवा भिक्खू आमन्तेसि, भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
अप्पमिदं भिक्खवे मनुस्सानं आयु, गमनीयो सम्परायो, कत्तब्बं कुसलं,  
चरितब्बं ब्रह्मचरियं, नत्थि जातस्स अमरणं। यो भिक्खवे चिरं जीवति, सो वस्ससतं  
अप्पं वा भिय्योति२  
    
अथ खो मारो पापिमा येन भगवा तेनुपसङ्कमि। उपसङ्कमित्वा भगवन्तं गाथाय  
अज्झभासि:  
    
[प्त्स् पगे १०९] [\क़् १०९।]        
नाच्चयन्ति अहोरत्ता जिवितं नोपरुज्झति,   
आयु अनुपरियाति३ मच्चानं नेमीव रथकुब्बरं।   
    
(भगवा:)  
अच्चयन्ति अहोरत्ता जीवितं उपरुज्झति,   
आयु खीयति मच्चानं कुन्नदीनंव ओदकन्ति।   
१। यो हि-सीमु, १। २। भीयोति-[प्त्स् ३।] अनुपरियायति-मछसं। अनुचरीयति-स्या, आयुं  
परियेति-सी। १। २।   
    
[ब्ज्त् पगे २००] [\x २००।]       
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
आयुवग्गो पठमो।   
    
तत्रुद्दानं:  
    
तपोकम्मञ्च नागो च सुभं पासेन ते दुवे,   
सप्पो सोप्पसि नन्दतिं आयुना अपरे दुवेति।   
    
२। रज्जवग्गो।   
    
४। २। १।   
पासाणसुत्तं।   
    
१४७। एवं मे सुतं: एकं समयं भगवा राजगहे विहरति गिज्झकूटे पब्बते। तेन खो  
पन समयेन भगवा रत्तन्धकारतिमिसायं अज्झोकासे१ निसिन्नो होति। देवो च एकमेकं  
फुसायति।   
    
अथ खो मारो पापिमा भगवतो भयं छम्भितत्तं लोमहंसं उप्पादेतुकामो येन  
भगवा तेनुपसङ्कमि। उपसङ्कमित्वा भगवतो अविदूरे महन्ते महन्ते पासाणे२  
पदोलेसि३  
    
अथ खो भगवा मारो अयं पापिमा इति विदित्वा मारं पापिमन्तं गाथाय अज्झभासि:  
सचेमं४ केवलं सब्बं गिज्झकूटं चलेय्यसि, ५  
नेव सम्मा विमुत्तानं बुद्धानं अत्थि इञ्जितन्ति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
४। २। २।   
सीहसुत्तं६  
    
१४८। एकं समयं भगवा सावत्थियं विहरति जेतवने अनाथपिण्डिकस्स आरामे। तेन  
खो पन समयेन भगवा महतिया परिसाय परिवुतो धम्मं देसेति।   
    
[प्त्स् पगे ११०] [\क़् ११०।] अथ खो मारस्स पापिमतो एतदहोसि: अयं खो समणो  
गोतमो महतिया परिसाय परिवुतो धम्मं देसेति। यन्नूनाहं येन समणो गोतमो  
तेनुपसङ्कमेय्यं विचक्खुकम्मायाति। अथ खो मारो पापिमा येन भगवा  
तेनुपसङ्कमि। उपसङ्कमित्वा भगवन्तं गाथाय अज्झभासि।   
    
१। अब्भोकासे-मछसं। २। महन्ते पासाणे -मछसं। ३। पच्चलेसि-स्या। पदालेसि-सीमु। १ २।  
मचसं। [प्त्स् ४।] सचेपि-कत्थचि। ५। चलेस्ससि-कत्थचि ६। किन्नुसीह- सुत्तं-मछसं।   
    
[ब्ज्त् पगे २०२] [\x २०२।]       
    
किन्नु सीहोव नदसि परिसायं विसारदो,   
पटिमल्लो हि ते अत्थि विजितावी नु मञ्ञसीति।   
(भगवा:)  
नदन्ति वे महावीरा परिसासु विसारदा,   
तथागता बलप्पत्ता तिण्णा लोके विसत्तिकन्ति।   
    
अथ खो मारो पापिमा जानाति मं भगावा, जानाति मं सुगतोति दुक्खी दुम्मनो  
तत्थेवन्तरधायीति।   
    
४। २। ३।   
सकलिकसुत्तं  
    
१४९। एवं मे सुतं: एकं समयं भगवा राजगहे विहरति मद्दकुच्छिस्मिं मिगदाये।  
तेन खो पन समयेन भगवतो पादो सकलिकाय खतो होति। भूसा१ सुदं भगवतो  
वेदना वत्तन्ति सारीरिका दुक्खा तिब्बा खरा कटुका असाता अमनापा। ता सुदं भगवा सतो  
सम्पजानो अधिवासेति अविहञ्ञमानो। अथ खो भगवा चतुग्गुणं सङ्घाटिं पञ्ञपेत्वा  
दक्खिणेन पस्सेन सीहसेय्यं कप्पेसि पादे२ पादं अच्चाधाय सतो सम्पजानो।   
    
अथ खो मारो पापिमा येन भगवा तेनुपसङ्कमि। उपसङ्कमित्वा भगवन्तं गाथाय  
अज्झभासि:  
    
मन्दिया नु खो३ सेसि उदाहु कावेय्यमत्तो  
अत्था नु ते सम्पचुरा न सन्ति,   
एको विवित्ते सयनासनम्हि  
निद्दामुखो४ किमिदं सोप्पसेवाति।   
    
(भगवा:)  
न मन्दिया सयामि नापि कावेय्यमत्तो  
अत्थं समेच्चाह मपेतसोको,   
एको विवित्ते सयनासनम्हि  
सयामहं सब्बभूतानुकम्पी।   
    
येसम्पि सल्लं उरसी पविट्ठं  
मुहुं मुहुं हदयं वेधमानं,   
तेपीध५ सोप्पं लब्भरे६ ससल्ला  
[प्त्स् पगे १११] [\क़् १११।] कस्मा७ अहं न सुपे वीतसल्लो।   
    
जग्गं न सङ्के नपि भेमि सोत्तुं  
रत्तिन्दिवा नानुतपन्ति मा मं,   
हानिं न पस्सामि कुहिञ्चि लोके  
तस्मा सुपे सब्बभूतानुकम्पीति।   
    
अथ खो मारो पापिमा जानाति मं भगवा जानाति मं सुगतोति दुक्खी दुम्मनो  
तत्थेवन्तरधायीति।   
    
१। भूसा-स्या। २। पादेन-स्या ३। मन्दिया नु सेसि-स्या। [प्त्स्। ४।] निद्दायि खो -सी१, २ ५।  
तेचापि-[प्त्स् ६।] लभरे-सब्बत्थ। ७। तस्मा-मछसं।   
    
[ब्ज्त् पगे २०४] [\x २०४।]       
    
४। २। ४  
पतिरूपसुत्तं।   
    
१५०। एकं समयं भगवा कोसलेसु विहरति एकसालायं ब्राह्मणगामे। तेन खो पन  
समयेन भगवा महतिया परिसाय परिवुतो धम्मं देसेति।   
अथ खो मारस्स पापिमतो एतदहोसि: अयं खो समणो गोतमो महतिया परिसाय  
परिवुतो धम्मं देसेति। यन्नूनाहं येन समणो गोतमो तेनुपसङ्कमेय्यं  
विचक्खुकम्मायाति। अथ खो मारो पापिमा येन भगवा तेनुपसङ्कमि। उपसङ्कमित्वा  
भगवन्तं गाथाय अज्झभासि:  
    
नेतं तव पतिरूपं यदञ्ञमनुसाससि,   
अनुरोधविरोधेसु मा सज्जित्थो१ तदाचरन्ति।   
    
(भगवा:)  
हितानुकम्पी सम्बुद्धो यदञ्ञमनुसासति,   
अनुरोधविरोधेहि२ विप्पमुत्तो तथागतोति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेतवन्तरधायीति।   
    
४। २। ५  
मानससुत्तं।   
    
१५१ एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे।   
अथ खो मारो पापिमा येन भगवा तेनुपसङ्कमि। उपसङ्कमित्वा भगवन्तं गाथाय  
अज्झभासि:  
    
अन्तलिक्खचरो पासो योयं३ चरति मानसो,   
तेन तं बाधयिस्सामि न मे समण मोक्खसीति।   
    
(भगवा)  
रूपा सद्दा रसा गन्धा फोट्ठब्बा च मनोरमा,   
एत्थ मे विगतो छन्दो निहतो त्वमसि अन्तकाति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
४। २। ६  
पत्तसुत्तं।   
    
१५२। [प्त्स् पगे ११२] [\क़् ११२।]        
सावत्थियं-  
    
तेन खो पन समयेन भगवा पञ्चन्नं उपादानक्खन्धानं उपादाय भिक्खू४  
धम्मिया कथाय सन्दस्सेति समादपेति समुत्तेजेति सम्पहंसेति। ते च भिक्खू अट्ठि  
कत्वा५ मनसि कत्वा सब्बचेतसा६ समन्नाहरित्वा ओहितसोता धम्मं सुणन्ति।   
    
१। सज्जित्थ-स्या। २, विरोधेसु-सी१, २ ३। य्वायं१-मछसं। स्या ४। भिक्खूनं-मछसं ५।  
अट्ठिं कत्वा-मछसं ६। सब्बचेतसा-सीमु, १। २।   
    
[ब्ज्त् पगे २०६] [\x २०६।]       
    
अथ खो मारस्स पापिमतो एतदहोसि: अयं खो समणो गोतमो पञ्चन्नं  
उपादानक्खन्धानं उपादाय भिक्खू धम्मिया कथाय सन्दस्सेति समादपेति  
समुत्तेजेति सम्पहंसेति। ते च भिक्खू अट्ठी कत्वा मनसि कत्वा सब्बचेतसा१  
समन्नाहरित्वा ओहितसोता धम्मं सुणन्ति। यन्नूनाहं येन समणो गोतमो  
तेनुपसङ्कमेय्यं विचक्खुकम्मायाति।   
तेन खो पन समयेन सम्बहुला पत्ता अज्झोकासे निक्खित्ता होन्ति। अथ खो मारो पापिमा  
बलिवद्दवण्णं अभिनिम्मिनित्वा येन ते पत्ता तेनुपसङ्कमि। अथ खो अञ्ञतरो भिक्खु  
अञ्ञतरं भिक्खुं एतदवोच: भिक्खु भिक्खु एसो बलिवद्दो पत्ते भिन्देय्याति।   
    
एवं वुत्ते भगवा तं भिक्खुं एतदवोच: न सो भिक्खु बलिवद्दो मारो एस पापिमा,  
तुम्हाकं विचक्खुकम्मायागतोति। अथ खो भगवा मारो अयं पापिमा इति विदित्वा मारं  
पापिमन्तं गाथाहि२ अज्झभासि:  
    
रूपं वेदयितं सञ्ञं विञ्ञाणं यञ्च सङ्खतं,   
नेसो हमस्मि नेतं मे एवं तत्थ विरज्जति।   
    
एवं विरत्तं३ खेमत्तं सब्बसंयोजनातिगं,   
अन्वेसं सब्बठानेसु मारसेनापि नाज्झगाति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
४। २। ७।   
    
आयतनसुत्तं।   
    
१५३। एकं समयं भगवा वेसालियं विहरति महावने कूटागार सालायं। [प्त्स् पगे ११३]  
[\क़् ११३।] तेन खो पन समयेन भगवा छन्नं फस्सायतनानं उपादाय भिक्खू  
धम्मिया कथाय सन्दस्सेति समादपेति समुत्तेजेति सम्पहंसेति। ते च भिक्खू अट्ठी  
कत्वा मनसि कत्वा सब्बचेतसा समन्नाहरित्वा ओहितसोता धम्मं सुणन्ति।   
    
अथ खो मारस्स पापिमतो एतदहोसि: अयं खो समणो गोतमो छन्नं फस्सायतनानं  
उपादाय भिक्खू धम्मिया कथाय सन्देस्सेति समादपेति समुत्तेजेति सम्पहंसेति। ते च  
भिक्खू अट्ठी कत्वा१० मनसि कत्वा सब्बचेतेसा समन्नाहरित्वा ओहितसोता धम्मं  
सुणन्ति। यन्नूनाहं येन समणो गोतमो तेनुपसङ्कमेय्यं विचक्खुकम्मायाति।   
    
अथ खो मारो पापिमा येन भगवा तेनुपसङ्कमि। उपसङ्कमित्वा भगवतो अविदूरे  
महन्तं भयभेरवसद्दं अकासि। अपिस्सुदं४ पठवि मञ्ञे उदीरयति। ५  
    
१। सब्बचेतसो-सीमु। १, २। सब्बं चेतसो-कत्थचि, २। गाथाय-मछसं स्या [प्त्स् ३।]  
विचित्तं-सि१, २। ४। अपिस्सुनं-सीमु, १। अपिसुदं-[प्त्स् ५।] उन्दीरयति-मछसं।   
१० अट्ठिकत्वा [प्त्स्] अठ्ठी कत्वा [ब्ज्त्]  
[ब्ज्त् पगे २०८] [\x २०८।]       
    
अथ खो अञ्ञतरो भिक्खु अञ्ञतरं भिक्खुं एतदवोच: भिक्खु भिक्खु एसा पठवि  
मञ्ञे उदीरयतीति।   
    
एवं वुत्ते भगवा तं भिक्खुं एतदवोच: नेसा भिक्खु पठवि उदीरयति२। मारो एसो  
पापिमा तुम्हाकं विचक्खुकम्माय आगतोति। अथ खो भगवा मारो अयं पापिमा इति  
विदित्वा मारं पापिमन्तं गाथाहि१ अज्झभासि:  
    
रूपा सद्दा रसा गन्धा फस्सा धम्मा च केवला,   
एतं लोकामिसं घोरं एत्थ लोकोऽधिमुच्छितो। २  
    
एतञ्च समतिक्कम्म सतो बुद्धस्स सावको,   
मारधेय्यमतिक्कम्म३ आदिच्चोव विरोचतीति  
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
४। २। ८  
    
पिण्डसुत्तं।   
    
१५४। एकं समयं भगवा मगधेसु विहरति पञ्चसालायं ब्राह्मणगामे। [प्त्स् पगे  
११४] [\क़् ११४।] तेन खो पन समयेन पञ्चसालायं ब्राह्मणगामे कुमारकानं  
पाहुणकानि भवन्ति। अथ खो भगवा पुब्बण्हसमयं निवासेत्वा पत्तचीवरमादाय  
पञ्चसालं ब्राह्मणगामं पिण्डाय पाविसि। तेन खो पन समयेन पञ्चसालेय्यका  
ब्राह्मणगहपतिका मारेन पापिमता अन्वाविट्ठा भवन्ति मा समणो गोतमो  
पिण्डमलत्थाति।   
    
अथ खो भगवा यथाधोतेन पत्तेन पञ्चसालं ब्राह्मणगामं पिण्डाय पाविसि।  
तथाधोतेन पत्तेन पटिक्कमि।   
    
अथ खो मारो पापिमा येन भगवा तेनुपसङ्कमि उपसङ्कमित्वा भगवन्तं  
एतदवोच: अपि समण४ पिण्डमलत्थाति?  
    
तथा नु त्वं पापिम अकासि, यथाऽहं पिण्डं न लभेय्यन्ति।   
    
तेन हि भन्ते भगवा दुतियम्पि पञ्चसालं ब्राह्मणगामं पविसतु। तथाऽहं  
करिस्सामि, यथा भगवा पिण्डं लच्छतीति।   
    
(भगवा:)  
अपुञ्ञं पसवी मारो आसज्ज नं तथागतं,   
किन्नु मञ्ञसि पापिम न मे पापं विपच्चति?।   
    
सुसुखं वत जीवाम येसं नो नत्थि किञ्चनं  
पीतिभक्खा भविस्साम देवा आभस्सरा यथाति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
१। गाथाय-मछसं। स्या। २। लोको विमुच्छितो मछसं। स्या। ३। मारधेय्यं अतिक्कम्म  
- मछसं ४। अपि त्वं समण - मछसं।   
    
[ब्ज्त् पगे २१०] [\x २१०।]       
    
४। २। ९  
    
कस्सकसुत्तं।   
    
१५५। सावत्थियं -  
    
तेन खो पन समयेन भगवा भिक्खू निब्बाणपटिसंयुत्ताय धम्मिया कथाय  
सन्दस्सेति समादपेति समुत्तेजेति सम्पहंसेति। ते च भिक्खू अट्ठि कत्वा मनसि कत्वा  
सब्बचेतसा समन्नाहरित्वा ओहितसोता धम्मं सुणन्ति।   
    
[प्त्स् पगे ११५] [\क़् ११५।] अथ खो मारस्स पापिमतो एतदहोसि: अयं खो समणो  
गोतमो भिक्खू निब्बाणपटिसंयुत्ताय धम्मिया कथाय सन्दस्सेति समादपेति  
समुत्तेजेति सम्पहंसेति। ते च भिक्खू अट्ठि कत्वा मनसि कत्वा सब्बचेतसा  
समन्नाहरित्वा ओहितसोता धम्मं सुणन्ति। यन्नूनाहं येन समणो गोतमो  
तेनुपसङ्कमेय्यं विचक्खुकम्मायाति।   
अथ खो मारो पापिमा कस्सकवण्णं अभिनिम्मिनित्वा महन्तं नङ्गलं खन्धे  
करित्वा दीघं पाचनयट्ठिं१ गहेत्वा हटहटकेसो साणसाटी निवत्थो२ कद्दम  
मक्खितेहि पादेहि येन भगवा तेनुपसङ्कमि। उपसङ्कमित्वा भगवन्तं एतदवोच:  
अपि समण बलिवद्दे अद्दसाति।   
    
किम्पन पापिम ते बलिवद्देहीति?  
    
ममेव समण चक्खु, मम रूपा, मम चक्खुसम्फस्सविञ्ञाणायतनं। कुहिं मे  
समण गन्त्वा मोक्खसि? ममेव समण सोतं, मम सद्दा, मम  
सोतसम्फस्सविञ्ञाणायतनं। ममेव समण घाणं, मम गन्धा, मम  
घाणसम्फस्सविञ्ञाणायतनं। ममेव समण जिव्हा, मम रसा, मम  
जिव्हासम्फस्सविञ्ञाणायतनं। ममेव समण कायो, मम फोट्ठब्बा, मम  
कायसम्फस्सविञ्ञाणायतनं। ममेव समण मनो, मम धम्मा, मम  
मनोसम्फस्सविञ्ञाणायतनं। कुहिं मे समण गन्त्वा मोक्खसीति?  
    
तवेव पापिम चक्खु, तव रूपा, तव चक्खुसम्फस्सविञ्ञाणायतनं। यत्थ च खो  
पापिम नत्थि चक्खु, नत्थि रूपा, नत्थि चक्खुसम्फस्सविञ्ञाणायतनं। अगति तव  
तत्थ पापिम।   
    
तवेव पापिम सोतं, तव सद्दा, तव सोतसम्फस्सविञ्ञाणायतनं। यत्थ च खो  
पापिम नत्थि सोतं, नत्थि सद्दा, नत्थि सोतसम्फस्सविञ्ञाणायतनं। अगति तव तत्थ  
पापिम।   
    
तवेव पापिम घाणं, तव गन्धा, तव घाणसम्फस्सविञ्ञाणायतनं। यत्थ च खो  
पापिम नत्थि घाणं, नत्थि गन्धा, नत्थि घाणसम्फस्सविञ्ञाणायतनं। अगति तव  
तत्थ पापिम।   
    
[प्त्स् पगे ११६] [\क़् ११६।] तवेव पापिम जिव्हा, तव रसा, तव  
जिव्हासम्फस्सविञ्ञाणायतनं। यत्थ च खो पापिम नत्थि जिव्हा, नत्थि रसा, नत्थि  
जिव्हासम्फस्सविञ्ञाणायतनं। अगति तव तत्थ पापिम।   
दीघपाचनयट्ठिं- मछसं। दीघं पाचनलट्ठिं-सी १, २। २। साण साटकनिवत्थो स्या।   
[ब्ज्त् पगे २१२] [\x २१२।]       
    
तवेव पापिम कायो, तव फोट्ठब्बा, तव कायसम्फस्सविञ्ञाणायतनं। यत्थ च खो  
पापिम नत्थि कायो, नत्थि फोट्ठब्बा, नत्थि कायसम्फस्सविञ्ञाणायतनं। अगति तव  
तत्थ पापिम।   
    
तवेव पापिम मनो, तव धम्मा, तव मनोसम्फस्सविञ्ञाणायतनं। यत्थ च खो  
पापिम नत्थि मनो, नत्थि धम्मा, नत्थि मनोसम्फस्सविञ्ञाणायतनं। अगति तव  
तत्थ पापिमाति।   
    
(मारो:)  
यं वदन्ति मम इदन्ति१ ये वदन्ति ममन्ति च,   
एत्थ चे ते मनो अत्थि न मे समण मोक्खसीति।   
    
(भगवा:)  
यं वदन्ति न तं मय्हं ये वदन्ति न ते अहं,   
एवं पापिम जानाहि न मे मग्गम्पि दक्खसीति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति। 

४। २। १०  
रज्जसुत्तं।   
    
१५६। एकं समयं भगवा कोसलेसु विहरति हिमवन्तपस्से२ अरञ्ञकुटिकायं। अथ खो  
भगवतो रहोगतस्स पटिसल्लीनस्स एवं चेतसो परिवितक्को उदपादि। सक्का नु खो रज्जं  
कारेतुं अहनं अघातयं अजिनं अजापयं असोचं असोचापयं धम्मेनाति।   
    
अथ खो मारो पापिमा भगवतो चेतसा चेतोपरिवितक्कमञ्ञाय येन भगवा  
तेनुपसङ्कमि। उपसङ्कमित्वा भगवन्तं एतदवोच: कारेतु भन्ते भगवा रज्जं,  
कारेतु सुगतो रज्जं, अहनं अघातयं अजिनं अजापयं असोचं असोचापयं धम्मेनाति।   
    
(भगवा:)  
किम्पन त्वं पापिम पस्ससि, यं मं त्वं एवं वदेसि: कारेतु भन्ते भगवा रज्जं,  
कारेतु सुगतो रज्जं, अहनं अघातयं अजिनं अजापयं असोचं असोचापयं  
धम्मेनाति।   
    
(मारो:)  
भगवता खो भन्ते चत्तारो इद्धिपादा भाविता बहुलीकता यानीकता वत्थुकता अनुट्ठिता  
परिचिता सुसमारद्धा। आकङ्खमानो च पन भन्ते भगवा हिमवन्तं पब्बतराजं  
सुवण्णनेत्वव अधिमुच्चेय्य सुवण्णपब्बतस्साति। ३  
    
(भगवा:)  
[प्त्स् पगे ११७] [\क़् ११७।] पब्बतस्स सुवण्णस्स जातरूपस्स केवलो४,   
द्वित्ताव नालमेकस्स इति विद्वा समञ्चरे।   
    
१। ममयिदन्ति-मछसं। स्या। [प्त्स् २।] हिमवन्तपदेसे-मछसं। स्या। [प्त्स् ३।]  
सुवण्णञ्च पनस्साति-मछसं। सुवण्णञ्च पब्बतस्साति-[प्त्स् ४।] केवला-स्या।   
    
[ब्ज्त् पगे २१४] [\x २१४।]       
    
यो दुक्खमद्दक्खि यतो निदानं कामेसु सो जन्तु कथं नमेय्य, उपधिं विदित्वा  
सङ्गोति लोके तस्सेव जन्तु विनयाय सिक्खेति।   
    
अथ खो मारो पापिमा जानाति मं भगवा, जानाति मं सुगतोति दुक्खी दुम्मनो  
तत्थेवन्तरधायीति।   
    
रज्जवग्गो दुतियो।   
    
तत्रुद्दानं:  
    
पासाणो सीहो सकलिका पतिरूपं च मानसं,   
पत्तं आयतनं पिण्डं कस्सकं रज्जेन ते दसाति।   
    
३। मारवग्गो।   
    
४। ३। १  
    
सम्बहुलसुत्तं।   
    
१५७। एवं मे सुतं: एकं समयं भगवा सक्केसु विहरति सिलावतियं। तेन खो पन  
समयेन सम्बहुला भिक्खू भगवतो अविदूरे अप्पमत्ता आतापिनो पहितत्ता विहरन्ति।   
    
अथ खो मारो पापिमा ब्राह्मणवण्णं अभिनिम्मिनित्वा महन्तेन जटण्डुवेन  
अजिनक्खिपनिवत्थो जिण्णो गोपानसिवङ्को घुरुघुरुपस्सासी उदुम्बरदण्डं गहेत्वा  
येन ते भिक्खू तेनुपसङ्कमि। उपसङ्कमित्वा ते भिक्खू एतदवोच: दहरा भवन्तो  
पब्बजिता सुसुकालकेसा भद्रेन योब्बनेन समन्नागता पठमेन वयसा अनिकीऌइताविनो१  
कामेसु, भुञ्जन्तु भोन्तो२ मानुसके कामे, मा सन्दिट्ठिकं हित्वा कालिकं अनुधावित्थाति।   
    
न खो मयं ब्राह्मण सन्दिट्ठिकं हित्वा कालिकं अनुधावाम, कालिकञ्च खो मयं  
ब्राह्मण हित्वा सन्दिट्ठिकं अनुधावाम। कालिका हि ब्राह्मण कामा वुत्ता भगवता  
बहुदुक्खा बहूपायासा आदीनवो एत्थ भिय्यो। सन्दिट्ठिको अयं धम्मो अकालिको  
एहिपस्सिको ओपनयिको३ पच्चत्तं वेदितब्बो विञ्ञूहीति।   
    
[प्त्स् पगे १८८] [\क़् १८८।] एवं वुत्ते मारो पापिमा सीसं ओकम्पेत्वा जिव्हं निल्लालेत्वा  
तिविसाखं४ नलाटेन लाटिकं उट्ठापेत्वा दण्डमोलुब्भ पक्कामि।   
    
१। अनिक्कीऌइताविनो-मछसं। २, भवन्तो-मछसं ३। ओपनेय्यिकोमछसं। ४।  
तिविसाटिक-सि१, २।   
    
[ब्ज्त् पगे २१६] [\x २१६।]       
    
अथ खो ते भिक्खु येन भगवा तेनुपसङ्कमिंसु। उपसङ्कमित्वा भगवन्तं  
अभिवादेत्वा एकमन्तं निसीदिंसु। एकमन्तं निसिन्ना खो ते भिक्खू भगवन्तं  
एतदवोचुं: इध मयं भन्ते भगवतो अविदूरे अप्पमत्ता आतापिनो पहितत्ता विहराम।  
अथ खो भन्ते अञ्ञतरो ब्राह्मणो महन्तेन जटण्डुवेन अजिनक्खिपनिवत्थो जिण्णो  
गोपानसिवङ्को घुरुघुरुपस्सासी उदुम्बरदण्डं गहेत्वा येन मयं१ तेनुपसङ्कमि।  
उपसङ्कमित्वा अम्हे एतदवोच:  
    
दहरा भवन्तो पब्बजिता सुसुकालकेसा भद्रेन योब्बनेन समन्नागता पठमेन  
वयसा अनिकीऌइताविनो कामेसु, भुञ्जन्तु भोन्तो मानुसके कामे मा सन्दिट्ठिकं हित्वा  
कालिकं अनुधावित्थाति। एवं वुत्ते मयं भन्ते तं ब्राह्मणं एतदवोवुम्ह: न खो  
मयं ब्राह्मण सन्दिट्ठिकं हित्वा कालिकं अनुधावाम, कालिकञ्च खो मयं ब्राह्मण  
हित्वा सन्दिट्ठिकं अनुधावाम। कालिका हि ब्राह्मण कामा वुत्ता भगवता बहुदुक्खा  
बहूपायासा आदीनवो एत्थ भिय्यो। सन्दिट्ठिको अयं धम्मो अकालिको एहिपस्सिको ओपनयिको  
पच्चत्तं वेदितब्बो विञ्ञूहीति। एवं वुत्ते भन्ते सो ब्राह्मणो सीसं ओकम्पेत्वा जिव्हं  
निल्लालेत्वा तिविसाखं नलाटे नलाटिकं वुट्ठापेत्वा दण्डमोलुब्भ पक्कन्तोति।   
    
नेसो भिक्खवे ब्राह्मणो। मारो एस२ पापिमा। तुम्हाकं विचक्खुकम्माय आगतोति। अथ  
खो भगवा एतमत्थं विदित्वा तायं वेलायं इमं गाथं अभासि:   
यो दुक्खमद्दक्खि यतो निदानं कामेसु सो जन्तु कथं नमेय्य,   
उपधिं विदित्वा सङ्गोति लोके तस्सेव जन्तु विनयाय सिक्खेति।   
    
४। ३। २।   
[प्त्स् पगे ११९] [\क़् ११९।] समिद्धिसुत्त१।   
    
१५८। एकं समयं भगवा सक्केसु विहरति सिलावतियं। तेन खो पन समयेन आयस्मा  
समिद्धि भगवतो अविदूरे अप्पमत्तो आतापि पहितत्तो विहरति।   
    
अथ खो आयस्मतो समिद्धिस्स रहोगतस्स पटिसल्लीनस्स एवं चेतसो परिवितक्को  
उदपादि। लाभा वत मे सुलद्धं वत मे यस्स मे सत्था अरहं सम्मासम्बुद्धो।  
लाभा वत मे सुलद्धं वत मे योऽहं३ एवं स्वाक्खाते धम्मविनये पब्बजितो। लाभा  
वन मे सुलद्धं वत मे यस्स मे सब्रह्मचारयो४ सीलवन्तो कल्याणधम्माति।   
    
१। येन अम्हे-[प्त्स् २।] एसो-मछसं, स्या। [प्त्स् ३।] स्वाहं-मछसं ४।  
ब्रह्मचारिनो-मछसं स्या।   
    
[ब्ज्त् पगे २१८] [\x २१८।]       
अथ खो मारो पापिमा आयस्मतो समिद्धिस्स चेतसा चेतोपरिवितक्कमञ्ञाय येनायस्मा  
समिद्धि तेनुपसङ्कमि। उपसङ्कमित्वा आयस्मतो समिद्धिस्स अविदूरे महन्तं  
भयभेरवसद्दं अकासि, अपिस्सुदं पठवि मञ्ञे उदीरयतीति। १  
    
अथ खो आयस्मा समिद्धि येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि। एकमन्तं निसिन्नो खो आयस्मा समिद्धि भगवन्तं  
एतदवोच: इधाहं भन्ते भगवतो अविदूरे अप्पमत्तो आतापि पहितत्तो विहरामि। तस्स  
मय्हं भन्ते रहोगतस्स पटिसल्लीनस्स एवं चेतसो परिवितक्को उदपादि: लाभा वत मे,  
सुलद्धं वत मे, यस्स मे सत्था अरहं सम्मासम्बुद्धो। लाभा वत मे, सुलद्धं  
वत मे, योऽहं एवं स्वाक्खाते धम्मविनये पब्बजितो। लाभा वत मे, सुलद्धं वत  
मे, यस्स मे सब्रह्मचारयो सीलवन्तो कल्याणधम्माति। तस्स मय्हं भन्ते अविदूरे  
महाभयभेरवसद्दो अहोसि, अपिस्सुदं पठवि मञ्ञे उदीरयतीति। १।   
    
(भगवा:)  
नेसा समिद्धि पठवि उदीरयति। मारो एसो पापिमा। तुय्हं विचक्खुकम्माय आगतो।  
गच्छ त्वं समिद्धि तत्थेव अप्पमत्तो आतापि पहितत्तो विहराहीति।   
    
एवम्भन्तेति खो आयस्मा समिद्धि भगवतो पटिस्सुत्वा२ [प्त्स् पगे १२०] [\क़् १२०।]       
उट्ठायासना भगवन्तं अभिवात्वो पदक्खिणं कत्वा पक्कामि। दुतियम्पि खो आयस्मा  
समिद्धि तत्थेव अप्पमत्तो आतापि पहितत्तो विहासि। दुतियम्पि खो आयस्मतो समिद्धिस्स  
रहोगतस्स पटिसल्लीनस्स एवं चेतसो परिवितक्को उदपादि। लाभा वत मे, सुलद्धं वत  
मे, म, यस्स मे सत्था अरहं सम्मासम्बुद्धो। लाभा वत मे, सुलद्धं वत मे,  
योऽहं एवं स्वाक्खाते धम्मविनये पब्बजितो। लाभा वत मे, सुलद्धं वत मे, यस्स  
मे सब्रह्मचारयो सीलवन्तो कल्याणधम्माति। दुतियम्पि खो मारो पापिमा आयस्मतो  
समिद्धिस्स चेतसा चेतोपरिवितक्कमञ्ञाय येनायस्मा समिद्धि तेनुपसङ्कमि।  
उपसङ्कमित्वा आयस्मतो समिद्धिस्स अविदूरे महन्तं भयभेरवसद्दं अकासि,  
अपिस्सुदं पठवि मञ्ञे उदीरयतीति।   
अथ खो आयस्मा समिद्धि मारो अयं पापिमा इति विदित्वा मारं पापिमन्तं गाथाय  
अज्झभासि:  
    
सद्धायाहं पब्बजितो अगारस्मा अनगारियं,   
सति पञ्ञा च मे बुद्धा चित्तञ्च सुसमाहितं,   
कामं करस्सु रूपानि नेव मं ब्याधयिस्ससीति।   
    
अथ खो मारो पापिमा जानाति मं समिद्धि भिक्खूति दुक्खी दुम्मनो  
तत्थेवन्तरधायीति।   
    
१। उन्द्रियतीति- मछसं, २। पटिस्सुणित्वा-[प्त्स्]  
    
[ब्ज्त् पगे २२०] [\x २२०।]       
    
४। ३। ३।   
गोधिकसुत्तं  
    
१५९। एवं मे सुतं: एकं समयं भगवा राजगहे विहरति वेऌउवने कलन्दकनिवापे  
तेन खो पन समयेन आयस्मा गोधिको इसिगिलिपस्से विहरति काऌअसिलायं। अथ खो आयस्मा  
गोधिको अप्पमत्तो आतापी पहितत्तो विहरन्तो सामयिकं१ चेतोविमुत्तिं फुसि। अथ खो  
आयस्मा गोधिको ताय२ सामयिकाय चेतोविमुत्तिया परिहायि।   
    
दुतियम्पि खो आयस्मा गोधिको अप्पमत्तो आतापी पहितत्तो विहरन्तो सामयिकं१  
चेतोविमुत्तिं फुसि। दुतियम्पि खो आयस्मा गोधिको ताय२ सामयिकाय चेतोविमुत्तिया  
परिहायि। ततियम्पि खो आयस्मा गोधिको ताय सामयिकाय चेतोविमुत्तिया परिहायि।  
चतुत्थम्पि खो आयस्मा गोधिको ताय सामयिकाय चेतोविमुत्तिया परिहायि। [प्त्स् पगे १२१]  
[\क़् १२१।] पञ्चमम्पि खो आयस्मा गोधिको ताय सामयिकाय चेतोविमुत्तिया परिहायि।  
छट्ठम्पि खो आयस्मा गोधिको ताय सामयिकाय चेतोविमुत्तिया परिहायि।   
    
सत्तमम्पि खो आयस्मा गोधिको अप्पमत्तो आतापी पहितत्तो विहरन्तो सामयिकं  
चेतोविमुत्तिं फुसि। अथ खो आयस्मतो गोधिकस्स एतदहोसि: याव छट्ठं ख्वाहं  
सामयिकाय चेतोविमुत्तिया परिहीनो। यन्नूनाहं सत्थं आहरेय्यन्ति।   
    
अथ खो मारो पापिमा आयस्मतो गोधिकस्स चेतसा चेतो परिवितक्कमञ्ञाय येन भगवा  
तेनुपसङ्कमि। उपसङ्कमित्वा भगवन्तं गाथाहि अज्झभासि:   
महावीर महापञ्ञ इद्धिया यससा जलं२,   
सब्बवेरभयातीत पादे वन्दामि चक्खुम।   
    
सावको ते महावीर मरणं मरणाभिभु,   
आकङ्खति चेतयति तं निसेध जुतिन्धर।   
    
कथं हि भगवा तुय्हं सावको सासने रतो,   
अप्पत्तमानसो सेखो कालं कयिरा जनेसुताति।   
    
तेन खो पन समयेन आयस्मता गोधिकेन सत्थं आहरितं होति।   
    
अथ खो भगवा मारो अयं पापिमा इति विदित्वा मारं पापिमत्तं गाथाय अज्झभासि:  
    
एवं हि धीरा कुब्बन्ति नावकङ्खन्ति जीवितं,   
समूलं तण्हं अब्बुय्ह४ गोधिको परिनिब्बुतोति।   
    
१। सामाधिकं-[प्त्स्-] सामायिकं-स्या। २। तम्हा। ३। जल -मछसं। स्या ४।  
कण्हमब्बुय्ह-मछसं।   
    
[ब्ज्त् पगे २२२] [\x २२२।]       
    
अथ खो भगवा भिक्खू आमन्तेसि: आयाम भिक्खवे येन इसिगिलिपस्सं काऌअसीला  
तेनुपसङ्कमिस्साम, यत्थ गोधिकेन कुलपुत्तेन सत्थं आहरितन्ति। एवं भन्तेति खो ते  
भिक्खू भगवतो पच्चस्सोसुं। अथ खो भगवा सम्बहुलेहि भिक्खूहि सद्धिं येन  
इसिगिलिपस्सं काऌअसिला तेनुपसङ्कमि। अद्दसा खो भगवा आयस्मन्तं गोधिकं दूरतोव  
मञ्चके विवत्तक्खन्धं सेमानं१।   
    
[प्त्स् पगे १२२] [\क़् १२२।] तेन खो पन समयेन धूमायितत्तं तिमिरायितत्तं  
गच्छतेव पुरिमं दिसं, गच्छति पच्छिमं दिसं, गच्छति उत्तरं दिसं, गच्छति  
दक्खिणं दिसं, गच्छति उद्धं, गच्छति अधो, गच्छति अनुदिसं।   
    
अथ खो भगवा भिक्खू आमन्तेसि: पस्सथ नो तुम्हे भिक्खवे एतं धूमायितत्तं  
निमिरायितत्तं। गच्छतेव पुरिमं दिसं, गच्छति पच्छिमं दिसं, गच्छति उत्तरं दिसं,  
गच्छति दक्खिणं दिसं, गच्छति उद्धं, गच्छति अधो, गच्छति अनुदिसन्ति। एवं  
भन्ते। एसो खो भिक्खवे मारो पापिमा गोधिकस्स कुलपुत्तस्स विञ्ञाणं समन्नेसति२,  
कत्थ गोधिकस्स कुलपुत्तस्स विञ्ञाणं पतिट्ठितन्ति। अप्पतिट्ठितेन च भिक्खवे  
विञ्ञाणेन गोधिको कुलपुत्तो परिनिब्बुतोति।   
    
अथ खो मारो पापिमा बेलुवपणडुवीणमादाय येन भगवा तेनुपसङ्कमि।  
उपसङ्कमित्वा भगवन्तं गाथाय अज्झभासि:  
    
उद्धं अधो च तिरियञ्च दिसा अनुदिसास्वहं,   
अन्वेसं नाधिगच्छामि गोधिको सो कुहिं गतोति?  
    
(भगवा:)  
सो धीरो धितिसम्पन्नो झायी झानरतो सदा,   
अहोरत्तं अनुयुञ्जं जीवितं अनिकामयं।   
    
छेत्वान मच्चुनो सेनं अनागन्त्वा पुनब्भवं,   
समूलं तण्हमब्बुय्ह गोधिको परिनिब्बुतोति।   
    
(थेरा:)  
    
तस्स सोकपरेतस्स वीणा कच्छा अभस्सथ,   
ततो सो दुम्मनो यक्खो तत्थेवन्तरधायथाति३।   
    
४। ३। ४  
    
सत्तवस्ससुत्तं।   
    
१६०। एवं मे सुतं: एकं समयं भगवा उरुवेलायं विहरति नज्जा नेरञ्जराय तीरे  
अजपालनिग्रोधे। तेन खो पन समयेन मारो पापिमा सत्तवस्सानि भगवन्तं  
अनुबन्धो४ होति ओतारापेक्खो ओतारं अलभमानो। अथ खो मारो पापिमा येन भगवा  
तेनुपसङ्कमि। उपसङ्कमित्वा भगवन्तं गाथाय अज्झभासि:  
    
[प्त्स् पगे१२३] [\क़् १२३।] सोकावतिण्णो नु वनम्हि५ झायसि चित्तं नुजितो उद पत्थयानो,   
आगुं नु गामस्मिमकासि किञ्चि कस्मा जनेन न करोसि सक्खिं  
सक्खी न सम्पज्जति केन चि तेति।   
    
१। सेय्यमानं-स्या, सोप्पमानं-सीमु। १। २। समन्वेसति-मछसं। [प्त्स् ३।]  
तत्थेवन्तरधायिथाति- स्या। ४। अनुबद्धो मछसं। स्या। सीमु। ५। वनसमिं-स्या, [प्त्स्।]   
    
[ब्ज्त् पगे २२४] [\x २२४।]       
    
(भगवा:)  
सोकस्स मूलं पलिखाय सब्बं अनागु झायामि असोचमानो,   
छेत्वान सब्बं भवलोभजप्पं अनासवो झायामि पमत्तबन्धु।   
    
(मारो:)  
यं वदन्ति ममेदन्ति ये वदन्ति ममन्ति च,   
एत्थ चे ते मनो अत्थि न मे समण मोक्खसीति।   
    
(भगवा:)  
यं वदन्ति न तं१ मय्हं ये वदन्ति न ते अहं,   
एवं पापिम जानाभि न मे मग्गम्पि दक्खसीति।   
    
(मारो:)  
सचे मग्गं१ अनुबुद्धं खेमं अमतगामिनं,   
अपेहि गच्छ त्वमेवेको किमञ्ञमनुसाससीति।   
    
सेय्यथापि भन्ते गामस्स वा निगमस्स वा अविदूरे पोक्खरणी। तत्रऽस्स कक्कटको। अथ  
खो भन्ते सम्बहुला कुमारका वा कुमारिकायो वा तम्हा गामा वा निगमा वा निक्खमित्वा  
येन सा पोक्खरणी तेनुपसङ्कमेय्युं, उपसङ्कमित्वा तं कक्कटकं उदका उद्धरित्वा  
थले पतिट्ठापेय्युं, यं यदेव हि सो भन्ते कक्कटको अऌअं अभिनिन्नामेय्य, तं तदेव  
ते कुमारका वा कुमारिकायो वा कट्ठेन वा कटलाय वा सञ्छिन्देय्युं सम्भञ्जेय्युं।  
एवं हि सो भन्ते कक्कटको सब्बेहि अऌएहि सञ्छिन्नेहि सम्भग्गेहि सम्पऌइभग्गेहि  
अभब्बो तं पोक्खरणिं पुन२ ओतरितुं सेय्यथापि पुब्बे। २।   
    
एवमेव खो भन्ते यानि ३ विसूकायिकानि४ विसेवितानि विप्फन्दितानि कानिचि कानिचि सब्बानि५  
तानि भगवता सञ्छिन्नानि, सम्भग्गानि [प्त्स् पगे १२४] [\क़् १२४।] सम्पऌइभग्गानि।  
अभब्बो दानाहं६ भन्ते पुन भगवन्तं उपसङ्कमितुं यदिदं ओतारापेक्खोति। अथ  
खो मारो पापिमा भगवतो सन्तिके इमा निब्बेजनीया गाथायो अभासि:  
    
मेदवण्णञ्च पासाणं वायसो अनुपरियगा,   
अपेत्थ मुदु७ विन्देम अपि अस्सादना सिया।   
    
अलद्धा तत्थ अस्सादं वायसेत्तो८ अपक्कमे,   
काकोच सेलमासज्ज निब्बिज्जापेम गोतमाति।   
    
१। सब्बन्तं-सीमु। २[प्त्स्, २, "] पुन" इति च " सेय्यथापि पुब्बे" इति च नदिस्सते-मछसं। ३।  
यानि कानिचि-मछसं ४। विसुकायितानि-स्या ५। विप्फन्दितानि सब्बानि-मचसं। स्या। ६।  
अभब्बो चि दानाहं-सीमु, २। अभब्बोवदानाहं-[प्त्स्। ७।] मुदुं-मछसं। ८।  
वायमन्तो-स्या।   
    
[ब्ज्त् पगे २२६] [\x २२६।]       
    
अथ खो मारो पापिमा भगवतो सन्तिके इमा निब्बेजनीया गाथायो अभासित्वा तम्हा ठाना  
अपक्कम्म भगवतो अविदूरे पठवियं पल्लङ्केन निसीदि तुण्हीभूतो मङ्कुभूतो  
पत्तक्खन्धो अधोमुखो पज्झायन्तो अप्पटिभानो कट्ठेन भूमिं विलिखन्तोति।   
    
४। ३। ५  
    
मारधीतुसुत्तं  
    
१६१। उरुवेलायं-  
    
अथ खो तण्हा च अरति१ रगा च मारधीतरो येन मारो पापिमा तेनुपसङ्कमिंसु।  
उपसङ्कमित्वा मारं पापिमन्तं गाथाय अज्झभासिंसु:  
    
केनासि दुम्मनो तात पुरिसं कन्नु सोचसि?  
मयं तं रागपासेन आरञ्ञमिव२ कुञ्जरं,   
बन्धित्वा आनयिस्साम वसगो ते भविस्सतीति।   
    
(मारो:)  
अरहं सुगतो लोके न रागेन सुवानयो,   
मारधेय्यमतिक्कन्तो तस्मा सोचामहं भूसन्ति।   
    
अथ खो तण्हा च अरतिरगा च मारधीतरो येन भगवा तेनुपसङ्कमिंसु।  
उपसङ्कमित्वा भगवन्तं एतदवोचुं: पादे ते समण परिचारेमाति। अथ खो भगवा  
न मनसाकासि यथा तं अनुत्तरे उपधिसङ्खये विमुत्तो।   
    
अथ खो तण्हा च अरतिरगा च मारधीतरो एकमन्तं अपक्कम्म एवं समचिन्तेसुं:  
उच्चावचा खो पुरिसानं अधिप्पाया। यन्नून मयं एकसतं एकसतं कुमारिवण्णसतं  
अभिनिम्मिनेय्यामाति।   
    
[प्त्स् पगे१२५] [\क़् १२५।] अथ खो तण्हा च अरतिरगा च मारधीतरो एकसतं एकसतं  
कुमारिवण्णसतं अनिभिम्मिनित्वा येन भगवा तेनुपसङ्कमिंसु। उपसङ्कमित्वा  
भगवन्तं एतदवोचुं: पादे ते समण परिचारेमाति। तम्पि भगवा न मनसाकासि  
यथा तं अनुत्तरे उपधिसङ्खये विमुत्तो।   
    
अथ खो तण्हा च अरतिरगा च मारधीतरो एकमन्तं अपक्कम्म एवं समचिन्तेसुं:  
उच्चावचा खो पुरिसानं अधिप्पाया। यन्नून मयं एकसतं एकसतं अविजातवण्णसतं  
अभिनिम्मिनेय्यामाति।   
    
अथ खो तण्हा च अरतिरगा च मारधीतरो एकसतं एकसतं अविजातवण्णसतं  
अभिनिम्मिनित्वा येन भगवा तेनुपसङ्कमिंसु। उपसङ्कमित्वा भगवन्तं एतदवोचुं:  
पादे ते समण परिचारेमाति। तम्पि भगवा न मनसाकासि यथा तं अनुत्तरे  
उपधिसङ्खये विमुत्तो।   
    
१। अरती च-कत्थचि २। अरञ्ञं- सीमु१। स्या। [प्त्स्।]   
    
[ब्ज्त् पगे २२८] [\x २२८।]       
    
अथ खो तण्हा च अरतिरगा च मारधीतरो एकमन्तं अपक्कम्म एवं समचिन्तेसुं:  
उच्चावचा खो पुरिसानं अधिप्पाया। यन्नून मयं एकसतं एकसतं सकिं  
विजातवण्णसतं अभिनिम्मिनेय्यामाति।   
    
अथ खो तण्हा च अरतिरगा च मारधीतरो एकसतं एकसतं सकिं विजातवण्णसतं  
अभिनिम्मिनित्वा येन भगवा तेनुपसङ्कमिंसु। उपसङ्कमित्वा भगवन्तं एतदवोचुं:  
पादे ते समण परिचारेमाति। तम्पि भगवा न मनसाकासि यथा तं अनुत्तरे  
उपधिसङ्खये विमुत्तो।   
    
अथ खो तण्हा च अरतिरगा च मारधीतरो एकमन्तं अपक्कम्म एवं समचिन्तेसुं:  
उच्चावचा खो पुरिसानं अधिप्पाया। यन्नून मयं एकसतं एकसतं दुविजातवण्णसतं  
अभिनिम्मिनेय्यामाति।   
    
अथ खो तण्हा च अरतिरगा च मारधीतरो एकसतं एकसतं दुविजातवण्णसतं  
अभिनिम्मिनित्वा येन भगवा तेनुपसङ्कमिंसु। उपसङ्कमित्वा भगवन्तं एतदवोचुं:  
पादे ते समण परिचारेमाति। तम्पि भगवा न मनसाकासि यथा तं अनुत्तरे  
उपधिसङ्खये विमुत्तो।   
    
अथ खो तण्हा च अरतिरगा च मारधीतरो एकमन्तं अपक्कम्म एवं समचिन्तेसुं:  
उच्चावचा खो पुरिसानं अधिप्पाया। यन्नून मयं एकसतं एकसतं  
मज्झिमित्थिवण्णसतं अभिनिम्मिनेय्यामाति।   
    
अथ खो तण्हा च अरतिरगा च मारधीतरो एकसतं एकसतं मज्झिमित्थिवण्णसतं  
अभिनिम्मिनित्वा येन भगवा तेनुपसङ्कमिंसु। उपसङ्कमित्वा भगवन्तं एतदवोचुं:  
पादे ते समण परिचारेमाति। तम्पि भगवा न मनसाकासि यथा तं अनुत्तरे  
उपधिसङ्खये विमुत्तो।   
    
अथ खो तण्हा च अरतिरगा च मारधीतरो एकमन्तं अपक्कम्म एवं समचिन्तेसुं:  
उच्चावचा खो पुरिसानं अधिप्पाया। यन्नून मयं एकसतं एकसतं महित्थिवण्णसतं  
अभिनिम्मिनेय्यामाति।   
    
अथ खो तण्हा च अरतिरगा च मारधीतरो एकसतं एकसतं महित्थिवण्णसतं  
अभिनिम्मिनित्वा येन भगवा तेनुपसङ्कमिंसु। उपसङ्कमित्वा भगवन्तं एतदवोचुं:  
पादे ते समण परिचारेमाति। तम्पि भगवा न मनसाकासि यथा तं अनुत्तरे  
उपधिसङ्खये विमुत्तो।   
    
अथ खो तण्हा च अरतिरगा च मारधीतरो एकमन्तं अपक्कम्म एतदवोचुं:सच्चं किर  
नो पिता अवोच:  
    
"अरहं सुगतो लोके न रागेन सुवानयो  
मारधेय्यं अतिक्कन्तो तस्मा सोचामहं भूसन"ति।   
    
यं हि मयं समणं वा ब्राह्मणं वा अवीतरागं इमिना उपक्कमेन उपक्कमेय्याम  
हदयं वास्स फलेय्य। उण्हं वा लोहितं मुखतो उग्गच्छेय्य। [प्त्स् पगे १२६] [\क़् १२६।]   
    उम्मादं वा पापुणेय्य चित्तविक्खेपं वा। सेय्यथा१ वा पन नऌओ हरितो लुतो उस्सुस्सति  
विसुस्सति मिलायति, एवमेव उस्सुस्सेय्य विसुस्सेय्य मिलायेय्याति।   
    
अथ खो तण्हा च अरतिरगा च मारधीतरो येन भगवा तेनुपसङ्कमिंसु।  
उपसङ्कमित्वा एकमन्तं अट्ठंसु। एकमन्तं ठिता खो तण्हा मारधीता भगवन्तं  
गाथाय अज्झभासि:  
    
१। सेय्यथापि-सीमु१। स्या।   
    
[ब्ज्त् पगे २३०] [\x २३०।]       
    
सोकावतिण्णो नु वनम्हि झायसि चित्तं नु जितो उद पत्थयानो  
आगुं नु गामस्मिमकासि किञ्चि कस्मा जनेन न करोसि सक्खिं  
सक्खी न सम्पज्जति केनचि तेति।   
    
(भगवा:)  
अत्थस्स पत्तिं हदयस्स सन्तिं छेत्वान सेनं पियसातरूपं  
एकाहं झायं सुखमन्वबोधिं तस्मा जनेन न करोमि सक्खिं  
सक्खी न सम्पज्जति केनचि मेति।   
    
अथ खो अरति मारधीता भगवन्तं गाथाय अज्झभासि:  
    
कथं विहारी बहुलोध भिक्खु पञ्चोघतिण्णो अतरीध छट्ठं,   
कथं झायिं बहुलं कामसञ्ञा परिबाहिरा होन्ति अलद्ध यो तन्ति।   
    
(भगवा:)  
पस्सद्धकायो सुविमुत्तचित्तो असङ्खरानो सतिमा अनोको,   
अञ्ञाय धम्मं अवितक्कझायी न कुप्पति न सरति न थीनो।   
    
एवं विहारी बहुलोध भिक्खु पञ्चोघतिण्णो अतरीध छट्ठं,   
एवं झायिं बहुलं कामसञ्ञा परिबाहिरा होन्ति अलद्ध यो तन्ति।   
    
[प्त्स् पगे १२७] [\क़् १२७।] अथ खो रगा मारधीता भगवतो सन्तिके इमं गाथं  
अभासि:  
    
अच्छेच्छि तण्हं गणसङ्घचारी अद्धा चरिस्सन्ति बहू च सत्ता,   
बहूं वताय जनतं अनोको अच्छेज्ज नेस्सति मच्चुराजस्स पारन्ति।   
    
(भगवा:)  
नयन्ति वे महावीरा सद्धम्मेन तथागता  
धम्मेन नयमानानं का उसूया विजानतन्ति।   
    
अथ खो तण्हा च अरतिरगा च मारधीतरो येन मारो पापिमा तेनुपसङ्कमिंसु। अद्दसा  
खो मारो पापिमा तण्हञ्च अरतिञ्च रगञ्च मारधीतरो दूरतोव आगच्छन्तियो दिस्वान  
गाथाहि अज्झभासि:  
    
बाला कुमुदनाऌएहि पब्बतं अभिमत्थथ  
गिरिं नखेन खणथ अयो दन्तेहि खादथ।   
    
सेलंव सिरसूहच्च२ पाताले गाधमेसथ  
खाणुंव उरसासज्ज निब्बिज्जापेथ गोतमाति। ३  
    
१। अभिमत्थथ-मछसं। [प्त्स् २।] सिरसि ऊहच्च-सीमु। ३। " इदमवोचाति" सङ्गीतिकारा  
देसनं निट्ठपेन्तीति-अट्ठकथा।   
    
[ब्ज्त् पगे २३२] [\x २३२।]       
    
(थेरा:)  
दद्दल्लमाना आगञ्छुं तण्हा च अरतीरगा  
ता तत्थ पनुदी सत्था तुलं भट्ठंव माफतोति।   
    
मारवग्गो ततियो।   
    
तत्रुद्दानं:  
    
सम्बहुला समिद्धी च गोधिकं सत्तवस्सानि धीतरं  
देसितं बुद्धसेट्ठेन इमं मारपञ्चकन्ति।   
    
मारसंयुत्तं समत्तं।   
    
५। भिक्खूनीसंयुत्तं।   
    
१। भिक्खूनीवग्गो।   
    
५। १। १।   
    
आऌअविकासुत्तं।   
    
१६२। [प्त्स् पगे १२८] [\क़् १२८।] एवं मे सुतं: एकं समयं भगवा सावत्थियं विहरति  
जेतवने अनाथपिण्डिकस्स आरामे।   
    
अथ खो आऌअविका भिक्खूनी पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्ता येन  
अन्धवनं तेनुपसङ्कमि विवेकत्थिनी।   
    
अथ खो मारो पापिमा आऌअविकाय भिक्खूनिया भयं छम्भितत्तं लोमहंसं  
उप्पादेतुकामो विवेकम्हा चावेतुकामो येन आऌअविका भिक्खुनी तेनुपसङ्कमि।  
उपसङ्कमित्वा आऌअविकं भिक्खुनिं गाथाय अज्झभासि:  
    
नत्थि निस्सरणं लोके किं विवेकेन काहसि,   
भुञ्जस्सु कामरतियो माहु पच्छानुतापिनीति।   
    
अथ खो आऌअविकाय भिक्खुनिया एतदहोसि: ऽको नुख्वायं१ मनुस्सो वा अमनुस्सो वा  
गाथं भासतीऽति? अथ खो आऌअविकाय भिक्खुनिया एतदहोसि: ऽमारो खो अय पापिमा मम  
भयं छम्हितत्तं लोमहंसं उप्पादेतुकामो विवेकम्हा चावेतुकामो गाथं भासतीऽति।  
अथ खो आऌअविका भिक्खुनी मारो अयं पापिमा इति विदित्वा मारं पापिमन्तं गाथाहि  
पच्चभासि। २  
    
१खो अयं - स्या २, अज्झभासि-स्या।   
[ब्ज्त् पगे २३४] [\x २३४।]       
    
अत्थि निस्सरणं लोके पञ्ञाय मे सुफस्सितं, १  
पमत्तबन्धु पापिम न त्वं जानासि तं पदं।   
    
सत्तिसुलूपमा कामा खन्धासं अधिकुट्टना,   
यं त्वं कामरतिं ब्रूसि अरति मय्हं२ सा अहूति।   
    
[प्त्स् पगे १२९] [\क़् १२९।] अथ खो मारो पापिमा जानाति मं आऌअविका भिक्खुनीति दुक्खी  
दुम्मनो तत्थेवन्तरधायीति।   
    
५। १। २।   
सोमासुत्तं,   
१६३। सावत्थियं-  
    
अथ खो सोमा भिक्खुनी पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्ता येन  
अन्धवनं तेनुपसङ्कमि दिवाविहाराय। अन्धवनं अज्झोगहेत्वा अञ्ञतरस्मिं  
रुक्खमूले दिवाविहारं३ निसीदि।   
    
अथ खो मारो पापिमा सोमाय भिक्खुनिया भयं छम्हितत्तं लोमहंसं  
उप्पादेतुकामो समाधिम्हा चावेतुकामो येन सोमा भिक्खुनी तेनुपसङ्कमि।  
उपसङ्कमित्वा सोमं भिक्खुनिं गाथाय अज्झभासि:  
    
यन्तं इसीहि पत्तब्बं ठानं दुरभिसम्भवं,   
न तं द्वङ्गुलपञ्ञाय सक्का पप्पोतुमित्थियाति।   
    
अथ खो सोमा भिक्खुनिया एतदहोसि: ऽको नुख्वायं४ मनुस्सो वा अमनुस्सो वा गाथं  
भासतीऽति। अथ खो सोमाय भिक्खुनिया एतदहोसि: ऽमारो खो अयं पापिमा मम भयं  
छम्भितत्तं लोमहंसं उप्पादेतुकामो समाधिम्हा चावेतुकामो गाथं भासतीऽति। अथ  
खो सोमा भिक्खुनी मारो अयं पापिमा इति विदित्वा मारं पापिमन्तं गाथाहि अज्झभासि:  
    
इत्थिभावो किं कयिरा चित्तम्हि सुसमाहिते,   
ञाणम्हि वत्तमानम्हि सम्मा धम्मं विपस्सतो।   
    
यस्स नून सिया एवं इत्थाहं५ पुरिसोति वा,   
किञ्चि वा पन अञ्ञस्मिं तं मारो वत्तुमरहतीति।   
    
अथ खो मारो पापिमा जानाति मं सोमा भिक्खुनीति दुक्खी दुम्मनो  
तत्थेवन्तरधायीति।   
    
१। सुफुस्सितं-मछसं। स्या। [प्त्स्। २।] मय्ह - मछसं स्या। सी१। ३।  
दिवाविहारत्थाय-सीमु। २। [प्त्स्। ४।] नु खो अयं। -स्या। ५। इत्थीहं-स्या। ६। अस्मीति-कत्थचि।   
    
[ब्ज्त् पगे २३६] [\x २३६।]       
    
५। १। ३  
गोतमीसुत्तं।   
१६४। सावत्थियं-  
    
अथ खो किसागोतमी भिक्खुनी पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्ता [प्त्स् पगे  
१३०] [\क़् १३०।] येन अन्धवनं तेनुपसङ्कमि दिवाविहाराय। अन्धवनं अज्झोगहेत्वा  
अञ्ञतरस्मिं रुक्खमूले दिवाविहारं निसीदि।   
    
अथ खो मारो पापिमा किसागोतमिया भिक्खुनिया भयं छम्हितत्तं लोमहंसं  
उप्पादेतुकामो समाधिम्हा चावेतुकामो येन किसागोतमी भिक्खुनी तेनुपसङ्कमि।  
उपसङ्कमित्वा किसागोतमिं भिक्खुनिं गाथाय अज्झभासि:  
    
किन्नु त्वं हतपुत्ताव एकमासि१ रुदम्मुखी,   
वनमज्झगता एका पुरिसं नु गवेससीति।   
    
अथ खो किसागोतमिया भिक्खुनिया एतदहोसि: को नुख्वायं मनुस्सो वा अमनुस्सा वा  
गाथं भासती ति। अथ खो किसागोतमिया भिक्खुनिया एतदहोसि: मारो खो अयं पापिमा  
मम भयं छम्हितत्तं लोमहंसं उप्पादेतुकामो समाधिम्हा चावेतुकामो गाथं  
भासतीति। अथ खो किसागोतमी भिक्खुनी मारो खो अयं पापिमा इति विदित्वा मारं  
पापिमन्तं गाथाहि पच्चभासि:२  
    
अच्चन्तं मतपुत्ताऽम्हि३ पुरिसा एतदन्तिका,   
न सोचामि न रोदामि न तं भायामि आवुसो।   
    
सब्बत्थ विहता४ नन्दि तमोक्खन्धो पदालितो,   
जेत्वान मच्चुनो५ सेनं विहरामि अनासवाति।   
    
अथ खो मारो पापिमा जानाती मं किसागोतमी भिक्खुनीति दुक्खी दुम्मतो  
तत्थेवन्तरधायीति।   
    
५। १। ४।   
विजया सुत्तं  
    
१६५। सावत्थियं-  
    
अथ खो विजया भिक्खुनी पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्ता येन  
अन्धवनं तेनुपसङ्कमि दिवाविहाराय। अन्धवनं अज्झोगहेत्वा अञ्ञतरस्मिं  
रुक्खमूले दिवाविहारं निसीदि।   
    
अथ खो मारो पापिमा किसागोतमिया भिक्खुनिया भयं छम्हितत्तं लोमहंसं  
उप्पादेतुकामो समाधिम्हा चावेतुकामो येन विजया भिक्खुनी तेनुपसङ्कमि।  
उपसङ्कमित्वा विजयं भिक्खुनिं गाथाय अज्झभासि:  
    
१। एकमासी-सीमु। १। स्या। २। अज्झभासि- स्या। ३। हतपुत्तम्हि-स्या। [प्त्स्] सी१ ४। विहिता-स्या। ५।  
छेत्वा नमुचिनो-सीमु। १।   
    
[ब्ज्त् पगे २३८] [\x २३८।]       
    
[प्त्स् पगे १३१] [\क़् १३१।] दहरा त्वं रूपवती अहञ्च दहरो सुसु,   
पञ्चङ्गिकेन तुरियेन एहय्येभिरमामसेति१।   
    
अथ खो विजयाय भिक्खुनिया एतदहोसि: को नुख्वायं मनुस्सो वा अमनुस्सा वा गाथं  
भासती ति। अथ खो विजयाय भिक्खुनिया एतदहोसि: मारो खो अयं पापिमा मम भयं  
छम्भितत्तं लोमहंसं उप्पादेतुकामो समाधिम्हा चावेतुकामो गाथं भासतीति। अथ  
खो विजया भिक्खुनी मारो खो अयं पापिमा इति विदित्वा मारं पापिमन्तं गाथाहि  
पच्चभासि:३  
    
रूपा सद्दा रसा गन्धा फोट्ठब्बा च मनोरमा,   
निय्यातयामि तुय्हेव४ मार नाहं तेनत्थिका५।   
    
इमिना पूतिकायेन भिन्दनेन पभङ्गुना,   
अट्टीयामि६ हरायामि कामतण्हा समूहता,   
    
ये च रूपूपगा सत्ता ये च आरुप्पठायिनो७,   
या च सन्ता समापत्ति सब्बत्थ विहतो तमोति।   
    
अथ खो मारो पापिमा जानाति मं विजया भिक्खुनीति दुक्खी दुम्मनो  
तत्थेवन्तरधायीति।   
    
५। १। ५  
उप्पलवण्णासुत्तं।   
    
१६६। सावत्थियं-  
अथ खो उप्पलवण्णा भिक्खुनी पुब्बण्हसमयं निवासेत्वा पत्तचीवरमादाय  
सावत्थिं पिण्डाय पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्ता  
येन अन्धवनं तेनुपसङ्कमि दिवाविहाराय। अन्धवनं अज्झोगहेत्वा अञ्ञतरस्मिं  
सुपुप्फितसालरुक्खमूले अट्ठासि।   
    
अथ खो मारो पापिमा उप्पलवण्णाय भिक्खुनिया भयं छम्भितत्तं लोमहंसं  
उप्पादेतुकामो समाधिम्हा चावेतुकामो येन उप्पलवण्णा भिक्खुनी तेनुपसङ्कमि।  
उपसङ्कमित्वा उप्पलवण्णं भिक्खुनिं गाथाय अज्झभासि:  
    
सुपुप्फितग्गं उपगम्म भिक्खुनी एका त्वं तिट्ठसि सालमूले,   
न चत्थि ते दुतिया वण्णधातु इधागता तादिसिका भवेय्युं  
बाले न त्वं भायसि धुत्तकानन्ति।   
    
अथ खो उप्पलवण्णाय भिक्खुनिया एतदहोसि: को नु ख्वायं मनुस्सो वा अमनुस्सा वा  
गाथं भासती ति। अथ खो उप्पलवण्णाय भिक्खुनिया एतदहोसि: मारो खो अयं पापिमा  
मम भयं छम्भितत्तं लोमहंसं उप्पादेतुकामो समाधिम्हा चावेतुकामो गाथं  
भासतीति। अथ खो उप्पलवण्णा भिक्खुनी मारो अयं पापिमा इति विदित्वा मारं  
पापिमन्तं गाथाहि पच्चभासि:८  
    
१। एहि अय्ये रमामसे-सीमु, १। रमामहसे-स्या। २। खो अयं-[प्त्स्। ३।] अज्झभासि-सीमु१।  
सी१। २। ४। तुम्हेव -[प्त्स्। ५।] नहि तेन अत्थिका-स्या। [स्त्प् ६।] अट्टियामि-सीमु२। स्या। [प्त्स्। ७।]  
अरूपठायीनो-मछसं। अरूपभागिनो- स्या। आरुप्पट्ठायिनो-[प्त्स् ८।] अज्झभासि-स्या।   
    
[ब्ज्त् पगे २४०] [\x २४०।]       
    
सतं सहस्सानपि धुत्तकानं इधागता तादिसिका१ भवेय्युं,   
लोमं न इञ्जामि न सन्तसामि न मार भायामि तमेकिकापि।   
    
एसा अन्तरधायामि कुच्छिं वा पविसामि ते,   
पखुमन्तरिकायम्पि तिट्ठन्तिं मं न दक्खसि।   
    
चित्तस्मिं वसीभूताम्हि इद्धिपादा सुभाविता,   
सब्बबन्धनमुत्ताम्हि न तं भायामि आवुसोति।   
    
अथ खो मारो पापिमा जानाति मं उप्पलवण्णा भिक्खुनीति दुक्खी दुम्मनो  
तत्थेवन्तरधायीति।   
    
५। १। ६।   
चालासुत्तं।   
    
१६७। सावत्थियं-  
    
अथ खो चाला भिक्खुनी पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्ता येन  
अन्धवनं तेनुपसङ्कमि दिवाविहाराय। अन्धवनं अज्झोगहेत्वा अञ्ञतरस्मिं  
रुक्खमूले दिवाविहारं निसीदि।   
    
अथ खो मारो पापिमा येन चाला भिक्खुनी तेनुपसङ्कमि। उपसङ्कमित्वा चालं  
भिक्खुनिं एतदवोच:  
    
किन्नु२ त्वं भिक्खुनी न रोचेसीति।   
    
(चालाभिक्खुनी:)  
जातिं ख्वाहं आवुसो न रोचेमीति।   
(मारो:)  
किन्नु जातिं न रोचेसि जातो कामानि भूञ्जति,   
को नु तं इदमादपयि जातिं मारोच३ भिक्खुनीति।   
(चालाभिक्खुनी:)  
जातस्स मरणं होति जातो दुक्खानि फुस्सति४,   
बन्धं वधं परिक्लेसं तस्मा जातिं न रोचये।   
    
बुद्धो धम्ममदेसेसि जातिया समतिक्कमं,   
सब्बदुक्खप्पहाणाय यो मं५ सच्चे निवेसयि।   
    
[प्त्स् पगे १३३] [\क़् १३३।] ये च रूपूपगा सत्ता ये च आरुप्पठायिनो,   
निरोधं अप्पजानन्ता आगन्तारो पुनब्भवन्ति।   
    
अथ खो मारो पापिमा जानाति मं चाला भिक्खुनीति दुक्खी दुम्मनो तत्तेवन्तरधायीति।   
    
५। १। ७  
उपचालासुत्तं।   
    
१६८। सावत्थियं-  
    
अथ खो उपचाला भिक्खुनी पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्ता येन  
अन्धवनं तेनुपसङ्कमि दिवाविहाराय। अन्धवनं अज्झोगहेत्वा अञ्ञतरस्मिं  
रुक्खमूले दिवाविहारं निसीदि।   
    
१। तादिसका-मछसं। २। किन्नु-खो त्वं -स्या। ३। रोचेसि सीमु, २। ४। पस्सति-सीमु। १ स्या। ५।  
सोमं मछसं। स्या।   
    
[ब्ज्त् पगे २४२] [\x २४२।]       
    
अथ खो मारो पापिमा येन उपचाला भिक्खुनी तेनुपसङ्कमि। उपसङ्कमित्वा उपचालं  
भिक्खुनिं एतदवोच:  
    
कत्थ नु त्वं भिक्खुनी उप्पज्जितुकामाति?  
    
(उपचाला:)  
न ख्वाहं आवुसो कत्थचि उप्पज्जितुकामाति।   
(मारो:)  
तावतिंसा च यामा च तुसिता चापि देवता,   
निम्माणरतिनो देवा ये देवा वसवत्तिनो,   
तत्थ चित्तं पणिधेहि रतिं पच्चनुभोस्ससीति।   
    
(उपचाला:)  
तावतिंसा च यामा च तुसिता चापि देवता,   
निम्माणरतिनो देवा ये देवा वसवत्तिनो,   
कामबन्धनबद्धा१ ते एन्ति मारवसं पुन।   
    
सब्बो आदिपितो२ लोको सब्बो लोको पधूपितो,   
सब्बो पज्जलितो लोको सब्बो लोको पकम्पितो,   
अकम्पितं अजलितं३ अपुथुज्जनसेवितं,   
अगति यत्थ मारस्स तत्थ मे निरतो मनोति,   
    
अथ खो मारो पापिमा जानाति मं उपचाला भिक्खुनीति दुक्खी दुम्मनो  
तत्थेवन्तरधायीति।   
    
५। १। ८।   
सीसूपचालासुत्तं*।   
    
१६९। सावत्थियं-  
    
अथ खो सीसूपचाला भिक्खुनी पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्ता येन  
अन्धवनं तेनुपसङ्कमि दिवाविहाराय। अन्धवनं अज्झोगहेत्वा अञ्ञतरस्मिं  
रुक्खमूले दिवाविहारं निसीदि।   
    
अथ खो मारो पापिमा सीसूपचाला भिक्खुनी तेनुपसङ्कमि। उपसङ्कमित्वा सीसूपचालं  
भिक्खुनिं एतदवोच:  
    
कस्स नु त्वं भिक्खुनी पासण्डं रोचेसीति?  
    
(सीसूपचाला:)  
न ख्वाहं आवुसो कस्सचि पासण्डं रोचेमिति,   
(मारो:)  
किन्नु उद्दिस्स मुण्डासि समणी विय दिस्ससि,   
न च रोचेसि पासण्डं किमिव४ चरसि मोमुहाति।   
    
* सीसप्पचाला-सी१, २।   
१। बन्धा-स्या। २। आदिप्पितो-सीमु, १। आदित्तो-स्या। ३। अपज्जलितं-मछसं स्या। [प्त्स्। ४।]  
किमिदं-स्या।   
    
[ब्ज्त् पगे २४४] [\x २४४।]       
(सिसूपचाला:)  
इतो बहिद्धा पासण्डा दिट्ठीसु पसीदन्ति ते,   
न तेसं धम्मं रोचेमि न ते धम्मस्स कोविदा।   
    
[प्त्स् पगे १३४] [\क़् १३४।]        
अत्थि सक्यकुले जातो बुद्धो अप्पटिपुग्गलो,   
सब्बाभिभू मारनुदो सब्बत्थमपराजितो,   
सब्बत्थ मुत्तो असितो१ सब्बं पस्सति चक्खुमा।   
    
सब्बकम्मक्खय२प्पत्तो विमुत्तो उपदिसङ्खये,   
सो मय्हं भगवा सत्था तस्स रोचेमि सासनन्ति।   
    
अथ खो मारो पापिमा जानाति मं सीसूपचाला भिक्खुनीति दुक्खी दुम्मनो  
तत्थेवन्तरधायीति।   
    
५। १। ९।   
सेलासुत्तं।   
    
१७०। सावत्थियं-  
    
अथ खो सेला भिक्खुनी पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्ता येन  
अन्धवनं तेनुपसङ्कमि दिवाविहाराय। अन्धवनं अज्झोगहेत्वा अञ्ञतरस्मिं  
रुक्खमूले दिवाविहारं निसीदि।   
    
अथ खो मारो पापिमा सेलाय भिक्खुनिया भयं छम्भितत्तं लोमहंसं  
उप्पादेतुकामो समाधिम्हा चावेतुकामो येन सेला भिक्खुनी तेनुपसङ्कमि।  
उपसङ्कमित्वा सेलं भिक्खूनिं गाथाय अज्झभासि:  
केनिदं पकतं बिम्बं क्वन्नु३ बिम्बस्स कारको,   
क्वन्नु४ बिम्बं समुप्पन्नं क्वन्नु३ बिम्बं निरुज्झतीति।   
    
अथ खो सेलाय भिक्खुनिया एतदहोसि: को नु ख्वायं मनुस्सो वा अमनुस्सा वा गाथं  
भासती ति। अथ खो सेलाय भिक्खुनिया एतदहोसि: मारो खो अयं पापिमा मम भयं  
छम्भितत्तं लोमहंसं उप्पादेतुकामो समाधिम्हा चावेतुकामो गाथं भासतीति। अथ  
खो सेला भिक्खुनी मारो खो अयं पापिमा इति विदित्वा मारं पापिमन्तं गाथाहि  
पच्चभासि:  
    
नयिदं अत्तकतं५ बिम्बं नयिदं परकतं६ अघं,   
हेतुं पटिच्च सम्भूतं हेतुभङ्गा निरुज्झति।   
    
यथा अञ्ञतरं बीजं खेत्ते वुत्तं विरूहति,   
पटवीरसञ्च७ आगम्म सिनेहञ्च तदूभयं।   
    
एवं खन्धा च धातुयो छ च आयतना इमे,   
हेतुं पटिच्च सम्भूता हेतुभङ्गा निरुज्झरेति।   
    
अथ खो मारो पापिमा जानाति मं सेला भिक्खुनीति दुक्खी दुम्मनो तत्थेवन्तरधायीति।   
    
१। अस्सितो-स्या २। सब्बकम्मक्खयं-मछसं। स्या। [प्त्स् ३।] क्वनू। मछसं। ४।  
क्वञ्च-सीमु। क्वचि-स्या। ५, नयिदं पकतं-स्या। ६। पकतं-स्या। ७  
पठविरसञ्चागम्म-मछसं।   
    
[ब्ज्त् पगे २४६] [\x २४६।]       
    
५। १। १०।   
वजिरासुत्तं।   
    
१७१। सावत्थियं१-  
    
अथ खो वजिरा भिक्खुनी पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं पिण्डाय चरित्वा पच्छाभत्तं [प्त्स् पगे १३५] [\क़् १३५।]       
पिण्डपातपटिक्कन्ता येन अन्धवनं तेनुपसङ्कमि दिवाविहाराय। अन्धवनं  
अज्झोगहेत्वा अञ्ञतरस्मिं रुक्खमूले दिवाविहारं निसीदि।   
    
अथ खो मारो पापिमा वजिराय भिक्खुनिया भयं छम्भितत्तं लोमहंसं  
उप्पादेतुकामो समाधिम्हा चावेतुकामो येन वजिरा भिक्खुनी तेनुपसङ्कमि।  
उपसङ्कमित्वा वजिरं भिक्खुनिं गाथाय अज्झभासि:  
    
केनायं पकतो सत्तो कुवं२ सत्तस्स कारको,   
कुवं सत्तो समुप्पन्नो कुवं सत्तो निरुज्झतीति।   
    
अथ खो वजिराय भिक्खुनिया एतदहोसि: को नुख्वायं मनुस्सो वा अमनुस्सा वा गाथं  
भासती ति। अथ खो वजिराय भिक्खुनिया एतदहोसि: मारो खो अयं पापिमा मम भयं  
छम्भितत्तं लोमहंसं उप्पादेतुकामो समाधिम्हा चावेतुकामो गाथं भासतीति। अथ  
खो वजिरा भिक्खुनी मारो खो अयं पापिमा इति विदित्वा मारं पापिमन्तं गाथाहि  
पच्चभासि:  
    
किन्नु सत्तोति पच्चेसि मारदिट्ठिगतन्नु ते,   
सुद्धसङ्खारपुञ्जोयं नयिध सत्तूपलब्भति।   
    
यथा हि अङ्गसम्भारा होति सद्दो रतो इति,   
एवं खन्धेसु सन्तेसु होति सत्तोति सम्मुति३।   
    
दुक्खमेव हि सम्भोति दुक्खं तिट्ठति वेति च,   
नाञ्ञत्र दुक्खा सम्भोति नाञ्ञत्र दुक्खा निरुज्झतीति।   
    
अथ खो मारो पापिमा जानाति मं वजिरा भिक्खुनीति दुक्खी दुम्मनो  
तत्थेवन्तरधायीति।   
    
भिक्खुनीवग्गो पठमो।   
    
तत्रुद्दानं:  
    
आऌअविका च सोमा च गोतमी विजया सह  
उप्पलवण्णा च चाला उपचाला सिसूपचाला  
सेला वजिराय ते दसाति,   
    
भिक्खुनीसंयुत्तं समत्तं।   
    
१। [प्त्स् पगे १३६] [\क़् १३६।] एवं मे सुतं-पे - अनाथपिण्डिकस्सआरामे। सीमु२। २।  
किचि-स्या। ३। सम्मति-स्या।   
    
[ब्ज्त् पगे २४८] [\x २४८।]       
    
६। ब्रह्मसंयुत्तं  
    
१। कोकालिकवग्गो  
६। १। १।   
आयाचनसुत्तं  
    
१७२। एवं मे सुतं: एकं समयं भगवा उरुवेलायं विहरति नज्जा नेरञ्जराय तीरे  
अजपालनिग्रोधमूले पठमाभिसम्बुद्धो।   
    
अथ खो भगवतो रहोगतस्स पटिसल्लीनस्स एवं चेतसो परिवितक्को उदपादि। अधिगतो  
खो म्यायं धम्मो गम्भीरो दुद्दसो दुरनुबोधो सन्तो पणीतो अतक्कावचरो निपुणो  
पण्डितवेदनीयो, आलयरामा खो पनायं पजा आलयरता आलयसम्मुदिता१ आलयरामाय खो  
पन पजाय आलयरताय आलयसम्मुदिताय दुद्दसं इदं ठानं यदिदं इदप्पच्चयता  
पटिच्चसमुप्पादो। इदम्पि खो ठानं यदिदं सब्बसङ्खारसमथो  
सब्बूपधिपटिनिस्सग्गो तण्हक्खयो२ विरागो निरोधो निब्बाणं। अहञ्चेव खो पन  
धम्मं देसेय्यं। परे च मे न आजानेय्युं। सो ममस्स किलमथो सा ममस्स विहेसाति।   
    
अपिस्सुदं३ भगवन्तं इमा अनच्छरिया गाथायो पटिभंसु। पुब्बे अस्सुतपुब्बा:  
    
किच्छेन मे अधिगतं१ हलन्दानि पकासितुं,   
रागदोसपरेतेहि नायं धम्मो सुसम्बुधो।   
    
पटिसोतगामिं निपुणं गम्भीरं दुद्दसं अणुं,   
रागरत्ता न दक्खिन्ति४ तमोक्खन्धेन आवुताति। ५  
    
[प्त्स् पगे१३७] [\क़् १३७।] इति६ भगवतो पटिसञ्चिक्खतो अप्पोस्सुक्कताय चित्तं नमति नो  
धम्मदेसनाय।   
    
अथ खो ब्रह्मुनो सहम्पतिस्स भगवतो चेतसा चेतो परिवितक्कमञ्ञाय एतदहोसि:  
नस्सति वत भो लोको। विनस्सति वत भो लोको यत्र हि नाम तथागतस्स अरहतो  
सम्मासम्बुद्धस्स अप्पोस्सुक्कताय चित्तं नमति नो धम्मदेसनायाति। अथ खो  
ब्रह्मा सहम्पति सेय्यथापि नाम बलवा पुरिसो सम्मिञ्जितं७ वा बाहं पसारेय्य।  
पसारितं वा बाहं सम्मिञ्जेय्य, एवमेव ब्रह्मलोके अन्तरहितो भगवतो पुरतो  
पातुरहोसि।   
    
१। समुदिता-स्या। [प्त्स्। २,] तण्हाक्खयो-मछसं। ३, अपिस्सु-मछसं। ४।  
दक्खन्ति-मछसं। ५। आचुटाति-मछसं। ६। इतिह-मछसं। ७। समिञ्जितं-मछसं।   
[ब्ज्त् पगे २५०] [\x २५०।]       
    
अथ खो ब्रह्मा सहम्पति एकंसं उत्तरासङ्गं करित्वा दक्खिणजाणुमण्डलं  
पठवियं निहन्त्वा येन भगवा तेनञ्जलिं पणामेत्वा भगवन्तं एतदवोच: " देसेतु  
भन्ते भगवा धम्मं देसेतु सुगतो धम्मं। सन्ति सत्ता अप्परजक्खजातिका।  
अस्सवणता धम्मस्स परिहायन्ति। भविस्सन्ति धम्मस्स अञ्ञातारो"ति। इदमवोच  
ब्रह्मा सहम्पति। इदं वत्वा अथापरं एतदवोच:  
    
पातुरहोसि मगधेसु पुब्बे धम्मो असुद्धो समलेहि चिन्तितो,   
अवापुरेतं१ अमतस्स द्वारं सुणन्तु धम्मं विमलेनानुबुद्धं।   
    
सेले यथा पब्बतमुद्धनिट्ठितो यथापि पस्से जनतं समन्ततो,   
तथूपमं धम्ममयं सुमेध पासादमारुय्ह समन्तचक्खु,   
सोकावतिण्णं२ जनतमपेतसोको अवेक्खस्सु जातिजराभिभूतन्ति।   
    
उट्ठेहि वीर विजितसङ्गाम सत्थवाह अनण विचर लोके,   
देसस्सु२ भगवा धम्मं अञ्ञातारो भविस्सन्तीति।   
    
[प्त्स् पगे १३८] [\क़् १३८।] अथ खो भगवा ब्रह्मुनो च अज्झेसनं विदित्वा सत्तेसु च  
कारुञ्ञतं पटिच्च बुद्धचक्खुना लोकं वोलोकेसि। अद्दसा खो भगवा बुद्धचक्खुना  
लोकं वोलोकेन्तो सत्ते अप्परजक्खे महा रजक्खे तिक्खिन्द्रिये मुदिन्द्रिये स्वाकारे द्वाकारे  
सुविञ्ञापये दुविञ्ञापये अप्पेकच्चे परलोकवज्जभयदस्साविनो विहरन्ते ( अप्पेकच्चे न  
परलोकवज्जभयदस्साविनो३ विहरन्ते)। सेय्यथापि नाम उप्पलिनियं वा पदुमिनियं वा  
पुण्डरीकिनियं वा अप्पेकच्चानि उप्पलानि वा पदुमानि वा पुण्डरीकानि वा उदके जातानि  
उदके संवद्धानि उदकानुग्गतानि४ अन्तो निमुग्गपोसीनि। अप्पेकच्चानि उप्पलानि वा  
पदुमानि वा पुण्डरीकानि वा उदके जातानि उदके संवद्धानि समोदकं ठितानि।  
अप्पेकच्चानि उप्पलानि वा पदुमानि वा पुण्डरीकानि वा उदके जातानि उदके संवद्धानि  
उदका अच्चुग्गम्म ठितानि५ अनुपलित्तानि उदकेन। एवमेवं भगवा बुद्धचक्खुना  
लोकं वोलोकेन्तो अद्दस सत्ते अप्परजक्खे महारजक्खे तिक्खिन्द्रिये मुदिन्द्रिये स्वाकारे  
द्वाकारे सुविञ्ञापये दुविञ्ञापये अप्पेकच्चे परलोकवज्जभय दस्साविनो विहरन्ते (  
अप्पेकच्चे न परलोकवज्जभयदस्साविनो विहरन्ते)। दिस्वान ब्रह्मानं सहम्पतिं  
गाथाय पच्चभासि:  
    
१। अपापुरेतं-मछसं। स्या २। देसेतु-स्या[प्त्स् ३।] भयदस्साविने-मछसं ४।  
उदकानुगतानि-स्या। ५। तिट्ठन्ति-सीमु२, स्या। [प्त्स्।] (-) अन्तरित पाठो सीहलपोत्थकेसु न  
दिस्सते।   
    
[ब्ज्त् पगे २५२] [\x २५२।]       
    
अपारुता तेसं१ अमतस्स द्वारा ये सोतवन्ते पमुञ्चन्तु सद्धं,   
विहिंससञ्ञी पगुणं न भासिं धम्मं पणीतं मनुजेसु ब्रह्मेति।   
    
अथ खो ब्रह्मा सहम्पति कतावकासो खोम्हि भगवता धम्मदेसनायाति भगवन्तं  
अभिवादेत्वा पदक्खिणं कत्वा तत्थेवन्तरधायीति।   
    
६। १। २।   
    
गारवसुत्तं।   
    
१७३। एवं मे सुतं: एकं समयं भगवा उरुवेलायं विहरति नज्जा नेरञ्जराय तीरे  
अजपालनिग्रोधमूले२ पठमाभिसम्बुद्धो।   
    
[प्त्स् पगे१३९] [\क़् १३९।] अथ खो भगवतो रहोगतस्स पतिसल्लीनस्स एवं चेतसो  
परिवितक्को उदपादि: दुक्खं खो अगारवो विहरति अप्पतिस्सो। कन्नु ख्वाहं समणं वा  
ब्राह्मणं वा सक्कत्वा गरु कत्वा३ उपनिस्साय विहरेय्यन्ति।   
    
अपरिपुण्णस्स खो समाधिक्खन्धस्स पारिपुरिया अञ्ञं समणं वा ब्राह्मणं वा  
सक्कत्वा गरु कत्वा उपनिस्साय विहरेय्यं, न खो पनाहं पस्सामि सदेवके लोके  
समारके सब्रह्मके, सस्समणब्राह्मणिया पजाय सदेवमनुस्साय अत्तना समाधि  
सम्पन्नतरं अञ्ञं समणं वा ब्राह्मणं वा यमहं सक्कत्वा गरु कत्वा३  
उपनिस्साय विहरेय्यन्ति।   
    
अपरिपुण्णस्स खो पञ्ञाक्खन्धस्स पारिपुरिया अञ्ञं समणं वा ब्राह्मणं वा  
सक्कत्वा गरु कत्वा उपनिस्साय विहरेय्यं, न खो पनाहं पस्सामि सदेवके लोके  
समारके सब्रह्मके, सस्समणब्राह्मणिया पजाय सदेवमनुस्साय अत्तना पञ्ञा  
सम्पन्नतरं अञ्ञं समणं वा ब्राह्मणं वा यमहं सक्कत्वा गरु कत्वा३  
उपनिस्साय विहरेय्यन्ति। 

अपरिपुण्णस्स खो विमुत्तिक्खन्धस्स पारिपुरिया अञ्ञं समणं वा ब्राह्मणं वा  
सक्कत्वा गरु कत्वा उपनिस्साय विहरेय्यं, न खो पनाहं पस्सामि सदेवके लोके  
समारके सब्रह्मके, सस्समणब्राह्मणिया पजाय सदेवमनुस्साय अत्तना विमुत्ति  
सम्पन्नतरं अञ्ञं समणं वा ब्राह्मणं वा यमहं सक्कत्वा गरु कत्वा३  
उपनिस्साय विहरेय्यन्ति। 

अपरिपुण्णस्स खो विमुत्तिञाणदस्सनक्खन्धस्स पारिपुरिया अञ्ञं समणं वा  
ब्राह्मणं वा सक्कत्वा गरु कत्वा उपनिस्साय विहरेय्यं, न खो पनाहं पस्सामि  
सदेवके लोके समारके सब्रह्मके, सस्समणब्राह्मणिया पजाय सदेवमनुस्साय  
अत्तना विमुत्ति ञाणदस्सनसम्पन्नतरं अञ्ञं समणं वा ब्राह्मणं वा यमहं  
सक्कत्वा गरु कत्वा३ उपनिस्साय विहरेय्यं। यन्नूनाहं य्वायं धम्मो मया  
अभिसम्बुद्धो तमेव धम्मं सक्कत्वा गरु कत्वा५ उपनिस्साय विहरेय्यन्ति।   
    
१। ते-स्या। २। निग्रोधे-सीमु। १ स्या। [प्त्स्।] सी१, २। ३। गुरुं कत्वामछसं। ४। परिपूरिया-आ। ५।  
गरुङ्कत्वा, -सी१।   
    
[ब्ज्त् पगे २५४] [\x २५४।]       
    
अथ खो ब्रह्मा सहम्पति भगवतो चेतसा चेतो परिवितक्कमञ्ञाय सेय्यथापि नाम  
बलवा पुरिसो सम्मिञ्जितं वा बाहं पसारेय्य, पसारितं वा बाहं सम्मिञ्जेय्य, एवमेवं  
ब्रह्मलोके अन्तरहितो भगवतो पूरतो पातुरहोसि।   
    
अथ खे ब्रह्मा सहम्पति एकंसं उत्तरासङ्गं करित्वा येन भगवा तेनञ्जलिं  
पणामेत्वा भगवन्तं एतदवोच: [प्त्स् पगे १४०] [\क़् १४०।] एवमेतं भगवा,  
एवमेतं सुगत। येपि ते भन्ते अहेसुं अतीतमद्धानं अरहन्तो सम्मासम्बुद्धा तेपि  
भगवन्तो धम्मञ्ञेव सक्कत्वा गरु कत्वा उपनिस्साय विहरिंसु। येपि ते भन्ते  
भविस्सन्ति अनागतमद्धानं अरहन्तो सम्मासम्बुद्धा तेपि भगवन्तो धम्मञ्ञेव  
सक्कत्वा गरु कत्वा उपनिस्साय विहरिस्सन्ति। भगवापि भन्ते एतरहि अरहं  
सम्मासम्बुद्धो धम्मञ्ञेव सक्कत्वा गरु कत्वा उपनिस्साय विहरतूति। इदमवोच  
ब्रह्मा सहम्पति। इदं वत्वा अथापरं एतदवोच:  
    
ये चब्भतीता१ सम्बुद्धा ये च बुद्धा अनागता,   
यो चेतरहि सम्बुद्धो बहुन्नं२ सोकनासनो।   
    
सब्बे सद्धम्मगरुनो विहंसु३ विहरन्ति च,   
अथोपि४ विहरिस्सन्ति एसा बुद्धान धम्मता।   
    
तस्मा हि अत्थकामेन ५ महत्तमभिकङ्खता,   
सद्धम्मो गरु कातब्बो सरं बुद्धानसासनं।   
    
६। १। ३।   
ब्रह्मदेवसुत्तं।   
    
१७४। एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तेन खो पन समयेन अञ्ञतरिस्सा ब्राह्मणिया ब्रह्मदेवो नाम पुत्तो  
भगवतो सन्तिके अगारस्मा अनगारियं पब्बजितो होति।   
    
अथ खो आयस्मा ब्रह्मदेवो एको वूपकट्ठो अप्पमत्तो आतापि पहितत्तो विहरन्तो न  
चिरस्सेव यस्सत्थाय कुलपुत्ता सम्मदेव अगारस्मा अनगारियं पब्बजन्ति तदनुत्तरं  
ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा उपसम्पज्ज विहासि।  
खीणा जाति वुसितं ब्रह्मचरियं कतं करणीयं नापरं इत्थत्तायाति अब्भञ्ञासि।  
अञ्ञतरो च पनायस्मा ब्रह्मदेवो अरहतं अहोसि।   
    
१। ये च अतीता - मछसं, स्या, [प्त्स्। २।] बहूनं-मछसं। ३। विहरिंसु-स्या [प्त्स्] सी१, २, ४।  
अथापि-स्या। तथापि-मछसं ५। अत्तकामेन-स्या। मछसं।   
    
[ब्ज्त् पगे २५६] [\x २५६।]       
    
अथ खो आयस्मा ब्रह्मदेवो पुब्बण्हसमयं निवासेत्वा पत्तचीवरमादाय सावत्थिं  
पिण्डाय पाविसि। सावत्थियं सपदानं पिण्डाय चरमानो येन सकमातुनिवेसनं  
तेनुपसङ्कमि। [प्त्स् पगे १४१] [\क़् १४१।] तेन खो पन समयेन आयस्मतो  
ब्रह्मदेवस्स माता ब्राह्मणी ब्रह्मुनो आहुतिं निच्चं पग्गण्हाति। अथ खो ब्रह्मुनो  
सहम्पतिस्स एतदहोसि: अयं खो आयस्मतो ब्रह्मदेवस्स माता ब्राह्मणी ब्रह्मुनो  
आहुतिं निच्चं पग्गण्हाति, यन्नूनाहं तं उपसङ्कमित्वा संवेजेय्यन्ति।   
    
अथ खो ब्रह्मा सहम्पति सेय्यथापि नाम बलवा पुरिसो सम्मिञ्जितं वा बाहं  
पसारेय्य पसारितं वा बाहं सम्मिञ्जेय्य। एवमेवं ब्रह्मलोके अन्तरहितो आयस्मतो  
ब्रह्मदेवस्स मातुनिवेसने पातुरहोसि। अथ खो ब्रह्मा सहम्पति वेहासं ठितो  
आयस्मतो ब्रह्मदेवस्स मातरं ब्राह्मणिं गाथाहि अज्झभासि:  
    
दूरे इतो ब्राह्मणी ब्रह्मलोको यस्साहुतिं पग्गण्हासि निच्चं।   
नेतादिसो ब्राह्मणि ब्रह्मभक्खो किं जप्पसि ब्रह्मपथं अजानन्ति। १  
    
एसो हि ते ब्राह्मणी ब्रह्मदेवो निरुपदिको२ अतिदेवप्पत्तो,   
अकिञ्चनो भिक्खु अनञ्ञपोसी३ यो ते सो पिण्डाय घरं पविट्ठो।   
    
आहुनेय्यो४ वेदगू भावितत्तो नरानं देवानञ्च५ दक्खिणेय्यो,   
बाहित्वा पापानि अनुपलित्तो६ घासेसनं इरीयति७ सीतिभूतो।   
    
न तस्स पच्छा न पुरत्थमत्थि सन्तो विधूमो अनिघो निरासो,   
निक्खित्तदण्डो तसथावरेसु सो त्याहुतिं भुञ्जतु अग्गपिण्डं  
    
विसेनिभूतो उपसन्तचित्तो नागोव दन्तो चरति अनेजो,   
भिक्खु सुसिलो सुविमुत्तचित्तो सो त्याहुतिं भुञ्जतु अग्गपिण्डं।   
    
तस्मिं पसन्ना अविकम्पमाना [प्त्स् पगे १४२] [\क़् १४२।] पतिट्ठपेसि दक्खिणं  
दक्खिणेय्ये,   
करोहि पुञ्ञं सुखमायतिकं दिस्वा मुनिं ब्राह्मणि ओघतिण्णनति।   
    
तस्मिं पसन्ना अविकम्पमाना पतिट्ठपेसि दक्खिणं दक्खिणेय्ये,   
अकासि पुञ्ञं सुखमायतिकं दिस्वा मुनिं ब्राह्मणी ओघतिण्णन्ति।   
    
१। अजानं-मछसं। स्या। २। निरूपधिको-मछसं। स्या। ३। अनञ्ञपोसियो[प्त्स्। ४।]  
आहुनियो-स्या। ५। देवान च -स्या। ६। अनूपलित्तो-मछसं। स्या। ७। इरियति-सीमु। २।   
    
[ब्ज्त् पगे २५८] [\x २५८।]       
    
६। १। ४।   
बकब्रह्मसुत्तं।   
    
१७५। एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तेन खो पन समयेन बकस्स ब्रह्मुनो एवरूपं पापकं दिट्ठिगतं  
उप्पन्नं होति: इदं निच्चं, इदं धुवं, इदं सस्सतं, इदं केवलं, इदं  
अचवनधम्मं। इदं हि न जायति न जीयति न मीयति न चवति न उप्पज्जति इतो च  
पनञ्ञं उत्तरिं निस्सरणं १ नत्थीति।   
    
अथ खो भगवा बकस्स ब्रह्मुनो चेतसा चेतोपरिवितक्कमञ्ञाय सेय्यथापि नाम  
बलवा पुरिसो सम्मिञ्जितं वा बाहं पसारेय्य पसारितं वा बाहं सम्मिञ्जेय्य, एवमेव  
जेतवने अन्तरहितो तस्मिं ब्रह्मलोके पातुरहोसि। अद्दसा खो बको ब्रह्मा भगवन्तं  
दूरतोव आगच्छन्तं। दिस्वान भगवन्तं एतदवोच: एहि खो मारिस। स्वागतं ते मारिस।  
चिरस्सं खो मारिस इमं परियाय मकासि यदिदं इधागमनाय। इदं हि मारिस निच्चं,  
इदं धुवं, इदं सस्सतं१, इदं केवलं इदं अचवनधम्मं। इदं हि न जायति न  
जीयति न मीयति न चवति न उप्पज्जति। इतो च पनञ्ञं उत्तरिं निस्सरणं नत्थीति।   
    
एवं वुत्ते भगवा बकब्रह्मानं इदमवोच२: अविज्जागतो वत भो बको ब्रह्मा,  
अविज्जागतो वत भो बको ब्रह्मा। यत्र हि नाम अनिच्चञ्ञेव३ समानं निच्चन्ति वक्खति।  
अद्धुवञ्ञेव४ समानं धुवन्ति वक्खति। असस्सतञ्ञेव समानं सस्सतन्ति वक्खति।  
[प्त्स् पगे १४३] [\क़् १४३।] अकेवलञ्ञेव समानं केवलन्ति वक्खति।  
चवनधम्मञ्ञेव समानं अचवनधम्मन्ति वक्खति। यत्थ च पन जायति च जीयति  
च मीयति च चवति च उप्पज्जति५ च। तञ्च तथा वक्खति: इदं हि न जायति न जीयति न  
मीयति न चवति न उप्पज्जति। सन्तञ्च पनञ्ञं उत्तरिं निस्सरणं, नत्थञ्ञं उत्तरिं  
निस्सरणन्ति चक्खतीति,   
    
(बको ब्रह्मा:)  
द्वासत्तति गोतम पुञ्ञकम्मा वसवत्तिनो जातिजरं अतीता,   
अयमन्तिमा वेदगु ब्रह्मुपपत्ति अस्माभिजप्पन्ति जना अनेकाति।   
(भगवा:)  
अप्पं हि एतं न हि दीघमायु यं त्वं बक मञ्ञसि दीघमायुं।   
सतं सहस्सानं निरब्बुदानं आयुं ६ पजानामि तवाहं ब्रहमेति।   
    
१। उत्तरि निस्सरणं-मछसं, २ एतदवोच-मछसं। स्या। ३। येव-मछसं स्या। [प्त्स्। ४।]  
अधुवञ्ञेव-मछसं स्या। ५। उपपज्जति-मछसं। स्या, ६। आयु-[प्त्स्]  
    
[ब्ज्त् पगे २६०] [\x २६०।]       
    
(बको ब्रह्मा:)  
अनन्तदस्सी भगवाहमस्मि जातिजरं सोकमुपातिवत्तो,   
किं मे पुराणं वत सीलवत्तं आचिक्ख मे तं यमहं विजञ्ञाति।   
    
(भगवा:)  
यं त्वं अपायेसि बहू मनुस्से पिपासिते घम्मनि सम्परेते,   
तं ते पुराणं वत सीलवत्तं सुत्तप्पबुद्धोव अनुस्सरामि।   
    
यं एणिकूलस्मिं जनं गहीतं अमोचयी गय्हकं नीयमानं,   
तं ते पुराणं वत सीलवत्तं सुत्तप्पबुद्धोव अनुस्सरामि।   
    
गङ्गाय सोतस्मिं गहीतनावं लुद्देन नागेन मनुस्सकमय्या,   
पमोचयित्थ१ बलसा पसय्ह तं ते पुराणं वत सीलवत्तं सुत्तप्पबुद्धोव  
अनुस्सरामि।   
[प्त्स् पगे १४४] [\क़् १४४।] कप्पो च ते बद्धचरो अहोसिं सम्बुद्धिमन्तं२ वतिनं  
अमञ्ञिं३  
तं ते पुराणं वत सीलवत्तं सुत्तप्पबुद्धोव अनुस्सरामीती।   
    
(बको ब्रह्मा:)  
अद्धा पजानासि ममेतमायुं अञ्ञम्पि४ जानासि तथा हि बुद्धो,   
तथा हि त्यायं जलितानुभावो ओभासयं तिट्ठति ब्रह्मलोकन्ति।   
६। १। ५  
अपरादिट्ठिसुत्तं।   
    
१७६। एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तेन खो पन समयेन अञ्ञतरस्स ब्रह्मुनो एवरूपं पापकं दिट्ठिगतं  
उप्पन्नं होति। नत्थि सो समणो वा ब्राह्मणो वा यो इध आगच्छेय्याति।   
अथ खो भगवा तस्स ब्रह्मुनो चेतसा चेतोपरिवितक्कमञ्ञाय सेय्यथापि नाम बलवा  
पुरिसो सम्मिञ्जितं वा बाहं पसारेय्य पसारितं वा बाहं सम्मिञ्जेय्य एवमेव जेतवने  
अन्तरहितो तस्मिं ब्रह्मलोके पातुरहोसि। अथ खो भगवा तस्स ब्रह्मुनो उपरि वेहासं  
पल्लङ्केन निसीदि तेजोधातुं समापज्जित्वा।   
    
१। पटचरो-स्या। २। सम्बुद्धिवन्तं-सीमु। [प्त्स्। ३।] अमञ्ञि-मछसं। ४। अञ्ञेपि -  
मछसं। स्या।   
    
[ब्ज्त् पगे २६२] [\x २६२।]       
    
अथ खो आयस्मतो महामोग्गल्लानस्स एतदहोसि: कहं नु खो भगवा एतरहि विहरतीति।  
अद्दसा खो आयस्मा महामोग्गल्लानो भगवन्तं दिब्बेन चक्खुना विसुद्धेन  
अतिक्कन्तमानुसकेन तस्स ब्रह्मुनो उपरिवेहासं पल्लङ्केन निसिन्नं तेजोधातुं  
समापन्नं। दिस्वान सेय्यथापि नाम बलवा पुरिसो सम्मिञ्जितं वा बाहं पसारेय्य,  
पसारितं वा बाहं सम्मिञ्जेय्य, एवमेव जेतवने अन्तरहितो तस्मिं ब्रह्मलोके  
पातुरहोसि।   
    
अथ खो आयस्मा महामोग्गल्लानो पुरत्थिमं दिसं निस्साय१ तस्स ब्रह्मुनो  
उपरिवेहासं पल्लङ्केन निसीदि, तेजोधातुं समापज्जित्वा नीचतरं भगवतो।   
    
अथ खो आयस्मतो महाकस्सपस्स एतदहोसि: कहं नु खो भगवा एतरहि विहरतीति।  
अद्दसा खो आयस्मा महाकस्सपो भगवन्तं दिब्बेन चक्खुना विसुद्धेन  
अतिक्कन्तमानुसकेन तस्स ब्रह्मुनो उपरिवेहासं पल्लङ्केन निसिन्नं तेजोधातुं  
समापन्नं। दिस्वान सेय्यथापि नाम बलवा पुरिसो सम्मिञ्जितं वा बाहं पसारेय्य,  
पसारितं वा बाहं सम्मिञ्जेय्य, एवमेव [प्त्स् पगे १४५] [\क़् १४५।] जेतवने अन्तरहितो  
तस्मिं ब्रह्मलोके पातुरहोसि। अथ खो आयस्मा महाकस्सपो दक्खिणं दिसं निस्साय  
तस्स ब्रह्मुनो उपरिवेहासं पल्लङ्केन निसीदि, तेजोधातुं समापज्जित्वा नीचतरं  
भगवतो।   
अथ खो आयस्मतो महाकप्पिनस्स एतदहोसि: कहं नु खो भगवा एतरहि विहरतीति।  
अद्दसा खो आयस्मा महाकप्पिनो भगवन्तं दिब्बेन चक्खुना विसुद्धेन  
अतिक्कन्तमानुसकेन तस्स ब्रह्मुनो उपरिवेहासं पल्लङ्केन निसिन्नं तेजोधातुं  
समापन्नं। दिस्वान सेय्यथापि नाम बलवा पुरिसो सम्मिञ्जितं वा बाहं पसारेय्य,  
पसारितं वा बाहं सम्मिञ्जेय्य, एवमेव जेतवने अन्तरहितो तस्मिं ब्रह्मलोके  
पातुरहोसि। अथ खो आयस्मा महाकप्पिनो पच्छिमं दिसं निस्साय तस्स ब्रह्मुनो  
उपरिवेहासं पल्लङ्केन निसीदि, तेजोधातुं समापज्जित्वा नीचतरं भगवतो।   
    
अथ खो आयस्मतो अनुरुद्धस्स एतदहोसि: कहं नु खो भगवा एतरहि विहरतीति।  
अद्दसा खो आयस्मा अनुरुद्धो भगवन्तं दिब्बेन चक्खुना विसुद्धेन  
अतिक्कन्तमानुसकेन तस्स ब्रह्मुनो उपरिवेहासं पल्लङ्केन निसिन्नं तेजोधातुं  
समापन्नं। दिस्वान सेय्यथापि नाम बलवा पुरिसो सम्मिञ्जितं वा बाहं पसारेय्य,  
पसारितं वा बाहं सम्मिञ्जेय्य, एवमेव जेतवने अन्तरहितो तस्मिं ब्रह्मलोके  
पातुरहोसि। अथ खो आयस्मा अनुरुद्धो उत्तरं दिसं निस्साय तस्स ब्रह्मुनो  
उपरिवेहासं पल्लङ्केन निसीदि, तेजोधातुं समापज्जित्वा नीचतरं भगवतो।   
    
अथ खो आयस्मा महामोग्गल्लानो तं ब्रह्मानं गाथाय अज्झभासि:  
    
अज्जापि ते आवुसो सा दिट्ठि या ते दिट्ठि पुरे अहु,   
पस्ससि वीतिवत्तन्तं ब्रह्मलोके पभस्सरन्ति। २।   
    
१। उपनिस्साय-सीमु। २। रायनन्ति-स्या।   
    
[ब्ज्त् पगे २६४] [\x २६४।]       
    
(ब्रह्मा:)  
न मे मारिस सा दिट्ठि या मे दिट्ठि पुरे अहु,   
पस्सामि वीतीवत्तन्तं ब्रह्मलोके पभस्सरं,   
स्वाहं अज्ज कथं वज्जं अहं निच्चोम्हि सस्सतोति  
    
अथ खो भगवा तं ब्रह्मानं संवेजेत्वा सेय्यथापि नाम बलवा पुरिसो सम्मिञ्जितं वा  
बाहं पसारेय्य पसारितं वा बाहं सम्मिञ्जेय्य एवमेव तस्मिं ब्रह्मलोके अन्तरहितो  
जेतवने पातुरहोसि।   
    
अथ खो सो ब्रह्मा अञ्ञतरं ब्रह्मपारिसज्जं आमन्तेसि: एहि त्वं मारिस येनायस्मा  
महामोग्गल्लानो तेनुपसङ्कम। उपसङ्कमित्वा आयस्मन्तं महामोग्गल्लानं एवं  
वदेहि: अत्थि नु खो मारिस मोग्गल्लान अञ्ञेपि तस्स भगवतो सावका एवं महिद्धिका  
[प्त्स् पगे १४६] [\क़् १४६।] एवं महानुभावा, सेय्यथापि नाम१ भवं मोग्गल्लानो  
कस्सपो कप्पिनो अनुरुद्धोति। एवं मारिसाति खो सो ब्रह्मपारिसज्जो तस्स ब्रह्मुनो  
पटिस्सुत्वा२ येनायस्मा महामोग्गल्लानो तेनुपसङ्कमि उपसङ्कमित्वा आयस्मन्तं  
महामोग्गल्लानं एतदवोच: अत्थि नु खो मारिस मोग्गल्लान अञ्ञेपि तस्स भगवतो  
सावका एवं महिद्धिका एवं महानुभावा, सेय्यथापि नाम भवं मोग्गल्लानो कस्सपो  
कप्पिनो अनुरुद्धोति।   
    
अथ खो आयस्मा महामोग्गल्लानो तं ब्रह्मपारिसज्जं गाथाय अज्झभासि:   
तेविज्जा इद्धिप्पत्ता३ च चेतोपरियायकोविदा,   
खीणासवा अरहन्तो बहू बुद्धस्स सावकाति।   
    
अथ खो सो ब्रह्मपारिसज्जो आयस्मतो महामोग्गल्लानस्स भासितं अभिनन्दित्वा  
अनुमोदित्वा येन सो ब्रह्मा तेनुपसङ्कमि। उपसङ्कमित्वा तं ब्रह्मानं एतदवोच:  
आयस्मा मारिस महामोग्गल्लानो एवमाह:  
    
"तेविज्जा इद्धिप्पत्ता च चेतोपरियायकोविदा,   
खीणासवा अरहन्तो बहू बुद्धस्स सावका"ति।   
इदमवोच सो ब्रह्मपारिसज्जो अत्तमनो च सो ब्रह्मा तस्स ब्रह्मपारिसज्जस्स भासितं  
अभिनन्दीति।   
    
६। १। ६  
    
पमादसुत्तं  
    
१७७। *एकं समयं भगवा सावत्थियं विहरति जेतवने अनाथ पिण्डिकस्स आरामे।   
१। नाम इति न दिस्सते-मछसं-[प्त्स् २।] पटिस्सुनित्वा-स्या ३। इद्धिपत्ता-मछसं-स्या  
*सावत्थिनिदानं-मछसं।   
    
[ब्ज्त् पगे २६६] [\x २६६।]       
    
तेन खो पन समयेन भगवा दिवाविहारगतो होति पटिसल्लीनो। अथ खो सुब्रह्मा च  
पच्चेकब्रह्मा सुद्धावासो च पच्चेकब्रह्मा येन भगवा तेनुपसङ्कमिंसु।  
उपसङ्कमित्वा पच्चेकं१ द्वारबाहं उपनिस्साय अट्ठंसु। अथ खो सुब्रह्मा  
पच्चेकब्रह्मा सुद्धावासं पच्चेकब्रह्मानं एतदवोच: अकालो खो ताव मारिस  
भगवन्तं पयिरुपासितुं, दिवाविहारगतो भगवा पटिसल्लीनो च। असुको च ब्रह्मलोको  
इद्धो चेव फीतो च। ब्रह्मा च तत्र पमादविहारं विहरति। आयाम मारिस येन सो  
ब्रह्मलोको तेनुपसङ्कमिस्साम, उपसङ्कमित्वा तं ब्रह्मानं संवेजेय्यामा२ति। [प्त्स्  
पगे १४७] [\क़् १४७।] एवं मारिसाति खो सुद्धावासो पच्चेकब्रह्मा सुब्रह्मुनो  
पच्चेकब्रह्मुनो पच्चस्सोसि।   
    
अथ खो सुब्रह्मा च पच्चेकब्रह्मा सुद्धावासो च पच्चेकब्रह्मा सेय्यथापि नाम  
बलवा पुरिसो सम्मिञ्जितं वा बाहं पसारेय्य पसारितं वा बाहं सम्मिञ्जेय्य एवमेव  
भगवतो पुरतो अन्तरहिता तस्मिं ब्रह्मलोके पातुरहेसुं३।   
    
अद्दसा खो सो ब्रह्मा ते ब्रह्मानो दूरतोव आगच्छन्ते। दिस्वान ते ब्रह्मानो एतदवोच:  
हन्द कुतो नु तुम्हे मारिसा आगच्छथाति।   
    
अथ खो मयं मारिस आगच्छाम४ तस्स भगवतो सन्तिका अरहतो सम्मासम्बुद्धस्स।  
गच्छेय्यासि पन त्वं मारिस तस्स भगवतो उपट्ठानं अरहतो सम्मासम्बुद्धस्साति।   
    
एवं वुत्तो५ खो सो ब्रह्मा तं वचनं अनधिवासेन्तो सहस्सक्खत्तुं अत्तानं  
अभिनिम्मिनित्वा सुब्रह्मानं पच्चेकब्रह्मानं एतदवोच: पस्ससि मे नो त्वं मारिस  
एवरूपं इद्धानुभावन्ति।   
    
पस्सामि खो त्याहं मारिस एवरूपं इद्धानुभावन्ति।   
    
सो ख्वाहं मारिस एवं मभिद्धिको एवं महानुभावो कस्स अञ्ञस्स समणस्स वा  
ब्राह्मणस्स वा उपट्ठानं गमिस्सामीति।   
    
अथ खो सुब्रह्मा पच्चेकब्रह्मा द्विसहस्सक्खत्तुं अत्तानं अभिनिम्मिनित्वा तं  
ब्रह्मानं एतदवोच: पस्ससि मे नो त्वं मारिस एवरूपं तं६ इद्धानुभावन्ति।   
पस्सामि खो त्याहं मारिस एवरूपं इद्धानुभावन्ति।   
    
तया च खो मारिस मया च स्वेव भगवा महिद्धिकतरो चेव महानुभावतरो च।  
गच्छेय्यासि त्वं मारिस तस्स भगवतो उपट्ठानं अरहतो सम्मासम्बुद्धस्साति।   
    
अथ खो सो ब्रह्मा सुब्रह्मानं पच्चेकब्रह्मानं गाथाय अज्झभासि:  
    
१। पच्चेकद्वारबाहं-[प्त्स्। २।] संवेजेस्सामाति- सी१, २ ३। पातुरहंसुसी१, २। ४। आगता खो  
मयं मारिस अम्ह-मछसं। ५। वुत्ते-स्या। ६। ऽतऽं इति नदिस्सते-मछसं, [प्त्स्।]   
    
[ब्ज्त् पगे २६८] [\x २६८।]       
    
[प्त्स् पगे १४८] [\क़् १४८।] तयो सुपण्णा चतुरो व हंसा ब्यग्घीनिया पञ्चसता च  
झायिनो,   
तयिदं विमानं जलते१ च ब्रह्मे ओभासयं उत्तरस्सं दिसायन्ति।   
    
किञ्चापि ते तं जलते विमानं ओभासयं उत्तरस्सं दिसायं,   
रूपे रणं दिस्वा सदा पवेधितं तस्मा न रूपे रमती सुमेधोति।   
    
अथ खो सुब्रह्मा च पच्चेकब्रह्मा सुद्धावासो च पच्चेकब्रह्मा तं ब्रह्मानं  
संवेजेत्वा तत्थेवन्तरधायिंसु। अगमासि च खो सो ब्रह्मा अपरेन समयेन भगवतो  
उपट्ठानं अरहतो सम्मासम्बुदधस्साति।   
    
६। १। ७।   
    
कोकालिकसुत्तं।   
१७८। सावत्थियं-  
    
तेन खो पन समयेन भगवा दिवाविहारगतो होति पटिसल्लीनो। अथ खो सुब्रह्मा च  
पच्चेकब्रह्मा सुद्धावासो च पच्चेकब्रह्मा येन भगवा तेनुपसङ्कमिंसु।  
उपसङ्कमित्वा पच्चेकं द्वारबाहं निस्साय अट्ठंसु। अथ खो सुब्रह्मा पच्चेकब्रह्मा  
कोकालिकं भिक्खुं आरब्भ भगवतो सन्तिके इमं गाथं अभासि:  
    
अप्पमेय्यं पमिनन्तो कोऽध विद्वा विकप्पये,   
अप्पमेय्यं पमायिनं निवुतं२ तं३ मञ्ञे पुथुज्जनन्ति।   
    
६। १। ८  
कतमोरकतिस्ससुत्तं।   
    
१७९। सावत्थियं-  
    
तेन खो पन समयेन भगवा दिवाविहारगतो होति पटिसल्लीनो। अथ खो सुब्रह्मा च  
पच्चेकब्रह्मा सुद्धावासो च पच्चेकब्रह्मा येन भगवा तेनुपसङ्कमिंसु।  
उपसङ्कमित्वा पच्चेकं द्वारबाहं निस्साय अट्ठंसु। अथ खो सुब्रह्मा पच्चेकब्रह्मा  
कतमोरकतिस्सं भिक्खुं आरब्भ भगवतो सन्तिके इमं गाथं अभासि:  
    
[प्त्स् पगे १४९] [\क़् १४९।] अप्पमेय्यं पमिनन्तो कोऽध विद्वा विकप्पये,   
अप्पमेय्यं पमायिनं निवुतं२ तं३ मञ्ञे अकिस्सवन्ति।   
    
१। जलति-स्या सी २ २। निङुतं-स्या, निवुतं मञ्ञे-[प्त्स् ३।] कतमोदककिस्स-मछसं। 

[ब्ज्त् पगे २७०] [\x २७०।]       
    
६। १। ९।   
तुदुब्रह्म१सुत्तं।   
    
१८०। सावत्थियं-  
    
तेन खो पन समयेन कोकालिको भिक्खु आबाधिको होति दुक्खितो बाऌहगिलानो। अथ खो  
तुदुपच्चेकब्रह्मा अभिक्कन्ताय रत्तिया अभिक्कन्तवण्णो केवलकप्पं जेतवनं  
ओभासेत्वा येन कोकालिको भिक्खु तेनुपसङ्कमि। उपसङ्कमित्वा वेहासं ठितो कोकालिकं  
भिक्खुं एतदवोच: पसादेहि कोकालिक सारिपुत्तमोग्गल्लानेसु चित्तं। पेसला  
सारिपुत्तमोग्गल्लानाति।   
    
कोसि त्वं आवुसोति? अहं तुदुपच्चेकब्रह्माति। न नु२ त्वं आवुसो भगवता अनागामि  
ब्याकतो। अथ किञ्चरहि३ इधागतो४। पस्स यावञ्च ते इदं अपरद्धन्ति।   
    
पुरिसस्स हि जातस्स कुठारी५ जायते मुखे,   
याय छिन्दति अत्तानं बालो दुब्भासितं भणं।   
    
यो निन्दियं पसंसति तं वा निन्दति यो पसंसियो,   
विचिनाति मुखेन सो कलिं कलिना तेन सुखं न विन्दति।   
    
अप्पमत्तो६ अयं कलि यो अक्खेसु धनपराजयो,   
सब्बस्सापि सहापि अत्तना अयमेव महन्ततरो कलि यो सुगतेसु मनं पदोसये।   
    
सतं सहस्सानं निरब्बुदानं छत्तिंसति पञ्च च अब्बुदानि,   
यमरियगरही७ निरयं उपेति वाचं मनञ्च पणिधाय पापकन्ति।   
    
६। १। १०।   
दुकियकोकालिकसुत्तं।   
    
१८१। सावत्थियं-  
अथ खो कोकालिको८ भिक्खु येन भगवा तेनुपसङ्कमि। [प्त्स् पगे १५०] [\क़् १५०।]       
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नो खो  
कोकालिको भिक्खु भगवन्तं एतदवोच: पापिच्छा भन्ते सारिपुत्तमोग्गल्लाना पापिकानं  
इच्छानं वसङ्गताति।   
    
एवं वुत्ते भगवा कोकालिकं भिक्खुं एतदवोच: माहेवं कोकालिक अवच। मा हेवं  
कोकालिक अवच। पसादेहि कोकालिक सारिपुत्तमोग्गल्लानेसु चित्तं। पेसला  
सारिपुत्तमोग्गल्लानाति।   
    
१। तुरूब्रह्म-मछसं, २। किन्नु-स्या। ३। कथञ्चरहि-स्या। ४। इधागतोति-स्या। ५।  
कुधारि-स्या। ६ अप्पमत्तको -मछसं। [प्त्स्। ७।] यमरिये गरही-स्या। ८। कोकालिसो-सी१, २।   
    
[ब्ज्त् पगे २७२] [\x २७२।]       
    
दुतियम्पि खो कोकालिको भिक्खु भगवन्तं एतदवोच: किञ्चापि मे भन्ते भगवा  
सद्धायिको पच्चयिको। अथ खो पापिच्छा सारिपुत्तमोग्गल्लाना पापिकानं इच्छानं वसं  
गताति।   
    
दुतियम्पि खो भगवा कोकालिकं भिक्खुं एतदवोच: मा हेवं कोकालिक अवच मा हेवं  
कोकालिक अवच। पसादेहि कोकालिक सारिपुत्तमोग्गल्लानेसु चित्तं। पेसला  
सारिपुत्तमोग्गल्लानाति।   
    
ततियम्पि खो भगवा कोकालिको भिक्खु भगवन्तं एतदवोच: किञ्चापि मे भन्ते  
भगवा सद्धायिको पच्चयिको। अथ खो पापिच्छा सारिपुत्तमोग्गल्लाना पापिकानं इच्छानं  
वसं गताति।   
    
ततियम्पि खो भगवा कोकालिकं भिक्खुं एतदवोच: मा हेवं कोकालिक अवच मा हेवं  
कोकालिक अवच। पसादेहि कोकालिक सारिपुत्तमोग्गल्लानेसु चित्तं। पेसला  
सारिपुत्तमोग्गल्लानाति।   
    
अथ खो कोकालिको भिक्खु उट्ठायासना भगवन्तं अभिवादेत्वा पदक्खिणं कत्वा  
पक्कामि। अचिरपक्कन्तस्स च कोकालिकस्स भिक्खुनो सासपमत्तीहि पिऌअकाहि१ सब्बो कायो  
पुटो२ अहोसि। सासपमत्तियो हुत्वा मुग्गमत्तियो अहेसुं। मुग्गमत्तियो हुत्वा  
कलायमत्तियो३ अहेसुं कलायमत्तियो४ हुत्वा कोलट्ठिमत्तियो अहेसुं। कोलट्ठिमत्तियो  
हुत्वा कोलमत्तियो अहेसुं। कोलमत्तियो हुत्वा आमलकमत्तियो अहेसुं। आमलकमत्तियो  
हुत्वा बेलुव४ सलाटुकमत्तियो अहेसु। बेलुवसलाटुकमत्तियो हुत्वा बिल्लमत्तियो अहेसुं।  
बिल्लमत्तियो हुत्वा पभिज्जिंसु। पुब्बञच लोहितञ्च पग्घरिंसु। अथ खो कोकालिको  
भिक्खु तेनेव आबाधेन कालमकासि। [प्त्स् पगे १५१] [\क़् १५१।] कालकतो च कोकालिको  
भिक्खु पदुमनिरयं५ उपपज्जि, सारिपुत्तमोगल्लानेसु चित्तं आघातेत्वा।   
अथ खो ब्रह्मा सहम्पति अभिक्कन्ताय रत्तिया अभिक्कन्तवण्णो केवलकप्पं जेतवनं  
ओभासेत्वा येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठितो खो ब्रह्मा सहम्पति भगवन्तं एतदवोच:  
कोकालिको भन्ते भिक्खु कालमकासि६। कालकतो च भन्ते कोकालिको भिक्खु पदुमं  
निरयं उपपन्नो सारिपुत्तमोग्गल्लानेसु चित्तं आघातेत्वाति। इदमवोच ब्रह्मा सहम्पति  
इदं वत्वा भगवन्तं अभिवादेत्वा पदक्खिणं कत्वा तत्थेवन्तरधायीति।   
अथ खो भगवा तस्सा रत्तिया अच्चयेन भिक्खू आमन्तेसि: इमं भिक्खवे रत्तिं ब्रह्मा  
सहम्पति अभिक्कन्ताय रत्तिया अभिक्कन्तवण्णो केवलकप्पं जेतवनं ओभासेता  
येनाहं तेनुपसङ्कमि। उपसङ्कमित्वा मं अभिवादेत्वा एकमन्तं अट्ठासि। एकमन्तं  
ठितो खो भिक्खवे ब्रह्मा सहम्पति मं एतदवोच: कोकालिको भन्ते भिक्खु  
कालमकासि। कालकतो च भन्ते कोकालिको भिक्खु पदुमनिरयं उपपन्नो  
सारिपुत्तमोग्गल्लानेसु चित्तं आघातेत्वाति। इदमवोच भिक्खवे ब्रह्मा सहम्पति। इदं  
वत्वा मं अभिवादेत्वा पदक्खिणं कत्वा तत्थेवन्तरधायीति।   
    
१। पिलकाही-मछसं। स्या २। फुट्ठो-स्या ३। कऌआयमत्तियो - सीमु। स्या। ४। वेलुव-स्या। ५।  
पदुमं निरयं-मछसं। ६। कालङ्कतो-मछसं।   
    
[ब्ज्त् पगे २७४] [\x २७४।]       
    
एवं वुत्ते अञ्ञतरो भिक्खु भगवन्तं एतदवोच: कीवदीघं नु खो भन्ते  
पदुमनिरये आयुप्पमाणन्ति। दीघं खो भिक्खु पदुमनिरये आयुप्पमाणं, तं न  
सुकरं सङ्खातुं- एत्तकानि वस्सानि इति वा, एत्तकानि वस्ससतानि इति वा, एत्तकानि  
वस्ससहस्सानि इति वा, एत्तकानि वस्ससतसहस्सानि इति वाति। सक्का पन भन्ते उपमं१  
कातुन्ति [प्त्स् पगे १५२] [\क़् १५२।] सक्काति भिक्खूति भगवा अवोच।   
    
सेय्यथापि भिक्खु वीसतिखारिको कोसलको तिलवाहो, ततो पुरिसो वस्ससतस्स वस्ससतस्स२  
अच्चयेन एकमेकं तिलं उद्धरेय्य। खिप्पतरं खो सो भिक्खु वीसतिखारिको कोसलको  
तिलवाहो इमिना उपक्कमेन परिक्खयं परियादानं गच्छेय्य, नत्वेव एको अब्बुदो  
निरयो। सेय्यथापि भिक्खु वीसति अब्बुदा निरया, ३ एवमेको निरब्बुदो निरयो४। सेय्यथापि  
भिक्खु वीसति निरब्बुदा निरया, एवमेको अबबो निरयो। सेय्यथापि भिक्खु वीसति अबबा  
निरया, एवमेको अटटो निरयो। सेय्यथापि भिक्खु वीसति अटटा निरया, एवमेको अहहो  
निरयो, सेय्यथापि भिक्खु वीसति अहहा नीरया, एवमेको कुमुदो निरयो। सेय्यथापि  
भिक्खु वीसति कुमुदा निरया, एवमेको सोगन्धिको निरयो सेय्यथापि भिक्खु वीसति  
सोगन्धिका निरया, एवमेको उप्पलो निरयो। सेय्यथापि भिक्खु वीसति उप्पला५ निरया,  
एवमेको पुण्डरीको निरयो। सेय्यथापि भिक्खु वीसति पुण्डरीका निरया, एवमेको  
पदुमो निरयो। पदुमं खो पन भिक्खु निरयं कोकालिको भिक्खु उपपन्नो  
सारिपुत्तमोग्गल्लानेसु चित्तं आघातेत्वाति। इदमवोच भगवा। इदं वत्वा सुगतो अथापरं  
एतदवोच सत्था:  
    
पुरिसस्स हि जातस्स कुठारी जायते मुखे,   
याय छिन्दति अत्तानं बालो दुब्भासितं भणं।   
    
यो निन्दियं पसंसति तं वा निन्दति यो पसंसियो,   
विचिनाति मुखेन सो कलिं कलिना तेन सुखं न विन्दति।   
    
अप्पमत्तो६ अयं कलि यो अक्खेसु धनपराजयो,   
सब्बस्सापि सहापि अत्तना अयमेव महन्ततरो कलि  
यो सुगतेसु मनं पदोसये।   
    
सतं सहस्सानं निरब्बुदानं छत्तिंसति पञ्च च अब्बुदानि,   
[प्त्स् पगे १५३] [\क़् १५३।] यमरियगरही निरयं उपेति वाचं मनञ्च पणिधाय  
पापकन्ति।   
    
कोकालिकवग्गो पठमो।   
तत्रुद्दानं:  
    
आयाचनं गारवो ब्रह्मदेवो बको च ब्रह्मा अपरा च दिट्ठि,   
पमाद कोकालिकतिस्सको च तुदु च ब्रह्मा अपरो च कोकालिकोति।   
    
१। उपमा-सीमु। २ २। वस्ससहस्सस्स-स्या, सी१, २। ३। अब्बुदो निरयो-स्या। ४।  
निरब्बुदनिरयो-मछसं। ५। उप्पलका-सीमु २ ६। अप्पमत्तको-मछसं।   
    
[ब्ज्त् पगे २७६] [\x २७६।]       
    
२। परिनिब्बाणवग्गो।   
    
६। २। १।   
    
सनङ्कुमारसुत्तं।   
    
१८२। एवं मे सुतं: एकं समयं भगवा राजगहे विहरति सप्पिनीतीरे। अथ खो ब्रह्मा  
सनङ्कुमारो अभिक्कन्ताय रत्तिया अभिक्कन्तवण्णो केवलकप्पं सप्पिनीतीरं ओभासेत्वा  
येन भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं अट्ठासि।  
एकमन्तं ठितो खो ब्रह्मा सनङ्कुमारो भगवतो सन्तिके इमं गाथं अभासि:  
    
खत्तियो सेट्ठो जनेतस्मिं ये गोत्तपटिसारिनो,   
विज्जाचरणसम्पन्नो सो सेट्ठो देवमानुसेति।   
    
इदमवोच ब्रह्मा सनङ्कुमारो, समनुञ्ञो सत्था अहोसि। अथ खो ब्रह्मा सनङ्कुमारो  
समनुञ्ञो मे सत्थाति भगवन्तं अभिवादेत्वा पदक्खिणं कत्वा तत्थेवन्तरधायीति।   
    
६। २। २।   
देवदत्तसुत्तं।   
१८३। एवं मे सुतं: एकं समयं भगवा राजगहे विहरति गिज्झकूटे पब्बते  
अचिरपक्कन्ते देवदत्ते। अथ खो ब्रह्मा सहम्पति अभिक्कन्ताय रत्तिया  
अभिक्कन्तवण्णो केवलकप्पं गिज्झकूटं पब्बतं ओभासेत्वा येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं अट्ठासि। [प्त्स् पगे  
१५४] [\क़् १५४।] एकमन्तं ठितो खो ब्रह्मा सहम्पति देवदत्तं आरब्भ भगवतो  
सन्तिके इमं गाथं अभासि:  
    
फलं वे कदलिं हन्ति फेऌउं वेफं फलं नऌअं१  
सक्कारो कापुरिसं हन्ति गब्भो अस्सतरिं यथाति।   
    
६। २। ३।   
अन्धकविन्दसुत्तं।   
    
१८४। एकं समयं भगवा मगधेसु२ विहरति अन्धकविन्दे। तेन खो पन समयेन  
भगवा रत्तन्धकारतिमिसायं अज्झोकासे३ निसिन्नो होति। देवो च एकमेकं फुसायति।   
    
अथ खो ब्रह्मा सहम्पति अभिक्कन्ताय रत्तिया अभिक्कन्तवण्णो केवलकप्पं  
अन्धकविन्दं ओभासेत्वा येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं अट्ठासि। एकमन्तं ठितो खो ब्रह्मा सहम्पति भगवतो सन्तिके  
इमा गाथायो अभासि:  
    
१। नलं-[प्त्स् २।] मागधेसु-मछसं ३। अब्भोकासे-मछसं।   
    
[ब्ज्त् पगे २७८] [\x २७८।]       
सेवेथ पन्तानि सेनासनानि१ चरेय्य सञ्ञोजनविप्पमोक्खा,   
सवे रतिं नाधिगच्छेय्य तत्थ सङ्घे वसे रक्खितत्तो सतीमा२।   
    
कुलाकुलं पिण्डिकाय चरन्तो इन्द्रियगुत्तो निपको सतीमा२,   
सेवेथ पन्तानि सेनासनानि भया पमुत्तो अभये विमुत्तो।   
    
यत्थ भेरवा सिरिंसपा३ विज्जु सञ्चरति थनेति४ देवो,   
अन्धकारतिमिसाय रत्तिया निसीदि तत्थ भिक्खु विगतलोमहंसो।   
    
इदं हि जातु मे दिट्ठं नयिदं इतिहीतिहं,   
एकस्मिं ब्रह्मचरियस्मिं सहस्सं मच्चुहायिनं।   
    
भिय्यो५ पञ्चसता सेखा दसा च दसधा दस,   
सब्बे सोतसमापन्ना अतिरच्छानगामिनो,   
    
अथायं इतरा पजा पुञ्ञभागाति मे मनो,   
सङ्खातुं नोपि सक्कोमि मुसावादस्स ओत्तपेति६।   
    
६। २। ४  
    
अरुणवतीसुत्तं।   
    
१८५। [प्त्स् पगे १५५] [\क़् १५५।] एवं मे सुतं: एकं समयं भगवा सावत्थियं  
विहरति जेतवने अनाथपिण्डिकस्स आरामे। तत्र खो भगवा भिक्खु आमन्तेसि। भदन्तेति  
ते भिक्खू भगवतो पच्चस्सोसुं। भगवा एतदवोच:  
    
भूतपुब्बं भिक्खवे राजा अहोसि अरुणवा नाम। रञ्ञो खो पन भिक्खवे अरुणवतो  
अरुणवती नाम राजधानी अहोसि। अरुणवतिं७ खो पन भिक्खवे राजधानिं८ सिखी  
भगवा अरहं सम्मासम्बुद्धो उपनिस्साय विहासि। सिखिस्स खो पन भिक्खवे  
भगवतो अरहतो सम्मासम्बुद्धस्स अभिभूसम्भवं नाम सावकयुगं अहोसि।  
अग्गं भद्दयुगं।   
    
अथ खो भिक्खवे सिखी भगवा अरहं सम्मासम्बुद्धो अभिभुं भिक्खुं आमन्तेसि:  
आयाम ब्राह्मण येन अञ्ञतरो ब्रह्मलोको तेनुपसङ्कमिस्साम, याव भत्तस्स कालो  
भविससति। एवं भन्तेति खो भिक्खवे अभिभू भिक्खु सिखिस्स भगवतो अरहतो  
सम्मासम्बुद्धस्स पच्चस्सोसि।   
    
अथ खो भिक्खवे सिखी भगवा अरहं सम्मासम्बुद्धो अभिभू च भिक्खु  
सेय्यथापि नाम बलवा पुरिसो सम्मिञ्जितं वा बाहं पसारेय्य पसारितं वा बाहं  
सम्मिञ्जेय्य एवमेव अरुणवतिया राजधानिया अन्तरहिता तस्मिं ब्रह्मलोके पातुरहेसुं।   
    
१। सयनासनानि- स्या। २। सतिमा-सीमु। १, [प्त्स्। ३।] सरिसपा-मछसं, ४। थनयति- मछसं।  
५। भीयो-कत्थचि। ६। ओत्तपन्ति-मछसं स्या ७। अरुणवतियं-[प्त्स्। ८।] राजधानियं-[प्त्स्।]   
    
[ब्ज्त् पगे २८०] [\x २८०।]       
    
अथ खो भिक्खवे सिखी भगवा अरहं सम्मासम्बुद्धो अभिभुं भिक्खुं आमन्तेसि:  
पटिभातु तं ब्राह्मण ब्रह्मुनो च ब्रह्मपरिसाय च ब्रह्मपारिसज्जानञ्च धम्मी  
कथाति। एवं भन्तेति खो भिक्खवे अभिभू भिक्खु सिखिस्स भगवतो अरहतो  
सम्मासम्बुद्धस्स पटिस्सुत्वा ब्रह्मानञ्च ब्रह्मपरिसञ्च ब्रह्मपारिसज्जे च  
धम्मिया कथाय सन्दस्सेसि समादपेसि समुत्तेजेसि सम्पहंसेसि।   
    
तत्र सुदं भिक्खवे ब्रह्मा च ब्रह्मपरिसा च [प्त्स् पगे १५६] [\क़् १५६।]       
ब्रह्मपारिसज्जा च उज्झायन्ति खीयन्ति१ विपाचेन्ति: अच्छरियं वत भो अब्भूतं वत भो,  
कथं हि नाम सत्थरि सम्मुखीभुते सावको धम्मं देसेस्सतीति।   
अथ खो भिक्खवे सिखी भगवा अरहं सम्मासम्बुद्धो अभिभुं भिक्खुं आमन्तेसि:  
उज्झायन्ति खो ते ब्राह्मण ब्रह्मा च ब्रह्मपरिसा च ब्रह्मपारिसज्जा च। अच्छरियं वत  
भो अब्भूतं वत भो, कथं हि नाम सत्थरि सम्मुखीभुते सावको धम्मं  
देसेस्सतीति। तेन भि त्वं ब्राह्मण भिय्योसोमत्ताय ब्रह्मानञ्च ब्रह्मपरिसञ्च  
ब्रह्मपारिसज्जे च संवेजेहीति।   
    
एवं भन्तेति खो भिक्खवे अभिभू भिक्खु सिखिस्स भगवतो अरहतो  
सम्मासम्बुद्धस्स पटिस्सुत्वा दिस्समानेनपि कायेन धम्मं देसेसि। अदिस्समानेनपि  
कायेन धम्मं दसेसि। दिस्समानेनपि हेट्ठिमेन उपड्ढकायेन अदिस्समानेनपि  
उपरिमेन उपड्ढकायेन धम्मं देसेसि। दिस्समानेनपि उपरिमेन उपड्ढकायेन  
अदिस्समानेन पि२ हेट्ठिमेन उपड्ढकायेन धम्मं देसेसि।   
    
तत्र सुदं भिक्खवे ब्रह्मा च ब्रह्मपरिसा च ब्रह्मपारिसज्जा च  
अच्छरियब्भूतचित्तजाता अहेसुं: अच्छरियं वत भो अब्भुतं वत भो, समणस्स  
महिद्धिकता महानुभावताति।   
अथ खो भिक्खवे अभिभू भिक्खु सिखिं भगवन्तं अरहन्तं सम्मासम्बुद्धं  
एतदवोच: अभिजानामि ख्वाहं भन्ते भिक्खुसङ्घस्स मज्झे एवरूपं वाचं भासिता,  
पहोमि ख्वाहं आवुसो ब्रह्मलोके ठितो सहस्सीलोकधातुं३ सरेन विञ्ञापेतुन्ति।   
एतस्स ब्राह्मण कालो एतस्स ब्राह्मण कालो यं त्वं ब्राह्मण ब्रह्मलोके ठितो  
सहस्सीलोकधातुं सरेन विञ्ञापेय्यासि।   
    
एवं भन्तेति खो भिक्खवे अभिभु भिक्खु सिखिस्स भगवतो अरहतो  
सम्मासम्बुद्धस्स पटिस्सुत्वा ब्रह्मलोके ठितो इमा गाथायो अभासि:  
    
आरभथ४ निक्खमथ५ युञ्जथ बुद्धसासने,   
धुनाथ मच्चुनो सेनं नऌआगारंव कुञ्जरो।   
    
१। खिय्यन्ती-मछसं। २। अदिस्समानेन-मछसं, ३। सहस्सि-मछसं। ४।  
आरब्भथ-मछसं, स्या, [प्त्स् ५।] निक्कमथ-मछसं।   
    
[ब्ज्त् पगे २८२] [\x २८२।]       
    
[प्त्स् पगे १५७] [\क़् १५७।] यो इमस्मिं धम्मविनये अप्पमत्तो विहेस्सति१  
पहाय जातिसंसारं दुक्खस्सन्तं करिस्सतीति।   
    
अथ खो भिक्खवे सिखी च भगवा अरहं सम्मासम्बुद्धो अभिभू च भिक्खु  
ब्रह्मानञ्च ब्रह्मपरिसञ्च ब्रह्मपारिसज्जे च संवेजेत्वा सेय्यथापि नाम बलवा पुरिसो  
सम्मिञ्जितं वा बाहं पसारेय्य पसारितं वा बाहं सम्मिञ्जेय्य एवमेव तस्मिं  
ब्रह्मलोके अन्तरहिता अरुणवतिया राजधानिया पातुरहेसुं।   
    
अथ खो भिक्खवे सिखी भगवा अरहं सम्मासम्बुद्धो भिक्खू आमन्तेसि: अस्सुत्थ  
नो तुम्हे भिक्खवे अभिभुस्स भिक्खुनो ब्रह्मलोके ठितस्स गाथायो भासमानस्साति।  
अस्सुम्ह खो मयं भन्ते अभिभुस्स भिक्खुनो ब्रह्मलोके ठितस्स गाथायो  
भासमानस्साति। यथा कथं पन तुम्हे भिक्खवे अस्सुत्थ अभिभुस्स भिक्खुनो  
ब्रह्मलाके ठितस्स गाथायो भासमानस्साति। एवं खो मयं भन्ते अस्सुम्ह२ अभिभूस्स  
भिक्खुनो ब्रह्मलोके ठितस्स गाथायो भासमानस्स।   
    
"आरभथ निक्खमथ युञ्जथ बुद्धसासने,   
धुनाथ मच्चुनो सेनं नऌआगारंव कुञ्जरो।   
    
यो इमस्मिं धम्मविनये अप्पमत्तो विहेस्सति,   
पहाय जातिसंसारं दुक्खस्सन्तं करिस्सती"ति  
    
एवं खो मयं भन्ते अस्सुम्ह२ अभिभूस्स भिक्खुनो, ब्रह्मलोके ठितस्स गाथायो  
भासमानस्साति।   
    
साधु साधु भिक्खवे। साधु खो तुम्हे भिक्खवे अस्सुत्थ अभिभुस्स भिक्खुनो  
ब्रह्मलोके ठितस्स गाथायो भासमानस्साति। इदमवोच भगवा अत्तमना ते भिक्खू  
भगवतो भासितं अभिनन्दुन्ति।   
    
६। २। ५।   
    
परिनिब्बाणसुत्तं।   
    
१८६। एवं मे सुतं: एकं समयं भगवा कुसिनारायं विहरति उपवत्तने मल्लानं  
सालवने अन्तरेन यमकसालानं परिनिब्बाणसमये। अथ खो भगवा भिक्खू आमन्तेसि:  
हन्द दानि [प्त्स् पगे १५७] [\क़् १५७।] भिक्खवे आमन्तयामि वो वयधम्मा सङ्खारा  
अप्पमादेन सम्पादेथाति। अयं तथागतस्स पच्छिमा वाचा।   
    
अथ खो भगवा पठमज्झानं३ समापज्जि। पठमज्झाना वुट्ठहित्वा दुतिय४ ज्झानं  
समापज्जि। दुतियज्झाना वुट्ठहित्वा ततिय५ज्झानं समापज्जि। ततियज्झाना वुट्ठहित्वा  
चतुत्थ६ज्झानं समापज्जि।   
    
चतुत्थज्झाना वुट्ठहित्वा आकासानञ्चायतनं समापज्जि। आकासानञ्चायतना वुट्ठहित्वा  
विञ्ञाणञ्चायतनं समापज्जि। विञ्ञाणञ्चायतना वुट्ठहित्वा आकिञ्चञ्ञायतनं समापज्जि।  
आकिञ्चञ्ञायतना वुट्ठहित्वा नेवसञ्ञानासञ्ञायतनं समापज्जि।  
नेवसञ्ञानासञ्ञायतना वुट्ठहित्वा सञ्ञावेदयितनिरोधं समापज्जि।   
    
१। विहस्सति-मछसं। २। अस्सुमहा स्या। ३। पठमं झानं-मछसं। [प्त्स्। ४।]  
दुतियं-मछसं। [प्त्स्। ५।] ततियं मछसं। [प्त्स् ६।] चतुत्थं-मछसं। [प्त्स्।]   
    
[ब्ज्त् पगे २८४] [\x २८४।]       
    
सञ्ञावेदयितनिरोधा वुट्ठहित्वा नेवसञ्ञानासञ्ञायतनं समापज्जि।  
नेवसञ्ञानासञ्ञायतना वुट्ठहित्वा आकिञ्चञ्ञायतनं समपज्जि। आकिञ्चञ्ञायतना  
वुट्ठहित्वा विञ्ञाणञ्चायतनं समापज्जि। विञ्ञाणञ्चायतना वुट्ठहित्वा  
आकासानञ्चायतनं समापज्जि। आकासानञ्चायतना वुट्ठहित्वा चतुत्थज्झानं समापज्जि।  
चतुत्थज्झाना वुट्ठहित्वा ततियज्झानं समापज्जि। ततियज्झाना वुट्ठहित्वा दुतियज्झानं  
समापज्जि। दुतियज्झाना वुट्ठहित्वा पठमज्झानं समापज्जि,   
    
पठमज्झाना वुट्ठहित्वा दुतियज्झानं समापज्जि। दुतियज्झाना वुट्ठहित्वा ततियज्झानं  
समापज्जि। ततियज्झाना वुट्ठहित्वा चतुत्थज्झानं समापज्जि। चतुत्थज्झाना वुट्ठहित्वा  
समनन्तरा भगवा परिनिब्बायि।   
    
परिनिब्बुते भगवति सह परिनिब्बाणा ब्रह्मा सहम्पति इमं १ गाथं अभासि:  
    
सब्बेव निक्खिपिस्सन्ति भूता लोके समुस्सयं,   
यथा२ एतादिसो सत्था लोके अप्पटिपुग्गलो,   
तथागतो बलप्पत्तो सम्बुद्धो परिनिब्बुतोति।   
    
परिनिब्बुते भगवति सह परिनिब्बाणा सक्को देवानमिन्दो इमं गाथं अभासि:   
अनिच्चा वत सङ्खारा उप्पादवयधम्मिनो,   
उप्पज्जित्वा निरुज्झन्ति तेसं वूपसमो सुखोति  
    
परिनिब्बुते भगवति सह परिनिब्बाणा आयस्मा आनन्दो इमं गाथं अभासि:   
तदासि यं भिंसनकं तदासि लोमहंसनं,   
सब्बाकारवरूपेते सम्बुद्धे परिनिब्बुतेति।   
[प्त्स् पगे १५९] [\क़् १५९।] परिनिब्बुते भगवति सह परिनिब्बाणा आयस्मा अनुरुद्धो  
इमा गाथायो अभासि:  
    
नाहु अस्सासपस्सासो ठितचित्तस्स तादिनो,   
अनेजो सन्तिमारब्भ चक्खुमा परिनिब्बुतो  
    
असल्लीनेन चित्तेन वेदनं अज्झवासयि,   
पज्जोतस्सेव निब्बाणं विमोक्खो चेतसो अहूति।   
    
परिनिब्बाण वग्गो दुतियो  
    
तत्रुद्दानं:  
    
ब्रह्मासनं३ देवदत्तो अन्धकविन्दो अरुणवती,   
परिनिब्बाणेन च देसितं इदं ब्रह्मपञ्चकन्ति, *  
    
ब्रह्मसंयुत्तं समत्तं।   
    
१। समनन्तरं- मछसं। स्या। २। यत्थ-मछसं-स्या ३। ब्रह्मायाचनं-सीमु २ *  
ब्रह्मायाचनं अगारचञ्च ब्रह्मदेवो बको च ब्रह्मा,   
अञ्ञतरो च ब्रह्मा कोकालिकञ्च तिस्सकञ्च तुरू च,   
ब्रह्मा कोकालिकभिक्खु सनङ्कुमारेन देवदत्तं,   
अन्धकविन्दं अरुणवती परिनिब्बाणेन पण्णरसाति।   
अत्र इमा गाथायो दिस्सन्ते- मछसं।   
    
[ब्ज्त् पगे २८६] [\x २८६।]       
    
७। ब्राह्मणसंयुत्तं।   
    
१। अरहन्तवग्गो।   
    
७। १। १।   
धनञ्जानीसुत्तं  
    
१८७। [प्त्स् पगे १६०] [\क़् १६०।] एवं मे सुतं: एकं समयं भगवा राजगहे विहरति  
वेफवने कलन्दकनिवापे। तेन खो पन समयेन अञ्ञतरस्स भारद्वाजगोत्तस्स  
ब्राह्मणस्स धनञ्जानी नाम ब्राह्मणी अभिप्पसन्ना होति बुद्धे च धम्मे च सङ्घे  
च।   
    
अथ खो धनञ्जानी ब्राह्मणी भारद्वाजगोत्तस्स ब्राह्मणस्स भत्तं उपसंहरन्ती  
उपक्खलित्वा१ तिक्खत्तुं उदानं उदानेसि: ऽनमो तस्स भगवतो अरहतो  
सम्मासम्बुद्धस्स। नमो तस्स भगवतो अरहतो सम्मासम्बुद्धस्स। नमो तस्स  
भगवतो अरहतो सम्मासम्बुद्धस्साति।   
    
एवं वुत्ते भारद्वाजगोत्तो ब्राह्मणो धनञ्जानिं ब्राह्मणिं एतदवोच: ऽएवमेवं  
पनायं वसलि यस्मिं वा तस्मिं वा तस्स मुण्डकस्स समणस्स वण्णं भासति। इदानि  
त्याहं वसलि तस्स सत्थुनो वादं आरोपेस्सामीति।   
    
न ख्वाहं तं ब्राह्मण पस्सामि सदेवके लोके समारके सब्रह्मके  
सस्समणब्राह्मणिया पजाय सदेवमनुस्साय यो तस्स भगवतो वादं आरोपेय्य  
अरहतो सम्मासम्बुद्धस्स। अपि च त्वं ब्राह्मण गच्छ गन्त्वा विजानिस्ससीति२।   
    
अथ खो भारद्वाजगोत्तो ब्राह्मणो कुपितो अनत्तमनो येन भगवा तेनुपसङ्कमि।  
उपसङ्कमित्वा भगवता सद्धिं सम्मोदि, सम्मोदनीयं कथं साराणीयं वीतिसारेत्वा  
एकमन्तं निसीदि। [प्त्स् पगे १६१] [\क़् १६१।] एकमन्तं निसिन्नो खो भारद्वाजगोत्तो  
ब्राह्मणो भगवन्तं गाथाय अज्झभासि:  
    
किं सु झत्वा३ सुखं सेति किं सु झत्वा न सोचति,   
किस्सस्स एकधम्मस्स वधं रोचेसि गोतमाति।   
    
कोधं झत्वा सुखं सेति कोधं झत्वा न सोचति,   
कोधस्स विसमूलस्स मधुरग्गस्स ब्राह्मण,   
वधं अरिया पसंसन्ति तं हि झत्वा न सोचतीति।   
    
१। उपक्कमित्वा - सीमु। स्या। [प्त्स्। २।] गनत्वापि जानिस्सतीति :स्या। ३। छेत्वा- मछसं, स्या,  
[प्त्स्।]   
[ब्ज्त् पगे २८८] [\x २८८।]       
    
एवं वुत्ते भारद्वाजगोत्तो ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं१ भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
लभेय्याहं भोतो गोतमस्स सन्तिके पब्बज्जं, लभेय्यं उपसम्पदन्ति।   
    
अलत्थ खो भारद्वाजगोत्तो ब्राह्मणो भगवतो सन्तिके पब्बज्जं, अलत्थ उपसम्पदं,  
अचिरूपसम्पन्नो खो पनायस्मा भारद्वाजो एको वूपकट्ठो अप्पमत्तो आतापी पहितत्तो  
विहरन्तो न चिरस्सेव यस्सत्थाय कुलपुत्ता सम्मदेव अगारस्मा अनगारियं पब्बजन्ति,  
तदनुत्तरं ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहासि। खीणा जाति, वुसितं ब्रह्मचरियं, कतं करणीयं। नापरं  
इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं अहोसीति।   
    
७। १। २।   
    
अक्कोससुत्तं।   
    
१८८। एकं समयं भगवा राजगहे विहरति वेऌउवने कलन्दकनिवापे। अस्सोसि खो  
अक्कोसकभारद्वाजो ब्राह्मणो भारद्वाजगोत्तो किर ब्राह्मणो समणस्स गोतमस्स  
सन्तिके आगारस्मा अनगारियं पब्बजितोति। कुपितो अनत्तमनो येन भगवा तेनुपसङ्कमि,  
[प्त्स् पगे १६२] [\क़् १६२।] उपसङ्कमित्वा भगवन्तं असब्भाहि फरुसाहि वाचाहि  
अक्कोसति परिभासति।   
    
एवं वुत्ते भगवा अक्कोसकभारद्वाजं ब्राह्मणं एतदवोच: तं किं मञ्ञसि  
ब्राह्मण, अपि नु ते आगच्छन्ति मित्तामच्चा ञातिसालोहिता अतिथयोति२। अप्पेकदा मे भो  
गोतम आगच्छन्ति मित्तामच्चा ञातिसालोहिता अतिथयोति।   
    
तं किं मञ्ञसि ब्राह्मण, अपि नु तेसं अनुप्पदेसि खादनीयं वा भोजनीयं वा  
सायनीयं वाति?  
    
अप्पेकदा नेसाहं भो गोतम अनुप्पदेमि खादनीयं वा भोजनीयं वा सायनीयं वाति।   
    
सचे खो पन ते ब्राह्मण नप्पटिगण्हन्ति कस्स तं होतीति।   
सचे ते भो गोतम नप्पटिगण्हन्ति अम्भाकमेव तं होतीति।   
    
१। एवमेव-स्या, सीमु २। अतिथियो-मछसं। स्या। [प्त्स्।]   
    
[ब्ज्त् पगे २९०] [\x २९०।]       
एवमेव खो ब्राह्मण यं त्वं अम्हे अनक्कोसन्ते अक्कोससि, अरोसेन्ते१ रोसेसि, अभण्डन्ते  
भण्डसि, तं ते मयं नप्पटिग्गण्हाम। तवेवेतं ब्राह्मण होतीति। यो खो ब्राह्मण  
अक्कोसन्तं पच्चक्कोसति, रोसेन्तं पटिरोसेति, भण्डन्तं पटिभण्डति, अयं वुच्चति  
ब्राह्मण सम्भुञ्जति वीतिहरति। ते मयं तया नेव सम्भुञ्जाम न वीतिहराम।  
तवेवेतं ब्राह्मण होति, तवेवेतं ब्राह्मण होतीति।   
    
(ब्राह्मणो:)  
भवन्तं खो गोतम सराजिका परिसा एवं जानाति: अरहं समणो गोतमोति। अथ च पन  
भवं गोतमो कुज्झतीति।   
    
(भगवा:)  
अक्कोधस्स कुतो कोधो दन्तस्स समजीविनो,   
सम्मदञ्ञा विमुत्तस्स उपसन्तस्स तादिनो।   
    
तस्सेव तेन पापियो यो कुद्धं पटिकुज्झति,   
कुद्धं अप्पटिकुज्झन्तो सङ्गामं जेति दुज्जयं।   
    
उभिन्नमत्थं चरति अत्तनो च परस्स च,   
परं सङ्कुपितं ञत्वा यो सतो उपसम्मति।   
    
उभिन्नं तिकिच्छन्तं२ अत्तनो च परस्स च,   
जना मञ्ञन्ति बालोति ये धम्मस्स अकोविदाति।   
    
[प्त्स् पगे १६३] [\क़् १६३।] एवं वुत्ते अक्कोसकभारद्वाजो ब्राह्मणो भगवन्तं  
एतदवोच: अभिक्कन्तं भो गोतम, अभिक्कन्तं भो गोतम। सेय्यथापि भो गोतम  
निक्कुज्जितं वा उक्कुज्जेय्य पटिच्छन्नं वा विवरेय्य मूऌहस्स वा मग्गं आचिक्खेय्य,  
अन्धकारे वा तेलपज्जोतं धारेय्य चक्खुमन्तो रूपानि दक्खिन्तीति। एवमेवं भोता  
गोतमेन अनेकपरियायेन धम्मो पकासितो। एसाहं भगवन्तं गोतमं सरणं  
गच्छामि धम्मञ्च भिक्खुसङ्घञ्च। लभेय्याहं भोतो गोतमस्स सन्तिके पब्बज्जं,  
लभेय्यं उपसम्पदन्ति।   
    
अलत्थ खो अक्कोसकभारद्वाजो ब्राह्मणो भगवतो सन्तिके पब्बज्जं अलत्थ  
उपसम्पदं, अचिरूपसम्पन्नो खो पनायस्मा अक्कोसकभारद्वाजो एको वूपकट्ठो  
अप्पमत्तो आतापि पहितत्तो विहरन्तो न चिरस्सेव यस्सत्थाय कुलपुत्ता सम्मदेव  
अगारस्मा अनगारियं पब्बजन्ति, तदनुत्तरं ब्रह्मचरियपरियोसानं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहासि। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं  
अहोसीति।   
    
१। आरोसन्ते-मछसं। स्या। २। तिकिच्छन्तानं-सीमु।   
    
[ब्ज्त् पगे २९२] [\x २९२।]       
    
७। १। ३।   
असुरिन्दकसुत्तं।   
    
१८९। एकं समयं भगवा राजगहे विहरति वेऌउवने कलन्दकनिवापे। अस्सोसि खो  
असुरिन्दकभारद्वाजो ब्राह्मणो भारद्वाजगोत्तो किर१ ब्राह्मणो समणस्स गोतमस्स  
सन्तिके अगारस्मा अनगारियं पब्बजितोति। कुपितो अनत्तमनो येन भगवा तेनुपसङ्कमि,  
उपसङ्कमित्वा भगवन्तं असब्भाहि फरुसाहि वाचाहि अक्कोसति परिभासति। एवं वुत्ते  
भगवा तुण्ही अहोसि।   
    
अथ खो असुरिन्दकभारद्वाजो ब्राह्मणो भगवन्तं एतदवोच: जितोऽसि समण, जितोऽसि  
समणाति।   
(भगवा:)  
जयं वे मञ्ञति बालो वाचाय फरुसं भणं,   
जयं वे चस्स तं होति या तितिक्खा विजानतो।   
    
तस्सेव तेन पापियो यो कुद्धं पटिकुज्झति,   
कुद्धं अप्पटिकुज्झन्तो सङ्गामं जेति दुज्जयं।   
    
उभिन्नमत्थं चरति अत्तनो च परस्स च,   
परं सङ्कुपितं ञत्वा यो सतो उपसम्मति।   
    
उभिन्नं तिकिच्छन्तं२ अत्तनो च परस्स च,   
जना मञ्ञन्ति बालोति ये धम्मस्स अकोविदाति।   
    
[प्त्स् पगे १६४] [\क़् १६४।] एवं वुत्ते असुरिन्दकभारद्वाजो ब्राह्मणो भगवन्तं  
एतदवोच:अभिक्कन्तं भो गोतम, अभिक्कन्तं भो गोतम। सेय्यथापि भो गोतम  
निक्कुज्जितं वा उक्कुज्जेय्य पटिच्छन्नं वा विवरेय्य मूऌहस्स वा मग्गं आचिक्खेय्य,  
अन्धकारे वा तेलपज्जोतं धारेय्य चक्खुमन्तो रुपानि दक्खिन्तीति। एवमेवं भोता  
गोतमेन अनेकपरियायेन धम्मो पकासितो। एसाहं भवन्तं गोतमं सरणं  
गच्छामि धम्मञ्च भिक्खुसङ्घञ्च। लभेय्याहं भोतो गोतमस्स सन्तिके पब्बज्जं,  
लभेय्यं उपसम्पदन्ति।   
    
अलत्थ खो असुरिन्दकभारद्वाजो ब्राह्मणो भगवतो सन्तिके पब्बज्जं, अलत्थ  
उपसम्पदं। अचिरूपसम्पन्नो खो पनायस्मा असुरिन्दकभारद्वाजो एको वूपकट्ठो  
अप्पमत्तो आतापी पहितत्तो विहरन्तो न चिरस्सेव यस्सत्थाय कुलपुत्ता सम्मदेव  
अगारस्मा अनगारियं पब्बजन्ति, तदनुत्तरं ब्रह्मचरियपरियोसानं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहासि। खीणा जाति, वुसितं ब्रह्मचरियं, कतं  
करणीयं। नापरं इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं  
अहोसीति।   
    
७। १। ४।   
    
बिलङ्गिकसुत्तं।   
    
१९०। एकं समयं भगवा राजगहे विहरति वेऌउवने कलन्दकनिवापे। अस्सोसि खो  
बिलङ्गिकभारद्वाजो ब्राह्मणो भारद्वाजगोत्तो किर ब्राह्मणो समणस्स गोतमस्स  
सन्तिके अगारस्मा अनगारियं पब्बजितोति। कुपितो अनत्तमनो येन भगवा तेनुपसङ्कमि।  
उपसङ्कमित्वा तुण्हीभूतो एकमन्तं अट्ठासि।   
    
अथ खो भगवा बिलङ्गिकभारद्वाजस्स३ ब्राह्मणस्स चेतसा चेतो परिवितक्कमञ्ञाय  
बिलङ्गिकभारद्वाजं४ ब्राह्मणं गाथाय अज्झभासि:  
    
यो अप्पदुट्ठस्स नरस्स दुस्सति सुद्धस्स पोसस्स अनङ्गणस्स,   
तमेव बालं पच्चेति पापं सुखुमो रजो पटिवातंव खित्तोति।   
    
१। ब्राह्मणो किर - मछसं। [प्त्स् २। ३।] बिलङ्गिकस्स भारद्वाजस्स-मछसं। [प्त्स्।]  
बिलङ्गिकभारद्वाजगोत्तस्स-सीमु। १। २। तिकिच्छन्तानं-सीमु१। २। ४। बिलङ्गिकं  
भारद्वाजं-मछसं। [प्त्स्।]   
    
[ब्ज्त् पगे २९४] [\x २९४।]       
    
एवं वुत्ते बिलङ्गिकभारद्वाजो ब्राह्मणो भगवन्तं एतदवोच: अभिक्कन्तं भो  
गोतम, अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य  
पटिच्छन्नं वा विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं  
धारेय्य चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन  
धम्मो पकासितो। एसाहं भवन्तं गोतमं सरणं गच्छामि धम्मञ्च  
भिक्खुसङ्घञ्च। लभेय्याहं भोतो गोतमस्स सन्तिके पब्बज्जं, लभेय्यं  
उपसम्पदन्ति।   
    
अलत्थ खो बिलङ्गिकभारद्वाजो ब्राह्मणो भगवतो सन्तिके पब्बज्जं, अलत्थ  
उपसम्पदं, अचिरूपसम्पन्नो खो पनायस्मा बिलङ्गिकभारद्वाजो एको वूपकट्ठो  
अप्पमत्तो आतापी पहितत्तो विहरन्तो न चिरस्सेव यस्सत्थाय कुलपुत्ता सम्मदेव  
अगारस्मा अनगारियं पब्बजन्ति, तदनुत्तरं ब्रह्मचरियपरियोसानं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहासि। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं  
अहोसीति।   
    
७। १। ५  
अहिंसकसुत्तं।   
१९१। सावत्थियं१ -  
अथ खो अहिंसकभारद्वाजो ब्राह्मणो येन भगवा तेनुपसङ्कमि। उपसङ्कमित्व  
भगवता सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं  
निसीदि। [प्त्स् पगे १६५] [\क़् १६५।] एकमन्तं निसिन्नो खो अहिंसकभारद्वाजो ब्राह्मणो  
भगवन्तं एतदवोच: अहिसंसकाहं भो गोतम अहिंसकाहं भो गोतमाति।   
    
(भगवा:)  
यथा नामं तथा चस्स सिया खो त्वं अहिंसको,   
यो च कायेन वाचाय मनसा च न हिंसति,   
स चे अहिंसको होति यो परं न विहिंसतीति।   
    
एवं वुत्ते अहिंसकभारद्वाजो ब्राह्मणो भगवन्तं एतदवोच: अभिक्कन्तं भो  
गोतम, अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य  
पटिच्छन्नं वा विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं  
धारेय्य चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन  
धम्मो पकासितो। एसाहं भवन्तं गोतमं सरणं गच्छामि धम्मञ्च  
भिक्खुसङ्घञ्च। लभेय्याहं भोतो गोतमस्स सन्तिके पब्बज्जं, लभेय्यं  
उपसम्पदन्ति।   
    
अलत्थ खो अहिंसकभारद्वाजो ब्राह्मणो भगवतो सन्तिके पब्बज्जं, अलत्थ  
उपसम्पदं, अचिरूपसम्पन्नो खो पनायस्मा अहिंसकभारद्वाजो एको वूपकट्ठो  
अप्पमत्तो आतापी पहितत्तो विहरन्तो न चिरस्सेव यस्सत्थाय कुलपुत्ता सम्मदेव  
अगारस्मा अनगारियं पब्बजन्ति, तदनुत्तरं ब्रह्मचरियपरियोसानं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहासि। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं  
अहोसीति।   
    
७। १। ६।   
जटासुत्तं।   
१९२। एकं समयं भगवा सावत्थियं विहरति जेतवने अनाथपिण्डिकस्स आरामे, अथ खो  
जटाभारद्वाजो ब्राह्मणो येन भगवा तेनुपसङ्कमि। उपसङ्कमित्वा भगवता सद्धिं  
सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं  
निसिन्नो खो जटाभारद्वाजो ब्राह्मणो भगवन्तं गाथाय अज्झभासि:   
अन्तो जटा बहि जटा जटाय जटिता पजा,   
तं तं गोतम पुच्छामि को इमं विजटये जटन्ति।   
    
(भगवा:)  
सीले पतिट्ठाय नरो सपञ्ञो चित्तं पञ्ञञ्च भावयं,   
आतापी निपको भिक्खु सो इमं विजटये जटं।   
    
येसं रागो च दोसो च अविज्जा च विराजिता,   
खीणासवा अरहन्तो तेसं विजटिता जटा।   
    
१। एकं समयं -पे- अनाथपिण्डिकस्स आरामे - सीमु, १। २।   
    
[ब्ज्त् पगे २९६। [\x २९६।] ]   
    
यतथ नामञ्च रूपञ्च असेसं उपरुज्झति,   
पटिघं रूपसञ्ञा च एत्थेसा१ छिज्जते जटाति।   
    
एवं वुत्ते जटाभारद्वाजो ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
लभेय्याहं भोतो गोतमस्स सन्तिके पब्बज्जं, लभेय्यं उपसम्पदन्ति।   
    
अलत्थ खो जटाभारद्वाजो ब्राह्मणो भगवतो सन्तिके पब्बज्जं, अलत्थ उपसम्पदं,  
अचिरूपसम्पन्नो खो पनायस्मा जटाभारद्वाजो एको वूपकट्ठो अप्पमत्तो आतापी पहितत्तो  
विहरन्तो न चिरस्सेव यस्सत्थाय कुलपुत्ता सम्मदेव अगारस्मा अनगारियं पब्बजन्ति,  
तदनुत्तरं ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहासि। खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं अहोसीति।   
    
७। १। ७  
सुद्धिकसुत्तं।   
    
१९३। सावत्थियं-  
अथ खो सुद्धिकभारद्वाजो ब्राह्मणो येन भगवा तेनुपसङ्कमि। उपसङ्कमित्वा  
भगवता सद्धिं सम्मोदि, सम्मोदनीयं कथं साराणीयं वीतिसारेत्वा एकमन्तं  
निसीदि। [प्त्स् पगे १६६] [\क़् १६६।] एकमन्तं निसिन्नो खो सुद्धिकभारद्वाजो ब्राह्मणो  
भगवतो सन्तिके इमं गाथं अभासि:२  
    
न ब्राह्मणो सुज्झति कोचि लोके सीलवापि तपोकरं,   
विज्जाचरणसम्पन्नो सो सुज्झति न अञ्ञा इतरा पजाति।   
    
(भगवा:)  
बहुम्पि पलपं जप्पं न जच्चा होति ब्राह्मणो,   
अन्तो कसम्बुसङ्किलिट्ठो कुहनं उपनिस्सितो।   
    
खत्तियो ब्राह्मणो वेस्सो सुद्दो चण्डालपुक्कुसो,   
आरद्धविरियो पहितत्तो निच्चं दऌहपरक्कमो,   
पप्पोति परमं सुद्धिं एवं जानाहि ब्राह्मणाति।   
    
एवं वुत्ते सुद्धिकभारद्वाजो ब्राह्मणो भगवन्तं एतदवोच: अभिक्कन्तं भो  
गोतम, अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य  
पटिच्छन्नं वा विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं  
धारेय्य चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन  
धम्मो पकासितो। एसाहं भवन्तं गोतमं सरणं गच्छामि धम्मञ्च  
भिक्खुसङ्घञ्च। लभेय्याहं भोतो गोतमस्स सन्तिके पब्बज्जं, लभेय्यं  
उपसम्पदन्ति।   
    
अलत्थ खो सुद्धिकभारद्वाजा ब्राह्मणो भगवतो सन्तिके पब्बज्जं, अलत्थ  
उपसम्पदं। अचिरूपसम्पन्नो खो पनायस्मा सुद्धिभारद्वाजो एको वूपकट्ठो  
अप्पमत्तो आतापी पहितत्तो विहरन्तो न चिरस्सेव यस्सत्थाय कुलपुत्ता सम्मदेव  
अगारस्मा अनगारियं पब्बजन्ति, तदनुत्तरं ब्रह्मचरियपरियोसानं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहासि। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं  
अहोसीति।   
    
७। १। ८  
अग्गिकसुत्तं।   
    
१९४। एकं समयं भगवा राजगहे विहरति वेऌउवने कलन्दक निवापे। तेन खो पन  
समयेन अग्गिकभारद्वाजस्स ब्राह्मणस्स सप्पिना पायासो सन्निहितो होति अग्गिं जुहिस्सामि।  
अग्गिहुत्तं परिचरिस्सामीति।   
    
अथ खो भगवा पुब्बण्हसमयं निवासेत्वा पत्तचीवरमादाय राजगहं पिण्डाय  
पाविसि। रागहे सपदानं पिण्डाय चरमानो येन अग्गिकभारद्वाजस्स ब्राह्मणस्स  
निवेसनं तेनुपसङ्कमि। उपसङ्कमित्वा एकमन्तं अट्ठासि।   
    
१। एत्थ सा-[प्त्स् २।] अज्झभासि-मछसं। [प्त्स्।]   
    
[ब्ज्त् पगे २९८] [\x २९८।]       
    
अद्दसा खो अग्गिकभारद्वाजो ब्राह्मणो भगवन्तं पिण्डाय ठितं। १ दिस्वान  
भगवन्तं गाथाय अज्झभासि:  
    
तीहि विज्जाहि सम्पन्नो जातिमा सुतवा बहु,   
विज्जाचरणसम्पन्नो सो मं भुञ्जेय्य पायसन्ति२।   
    
(भगवा:)  
बहुम्पि पलपं जप्पं न जच्चा होति ब्राह्मणो,   
अन्तो कसम्बुसङ्किलिट्ठो कुहना परिवारितो।   
    
[प्त्स् पगे १६७] [\क़् १६७।] पुब्बे निवासं यो वेदी सग्गापायञ्च पस्सति,   
अथो जातिक्खयं पत्तो अभिञ्ञा वोसितो मुनि।   
    
एताहि तीहि विज्जाहि तेविज्जो होति ब्राह्मणो,   
विज्जाचरणसम्पन्नो सो मं भुञ्जेय्य पायसन्ति२।   
    
(ब्राह्मणो:)  
भुञ्जतु भवं३ गोतमो। ब्राह्मणो भवन्ति।   
    
(भगवा:)  
गाथाभिगीतं मे अभोजनेय्यं४ सम्पस्सतं ब्राह्मण नेस धम्मो,   
गाथाभिगीतं पनुदन्ति बुद्धा धम्मे सति ब्राह्मण वुत्तिरेसा।   
    
अञ्ञेन च केवलिनं महेसिं खीणासवं कुक्कुच्चवूपसन्तं,   
अन्नेन पानेन उपट्ठहस्सु खेत्तं हि तं पुञ्ञपेक्खस्स होतीति।   
    
एवं वुत्ते अग्गिकभारद्वाजो ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
लभेय्याहं भोतो गोतमस्स सन्तिके पब्बज्जं, लभेय्यं उपसम्पदन्ति।   
    
अलत्थ खो अग्गिकभारद्वाजो ब्राह्मणो भगवतो सन्तिके पब्बज्जं, अलत्थ  
उपसम्पदं, अचिरूपसम्पन्नो खो पनायस्मा अग्गिकभारद्वाजो एको वूपकट्ठो  
अप्पमत्तो आतापी पहितत्तो विहरन्तो न चिरस्सेव यस्सत्थाय कुलपुत्ता सम्मदेव  
अगारस्मा अनगारियं पब्बजन्ति, तदनुत्तरं ब्रह्मचरियपरियोसानं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहासि। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं  
अहोसीति।   
    
७। १। ९।   
    
सुन्दरिकसुत्तं।   
    
१९५। एकं समयं भगवा कोसलेसु विहरति सुन्दरिकाय नदिया तीरे। तेन खो पन  
समयेन सुन्दरिकभारद्वाजो ब्राह्मणो सुन्दरिकाय नदिया तीरे अग्गिं जुहति। अग्गिहुत्तं  
परिचरति। अथ खो सुन्दरिकभारद्वाजो ब्राह्मणो अग्गिं जुहित्वा अग्गिहुत्तं परिचरित्वा  
उट्ठायासना समन्ना चतुद्दिसा अनुविलोकेसि: को नु खो इमं हव्यसेसं भुञ्जेय्याति।  
अद्दसा खो सुन्दरिकभारद्वाजो ब्राह्मणो भगवन्तं अञ्ञतरस्मिं रुक्खमूले  
ससीसं५ पारुतं निसिन्नं। दिस्वान वामेन हत्थेन हव्यसेसं गहेत्वा दक्खिणेन  
हत्थेन कमण्डलुं गहेत्वा येन भगवा तेनुपसङ्कमि।   
१। चरन्तं-[प्त्स् २।] पायासन्ति-[प्त्स् ३।] भवं भो गोतमो-[प्त्स् ४।] अभोजनीयं-[प्त्स् ५।]  
सीसं-[प्त्स्]  
    
[ब्ज्त् पगे ३००] [\x ३००।]       
    
अथ खो भगवा सुन्दरिकभारद्वाजस्स ब्राह्मणस्स पदसद्देन सीसं विवरि।   
    
अथ खो सुन्दरिकभारद्वाजो ब्राह्मणो मुण्डो [प्त्स् पगे १६०] [\क़् १६०।] अयं  
भवं मुण्डको अयं भवन्ति ततोव पुन निवत्तितुकामो अहोसि। अथ खो  
सुन्दरिकभारद्वाजस्स ब्राह्मणस्स एतदहोसि: मुण्डापि हि इधेकच्चे ब्राह्मणा भवन्ति।  
यन्नूनाहं तं उपसङ्कमित्वा जातिं पुच्छेय्यन्ति। अथ खो सुन्दरिकभारद्वाजो  
ब्राह्मणो येन भगवा तेनुपसङ्कमि। उपसङ्कमित्वा भगवन्तं एतदवोच: किं जच्चो  
भवन्ति।   
    
(भगवा:)  
मा जातिं पुच्छ चरणञ्च पुच्छ कट्ठा हवे जायति जातवेदो,   
नीचा कुलीनोपि मुनी धितीमा आजानियो होति हिरीनिसेधो।   
    
सच्चेन दन्तो दमसा उपेतो वेदन्तगू वुसितब्रह्मचरियो,   
यञ्ञूपनीतो तमुपव्हयेथ कालेन सो जुहति दक्खिणेय्योति।   
    
(ब्राह्मणो:)  
अद्धा सुयिट्ठं सुहुतं ममयिदं यं तादिसं वेदगुमद्दसामि,   
तुम्हादिसानं हि अदस्सनेन अञ्ञो जनो भुञ्जति हव्यसेसन्ति।   
    
(ब्राह्मणो:)  
भुञ्जतु भवं गोतमो। ब्राह्मणो भवन्ति।   
(भगवा:)  
गाथाभिगीतं मे अभोजनेय्यं सम्पस्सतं ब्राह्मण नेसधम्मो,   
गाथाभिगीतं पनुदन्ति बुद्धा धम्मे सति ब्राह्मण वुत्तिरेसा।   
    
अञ्ञेन च१ केवलिनं महेसिं खीणासवं कुक्कुच्चवूपसन्तं,   
अन्नेन पानेन उपट्ठहस्सु खेत्तं हि तं पुञ्ञपेक्खस्स होतीति।   
    
(ब्राह्मणो:)  
अथ कस्स चाहं भो गोतम इमं हव्यसेसं२ दम्मिति।   
    
(भगवा:)  
न ख्वाहन्तं३ ब्राह्मण पस्सामि सदेवके लोके समारके सब्रह्मके  
सस्समणब्राह्मणिया पजाय सदेवमनुस्साय यस्सेसो हव्यसेसो२ भुत्तो सम्मा  
परिणामं [प्त्स् पगे १६९] [\क़् १६९।] गच्छेय्य अञ्ञत्र ब्राह्मण४ तथागतस्स वा  
तथागतसावकस्स वा। तेन हि त्वं ब्राह्मण तं हव्यसेसं२ अप्पहरिते वा छड्डेहि  
अप्पाणके वा उदेक ओपिलापेहीति।   
    
१। चे-[प्त्स् २।] हब्यसेसं-मछसं। स्या। ३। न ख्वाहं-मछसं, [प्त्स्। ४।] ब्राह्मणाति-  
नत्थि। स्या।   
    
[ब्ज्त् पगे ३०२] [\x ३०२।]       
    
अथ खो सुन्दरिकभारद्वाजो ब्राहमणो तं हव्यसेसं१ अप्पाणके उदके ओपिलापेसि।  
अथ खो सो हव्यसेसो उदके पक्खित्तो चिच्चिटायति, चिटिचिटायति, सन्धूपायति,  
सम्पधूपायति। सेय्यथापि नाम फालो दिवस१सन्तत्तो उदके पक्खित्तो चिच्चिटायति,  
चिटिचिटायति, सन्धूपायति, सम्पधूपायति, एवमेव सो हव्यसेसो उदके पक्खित्तो  
चिच्चिटायति, चिटिचिटायति, सन्धूपायति, सम्पधूपायति।   
    
अथ खो सुन्दरिकभारद्वाजो ब्राह्मणो संविग्गो लोमहट्ठजातो येन भगवा  
तेनुपसङ्कमि। उपसङ्कमित्वा एकमन्तं अट्ठासि। एकमन्तं ठितं खो  
सुन्दरिकभारद्वाजं ब्राह्मणं भगवा गाथाहि अज्झभासि:  
    
मा ब्राह्मण दारुसमादहानो सुद्धिं अमञ्ञि बहिद्धा हि एतं,   
न हि तेन सुद्धिं कुसला वदन्ति यो बाहिरेन परिसुद्धिमिच्छे।   
    
हित्वा अहं ब्राह्मण दारुदाहं अज्झत्तमेव जलयामि२ जोतिं,   
निच्चग्गिनि३ निच्चसमाहितत्तो अरहं अहं ब्रह्मचरियं चरामि।   
    
मानो हि ते ब्राह्मण खारिभारो कोधो धूमो भस्मनि मोसवज्जं, ४ जिव्हा सुजा हदयं  
जोतिट्ठानं अत्ता सुदन्तो पुरिसस्स जोति।   
    
धम्मो रहदोब्राह्मण सीलतित्थो अनाविलो सब्भि सतं पसत्थो,   
यत्थ हवे वेदगुनो सिनाता अनल्लगत्ता५व तरन्ति पारं।   
    
सच्चं धम्मो संयमो ब्रह्मचरियं मज्झेसिता ब्राह्मण ब्रह्मपत्ति,   
[प्त्स् पगे १७०] [\क़् १७०।] सतुज्जुभूतेसु नमो करोहि तमहं नरं धम्मसारीति  
ब्रूमीति।   
    
एवं वुत्ते सुन्दरिकभारद्वाजो ब्राह्मणो भगवन्तं एतदवोच: अभिक्कन्तं भो  
गोतम, अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य  
पटिच्छन्नं वा विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं  
धारेय्य चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन  
धम्मो पकासितो। एसाहं भवन्तं गोतमं सरणं गच्छामि धम्मञ्च  
भिक्खुसङ्घञ्च। लभेय्याहं भोतो गोतमस्स सन्तिके पब्बज्जं, लभेय्यं  
उपसम्पदन्ति।   
    
अलत्थ खो सुन्दरिकभारद्वाजो ब्राह्मणो भगवतो सन्तिके पब्बज्जं, अलत्थ  
उपसम्पदं, अचिरूपसम्पन्नो खो पनायस्मा सुन्दरिकभारद्वाजो एको वूपकट्ठो  
अप्पमत्तो आतापि पहितत्तो विहरन्तो न चिरस्सेव यस्सत्थाय कुलपुत्ता सम्मदेव  
अगारस्मा अनगारियं पब्बजन्ति, तदनुत्तरं ब्रह्मचरियपरियोसानं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहासि। खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं  
अहोसीति।   
    
७। १। १०।   
बहुधीतुसुत्तं। *  
    
१९६ एकं समयं भगवा कोसलेसु विहरति अञ्ञतरस्मिं वनसण्डे। तेन खो पन  
समयेन अञ्ञतरस्स भारद्वाजगोत्तस्स ब्राह्मणस्स चतुद्दस बलिवद्दा६ नट्ठा होन्ति।  
अथ खो भारद्वाजगोत्ता ब्राह्मणो ते बलिवद्दे गवेसन्तो येन सो वनसण्डो  
तेनुपसङ्कमि। उपसङ्कमित्वा अद्दस भगवन्तं तस्मिं वनसण्डे निसिन्नं पल्लङ्कं  
आभुजित्वा उजुं कायं पणिधाय परिमुखं सतिं उपट्ठपेत्वा। दिस्वान येन भगवा  
तेनुपसङ्कमि। उपसङ्कमित्वा भगवतो सन्तिके इमा गाथायो अभासि:  
    
१। दिवसं- मछसं। गाथाय। सीमु। [प्त्स् २।] अज्झत्तमेवुज्जलयामि-मछसं ३।  
निच्चग्गिनी कत्थचि, ४। भस्मनिम्मोसमज्जं-स्या। ५। अनल्लीन गत्ताव- [प्त्स्। ६।]  
बलिवद्दा-मछसं।   
    
*बहुधीति सुत्तं-सीमु१। २।   
    
[ब्ज्त् पगे ३०४] [\x ३०४।]       
    
न हि १ नूनिमस्स समणस्स बलिवद्दा चतुद्दस,   
अज्ज सट्ठि न दिस्सन्ति तेनायं समणो सुखी।   
    
न हि नूनिमस्स समणस्स तिला खेत्तस्मिं२ पापका३,   
एकपण्णा दुपण्णा४ च तेनायं समणो सुखी।   
    
न हि नूनिमस्स समणस्स तुचछकोट्ठस्मिं५ मूसिका,   
उस्सोऌहिकाय नच्चन्ति तेनायं समणो सुखी।   
    
न हि नूनिमस्स समणस्स सन्थारो सत्तमासिको,   
उप्पाटकेहि६ सञ्छन्नो तेनायं समणो सुखी।   
    
न हि नूनिमस्स समणस्स विधवा सत्त७ धितरो,   
एकपुत्ता दुपुत्ता च तेनायं समणो सुखी।   
    
न हि नूनिमस्स समणस्स पिङ्गला तिलकाहता,   
सोत्तं पादेन बोधेति८ तेनायं समणो सुखी।   
    
न हि नूनिमस्स समणस्स पच्चूसम्हि इणायिका,   
देथ देथाति चोदेन्ति तेनायं समणो सुखीति,   
    
(भगवा:)  
    
न हि मय्हं ब्राह्मण बलिवद्दा चतुद्दस,   
अज्ज सट्ठि न दिस्सन्ति तेनाहं ब्राह्मणा सुखी।   
    
न हि मय्हं ब्राह्मण तिला खेत्तम्हि पापका  
एकपण्णा दुपण्णा च तेनाहं ब्राह्मणा सुखी।   
    
न हि मय्हं ब्राह्मण तुच्छकोट्ठस्मिं मूसिका,   
उस्सोऌअहिकाय नच्चन्ति तेनाहं ब्राह्मणा९ सुखी।   
    
न हि मय्हं ब्राह्मण सन्थारो सत्तमासिको,   
उप्पाटकेहि सञ्छन्नो तेनाहं ब्राह्मणा सुखी।   
    
न हि मय्हं ब्राह्मण विधवा सत्तधीतरो,   
एकपुत्ता दुपुत्ता च तेनाहं ब्राह्मणा सुखी।   
    
न हि मय्हं ब्राह्मण पिङ्गला तिलकाहता,   
सोत्तं पादेन बोधेति८ तेनाहं ब्राह्मणा सुखी।   
१। नह- सब्बत्था सीमु। स्या सी२। २। खेत्तस्मि-मछसं। स्या ३। पापिका-सीमु। [प्त्स्,] स्या। सी२  
४। द्विपण्णा-सीमु। [प्त्स् ५।] तुच्छकोट्ठस्मि-मछसं। स्या। ६। उप्पादकेहि -सीमु। स्या। ७।  
पुत्त-सीमु स्या। ८। पोथेति-स्या। ९। ब्राह्मण-स्या, [प्त्स्।]   
    
[ब्ज्त् पगे ३०६] [\x ३०६।]       
    
[प्त्स् पगे १७१] [\क़् १७१।] न हि मय्हं ब्राह्मण पच्चूसम्हि इणायिका,   
देथ देथाति चोदेन्ति तेनाहं ब्राह्मणा सुखीति।   
    
एवं वुत्ते भारद्वाजगोत्तो ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
लभेय्याहं भोतो गोतमस्स सन्तिके पब्बज्जं, लभेय्यं उपसम्पदन्ति।   
    
अलत्थ खो भारद्वाजगोत्तो ब्राह्मणो भगवतो सन्तिके पब्बज्जं, अलत्थ उपसम्पदं।  
अचिरूपसम्पन्नो खो पनायस्मा भारद्वाजो एको वूपकट्ठो अप्पमत्तो आतापी पहितत्तो  
विहरन्तो न चिरस्सेव यस्सत्थाय कुलपुत्ता सम्मदेव अगारस्मा अनगारियं पब्बजन्ति,  
तदनुत्तरं ब्रह्मचरियपरियोसानं दिट्ठेव धम्मे सयं अभिञ्ञा सच्छिकत्वा  
उपसम्पज्ज विहासि। खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति अब्भञ्ञासि। अञ्ञतरो च पनायस्मा भारद्वाजो अरहतं अहोसीति।   
    
अरहन्तवग्गो पठमो।   
तत्रुद्दानं:  
    
धनञ्जानी१च अक्कोसं असुन्दरिं बिलङिगिकं,   
अहिंसकं जटा चेव सुद्धिकञ्चे व अग्गिका,   
सुन्दरिकं बहुधीतुकेन२ च ते दसाति।   
    
२। उपासकवग्गो।   
    
७। २। १।   
    
कसीसुत्तं।   
    
१९७। [प्त्स् पगे १७३] [\क़् १७३।] एवं मे सुतं: एकं समयं भगवा मगधेसु  
विहरति दक्खिणागिरिस्मिं एकनाऌआयं ब्राह्मणगामे। तेन खो पन समयेन  
कसीभारद्वाजस्स ब्राह्मणस्स पञ्चमत्तानि नङ्गलसतानि पयुत्तानि होन्ति वप्पकाले।   
    
अथ खो भगवा पुब्बन्हसमयं निवासेत्वा पत्तचीवरमादाय येन कसीभारद्वाजस्स  
ब्राह्मणस्स कम्मन्तो तेनुपसङ्कमि। तेन खो पन समयेन कसीभारद्वाजस्स  
ब्राह्मणस्स परिवेसना वत्तति। अथ खो भगवा येन परिवेसना तेनुपसङ्कमि।  
उपसङ्कमित्वा एकमन्तं अट्ठासि।   
    
१। धानञ्जानि- सीमु। २। धीतियेन-स्या, [प्त्स्।] धीतरेन - मछसं।   
    
[ब्ज्त् पगे ३०८] [\x ३०८।]       
अद्दसा खो कसीभारद्वाजो ब्राह्मणो भगवन्तं पिण्डाय ठितं। दिस्वान भगवन्तं  
एतदवोच: अहं खो समण कसामि च वपामि च। कसित्वा च वपित्वा च भुञ्जामि। त्वम्पि  
समण कसस्सु च वपस्सु च कसित्वा च वपित्वा च भुञ्जस्सूति।   
    
(भगवा:)  
अहम्पि खो ब्राह्मण कसामि च वपामि च कसित्वा च वपित्वा च भूञ्जामीति।   
(ब्राह्मणो:)  
न खो पन मयं १ पस्साम भोतो गोतमस्स युगं वा नङ्गलं वा फालं वा पाचनं  
वा बलिवद्दे वा। अथ च पन भवं गोतमो एवमाह: अहम्पि खो ब्राह्मण कसामि च  
वपामि च कसित्वा च वपित्वा च भुञ्जामीति।   
    
अथ खो कसीभारद्वाजो ब्राह्मणो भगवन्तं गाथाय अज्झभासि:  
    
कस्सको पटिजानासि न च पस्सामि ते कसिं,   
कस्सको पुच्छितो ब्रूहि कथं जानेमु तं कसिन्ति। ?  
    
(भगवा:)  
सद्धाबीजं तपो वुट्ठी पञ्ञा मे युगनङ्गलं,   
हिरि२ ईसा मनो योत्तं सति मे फालपाचनं।   
    
कायगुत्तो वचीगुत्तो आहारे उदरे यतो,   
सच्चं करोमि निद्दानं सोरच्चं मे पमोचनं।   
    
[प्त्स् पगे १७३] [\क़् १७३।] विरियं मे धुरधोरय्हं योगक्खेमाधिवाहनं,   
गच्छति अनिवत्तन्तं यत्थ गन्त्वा न सोचति,   
    
एवमेसा कसी कट्ठा सा होति अमतप्फला,   
एतं कसिं कसित्वान सब्बदुक्खा पमुच्चतीति।   
    
(ब्राह्मणो:)  
भुञ्जतु भवं गोतमो। कस्सको भवं३, यञ्हि४ भवं गोतमो अमतफलं कसिं५  
कसतीति।   
(भगववा:)  
गाथाभिगीतम्मे अभोजनेय्यं सम्पस्सतं ब्राह्मण नेसधम्मो,   
गाथाभिगीतं पनुदन्ति बुद्धा धम्मे सति ब्राह्मण वुत्तिरेसा।   
    
अञ्ञेन च केवलिनं महेसिं खीणासवं कुक्कुच्चवूपसन्तं,   
अन्नेन पानेन उपट्ठहस्सु खेत्तञ्हि तं पुञ्ञपेक्खस्स६ होतीति।   
१। नखोमयं - मछसं। [प्त्स् २।] हिरी-मछसं [प्त्स् ३।] भवङ्गोतमो-[प्त्स् ४।] यंहि  
-मछसं, [प्त्स् ५।] कसिन्ति नत्थि-स्या। ६। पुञ्ञपेखस्स-सीमु१, २।   
    
[ब्ज्त् पगे ३१०] [\x ३१०।]       
    
एवं वुत्ते कसीभारद्वाजो ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति,   
    
७। २। २।   
उदयसुत्तं।   
    
१९८। सावत्थियं-  
    
अथ खो भगवा पुब्बण्हसमयं निवासेत्वा पत्तचीवरमादाय येन उदयस्स  
ब्राह्मणस्स निवेसनं तेनुपसङ्कमि। अथ खो उदयो ब्राह्मणो भगवतो पत्तं  
ओदनेन पूरेसि। दुतियम्पि खो भगवा पुब्बण्हसमयं निवासेत्वा पत्तचीवरमादाय  
येन उदयस्स ब्राह्मणस्स निवेसनं तेनुपसङ्कमि। दुतियम्पि खो उदयो ब्राह्मणो  
भगवतो पत्तं ओदनेन पूरेसि। ततियमिपि खो भगवा पुब्बन्हसमयं निवासेत्वा  
पत्तचीवरमादाय येन उदयस्स ब्राह्मणस्स निवेसनं तेनुपसङ्कमि। ततियम्पि खो  
उदयो ब्राह्मणो भगवतो पत्तं [प्त्स् पगे १७४] [\क़् १७४।] ओदनेन पूरेत्वा  
भगवन्तं एतदवोच: पकट्ठकोयं१ समणो गोतमो पुनप्पुनं आगच्छतीति।   
    
(भगवा:)  
पुनप्पुनं चेव वपन्ति बीजं पुनप्पुनं वस्सति देवराजा,   
पुनप्पुनं खेत्तं कसन्ति कस्सका पुनप्पुनं धञ्ञमुपेति रट्ठं  
    
पुनप्पुनं याचका२ याचयन्ति पुनप्पुनं दानपती ददन्ति,   
पुनप्पुनं दानपती ददित्वा पुनप्पुनं सग्गमुपेन्ति ठानं।   
    
पुनप्पुनं खीरनिका३ दुहन्ति पुनप्पुनं वच्छो उपेति४ मातरं,   
पुनप्पुनं किलमति फन्दति च पुनप्पुनं गब्भमुपेति मन्दो।   
    
पुनप्पुनं जायति मीयति च पुनप्पुनं सीवथिकं हरन्ति,   
मग्गञ्च लद्धा अपुनब्भवाय न पुनप्पुनं जायति भूरिपञ्ञोति।   
    
एवं वुत्ते उदयो ब्राह्मणो भगवन्तं एतदवोच: अभिक्कन्तं भो गोतम, अभिक्कन्तं  
भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा विवरेय्य  
मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य चक्खुमन्तो रूपानि  
दक्खिन्तीति। एवमेवं भोता गोतमेन अनेकपरियायेन धम्मो पकासितो। एसाहं  
भवन्तं गोतमं सरणं गच्छामि धम्मञ्च भिक्खुसङ्घञ्च। उपासकं मं  
भवं गोतमो धारेतु अज्जतग्गे पाणुपेतं सरणं गतन्ति।   
    
१। पकट्ठयं-स्या। पगब्भत्वायं-सी२। २। याचनका-सीमु। १, २ अ। ३। खीरणिका-सीमु, १।  
२। अ। ४। वच्छा उपेन्ति-सी१, २।   
    
[ब्ज्त् पगे ३१२। [\x ३१२।] ]   
    
७। २। ३  
देवहितसुत्तं।   
    
१९९। सावत्थियं-  
    
तेन खो पन समयेन भगवा वातेहि आबाधिको होति। आयस्मा च उपवानो भगवतो  
उपट्ठाको होति।   
    
अथ खो भगवा आयस्मन्तं उपवानं आमन्तेसि: इङ्घ मे त्वं उपवान उण्होदकं  
जानाही ति।   
    
एवं भन्तेति खो आयस्मा उपवानो भगवतो पटिस्सुत्वा निवासेत्वा पत्तचीवरमादाय  
येन देवहितस्स ब्राह्मणस्स निवेसनं तेनुपसङ्कमि। उपसङ्कमित्वा तुण्हीभूतो  
एकमन्तं अट्ठासि।   
    
अद्दसा खो देवहितो ब्राह्मणो आयस्मन्तं उपवानं तुण्हीभूतं एकमन्तं ठितं।  
दिस्वान आयस्मन्तं उपवानं गाथाय अज्झभासि:  
    
[प्त्स् पगे १७५] [\क़् १७५।] तुण्हीभुतो भवं तिट्ठं मुण्डो सङ्घाटिपारुतो,   
किं पत्थयानो किं एसं किन्नु याचितुमागतोति?।   
    
(उपवानो:)  
अरहं सुगतो लोके वातेहाबाधिको मुनि,   
सचे उण्होदकं अत्थि मुनिनो देहि ब्राह्मण।   
    
पूजितो पूजनेय्यानं सक्करेय्यान१ सक्कतो,   
अपचितो अपचेय्यानं२ तस्स इच्छामि हातवेति।   
    
अथ खो देवहितो ब्राह्मणो उण्होदकस्स काजं पुरिसेन गाहापेत्वा३ फाणितस्स च पुटं  
आयस्मतो उपवानस्स पादासि।   
    
अथ खो आयस्मा उपवानो येन भगवा तेनुपसङ्कमि। उपसङ्कमित्वा भगवन्तं  
उण्होदकेन नहापेत्वा उण्होदकेन फाणितं आलोऌएत्वा भगवतो पादासि। अथ खो  
भगवतो सो४ आबाधो पटिप्पस्सम्भि।   
    
अथ खो देवहितो ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि।   
एकमन्तं निसिन्नो खो देवहितो ब्राह्मणो भगवन्तं गाथाय अज्झभासि।   
कत्थ दज्जा देय्यधम्मं कत्थ दिन्नं महप्फलं,   
कथं हि यजमानस्स कत्थ५ इज्झति दक्खिणाति?  
    
(भगवा:)  
पुब्बेनिवासं यो वेदी सग्गापायञ्च पस्सति,   
अथो जातिक्खयं पत्तो अभिञ्ञावोसितो मुनि।   
    
१। सक्करेय्यानं-सीमु। [प्त्स्] सक्कतेय्यानं सी १, २। २। अपचनेय्यानं-सीमु।  
अपचिनेय्यानं स्या। ३। न्हापेत्वा मछसं। स्या ४। "सो" इति नत्थि, मछसं। ५। कथं।  
मछसं। [प्त्स्।]   
    
[ब्ज्त् पगे ३१४] [\x ३१४।]       
    
एत्थ दज्जा देय्यधम्मं एत्थ दिन्नं महप्फलं,   
एवं हि यजमानस्स एवं इज्झति दक्खिणाति।   
    
एवं वुत्ते देवहितो ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खु सङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति।   
    
७। २। ४।   
    
महासाऌअसुत्तं।   
    
२००। सावत्थियं-  
    
अथ खो अञ्ञतरो ब्राह्मणमहासाऌओ लूखो१ लूखपापुरणो [प्त्स् पगे १७६] [\क़् १७६।]     
  येन भगवा तेनुपसङ्कमि। उपसङ्कमित्वा भगवता सद्धिं सम्मोदि  
सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं निसिन्नं खो  
तं ब्राह्मणमहासाऌअं भगवा एतदवोच। किन्नु त्वं ब्राह्मण लूखो१  
लूखपापुरणोति।   
    
(ब्राह्मणो:)  
इध मे भो गोतम चत्तारो पुत्ता। ते मं दारेहि सम्पुच्छ घरा निक्खामेन्तीति।   
    
(भगवा:)  
तेन हि त्वं ब्राह्मण इमा गाथायो परियापुणित्वा सभायं महाजनकाये सन्निपतिते  
पुत्तेसु च सन्निसिन्नेसु भासस्सु:  
    
येहि जातेहि नन्दिस्सं येसञ्च भवमिच्छिसं,   
ते मं दारेहि सम्पुच्छ साव वारेन्ति सूकरं।   
    
असन्ता किर मं जम्मा तात ताताति भासरे,   
रक्खसा पुत्तरूपेन पजहन्ति२ वयोगतं।   
    
अस्सोव जिण्णो निब्भोगो खादना अपनीयति,   
बालकानं३ पिता थेरो परागारेसु भिक्खति।   
    
दण्डोव किर मे सेय्यो यञ्चे पुत्ता अनस्सवा,   
चण्डम्पि गोणं वारेति अथो चण्डम्पि कुक्कुरं।   
    
अन्धकारे पुरे होति गम्भीरे गाध मेधति,   
दण्डस्स अनुभावेन खलित्वा पटितिट्ठतीति४  
    
अथ खो सो ब्राह्मण महासाऌओ भगवतो सन्तिके इमा गाथायो परियापुणित्वा सभायं  
महाजनकाये सन्निपतिते पुत्तेसु च सन्निसिन्नेसु अभासि।   
    
१। ऽलूखो, ऽऊनं- मछसं। २। ते जहन्ति-मछसं स्या। [प्त्स् ३।] बालानं-सी१, २। ४।  
पतितिट्ठतीति-मछसं। 

[ब्ज्त् पगे ३१६। [\x ३१६।] ]   
    
येहि जातेहि नन्दिस्सं येसञ्च भवमिच्छिसं,   
ते मं दारेहि सम्पुच्छ साव वारेन्ति सूकरं।   
    
असन्ता किर मं जम्मा तात ताताति भासरे,   
रक्खसा पुत्तरूपेन पजहन्ति२ वयोगतं।   
    
अस्सोव जिण्णो निब्भोगो खादना अपनीयति,   
बालकानं३ पिता थेरो परागारेसु भिक्खति।   
    
दण्डोव किर मे सेय्यो यञ्चे पुत्ता अनस्सवा,   
चण्डम्पि गोणं वारेति अथो चण्डम्पि कुक्कुरं।   
    
अन्धकारे पुरे होति गम्भीरे गाध मेधति,   
दण्डस्स अनुभावेन खलित्वा पटितिट्ठतीति४  
    
[प्त्स् पगे १७७] [\क़् १७७।] अथ खो नं ब्राह्मणमहासाऌअं पुत्ता घरं नेत्वा  
नाहापेत्वा पच्चेकं दुस्सयुगेन अच्छादेसुं।   
    
अथ खो सो ब्राह्मणमहासाऌओ एकं दुस्सयुगं आदाय येन भगवा तेनुपसङ्कमि।  
उपसङ्कमित्वा भगवता सद्धिं सम्मोदि। सम्मोदनीयं कथं साराणीयं वीतिसारेत्वा  
एकमन्तं निसीदि। एकमन्तं निसिनन्नो खो सो ब्राह्मणमहासाऌओ भगवन्तं  
एतदवोच: मयं भो गोतम ब्राह्मणा नाम आचरियस्स आचरियधनं परियेसाम।  
पटिगण्हातु मे भवं गोतमो आचरियो आचरियधनन्ति। १ पटिग्गहेसि भगवा  
अनुकम्पं उपादाय।   
    
अथ खो ब्राह्मणमहासाऌओ भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति।   
    
७। २। ५।   
    
मानत्थद्धसुत्तं।   
    
२०१। सावत्थियं-  
    
तेन खो पन समयेन मानत्थद्धो नाम ब्राह्मणो सावत्थियं पटिवसति। सो नेव  
मातरं अभिवादेति। न पितरं अभिवादेति। न आचरियं अभिवादेति। न जेट्ठभातरं  
अभिवादेति।   
    
तेन खो पन समयेन भगवा महतिया परिसाय परिवुतो धम्मं देसेति। अथ खो  
मानत्थद्धस्स ब्राह्मणस्स एतदहोसि: अयं खो समणो गोतमो महतिया परिसाय  
परिवुतो धम्मं देसेति। यन्नूनाहं येन समणो गोतमो तेनुपसङ्कमेय्यं। सचे  
मं समणो गोतमो आलपिस्सति, अहम्पि तं आलपिस्सामि। नो चे मं समणो गोतमो  
आलपिस्सति अहम्पि तं नालपिस्ससामीति।   
    
१। आचरियभागन्ति-सीमु। १। २।   
    
[ब्ज्त् पगे ३१८] [\x ३१८।]       
    
अथ खो मानत्थद्धो ब्राह्मणो येन भगवा तेनुपसङ्कमि। उपसङ्कमित्वा  
तुण्हीभूतो १ एकमन्तं अट्ठासि अथ खो भगवा तं नालपि२। अथ खो मानत्थद्धो  
ब्राह्मणो नायं समणो गोतमो किञ्चि जानातीति ततोव पुन निवत्तितुकामो अहोसि।   
    
[प्त्स् पगे १७८] [\क़् १७८।] अथ खो भगवा मानत्थद्धस्स ब्राह्मणस्स चेतसा  
चेतोपरिवितक्कमञ्ञाय मानत्थद्धं ब्राह्मणं गाथाय अज्झभासि:  
    
न मान ब्रूहणा साधु* अत्थिकस्सीध ब्राह्मणा,   
येन अत्थेन आगञ्जि३ तमेवमनुब्रूहयेति,   
अथ खो मानत्थद्धो ब्राह्मणो चित्तं मे समणो गोतमो जानातीति तत्थेव भगवतो  
पादेसु सिरसा निपतित्वा भगवतो पादानि मुखेन४ परिचुम्बति, पाणीही च परिसम्बाहति,  
नामञ्च सावेति: ऽमानत्थद्धोहं भो गोतम मानत्थद्धोहं भो गोतमाऽति।   
    
अथ खो सा परिसा अब्भुतचित्तजाता अहोसि। अच्छरियं वत भो अब्भूतं वत भो अयं हि  
मानत्थद्धो ब्राह्मणो नेव मातरं अभिवादेति। न पितरं अभिवादेति न आचरियं  
अभिवादेति न जेट्ठभातरं अभिवादेति अथ च पन समणे गोतमे एवरूपं  
परमनिपच्चाकारं५ करोतीति।   
    
अथ खो भगवा मानत्थद्धं ब्राह्मणं एतदवोच: अलं ब्राह्मण उट्ठेहि, सके  
आसने निसीद, यतो ते मयि चित्तं पसन्नन्ति।   
    
अथ खो मानत्थद्धं ब्राह्मणो सके आसने निसीदित्वा भगवन्तं गाथाय अज्झभासि:  
    
केसु न मानं कयिराथ६ केसु चस्स७ सगारवो,   
क्यस्स अपचिता अस्सु क्यस्स ८ साधु सुपूजिता।   
    
(भगवा:)  
    
मातरि पितरि वापि९ अथो जेट्ठम्हि भातरि,   
आचरिये चतुत्थंहि+ तेसु न मानं कयिराथ।   
तेसु अस्स सगारवो त्यस्सु १० अपचिता अस्सु तेचस्सु साधु पूजिता११।   
    
अरहन्ते सीतिभूते१२ कतकिच्चे अनासवे,   
निहच्च मानं अत्थद्धो ते नमस्स१३ अनुत्तरे।   
    
एवं वुत्ते मानत्थद्धो ब्राहमणो भगवन्तं एतदवोच अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति।   
    
१। तुण्हीभूतोऽ इति नत्थि, स्या। २। नालपति-सीमु। स्या। ३। आगच्छि-मछसं। [प्त्स्। ४।] मुखेन  
च-मछसं। [प्त्स्। ५।] निपच्चकारं-मछसं। स्या। ६। मानं न -सीमु। १। ७। केसु अस्स-[प्त्स्।]  
कथंस्वस्स-स्या ८। क्यस्सु-मछसं। [प्त्स्। ९।] द्वापि-मछसं, १०। त्यस्स-सीमु२ ११।  
त्यस्सु साधु सुपूजिता-मछसं। [प्त्स् १२।] सीतिम्भूते-स्या। १३। नमस्से-मछसं।   
    
*न मानं ब्राह्मण साधु-सीमु२। मछसं। स्या। [प्त्स्।] न मानं ब्रूहणं साधु-सी १,  
२। अनुब्रूहसि - सी १, २ + चतुत्थम्हि -सबबत्थ।   
    
[ब्ज्त् पगे ३२०] [\x ३२०।]       
    
७। २। ६।   
पच्चनीकसुत्तं।   
    
२०२। एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे।   
    
[प्त्स् पगे १७९] [\क़् १७९।] तेन खेका पन समयेन पच्चनीकसातो नाम ब्राह्मणो  
सावत्थियं पटिवसति। अथ खो पच्चनीकसातस्स ब्राह्मणस्स एतदहोसि। यन्नूनाहं  
येन समणो गोतमो तेनुपसङ्कमेय्यं, यं यदेव समणो गोतमो भासिस्सति, तं  
तदेवस्साहं पच्चनीकास्सन्ति।   
    
तेन खो पन समयन भगवा अज्झोकासे चङ्कमति। अथ खो पच्चनीकसातो ब्राह्मणो  
येन भगवा तेनुपसङ्कमि। उपसङ्कमित्वा भगवन्तं चङ्कमन्तं अनुचङ्कममानो१  
भगवन्तं एतदवोच: भण समण धम्मन्ति।   
    
(भगवा:)  
    
न पच्चनीकसातेन सुविजानं सुभासितं,   
उपक्किलिट्ठचित्तेन सारम्भबहुलेन च।   
    
यो च विनेय्य सारम्भं अप्पसादञ्च चेतसो,   
आघातं पटिनिस्सज्ज स वे२ जञ्ञा सुभासितन्ति।   
    
एवं वुत्ते पच्चनीकसातो ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति। 

७। २। ७  
नवकम्मिकसुत्तं  
    
२०३। एकं समयं भगवा कोसलेसु विहरति अञ्ञतरस्मिं वनसण्डे।   
    
तेन खो पन समयेन नवकम्मिकभारद्वाजो ब्राह्मणो तस्मिं वनसण्डे  
कम्मन्तं कारापेति। अद्दसा खो नवकम्मिकभारद्वाजो ब्राह्मणो भगवन्तं  
अञ्ञतरस्मिं सालरुक्खमूले निसिन्नं पल्लङ्कं आभुजित्वा उजुं कायं पणिधाय  
परिमुखं सतिं उपट्ठपेत्वा। दिस्वा नस्स एतदहोसि: अहं खो पन ३ इमस्मिं  
वनसण्डे कम्मन्तं कारापेन्तो रमामि। अयं समणो गोतमो किं कारापेन्तो रमतीति।   
अथ खो नवकम्मिकभारद्वाजो ब्राह्मणो येन [प्त्स् पगे १८०] [\क़् १८०।] भगवा  
तेनुपसङ्कमि उपसङ्कमित्वा भगवन्तं गाथाय अज्झभासि।   
    
के नु कम्मन्ता कयिरन्ति४ भिक्खु सालवने तव,   
यदेकको अरञ्ञस्मिं रतिं विन्दसि गोतमाति ५।   
    
१। अनुचङ्कममानोइति नत्थि-मछसं, [प्त्स्। २।] सचे-स्या। ३। " पन" इति कत्थि-मछसं।  
स्या। [प्त्स् ४।] करीयन्ति-मछसं ५। विन्दति गोतमोति-मछसं। स्या। [प्त्स्।]   
    
[ब्ज्त् पगे ३२२] [\x ३२२।]       
न१मे वनस्मिं करणीयमत्थि उच्छिन्नमूलं मे वनं विसूकं,   
स्वाहं२ वने निब्बनथो विसल्लो एको रमे अरतिं विप्पहायाति।   
    
एवं वुत्ते नवकम्मिकभारद्वाजो ब्राह्मणो भगवन्तं एतदवोच: अभिक्कन्तं भो  
गोतम, अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य  
पटिच्छन्नं वा विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं  
धारेय्य चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन  
धम्मो पकासितो। एसाहं भवन्तं गोतमं सरणं गच्छामि धम्मञ्च  
भिक्खुसङ्घञ्च। उपासकं मं भवं गोतमो धारेतु अज्जतग्गे पाणुपेतं सरणं  
गतन्ति।   
    
७। २। ८  
    
कट्ठहारसुत्तं।   
    
२०४। एकं समयं भगवा कोसलेसु विहरति अञ्ञतरस्मिं वनसण्डे।   
    
तेन खो पन समयेन अञ्ञतरस्स भारद्वाजगोत्तस्स ब्राह्मणस्स सम्बहुला  
अन्तेवासिका कट्ठहारका३ माणवका येन सो४ वनसण्डो तेनुपसङ्कमिंसु।  
उपसङ्कमित्वा अद्दसंसु भगवन्तं तस्मिं वनसण्डे निसिन्नं पल्लङ्कं आभुजित्वा  
उजुं कायं पणिधाय परिमुखं सतिं उपट्ठपेत्वा।   
    
दिस्वान येन भारद्वाजगोत्तो ब्राह्मणो तेनुपसङ्कमिंसु। उपसङ्कमित्वा  
भारद्वाजगोत्तं ब्राह्मणं एतदवोचुं: यग्घे भवं जानेय्य५ असुकमिं वनसण्डे  
समणो६ निसिन्नो पल्लङ्कं आभुजित्वा उजुं कायं पणिधाय परिमुखं सतिं  
उपट्ठपेत्वाति।   
    
अथ खो भारद्वाजगोत्तो ब्राह्मणो तेहि माणवकेहि सद्धिं येन सो वनसण्डो  
तेनुपसङ्कमि। उपसङ्कमित्वा अद्दसा खो भगवन्तं तस्मिं वनसण्डे निसिन्नं  
पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। दिस्वान येन  
भगवा तेनुपसङ्कमि। उपसङ्कमित्वा भगवन्तं गाथाहि अज्झभासि:  
    
गम्हीररूपे बहुभेरवे वने सुञ्ञं अरञ्ञं विजनं विगाहिय,   
[प्त्स् पगे १८१] [\क़् १८१।] अनिञ्जमानेन ठितेन७ वग्गुना सुचारुरूपं८ वत भिक्खु  
झायसि।   
    
न यत्थ गीता न पि यत्थ वादितं एको अरञ्ञे वनमस्सितो मुनि,   
अच्छेररूपं पटिभाति मं इदं यदेकको पीतिमनो वने वसे।   
    
मञ्ञामहं९ लोकाधिपती सहव्यतं१० आकङ्खमानो तिदिवं अनुत्तरं,   
कस्मा भवं विजनमरञ्ञमस्सितो तपो इध कुब्बसि११ ब्रह्मपत्तियाति।   
    
१। न च मे- सीमु१। स्या। २। सोहं-[प्त्स्। ३।] कट्ठहारका नाम-सीमु१। २। ४। सोति  
नत्थि-मछसं। ५। जानेय्यासि-मछसं। ६। समणो गोतमो-स्या। ७। हितेन-स्या ८।  
सुन्दररूपं-अट्ठ: ९। मञ्ञेहं-[प्त्स् १०।] लोकाधिपतिं सहव्यतं-सीमु१। लोकाधिपति  
सहव्यतं-[प्त्स्।] मछसं, स्या ११। कुब्बसी-मछसं।   
[ब्ज्त् पगे ३२४। [\x ३२४।] ]   
(भगवा:)  
या काचि कङ्खा अभिनन्दना वा अनेकधातुसु पुथू सदासिता,   
अञ्ञाणमूलप्पभवा पजप्पिता सब्बा मया ब्यन्तिकता१ समूलिका।   
    
स्वाहं अकङ्खो असितो अनूपयो सब्बेसु धम्मेसु विसुद्धदस्सनो,   
पप्पुय्य सम्बोधिमनुत्तरं सिवं झायामहं ब्राह्मण२ रहो वीसारदोति।   
    
एवं वुत्ते भारद्वाजगोत्तो ब्राह्मणो भगवन्तं एतदवोच:अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति।   
    
७। २। ९  
    
मातुपोसकसुत्तं।   
    
२०५। सावत्थियं -  
    
अथ खो मातुपोसको ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदिनीयं कथं साराणीयं वीतिसारेत्वा एकमन्तं निसीदि।  
एकमन्तं निसिन्नो खो मातुपोसको ब्राह्मणो भगवन्तं एतदवोच। अहं हि भो  
गोतम धम्मेन भिक्खं परियेसामि। धम्मेन भिक्खं परियेसित्वा मातापितरो  
पोसेमि। कच्चाहं भो गोतम एवङ्कारी किच्चकारी होमीति?   
तग्घ त्वं ब्राह्मण एवङ्कारी किच्चकारी होसि३। यो खो ब्राह्मण धम्मेन [प्त्स् पगे  
१८२] [\क़् १८२।] भिक्खं परियेसति। धम्मेन भिक्खं परियेसित्वा मातापितरो पोसेति।  
बहुं४ सो पुञ्ञं पसवतीति।   
    
(भगवा:)  
यो मातरं वा५ पितरं वा मच्चो धम्मेन पोसति,   
ताय नं पारिचरियाय मातापितुसु पण्डिता,   
इधेव नं पसंसन्ति पेच्च सग्गे पमोदतीति।   
    
एवं वुत्ते मातुपोसको ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति।   
    
१। ब्यन्तीकता -स्या २। ब्रह्म-मछसं। स्या ३। अहोसि-सीमु१। २। स्या ४। बहु-[प्त्स् ५।]  
मातरं-मछसं। स्या। [प्त्स्।]   
    
[ब्ज्त् पगे ३२६] [\x ३२६।]       
७। २। १०  
    
भिक्खकसुत्तं।   
    
२०६। सावत्थियं-  
    
अथ खो भिक्खको ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि।  
एकमन्तं निसिन्नो खो भिक्खको ब्राह्मणो भगवन्तं एतदवोच: अहम्पि खो१ भो  
गोतम भिक्खको भवम्पि भिक्खको इध नो किं नानाकरणन्ति?  
    
(भगवा:)  
न तेन भिक्खको होति यावता भिक्खते परे,   
विस्सं धम्मं समादाय भिक्खु होति न तावता।   
    
योध पुञ्ञञ्च पापञ्च बाहित्वा२ ब्रह्मचरियवा३,   
सङ्खाय लोके चरति स वे भिक्खूति वुच्चति।   
    
एवं वुत्ते भिक्खको ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति।   
    
७। २। ११।   
सङ्गारवसुत्तं।   
    
२०७। सावत्थियं-  
    
तेन खो पन समयेन सङ्गारवो४ नाम ब्राह्मणो सावत्थियं पटिवसति।  
उदकसुद्धिको उदकेन परिसुद्धिं५ पच्चेति। सायपातं६ उदकोरोहणानुयोगमनुयुत्तो  
विहरति।   
    
अथ को आयस्मा आनन्दो पुब्बन्हसमयं निवासेत्वा पत्तचीवरमादाय सावत्थिं पिण्डाय  
पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्तो येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। [प्त्स् पगे १८३]  
[\क़् १८३।] एकमन्तं निसिन्नो खो आयस्मा आनन्दो भगवन्तं एतदवोच: इध भन्ते  
सङ्गारवो४ नाम ब्राह्मणो सावत्थियं पटिवसति, उदकसुद्धिको उदकेन परिसुद्धिं५  
पच्चेति सायपातं६ उदकोरोहणानुयोगमनुयुत्तो विहरति। साधु भन्ते भगवा येन  
सङ्गारवस्स ब्राह्मणस्स निवेसनं तेनुपसङ्कमतु अनुकम्पं उपादायाति। अधिवासेसि  
भगवा तुण्हीभावेन।   
    
अथ खो भगवा पुब्बन्हसमयं निवासेत्वा पत्तचीवरमादाय येन सङ्गारवस्स  
ब्राह्मणस्स निवेसनं तेनुपसङ्कमि। उपसङ्कमित्वा पञ्ञत्ते आसने निसीदि।   
    
१। अहमस्मि-सीमु। १, २ स्या। २। पवाहेत्वा-स्या। ३। ब्रह्मचरियं-मछसं। सीमु। १। [प्त्स्।]  
स्या। ४। सङ्गरवो-स्या ५। सुद्धिं-सीमु१। २। [प्त्स्] सी१, २। ६। सायम्पातं - सीमु। १  
    
[ब्ज्त् पगे ३२८] [\x ३२८।]       
    
अथ खो सङ्गारवो ब्राह्मणो येन भगवा तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि।  
एकमन्तं निस्नं खो सङ्गारवं ब्राह्मणं भगवा एतदवोच: सच्चं किर त्वं  
ब्राह्मण उदकसुद्धिको उदकेन परिसुद्धिं पच्चेसि। सायपातं  
उदकोरोहणानुयोगमनुयुत्तो विहरसीति।   
    
एवं भो गोतमाति१  
    
किम्पन त्वं ब्राह्मण अत्थवसं सम्पस्समानो उदकसुद्धिको उदकेन परिसुद्धिं२  
पच्चेसि। सायपातं उदकोरोहणानुयोगमनुयुत्तो विहरसीति?  
    
इध मे भो गोतम यं दिवा पापकम्मं कतं होति, तं साय नहानेन३ पवाहेमि। यं  
रत्तिं पापकम्मं कतं होति, तं पात४ नहानेन पवाहेमि। इमं ख्वाहं भो गोतम  
अत्थवसं सम्पस्समानो उदकसुद्धिको उदकेन परिसुद्धिं पच्चेमि। सायपातं  
उदकोरोहणानुयोगमनुयुत्तो विहरामीति।   
    
(भगवा:)  
धम्मो रहदो ब्राह्मण सीलतित्थो  
अनाविलो सब्भि सतं पसत्थो,   
यत्थ हवे वेदगुनो सिनाता  
अनल्लगत्ताऽव तरन्ति पारन्ति।   
    
एवं वुत्ते सङ्गारवो ब्राह्मणो भगवन्तं एतदवोच: अभिक्कन्तं भो गोतम,  
अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य पटिच्छन्नं वा  
विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो। एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति।   
    
७। २। १२।   
खोमदुस्ससुत्तं।   
    
२०८। [प्त्स् पगे १८४] [\क़् १८४।] एवं मे सुतं: एकं समयं भगवा सक्केसु विहरति  
खोमदुस्सं नाम सक्यानं निगमो। अथ खो भगवा पुब्बन्हसमयं निवासेत्वा  
पत्तचीवरमादाय खोमदुस्सं निगमं५ पिण्डाय पाविसि।   
    
तेन खो पन समयेन खोमदुस्सका ब्राह्मणगहपतिका सभायं सन्तिपतिता होन्ति  
केनचिदेव करणीयेन। देवो च एकमेकं फुसायति।   
    
अथ खो भगवा येन सा सभा तेनुपसङ्कमि। अद्दसंसु खो खोमदुस्सका  
ब्राह्मणगहपतिका भगवन्तं दूरतोव आगच्छन्तं, दिस्वान एतदवोचुं: के च  
मुण्डका समणका के च सभाधम्मं जानिस्सन्तीति?  
    
अथ खो भगवा खोमदुस्सके ब्राह्मणगहपतिके गाथाय अज्झभासि।   
    
१। गोतम-मछसं। [प्त्स् २।] उदकसुद्धिं-मछसं। [प्त्स्।]   
३। सायन्न्हानेन-मछसं, स्या। ४। पातं-मछसं। स्या। [प्त्स् ५।] नाम निगमं-सीमु। १।   
    
[ब्ज्त् पगे ३३०] [\x ३३०।]       
नेसा सभा यत्थ न सन्ति सन्तो सन्तो न ते ये न वदन्ति धम्मं,   
रागञ्च दोसञ्च पहाय मोहं धम्मं वदन्ताव१ भवन्ति सन्तोति।   
    
एवं वुत्ते खोमदुस्सका ब्राह्मणगहपतिका भगवन्तं एतदवोचुं: अभिक्कन्तं भो  
गोतम, अभिक्कन्तं भो गोतम। सेय्यथापि भो गोतम निक्कुज्जितं वा उक्कुज्जेय्य  
पटिच्छन्नं वा विवरेय्य मूऌहस्स वा मग्गं आचिक्खेय्य, अन्धकारे वा तेलपज्जोतं  
धारेय्य चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन  
धम्मो पकासितो। एसाहं भवन्तं गोतमं सरणं गच्छामि धम्मञ्च  
भिक्खुसङ्घञ्च। उपासकं मं भवं गोतमो धारेतु अज्जतग्गे पाणुपेतं सरणं  
गतन्ति।   
    
उपासकवग्गो दुतियो।   
    
तत्रुद्दानं:  
    
कसी उदयो देवहितो अञ्ञतर महासाऌअं  
मानत्थद्धञच पच्चनीकञ्च नवकम्मकट्ठहारकं२  
मातुपोसको३ भिक्खको सङ्गारवो खोमदुस्सेन द्वादसाति।   
    
ब्राह्मणसंयुत्तं समत्तं।   
    
८। वङ्गीससंयुत्तं।   
    
१। वङ्गीसवग्गो  
    
८, १। १।   
    
निक्खन्तसुत्तं।   
    
२०९। [प्त्स् पगे १८५] [\क़् १८५।] एवं मे सुतं: एकं समयं आयस्मा वङ्गीसो आऌअवियं  
विहरति अग्गाऌअवे चेतिये आयस्मता निग्रोधकप्पेन उपज्झायेन सद्धिं। तेन खो पन  
समयेन आयस्मा वङ्गीसो नवो होति अचिरपब्बजितो ओहिय्यको विहारपालो।   
    
अथ खो सम्बहुला इत्थियो समलङ्करित्वा येन अग्गाऌअवको आरामो४ तेनुपसङ्कमिंसु,  
विहारपेक्खिकायो। अथ खो आयस्मतो वङ्गीसस्स ता इत्थियो दिस्वा अनभिरति उप्पज्जति, रागो  
चित्तं अनुद्धंसेति।   
    
अथ खो आयस्मतो वङ्गीसस्स एतदहोसि। अलाभा वत मे, न वत मे लाभा। दुल्लद्धं  
वत मे, न वत मे सुलद्धं। यस्स मे अनभिरति उप्पन्ना, रागो चित्तं अनुद्धंसेति।  
तं कुतेत्थ लब्भा यम्मे परो अनभिरतिं विनोदत्वा अभिरतिं उप्पादेय्य। यन्नूनाहं  
अत्तनाव अत्तनो अनभिरतिं विनोदेत्वा अभिरतिं उप्पादेय्यन्ति।   
    
१। वदत्ता च - मछसं। स्या। सीमु १ २। नवकम्मिकट्ठहारं - मछसं ३।  
मातुपोसकं-मछसं। ४। येनारामो-सीमु १। २। स्या। [प्त्स्।]   
    
[ब्ज्त् पगे ३३२। [\x ३३२।] ]   
    
अथ खो आयस्मा वङ्गीसो अत्तनाव अत्तनो अनभिरतिं विनोदेत्वा अभिरतिं उप्पादेत्वा तायं  
वेलायं इमा गाथायो अभासि।   
    
निक्खन्तं वत मं सन्तं अगारस्मानगारियं,   
वितक्का उपधावन्ति पगब्भा कण्हतो इमे।   
    
उग्गपुत्ता महिस्सासा सिक्खिता दऌहधम्मिनो,   
समन्ता परिकिरेय्युं सहस्सं अपलायिनं।   
    
सचेपि एत्ततो१ भिय्यो आगमिस्सन्ति इत्थियो,   
नेव मं ब्याधयिस्सन्ति धम्मे सम्हि पतिट्ठितं२।   
    
[प्त्स् पगे १८६] [\क़् १८६।] सक्खीहि मे सुतं एतं बुद्धस्सादिच्चबन्धुनो,   
निब्बाणगमनं मग्गं तत्थ मे निरतो मनो।   
    
एवञ्चे मं विहरन्तं पापिमं३ उपगच्छसि,   
तथा मच्चु करिस्सामि न मे मग्गम्पि दक्खिसीति।   
    
८। १। २।   
    
अरतिसुत्तं।   
    
२१०। एकं समयं४ आयस्मा वङ्गीसो आऌअवियं विहरति अग्गाऌअवे चेतिये आयस्मता  
निग्रोधकप्पेन उपज्झायेन सद्धिं। तेन खो पन समयेन आयस्मा निग्रोधकप्पो  
पच्छाभत्तं पिण्डपातपटिक्कन्तो विहारं पविसति सायं वा निक्खमति अपरज्जुवा काले।  
तेन खो पन समयेन आयस्मतो वङ्गीसस्स अनभिरति उप्पन्ना होति, रागो चित्तं  
अनुद्धंसेति।   
    
अथ खो आयस्मतो वङ्गीसस्स एतदहोसि। अलाभा वत मे, न वत मे लाभा। दुल्लद्धं  
वत मे, न वत मे सुलद्धं। यस्स मे अनभरति उप्पन्ना, रागो चित्तं अनुद्धंसेति।  
तं कुतेत्थ लब्भा यं मे परो अनभिरतिं विनोदेत्वा अभिरतिं उप्पादेय्य। यन्नूनाहं  
अत्तनाव अत्तनो अनभिरतिं विनोदेत्वा अभिरतिं उप्पादेय्यन्ति। अथ खो आयस्मा वङ्गीसो  
अत्तनाव अत्तनो अनभिरतिं विनोदेत्वा अभिरतिं उप्पादेत्वा तायं वेलायं इमा गाथायो  
अभासि।   
    
अरतिञ्च रतिञ्च पहाय सब्बसो गेहसितञ्च वितक्कं,   
वनथं न करेय्य कुहिञ्चि निब्बनथो अरतो५ स हि भिक्खु।   
    
यमिध पुथुविञ्च वेहासं रूपगतञ्च जगतोगधं,   
किञ्चि परिजीयति६ सब्बमनिच्चं एवं समेच्च चरन्ति मुतत्ता।   
    
१। एत्तको-सीमु। १ एत्तका-स्या। एततो-[प्त्स्। २।] पतिट्ठितो-सीमु। १ [प्त्स्] सी। १। २। ३।  
पापिम-मछसं। [प्त्स् ४।] एकं समयं - पे- मछसं [प्त्स् ५।] अनतो। स्या [प्त्स् ६।]  
परिजिय्यति-स्या, सीमु १, २।   
    
[ब्ज्त् पगे ३३४] [\x ३३४।]       
उपधीसु जना गधितासे दिट्ठसुते पटिघे च मुते च,   
एत्थ विनोदय छन्दमनेजो यो एत्थ न लिम्पति तं मुनिमाहु।   
    
[प्त्स् पगे १८७] [\क़् १८७।] अथ सट्ठिनिस्सिता१ सवितक्का*पुथुजनताय२ अधम्मा  
निविट्ठा,   
न च वग्गगतस्स३ कुहिञ्चि नो पन दुट्ठुल्लभाणी स भिक्खु।   
    
दब्बो चिररत्तसमाहितो अकुहको निपको अपिहालु,   
सन्तं पदं अज्झगमा मुनि पटिच्च परिनिब्बुतो कङ्खति कालन्ति।   
    
८। १। ३।   
    
पेसलअतिमञ्ञनासुत्तं।   
    
२११। एकं समयं आयस्मा वङ्गीसो आऌअवियं विहरति अग्गाऌअवे चेतिये आयस्मता  
निग्रोधकप्पेन उपज्झायेन सद्धिं। तेन खो पन समयेन आयस्मा वङ्गीसो अत्तनो  
पटिभाणेन अञ्ञे पेसले भिक्खू अतिमञ्ञति।   
    
अथ खो आयस्मतो वङ्गीसस्स एतदहोसि। अलाभा वत मे न वत मे लाभा, दुल्लद्धं  
वत मे न वत मे सुलद्धं। य्वाहं अत्तनो पटिभाणेन अञ्ञे पेसले भिक्खू  
अतिमञ्ञामीति। अथ खो आयस्मा वङ्गीसो अत्तनाव अत्तनो विप्पटिसारं उप्पादेत्वा तायं  
वेलायं इमा गाथायो अभासि।   
मानं ४ पजहस्सु गोतम, मानपथञ्च जहस्सु,   
असेसं मानपथस्मिं समुच्छितो५ विप्पटिसारहुवा६ चिररत्तं।   
    
मक्खेन मक्खिता पजा मानहता७ निरयं पपतन्नि,   
सोचन्ति जना चिररत्तं मानहता७ निरयं उपपन्ना।   
    
न हि सोचति भिक्खु कदाचि मग्गजिनो सम्मापटिपन्नो,   
कित्तिञ्च सुखञ्च अनुभोति धम्मदसोति तमाहु तथत्तं८।   
    
[प्त्स् पगे १८८] [\क़् १८८।] तस्मा अखिलोध पधानवा नीवरणानि पहाय विसुद्धो,   
मानञ्च पहाय असेसं विज्जायन्तकरो समितावीति।   
    
१। सट्ठितसितं- [प्त्स्।] सट्ठिसिता- स्या। सि१, २ २। पुथुज्जनताय - स्या। ३। वट्टगतस्स-स्या। ४।  
मानसं-सीमु १। स्या। सि, २। ५। मानपथमीधमुञ्चितो- स्या। ६। विप्पटिसारीहुवा-मछसं,  
स्या ७। मानगता-[प्त्स् ८।] पहितत्तं-मछसं। *पवितक्का-सी१, २।   
    
[ब्ज्त् पगे ३३६। [\x ३३६।] ]   
८। १। ४।   
आनन्दसुत्तं  
    
२१२। एकं समयं आयस्मा आनन्दो सावत्थियं विहरति जेतवने अनाथपिण्डिकस्स आरामे।  
अथ खो आयस्मा आनन्दो पुब्बन्हसमयं निवासेत्वा पत्तचीवरमादाय सावत्थिं  
पिण्डाय पाविसि आयस्मता वङ्गीसेन पच्छासमणेन।   
    
तेन खो पन समयेन आयस्मतो वङ्गीसस्स अनभिरति उप्पन्ना होति, रागो चित्तं  
अनुद्धंसेति। अथ खो आयस्मा वङ्गीसो आयस्मन्तं आनन्दं गाथाय अज्झभासि:  
    
कामरागेन डय्हामि चित्तं मे परिडय्हति,   
साधु निब्बापनं ब्रूहि अनुकम्पाय गोतमाति।   
    
(आनन्दो:)  
सञ्ञाय विपरियेसा चित्तं ते परिडय्हति,   
निमित्तं परिवज्जेहि सुभं रागूपसंहितं। १  
    
सङ्खारे परतो पस्स दुक्खतो मा च अत्ततो,   
निब्बापेहि महारागं मा डय्हित्थो पुनप्पुनं।   
    
असुभाय चित्तं भावेहि एकग्गं सुसमाहितं,   
सति कायगता त्यत्थु निब्बिदाबहुलो भव।   
    
अनिमित्तञ्च भावेहि मानानुसयमुज्जह,   
ततो मानाभिसमया उपसन्तो चरिस्ससीति।   
    
८। १। ५  
सुभासितसुत्तं  
    
२१३। एकं समयं भगवा सावत्थियं विहरति जेतवने अनाथपिण्डिकस्स आरामे। तत्र  
खो भगवा भिक्खू आमन्तेसि भिक्खवोति, भदन्तेति ते भिक्खू भगवतो पच्चस्सोसुं  
भगवा एतदवोच:  
    
चतुहि भिक्खवे अङ्गेहि समन्नागता वाचा सुभासिता होति नो दुब्भासिता अनवज्जा च,  
अननुवज्जा च विञ्ञूनं। कतमेहि चतुहि? इध भिक्खवे भिक्खू सुभासितं येव भासति  
नो दुब्भासितं। धम्मं येव भासति नो अधम्मं। [प्त्स् पगे १८९] [\क़् १८९।] पियं  
येव भासति नो अप्पियं। सच्चं येव भासति नो अलिकं। इमेहि खो भिक्खवे चतूहि अङ्गेहि  
समन्नागता वाचा सुभासिता होति नो दुब्भासिता अनवज्जा च अननुवज्जा च विञ्ञूनन्ति।   
    
इदमवोच भगवा इदं वत्वा२ सुगतो अथापरं एतदवोच सत्था:  
    
१। सञ्हितं-स्या, सीमु। १, २। वत्वान - कत्थचि।   
    
[ब्ज्त् पगे ३३८] [\x ३३८।]       
    
सुभासितं उत्तममाहु सन्तो धम्मं भण नाधम्मं तं दुतियं,   
पियं भणे नाप्पियं तं ततियं सच्छं भणे नालिकं तं चतुत्थन्ति।   
    
अथ खो आयस्मा वङ्गीसो उट्ठायासना एकंसं उत्तरासङ्गं करित्वा येन भगवा  
तेनञ्जलिम्पणामेत्वा भगवन्तं एतदवोच: पटिभाति मं भगवा पटिभाति मं  
सुगताति।   
    
पटिभातु तं वङ्गीसाति भगवा अवोच।   
    
अथ खो आयस्मा वङ्गीसो भगवन्तं सम्मुखा सरूपाहि१ गाथाहि अभित्थवि।   
तमेव वाचं भासेय्य यायत्तानं न तापये,   
परे च न विहिंसेय्य सा वे वाचा सुभासिता।   
    
पियवाचमेव२ भासेय्य या वाचा पटिनन्दिता,   
यं अनादाय पापानि परेसं भासते पियं।   
    
सच्चं वे अमता वाचा एस धम्मो सनन्तनो,   
सच्चे अत्थे च धम्मे च आहु सन्तो पतिट्ठिता।   
    
यं बुद्धो भासते वाचं खेमं निब्बाणपत्तिया,   
दुक्खस्सन्तकिरियाय सा वे वाचानमुत्तमाति।   
    
८। १। ६  
    
सारिपुत्तसुत्तं  
    
२१४। एकं समयं आयस्मा सारिपुत्तो सावत्थियं विहरति जेतवने अनाथपिण्डिकस्स आरामे।  
तेन खो पन समयेन आयस्मा सारिपुत्तो भिक्खू धम्मिया कथाय सन्दस्सेति  
समादपेति समुत्तेजेति सम्पहंसेति पोरिया वाचाय विस्सट्ठाय अनेऌअगलाय३ अत्थस्स  
विञ्ञापनिया। ते च भिक्खू अट्ठिकत्वा४ मनसिकत्वा सब्बचेतसो५ समन्नाहरित्वा ओहितसोता  
धम्मं सुणन्ति।   
    
अथ खो अयस्मतो वङ्गीसस्स एतदहोसि। अयं खो [प्त्स् पगे १९०] [\क़् १९०।] आयस्मा  
सारिपुत्तो भिक्खू धम्मिया कथाय सन्दस्सेति समादपेति समुत्तेजेति सम्पहंसेति पोरिया  
वाचाय विस्सट्ठाय अनेऌअगलाय३ अत्थस्स विञ्ञापनिया। ते च भिक्खू अट्ठिकत्वा४  
मनसिकत्वा सब्बचेतसो समन्नाहरित्वा ओहितसोता धम्मं सुणन्ति। यन्नूनाहं  
आयस्मन्तं सारिपुत्तं सम्मुखा सरूपाहि गाथाहि अभित्थवेय्यन्ति।   
    
१। सारुप्पाहि-मछसं। २। पियवाचं च-मछसं, [प्त्स् ३।] अनेऌअगलाय, -मछसं,  
अनेलगऌअस्स-स्या, [प्त्स् ४।] अट्ठिङ्कत्वा-मछसं, ५। सब्बचेतसा- मछसं।   
[ब्ज्त् पगे ३४०] [\x ३४०।]       
अथ खो आयस्मा वङ्गीसो उट्ठायासना एकंसं उत्तरासङ्गं करित्वा येनायस्मा सारिपुत्तो  
तेनञ्जलिम्पणामेत्वा आयस्मन्तं सारिपुत्तं एतदवोच। पटिभाति मं आवुसो सारिपुत्त,  
पटिभाति मं आवुसो सारिपुत्ताति, पटिभातु तं आवुसो वङ्गीसाति। अथ खो आयस्मा वङ्गीसो  
आयस्मन्तं सारिपुत्तं सम्मुखा सरूपाहि गाथाहि अभित्थवि:  
    
गम्भिरपञ्ञो मेधावी मग्गामग्गस्स कोविदो,   
सारिपुत्तो महापञ्ञो धम्मं देसेति भिक्खुनं।   
    
सङ्खित्तेनऽपि देसेति वित्थारेनऽपि भासति,   
साऌइकायिव निग्घोसो पटिभानं उदीरयि१।   
    
तस्स तं देसयन्तस्स सुणन्ति मधुरं गिरं,   
सरेन रजनीयेन सवणीयेन वग्गुना,   
उदग्गचित्ता मुदिता सोतं ओधेन्ति भिक्खवोति:  
    
८। १। ७।   
    
पवारणसुत्तं।   
    
२१५। एकं समयं भगवा सावत्थियं विहरति पुब्बारामे मिगारमातुपासादे महता  
भिक्खुसङ्घेन सद्धिं पञ्चमत्तेहि भिक्खुसतेहि सब्बेहेव अरहन्तेहि। तेन खो  
पन समयेन भगवा तदहुपोसथे पण्णरसे पवारणाय भिक्खुसङ्घरिवुतो  
अज्झोकासे निसिन्नो होति।   
    
अथ खो भगवा तुण्हीभूतं तुण्हीभूतं२ भिक्खुसङ्घं अनुविलोकेत्वा भिक्खू  
आमन्तेसि। हन्ददानि भिक्खवे, पवारयामि३ वो। न च मे किञ्चि गरहथ कायिकं वा  
वाचसिकं वाऽति।   
    
एवं वुत्ते आयस्मा सारिपुत्तो उट्ठायासना एकंसं उत्तरासङ्गं करित्वा येन भगवा  
तेनञ्जलिम्पणामेत्वा भगवन्तं एतदवोच: न खो मयं भन्ते, भगवतो किञ्चि  
गरहाम कायिकं वा वाचसिकं वा। भगवा [प्त्स् पगे १९१] [\क़् १९१।] हि भन्ते,  
अनुप्पन्नस्स मग्गस्स उप्पादेता असञ्जातस्स मग्गस्स सञ्जनेता, अनक्खातस्स मग्गस्स  
अक्खाता मग्गञ्ञू मग्गविदू मग्गकोविदो। मग्गानुगा च भन्ते, एतरहि सावका विहरन्ति  
पच्छासमन्नागता। अहं च खो भन्ते, भगवन्तं पवारेमि। न च मे भगवा किञ्चि  
गरहति कायिकं वा वाचसिकं वाऽति।   
    
१। पटिभाणमुदिरयी-स्या। २। तुण्हीभूतं-मछसं। स्या [प्त्स् ३।] पवारेमि-मछसं।   
    
[ब्ज्त् पगे ३४२। [\x ३४२।] ]   
न ख्वाहं ते सारिपुत्त किञ्चि गरहामि कायिकं वा वाचसिकं वा। पण्डितो त्वं सारिपुत्त,  
महापञ्ञो त्वं सारिपुत्त, पुथुपञ्ञो त्वं सारिपुत्त, हासपञ्ञो१ त्वं सारिपुत्त,  
जवनपञ्ञो त्वं सारिपुत्त, तिक्खपञ्ञो त्वं सारिपुत्त, निब्बेधिकपञ्ञो त्वं सारिपुत्त।  
सेय्यथापि सारिपुत्त, रञ्ञो चक्कवत्तिस्स जेट्ठपुत्तो पितरा पवत्तितं चक्कं सम्मदेव  
अनुप्पवत्तेति। एवमेव खो त्वं सारिपुत्त मया अनुत्तरं धम्मचक्कं पवत्तितं  
सम्मदेव अनुप्पवत्तेसीति।   
    
नो चे किर मे भन्ते भगवा किञ्चि गरहति कायिकं वा वाचसिकं वा। इमेसम्पि भन्ते  
भगवा पञ्चन्नं भिक्खुसतानं न किञ्चि गरहति कायिकं वा वाचसिकं वा ति।   
इमेसम्पि ख्वाहं सारिपुत्त पञ्चन्नं भिक्खुसतानं न किञ्चि गरहामि कायिकं वा  
वाचसिकं वा। इमेसं२ हि सारिपुत्त पञ्चन्नं भिक्खुसतानं सट्ठि भिक्खू तेविज्जा, सट्ठि  
भिक्खू छऌअभिञ्ञा, सट्ठि भिक्खू उभतोभागविमुत्ता। अथ इतरे पञ्ञाविमुत्ताति।   
अथ खो आयस्मा वङ्गीसो उट्ठायासना एकंसं उत्तरासङ्गं करित्वा येन भगवा  
तेनञ्जलिम्पणामेत्वा भगवन्तं एतदवोच: पटिभाति मं भगवा पटिभाति मं  
सुगताति। पटिभातु तं वङ्गीसाति भगवा अवोच। अथ खो आयस्मा वङ्गीसो भगवन्तं  
सम्मुखा सरूपाहि गाथाहि अभित्थवि:  
    
अज्ज पण्णरसे विसुद्धिया भिक्खू पञ्चसता समागता,   
सञ्ञोजनबन्धनच्छिदा अनीघा खीणपुनब्भवा इसी।   
    
[प्त्स् पगे १९२] [\क़् १९२।] चक्कवत्ती यथा राजा अमच्चपरिवारितो,   
समन्ता अनुपरियेति सागरन्तं महिं इमं।   
    
एवं विजितसङ्गामं सत्थवाहं अनुत्तरं,   
सावका पयिरुपासन्ति तेविज्जा मच्चुभायिनो।   
    
सब्बे भगवतो पुत्ता पलापेत्थ न विज्जति,   
तण्हासल्लस्स हन्तारं वन्दे आदिच्चबन्धुनन्ति।   
    
८। १। ८  
परोसहस्ससुत्तं  
    
२१६। एकं समयं भगवा सावत्थियं विहरति जेतवने अनाथपिण्डिकस्स आरामे महता  
भिक्खुसङ्घेन सद्धिं अड्ढतेऌअसेहि भिक्खुसतेहि। तेन खो पन समयेन भगवा  
भिक्खू निब्बाणपटिसंयुत्ताय२ धम्मिया कथाय सन्दस्सेति समादपेति समुत्तेजेति  
सम्पहंसेति। ते च भिक्खू अट्ठिकत्वा मनसिकत्वा सब्बचेतसो समन्नाहरित्वा ओहितसोता  
धम्मं सुणन्ति।   
    
१। हासुपञ्ञो-सीमु। सी १, २ २। निब्बानसंयुत्ताय, मछसं।   
    
[ब्ज्त् पगे ३४४] [\x ३४४।]       
    
अथ खो आयस्मतो वङ्गीसस्स एतदहोसि: अयं खो भगवा भिक्खू  
निब्बाणपटिसंयुत्ताय धम्मिया कथाय सन्दस्सेति समादपेति समुत्तेजेति सम्पहंसेति।  
ते च भिक्खू अट्ठिकत्वा मनसिकत्वा सब्बचेतसो समन्नाहरित्वा ओहितसोता धम्मं  
सुणन्ति। यन्नूनाहं भगवन्तं सम्मुखा सरूपाहि गाथाहि अभित्थवेय्यन्ति। अथ खो  
आयस्मा वङ्गीसो उट्ठायासना एकंसं उत्तरासङ्गं करित्वा येन भगवा  
तेनञ्जलिम्पणामेत्वा भगवन्तं एतदवोच: पटिभाति मं भगवा, पटिभाति मं  
सुगताति। पटिभातु तं वङ्गीसाति भगवा अवोच। अथ खो आयस्मा वङ्गीसो भगवन्तं  
सम्मुखा सरूपाहि गाथाहि अभित्थवि:  
    
परोसहस्सं भिक्खूनं सुगतं पयिरुपासति,   
देसेन्तं विरजं धम्मं निब्बाणं अकुतोभयं।   
    
सुणन्ति धम्मं विमलं सम्मासम्बुद्धदेसितं,   
सोभति वत सम्बुद्धो भिक्खुसङ्घपुरक्खतो।   
    
नागनामोसि भगवा इसीनं इसिसत्तमो,   
महामेघोव हुत्वान सावके अभिवस्सति,   
    
[प्त्स् पगे १९३] [\क़् १९३।] दिवाविहारा निक्खम्म सत्थुदस्सनकम्यता१,   
सावको ते महावीर पादे वन्दति वङ्गीसोति।   
    
किन्नु ते वङ्गीस इमा गाथायो पुब्बे परिवितक्किता। उदाहु ठानसोव तं पटिभन्तीति। ?  
    
न खो मे भन्ते इमा गाथायो पुब्बे परिवितक्किता। अथ खो ठानसोव मं पटिभन्तीति।   
    
ते हि तं वङ्गीस भिय्योसोमत्ताय पुब्बे अपरिवितक्किता गाथायो पटिभन्तूति।   
    
एवं भन्तेति खो आयस्मा वङ्गीसो भगवतो पटिस्सुत्वा भिय्योसोमत्ताय भगवन्तं  
पुब्बे अपरिवितक्काहि गाथाहि अभित्थवि:  
    
उम्मग्गपथं२ मारस्स अभिभुय्य चरसि पभिज्ज खिलानि३,   
तं पस्सथ बन्धपमुञ्चकरं असितं भागसो पविभज्जं।   
    
१। सत्थुदस्सनकामता-स्या। २। उम्मग्गसथं-सी१, २ ३। खीलानि-स्या।   
    
[ब्ज्त् पगे ३४६] [\x ३४६।]       
ओघस्स हि१ नित्थरणत्थं अनेकविहितं मग्गं अक्खासि,   
तस्मिं ते२ अमते अक्खाते धम्मद्दसा ठिता असंहीरा।   
    
पज्जोतकरो अतिविज्झ धम्मं३ सब्बट्ठितीनं४ अतिक्कममद्दस,   
ञत्वा च सच्छिकत्वा च अग्गं सो देसयि दसद्धानं५  
    
एवं सुदेसिते धम्मे को पमादो विजानतं६,   
तस्मा हि तस्स भगवतो सासने अप्पमत्तो सदा नमस्समनुसिक्खेति।   
    
८। १। ९।   
    
कोण्डञ्ञसुत्तं।   
    
२१७। एकं समयं भगवा राजगहे विहरति वेऌउवने कलन्दक निवापे। अथ खो आयस्मा  
अञ्ञाकोण्डञ्ञो७ सुचिरस्सेव येन भगवा तेनुपसङ्कमि। उपसङ्कमित्वा भगवतो  
पादेसु सिरसा निपतित्वा भगवतो [प्त्स् पगे १९४] [\क़् १९४।] पादानि मुखेन च  
परिचुम्बति। पाणीहि च परिसम्बाहति। नामञ्च सावेति " कोण्डञ्ञोहं भगवा  
कोण्डञ्ञोहं सुगता"ति।   
अथ खो आयस्मतो वङ्गीसस्स एतदहोसि। अयं खो आयस्मा अञ्ञाकोण्डञ्ञो सुचिरस्सेव  
येन भगवा तेनुपसङ्कमि। उपसङ्कमित्वा भगवतो पादेसु सिरसा निपतित्वा भगवतो  
पादानि मुखेन च परिचुम्बति। पाणीहि च परिसम्बाहति। नामञ्च सावेति " कोण्डञ्ञोहं  
भगवा कोण्डञ्ञोहं सुगता"ति। यन्नूनाहं आयस्मन्तं अञ्ञाकोण्डञ्ञं भगवतो  
सम्मुखा सरूपाहि गाथाहि अभित्थवेय्यन्ति।   
    
अथ खो आयस्मा वङ्गीसो उट्ठायासना एकंसं उत्तरासङ्गं करित्वा येन भगवा  
तेनञ्जलिं पणामेत्वा भगवन्तं एतदवोच: पटिभाति मं भगवा पटिभाति मं  
सुगताति। पटिभातु तं वङ्गीसाति भगवा आवोच।   
    
अथ खो आयस्मा वङ्गीसो आयस्मन्तं अञ्ञाकोण्डञ्ञं भगवतो सम्मुखा सरूपाहि  
गाथाहि अभित्थवि।   
    
बुद्धानु बुद्धो सो थेरो कोण्डञ्ञा तिब्बनिक्कमो,   
लाभी सुखविहारानं विवेकानं अभिण्हसो।   
    
१। ऽहीऽ इति नत्थि-मछसं। २। तसमिं चे- मछसं, स्या, ३। धम्मं इति नत्थि-मछसं,  
[प्त्स्। ४।] सब्बदिट्ठीनं -स्या ५। दसट्ठानं स्या, [प्त्स्। ६।] विजानतं धम्मं-मछसं,  
[प्त्स्। ७।] अञ्ञासि कोण्डञ्ञो-मछसं, [प्त्स्।]   
    
[ब्ज्त् पगे ३४८] [\x ३४८।]       
    
यं सावकेन पत्तब्बं सत्थुसासनकारिना,   
सब्बस्स तं अनुप्पत्तं अप्पमत्तस्स सिक्खतो।   
    
महानुभावो तेविज्जो चेतोपरियायकोविदो,   
कोण्डञ्ञो बुद्धदायादो१ पादे वन्दति सत्थुनोति।   
    
८। १। १०  
मोग्गल्लानसुत्तं  
    
२१८। एकं समयं भगवा राजगहे विहरति इसिगिलिपस्से काऌअसिलायं महता  
भिक्खुसङ्घेन सद्धिं पञ्चमत्तेहि भिक्खुसतेहि सब्बेहेव अरहन्तेहि। तेसं सुदं  
आयस्मा महा मोग्गल्लानो चेतसा चित्तं समन्नेसति विप्पमुत्तं निरुपधिं२।   
    
अथ खो आयस्मतो वङ्गीसस्स एतदहोसि: अयं खो भगवा राजगहे विहरति इसिगिलिपस्से  
काऌअसिलायं महता भिक्खुसङ्घेन सद्धिं पञ्चमत्तेहि भिक्खुसतेहि सब्बेहेव  
अरहन्तेहि। तेसं सुदं आयस्मा महामोग्गल्लानो चेतसा चित्तं समन्नेसति विप्पमुत्तं  
निरुपधिं२। यन्नूनाहं आयस्मन्तं महामोग्गल्लानं भगवतो सम्मुखा सरूपाहि  
गाथाहि अभित्थवेय्यन्ति।   
    
[प्त्स् पगे १९५] [\क़् १९५।] अथ खो आयस्मा वङ्गीसो उट्ठायासना एकंसं उत्तरासङ्गं  
करित्वा येन भगवा तेनञ्जलिं पणामेत्वा भगवन्तं एतदवोच: पटिभाति मं भगवा  
पटिभाति मं सुगताति। पटिभातु तं वङ्गीसाति भगवा अवोच। अथ खो आयस्मा वङ्गीसो  
आयस्मन्तं महामोग्गल्लानं भगवतो सम्मुखा सरूपाहि गाथाहि अभित्थवि:  
    
नगस्स पस्से आसीनं मुनिं दुक्खस्स पारगुं,   
सावका पयिरुपासन्ति तेविज्जा मच्चुहायिनो।   
    
ते चेतसा अनुपरियेति३ मोग्गल्लानो महिद्धिको,   
चित्तं नेस१ समन्नेसं विप्पमुत्तं निरूपधिं।   
    
एवं सब्बङ्गसम्पन्नं मुनिं दुक्खस्स पारगुं,   
अनेकाकारसम्पन्नं पयिरुपासन्ति गोतमन्ति।   
    
८। १। ११।   
    
गग्गरासुत्तं।   
    
२१९। एकं समयं भगवा चम्पायं विहरति गग्गराय पोक्खरणिया तीरे महता  
भिक्खुसङ्घेन सद्धिं पञ्चमत्तेहि भिक्खुसतेहि सत्तहि च उपासकसतेहि४ अनेकेहि च  
देवतासहस्सेहि। त्यास्सुदं भगवा अतिरोचति वण्णेन चेव यससा च ५।   
    
१ बुद्धसावको, [प्त्स्। २।] निरूपधिं - सीमु, १, २। ३। अनुपरियेसति-स्या। ४। सत्तहि च  
उपासिकासतेहि इति दिस्सते-मछसं[प्त्स्। ५।] यसेन-सीमु। १।   
    
[ब्ज्त् पगे ३५०] [\x ३५०।]       
    
अथ खो आयस्मतो वङ्गीसस्स एतदहोसि: अयं खो भगवा चम्पायं विहरति गग्गराय  
पोक्खरणिया तीरे महता भिक्खुसङ्घेन सद्धिं पञ्चमत्तेहि भिक्खुसतेहि सत्तहि च  
उपासकसतेहि अनेकेहि देवतासहस्सेहि। त्यास्सुदं भगवा अतिरोचति वण्णेन चेव यससा  
च। यन्नूनाहं भगवन्तं१ सम्मुखा सरूपाय गाथाय अभित्थवेय्यन्ति।   
    
अथ खो आयस्मा वङ्गीसो उट्ठायासना एकंसं उत्तरासङ्गं करित्वा येन भगवा  
तेनञ्जलिम्पणामेत्वा भगवन्तं एतदवोच: पटिभाति मं भगवा पटिभाति मं  
सुगताति। पटिभातु तं वङ्गीसाति भगवा अवोच।   
    
अथ खो आयस्मा वङ्गीसो भगवन्तं१ सम्मुखा सरूपाय गाथाय अभित्थवि:   
[प्त्स् पगे १९६] [\क़् १९६।] चन्दो यथा विगतवलाहके नभे  
विरोचति वीतमलो२ च भाणुमा,   
एवम्पि अङ्गीरस त्वं महामुनि  
अतिरोचसि यससा सब्बलोकन्ति।   
    
८। १। १२।   
    
वङ्गीससुत्तं  
    
२२०। एकं समयं भगवा सावत्थियं विहरति जेतवने अनाथपिण्डिकस्स आरामे। तेन  
खो पन समयेन आयस्मा वङ्गीसो अचिरअरहत्तप्पत्तो होति३ विमुत्तिसुख४ पटिसंवेदी।  
तायं वेलायं इमा गाथायो अभासि।   
    
कावेय्यमत्ता विचरिम्ह पुब्बे गामा गामं पुरापुरं,   
अथद्दसाम सम्बुद्धं सद्धा नो उदपज्जथ*  
    
सो मे धम्ममदेसेसि खन्धायतनधातुयो५,   
तस्साहं धममं सुत्वान पब्बजिं अनगारियं।   
    
बहुन्नं वत अत्थाय बोधिं अज्झगमा मुनि,   
भिक्खूनं भिक्खुनीनञ्च ये नियामगतद्दसा।   
    
स्वागतं वत मे आसि मम बुद्धस्स सन्तिके,   
तिस्सो विज्जा अनुप्पत्ता कतं बुद्धस्स सासनं।   
    
पुब्बेनिवासं जानामि दिब्बचक्खुं विसोधितं  
तेविज्जो इद्धिप्पत्तोम्हि चेतोपरियाय कोविदोति।   
    
वङ्गीसवग्गो पठमो।   
    
१। भगवतो-[प्त्स्। २।] विगतमलो-मछसं। ३। हुत्वा-मछसं, [प्त्स् ४।] विमुत्तिसुखं -  
मछसं, सीमु। १, २ स्या ५। खन्धे आयतनानि धातुयो च- [प्त्स्,] स्या। *  
उपपज्जथ-मछसं, स्या, सीमु१, २।   
    
[ब्ज्त् पगे ३५२। [\x ३५२।] ]   
    
तत्रुद्दानं:  
    
निक्खन्तं अरति चेव पेसलं अतिमञ्ञना,   
आनन्देन सुभासिता सारिपुत्त पवारणा,   
परोसहस्सं कोण्डञ्ञो मोग्गल्लानेन गग्गरा वङ्गीसेन द्वादसाति।   
वङ्गीससंयुत्तं समत्तं।   
    
९। वनसंयुत्तं।   
१। वनवग्गो  
९। १। १  
    
विवेकसुत्तं।   
    
२२१। [प्त्स् पगे १९७] [\क़् १९७।] एवं मे सुतं: एकं समयं अञ्ञतरो भिक्खु कोसलेसु  
विहरति अञ्ञतरस्मिं वनसण्डे। तेन खो पन समयेन सो भिक्खु दिवाविहारगतो  
पापके अकुसले वितक्के वितक्केति गेहनिस्सिते।   
    
अथ खो या तस्मिं वनसण्डे अधिवत्था देवता तस्स भिक्खुनो अनुकम्पिका अत्थकामा  
तं भिक्खुं संवेजेतुकामा येन सो भिक्खु तेनुपसङ्कमि। उपसङ्कमित्वा तं भिक्खुं  
गाथाहि अज्झभासि:  
    
विवेककामोसि वनं पविट्ठो अथ ते मनो निच्छरती बहिद्धा,   
जनो१ जनस्मिं विनयस्सु छन्दं ततो सुखी होहिसि वीतरागो।   
    
अरतिं पजहासि सतो२ भवासि सतं तं सादयामसे३,   
पातालरजो हि दुत्तरो४ मा तं कामरजो अवाहरि।   
    
सकुणो यथा पंसुकुण्डितो५ विधुनं६ पातयति सितं रजं,   
एवं भिक्खु पधानवा सतिमा विधुनं पातयति सितं रजन्ति।   
    
अथ खो सो भिक्खु ताय देवताय संवेजितो संवेगमापादीति।   
    
९। १। २।   
उपट्ठानसुत्तं  
    
२२२। एकं समयं अञ्ञतरो भिक्खु कोसलेसु विहरति अञ्ञतरस्मिं वनसण्डे। [प्त्स् पगे  
१९८] [\क़् १९८।] तेन खो पन समयेन सो भिक्खु दिवाविहारगतो सुपति। अथ खो या  
तस्मिं वनसणडे अधिवत्था देवता तस्स भिक्खुनो अनुकम्पिका अत्थकामा तं  
भिक्खुं संवेजेतुकामा येन सो भिक्खु तेनुपसङ्कमि।   
    
१। त्वं जनो। स्या २। सो सतो-[प्त्स् ३।] सारयामसे-मछसं, स्या, [प्त्स्] सी। १। २। ४।  
दुरुत्तमो-[प्त्स् ५।] पंसुकुन्थितो-मछसं, ६। विधूनं-[प्त्स्]  
    
[ब्ज्त् पगे ३५४] [\x ३५४।]       
    
उपसङ्कमित्वा तं भिक्खुं गाथाहि अज्झभासि:  
    
उट्ठेहि भिक्खु किं सेसि१ को अत्थो सुपिनेन२ ते,   
आतुरस्स हि का३ निद्दा सल्लविद्धस्स रुप्पतो।   
    
याय सद्धा४ पब्बजितो अगारस्मानगारियं,   
तमेव सद्धं ब्रूहेहि मा निद्दाय वसङ्गमीति।   
    
अनिच्चा अद्धुवा कामा येसु मन्दोऽव मुच्छितो,   
खन्धेसु५ मुत्तं असितं कस्मा पब्बजितं तपे।   
    
छन्दरागस्स विनया अविज्जासमतिक्कमा,   
तञ्ञाणं परमवोदानं६ कस्मा पब्बजितं तपे।   
    
भेत्वा७ अविज्जं विज्जाय आसवानं परिक्खया,   
असोकं अनुपायासं कस्मा पब्बजितं तपे।   
    
आरद्धविरियं पहितत्तं निच्चं दऌहपरक्कमं,   
निब्बाणं अभिकङ्खन्तं कस्मा पब्बजितं तपेति।   
    
९। १। ३  
कस्सपगोत्तसुत्तं।   
२२३। एकं समयं आयस्मा कस्सपगोत्तो कोसलेसु विहरति अञ्ञतरस्मिं वनसण्डे। तेन  
खो पन समयेन आयस्मा कस्सपगोत्तो दिवाविहारगतो अञ्ञतरं चेतं८ ओवदति।   
    
अथ खो या तस्मिं वनसण्डे अधिवत्वा देवता आयस्मतो कस्सपगोत्तस्स अनुकम्पिका  
अत्थकामा आयस्मन्तं कस्सपगोत्तं संवेजेतुकामा येनायस्मा कस्सपगोत्तो  
तेनुपसङ्कमि, उपसङ्कमित्वा आयस्मन्तं कस्सपगोत्तं गाथाहि अज्झभासि:  
    
गिरिदुग्गचरं चेतं अप्पपञ्ञं अचेतसं,   
अकाले ओवदं भिक्खु मन्दोऽव पटिभाति मं।   
    
सुणाति९ न विजानाति आलोकेति न पस्सति,   
धम्मस्मिं भञ्ञमानस्मिं अत्थं बालो न बुज्झति।   
    
[प्त्स् पगे १९९] [\क़् १९९।] सचेपि दस पज्जोते धारयिस्ससि कस्सप,   
नेव दक्खिति१० रूपानि चक्खु हिऽस्स न विज्जतीति।   
    
अथ खो आयस्मा कस्सपगोत्तो ताय देवताय संवेजितो संवेगमापादीति।   
    
१। सोपि-स्या २। सुपितेन-[प्त्स् ३।] ते - सीमु। स्या ४। सद्धाय-मछसं। [प्त्स्। ५।]  
बन्धेसु-मछसं। स्या। [प्त्स् ६।] परमोदानं-मछसं। स्या। परियोदातं-[प्त्स्।] सी २। ७।  
जेत्वा-मछसं। ८। छेतं-स्या [प्त्स्] मछसं। ९। सुणोति-[प्त्स् १०।] दक्खति-सीमु।   
    
[ब्ज्त् पगे ३५६] [\x ३५६।]       
    
९। १। ४।   
सम्बहुलासुत्तं।   
२२४। एकं समयं सम्बहुला भिकखू कोसलेसु विहरन्ति अञ्ञतरस्मिं वनसण्डे अथ  
खो ते भिक्खू वस्सं वुत्था१ तेमासच्चयेन चारिकं पक्कमिंसु। अथ खो या तस्मिं  
वनसण्डे अधिवत्था देवता ते भिक्खू अपस्सन्ती परिदेवमाना तायं वेलायं इमं  
गाथं अभासि:  
    
अरति विय मेऽज्ज२ खायति बहुके दिस्वान विवित्तेन आसने,   
ते चित्तकथा बहुस्सुता कोऽमे गोतमसावका गताति।   
    
एवं वुत्ते अञ्ञतरा देवता तं देवतं गाथाय अज्झभासि:  
    
मगधं गता कोसलं गता एकच्चिया पन वज्जिभूमिया,   
मिगा३ विय असङ्गचारिनो अनिकेता विहरन्ति भिक्खवोति।   
९। १। ५।   
आनन्दसुत्तं।   
    
२२५। एकं समयं आयस्मा आनन्दो कोसलेसु विहरति अञ्ञतरस्मिं वनसण्डे। तेन खो  
पन समयेन आयस्मा आनन्दो अतिवेलं गिहीसञ्ञत्तिबहुलो विहरति।   
    
अथ खो या तस्मिं वनसण्डे अधिवत्था देवता आयस्मतो आनन्दस्स अनुकम्पिका  
अत्थकामा आयस्मन्तं आनन्दं संवेजेतुकामा येनायस्मा आनन्दो तेनुपसङ्कमि।  
उपसङ्कमित्वा आयस्मन्तं आनन्दं गाथाय अज्झभासि:  
    
रुक्खमूलगहणं पसक्किय निब्बाणं हदयस्मिं ओपिय,   
[प्त्स् पगे २००] [\क़् २००।] झाय४ गोतम मा च५ पमादो किं ते बिऌइबिऌइका करिस्सतीति,   
    
अथ खो आयस्मा आनन्दो ताय देवताय संवेजितो संवेगमापादीति,   
७। १। ६।   
अनुरुद्धसुत्तं  
    
२२६। एकं समयं आयस्मा अनुरुद्धो कोसलेसु विहरति अञ्ञतरस्मिं वनसण्डे।   
अथ खो अञ्ञतरा तावतिंसकायिका देवता जालिनी नाम आयस्मतो अनुरुद्धस्स  
पुराणदुतियिका येनायस्मा अनुरुद्धो तेनुपसङ्कमि। उपसङ्कमित्वा आयस्मन्तं  
अनुरुद्धं गाथाहि अज्झभासि:  
    
तत्थ चित्तं पणिधेहि यत्थ ते वुसितं पुरे,   
तावतिंसेसु देवेसु सब्बकामसमिद्धिसु  
पुरक्खतो परिवुतो देवकञ्ञाहि६ सोभसीति।   
१। वुट्ठा-मछसं २। मेज्जं-स्या। ३। मिगा-सीमु, मक्कटा-स्या। ४। झायी-सीमु। ५।  
मा-मछसं। स्या ६। देवगणेहि -स्या।   
    
[ब्ज्त् पगे ३५८] [\x ३५८।]       
    
दुग्गता देवकञ्ञायो सक्कायस्मिं पतिट्ठिता,   
ते चापि दुग्गता सत्ता देवकञ्ञाहि पत्थिताति।   
    
न ते सुखं पजानन्ति ये न पस्सन्ति नन्दनं,   
आवासं नरदेवानं तिदसानं यसस्सिनन्ति।   
    
(अनुरुद्धो:)  
न त्वं बाले विजानासि यथा अरहतं वचो,   
अनिच्चा सब्बे सङ्खारा उप्पादवयधम्मिनो,   
उप्पज्जित्वा निरुज्झन्ति तेसं वूपसमो सुखो।   
    
नत्थिदानि पुनावासो देवकायस्मिं१ जालिनी,   
विक्खीणो जातिसंसारो नत्थिदानि पुनब्भवोति।   
    
९। १। ७।   
नागदत्तसुत्तं।   
    
२२७। एकं समयं आयस्मा नागदत्तो कोसलेसु विहरति अञ्ञतरस्मिं वनसण्डे। तेन खो  
पन समयेन आयस्मा नागदत्तो अतिकालेन गामं पविसति, अतिदिवा पटिक्कमति। अथ खो  
या तस्मिं वनसण्डे अधिवत्था देवता आयस्मतो नागदत्तस्स अनुकम्पिका अत्थकामा  
आयस्मन्तं नागदत्तं संवेजेतुकामा येनायस्मा नागदत्तो तेनुपसङ्कमि। [प्त्स् पगे २०१]  
[\क़् २०१।] उपसङ्कमित्वा आयस्मन्तं नागदत्तं गाथाहि अज्झभासि:  
    
काले पविस्स२ नागदत्त दिवा च आगन्त्वा अतिवेलचारी,   
संसट्ठो गहट्ठेहि समानसुखदुक्खो।   
    
भायामि नागदत्तं सुप्पगब्भं कुलेसु विनिबद्धं, ३  
मा हेव मच्चुरञ्ञो बलवतो अन्तकस्स वसमेसीति। ४  
    
अथ खो आयस्मा नागदत्तो ताय देवताय संवेजितो संवेगमापादीति।   
९। १। ८।   
कुलघरणीसुत्तं  
    
२२८। एकं समयं अञ्ञतरो भिक्खु कोसलेसु विहरति अञ्ञतरस्मिं वनसण्डे। तेन खो  
पन समयेन सो भिक्खु अञ्ञतरस्मिं कुले अतिवेलं अज्झोगाऌहप्पत्तो विहरति।   
अथ खो या तस्मिं वनसण्डे अधिवत्था देवता तस्स भिक्खुनो अनुकमिपिका अत्थकामा  
तं भिक्खुं संवेजेतुकामा या तस्मिं कुले कुलघरणी तस्सा वण्णं अभिनिम्मिनित्वा  
येन सो भिक्खु तेनुपसङ्कमि। उपसङ्कमित्वा तं भिक्खुं गाथाहि अज्झभासि:  
    
नदीतीरेसु सण्ठाने सभासु रथियासु च,   
जना सङ्गम्म मन्तेन्ति मञ्च तञ्च किमन्तरन्ति,   
    
१। देवकायस्मि-मचसं। स्या २। पविस-मछसं। ३। विनिबन्धं-[प्त्स्। ४।] वसं  
उपेसीति-मछसं।   
    
[ब्ज्त् पगे ३६०] [\x ३६०।]       
    
बहू हि सद्दा पच्चूहा खमितब्बा तपस्सिना,   
न तेन मङ्कु होतब्बं न हि तेन किलिस्सति।   
    
यो च सद्दपरित्तासी वने वातमिगो यथा,   
लहुचित्तोति तं आहु नास्स सम्पज्जते वतन्ति।   
    
९। १। ९।   
वज्जिपुत्तसुत्तं।   
    
२२९, एकं समयं अञ्ञतरो वज्जिपुत्तको भिक्खु वेसालियं विहरति अञ्ञतरस्मिं  
वनसण्डे। तेन खो पन समयेन वेसालियं१ सब्बरत्तिवारो२ होति। [प्त्स् पगे २०२] [\क़्  
२०२।] अथ खो सो भिक्खू वोसालियं तुरियताऌइतवादितनिग्घोससद्दं सुत्वा  
परिदेवमानो तायं वेलायं इमं गाथं अभासि:  
    
एकका मयं अरञ्ञे विहराम अपविद्धंव३ वनस्मिं दारुकं,   
एतादिसिकाय रत्तिया को सु नाम अम्हेहि४ पापियोति।   
    
अथ खो या तस्मिं वनसण्डे अधिवत्था देवता तस्स भिक्खुनो अनुकम्पिका अत्तकामा  
तं भिक्खुं संवेजेतुकामा येन सो भिक्खु तेनुपसङङ्कमि। उपसङ्कमित्वा तं  
भिक्खुं गाथाय अज्झभासि:  
    
एकको५ त्वं अरञ्ञे विहरसि अपविद्धंव वनस्मिं दारुकं,   
तस्स ते बहुका पिहयन्ति नेरयिका विय सग्गगामिनन्ति।   
    
अथ खो सो भिक्खु ताय देवताय संवजितो संवेगमापादीति।   
    
९। १। १०।   
सज्झायसुत्तं।   
    
२३०। एकं समयं अञ्ञतरो भिक्खु कोसलेसु विहरति अञ्ञतरस्मिं वनसण्डे तेन खो  
पन समयेन सो भिक्खु यं सुदं पुब्बे अतिवेलं सज्झायबहुलो विहरति। सो अपरेन  
समयेन अप्पोस्सुक्को तुण्हीभूतो सङ्कसायति६।   
    
अथ खो या तस्मिं वनसण्डे अधिवत्था देवता तस्स भिक्खुनो धम्मं असुणन्ती  
येन सो भिक्खु तेनुपसङ्कमि। उपसङ्कमित्वा तं भिक्खुं गाथाहि अज्झभासि:  
    
कस्मा तुवं धम्मपदानि भिक्खू नाधीयसि भिक्खूहि संवसन्तो,   
सुत्वान धम्मं लभतिप्पसादं दिट्ठेव धम्मे लभतिप्पसंसन्ति।   
    
अहु पुरे धम्मपदेसु छन्दो याव विरागेन समागमिम्ह,   
[प्त्स् पगे २०३] [\क़् २०३।] यतो विरागेन समागमिम्ह यं किञ्चि दिट्ठं व सुतं मुतं  
वा७,   
अञ्ञाय निक्खेपनमाहु सन्तोति।   
    
१। वेसालियं वज्जिपुत्तको-मछसं, २। सब्बरततिचारो-कत्थचि ३ अपविट्ठं व -स्या। ४।  
नामम्हेहि-मछसं। ५। एककोव -स्या, मछसं। ६। सकमायति-स्या। ७। सुतं व मुतं।  
[प्त्स्।]   
    
३६२।   
९। १। ११।   
अयोनिसोसुत्तं।   
    
२३१। एकं समयं अञ्ञतरो भिक्खु कोसलेसु विहरति अञ्ञतरस्मिं वनसण्डे। तेन खो  
पन समयेन सो भिक्खु दिवाविहारगतो पापके अकुसले वितक्के वितक्केति। सेय्यथीदं:  
कामवितक्कं ब्यापादवितक्कं विहिंसावितक्कं।   
    
अथ खो या तस्मिं वनसण्डे अधिवत्था देवता तस्स भिक्खुनो अनुकम्पिका अत्थकामा  
तं भिक्खुं संवेजेतुकामा येन सो भिक्खु तेनुपसङ्कमि। उपसङ्कमित्वा तं भिक्खुं  
गाथाहि अज्झभासि:  
    
अयोनिसो मनसिकारा सो वितक्केहि खज्जसि,   
अयोनिसो१ पटिनिस्सज्ज योनिसो अनुविचिन्तय२।   
    
सत्थारं धम्ममारब्भ३ सङ्घं सीलानि अत्तनो४,   
अधिगच्छसि पामोज्जं पीतिसुखमसंसयं,   
ततो पामोज्जबहुलो दुक्खस्सन्तं करिस्ससीति।   
    
अथ खो सो भिक्खु ताय देवताय संवेजितो संवेगमापादीति  
    
९। १। १२।   
मज्झन्तिकसुत्तं।   
२३२। एकं समयं अञ्ञतरो भिक्खु कोसलेसु विहरति अञ्ञतरस्मिं वनसण्डे। अथ खो  
तस्मिं वनसण्डे अधिवत्था देवता येन सो भिक्खु तेनुपसङ्कमि। उपसङ्कमित्वा तस्स  
भिक्खुनो सन्तिके इमं गाथं अभासि:  
    
 हिते मज्झन्तिके काले सन्निसीवेसु५ पक्खिसु,   
सणतेव ब्रहारञ्ञं६ तं भयं पटिभाति मन्ति।   
    
(भिक्खु:)  
 हिते मज्झन्तिके काले सन्निसीवेसु५ पक्खिसु,   
सणतेव ब्रहारञ्ञं६ सा रति पटिभाति मन्ति।   
    
९। १। १३  
पाकतिन्द्रियसुत्तं  
    
२३३। एकं समयं सम्बहुला भिक्खू कोसलेसु विहरन्ति अञ्ञतरस्मिं वनसण्डे,  
उद्धता उन्नऌआ चपला मुखरा [प्त्स् पगे २०४] [\क़् २०४।] विकिण्णवाचा मुट्ठस्सतिनो  
असम्पजाना असमाहिता विब्भन्तचित्ता पाकतिन्द्रिया।   
    
अथ खो या तस्मिं वनसण्डे अधिवत्था देवता तेसं भिक्खूनं अनुकम्पिका अत्थकामा  
ते भिक्खू संवेजेतुकामा येन ते भिक्खू तेनुपसङ्कमि। उपसङ्कमित्वा ते भिक्खू  
गाथाहि अज्झभासि।   
    
१। अयोनिं-[प्त्स्। २।] अनुचिन्तिय-मछसं ३। धम्मं आरब्भ - सीमु। स्या ४। सीलानि- चत्तनो-  
सीमु, ५। सन्निसिन्तेसु-समु, ६। महारञ्ञं-सी१, २  
    
[ब्ज्त् पगे ३६४] [\x ३६४।]       
    
सुखजीविनो पुरे आसुं भिक्खू गोतमसावका,   
अनिच्छा पिण्डमेसना अनिच्छा सयनासनं,   
लोके अनिच्चतं ञत्वा दुक्खस्सन्तं अकंसु ते।   
    
दुप्पोसं कत्वा अत्तानं गामे गामणिका विय,   
भूत्वा भुत्वा निपज्जन्ति परागारेसु मुच्छिता।   
    
सङ्घस्स अञ्जलिं कत्वा इधेकच्चे वदामहं,   
अप्पविद्धा१ अनाथा ते यथा पेता तथेव ते।   
    
ये खो पमत्ता विहरन्ति ते मे सन्धाय भासितं,   
ये अप्पमत्ता विहरन्ति नमो तेसं करोमहन्ति।   
    
अथ खो ते भिक्खू ताय देवताय संवेजिता संवेगमापादुन्ति।   
    
९, १। ११।   
पदुमपुप्फसुत्तं।   
    
२३४। एवं मे सुतं: एकं समयं अञ्ञतरो भिक्खु कोसलेसु विहरति अञ्ञतरस्मिं  
वनसण्डे। तेन खो पन समयेन सो भिक्खु पच्छाभत्तं पिण्डपातपटिक्कन्तो  
पोक्खरणिं ओगाहेत्वा पदुमं उपसिङ्घति।   
    
अथ खो या तस्मिं वनसण्डे अधिवत्था देवता तस्स भिक्खुनो अनुकम्पिका अत्थकामा  
तं भिक्खुं संवेजेतुकामा येन सो भिक्खु तेनुपसङ्कमि। उपसङ्कमित्वा तं भिक्खुं  
गाथाय अज्झभासि:  
    
यमेतं वारिजं पुप्फं अदिन्नं उपसिङ्घसि,   
एकङ्गमेतं थेय्यानं गन्धत्थेनोऽसि मारिसाति।   
(भिक्खु:)  
न हरामि न भञ्जामि आरा सिङ्घामि वारिजं,   
अथ केन नु वण्णेन गन्धत्थेनोऽति वुच्चति।   
    
(देवता:)  
यवायं भिसानि२ खणति पुण्डरीकानि भञ्जति, ३  
एवं आकिण्णकम्मन्तो कस्मा एसो न मुच्चतीति।   
    
[प्त्स् पगे २०५] [\क़् २०५।] आकिण्णलुद्दो पुरिसो धातिचेलऽंव मक्खितो,   
तस्मिं मे वचनं नत्थि तञ्च अरहामि४ वत्तवे।   
    
अनङ्गणस्स पोसस्स निच्चं सुचिगवेसिनो,   
वाऌअग्गमत्तं पापस्स अब्भामत्तऽंव५ खायतीति।   
    
१। अपविट्ठा। -स्या। २। भिंसाति-स्या। ३। भुञ्जति-[प्त्स् ४।] त्वञ्चारहामि- मछसं ५। वा-[प्त्स्।]   
    
[ब्ज्त् पगे ३६६] [\x ३६६।]       
(भिक्खु:)  
अद्धा मं यक्ख जानासि अथो मं१ अनुकम्पसि,   
पुनपि यक्ख वज्जासि यदा पस्ससि एदिसन्ति। २  
    
(देवता:)  
नेव तं उपजीवाम३ न पि ते भतकाम्हसे४,   
त्वमेव भिक्खु जानेय्य येन गच्छेय्य सुग्गतिन्ति।   
    
अथ खो सो भिक्खु ताय देवताय संवेजितो संवेगमापादीति।   
वनवग्गो पठमो।   
    
तत्रुद्दानं:  
विवेकं५ उपट्ठानञ्च कस्सपगोत्तेन६ सम्बहुला  
आनन्दो अनुरुद्धञ्च नागदत्तञ्च कुलघरणी।   
    
वज्जिपुत्तो च७ वेसाली सज्झायेन८ अयोनिसो  
मज्झन्तिकालम्हि पाकतिन्द्रिया पदुमपुप्फेन चुद्दस भवेति।   
    
वनसंयुत्तं समत्तं।   
    
१०। यक्खसंयुत्तं  
    
१। इन्दकवग्गो  
१०। १। १।   
इन्दकसुत्तं।   
    
२३५। एवं मे सुतं: [प्त्स् पगे २०६] [\क़् २०६।] एकं समयं भगवा राजगहे विहरति  
इन्दकुटे पब्बते इन्दकस्स यक्खस्स भवने। अथ खो इन्दको यक्खो येन भगवा  
तेनुपसङ्कमि। उपसङ्कमित्वा भगवन्तं गाथाय अज्झभासि:  
    
रूपं न जीवन्ति वदन्ति बुद्धा कथं त्वयं विन्दतिऽमं सरीरं,   
कुतस्स अट्ठि यकपिण्डमेति कथं त्वयं सज्जति गब्भरस्मिन्ति।   
    
(भगवा:)  
पठमं कललं होति कलला होति अब्बुदं,   
अब्बुदा जायते पेसी पेसी निब्बत्तति घनो,   
घना पसाखा जायन्ति केसा लोमा नखाऽपि च।   
    
यञ्चस्स भुञ्जते९ माता अन्नं पानञ्च भोजनं,   
तेन सो तत्थ यापेति मातुकुच्छिगतो नरोति।   
    
१। मे-मछसं। २। एदिसं। -सीमु। [प्त्स् ३।] उपजीवामि-सीमु [प्त्स्। ४।] भतकम्हसे-सीमु -  
भद्दकमहसे-स्या। कतकम्हसे-[प्त्स् ५।] विवेकौपट्ठानञ्च-[प्त्स्] स्या ६। गोत्तेन च -  
[प्त्स्। ७।] च इति नत्थि, [प्त्स्। ८।] सज्झायेन च - [प्त्स् ९।] भुञ्जति-मछसं, स्या।   
    
[ब्ज्त् पगे ३६८] [\x ३६८।]       
    
१०। १। २। सक्कसुत्तं।   
    
२३६। एकं समयं भगवा राजगहे विहरति गिज्झकूटे पब्बते। अथ खो सक्कनामको  
यक्खो येन भगवा तेनुपसङ्कमि। उपसङ्कमित्वा भगवन्तं गाथाय अज्झभासि:  
    
सब्बगन्थ*प्पहीनस्स विप्पमुत्तस्स ते सतो  
समणस्स न तं साधु यदञ्ञमनुसासतीति।   
    
(भगवा:)  
    
येन केनचि वण्णेन संवासो सक्क जायति,   
न तं अरहति सप्पञ्ञो मनसा अनुकम्पितुं।   
    
मनसा चे पसन्नेन यदञ्ञमनुसासति,   
न तेन होति संयुत्तो सानुकम्पा१ अनुद्दयाति।   
१०। १। ३।   
सूचिलोमसुत्तं।   
    
२३७। [प्त्स् पगे २०७] [\क़् २०७।] एकं समयं भगवा गयायं विहरति टङ्कितमञ्चे  
सूचिलोमस्स२ यक्खस्स भवने। तेन खो पन समयेन खरो च यक्खो सूचिलोमो च  
यक्खो भगवतो अविदूरे अतिक्कमन्ति,   
    
अथ खो खरो यक्खो सूचिलोमं यक्खं एतदवोच: एसो समणोति।   
नेसो समणो, समणको एसो। याव जानामि यदि वा सो समणो यदि वा पन सो समणकोति।  
अथ खो सूचिलोमो यक्खो येन भगवा तेनुपसङ्कमि। उपसङ्कमित्वा भगवतो कायं  
उपनामेसि।   
    
अथ खो भगवा कायं अपनामेसि।   
अथ खो सूचिलोमो यक्खो भगवन्तं एतदवोच: भायसि मं समणाति।   
    
(भगवा:)  
न ख्वाहन्तं आवुसो भायामि। अपि च ते सम्फस्सो पापकोति।   
    
(सूचिलोमो:)  
पञ्हं तं समण पुच्छिस्सामि। सचे मे समण३ न ब्याकरिस्ससि चित्तं वा ते खिपिस्सामि।  
हदयं वा ते फालेस्सामि। पादेसु वा गहेत्वा पारगङ्गाय खिपिस्सामीति।   
    
(भगवा:)  
न ख्वाहन्तं आवुसो पस्सामि सदेवके लोके समारके सब्रह्मके सस्समणब्राह्मणिया  
पजाय सदेवमनुस्साय, यो मे चित्तं वा खिपेय्य, हदयं वा फालेय्य, पादेसु वा  
गहेत्वा पारगङ्गाय खिपेय्य। अपि च त्वं आवुसो पुच्छ यदाकङ्खसीति।   
    
१। यानुकम्पा-मछसं स्या। २। सुचिलोमस्स-[प्त्स् ३।] समण इति नत्थि-मछसं। [प्त्स्।  
*]गन्ध-सी१, २।   
    
[ब्ज्त् पगे ३७०] [\x ३७०।]       
    
अथ खो सूचिलोमो यक्खो भगवन्तं गाथाय अज्झभासि:१।   
    
रागो च दोसो च कुतो निदाना अरती रती लोमहंसो कुतोजा,   
कुतो समुट्ठाय मनोवितक्का कुमारका धङ्कमिवोस्सजन्तीति।   
    
(भगवा:)  
    
रागो च दोसो च इतो निदाना अरती रती लोमहंसो इतोजा,   
इतो समुट्ठाय मनोवितक्का कुमारका धङ्कमिवोस्सजन्तीति।   
स्नेहजा अत्तसम्भूता निग्रोधस्सेव खन्धजा,   
पुथू विसत्ता कामेसु मालुवाऽव२ वितता३ वने।   
    
[प्त्स् पगे २०८] [\क़् २०८।] ये नं पजानन्ति यतो निदानं ते तं विनोदेन्ति सुणोहि यक्ख,   
ते दुत्तरं ओघमिमं तरन्ति अतिण्णपुब्बं अपुनब्भवायाति।   
    
१०। १। ४।   
    
मणिभद्दसुत्तं।   
    
२३८। एकं समयं भगवा मगधेसु विहरति मणिमाऌअके४ चेतिये मणिभद्दस्स  
यक्खस्स भवने। अथ खो मणिभद्दो यक्खो येन भगवा तेनुपसङ्कमि।  
उपसङ्कमित्वा भगवतो सन्तिके इमं गाथं अभासि:  
    
सतीमतो सदा भद्दं सतिमा सुखमेधति,   
सतीमतो सु वे सेय्या वेरा न परिमुच्चतीति।   
    
(भगवा:)  
    
सतीमतो सदा भद्दं सतिमा सुखमेधति,   
सतीमतो सु वे सेय्या वेरा न परिमुच्चतीति।   
    
यस्स सब्बमहोरत्तं अहिंसाय रतो मनो,   
मेत्तं सो सब्बभूतेसु वेरं तस्स न केनचीति।   
    
१०। १। ५।   
सानुसुत्तं।   
    
२३९। एकं समयं भगवा सावत्थियं विहरति जेतवने अनाथपिण्डिकस्स आरामे। तेन  
खो पन समयेन अञ्ञतरिस्सा उपासिकाय सानु५ नाम पुत्तो यक्खेन गहितो होति। अथ  
खो सा उपासिका परिदेवमाना तायं वेलायं इमा गाथायो अभासि:  
    
चातुद्दसिं पञ्चदसिं या व ६ पक्खस्स अट्ठमि,   
पाटिहारियपक्खञ्च अट्ठङ्गसुसमागतं७,   
[प्त्स् पगे २०९] [\क़् २०९।] उपोसथं उपवसन्ति ब्रह्मचरियं चरन्ति ये।   
    
१। " " अन्तरितपाठो न दिस्सते - मछसं, स्या [प्त्स् २।] व इति नत्थि-स्या। ३। वित्थता-स्या ४।  
मणिमालिके-मछसं। ५। साणु-सीमु। १ ६। याव-सीमु। १ ७। अट्ठङ्गसुसमाहितं-[प्त्स्,] सी२।   
    
[ब्ज्त् पगे ३७२] [\x ३७२।]       
    
न तेहि यक्खा कीऌअन्ति इति मे अरहतं सुतं,   
सादानि अज्ज पस्सामि यक्खा कीऌअन्ति सानुनाति।   
(यक्खो:)  
चातुद्दसिं पञ्चदसिं या च पक्खस्स अट्ठमी,   
पाटिहारियपक्खञ्च अट्ठङ्गसुसमागतं,   
उपोसथं उपवसन्ति ब्रह्मचरियं चरन्ति ये।   
    
न तेहि यक्खा कीऌअन्ति साहु ते अरहतं१ सुतं,   
सानुं पबुद्धं वज्जासि यक्खानं वचनं इदं:  
    
"माकासि पापकं कम्मं आवि१ वा यदि वा रहो,   
यञ्चेव२ पापकं कम्मं करिस्ससि करोसि वा,   
न ते दुक्खा पमुत्यत्थि उप्पच्चापि पलायतो"ति,   
    
(सानु:)  
मतं वा अम्म रोदन्ति यो वा जिवं न दिस्सति,   
जिवन्तं अम्म पस्सन्ती कस्मा मं अम्म रोदसीति?  
    
(उपासिका:)  
मतं वा पुत्त३ रोदन्ति४ यो वा५ जिवं न दिस्सति,   
यो च कामे चजित्वान६ पुनरागच्छते इध,   
तं वापि पुत्त रोदन्ति पुन जीवं मतो हि सो।   
कुक्कुऌआ७ उब्भतो तात कुक्कुऌअं८ पतितुमिच्छसि,   
नरका उब्भतो तात नरकं पतितुमिच्छसि।   
    
अभिधावथ भद्दं ते कस्स उज्झापयामसे,   
आदित्ता नीहटं९ भण्डं पुन डय्हितुमिच्छसीति।   
    
१०। १। ६  
पियङ्करसुत्तं।   
    
२४०। एकं समयं आयस्मा अनुरुद्धो सावत्थियं विहरति जेतवने अनाथपिण्डिकस्स  
आरामे। तेन खो पन समयेन आयस्मा४ अनुरुद्धो रत्तिया पच्चूससमयं पच्चुट्ठाय  
धम्मपदानी भासति। अथ खो पियङ्करमाता यक्खिनी पुत्तकं एवं तोसेसि:   
मा सद्दं करि पियङ्कर भिक्खु धम्मपदानि भासति,   
अपि च धम्मपदं विजानिय पटिपज्जेम हिताय नो सिया।   
    
पाणेसु च संयमामसे सम्पजानमुसा न भणामसे,   
सिक्खेम सुसीलमत्तनो१० अपि मुच्चेम पिसाचयोनियाति।   
    
१०। १। ७।   
    
पुनब्बसुसुत्तं।   
    
२४१। एकं समयं भगवा सावत्थियं विहरति जेतवने अनाथपिण्डिकस्स आरामे।   
    
१। आचिं। -[प्त्स् २।] सचे च-मछसं, सचे व -स्या, [प्त्स् ३।] पुत्तं -[प्त्स् ४।] रोदन्ती-मछसं।  
स्या [प्त्स् ५।] सोव। सीमु। सोवा-[प्त्स्। ६।] वजित्वान-[प्त्स्। ७।] कुक्कुलो-सीमु। ८। कुक्कुला-सीमु। ९।  
नीहतं-मछसं। निब्भतं-स्या। [प्त्स् १०।] सुसील्यमत्तनो-मछसं। स्या। [प्त्स्।]   
    
[ब्ज्त् पगे ३७४] [\x ३७४।]       
[प्त्स् पगे २१०] [\क़् २१०।] तेन खो पन समयेन भगवा भिक्खू  
निब्बाणपटिसंयुत्ताय धम्मिया कथाय सन्दस्सेति समादपेति समुत्तेजेति सम्पहंसेति।  
ते च भिक्खू अट्ठिकत्वा१ मनसि कत्वा सब्बचेतसो समन्नाहरित्वा ओहितसोता धम्मं  
सुणन्ति।   
    
अथ खो पुनब्बसुमाता यक्खिनी पुत्तके एवं तोसेसि:  
    
तुण्ही उत्तरिके होहि तुण्ही होहि पुनब्बसु,   
यावाहं बुद्धसेट्ठस्स धम्मं सोस्सामि सत्थनो।   
    
निब्बाणं भगवा आह सब्बगत्थप्पमोचनं,   
अतिवेला च मे होति अस्मिं धम्मे पियायना।   
    
पियो लोके सको पुत्तो पियो लोके सको पति,   
ततो पियतरा२ मय्हं अस्स धम्मस्स मग्गना,   
    
न हि पुत्तो पति वापि पियो दुक्खा पमोचये,   
यथा सद्धम्मसवणं३ दुक्खा मोचेति पाणिनं।   
    
लोके दुक्खपरेतस्मिं जरामरणसंयुते४  
जरामरणमोक्खाय यं धम्मं अभिसम्बुद्धं५,   
तं धम्मं सोतुमिच्छामि तुण्ही होति पुनब्बसूति।   
    
(पुनब्बसु:)  
अम्म६ न ब्याहरिस्सामि तुण्हीभूतायमुत्तरा,   
धम्ममेव निसामेहि सद्धम्मसवणं२ सुखं।   
    
सद्धम्मस्स अनञ्ञाय अम्म दुक्खं चरामसे,   
एस देवमनुस्सानं सम्मूऌहानं पभङ्करो,   
बुद्धो अन्तिमसारीरो धम्मं देसेति चक्खुमाति।   
    
(पुनब्बसुमाता:)  
    
साधु खो पण्डितो नाम पुत्तो जातो उरेसयो,   
पुत्तो मे बुद्धसेट्ठस्स धम्मं सुद्धं पियायति।   
    
पुनब्बसु सुखी होहि अज्जाहम्हि समुग्गता,   
दिट्ठानि अरियसच्चानि उत्तरा पि सुणातु मेति।   
    
१०। १। ८।   
सुदत्तसुत्तं।   
    
२४२। एकं समयं भगवा राजगहे विहरति सीतवने। तेन खो पन समयेन  
अनाथपिण्डिको गहपति राजगहं अनुप्पत्तो होति केनचिदेव करणियेन। अस्सोसि खो  
अनाथपिण्डिको गहपति बुद्धो किर लोके उप्पन्नोति। तावदेव च७ पन भगवन्तं  
दस्सनाय उपसङ्कमितुकामो अहोसि ८।   
    
१। अट्ठिं कत्वा -मछसं। २ पियतरं, सीमु, सा। ३। सद्धम्मस्सवणं - मछसं, स्या,  
सीमु। ४। जरामरणसंयुत्ते-सीमु, [प्त्स् ५।] अभिसम्बुधं-मछसं। -स्या ६।  
अम्मा-मचसं, ७। च इति नत्थि-[प्त्स् ८।] होति-मछसं।   
    
[ब्ज्त् पगे ३७६] [\x ३७६।]       
[प्त्स् पगे २११] [\क़् २११।] अथ खो१ अनाथपिण्डिकस्स गहपतिस्स एतदहोसि: अकालो खो  
अज्ज भगवन्तं दस्सनाय उपसङ्कमितुं। स्वेदानाहं कालेन भगवन्तं दस्सनाय  
उपसङ्कमिस्सामीति, बुद्धगताय सतिया निपज्जि। रत्तिया सुदं तिक्खत्तुं उट्ठासि  
पभातन्ति मञ्ञमानो। अथ खो अनाथपिण्डिको गहपति येन सीवथिकद्वारं२  
तेनुपसङ्कमि। अमनुस्सा द्वारं विवरिंसु।   
    
अथ खो अनाथपिण्डिकस्स गहपतिस्स नगरम्हा निक्खमन्तस्स आलोको अन्तरधायि।  
अन्धकारो पातुरहोसि। भयं छम्भितत्तं लोमहंसो उदपादि। ततोच३ पुन  
निवत्तितुकामो अहोसि। अथ खो सीवको४ यक्खो अन्तरहितो सद्दमनुस्सावेसि:  
    
सतं हत्थी सतं अस्सा सतं अस्सतरी५ रथा,   
सतं कञ्ञासहस्सानि आमुत्तमणिकुण्डला,   
एकस्स पदवीतिहारस्स कलं नाग्घन्ति सोऌअसिं।   
    
अभिक्कम गहपति, अभिक्कम गहपति, अभिक्कमनं ते सेय्यो नो६ पटिक्कमनत्ति।   
    
अथ खो अनाथपिण्डिकस्स गहपतिस्स अन्धकारो अन्तरधायि, आलोको पातुरहोसि। यं अहोसि  
भयं छम्भितत्तं लोमहंसो सो पटिप्पस्सम्हि।   
    
दुतियम्पि खो अनाथपिण्डिकस्स गहपतिस्स नगरम्हा निक्खमन्तस्स आलोको  
अन्तरधायि। अन्धकारो पातुरहोसि। भयं छम्भितत्तं लोमहंसो उदपादि, ततोव३  
पुन निवत्तितुकामो अहोसि। अथ खो सीवको४ यक्खो अन्तरहितो सद्दमनुस्सावेसि:  
    
ततियम्पि खो७ अनाथपिण्डिकस्स गहपतिस्स८ आलोको अन्तरधायि, अन्धकारो पातुरहोसि,  
भयं छम्हितत्तं लोमहंसो उदपादि। ततो च पुन निवत्तितुकामो अहोसि। ततियम्पि खो  
सीवको यक्खो अन्तरहितो सद्दमनुस्सावेसि:  
सतं हत्थी सतं अस्सा सतं अस्सतरी५ रथा,   
सतं कञ्ञासहस्सानि आमुत्तमणिकुण्डला,   
एकस्स पदवीतिहारस्स कलं नाग्घन्ति सोऌअसिं।   
    
अभिक्कम गहपति, अभिक्कम गहपति, अभिक्कमनं ते सेय्यो नो पटिक्कमनन्ति।   
अथ खो अनाथपिण्डिकस्स गहपतिस्स अन्धकारो [प्त्स् पगे २१२] [\क़् २१२।]       
अन्तरधायि, आलोको पातुरहोसि। यं अहोसि भयं छम्भितत्तं लोमहंसो सो  
पटिप्पस्सम्भि। अथ खो अनाथपिण्डिको गहपति येन सीतवनं९ तेनुपसङ्कमि। तेन  
खो पन समयेन भगवा रत्तिया पच्चूससमयं पच्चुट्ठाय अज्झोकासे चङ्कमति।  
अद्दसा खो भगवा अनाथपिण्डिकं गहपतिं दूरतोव आगच्छन्तं। दिस्वान चङ्कमा  
ओरोहित्वा पञ्ञत्ते आसने निसीदि। निसज्ज खो भगवा अनाथपिण्डिकं गहपतिं  
एतदवोच: एहि सुदत्ताति।   
    
१। अथस्स-मछसं, [प्त्स् २।] सीतवनद्वारं१- सी१, २। ३। ततोच। स्या, [प्त्स्। ४।] सिवको। ५।  
अस्ससरी-[प्त्स् ६।] न-[प्त्स् ७।] खोति नत्थि-[प्त्स् ८।] गहपतिस्स इति नत्थि-[प्त्स् ९।] सीतवनं  
येन भगवा-मछसं।   
    
[ब्ज्त् पगे ३७८] [\x ३७८।]       
    
अथ खो अनाथपिण्डिको गहपति नामेन मं भगवा आलपतीति१ तत्थेव भगवतो  
पादेसु सिरसा निपतित्वा भगवन्तं एतदवोच: कच्चि भन्ते भगवा सुखमसयित्थाति२?  
    
(भगवा:)  
सब्बदा वे सुखं सेति ब्राह्मणो परिनिब्बुतो,   
यो न लिम्पति कामेसु सीतिभुतो निरूपधि।   
    
सब्बा आसत्तियो छेत्वा विनेय्य हदये दरं,   
उपसन्तो सुखं सेति सन्तिं पप्पुय्य चेतसोति। ३।   
    
१०। १। ९।   
    
पठमसुक्कासुत्तं।   
    
२४३। एकं समयं भगवा राजगहे विहरति वेऌउवने कलन्दक निवापे। तेन खो पन  
समयेन सुक्का भिक्खुनी महतिया परिसाय परिवुता धम्मं देसेति।   
    
अथ खो सुक्काय भिक्खुनिया अभिप्पसन्नो यक्खो राजगहे रथिकाय रथिकं  
सिङ्घाटकेन सिङ्घाटकं उपसङ्कमित्वा तायं वेलायं इमा गाथायो अभासि:  
    
किम्मे कता राजगहे मनुस्सा मधुपीताव सेय्यरे४  
ये सुक्कं न पयिरुपासन्ति देसेन्तिं अमतं पदं।   
    
तञ्च पन अप्पटिवानीयं असेचनकमोजवं,   
पिवन्ति मञ्ञे सप्पञ्ञा वलाहकमिवद्धगूति। ५।   
    
१०। १। १०  
दुतियसुक्का सुत्तं।   
    
२४४। एकं समयं भगवा राजगहे विहरति वेऌउवने कलन्दक निवापे। [प्त्स् पगे २१३]  
[\क़् २१३।] तेन खो पन समयेन अञ्ञतरो उपासको सुक्काय भिक्खुनिया भोजनं  
अदासि। अथ खो सुक्काय भिक्खुनिया अभिप्पसन्नो यक्खो राजगहे रथिकाय रथिकं  
सिङ्घाटकेन सिङ्घाटकं उपसङ्कमित्वा तायं वेलायं इमं गाथं अभासि:  
    
पुञ्ञं वत पसवि बहुं सप्पञ्ञो वतायमूपासको,   
यो सुक्काय अदासि भोजनं सब्बगन्थेहि विप्पमुत्तायाति६।   
    
१। आलपतीति भट्ठो उदग्गोति - मछसं २। सुखं वसित्थाति-स्या ३। चेतसा -मछसं। ४।  
सेयरे-मछसं , अच्चरे ये-[प्त्स् ५।] वलाहकमिव पन्थभूति-मछसं, स्या। ६।  
विप्पमुत्तियं-मछसं, सीमु, १, २। [प्त्स्]  
    
[ब्ज्त् पगे ३८०] [\x ३८०।]       
    
१०। १। ११  
    
चीरासुत्तं।   
    
२४५। एकं समयं भगवा राजगहे विहरति वेऌउवने कलन्दक निवापे। तेन खो पन  
समयेन अञ्ञतरो उपासको चीराय भिक्खुनिया चीवरं अदासि। अथ खो चीराय  
भिक्खुनिया अभिप्पसन्नो यक्खो राजगहे रथिकाय रथिकं सिङ्घाटकेन सिङ्घाटकं  
उपसङ्कमित्वा तायं वेलायं इमं गाथं अभासि:  
    
पुञ्ञं वत पसवि बहुं सप्पञ्ञो वतायमुपासको,   
यो चीराय अदासि चीवरं सब्बयोगेहि विप्पमुत्तायाति।   
    
१०। १। १२।   
    
आऌअवकसुत्तं।   
    
२४६। एवं मे सुतं: एकं समयं भगवा आऌअवियं विहरति आऌअवकस्स यक्खस्स  
भवने। अथ खो आऌअवको यक्खो येन भगवा तेनुपसङ्कमि। उपसङ्कमित्वा  
भगवन्तं एतदवोच: निक्खम समणाति, साधावुसोति भगवा निक्खमि। पविस  
समणाति, साधावुसोति भगवा पाविसि।   
    
दुतियम्पि खो आऌअवको यक्खो भगवन्तं एतदवोच: निक्खम समणाति, साधावुसोति  
भगवा निक्खमि। पविस समणाति, साधावुसोति भगवा पाविसि। [प्त्स् पगे २१४] [\क़् २१४।]   
    ततियम्पि खो आऌअवको यक्खो भगवन्तं एतदवोच: निक्खम समणाति, साधावुसोति  
भगवा निक्खमि। पविस समणाति, साधावुसोति भगवा पाविसि। चतुत्थम्पि खो आऌअवको  
यक्खो भगवन्तं एतदवोच: निक्खम समणाति। न ख्वाहं आवुसो निक्खमिस्सामि।  
यं ते करणीयं तं करोहीति।   
    
(आऌअवको:)  
    
पञ्हं तं समण पुच्छिस्सामि। सचे मे न ब्याकरिस्ससि, चित्तं वा ते खिपिस्सामि। हदयं  
वा ते फालेस्सामि। पादेसु वा गहेत्वा पारगङ्गाय खिपिस्सामीति।   
    
(भगवा:)  
    
न ख्वाहं तं आवुसो पस्सामि सदेवके लोके समारके सब्रह्मके सस्समणब्राह्मणिया  
पजाय सदेवमनुस्साय, यो मे चित्तं वा खिपेय्य हदयं वा फालेय्य पादेसु वा गहेत्वा  
पारगङ्गाय खिपेय्य। अपि च त्वं आवुसो पुच्छ यदाकङ्खसीति।   
    
अथ खो आऌअवको यक्खो भगवन्तं गाथाय अज्झभासि१:  
    
किं सूध वित्तं पुरिसस्स सेट्ठं किं सु सुचिण्णं सुखमावहाति,   
किं सु हवे सादुतरं२ रसानं कथं जिवी जीवितमाहु सेट्ठन्ति?  
    
१। अथ-पे- अज्झभासि इति नत्थि-मछसं। स्या [प्त्स्। २।] साधुतरं-स्या। 

[ब्ज्त् पगे ३८२] [\x ३८२।]       
(भगवा:)  
सद्धीध वित्तं पुरिसस्स सेट्ठं धम्मो सुचिण्णो सुखमावहाति,   
सच्चं हवे सादुतरं रसानं पञ्ञाजीविं१ जीवितमाहु सेट्ठन्ति।   
    
(आऌअवको:)  
कथं सु तरति ओघं कथं सु तरति अण्णवं,   
कथं सु दुक्खं अच्चेति कथं सु परिसुज्झतीति।   
    
(भगवा:)  
सद्धाय तरति ओघं अप्पमादेन अण्णवं,   
विरियेन दुक्खं अच्चेति पञ्ञाय परिसुज्झतीति। २।   
    
(आऌअवको:)  
कथं सु लभते पञ्ञं कथं सु विन्दते धनं,   
कथं सु कित्तिं पप्पोति कथं मित्तानि गन्थति,   
अस्मा लोका परं लोकं कथं पेच्च न सोचतीति?।   
    
(भगवा:)  
सद्दहानो अरहतं धम्मं निब्बाणपत्तिया,   
सुस्सूसा३ लभते पञ्ञं अप्पमत्तो विचक्खणो,   
    
पतिरूपकारी४ धुरवा उट्ठाता विन्दते धनं,   
[प्त्स् पगे २१५] [\क़् २१५।] सच्चेन कित्तिं पप्पोति ददं मित्तानि गन्थति।   
    
यस्सेते चतुरो धम्मा सद्धस्स घरमेसिनो,   
सच्चं धम्मो५ धिति चागो स वे पेच्च न सोचति,   
अस्मा लोका परं लोकं एवं पेच्च न सोचतीति।   
    
इङ्घ अञ्ञेपि पुच्छस्सु पुथू समणब्राह्मणे,   
यदि सच्चा दमा६ चागा खन्त्या भिय्योध विज्जतीति।   
    
(आऌअवको:)  
कथं नु दानि पुच्छेय्यं पुथु समणब्राह्मणे,   
सोऽहं७ अज्ज पजानामि यो अत्थो सम्परायिको।   
    
अत्थाय वत मे बुद्धो वासायाऌअविमागमा८,   
सोऽहं७ अज्ज पजानामि यत्थ दिन्नं महप्फलं।   
    
१। जिविं-मछसं। सीमु। १। २। २। परिसुज्झति-सी१। ३। सुस्सूसं-मछसं। स्या। ४।  
पटिरूपकारी-स्या। [प्त्स् ५।] दमो-[प्त्स् ६।] धम्मो-मछसं। ७। योऽहं- मछसं। स्या [प्त्स्  
८।] वागतो-[प्त्स्]  
    
[ब्ज्त् पगे ३८४] [\x ३८४।]       
सो अहं विचरिस्सामि गामा गामं पुरा पुरं,   
नमस्समानो सम्बुद्धं धम्मस्स च सुधम्मतन्ति।   
    
इन्दकवग्गो पठमो।   
    
तत्रुद्दानं:  
    
इन्दको सक्क सूचि च मणिभद्दो च सानु१ च,   
पियङकर पुनब्बसु सुदत्तो च द्वे सुक्का चीरा आऌअवकेन२ द्वादसाति।   
    
यक्खसंयुत्तं समत्तं।   
    
११। सक्कसंयुत्तं  
    
१। सूवीरवग्गो।   
    
११। १। १।   
    
सुवीरसुत्तं।   
    
२४७। [प्त्स् पगे २१६] [\क़् २१६।] एवं मे सुतं: एकं समयं भगवा सावत्थियं  
विहरति जेतवने अनाथपिण्डिकस्स आरामे। तत्र खो भगवा भिक्खू आमन्तेसि भिक्खवोति।  
भदन्तेति ते भिक्खू भगवतो पच्चस्सोसुं। भगवा एतदवोच:  
    
भुतपुब्बं भिक्खवे असुरा देवे अभियंसु। अथ खो भिक्खवे सक्को देवानमिन्दो  
सुवीरं देवपुत्तं आमन्तेसि। एते तात सुवीर, असुरा देवे अभियन्ति। गच्छ, तात सुवीर,  
असुरे पच्चुय्याहीति। एवं भद्दं तवाति खो भिक्खवे सुवीरो देवपुत्तो सक्कस्स  
देवानमिन्दस्स पटिस्सुत्वा पमादं आपादेसि।   
    
दुतियम्पि खो भिक्खवे सक्को देवानमिन्दो सुवीरं देवपुत्तं आमन्तेसि: एते तात  
सुवीर, असुरा देवे अभियन्ति। गच्छ तात सुवीर, असुरे पच्चुय्याहीति। एवं भद्दं तवाति  
खो भिक्खवे सुवीरो देवपुत्तो सक्कस्स देवानमिन्दस्स पटिस्सुत्वा दुतियम्पि३ पमादं  
आपादेसि।   
    
ततियम्पि खो भिक्खवे सक्को देवानमिन्दो सुवीरं देवपुत्तं आमन्तेसि: एते तात सुवीर,  
असुरा देवे अभियन्ति। गच्छ तात सुवीर, असुरे पच्चुय्याहीति। एवं भद्दं तवाति खो  
भिक्खवे सुवीरो देवपुत्तो सक्कस्स देवानमिन्दस्स पटिस्सुत्वा ततियम्पि४ पमादं  
आपादेसि।   
    
[प्त्स् पगे २१७] [\क़् २१७।] अथ खो भिक्खवे सक्को देवानमिन्दो सुवीरं देवपुत्तं  
गाथाय अज्झभासि:   
१। साणु-सीमु। २। चिर आऌअविति-मछसं। ३। दुतियम्पीति नत्थि [प्त्स् ४।] ततियम्पीति नत्थि।  
[प्त्स्।]   
    
[ब्ज्त् पगे ३८६। [\x ३८६।] ]   
अनुट्ठहं अवायमं१ सुखं यत्राधिगच्छति,   
सुवीर तत्थ गच्छाहि मञ्च तत्थेव पापयाति।   
    
(सुवीरो:)  
अलसस्स२ अनुट्ठाता न च किच्चानि कारये,   
सब्बकामसमिद्धस्स तम्मे सक्क वरं दिसाति३  
    
(सक्को:)  
यत्थालसो अनुट्ठाता अच्चन्तं४ सुखमेधति,   
सुवीर तत्थ गच्छाहि मञ्च तत्थेव पापयाति।   
    
(सुवीरो:)  
अकम्मुना५ देवसेट्ठ सक्क विन्देमु यं सुखं,   
असोकं अनुपायासं तम्मे सक्क वरं दिसाति,   
(सक्को:)  
सचे अत्थि अकम्मेन कोचि क्वचि न जीवति,   
निब्बाणस्स हि सो मग्गो सुवीर तत्थ गच्छाहि मञ्च तत्थेव पापयाति।   
    
सो हि नाम भिक्खवे, सक्को देवानमिन्दो सकं पुञ्ञफलं उपजीवमानो देवानं  
तावतिंसानं इस्सरियाधिपच्चं रज्जं कारेन्तो६ उट्ठानविरियस्स वण्णवादी भविस्सति। इध  
खो तं भिक्खवे सोभेथ, यं तुम्हे एवं स्वाक्खाते धम्मविनये पब्बजिता समाना  
उट्ठहेय्याथ घटेय्याथ वायमेय्याथ अप्पत्तस्स पत्तिया अनदिगतस्स अधिगमाय  
असच्छिकतस्स सच्छिकिरियायाति।   
    
११। १। २।   
सुसीमसुत्तं।   
    
२४८। एकं समयं भगवा सावत्थियं विहरति जेतवने अनाथपिण्डिकस्स आरामे। तत्र  
खो भगवा  
भिक्खू आमन्तेसि भिक्खवोति, भदन्तेति ते भिक्खू भगवतो पच्चस्सोसुं। भगवा  
एतदवोच:  
    
भूतपुब्बं भिक्खवे असुरा देवे अभियंसु। अथ खो भिक्खवे सक्को देवानमिन्दो  
सुसीमं७ देवपुत्तं आमन्तेसि: एते तात सुसीम, असुरा देवे अभियन्ति। गच्छ तात सुसीम,  
असुरे पच्चुय्याहीति। एवं भद्दन्तवाति खो भिक्खवे सुसीमो देवपुत्तो सक्कस्स  
देवानमिन्दस्स पटिस्सुत्वा पमादं आपादेसि।   
    
१। अवायामं-कत्थचि। २। अलस्वस्स-मछसं, अलस्वायं-स्या ३। दिसन्ति-[प्त्स् ४।]  
अच्चन्तसुखमेधति-स्या ५। अकम्मना- [प्त्स् ६] करोन्तो-[प्त्स् ७।] सुसीमं-स्या।   
    
[ब्ज्त् पगे ३८८] [\x ३८८।]       
[प्त्स् पगे २१८] [\क़् २१८।] दुतियम्पि खो भिक्खवे सक्को देवानमिन्दो सुसीमं  
देवपुत्तं आमन्तेसि। एते तात सुसीम, असुरा देवे अभियन्ति। गच्छ तात सुसीम, असुरे  
पच्चुय्याहीति। एवं भद्दन्तवाति खो भिक्खवे सुसीमो देवपुत्तो सक्कस्स  
देवानमिन्दस्स पटिस्सुत्वा पमादं आपादेसि।   
    
ततियम्पि खो भिक्खवे सक्को देवानमिन्दो सुसीमं देवपुत्तं आमन्तेसि। एते तात  
सुसीम, असुरा देवे अभियन्ति। गच्छ तात सुसीम, असुरे पच्चुय्याहीति। एवं भद्दन्तवाति  
खो भिक्खवे सुसीमो देवपुत्तो सक्कस्स देवानमिन्दस्स पटिस्सुत्वा पमादं आपादेसि।  
अथ खो भिक्खवे सक्को देवानमिन्दो सुसीमं देवपुत्तं गाथाय अज्झभासि।   
अनुट्ठहं अवायमं सुखं यत्राधिगच्छति,   
सुसीम तत्थ गच्छाहि मञ्च तत्थेव पापयाति।   
(सुसीमो:)  
अलसस्स अनुट्ठाता न च किच्चानि कारये,   
सब्बकामसमिद्धस्स तम्मे सक्क वरं दिसाति,   
(सक्को:)  
यत्थालसो अनुट्ठाता अच्चन्तं सुखमेधति,   
सुसीम तत्थ गच्छाहि मञ्च तत्थेव पापयाति।   
    
(सुसीमो:)  
अकम्मुना देवसेट्ठ सक्क विन्देमु यं सुखं,   
असोकं अनुपायासं तम्मे सक्क वरं दिसाति।   
    
(सक्को:)  
सचे अत्थि अकम्मेन कोचि क्वचि न जीवति,   
निब्बाणस्स हि सो मग्गो सुसीम तत्थ गच्छाहि मञ्च तत्थेव पापयाति।   
सो हि नाम भिक्खवे सक्को देवानमिन्दो सकं पुञ्ञफलं उपजिवमानो देवानं  
तावतिंसानं इस्सरियाधिपच्चं रज्जं कारेन्तो उट्ठानविरियस्स वण्णवादी भविस्सति। इध  
खो तं भिक्खवे सोभेथ, यं तुम्हे एवं स्वाक्खाते धम्मविनये पब्बजिता समाना  
उट्ठहेय्याथ घटेय्याथ वायमेय्याथ अप्पत्तस्स पत्तिया अनधिगतस्स अधिगमाय  
असच्छिकतस्स सच्छिकिरियायाति।   
    
११। १। ३।   
धजग्गसुत्तं।   
    
२४९। एकं समयं भगवा सावत्थियं विहरति जेतवने अनाथपिण्डिकस्स आरामे। तत्र  
खो भगवा भिक्खू आमन्तेसि भिक्खवोति, भदन्तेति ते भिक्खू भगवतो पच्चस्सोसुं।  
भगवा एतदवोच:  
    
[ब्ज्त् पगे ३९०] [\x ३९०।]       
    
भूतपुब्बं भिक्खवे देवासुरसङ्गामो समुपब्बूऌहो अहोसि। अथ खो भिक्खवे सक्को  
देवानमिन्दो देवे तावतिंसे आमन्तेसि: सचे मारिसा देवानं सङ्गामगतानं [प्त्स् पगे २१९]  
[\क़् २१९।] उप्पज्जेय्य भयं वा छम्भितत्तं वा लोमहंसो वा ममेव तस्मिं समये  
धजग्गं उल्लोकेय्याथ। ममं हि वो धजग्गं उल्लोकयतं यं भविस्सति भयं वा  
छम्भितत्तं वा लोमहंसो वा, सो पहीयिस्सति।   
    
नो चे मे धजग्गं उल्लोकेय्याथ, अथ पजापतिस्स देवराजस्स धजग्गं उल्लोकेय्याथ।  
पजापतिस्स हि वो देवराजस्स धजग्गं उल्लोकयतं यं भविस्सति भयं वा  
छम्भितत्तं वा लोमहंसो वा, सो पहीयिस्सति।   
    
नो चे पजापतिस्स देवराजस्स धजग्गं उल्लोकेय्याथ, अथ वरुणस्स देवराजस्स  
धजग्गं उल्लोकेय्याथ। वरुणस्स हि वो देवराजस्स धजग्गं उल्लोकयतं यं भविस्सति  
भयं वा छम्भितत्तं वा, लोमहंसो वा, सो पहीयिस्सति।   
नो वे वरुणस्स देवराजस्स धजग्गं उल्लोकेय्याथ, अथ ईसानस्स देवराजस्स धजग्गं  
उल्लोकेय्याथ। ईसानस्स हि वो देवराजस्स धजग्गं उल्लोकयतं यं भविस्सति भयं वा  
छम्भितत्तं वा लोमहंसो वा, सो पहीयिस्सति।   
तं खो पन भिक्खवे सक्कस्स वा देवानमिन्दस्स धजग्गं उल्लोकयतं, पजापतिस्स  
वा देवराजस्स धजग्गं उल्लोकयतं, वरुणस्स वा देवराजस्स धजग्गं उल्लोकयतं,  
ईसानस्स वा देवराजस्स धजग्गं उल्लोकयतं, यं भविस्सति भयं वा छम्भितत्तं वा  
लोमहंसो वा, सो पहीयेथापि नोपि पहीयेथ। तं किस्स हेतु? सक्को हि भिक्खवे  
देवानमिन्दो अवीतरागो अवीतदोसो अवीतमोहो भीरुच्छम्ही१ उत्रासि पलायीति।   
    
अहं च खो भिक्खवे एवं वदामि: सचे तुम्हाकं भिक्खवे अरञ्ञगतानं वा  
रुक्खमूलगतानं वा सुञ्ञागारगतानं वा उप्पज्जेय्य भयं वा छम्भितत्तं वा  
लोमहंसो वा, ममेव तस्मिं समये अनुस्सरेय्याथ। " इतिपि सो भगवा अरहं  
सम्मासम्बुद्धो विज्जाचरणसम्पन्नो सुगतो लोकविदू अनुत्तरो पुरिसदम्मसारथि  
सत्था देवमनुस्सानं बुद्धो भगवा"ति ममं हि वो भिक्खवे अनुस्सरतं यं  
भविस्सति भयं वा छम्भितत्तं वा लोमहंसो वा, सो पहीयिस्सति।   
    
[प्त्स् पगे २२०] [\क़् २२०।] नो चे मं अनुस्सरेय्याथ, अथ धम्मं अनुस्सरेय्याथ: "  
स्वाक्खातो भगवता धम्मो सन्दिट्ठिको अकालिको एहिपस्सिको ओपनयिको२ पच्चत्तं  
वेदितब्बो विञ्ञूही"ति। धम्मं हि वो भिक्खवे अनुस्सरतं यं भविस्सति भयं वा  
छम्भितत्तं वा लोमहंसो वा, सो पहीयिस्सति।   
    
१। भीरुछम्हि-[प्त्स्।] स्या। मछसं। २। ओपनेयिको-मछसं।   
    
[ब्ज्त् पगे ३९२] [\x ३९२।]       
    
नो चे धम्मं अनुस्सरेय्याथ, अथ सङ्घं अनुस्सरेय्याथ: " सुपटिपन्नो भगवतो  
सावकसङ्घो। उजुपटिपन्नो भगवतो सावकसङ्घो। ञायपटिपन्नो भगवतो  
सावकसङ्घो। सामीचिपटिपन्नो भगवतो सावकसङ्घो। यदिदं चत्तारि पुरिसयुगानि,  
अट्ठ पुरिसपुग्गला, एस भगवतो सावकसङ्घो आहुनेय्यो पाहुनेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्साऽति। सङ्घं हि वो भिक्खवे अनुस्सरतं  
यं भविस्सति भयं वा छम्भितत्तं वा लोमहंसो वा सो पहीयिस्सति।   
    
तं किस्स हेतु? तथागतो हि भिक्खवे अरहं सम्मासम्बुद्धो वीतरागो वितदोसो  
वीतमोहो अभीरु अच्छम्ही अनुत्रासी अपलायीति।   
    
इदमवोच भगवा। इदं वत्वा सुगतो अथापरं एतदवोच सत्था:  
    
अरञ्ञे रुक्खमूले वा सुञ्ञागारेव१ भिक्खवो,   
अनुस्सरेथ सम्बुद्धं भयं तुमहाक२ नो सिया।   
    
नो चे बुद्धं सरेय्याथ लोकजेट्ठं नरासभं,   
अथ धम्मं सरेय्याथ निय्यानिकं सुदेसितं।   
    
नो चे धम्मं सरेय्याथ निय्यानिकं सुदेसितं,   
अथ सङ्घं सरेय्याथ पुञ्ञक्खेत्तं अनुत्तरं।   
    
एवं बुद्धं सरन्तानं धम्मं सङ्घञ्च भिक्खवो,   
भयं वा छम्भितत्तं वा लोमहंसो न हेस्सतीति।   
    
११। १। ४  
    
वेपचित्तिसुत्तं।   
    
२५०। एकं समयं भगवा सावत्थियं विहरति जेतवने अनाथपिण्डिकस्स आरामे। तत्र  
खो भगवा भिक्खू आमन्तेसि भिक्खवोति। भदन्तेति ते भिक्खू भगवतो पच्चस्सोसुं।  
भगवा एतदवोच:  
    
[प्त्स् पगे २२१] [\क़् २२१।] भूतपुब्बं भिक्खवे देवासुरसङ्गामो समुपब्बूऌहो  
अहोसि। अथ खो भिक्खवे वेपचित्ति असुरिन्दो असुरे आमन्तेसि: सचे मारिसा देवासुरसङ्गामे३  
समूपब्बूऌहे असुरा जिनेय्युं, देवा पराजेय्युं, ४ येन तं५ सक्कं देवानमिन्दं  
कण्ठपञ्चमेहि६ बन्धनेहि बन्धित्वा मम सन्तिके आनेय्याथ असुरपुरन्ति।   
    
सक्को पि खो भिक्खवे देवानमिन्दो देवे तावतिंसे आमन्तेसि।   
    
१। वा-[प्त्स् २।] तुम्हाकं-[प्त्स् ३।] देवानं असुरसङ्गामे-मछसं। [प्त्स् ४।]  
पराजिनेय्युं-मछसं स्या ५। नं-स्या[प्त्स्।] मछसं। ६। कणठेपञ्चमेहि-[प्त्स्।]   
    
[ब्ज्त् पगे ३९४] [\x ३९४।]       
    
सचे मारिसा देवासुरसङ्गामे समूपब्बूऌहे देवा जिनेय्युं, असुरा पराजेय्युं, येन तं  
वेपचित्तिं असुरिन्दं कण्ठपञ्चमेहि बन्धनेहि बन्धित्वा मम सन्तिके आनेय्याथ  
सुधम्मं सभन्ति१।   
    
तस्मिं खो पन भिक्खवे सङ्गामे देवा जिनिंसु। असुरा पराजिंसु। अथ खो भिक्खवे  
देवा तावतिंसा वेपचित्तिं असुरिन्दं कण्ठपञ्चमेहि बन्धनेहि बन्धित्वा सक्कस्स  
देवानमिन्दस्स सन्तिके आनेसुं सुधम्मं सभं।   
    
तत्र सुदं भिक्खवे वेपचित्ति असुरिन्दो कण्ठपञ्चमेहि बन्धनेहि बद्धो सक्कं  
देवानमिन्दं सुधम्मं सभं पविसन्तञ्च निक्खमन्तञ्च असब्भाहि फरुसाहि  
वाचाहि अक्कोसति, परिभासति।   
    
अथ खो भिक्खवे मातली सङ्गाहको सक्कं देवानमिन्दं गाथाय२ अज्झभासि:   
भया नु मथवा३ सक्क दुब्बल्या४ नो तितिक्खसि,   
सुणन्तो फरुसं वाचं सम्मुखा वेपचित्तिनोति।   
    
(सक्को:)  
नाहं भया न दुब्बल्या खमामि वेपचित्तिनो,   
कथञ्हि मादिसो विञ्ञू बालेन पटिसंयुजेति।   
    
भिय्यो बाला पभिज्जेय्युं५ नो चस्स पटिसेधको  
तस्मा भूसेन दण्डेन धीरो बालं निसेधयेति।   
    
एतदेव अहं मञ्ञे बालस्स पटिसेधनं,   
परं सङ्कुपितं ञत्वा यो सतो उपसम्मतीति।   
    
(मातलि:)  
एतदेव तितिक्खाय वज्जं पस्सामि वासव,   
यदा नं मञ्ञति बालो भया म्यायं तितिक्खति,   
अज्झारूहति६ दुम्मेधो गोऽव भिय्यो पलायिनन्ति।   
    
(सक्को:)  
[प्त्स् पगे २२२] [\क़् २२२।]        
कामं मञ्ञतु वा मा वा भया म्यायं तितिक्खति,   
सदत्थपरमा अत्था खन्त्या भिय्यो न विज्जति।   
    
यो हवे बलवा सन्तो दुब्बलस्स तितिक्खति,   
तमाहु परमं खन्तिं निच्चं खमति दुब्बलो।   
    
अबलन्तं बलं आहु यस्स बालबलं बलं,   
बलस्स७ धम्मगुत्तस्स पटिवत्ता न विज्जति।   
    
तस्सेव तेन पापियो यो कुद्धं पटिकुज्झति,   
कुद्धं अप्पटिकुज्झन्तो सङ्गामं जेति दुज्जयं।   
    
उभिन्नमत्थं चरति अत्तनो च परस्स च,   
परं सङ्कुपितं ञत्वा यो सतो उपसम्मति।   
    
१। सुधम्मसहन्ति-मचसं। २। गाथाहि- मछसं। ३। मघवा - मछसं। स्या ४।  
दुब्बल्येन -स्या। ५। पकुज्झेय्युं-[प्त्स्।] सी, १। २। ६। अज्झोरूहति-स्या। ७। बलवस्स-स्या।   
    
[ब्ज्त् पगे ३९६] [\x ३९६।]       
    
उभिन्नं तिकिच्छन्तानं१ अत्तनो च परस्स च,   
जना मञ्ञन्ति बालोति ये धम्मस्स अकोविदाति  
    
सो हि नाम भिक्खवे सक्को देवानमिन्दो सकं पुञ्ञफलं उपजीवमानो देवानं  
तावतिंसानं इस्सरियाधिपच्चं रज्जं कारेन्तो खन्तिसोरच्चस्स वण्णवादी भविस्सति " इध  
खो तं भिक्खवे सोभेथ, यं तुम्हे एवं स्वाक्खाते धम्मविनये पब्बजिता समाना  
खमा च भवेय्याथ सोरता चा"ति।   
    
११। १। ५।   
सुभासितजयसुत्तं।   
२५१। एकं समयं भगवा सावत्थियं विहरति जेतवने अनाथपिण्डिकस्स आरामे। तत्र  
खो भगवा भिक्खू आमन्तेसि भिक्खवोति। भदन्तेति ते भिक्खू भगवतो पच्चस्सोसुं।  
भगवा एतदवोच:  
    
भूतपुब्बं भिक्खवे देवासुरसङ्गामो समुपब्बूऌहो अहोसि। अथ खो भिक्खवे  
वेपचित्ति असुरिन्दो सक्कं देवानमिन्दं एतदवोच: होतु देवानमिन्द सुभासितेन जयोति।  
होतु वेपचित्ति सुभासितेन जयोति।   
    
अथ खो भिक्खवे देवा च असुरा च पारिसज्जे ठपेसुं: इमे नो सुभासितं दुब्भासितं२  
आजानिस्सन्तीति।   
    
अथ खो भिक्खवे वेपचित्ति असुरिन्दो सक्कं देवानमिन्दं एतदवोच: भण  
देवानमिन्द गाथन्ति।   
    
एवं वुत्ते भिक्खवे सक्को देवानमिन्दो वेपचित्तिं असुरिन्दं एतदवोच: तुम्हे ख्वेत्थ३  
वेपचित्ति, पुब्बदेवा। भण वेपचित्ति, गाथन्ति। [प्त्स् पगे २२३] [\क़् २२३।] एवं वुत्ते  
भिक्खवे वेपचित्ति असुरिन्दो इमं गाथं अभासि।   
    
भिय्यो बाला पभिज्जेय्युं नो चस्स पटिसेधको,   
तस्मा भूसेन दण्डेन धीरो बालं निसेधयेति।   
    
भासिताय खो पन भिक्खवे वेपचित्तिना असुरिन्देन गाथाय असुरा अनुमोदिंसु, देवा  
तुण्ही अहेसुं।   
    
अथ खो भिक्खवे वेपचित्ति असुरिन्दो सक्कं देवानमिन्दं एतदवोच: भण  
देवानमिन्द गाथन्ति। एवं वुत्ते भिक्खवे सक्को देवानमिन्दो इमं गाथं अभासि:  
    
एतदेव अहं मञ्ञे बालस्स पटिसेधनं,   
परं सङ्कुपितं ञत्वा यो सतो उपसम्मतीति।   
    
भासिताय खो पन भिक्खवे सक्केन देवानमिन्देन गाथाय देवा अनुमोदिंसु। असुरा  
तुण्ही अहेसुं।   
    
१। तिकिच्छन्तं तं-[प्त्स् २।] सुभासितदुब्भासितं-मछसं ३। ख्वत्थ [प्त्स्।]   
    
[ब्ज्त् पगे ३९८] [\x ३९८।]       
अथ खो भिक्खवे सक्को देवानमिन्दो वेपचित्तिं असुरिन्दं एतदवोच: भण वेपचित्ति  
गाथन्ति। एवं वुत्ते भिक्खवे वेपचित्ति असुरिन्दो इमं गाथं अभासि:   
    
एतदेव तितिक्खाय वज्जं पस्सामि वासव,   
यदा नं मञ्ञति बालो भया म्यायं तितिक्खति,   
अज्झारुहति दुम्मेधो गोऽव भिय्यो पलायिनन्ति।   
    
भासिताय खो पन भिक्खवे वेपचित्तिना असुरिन्देन गाथाय असुरा अनुमोदिंसु। देवा  
तुण्ही अहेसुं।   
    
अथ खो भिक्खवे वेपचित्ति असुरिन्दो सक्कं देवानमिन्दं एतदवोच: भण  
देवानमिन्द गाथन्ति।   
    
एवं वुत्ते भिक्खवे सक्को देवानमिन्दो इमा गाथायो अभासि:  
    
कामं मञ्ञतु वा मा वा भया म्यायं तितिक्खति,   
सदत्थपरमा अत्था खन्त्या भिय्यो न विज्जति।   
    
यो हवे बलवा सन्तो दुब्बलस्स तितिक्खति,   
तमाहु परमं खन्तिं निच्चं खमति दुब्बलो।   
    
अबलन्तं बलं आहु यस्स बालबलं बलं,   
बलस्स धम्मगुत्तस्स पटिवत्ता न विज्जति।   
    
तस्सेव तेन पापियो यो कुद्धं पटिकुज्झति,   
कुद्धं अप्पटिकुज्झन्तो सङ्गामं जेति दुज्जयं।   
    
उभिन्नमत्थं चरति अत्तनो च परस्स च,   
परं सङ्कुपितं ञत्वा यो सतो उपसम्मति।   
    
[प्त्स् पगे २२४] [\क़् २२४।]        
उभिन्नं तिकिच्छन्तानं अत्तनो च परस्स च,   
जना मञ्ञन्ति बालोति ये धम्मस्स अकोविदाति।   
    
भासितासु खो पन भिक्खवे सक्केन दोनमिन्देन गाथासु देवा अनुमोदिंसु, असुरा  
तुण्ही अहेसुं  
    
अथ खो भिक्खवे देवानञ्च असुरानञ्च पारिसज्जा एतदवोचुं: भासिता खो वेपचित्तिना  
असुरिन्देन गाथायो। ता च खो सदण्डावचरा ससत्थावचरा१ इति भण्डनं इति विग्गहोति  
इति कलहो। भासिता खो पन२ सक्केन देवानमिन्देन गाथायो। ता च खो अदण्डावचरा  
असत्थावचरा इति अभण्डनं इति अविग्गहो इति अकलहो। सक्कस्स देवानमिन्दस्स सुभासितेन  
जयोति।   
    
इति खो भिक्खवे सक्कस्स देवानमिन्दस्स सुभासितेन जयो अहोसीति।   
    
१। सत्थावचरा। [प्त्स् २। ऽ]पनऽ इति न दिस्सते। मछसं, स्या [प्त्स्]  
    
[ब्ज्त् पगे ४००] [\x ४००।]       
११। १। ६  
कुलावकसुत्तं।   
    
२५२ सावत्थियं-  
भूतपुब्बं भिक्खवे देवासुरसङ्गामो समुपब्बूऌहो अहोसि। तस्मिं खो पन  
भिक्खवे सङ्गामे असुरा जिनिंसु, देवा पराजिंसु।   
    
पराजिता च१ खो भिक्खवे देवा अपायंस्वेव उत्तरेन मुखा, अभियंस्वेव ने असुरा। अथ  
खो भिक्खवे सक्को देवानमिन्दो मातलि सङ्गाहकं गाथाय अज्झभासि:  
    
कुलावका मातलि सिम्बलिस्मिं ईसामुखेन परिवज्जयस्सु,   
कामं चजाम असुरेसु पाणं मायिमे दिजा विकुलावका२ अहेसुन्ति।   
    
एवं भद्दन्तवाति खो भिक्खवे मातलि सङ्गाहको सक्कस्स देवानमिन्दस्स पटिस्सुत्वा  
सहस्सयुत्तं आजञ्ञरथं पच्चुदावत्तेसि।   
    
अथ खो भिक्खवे असुरानं एतदहोसि: पच्चुदावत्तो खो दानि सक्कस्स देवानमिन्दस्स  
सहस्सयुत्तो [प्त्स् पगे २२५] [\क़् २२५।] आजञ्ञरथो। दुतियम्पि खो देवा असुरेहि  
सङ्गामेस्सन्तीति भीता असुरपुरमेव पाविसिंसु।   
    
इति खो भिक्खवे सक्कस्स देवानमिन्दस्स धम्मेनेव जयो अहोसि।   
११। १। ७।   
नदुब्भियसुत्तं।   
    
२५३। सावत्थियं -  
    
भूतपुब्बं भिक्खवे सक्कस्स देवानमिन्दस्स रहोगतस्स पटिसल्लीनस्स एवं चेतसो  
परिवितक्को उदपादि: योपि मे अस्स पच्चत्थिको३ तस्स पाहं न दुब्भेय्यन्ति।   
    
अथ खो भिक्खवे वेपचित्ति असुरिन्दो सक्कस्स देवानमिन्दस्स चेतसा चेतोपरिवितक्क  
मञ्ञाय येन सक्को देवानमिन्दो तेनुपसङ्कमि।   
    
अद्दसा खो भिक्खवे सक्को देवानमिन्दो वेपचित्तिं असुरिन्दं दूरतोव आगच्छन्तं।  
दिस्वान वेपचित्तिं असुरिन्दं एतदवोच: तिट्ठ वेपचित्ति गहितोसीति।   
यदेव ते मारिस पुब्बे चित्तं तदेव त्वं मारिस पहासीति४। सपस्सु च मे वेपचित्ति  
अदुब्भायाति।   
    
१। ऽचऽ इति नत्थि-[प्त्स् २।] विकुला वा-स्या ३। सुपच्चन्थिको-मछसं ४। तदेव त्वं मा  
पजाहासीति-मछसं, त्वं मारिस जहासीति- स्या। तदेव त्वं मा पहासीति-[प्त्स्।]   
    
[ब्ज्त् पगे ४०२। [\x ४०२।] ]   
यं मुसाभणतो पापं यं पापं१ अरियूपवादिनो,   
मित्तद्दुनो च यं पापं यं पापं अकतञ्ञुनो,   
तमेव पापं फुसति२ यो ते दुब्भे सुजम्पतीति।   
    
११। १। ८।   
वेरोचनअसुरिन्दसुत्तं  
    
२५४। सावत्थियं-  
तेन खो पन समयेन भगवा दिवाविहारगतो होति पटिसल्लीनो। अथ खो सक्को च  
देवानमिन्दो वेरोचनो च असुरिन्दो येन भगवा तेनुपसङ्कमिंसु। उपसङ्कमित्वा  
पच्चेकं द्वारबाहं अट्ठंसु। अथ खो वेरोचनो असुरिन्दो भगवतो सन्तिके इमं  
गाथं अभासि:  
    
वायमेथेव पुरिसो याव अत्थस्स निप्फदा,   
निप्फन्नसोभिनो अत्था३ वेरोचनवचो इदन्ति।   
(सक्को:)  
[प्त्स् पगे २२६] [\क़् २२६।]        
वायमेथेव पुरिसो याव अत्थस्स निप्फदा,   
निप्फन्नसोभिनो अत्था३ खन्त्या भिय्यो न विज्जतीति।   
(वेरोवनो:)  
सब्बे सत्ता अत्थजाता तत्थ तत्थ यथारहं,   
संयोगपरमात्वेव सम्भोगा सब्बपाणिनं,   
निप्फन्नसोभिनो अत्था३ वेरोचनवचो इदन्ति।   
    
(सक्को:)  
सब्बे सत्ता अत्थजाता तत्थ तत्थ यथारहं,   
संयोगपरमात्वेव सम्भोगा सब्बपाणिनं,   
निप्फन्नसोभिनो अत्था खन्त्या भियो न विज्जतीति,   
    
११। १, ९।   
अरञ्ञायतनैसिसुत्तं।   
    
२५५। सावत्थियं-  
भूतपुब्बं भिक्खवे सम्बहुला इसयो सीलवन्तो कल्याणधम्मा अरञ्ञायतने  
पण्णकुटीसु सम्मन्ति। अथ खो भिक्खवे सक्को च देवानमिन्दो वेपचित्ति च असुरिन्दो  
येन ते इसयो सीलवन्तो कल्याणधम्मा तेनुपसङ्कमिंसु।   
    
अथ खो भिक्खवे वेपचित्ति असुरिन्दो अटलियो४ उपाहना आरोहित्वा खग्गं ओलग्गेत्वा  
छत्तेन दारियमानेन अग्गद्वारेन अस्समं पविसित्वा ते इसयो सीलवन्ते कल्याणधम्मे  
अपब्यामतो करित्वा अतिक्कमि।   
    
१। ऽपापऽं इति नत्थि-स्या २। फुसतु-मछसं -स्या ३। निप्फत्तसोहनो अत्थो-मछसं-[प्त्स्  
४।] पटलियो - मछसं।   
    
[ब्ज्त् पगे ४०४] [\x ४०४।]       
अथ खो भिक्खवे सक्को देवानमिन्दो अटलियो उपाहना ओरोहित्वा खग्गं अञ्ञेसं दत्वा  
छत्तं अपनामेत्वा द्वारेनेव अस्समं पविसित्वा ते इसयो सीलवन्ते कल्याणधम्मे  
अनुवातं पञ्जलिको नमस्समानो अट्ठासि। अथ खो भिक्खवे ते इसयो सीलवन्तो  
कल्याणधम्मा सक्कं देवानमिन्दं गाथाय अज्झभासिंसु:  
    
गन्धो इसीनं चिरदिक्खितानं१ काया चुतो गच्छति मालुतेन,   
इतो पटिक्कम२ सहस्सनेत्त गन्धो इसीनं असुचि देवराजाति।   
    
गन्धो इसीनं चिरदिक्खितानं१ काया चुतो गच्छतु३ मालुतेन,   
सुचित्रपुप्फं सिरस्मिं व मालं [प्त्स् पगे २२७] [\क़् २२७।] गन्धं एतं  
पटिकङ्खाम भन्ते, न हेत्थ देवा पटिक्कूलसञ्ञिनोति।   
    
११। १। १०।   
इसयोसमुद्दकसुत्तं।   
    
२५६। सावत्थियं -  
भूतपुब्बं भिक्खवे सम्बहुला इसयो सीलवन्तो कल्याणधम्मा समुद्दतीरे  
पण्णकुटीसु सम्मन्ति।   
    
तेन खो पन समयेन भिक्खवे देवासुरसङ्गामो समुपब्बूऌहो अहोसि, अथ खो  
भिक्खवे तेसं इसीनं सीलवन्तानं कल्याणधम्मानं एतदहोसि। धम्मिका खो देवा,  
अधम्मिका असुरा। सिया पि नो असुरतो भयं। यन्नून मयं सम्बरं असुरिन्दं  
उपसङ्कमित्वा अभयदक्खिणं याचेय्यामाति।   
    
अथ खो भिक्खवे ते इसयो सीलवन्तो कल्याणधम्मा सेय्याथापि नाम बलवा पुरिसो  
सम्मिञ्जितं वा बाहं पसारेय्य पसारितं वा बाहं सम्मिञ्जेय्य, एवमेव समुद्दतीरे  
पण्णकुटीसु अन्तरहिता सम्बरस्स असुरिन्दस्स पमुखे४ पातुरहेसुं। अथ खो  
भिक्खवे ते इसयो सीलवन्तो कल्याणधम्मा सम्बरं असुरिन्दं गाथाय अज्झभासिंसु:  
    
इसयो सम्बरं पत्ता याचन्ति अभयदक्खिणं,   
कामं करोहि५ ते दातुं भयस्स अभयस्स वाति,   
    
इसीनं अभयं नत्थि दुट्ठानं सक्कसेविनं,   
अभयं याचमानानं भयमेव ददामि वोति,   
    
अभयं याचमानानं भयमेव ददासि नो।   
पटिग्गण्हाम ते एतं अक्खयं६ होतु ते भयं।   
    
यादिसं वपते बीजं तादिसं हरते फलं,   
कल्याणकारी कल्याणं पापकारी च पापकं,   
पवुत्तं तात ते बीजं फलं पच्चनुभोस्ससीति,   
१। चिरदक्खितानं-स्या २। पटिक्कम्म-मछसं। स्या[प्त्स् ३।] गच्छति-सीमु। स्या ४।  
सम्मुखे-मछसं। ५। कामं करोति-सीमु, करोसि-स्या। ६। अभयं-स्या।   
    
[ब्ज्त् पगे ४०६] [\x ४०६।]       
    
अथ खो भिक्खवे ते इसयो सीलवन्तो कल्याणधम्मा सम्बरं असुरिन्दं अभिसपित्वा१  
सेय्यथापि नाम बलवा पुरिसो सम्मिञ्जितं वा बाहं पसारेय्य, पसारितं वा बाहं  
सम्मिञ्जेय्य, एवमेव सम्बरस्स असुरिन्दस्स पमुखे अन्तरहिता समुद्दतीरे  
पण्णकुटीसु पातुरहेसुं।   
    
[प्त्स् पगे २२८] [\क़् २२८।] अथ खो भिक्खवे सम्बरो असुरिन्दो तेहि इसीहि सीलवन्तेहि  
कल्याणधम्मेहि अभिसपितो रत्तिया सुदं तिक्खत्तुं उब्बिज्जतीति। २  
    
सुवीरवग्गो पठमो।   
    
तत्रुद्दानं:  
    
सुवीरं सुसिमञ्चेव धजग्गं वेपचित्तिनो,   
सुभासितं जयञ्चेव कुलावकं न दुब्भियं।   
वेरोचन असुरिन्दो इसयो अरञ्ञकञ्चेव इसयो च समुद्दकाति।   
    
२। सत्तवतवग्गो,   
    
११। २। १  
    
देवा(सत्तवतपद)सुत्तं। ३  
    
२५७। एकं समयं भगवा सावत्थियं विहरति जेतवने अनाथपिण्डिकस्स आरामे।   
    
तत्र खो भगवा भिक्खू आमन्तेसि भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच: सक्कस्स भिक्खवे देवानमिन्दस्स पुब्बे  
मनुस्सभूतस्स सत्त वतपदानि४ समत्तानि समादिन्नानि अहेसुं, येसं समादिन्नत्ता  
सक्को सक्कत्तं अज्झगा।   
    
कतमानि सत्त वतपदानि?: यावजीवं मातापेत्तिभरो अस्सं। यावजीवं कुलेजेट्ठापचायी  
अस्सं। यावजीवं सण्हवाचो अस्सं, यावजीवं अपिसुणवाचो अस्सं। यावजीवं  
विगतमलमच्छेरेन चेतसा अगारं अज्झावसेय्यं, मुत्तचागो पयतपाणि वोस्सग्गरतो  
याचयोगो दानसंविभागरतो। यावजीवं सच्चवाचो अस्सं। यावजीवं अक्कोधनो अस्सं।  
सचेपि मे कोधो उप्पज्जेय्य खिप्पमेव नं पटिविनेय्यन्ति। सक्कस्स भिक्खवे  
देवानमिन्दस्स पुब्बे मनुसभूतस्स इमानि सत्त वतपदानि समत्तानि समादिन्नानि  
अहेसुं। येसं समादिन्नत्ता सक्को सक्कत्तं अज्झगाति।   
    
मातापेत्तिभरं जन्तुं कुलेजेट्ठापचायिनं,   
सण्हं सखिलसम्भासं पेसुणेय्यप्पहायिनं,   
मच्छेरविनये युत्तं सच्चं कोधाभिभूं नरं,   
तं वे देवा तावतिंसा आहु सप्पुरिसो इतीति।   
    
१। अभिसपेत्वा-सीमु, स्या। [प्त्स्। २।] उब्बिज्जीति-मछसं। [प्त्स्] उब्बिहि - सी१। उब्बीहि-सी२ ३।  
वतपदसुत्त-मछसं। ४। वत्तपदानि-स्या।   
    
[ब्ज्त् पगे ४०८] [\x ४०८।]       
    
११। २। २।   
(दुतिय) देवा( सत्तवतपद)सुत्तं। १  
    
२५८। २एकं समयं भगवा [प्त्स् पगे २२९] [\क़् २२९।] सावत्थियं विहरति जेतवने  
अनाथपिण्डिकस्स आरामे तत्र खो भगवा भिक्खू आमन्तेसि भिक्खवोति। भदन्तेति ते  
भिक्खू भगवतो पच्चस्सोसुं, भगवा एतदवोच:  
    
सक्को भिक्खवे देवानमिन्दो पुब्बे मनुस्सभूतो समानो मघो नाम माणवो अहोसि।  
तस्मा मघवाति वुच्चति। सक्को भिक्खवे देवानमिन्दो पुब्बे मनुस्सभूतो समानो  
पुरे पुरे४ दानं अदासि। तस्मा पुरिन्ददोति वुच्चति। सक्को भिक्खवे देवानमिन्दो पुब्बे  
मनुस्सभूतो समानो सक्कच्चं दानं अदासि, तस्मा सक्कोति वुच्चति। सक्को भिक्खवे  
देवानमिन्दो पुब्बे मनुस्सभूतो समानो आवसथं अदासि। तस्मा वासवोति वुच्चति। सक्को  
भिक्खवे देवानमिन्दो सहस्सम्पि अत्थानं मुहुत्तेन चिन्तेति। तस्मा सहस्सक्खोति  
वुच्चति। सक्कस्स भिक्खवे देवानमिन्दस्स सुजा नाम असुरकञ्ञा पजापती। तस्मा  
सुजम्पतीति वुच्चति। सक्को भिक्खवे देवानमिन्दो देवानं तावतिंसानं इस्सरियाधिपच्चं  
रज्जं कारेति। ५ तस्मा देवानमिन्दोति वुच्चति।   
    
सक्कस्स भिक्खवे देवानमिन्दस्स पुब्बे मनुस्सभूतस्स सत्तवतपदानि समत्तानि  
समादिन्नानि अहेसुं। येसं समादिन्नत्ता सक्को सक्कत्तं अज्झगा।   
    
कतमानि सत्त वतपदानि: यावजीवं मातापेत्तिभरो अस्सं। यावजीवं कुलेजेट्ठापचायी  
अस्सं। यावजीवं सण्हवाचो अस्सं। यावजीवं अपिसुणावाचो अस्सं। यावजीवं  
विगतमलमच्छेरेन चेतसा अगारं अज्झावसेय्यं, मुत्तचागो पयतपाणी वोस्सग्गरतो  
याचयोगो दानसंविभागरतो। यावजीवं सच्चवाचो अस्सं। यावजीवं अक्कोधनो अस्सं।  
सचेपि मे कोधो उप्पज्जेय्य खिप्पमेव नं पटिविनेय्यन्ति। सक्कस्स भिक्खवे  
देवानमिन्दस्स पुब्बे मनुस्सभूतस्स इमानि सत्त वतपदानि समत्तानि समादिन्नानि  
अहेसुं, येसं समादिन्नत्ता सक्को सक्कत्तं अज्झगाति।   
    
[प्त्स् पगे २३०] [\क़् २३०।] मातापेत्तिभरं जन्तुं कुलेजेट्ठापचायिनं  
सण्हं सखिलसम्भासं पेसुणेय्यप्पहायिनं  
मच्छेरविनये युत्तं सच्चं कोधाभिभुं नरं  
तं वे देवा तावतिंसा आहु सप्पुरिसो इतीति।   
    
११। २। ३।   
महालि(सत्तवतपद)सुत्तं ६।   
    
२५९। एवं मे सुतं: एकं समयं भगवा वेसालियं विहरति महावने कूटागारसालायं।  
अथ खो महालि७ लिच्छवि८ येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं निसीदि।   
    
१। सक्कनामसुत्तं- मछसं। २। सावत्थियं -मछसं ३। -पे-, न दिस्सति। मछसं। [प्त्स्।  
४।] पुरेति सकिदेव वुत्तं-स्या मछसं [प्त्स् ५।] कारेसि-सीमु ६। महालिसुत्तं-मछसं। ७।  
महाली-स्या ८। लिच्छवी-मछसं। -स्या।   
    
[ब्ज्त् पगे ४१०] [\x ४१०।]       
एकमन्तं निसिन्नो खो महालि लिच्छवि भगवन्तं एतदवोच: दिट्ठो वो१ भन्ते सक्को  
देवानमिन्दोति। दिट्ठो मे महालि सक्को देवानमिन्दोति।   
    
सो हि नून भन्ते सक्कपतिरूपको भविस्सति। दुद्दसो हि भन्ते सक्को देवानमिन्दोति।   
    
सक्कञ्चाहं महालि पजानामि, सक्ककरणे च धम्मे। येसं धम्मानं समादिन्नत्ता  
सक्को सक्कत्तं अज्झगा, तञ्च पजानामि।   
    
सक्को महालि देवानमिन्दो पुब्बे मनुस्सभूतो समानो मघो नाम माणवो अहोसि।  
तस्मा " मघवाति" वुच्चति। सक्को महालि देवानमिन्दो पुब्बे मनुस्सभूतो समानो पुरे  
पुरे दानं अदासि। तस्मा पुरिन्ददोति वुच्चति। सक्को महालि देवानमिन्दो पुब्बे  
मनुस्सभूतो समानो सक्कच्चं दानं अदासि। तस्मा सक्कोति वुच्चति। सक्को महालि  
देवानमिन्दो पुब्बे मनुस्सभूतो समानो आवसथं अदासि, तस्मा वासवोति वुच्चति। सक्को  
महालि देवानमिन्दो सहस्सम्पि अत्थानं मुहुत्तेन चिन्तेति। तस्मा सहस्सक्खोति वुच्चति।  
सक्कस्स महालि देवानमिन्दस्स सुजा नाम असुरकञ्ञा पजापती। तस्मा सुजम्पतीति  
वुच्चति। सक्को महालि देवानमिन्दो देवानं तावतिंसानं [प्त्स् पगे २३१] [\क़् २३१।]       
इस्सरियाधिपच्चं रज्जं कारेति। तस्मा देवानमिन्दोति वुच्चति।   
    
सक्कस्स महालि देवानमिन्दस्स पुब्बे मनुस्सभूतस्स सत्त वतपदानि समत्तानि  
समादिन्नानि अहेसुं, येसं समादिन्नत्ता सक्को सक्कत्तं अज्झगा।   
    
कतमानि सत्त वतपदानि: यावजीवं मातापेत्तिभरो अस्सं। यावजीवं कुलेजेट्ठापचायी  
अस्सं। यावजीवं सण्हवाचो अस्सं। यावजीवं अपिसुणावाचो अस्सं। यावजीवं  
विगतमलमच्छेरेन चेतसा अगारं अज्झावसेय्यं, मुत्तचागो पयतपाणी वोस्सग्गरतो  
याचयोगो दानसंविभागरतो। यावजीवं सच्चवाचो अस्सं। यावजीवं अक्कोधनो अस्सं।  
सचेपि मे कोधो उप्पज्जेय्य, खिप्पमेव नं पटिविनेय्यन्ति।   
    
सक्कस्स महालि देवानमिन्दस्स पुब्बे मनुस्सभूतस्स इमानि सत्त वतपदानि समत्तानि  
समादिन्नानि अहेसुं, येसं समादिन्नत्ता सक्को सक्कत्तं अज्झगाति।   
मातापेत्तिभरं जन्तुं कुलेजेट्ठापचायिनं  
सणहं सखिलसम्भासं पेसुणेय्यप्पहायिनं  
मच्छेरविनये युत्तं सच्चं कोधाभिभूं नरं  
तं वे देवा तावतिंसा आहु सप्पुरिसो इतीति।   
    
१। दिट्ठो खो भन्ते भगवता-मछसं। दिट्ठो नो-[प्त्स्।]   
    
[ब्ज्त् पगे ४१२। [\x ४१२।] ]   
    
११। २। ४।   
दऌइद्दसुत्तं।   
    
२६०। एकं समयं भगवा राजगहे विहरति वेऌउवने कलन्दकनिवापे। तत्र खो  
भगवा भिक्खू आमन्तेसि भिक्खवोति, भदन्तेति ते भिक्खू भगवतो पच्चस्सोसुं  
भगवा एतदवोच: भूतपुब्बं भिक्खवे अञ्ञतरो पुरिसो इमस्मिं येव राजगहे  
मनुस्सदऌइद्दो अहोसि, मनुस्सकपणो, मनुस्सवराको। सो तथागतप्पवेदिते  
धम्मविनये सद्धं समादियि। सीलं समादियि। सुतं समादियि। चागं समादियि।  
पञ्ञं समादियि।   
    
सो तथागतप्पवेदिते धम्मविनये सद्धं समादियित्वा सीलं समादियित्वा सुतं  
समादियित्वा चागं समादियित्वा पञ्ञं समादियित्वा कायस्स भेदा परम्मरणा [प्त्स् पगे  
२३२] [\क़् २३२।] सुगतिं सग्गं लोकं उपपज्जि देवानं तावतिंसानं सहव्यतं। सो अञ्ञे  
देवे अतिरोचति वण्णेन चेव यससा च।   
    
तत्र सुदं भिक्खपव देवा तावतिसंसा उज्झायन्ति खीयन्ति विपाचेन्ति: अच्छरियं वत  
भो अब्भूतं वत भो अयं हि देवपुत्तो पुब्बे मनुस्स भूतो समानो मनुस्सदऌइद्दो  
अहोसि, मनुस्सकपणो मनुस्सवराको। सो कायस्स भेदा परम्मरणा सुगतिं सग्गं  
लोकं उपपन्नो देवानं तावतिंसानं सहव्यतं। सो अञ्ञे देवे अतिरोचति वण्णेन चेव  
यससा चाति।   
    
अथ खो भिक्खवे सक्को देवानमिन्दो देवे तावतिंसे आमन्तेसि: मा खो तुम्हे मारिसा  
एतस्स देवपुत्तस्स उज्झायित्थ। एसो खो मारिसा देवपुत्तो पुब्बे मनुस्सभूतो समानो  
तथागतप्पवेदिते धम्मविनये सद्धं समादियि। सीलं समादियि। सुतं समादियि।  
चागं समादियि। पञ्ञं समादियि। सो तथागतप्पवेदिते धम्मविनये सद्धं  
समादियित्वा सीलं समादियित्वा सुतं समादियित्वा चागं समादियित्वा पञ्ञं समादियित्वा  
कायस्स भेदा परम्मरणा सुगतिं सग्गं लोकं उपपन्नो देवानं तावतिंसानं  
सहव्यतं। सो अञ्ञे देवे अतिरोचति वण्णेन चेव यससा चाति।   
    
अथ खो भिक्खवे सक्को देवानमिन्दो देवे तावतिंसे अनुनयमानो तायं वेलायं इमा  
गाथायो अभासि:  
    
यस्स सद्धा तथागते अचला सुप्पतिट्ठिता१  
सीलञ्च यस्स कल्याणं अरियकन्तं पसंसितं,   
    
१। सुपतिट्ठिता -स्या।   
    
[ब्ज्त् पगे ४१४] [\x ४१४।]       
सङ्घे पसादो यस्सत्थि उजुभूतञ्च दस्सनं,   
अदऌइद्दोति तं आहु अमोघं तस्स जिवितं।   
    
तस्मा सद्धञ्च सीलञ्च पसादं धम्मदस्सनं,   
अनुयुञ्जेथ मेधावी सरं बुद्धान सासनन्ति।   
    
११। २। ५।   
रामणेय्यकसुत्तं।   
    
२६१। सावत्थियं-  
अथ खो सक्को देवानमिन्दो येन भगवा तेनुपसङ्कमि। उपसङ्कमित्वा भगवन्तं  
अभिवादेत्वा एकमन्तं अट्ठासि। एकमन्तं ठितो खो सक्को देवानमिन्दो भगवन्तं  
एतदवोच: किन्नुखो भन्ते भूमिरामणेय्यकन्ति?  
    
(भगवा:)  
[प्त्स् पगे २३३] [\क़् २३३।] आरामचेत्या वनचेत्या पोक्खरञ्ञा१ सुनिम्मिता,   
मनुस्सरामणेय्यस्स कलं नाग्घन्ति सोऌअसिं।   
    
गामे वा यदि वा रञ्ञे निन्ने वा यदि वा थले,   
यत्थ अरहन्तो विहरन्ति तं भूमिं२ रामणेय्यकन्ति।   
    
११। २। ६।   
यजमानसुत्तं  
    
२६२। एकं समयं भगवा राजगहे विहरति गिज्झकूटे पब्बते। अथ खो सक्को  
देवानमिन्दो येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठितो खो सक्को देवानमिन्दो भगवन्तं गाथाय  
अज्झभासि:  
    
यजमानानं मनुस्सानं पुञ्ञपेक्खान पाणिनं,   
करोतं ओपधिकं पुञ्ञं कत्थ दिन्नं महप्फलन्ति।   
    
(भगवा:)  
चत्तारो च पटिपन्ना चत्तारो च फले ठिता,   
एस सङ्घो उजुभूतो पञ्ञासीलसमाहितो।   
    
यजमानानं मनुस्सानं पुञ्ञपेक्खान पाणिनं,   
करोतं ओपधिकं पुञ्ञं सङ्घे दिन्नं महप्फलन्ति।   
    
११। २। ७।   
वन्दनासुत्तं।   
    
२६३। सावत्थियं -  
तेन खो पन समयेन भगवा दिवाविहारगतो होति, पटिसल्लीनो। अथ खो सक्को च  
देवानमिन्दो ब्रह्मा च सहम्पती येन भगवा तेनुपसङ्कमिंसु, उपसङ्कमित्वा  
पच्चेकं द्वारबाहं निस्साय अट्ठंसु। अथ खो सक्को देवानमिन्दो भगवतो सन्तिके  
इमं गाथं अभासि:  
    
१। पोक्खरञ्ञो - कत्थचि। २। भूमि- कत्थचि।   
    
[ब्ज्त् पगे ४१६] [\x ४१६।]       
उट्ठेहि१ वीर विजितसङ्गाम पन्नभार अनण विचर लोके,   
चित्तञ्च ते सुविमुततं चन्दो यथा पण्णरसाय रत्तिन्ति।   
    
(भगवा:)  
[प्त्स् पगे २३४] [\क़् २३४।] न खो देवानमिन्द तथागता एवं वन्दितब्बा। एवञ्च खो  
देवानमिन्द तथागता वन्दितब्बा:  
    
उट्ठेहि१ वीर विजितसङ्गाम सत्थवाह अनण विचर लोके,   
देसस्सु२ भगवा धम्मं अञ्ञातारो भविस्सन्तीति।   
    
११। २। ८  
    
सक्कनमस्सनसुत्तं३।   
    
२६४। सावत्थियं-  
    
भूतपुब्बं भिक्खवे सक्को देवानमिन्दो मातली सङ्गाहकं आमन्तेसि: योजेहि सम्म  
मातलि सहस्सयुत्तं आजञ्ञरथं। उय्यानभूमिं गच्छाम सुभूमिं दस्सनायाति।   
    
एवं भद्दन्तवाति खो भिक्खवे मातलि सङ्गाहको सक्कस्स देवानमिन्दस्स पटिस्सुत्वा  
सहस्सयुत्तं आजञ्ञरथं योजेत्वा सक्कस्स देवानमिन्दस्स पटिवेदेसि: युत्तो खो ते  
मारिस सहस्सयुत्तो आजञ्ञरथो यस्सदानि कालं मञ्ञसीति,   
    
अथ खो भिक्खवे सक्को देवानमिन्दो वेजयन्तपासादा ओरोहन्तो पञ्जलिको४ सुदं  
पुथुद्दिसा नमस्सति। अथ खो भिक्खवे मातलिसङ्गाहको सक्कं देवानमिन्दं गाथाय  
अज्झभासि:  
    
तं नमस्सन्ति तेविज्जा सब्बे भूम्मा च खत्तिया,   
चत्तारो च महाराजा तिदसा च यसस्सिनो,   
अथ खो नाम सो यक्खो यं त्वं सक्क नमस्ससीति,   
    
(सक्को:)  
मं नमस्सन्ति तेविज्जा सब्बे भुम्मा च खत्तिया,   
चत्तारो च महाराजा तिदसा च यस्ससिनो।   
    
अहञ्च सीलसम्पन्ने चिररत्तसमाहिते,   
सम्मा पब्बजिते वन्दे ब्रह्मचरियपरायने।   
    
ये गहट्ठा पुञ्ञकरा सीलवन्तो उपासका,   
धम्मेन दारं पोसेन्ति ते नमस्सामि मातलीति।   
    
(मातलि:)  
सेट्ठा हि किर लोकस्मिं ये त्वं सक्क नमस्ससि,   
अहम्पि ते नमस्सामि ये नमस्ससि वासवाति।   
(थेरा:)  
इदं वत्वान मघवा देवराजा सुजम्पति,   
पुथुद्दिसा नमस्सित्वा पमुखो रथमारुहीति।   
    
१। उट्ठाहि-स्या। -[प्त्स्] सि१, २ २। देसेतु-[प्त्स्। ३।] पठमसक्क-सुत्तं, स्या, गहट्ठवन्दना  
सुत्तं। मछसं। ४। अञ्जलिं कत्वा-मछसं।   
    
[ब्ज्त् पगे ४१८] [\x ४१८।]       
    
११। २। ९।   
    
दुतियसक्कनमस्सनसुत्तं१।   
    
२६५। [प्त्स् पगे २३५] [\क़् २३५।]        
सावत्थियं-२  
    
भूतपुब्बं भिक्खवे सक्को देवानमिन्दो मातलिसङ्गाहकं३ आमन्तेसि: योजेहि सम्म  
मातलि, सहस्सयुत्तं आजञ्ञरथं। उय्यानभूमिं गच्छाम सुभूमिं दस्सनायाति।   
    
एवं भद्दन्तवाति खो भिक्खवे मातलिसङ्गाहको सक्कस्स देवानमिन्दस्स पटिस्सुत्वा  
सहस्सयुत्तं आजञ्ञरथं योजेत्वा सक्कस्स देवानमिन्दस्स पटिवेदेसि: युत्तो खो ते  
मारिस सहस्सयुत्तो आजञ्ञरथो यस्सदानि कालं मञ्ञसीति,   
    
अथ खो भिक्खवे सक्को देवानमिन्दो वेजयन्तपासादा ओरोहन्तो पञ्जलिको४ सुदं  
भगवन्तं नमस्सति।   
    
अथ खो भिक्खवे मातलिसङ्गाहको सक्कं देवानमिन्दं गाथाय अज्झभासि:   
यं हि देवा मनुस्सा च तं नमस्सन्ति वासव,   
अथ को नाम सो यक्खो यं त्वं सक्क नमस्ससीति?  
    
(सक्को:)  
यो५ इध सम्मासम्बुद्धो अस्मिं लोके सदेवके,   
अनोमनामं सत्थारं तं नमस्सामि मातलि।   
    
येसं रागो च दोसो च अविज्जा च विराजिता,   
खीणासवा अरहन्तो ते नमस्सामि मातलि।   
    
ये रागदोसविनया अविज्जासमतिक्कमा,   
सेखा६ अपचयारामा अप्पमत्तानुसिक्खरे,   
ते नमस्सामि मातलीति।   
    
(मातलि:)  
सेट्ठा हि किर लोकस्मिं ये त्वं सक्क नमस्ससि,   
अहम्पि ते नमस्सामि ये नमस्ससि वासवाति।   
    
(थेरा:)  
इदं वत्वान मघवा देवराजा सुजम्पति,   
भगवन्तं नमस्सित्वा पमुखो रथमारुहीति।   
    
११। २। १०।   
    
ततियसक्कनमस्सनसुत्तं७,   
    
२६६। एवं मे सुतं। ८ एकं समयं भगवा सावत्थियं विहरति जेतवने  
आनाथपिण्डिकस्स आरामे। तत्र खो भगवा भिक्खू आमन्तेसि भिक्खवोति, भदन्तेति ते  
भिक्खू भगवतो पच्चस्सोसुं। भगवा एतदवोच:  
    
१। सत्थारवन्दनासुत्तं-मछसं, २ सावत्थियं जेतवने-म, ३। मातलिं सङ्गाहकं।  
कत्थचि ४। अञ्जलिं कत्वा-मछसं। ५। सो-[प्त्स् ६।] सेक्खा-मछसं। स्या ७। सङ्घवन्दना  
सुत्तं-मछसं। ८। सावत्थियं जेतवने तत्र, -पे एतदवोच-मछसं।   
    
[ब्ज्त् पगे ४२०] [\x ४२०।]       
भूतपुब्बं भिक्खवे सक्को देवानमिन्दो मातलिसङ्गाहकं आमन्तेसि: योजेहि सम्म  
मातलि, सहस्सयुत्तं आजञ्ञरथं उय्यानभूमिं गच्छाम सुभूमिं दस्सनायाति।   
    
[प्त्स् पगे २३६] [\क़् २३६।] एवं भद्दन्तवाति खो भिक्खवे, मातलि सङ्गाहको सक्कस्स  
देवानमिन्दस्स पटिस्सुत्वा सहस्सयुत्तं आजञ्ञरथं योजेत्वा सक्कस्स देवानमिन्दस्स  
पटिवेदेसि: युत्तो खो ते मारिस, सहस्सयुत्तो आजञ्ञरथो, यस्सऽदानि कालं मञ्ञसीति। अथ  
खो भिक्खवे सक्को देवानमिन्दो वेजयन्तपासादा ओरोहन्तो पञ्जलिको सुदं  
भिक्खुसङ्घं नमस्सति। अथ खो भिक्खवे, मातलि सङ्गाहको सक्कं देवानमिन्दं  
गाथाहि१ अज्झभासि:  
    
तं हि एते नमस्सेय्युं पूतिदेहसया नरा,   
निमुग्गा कुणपस्मेते२ खुप्पिपासा३ समप्पिता।   
    
किन्नु तेसं पिहयसि अनागारान वासव,   
आचारं इसिनं४ ब्रूहि तं सुणोम वचो तवाति।   
    
(सक्को:)  
एतं तेसं पिहयामि अनागारान मातलि,   
यम्हा गामा पक्कमन्ति अनपेक्खा वजन्ति ते।   
    
न तेसं कोट्ठे ओपेन्ति न कुम्भे५ न खलोपियं६,   
परनिट्ठितमेसाना७ तेन यापेन्ति सुब्बता,   
सुमन्तमन्तिनो धीरा तुण्हीभूता समञ्चरा,   
    
देवा विरुद्धा असुरेहि पुथु मच्चा च मातलि,   
अविरुद्धा विरुद्धेसु अत्तदण्डेसु निब्बुता,   
सादानेसु अनादाना ते नमस्सामि मातलीति,   
    
(मातलि:)  
सेट्ठा हि किर लोकस्मिं ये त्वं सक्क नमस्ससि,   
अहम्पि ते नमस्सामि ये नमस्ससि वासवाति  
    
(थेरा:)  
इदं सुत्वान मघवा देवराजा सुजम्पति,   
भिक्खुसङ्घं नमस्सित्वा पमुखो रथमारुहीति,   
    
सत्तवतवग्गो दुतियो।   
    
तत्रुद्दानं:  
    
वतपदेन८ तयो वुत्ता दऌइद्दञ्च रामणेय्यकं,   
यजमानञ्च वन्दना तयो सक्कनमस्सनाति।   
    
१। गाथाय-मछसं स्या [प्त्स्। २।] कुणपम्हेते- मछसं। कुणपेस्वेते-कत्थचि, ३।  
खुप्पिपास-मछसं। ४। इसीतं-[प्त्स् ५।] कुम्भा-स्या [प्त्स् ६।] कलोपियं-मछसं। स्या ७।  
परिनिटठितमेसना-स्या। ८। द्वे पन-मछसं। [प्त्स्।]   
[ब्ज्त् पगे ४२२। [\x ४२२।] ]   
    
३। सक्कपञ्चकं  
    
११। ३। १।   
    
झत्वा१सुत्तं  
    
२६७। २एवं मे सुतं: एकं समयं भगवा [प्त्स् पगे २३७] [\क़् २३७।] सावत्थियं  
विहरति जेतवने अनाथपिण्डिकस्स आरामे। अथ खो सक्को देवानमिन्दो येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं अट्ठासि। एकमन्तं  
ठितो खो सक्को देवानमिन्दो भगवन्तं गाथाय अज्झभासि:  
    
किंसु झत्वा३ सुखं सेति किंसु झत्वा३ न सोचति,   
किस्सस्स४ एकधम्मस्स वधं रोचेसि गोतमाति।   
    
(भगवा:)  
कोधं झत्वा३ सुखं सेति कोधं झत्वा३ न सोचति,   
कोधस्स विसमूलस्स मधुरग्गस्स वासव,   
वधं अरिया पसंसन्ति तं हि झत्वा३ न सोचती ति।   
    
११। ३। २।   
दुब्बण्णियसुत्तं  
    
२६८। सावत्थियं-५  
भूतपुब्बं भिक्खवे, अञ्ञतरो यक्खो दुब्बण्णो ओकोटिमको सक्कस्स देवानमिन्दस्स  
आसने निसिन्नो अहोसि। तत्र सुदं भिक्खवे देवा तावतिंसा उज्झायन्ति खीयन्ति विपाचेन्ति:  
अच्छरियं वत भो, अब्भूतं वत भो, अयं यक्खो दुब्बण्णो ओकोटिमको सक्कस्स  
देवानमिन्दस्स आसने निसिन्नोति। ६ यथा यथा खो भिक्खवे, देवा तावतिंसा उज्झायन्ति  
खीयन्ति विपाचेन्ति, तथा तथा सो यक्खो अभिरूपतरो चेव होति दस्सनीयतरो च  
पासादिकतरो च।   
    
अथ खो भिक्खवे देवा तावतिंसा येन सक्को देवानमिन्दो तेनुपसङ्कमिंसु।  
उपसङ्कमित्वा सक्कं देवानमिन्दं एतदवोचुं: इध ते मारिस अञ्ञतरो यक्खो  
दुब्बण्णो ओकोटिमको तुम्हाकं७ आसने निसिन्नो। तत्र सुदं मारिस देवा तावतिंसा  
उज्झायन्ति खीयन्ति विपाचेन्ति: अच्छरियं वत भो अब्भूतं वत भो अयं यक्खो  
दुब्बण्णो ओकोटिमको [प्त्स् पगे २३८] [\क़् २३८।] सक्कस्स देवानमिन्दस्स आसने  
निसिन्नोति। यथा यथा खो मारिस देवा तावतिंसा उज्झायन्ति खीयन्ति विपाचेन्ति, तथा तथा  
सो यक्खो अभिरूपतरो चेव होति दस्सनीयतरो च पासादिकतरो चाति। सो हि नून मारिसा  
कोधभक्खो यक्खो भविस्सती ति।   
    
१। छेत्वा सुत्तं-मछसं। [प्त्स् २।] सावत्थियं जेतवने-मछसं ३। छेत्वा-मछसं [प्त्स्।  
४।] किस्सस्सु-मछसं। ५। सावत्थियं जेतवने। तत्र खो -पे एतदवोच-मछसं। ६।  
निसिन्नो होति। [प्त्स्। ७।] सक्कस्स देवानमिन्दस्स-मछसं।   
[ब्ज्त् पगे ४२४] [\x ४२४।]       
    
अथ खो भिक्खवे, सक्को देवानमिन्दो येन सो कोधभक्खो यक्खो तेनुपसङ्कमि।  
उपसङ्कमित्वा एकंसं उत्तरासङ्गं करित्वा दक्खिणजाणुमण्डलं पठवियं निहन्त्वा  
येन सो कोधभक्खो यक्खो तेनञ्जलिं पणामेत्वा तिक्खत्तुं नामं सावेसि सक्कोऽहं१  
मारिस देवानमिन्दो, सक्कोऽहं२ मारिस देवानमिन्दोति।   
यथा यथा खो भिक्खवे, सक्को देवानमिन्दो नामं सावेति, तथा तथा सो यक्खो  
दुब्बण्णतरो चेव अहोसि ओकोटिमकतरो च। दुब्बण्णतरो चेव हुत्वा ओकोटिमकतरो च  
तत्थेवन्तरधायीति।   
    
अथ खो भिक्खवे सक्को देवानमिन्दो सके आसने निसीदित्वा देवे तावतिंसे अनुनयमानो  
तायं वेलायं इमा गाथायो अभासि।   
    
न सूपहतचित्तोऽम्हि नावत्तेन३ सुवानयो,   
न वो चिराहं कुझामि कोधो मयि नावतिट्ठति।   
    
कुद्धोऽहं४ फरुसं ब्रूमि न च धम्मानि कित्तये,   
सन्निग्गण्हामि अत्तानं सम्पस्सं अत्थमत्तनोति।   
    
११। ३। ३।   
    
मायासुत्तं५।   
    
२६९, सावत्थियं६ -  
    
भूतपुब्बं भिक्खवे, वेपचित्ति असुरिन्दो आबाधिको अहोसि, दुक्खितो बाऌहगिलानो। अथ खो  
भिक्खवो, सक्को देवानमिन्दो येन वेपचित्ति असुरिन्दो तेनुपसङ्कमि गिलानपुच्छको।   
    
अद्दसा खो भिक्खवे, वेपचित्ति असुरिन्दो सक्कं देवानमिन्दं दूरतोऽव आगच्छन्तं।  
दिस्वान सक्कं देवानमिन्दं एतदवोच: तिकिच्छ मं देवानमिन्दाति।   
[प्त्स् पगे २३९] [\क़् २३९।]        
वाचेहि मं वेपचित्ति सम्बरीमायन्ति। न तावाहं वाचेमि यावाहं मारिस असुरे  
पटिपुच्छामीति,   
    
अथ खो भिक्खवे वेपचित्ति असुरिन्दो असुरे पटिपुच्छि: वाचेमहं मारिसा सक्कं  
देवानमिन्दं सम्बरीमायन्ति। मा खो त्वं मारिस वाचेसि सक्कं देवानमिन्दं  
सम्बरीमायन्ति।   
    
अथ खो भिक्खवे वेपचित्ति असुरिन्दो सक्कं देवानमिन्दं गाथाय अज्झभासि:   
मायावी७ मघवा सक्क देवराजा८ सुजम्पति,   
उपेति निरयं घोरं सम्बरोऽव सतं समन्ति।   
    
१। सावेति-सीमु, मछसं। स्या २। सक्काहं-स्या ३। नावट्टेन -स्या [प्त्स् ४।] कुद्धाहं न  
फरुसं ब्रूमि-मछसं। स्या। [प्त्स्। ५।] सम्बरिमाया सुत्तं-मछसं ६। सावत्थियं -पे  
- भगवा एतदवोच -मछसं ७। मायावि-[प्त्स् ८।] देवराज -मछसं।   
    
[ब्ज्त् पगे ४२६। [\x ४२६।] ]   
    
११। ३। ४  
अच्चयसुत्तं।   
    
२७०। १एकं समयं भगवा सावत्थियं विहरति जेतवने अनाथपिण्डिकस्स आरामे। तेन  
खो पन समयेन द्वे भिक्खू सम्पयोजेसुं। तत्रेको भिक्खु अच्चसरा। अथ खो सो  
भिक्खु तस्स भिक्खुनो सन्तिके अच्चयं अच्चयतो देसेति२। सो भिक्खु न पटिगण्हाति। ३  
    
अथ खो सम्बहुला भिक्खू येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदिंसु। एकमन्तं निसिन्ना खो ते भिक्खू  
भगवन्तं एतदवोचुं: इध भन्ते द्वे भिक्खू सम्पयोजेसुं। तत्रेको भिक्खु  
अच्चसरा। अथ खो सो भन्ते भिक्खु तस्स भिक्खुनो सन्तिके अच्चयं अच्चयतो देसेति। सो  
भिक्खु न पटिगण्हातीति।   
    
द्वे मे भिक्खवे बाला: यो च अच्चयं अच्चयतो न पस्सति, यो च अच्चयं देसेन्तस्स  
यथाधम्मं न पटिगण्हाति। इमे खो भिक्खवे, द्वे बाला। द्वे मे भिक्खवे पण्डिता:  
यो च अच्चयं अच्चयतो पस्सति, यो च अच्चयं देसेन्तस्स यथाधम्मं पटिगण्हाति। इमे  
खो भिक्खवे द्वे पण्डिता,   
    
भूतपुब्बं भिक्खवे सक्को देवानमिन्दो सुधम्मायं सभायं देवे तावतिंसे  
अनुनयमानो तायं वेलायं इमं गाथा अभासि।   
    
[प्त्स् पगे २४०] [\क़् २४०।]        
कोधो वो वसमायातु मा च मित्ते हि वो जरा,   
अगरहियं मा गरहित्थ मा च भासित्थ पेसुणं,   
अथ पापजनं कोधो पब्बतो चाभिमद्दतीति,   
    
११। ३। ५  
अक्कोधसुत्तं  
    
२७१। एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तेन४ खो पन समयेन द्वे भिक्खू सम्पयोजेसुं। तत्रेको भिक्खु अच्चसरा।  
अथ खो सो भिक्खु तस्स भिक्खुनो सन्तिके अच्चयं अच्चयतो देसेति। सो भिक्खु न  
पटिगण्हाति।   
    
अथ खो सम्बहुला भिक्खू येन भगवा तेनुपसङ्कमिंसु। उपसङ्कमित्वा  
भगवन्तं अभिवादेत्वा एकमन्तं निसीदिंसु। एकमन्तं निसिन्ना खो ते भिक्खू  
भगवन्तं एतदवोचुं: इध भन्ते द्वे भिक्खू सम्पयोजेसुं। तत्रेको भिक्खु  
अच्चसरा। अथ खो सो भन्ते भिक्खु तस्स भिक्खुनो सन्तिके अच्चयं अच्चयतो देसेति। सो  
भिक्खु न पटिगण्हातीति।   
    
द्वे मे भिक्खवे बाला: यो च अच्चयं अच्चयतो न पस्सति, यो च अच्चयं देसेन्तस्स  
यथाधम्मं न पटिगण्हाति। इमे खो भिक्खवे, द्वे बाला। द्वे मे भिक्खवे पण्डिता:  
यो च अच्चयं अच्चयतो पस्सति, यो च अच्चयं देसेन्तस्स यथाधम्मं पटिगण्हाति। इमे  
खो भिक्खवे द्वे पण्डिता,   
    
भूतपुब्बं भिक्खवे सक्को देवानमिन्दो सुधम्मायं सभायं देवे तावतिंसे  
अनुनयमानो तायं लोयं इमं गाथं अभासि।   
    
मा वो कोधो अज्झभवि मा च कुज्झित्थ कुज्झनं,   
अक्कोधो अविहिंसा च अरियेसु वसति सदा५  
अथ पापजनं कोधो पब्बतो वाभिमद्दतीति।   
    
सक्कपञ्चकं।   
    
१। सावत्थियं-पे- आरामे -मछसं। २। देसेसि-[प्त्स् ३।] नप्पटिग्गण्हाति -मछसं। न  
पटिग्गण्हाति-स्या ४। तत्र खो भगवा -पे - एतदवोच -मछसं स्या। [प्त्स् ५।] अरियेसु च  
पटिपदा-मछसं।   
    
[ब्ज्त् पगे ४२८] [\x ४२८।]       
    
तत्रुद्दानं:  
    
झत्वा दुब्बण्णिय माया अच्चयेन अकोधनो,   
देसितं बुद्धसेट्ठेन इदं हि सक्कपञ्चकन्ति।   
    
सक्कसंयुत्तं समत्तं।   
    
देवता देवपुत्तो च राजा मारो च भिक्खुनी,   
ब्रह्मा ब्राह्मण वङ्गीसो वन यक्खेन वासवोति।   
    
सगाथवग्गो निट्ठितो।   
-------

