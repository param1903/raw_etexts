+++
title = "Dighanikaya 3"

+++


## Intro
  
  
  
  
Dighanikaya 3  
  
  
  
  
Dighanikaya 3  
  
Input by the Sri Lanka Tripitaka Project  
  
  
[PTS Vol M - 3] [\z M /] [\f III /]      
[PTS Page 001] [\q   1/]       
[BJT Page 090] [\x  90/]       
  
  
  
THIS GRETIL TEXT FILE IS FOR REFERENCE PURPOSES ONLY!  
COPYRIGHT AND TERMS OF USAGE AS FOR SOURCE FILE.  
  
Text converted to Unicode (UTF-8).  
(This file is to be used with a UTF-8 font and your browser's VIEW configuration  
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


३।१।७  
गणकमोग्गल्लान सुत्तं  
एवं मे सुतं: एकं समयं भगवा सावत्थियं विहरति पुब्बारामे मिगारमातुपासादे।  
अथ खो गणकमोग्गल्लानो ब्राह्मणो येन भगवा तेनुपसङ्कमि, उपसङ्कमित्वा  
भगवता सद्धिं सम्मोदि। सम्मोदनीयं कथं साराणीयं१ वीतिसारेत्वा एकमन्तं  
निसीदि। एकमन्तं निसिन्नो खो गणकमोग्गल्लानो ब्राह्मणो भगवन्तं एतदवोच:   
    
सेय्यथापि भो गोतम, इमस्स मिगारमातु पासादस्स दिस्सति अनुपुब्बसिक्खा  
अनुपुब्बकिरिया अनुपुब्बपटिपदा, यदिदं याच पच्छिमा सोपानकऌएबरा२ इमेसम्पि हि  
भो गोतम ब्राह्मणानं दिस्सति अनुपुब्बसिक्खा अनुपुब्बकिरिया अनुपुब्बपटिपदा,  
यदिदं अज्झेने। इमेसम्पि हि भो गोतम, इस्सासानं दिस्सति अनुपुब्बसिक्खा अनुपुब्बकिरिया  
अनुपुब्बपटिपदा यदिदं इस्सत्थे। अम्भाकम्पि हि भो गोतम, गणकानं  
गणनजीवानं३ दिस्सति अनुपुब्बसिक्खा अनुपुब्बकिरिया अनुपुब्बपटिपदा, यदिदं  
सङ्खाने। मयं हि भो गोतम, अन्तेवासी लभित्वा पठमं एवं गणापेम: एकं एककं,  
द्वे दुका, तीणी तिका, चत्तारि चतुक्का, पञ्च पञ्चका, छ छक्का, सत्त सत्तका, अट्ठ  
अट्ठका, नव नवका, दस दसकाति; सतम्पि मयं भो गोतम, गणापेम। भिय्योपि  
गणापेम सक्कानु खो भो गोतम, इमसमिम्पि धम्मविनये एवमेव अनुपुब्बसिक्खा  
अनुपुब्बकिरिया अनुपुब्बपटिपदा पञ्ञापेतुऽन्ति।  
[प्त्स् पगे ००२] [\क़् २।]        
सक्का ब्राह्मण, इमसमिम्पि धम्मविनये अनुपुब्बसिक्खा अनुपुब्बकिरिया  
अनुपुब्बपटिपदा पञ्ञापेतुं। सेय्यथापि ब्राह्मण, दक्खो अस्सदमको भद्रं  
अस्साजानीयं लभित्वा पठमेनेव मुखाधाने कारणं कारेति। अथ उत्तरिं कारणं  
कारेति। एवमेव खो ब्राह्मण, तथागतो पुरिसदम्मं४ लभित्वा पठमं एवं विनेति:  
ऽएहि त्वं भिक्खु,सीलवा होति पातिमोक्खसंवरसंवुता विहराहि आचारगोचरसम्पन्नो,  
अणुमत्तेसु वज्जेसु भयदस्सावि समादाय सिक्खस्सु सिक्खापदेसुऽति।  
    
यतो खो ब्राह्मण, भिक्खु सीलवा होति, पातिमोक्खसंवरसंवुतो विहरति  
आचारगोचरसम्पन्नो अणुमत्तेसु वज्जेसु भयदस्सावि समादाय सिक्खति सिक्खापदेसु।  
तमेनं तथागतो उत्तरिं विनेति: ऽएहि त्वं भिक्खु, इन्द्रियेसु गुत्तद्वारो होहि, चक्खुना  
रूपं दिस्वा मा निमित्तग्गाही होहि मानुब्यञ्जनग्गाही यत्वाधिकरणमेतं  
चक्खुन्द्रियं असंवुतं विहरन्तं अभिज्झा दोमनस्सा पापका अकुसला धम्मा  
अन्वास्सवेय्युं, तस्स संवराय पटिपज्जाहि। रक्खाहि चक्खुन्द्रियं। चक्खुन्द्रिये  
संवरं आपज्जाहि। सोतेन सद्दं सुत्वा मा निमित्तग्गाही होहि मानुब्याञ्जनग्गाही  
यत्वाधिकरणमेनं सोतिन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जाहि। रक्खाहि सोतिन्द्रियं।  
सोतिन्द्रिये संवरं आपज्जाहि। घानेन घन्धं घायित्वा मा निमित्तग्गाही होहि  
मानुब्यञ्जनग्गाही यत्वाधिकरणमेनं घानिन्द्रियं असंवुतं विहरन्तं अभिज्झा  
दोमनस्सा पापका अकुसला धम्मा अन्वास्सवेय्युं, तस्स संवराय पटिपज्जाहि। रक्खाहि  
घानिन्द्रियं। घानिन्द्रिये संवरं आपज्जाहि। जीव्हाय रसं सायित्वा मा निमित्तग्गाही होहि  
मानुब्यञ्जनग्गाही यत्वाधिकरणमेनं जीव्हिन्द्रियं असंवुतं विहरन्तं अभिज्झा  
दोमनस्सा पापका अकुसला धम्मा अन्वास्सवेय्युं, तस्स संवराय पटिपज्जाहि। रक्खाहि  
जीव्हिन्द्रियं। जीव्हिन्द्रिये संवरं आपज्जाहि। कायेन फोट्ठब्बं फुसित्वा मा निमित्तग्गाही  
होहि मानुब्यञ्जनग्गाही यत्वाधिकरणमेनं कायिन्द्रियं असंवुतं विहरन्तं अभिज्झा  
दोमनस्सा पापका अकुसला धम्मा अन्वास्सवेय्युं, तस्स संवराय पटिपज्जाहि। रक्खाहि  
कायिन्द्रियं। कायिन्द्रिये संवरं आपज्जाहि। मनसा धम्मं विञ्ञाय मा निमित्तग्गाही  
होहि मानुब्यञ्जनग्गाही। यत्वाधिकरणमेनं मनिन्द्रियं असंवुतं विहरन्तं  
अभिज्झा दोमनस्सा पापका अकुसला धम्मा अन्वास्सवेय्युं, तस्स संवराय पटिपज्जाहि।  
रक्खाहि मनिन्द्रियं। मनिन्द्रिये संवरं आपज्जिहीऽति।  
    
-------------------------  
१।सारणीयं-मजसं। ३।गणानं गणानाजीवानं-[प्त्स्।]  
२।पच्छिमसोपानकलेबरा-सीमु। ४।पुरिसधम्मं-सीमु।  
    
[ब्ज्त् पगे ०९२] [\x ९२।]       
    
यतो खो ब्राह्मण, भिक्खु इन्द्रियेसु गुत्तद्वारो होति। तमेनं तथागतो उत्तरिं विनेति:  
ऽएहि त्वं भिक्खु, भोजने मत्तञ्ञू होहि। पटिसङ्खा योनिसो आहारं आहारेय्यासि। नेव  
दवाय न मदाय न मण्डनाय न विभुसनाय यावदेव इमस्स कायस्स ठितिया  
यापनाय विहिंसूपरतिया ब्रह्मचरियानुग्गहाय, इति पुराणञ्च वेदनं पटिहङ्खामि,  
नवञ्च वेदनं न उप्पादेस्सामि, यात्रा च मे भविस्सति अनवज्जता च फासु विहारो चाऽति।  
    
यतो खो [प्त्स् पगे ००३] [\क़् ३।] ब्राह्मण, भिक्खु भोजने मत्तञ्ञू होति। तमेनं  
तथागतो उत्तरिं विनेति: ऽएहि त्वं भिक्खु, जागरियं अनुयुत्तो विहराहि, दिवसं चङ्कमेन  
निसज्जाय आवरणीयेहि धम्मेहि चित्तं परिसोधेहि। रत्तिया पठमं यामं चङ्कमेन  
निसज्जाय आवरणीये हि धम्मे हि चित्तं परिसोधेहि, रत्तिया मज्झिमं यामं दक्खिणेन  
पस्सेन सीहसेय्यं कप्पेय्यासि पादे पादं अच्चाधाय सतो सम्पजानो उट्ठानसञ्ञं  
मनसिकरित्वा, रत्तिया पच्छिमं यामं पच्चुट्ठाय चङ्कमेन निसज्जाय आवरणीयेहि  
धम्मेहि चित्तं परिसोधेहीऽति।  
    
यतो खो ब्राह्मण, भिक्खु जागरियं अनुयुत्तो होति तमेनं तथागतो उत्तरिं विनेति ऽएहि  
त्वं भिक्खु, सतिसम्पज्जञ्ञेन समन्नागतो होहि ऽअभिक्कन्ते पटिक्कन्ते सम्पजानकारी,  
आलोकिते विलोकिते सम्पजानकारी, सम्मिञ्जिते पसारिते समपजानकारी,  
सङ्घाटिपत्तचीवरधारणे सम्पजानकारी, असिते पीते खायिते सायिते सम्पजानकारी,  
उच्चारपस्सावकम्मे सम्पजानकारी, गते ठिते निसिन्ने सुत्ते जगारिते भासिते तुण्हीगावे  
सम्पजानकारीऽति।  
    
यतो खो ब्राह्मण, भिक्खु सतिसम्पजञ्ञेन समन्नागतो होति। तमेनं तथागतो  
उत्तरिं विनेति: ऽएहि त्वं भिक्खु, विवित्तं सेनासनं भज१ अरञ्ञं रुक्खमूलं पब्बतं  
कन्दरं गिरिगुहं सुसानं वनपत्थं अब्भोकासं पलालपुञ्जऽन्ति। सो विवित्तं सेनासनं  
भजति अरञ्ञं रुक्खमूलं पब्बतं कन्दरं गिरिगुहं सुसानं वनपत्थं  
अब्भोकासं पलालपुञ्जं।  
    
सो पच्छाभत्तं पिण्डपातपटिक्कन्तो निसीदति पल्लङ्कं आभुजित्वा उजुं कायं पणिधाय  
परिमुखं सतिं उपट्ठपेत्वा, सो अभिज्झं लोके पहाय विगताभिज्झेन चेतसा विहरति।  
अभिज्झाय चित्तं परिसोधेति, ब्यापादपदोसं पहाय अब्यापन्नचित्तो विहरति  
सब्बपाणभूतहितानुकम्पी। ब्यापादपदोसा चित्तं परिसोधेति थीनमिद्धं पहाय  
विगत थीनमिद्धो विहरति आलोकसञ्ञी सतो सम्पजानो, थीनमिद्धा चित्तं परिसोधेति  
उद्धच्चकुक्कुच्चं पहाय अनुद्धतो विहरति अज्झत्तं वूपसन्तचित्तो। उद्धच्चकुक्कुच्चा  
चित्तं परिसोधेति। विचिकिच्छं पहाय तिण्णविचिकिच्छो विहरति। अकथङ्कथि कुसलेसु  
धम्मेसु। विचिकिच्छाय चित्तं परिसोधेति।  
[प्त्स् पगे ००४] [\क़् ४।]        
    
--------------------------  
१।भजाहि-सीमु,मजसं।  
    
[ब्ज्त् पगे ०९४] [\x ९४।]       
    
सो इमे पञ्च नीवरणे पहाय चेतसो उपक्किलेसे पञ्ञाय दुब्बलीकरणे चिविच्चेव कामेहि  
विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं१  
उपसम्पज्ज विहरति वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं२ उपसम्पज्ज  
विहरति। पीतिया च विरागा उपेक्खको च विहरति सतो च सम्पजानो सुखञ्च कायेन  
पटिसंवेदेति। यं तं अरिया आचिक्खन्ति, उपेक्खको सतिमा सुखविहारीति। तं ततियं  
झानं३ उपसम्पज्ज विहरति। सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खमसुखं उपेक्खासतिपारिसुद्धिं चतुत्थं  
झानं४ उपससम्पज्ज विहरति।  
    
ये खो ते ब्राह्मण, भिक्खू सेखा५ अप्पत्तमानसा६ अनुत्तरं योगक्खेमं  
पत्थयमाना विहरन्ति। तेसु मे अयं एवरूपी अनुसासनी होति: ऽये पन ते भिक्खु  
अरहन्तो बीणासवा वुसितवन्तो कतकरणीया ओहितभारा अनुप्पत्तसदत्था  
परिक्खीणभवसञ्ञोजना सम्मदञ्ञा विमुत्ता। तेसं इमे धम्मा  
दिट्ठधम्मसुखविहाराय चेव संवत्तन्ति सतिसम्पजञ्ञाय चाऽति।  
    
एवं वुत्ते गणकमोग्गल्लानो ब्राह्मणो भगवन्तं एतदवोच: ऽकिन्नु खो भोतो  
गोतमस्स सावका भोता गोतमेन एवं ओवदियमाना एवं अनुसासियमाना सब्बेव  
अच्चन्तनिट्ठं निब्बानं आराधेन्ति, उदाहु एकच्चे नाराधेन्तीऽति?।  
    
अप्पेकच्चे खो ब्राह्मण, मम सावका मया एवं ओवदियमाना एवं अनुसासियमाना  
अच्चन्तनिट्ठं निब्बानं आराधेन्ति, एकच्चे नाराधेन्तीऽति।  
    
को नु खो भन्ते, हेतु, को पच्चयो, यं तिट्ठतेव निब्बानं, तिट्ठति निब्बानगामिमग्गो,  
तिट्ठति भवं गोतमो समादपेता, अथ च पन भोतो गोतमस्स सावका भोता गोतमेन  
एवं ओवदियमाना एवं अनुसासियमाना अप्पेकच्चे अच्चन्तनिट्ठं निब्बानं आराधेन्ति,  
एकचेव नाराधेन्तीऽति।  
    
तेन हि ब्राह्मण, तञ्ञेवेत्थ पटिपुच्छिस्सामि। यथा ते खमेय्य, तथा नं  
ब्याकरेय्यासि। ऽतं किं [प्त्स् पगे ००५] [\क़् ५।] मञ्ञसि ब्राह्मण, कुसलो त्वं  
राजगहगामिस्स मग्गस्साऽति?   
एवं भो, कुसलो अहं राजगहगामिस्स मग्गस्साऽति।  
एवं भो, कुसलो अहं राजगहगामिस्स मग्गस्साऽति।  
तं किं मञ्ञसि ब्राह्मण, इध पुरिसो आगच्छेय्य राजगहं गन्तुकामो, सो तं  
उपसङ्कमित्वा एवं वदेय्य: ऽइच्छामहं भन्ते, राजगहं गन्तुं, तस्स मे राजगहस्स  
मग्गं उपदिसाति। तमेनं त्वं एवं वदेय्यासि: ऽएहम्भो पुरिस, अयं मग्गो राजगहं  
गच्छति, तेन मुहुत्तं गच्छ, तेन मुहुत्तं गनत्वा दक्खिस्ससि अमुकं नाम गामं,  
तेन मुहुत्तं गच्छ, तेन मुहुत्तं गनत्वा दक्खिस्ससि अमुकं नाम निगमं, तेन  
मुहुत्तं गच्छ, तेन मुहुत्तं गन्त्वा दक्खिस्ससि राजगहस्स आरामरामणेय्यकं  
वनरामणेय्यकं भूमिरामणेय्यकं पोक्खरणीरामणेय्यकऽन्ति। सो तया एवं  
ओवदियमानो एवं अनुसासियमानो उम्मग्गं गहेत्वा पच्छामुखो गच्छेय्य।  
    
-------------------------  
१।पठमज्झानं-सीमु,[प्त्स्। २।]दुतियज्झानं-सीमु,[प्त्स्।]  
३।ततियज्झानं-सीमु,[प्त्स्। ४।]चतुत्थज्झानं-सीमु,[प्त्स्।]  
५।सेक्खा-सीमु,मजसं। ६।अपत्तमानसा-सीमु,मजसं।  
    
[ब्ज्त् पगे ०९६] [\x ९६।]       
    
अथ दुतियो पुरिसो आगच्छेय्यराजगहं गन्तुकामो। सो तं उपसङ्कमित्वा एवं वदेय्य:  
ऽइच्छामहं भन्ते, राजगहं गन्तुं। तस्स मे राजगहस्स मग्गं उपदिसाऽति। तमेनं  
त्वं एवं वदेय्यासि: एहम्भो पुरिस, अयं मग्गो राजगहं गच्छति, तेन मुहुत्तं  
गच्छ, तेन मुहुत्तं गन्तवा दक्खिस्ससि अमुकं नाम गामं, तेन मुहुत्तं गच्छ,  
तेन मुहुत्तं गन्त्वा दक्खिस्ससि अमुकं नाम निगमं, तेन मुहुत्तं गच्छ, तेन  
मुहुत्तं गन्त्वा दक्खिस्ससि राजगहस्स आरामरामणेय्यकं वनरामणेय्यकं  
भूमिरामणेय्यकं पोक्खरणीरामणेय्यकऽन्ति। सो तया एवं ओवदियमानो एवं  
अनुसासियमानो सोत्थिना राजगहं गच्छेय्य।  
[प्त्स् पगे ००६] [\क़् ६।]        
को नु खो ब्राह्मण, हेतु, को पच्चयो, यं तिट्ठतेव राजगहं तिट्ठति राजगहगामी  
मग्गो, तिट्ठति त्वं समादपेता। अथ च पन तया एवं ओवदियमानो एवं  
अनुसासियमानो एको पुरिसो उम्मग्गं गहेत्वा पच्छामुखो गच्छेय्य। एको सोत्थिना  
राजगहं गच्छेय्याऽति?  
एत्थ क्याहं भो गोतम करोमि, मग्गक्खायीहं भो गोतमाऽति।  
    
एवमेव खो ब्राह्मण, तिट्ठतेव निब्बानं, तिट्ठति निब्बानगामिमग्गो, तिट्ठामहं  
समादपेता, अथ च पन मम सावका मया एवं ओवदियमाना एवं अनुसासियमाना  
अप्पेकच्चे अच्चन्तनिट्ठं निब्बानं आराधेन्ति, एकच्चे नाराधेन्ति। एत्थ क्याहं ब्राह्मण,  
करोमि? मग्गक्खायीहं, ब्राह्मण, तथागतोऽति।  
    
एवं वुत्ते गणकमोग्गल्लानो ब्राह्मणो भगवन्तं एतदवोच: ऽयेमे भो गोतम,  
पुग्गला अस्सद्धा जीविकत्था१ अगारस्मा अनगारियं पब्बजिता सठा मायाविनो केटुभिनो२  
उद्धता उन्नऌआ चपला मुखरा विकिण्णवाचा इन्द्रियेसु अगुत्तद्वारा भोजने अमत्तञ्ञुनो  
जागरियं अननुयुत्ता सामञ्ञे अनपेक्खवन्तो३ सिक्खाय न तिब्बगारवा बाहुलिका४  
साथलिका ओक्कमने पुब्बङ्गमा पविवेके निक्खित्तधुरा कुसीता हीनविरिया मुट्ठस्सतिनो  
असम्पजाना असमाहिता विब्भन्तचित्ता दुप्पञ्ञा एऌअमुगा, न तेहि भवं गोतमो सद्धिं  
संवसति।  
    
ये पनमे कुलपुत्ता सद्धा अगारस्मा अनगारियं पब्बजिता असठा अमायाविनो अकेटुभिनो  
अनुद्धता अनुन्नऌआ अचपला अमुखरा अविकिण्णवाचा इन्द्रियेसु गुत्तद्वारा भोजने  
मत्तञ्ञुनो जागरियं अनुयुत्ता सामञ्ञे अपेक्खवन्तो सिक्खाय तिब्बगारवा न बाहुलिका न  
साथलिका ओक्कमने निक्खित्तधुरा पविवेके पुब्बङ्गमा आरद्धविरिया पहितत्ता  
उपट्ठितसतिनो सम्पजाना समाहिता एकग्गचित्ता पञ्ञवन्तो५ अनेऌअमूगा, तेहि भवं  
गोतमो सद्धिं संवसति।  
    
--------------------------  
१।जीविकत्था न सद्धा-मजसं। २।केतबिनो-मजसं  
३।अनपेखवन्तो-[प्त्स्। ४।]बाहुल्लिका-स्या।  
५।पञ्ञावन्तो-सीमु।  
    
[ब्ज्त् पगे ०९८] [\x ९८।]       
    
सेय्यथापि भो गोतम, ये केचि मूलगन्धा, कालानुसारिकं१ तेसं अग्गमक्खायति। ये केचि  
सारगन्धा, लोहितचन्दनं तेसं अग्गमक्खायति। ये केचि पुप्फगन्धा, [प्त्स् पगे ००७]  
[\क़् ७।] वस्सिकं तेसं अग्गमक्खायति। एवमेव खो भोतो गोतमस्स ओवादो  
परमज्जधम्मेसु।  
    
ऽअभिक्कन्तं भो गोतम, अभिक्कन्तं भो गोतम, सेय्यथापि भो गोतम, निक्कुज्जितं वा  
उक्कुज्जेय्य, पटिच्छन्नं वा विवरेय्य, मूऌअहस्स वा मग्गं आचिक्खेय्य, अन्धकारे वा  
तेलपज्जोतं धारेय्य चक्खुमन्तो रूपानि दक्खिन्तीऽति एवमेवं भोता गोतमेन  
अनेकपरियायेन धम्मो पकासितो। एसाहं भवन्तं गोतमं सरणं गच्छामि  
धम्मञ्च भिक्खुसङ्घञ्च। उपासकं मं भवं गोतमो धारेतु अज्जतग्गे  
पाणुपेतं सरणं गतन्ति।  
    
गणक मोग्गल्लान सुत्तं सत्तमं।  
    
-------------------------  
१।कालानुसारि-सीमु,मजसं।  
    
[ब्ज्त् पगे १००] [\x १००।]       
    
३।१।८  
    
गोपकमोग्गल्लान सुत्तं  
    
एवं मे सुतं: एकं समयं आयस्मा आनन्दो राजगहे विहरति वेऌउवने कलन्दकनिवापे  
अचिरपरिनिब्बुते भगवति। तेन खो पन समयेन राजा मागधो अजातसत्तु वेदेहिपुत्तो  
राजगहं पटिसङ्खारापेति रञ्ञो पज्जोतस्स आसङ्कमानो। अथ खो आयस्मा आनन्दो  
पुब्बन्हसमयं निवासेत्वा पत्तचीवरं आदाय राजगहं पिण्डाय पाविसि।  
    
अथ खो आयस्मतो आनन्दस्स एतदहोसि: ऽअतिप्पगो खो ताव राजगहं१ पिण्डाय चरितुं,  
यन्नुनाहं येन गोपकमोग्गल्लानस्स ब्राह्मणस्स तम्मन्तो, येन गोपकमोग्गल्लानो  
ब्राह्मणो, तेनुपसङ्कमेय्यऽन्ति। अथ खो आयस्मा आनन्दो येन गोपकमोग्गल्लानस्स  
ब्राह्मणस्स कम्मन्तो, येन गोपकमोग्गल्लानो ब्राह्मणो, तेनुपसङ्कमि। अद्दसा खो  
गोपकमोग्गल्लानो ब्राह्मणो आयस्मन्तं आनन्दं दूरतोव आगच्छन्तं। दिस्वान  
आयस्मन्तं आनन्दं एतदवोच:  
ऽएतु खो भवं आनन्दो, स्वागतं भोतो आनन्दस्स, चिरस्सं खो भवं आनन्दो इमं  
परियायम्कासि यदिदं इधागमनाय। निसीदतु भवं आनन्दो, इदमासनं पञ्ञत्तऽन्ति।  
निसीदि खो आयस्मा आनन्दो पञ्ञत्ते आसने। गोपकमोग्गल्लानोपि [प्त्स् पगे ००८] [\क़् ८।]   
    खो ब्राह्मणो अञ्ञतरं नीचं आसनं गहेत्वा एकमन्तं निसीदि। एकमन्तं निसिन्नो  
खो गोपकमोग्गल्लानो ब्राह्मणो आयस्मन्तं आनन्दं एतदवोच:  
    
अत्थि नु खो भो आनन्द२, एकभिक्खूपि तेहि धम्मेहि सब्बेन सब्बं सब्बथा सब्बं  
समन्नागतो, येहि धम्मेहि समन्नागतो सो भवं गोतमो अहोसि अरहं  
सम्मासम्बुद्धोऽति।  
    
नत्थि खो ब्राह्मण, एकभिक्खूपि तेहि धम्मेहि सब्बेन सब्बं सब्बथा सब्बं  
समन्नागतो, येहि धम्मेहि समन्नागतो सो भगवा अहोसि अरहं सम्मासम्बुद्धो। सो  
हि ब्राह्मण, भगवा अनुप्पन्नस्स मग्गस्स उप्पादेता, असञ्जातस्स मग्गस्स सञ्जनेता  
अनक्खातस्स मग्गस्स अक्खाता, मग्गञ्ञु मग्गविदू मग्गकोविदो। मग्गानुगा च पन  
एतरहि सावका विहरन्ति पच्छा समन्नागताऽति।  
    
--------------------------  
१।राजगहे-सीमु,मजसं,स्या।  
२।अत्थि खो आनन्द-[प्त्स्।]  
    
[ब्ज्त् पगे १०२] [\x १०२।]       
    
अयञ्च हिदं आयस्मतो आनन्दस्स गोपकमोग्गल्लानेन ब्राह्मणेन सद्धिं अन्तराकथा  
विप्पकता होति१। अथ खो वस्सकारो ब्राह्मणो मगधमहामत्तो राजगहे कम्मन्ते  
अनुसञ्ञायमानो येन गोपकमोग्गल्लानस्स ब्राह्मणस्स कम्मन्तो येन आयस्मा आनन्दो  
तेनुपसङ्कमि, उपसङ्कमित्वा आयस्मता आनन्देन सद्धिं सम्मोदि, सम्मोदनीयं  
कथं साराणीयं२ वीतिसारेत्वा एकमन्तं निसीदि। एकमन्तं निसिन्नो खो वस्सकारो  
ब्राह्मणो मगधमहामत्तो आयस्मन्तं आनन्दं एतदवोच: कायनुत्थ भो आनन्द३,  
एतरहि कथाय सन्निसिन्ना, का च पन वो अन्तरा कथा विप्पकताऽति?  
    
इध मं ब्राह्मण, गोपकमोग्गल्लानो ब्राह्मणो एवमाह: ऽअत्थि नु खो भो आनन्द,  
एकभिक्खूपि तेहि धम्मेहि सब्बेन सब्बं सब्बथा सब्बं समन्नागतो, येहि  
धम्मेहि समन्नागतो सो भवं गोतमो अहोसि अरहं सम्मासम्बुद्धोऽति। एवं वुत्ते  
अहं ब्राह्मण, गोपकमोग्गल्लानं ब्राह्मणं एतदवोचं: ऽनत्थि खो ब्राह्मण,  
एकभिक्खूपि तेहि धम्मेहि सब्बेन सब्बं सब्बथा सब्बं समन्नागतो, येहि  
धम्मेहि समन्नागतो सो भगवा अहोसि अरहं सम्मासम्बुद्धो सो हि ब्राह्मण,  
भगवा अनुप्पन्नस्स मग्गस्स उप्पादेता, [प्त्स् पगे ००९] [\क़् ९।] असञ्जातस्स  
मग्गस्स सञ्जनेता, अनक्खातस्स मग्गस्स अक्खाता, मग्गञ्ञु मग्गविदू मग्गकोविदो,  
मग्गानुगा च पन एतरहि सावका विहरन्ति पच्छा समन्नागताऽति। अयं खो नो  
ब्राह्मण, गोपकमोग्गल्लानेन ब्राह्मणेन सद्धिं अन्तरा कथा विप्पकता। अथ त्वं  
अनुप्पत्तोऽति।  
    
अत्थि नु खो भो आनन्द, एकभिक्खूपि तेन भोता गोतमेन ठपितो: अयं वो  
ममच्चयेन पटिसरणं भविस्सतीऽति यं तुम्हे एतरहि पटिधावेय्याथाति४?  
नत्थि खो ब्राह्मण, एकभिक्खूपि तेन भगवता जानता पस्सता अरहता  
सम्मासम्बुद्धेन ठपितो: ऽअयं वो ममच्चयेन पटिसरणं भविस्सतीऽति यं मयं  
एतरहि पटिधावेय्यामाऽति।  
    
अत्थि पन खो भो आनन्द, एकभिक्खूपि सङ्घेन सम्मतो सम्बहुलेहि थेरेहि  
भिक्खूहि ठपितो: ऽअयं नो भगवतो अच्चयेन पटिसरणं भविस्सतीऽति, यं तुम्हे  
एतरहि पटिधावेय्याथाऽति४?  
    
नत्थि खो ब्राह्मण, एकभिक्खूपि सङ्घेन सम्मतो सम्बहुलेहि थेरेहि भिक्खुहि  
ठपितो, अयं नो भगवतो अच्चयेन पटिसरणं भविस्सतीऽति, यं मयं एतरहि  
पटिधावेय्यामाऽति४।  
    
एवं अप्पटिसरणे च पन भो आनन्द, को हेतु सामग्गियाऽति?  
    
न खो मयं ब्राह्मण, अप्पटिसरणा, सप्पटिसरणा मयं ब्राह्मण  
धम्मपटिसरणाऽति।  
    
--------------------------  
१।विप्पकथा अहोसि-सीमु,मजसं,स्या।  
२।सारणीयं-सीमु,मजसं। ४।पटिपादेय्याथाति-मजसं  
३।कायनुत्थ आनन्द-[प्त्स्।]  
    
[ब्ज्त् पगे १०४] [\x १०४।]       
    
ऽअत्थि नु खो भो आनन्द, एकभिक्खूपि तेन भोता गोतमेन ठपितो: ऽअयं वो  
ममच्चयेन पटिसरणं भविस्सतीऽति यं तुम्हे एतरहि पटिधावेय्याथाऽति। इति पुट्ठो  
समानो: ऽनत्थि खो ब्राह्मण, एकभिक्खूपि तेन भगवता जानता पस्सता अरहता  
सम्मासम्बुद्धेन ठपितो: ऽअयं वो ममच्चयेन पटिसरणं भविस्सतीऽति यं मयं  
एतरहि पटिधावेय्यामाऽति वदेसि। ऽअत्थि पन भो आनन्द, एकभिक्खूपि सङ्घेन सम्मतो  
सम्बहुलेहि थेरेहि [प्त्स् पगे ०१०] [\क़् १०।] भिक्खूहि ठपितो: अयं नो भगवतो  
अच्चयेन पटिसरणं भविस्सतीऽति यं तुम्हे एतरहि पटिधावेय्याथाऽति। इति पुट्ठो  
समानो: ऽनत्थि खो ब्राह्मण, एकभिक्खूपि सङ्घेन सम्मतो सम्बहुलेहि थेरेहि  
भिक्खुहि ठपितो: ऽअयं नो भगवतो अच्चयेन पटिसरणं भविस्सतीऽति यं मयं  
एतरहि पटिधावेय्यामाऽति वदेसि। ऽएवं अप्पटिसरणे च पन भो आनन्द, को हेतु  
सामग्गियाऽति। इति पुट्ठो समानो: "न खो मयं ब्राह्मण, अप्पटिसरणा सप्पटिसरणा  
मयं ब्राह्मण, धम्मपटिसरणाऽति वदेसि। इमस्स पन भो आनन्द, भासितस्स कथं  
अत्थो दट्ठब्बोऽति?  
    
अत्थि खो ब्राह्मण, तेन भगवा जानता पस्सता अरहता सम्मासम्बुद्धेन भिक्खूनं  
सिक्खापदं पञ्ञत्तं, पातिमोक्खं उद्दिट्ठं। ते मयं तदहुपोसथे यावतिका एकं  
गामक्खेत्तं उपनिस्साय विहराम। ते सब्बे एकज्झं सन्निपताम, सन्निपतित्वा यस्स तं  
पवत्तति। तं अज्झसाम। तस्मिं चे भञ्ञमाने होति भिक्खुस्स आपत्ति, होति वीतिक्कमो, तं  
मयं यथाधम्मं यथानुसिट्ठं कारेमाऽति।  
    
न किर नो भवन्तो कारेन्ति। धम्मो नो कारेतीति।  
    
अत्थि नु खो भो आनन्द, एकभिक्खूपि यं तुम्हे एतरहि सक्करोथ, गरुकरोथ१,  
मानेथ, पूजेथ, सक्कत्वा गरुकत्वा उपनिस्साय विहरथाऽति?  
    
ऽनत्थि खो ब्राह्मण, एकभिक्खूपि यं मयं एतरहि सक्करोम, गरुकरोम, मानेम,  
पूजेम, सक्कत्वा गरुकत्वा उपनिस्साय विहरामाऽति।  
ऽअत्थि नु खो भो आनन्द, एकभिक्खूपि तेन भोता गोतमेन ठपितो: ऽअयं वो  
ममच्चयेन पटिसरणं भविस्सतीति यं तुम्हे एतरहि पटिधावेय्याथाऽति। इति पुट्ठो  
समानो: ऽनत्थि खो ब्राह्मण, एकभिक्खूपि तेन भगवता जानता पस्सता अरहता  
सम्मासम्बुद्धेन ठपितो: ऽअयं वो ममच्चयेन पटिसरणं भविस्सतीऽति यं मयं  
एतरहि पटिधावेय्यामाऽति वदेसि। ऽअत्थि पन भो आनन्द, एक भिक्खूपि सङ्घेन सम्मतो  
सम्बहुलेहि थेरेहि भिक्खूहि ठपितो:  
    
--------------------------  
१।गरुङ्करोथा-सीमु,मजसं।  
    
[ब्ज्त् पगे १०६] [\x १०६।]       
    
ऽअयं नो भगवतो अच्चयेन पटिसरणं भविस्सतीऽति यं तुम्हे एतरहि  
पटिधावेय्याथाति। [प्त्स् पगे ०११] [\क़् ११।] इति पुट्ठो समानो: ऽनत्थि खो ब्राह्मण,  
एकभिक्खूपि सङ्घेन सम्मतो सम्बहुलेहि थेरेहि भिक्खुहि ठपितो: अयं नो  
भगवतो अच्चयेन पटिसरणं भविस्सतीऽति, यं मयं एतरहि पटिधावेय्यामाऽति वदेसि।  
अत्थि नु खो भो आनन्द, एकभिक्खूपि यं तुम्हे एतरहि सक्करोथ। गरुकरोथ,  
मानेथ, पूजेथ, सक्कत्वा गरुकत्वा उपनिस्साय विहरथाऽति इति पुट्ठो समानो: ऽनत्थि खो  
ब्राह्मण, एकभिक्खूपि यं मयं एतरहि सक्करोम गरुकरोम मानेम पूजेम।  
सक्कत्वा गरुकत्वा उपनिस्साय विहरामाऽति वदेसि। इमस्स पन भो आनन्द, भासितस्स  
कथं अत्थो दट्ठब्बोति।   
अत्थि खो ब्राह्मण, तेन भगवता जानता पस्सता अरहता सम्मासम्बुद्धेन दस  
पसादनीया धम्मा अक्खाता, यस्मिं नो इमे धम्मा संविज्जन्ति। तं मयं एतरहि  
सक्करोम गरुकरोम मानेम पूजेम। सक्कत्वा गरुकत्वा उपनिस्साय विहराम। कतमे  
दस:  
    
इध ब्राह्मण, भिक्खु सीलवा होति पातिमोक्खसंवरसंवुतो विहरति  
आचारगोचरसम्पन्नो अणुमत्तेसु वज्जेसु भयदस्सावी समादाय सिक्खति सिक्खापदेसु।   
बहुस्सुतो होति सुतधरो सुतसन्निचयो, ये ते धम्मा आदिकल्याणा मज्झेकल्याणा  
परियोसानकल्याणा सात्था सब्यञ्जना१ केवलपरिपुण्णं परिसुद्धं ब्रह्मचरियं  
अभिवदन्ति, तथारूपास्स धम्मा बहुसुता होन्ति, धता२ वचसा परिविता  
मनसानुपेक्खिता दिट्ठिया सुप्पटिविद्धा।  
    
सन्तुट्ठो होति इतरीतरेहि चीवरपिण्डपातसेनासनगिलानपच्चयभेसज्जपरिक्खारेहि।  
    
चतुण्णं झानानं आभिचेतसिकानं दिट्ठधम्मसुखविहारानं निकामलाभी होति  
अकिच्छलाभी अकसिरलाभी।  
    
अकेनविहितं इद्धिविधं पच्चनुभोति: एकोपि हुत्वा बहुधा होति, बहुधापि हुत्वा एको  
होति, आविभावं तिरोभावं तिरोकुड्डं तिरोपाकारं तिरोपब्बतं असज्जमानो गच्छति  
सेय्यथापि आकासे। पठवियापि उम्मुज्जनिम्मुज्जं३ करोति सेय्यथापि उदके। उदकेपि  
अभिज्जमाने४ गच्छति सेय्यथापि पठवियं। आकासेपि [प्त्स् पगे ०१२] [\क़् १२।]       
पल्लङ्केन चङ्कमति५ सेय्यथापि पक्खी सकुणो। इमेपि चन्दिमसुरिये एवं महिद्धिके  
एवम्महानुभावे पाणिना परिमसति, परिमज्जति। याव ब्रह्मलोकापि कायेन वसं वत्तेति।   
    
-------------------------  
१।सात्थं सब्यञ्जनं-सीमु,मजसं,[प्त्स्।]  
२।धाता-सीमु,मजसं। ४।अभेज्जमानो-सी  
३।निम्मुज्जं-[प्त्स्। ५।]कमति-मजसं।  
    
[ब्ज्त् पगे १०८] [\x १०८।]       
    
दिब्बाय सोतधातुया विसुद्धाय अतिक्कन्तमानुसकाय१ उभो सद्दे सुणाति दिब्बे च  
मनुसे च ये दूरे सन्तिके च।  
    
परसत्तानं परपुग्गलानं चेतसा चेतो परिच्च पजानाति: सरागं वा चित्तं सरागं चित्तन्ति  
पजानाति। वीतरागं वा चित्तं वीतरागं चित्तन्ति पजानाति। सदोसं वा चित्तं सदोसं चित्तन्ति  
पजानाति। वीतदोसं वा चित्तं वीतदोसं चित्तन्ति पजानाति। समोहं वा चित्तं समोहं चित्तन्ति  
पजानाति। वीतमोहं वा चित्तं वीतमोहं चित्तन्ति पजानाति। सङ्खित्तं वा चित्तं सङ्खित्तं  
चित्तन्ति पजानाति। विक्खित्तं वा चित्तं विक्खित्तं चित्तन्ति पजानाति। महग्गतं वा चित्तं  
महग्गतं चित्तन्ति पजानाति। अमहग्गतं वा चित्तं अमहग्गतं चित्तन्ति पजानाति सौत्तरं  
वा चित्तं सौत्तरं चित्तन्ति पजानाति। अनुत्तरं वा चित्तं अनुत्तरं चित्तन्ति पजानाति।  
समाहितं वा चित्तं समाहितं चित्तन्ति पजानाति। असमाहितं वा चित्तं असमाहितं चित्तन्ति  
पजानाति। विमुत्तं वा चित्तं विमुत्तं चित्तन्ति पजानाति। अविमुत्तं वा चित्तं अविमुत्तं  
चित्तन्ति पजानाति।  
    
अनेकविहितं पुब्बेनिवासं अनुस्सरति सेय्यथीदं: एकम्पि जातिं द्वेपि जातियो तिस्सोपि जातियो  
चतस्सोपि जातियो पञ्चपि जातियो दसपि जातियो वीसम्पि जातियो तिंसम्पि जातियो चत्तारीसम्पि जातियो  
पञ्ञासम्पि जातियो जातिसतम्पि जातिसहस्सम्पि जातिसतसहस्सम्पि अनेकेपि संवट्टकप्पे  
अनेकेपि विवट्टकप्पे अनेकेपि संवट्टविवट्टकप्पे, अमुत्रासिं एवन्नामो एवङ्गोत्तो  
एवंवण्णो एवमाहारो एवं सुखदुक्खपटिसंवेदी एवमायुपरियन्तो। सो ततो चुतो  
अमुत्र उदपादिं२, तत्रापासिं एवन्नामो एवङ्गोत्तो एवं वण्णो एवमाहारो  
एवंसुखदुक्खपटिसंवेदी एवमायुपरियन्तो। सो ततो चुतो इधूपपन्नोऽति, इति साकारं  
सौद्देसं अनेकविहितं पुब्बेनिवासं अनुस्सरति।  
    
दिब्बेन चक्खुना विसुद्धेन अतिक्कन्तमानुसकेन सत्ते पस्सति चवमाने उप्पज्जमाने  
हीने पणीते सुवण्णे दुब्बण्णे सुगते दुग्गते यथाकम्मूपगे सत्ते पजानाति।  
    
आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे सयं अभिञ्ञा  
सच्छिकत्वा उपसम्पज्ज विहरति।  
    
इमे खो ब्राह्मण, तेन भगवता जानता पस्सता अरहता सम्मासम्बुद्धेन दस  
पसादनीया धम्मा अक्खाता। यस्मिं नो इमे धम्मा संविज्जन्ति, तं मयं एतरहि  
सक्करोम गरुकरोम३ मानेम पूजेम, सक्कत्वा गरुकत्वा उपनिस्साय विहरामाति। [प्त्स्  
पगे ०१३] [\क़् १३।]       
    
-------------------------  
१।अतिक्कन्त मानुसिकाय-[प्त्स्।]  
२।उपपादिं-सीमु।  
३।गरुङ्करोम-सीमु,मजसं।  
    
[ब्ज्त् पगे ११०] [\x ११०।]       
    
एवं वुत्ते वस्सकारो ब्राह्मणो मगधमहामत्तो उपनन्दं सेनापतिं आमन्तेसि। तं  
किं मञ्ञसि भवं सेनापति१, यदिमे एवं भोन्तो२ सक्कातब्बं सक्करोन्ति, गरुकातब्बं  
गरुकरोन्ति। मानेतब्बं मानेन्ति, पूजेतब्बं पूजेन्ति। तग्घिमे भोन्तो सक्कातब्बं  
सक्करोन्ति, गरुकातब्बं गरुकरोन्ति, मानेतब्बं मानेन्ति, पूजेतब्बं पूजेन्ति। इमञ्च हि  
ते भोन्तो न सक्करेय्युं, न गरुकरेय्युं, न मानेय्युं, न पूजेय्युं, अथ किञ्चरहि ते  
भोन्तो सक्करेय्युं, गरुकरेय्युं, मानेय्युं, पूजेय्युं, सक्कत्वा गरुकत्वा उपनिस्साय  
विहरेय्युन्ति।   
अथ खो वस्सकारो ब्राह्मणो मगधमहामत्तो आयस्मन्तं आनन्दं एतदवोच: ऽकहं  
पन भवं आनन्दो एतरहि विहरतीऽति।  
    
वेलुवने खो अहं ब्राह्मण एतरहि विहरामीति।  
    
कच्चि पन भो आनन्द, वेलुवनं रमणीयञ्चेव अप्पसद्दञ्च अप्पनिग्घोसञ्च  
विजनवातं मनुस्सराहसेय्यकं३ पटिसल्लानसारुप्पन्ति।  
    
तग्घ ब्राह्मण, वेलुवनं रमणीयञ्चेव अप्पसद्दञ्च अप्पनिग्घोसञ्च विजनवातं  
मनुस्सराहसेय्यकं पटिसल्लानसारुप्पं यथा तं तुम्हादिसेहि रक्खकेहि गोपकेहीति।   
तग्घ भो आनन्द, वेलुवनं रमणीयञ्चेव अप्पसद्दञ्च अप्पनिग्घोसञ्च विजनवातं  
मनुस्सराहसेय्यकं पटिसल्लानसारुप्पं यथा तं भवन्तेहि झानसीलीहि। झायिनो चेव  
भवन्तो झानसिलिनोच।  
    
एकमिदाहं भो आनन्द, समयं सो भवं गोतमो वेसालियं विहरति महावने  
कूटागारसालायं। अथ खो अहं४ भो आनन्द, येन महावनं कूटागारसाला, येन सो  
भवं गोतमो, तेनुपसङ्कमिं। तत्र च पन सो भवं गोतमो अनेकपरियायेन  
झानकथं कथेसि। झायी चेव सो भवं गोतमो अहोसि झानसीली च सब्बञ्च पन सो  
भवं गोतमो झानं वण्णेसीति।  
    
न खो५ ब्राह्मण, सो भगवा सब्बं झानं वण्णेसि। नापि सो भगवा सब्बं झानं न  
वण्णेसीति।  
    
-------------------------  
१।एवं सेनापति-स्या,[प्त्स्।]  
२।यदिमे भोतो-मजसं,[प्त्स्।]  
३।मनुस्सराहस्सेय्यकं-मजसं।  
४।अथ खवाहं-मजसं।  
५।न च खो-मजसं।  
६।नपि-मजसं।  
    
[ब्ज्त् पगे ११२] [\x ११२।]       
    
कथंरूपञ्च [प्त्स् पगे ०१४] [\क़् १४।] ब्राह्मण, सो भगवा झानं न वण्णेसि। इध  
ब्राह्मण, एकच्चो कामरागपरियुट्ठितेन चेतसा विहरति कामरागपरेतेन। उप्पन्नस्स  
च कामरागस्स निस्सरणं यथाभूतं नप्पजानाति। सो कामरागंयेव अन्तरं करित्वा  
झायति पज्झायति निज्झायति अपज्झायति। ब्यापादपरियुट्ठितेन चेतसा विहरति  
ब्यपादपरेतेन। उप्पन्नस्स च ब्यापादस्स निस्सरणं यथाभूतं नप्पजानाति। सो  
ब्यापादंयेव अन्तरं करित्वा झायति पज्झायति निज्झायति अपज्झायति।  
थीनमिद्धपरियुट्ठितेन चेतसा विहरति थीनमिद्धपरेतेन। उप्पन्नस्स च  
थीनमिद्धस्स निस्सरणं यथाभूतं नप्पजानाति। सो थीनमिद्धंयेव अन्तरं करित्वा  
झायति पज्झायति निज्झायति अपज्झायति। उद्धच्चकुक्कुच्चपरियुट्ठितेन चेतसा विहरति  
उद्धच्चकुक्कुच्चपरेतेन। उप्पन्नस्स च उद्धच्चकुक्कुच्चस्स निस्सरणं यथाभूतं  
नप्पजानाति।सो उद्धच्चकुक्कुच्चंयेव अन्तरं करित्वा झायति पज्झायति निज्झायति  
अपज्झायति। विचिकिच्छापरियुट्ठितेन चेतसा विहरति विचिकिच्छापरेतेन। उप्पन्नाय च  
विचिकिच्छाय निस्सरणं यथाभूतं नप्पजानाति सो विचिकिच्छंयेव अन्तरं करित्वा झायति  
पज्झायति निज्झायति अपज्झायति। एवरूपं खो ब्राह्मण, सो भगवा झानं न वण्णेसि।  
    
कथं रूपञ्च ब्राह्मण, सो भगवा झानं वण्णेसि। इध ब्राह्मण, भिक्खु विविच्चेव  
कामेहि विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं  
झानं उपसम्पज्ज विहरति। वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पितिया च विरागा उपेक्खको च विहरति सतो च सम्पजानो सुखञ्च कायेन  
पटिसंवेदेति, यं तं अरिया आचिक्खन्ति उपेक्खको सतिमा सुखविहारीऽति तं ततियं झानं  
उपसम्पज्ज विहरति। सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति। एवरूपं खो ब्राह्मण सो भगवा झानं वण्णेसीति।  
    
गारय्हं किर भो आनन्द, सो भवं गोतमो झानं गरहि। पासंसं पसंसि। हन्द  
चऽदानि मयं भो आनन्द गच्छाम बहुकिच्चा मयं बहुकरणियाति।  
    
यस्सदानि त्वं ब्राह्मण कालं मञ्ञसीति।  
[प्त्स् पगे ०१५] [\क़् १५।]        
अथ खो वस्सकारो ब्राह्मणो मगधमहामत्तो आयस्मतो आनन्दस्स भासितं  
अभिनन्दित्वा अनुमोदित्वा उट्ठायासना पक्कामि।  
    
अथ खो गोपकमोग्गल्लनो ब्राह्मणो अचीरपक्कन्ते वस्सकारे ब्राह्मणे  
मगधमहामत्ते आयस्मन्तं आनन्दं एतदवोच: ऽयं नो मयं भवन्तं आनन्दं  
अपुच्छिम्ह१ तं नो भवं आनन्दो न ब्याकासीति।  
    
--------------------------  
१।अपुच्छिम्हो - मछसं।  
    
[ब्ज्त् पगे ११४] [\x ११४।]       
    
अपि नु ते१ ब्राह्मण, अवोचुम्ह: नत्थि खो ब्राह्मण एकभिक्खूपि तेहि धम्मेहि  
सब्बेन सब्बं सब्बथा सब्बं समन्नागतो, येहि धम्मेहि समन्नागतो सो भगवा  
अहोसि अरहं समासम्बुद्धो। सो हि ब्राह्मण, भगवा अनुप्पन्नस्स मग्गस्स उप्पादेता,  
असञ्जातस्स मग्गस्स सञ्जनेता, अनक्खातस्स मग्गस्स अक्खाता, मग्गञ्ञु मग्गविदु  
मग्गकोविदो मग्गानुगा च पन एतरहि सावका विहरन्ति पच्छा समन्नागताति।  
    
गोपकमोग्गल्लानसुत्तं अट्ठमं।  
    
--------------------------  
१।न नु ते - सीमु, मछसं  
    
[ब्ज्त् पगे ११६] [\x ११६।]       
    
३।१।९  
    
महापुण्णम सुत्तं  
    
एवं मे सुतं: एकं समयं भगवा सावत्थियं विहरति पुब्बारामे मिगारमातुपासादे,  
तेन खो पन समयेन भगवा तदहुपोसथे पण्णरसे पुण्णाय पुण्णमाय रत्तिया  
भिक्खुसङ्घपरिवुतो अब्भोकासे निसिन्नो होति।  
    
अथ खो अञ्ञतरो भिक्खु उट्ठायासना एकंसं चीवरं कत्वा येन भगवा तेनञ्जलिं  
पणामेत्वा भगवन्तं एतदवोच: ऽपुच्छेय्याहं भन्ते, भगवन्तं किञ्चिदेव देसं  
सचे मे भगवा ओकासं करोति पञ्हस्स वेय्याकरणायाऽति।  
    
तेन हि त्वं भिक्खु सके आसने निसीदित्वा पुच्छ यदाकङ्खसिति।  
    
अथ खो सो भिक्खु सके आसने निसीदित्वा भगवन्तं एतदवोच:  
    
ऽइमे नु खो भन्ते, पञ्चुपादानक्खन्धा, [प्त्स् पगे ०१६] [\क़् १६।] सेय्यथीदं:  
रूपूपादानक्खन्धो वेदनूपादानक्खन्धो सञ्ञूपादानक्खन्धो  
सङ्खारूपादानक्खन्धो विञ्ञाणूपादानक्खन्धोऽति।  
    
इमे खो भिक्खु, पञ्चुपादानक्खन्धा, सेय्यथीदं: ऽरूपूपादानक्खन्धो  
वेदनूपादानक्खन्धो सञ्ञूपादानक्खन्धो सङ्खारूपादानक्खन्धो  
विञ्ञाणूपादानक्खन्धोऽति।  
    
साधु भन्तेति खो सो भिक्खु भगवतो भासितं अभिनन्दित्वा अनुमोदित्वा भगवन्तं  
उत्तरिं पञ्हं पुच्छि।  
    
ऽइमे पन भन्ते पञ्चुपादानक्खन्धा किम्मूलकाऽति?  
    
ऽइमे खो भिक्खु, पञ्चुपादानक्खन्धा छन्दमूलकाऽति।  
    
तंयेव नु खो भन्ते, उपादानं ते पञ्चुपादानक्खन्धा उदाहु अञ्ञत्र  
पञ्चुपादानक्खन्धेहि उपादानऽन्ति?  
    
न खो भिक्खु, तं येव उपादानं ते पञ्चुपादानक्खन्धा नापि१ अञ्ञत्र  
पञ्चुपादानक्खन्धेहि उपादानं। यो खो भिक्खु, पञ्चुपादानक्खन्धेसु छन्दरागो,  
तं तत्थ उपादानन्ति।  
    
सिया पन भन्ते, पञ्चसु उपादानक्खन्धेसु छन्दरागवेमत्तताति?  
    
--------------------------  
१।नपि-[प्त्स्।]  
    
[ब्ज्त् पगे ११८] [\x ११८।]       
    
सिया भिक्खूति भगवा अवोच। इध भिक्खु, एकच्चस्स एवं होति। एवंरूपो सियं  
अनागतमद्धानं, एवंवेदनो सियं अनागतमद्धानं, एवंसञ्ञो सियं  
अनागतमद्धानं, एवंसङ्खारो सियं अनागतमद्धानं, एवंविञ्ञाणो सियं  
अनागतमद्धानन्ति। एवं खो भिक्खु, सिया पञ्चसु उपादानक्खन्धेसु  
छन्दरागवेमत्तताति।  
    
कित्तावता पन भन्ते, खन्धानं खन्धाधिवचनं होतीति?  
    
यं किञ्चि भिक्खु रूपं अतीतानागतपच्चुप्पन्नं अज्झत्तं वा बहिद्धा वा ओऌआरिकं वा  
सुखुमं वा हीनं वा पणीतं वा यं दूरे सन्तिने वा, अयं रूपक्खन्धो। [प्त्स् पगे  
०१७] [\क़् १७।] या काचि वेदना अतीतानागतपच्चुप्पन्ना अज्झत्तं वा बहिद्धा वा ओऌआरिका  
वा सुखुमा वा हीना वा पणीता वा या दूरे सन्तिके वा, अयं वेदनाक्खन्धो। या काचि सञ्ञा  
अतीतानागतपच्चुप्पन्ना अज्झत्तं वा बहिद्धा वा ओऌआरिका वा सुखुमा वा हीना वा पणीता वा  
या दूरे सन्तिके वा, अयं सञ्ञाक्खन्धो। ये केचि सङ्खारा अतीतानागतपच्चुप्पन्ना अज्झत्तं  
वा बहिद्धा वा ओऌआरिका वा सुखुमा वा हीना वा पणीता वा ये दूरे सन्तिके वा, अयं  
सङ्खारक्खन्धो। यं किञ्चि विञ्ञाणं अतीतानागतपच्चुप्पन्नं अज्झत्तं वा बहिद्धा वा  
ओऌआरिकं वा सुखुमं वा हीनं वा पणीतं वा यं दूरे सन्तिके वा, अयं  
विञ्ञाणक्खन्धो। एत्तावता खो भिक्खु, खन्धानं खन्धाधिवचनं होतीऽति।  
    
को नु खो भन्ते, हेतु को पच्चयो रूपक्खन्धस्स पञ्ञा पनाय, को हेतु को पच्चयो  
वेदनाक्खन्धस्स पञ्ञापनाय, को हेतु को पच्चयो सञ्ञाक्खन्धस्स पञ्ञापनाय, को  
हेतु को पच्चयो सङ्खारक्खन्धस्स पञ्ञापनाय, को हेतु को पच्चयो  
विञ्ञाणक्खन्धस्स पञ्ञापनायाति?  
    
चत्तारो खो भिक्खु, महाभूता हेतु चत्तारो महाभूता पच्चयो रूपक्खन्धस्स  
पञ्ञापनाय, फस्सो हेतु फस्सो पच्चयो वेदनक्खन्धस्स पञ्ञापनाय, फस्सो हेतु  
फस्सो पच्चयो सञ्ञाक्खन्धस्स पञ्ञापनाय, फस्सो हेतु फस्सो पच्चयो  
सङ्खारक्खन्धस्स पञ्ञापनाय, नामरूपं खो भिक्खु, हेतु नाम रूपं पच्चयो  
विञ्ञाणक्खन्धस्स पञ्ञापनायाति।  
    
कथं पन भन्ते, सक्कायदिट्ठि होतीति?  
    
इध भिक्खु , अस्सुत्वा पुथुज्जनो अरियानं अदस्सावी अरियधम्मस्स अकोविदो  
अरियधम्मे अविनीतो, सप्पुरिसानं अदस्सावी सप्पुरिसधम्मस्स अकोविदो  
सप्पुरिसधम्म अविनीतो, रूपं अत्ततो समनुपस्सति, रूपवन्तं वा अत्तानं, अत्तनि वा  
रूपं, रूपस्मिं वा अत्तानं। वेदनं अत्ततो समनुपस्सति, वेदनावन्तं वा अत्तानं, अत्तनि  
वा वेदनं, वेदनाय वा अत्तानं। सञ्ञं अत्ततो समनुपस्सति, सञ्ञावन्तं वा अत्तानं,  
अत्तनि वा सञ्ञं, सञ्ञाय वा अत्तानं। सङ्खारे अत्ततो समनुपस्सति, सङ्खारवन्तं वा  
अत्तानं, अत्तनि वा सङ्खारे, सङ्खारेसु वा अत्तानं। विञ्ञाणं अत्ततो समनुपस्सति,  
विञ्ञाणवन्तं वा अत्तानं। विञ्ञाणं अत्ततो समनुपस्सति, विञ्ञाणवत्तं वा अत्तानं [प्त्स्  
पगे ०१८] [\क़् १८।] अत्तनि वा विञ्ञाणं, विञ्ञाणस्मिं वा अत्तानं। एवं खो भिक्खु,  
सक्कायदिट्ठि होतीति।  
    
[ब्ज्त् पगे १२०] [\x १२०।]       
    
कथं पन भन्ते, सक्कायदिट्ठि न होतीति?  
    
इध भिक्खु, सुतवा अरियसावको अरियानं दस्सावी अरियधम्मस्स कोविदो अरियधम्मे  
सुविनीतो, सप्पुरिसानं दस्सावी सप्पुरिसधम्मस्स कोविदो सप्पुरिसधम्मे सुविनीतो,  
न रूपं अत्ततो समनुपस्सति, न रूपवन्तं वा अत्तानं, नात्तनि वा रूपं, न रूपस्मिं वा  
अत्तानं। न वेदनं अत्ततो समनुपस्सति, न वेदनावन्तं वा अत्तानं, नात्तनि वा वेदनं,  
न वेदनाय वा अत्तानं। न सञ्ञं अत्ततो समनुपस्सति, न सञ्ञावन्तं वा अत्तानं,  
नात्तनि वा सञ्ञं, न सञ्ञाय वा अत्तानं। न सङ्खारे अत्ततो समनुपस्सति, न  
सङ्खारवन्तं वा अत्तानं, नात्तनि वा सङ्खारे, न सङ्खारेसु वा अत्तानं। न विञ्ञाणं  
अत्ततो समनुपस्सति, न विञ्ञाणवन्तं वा अत्तानं, नात्तनि वा विञ्ञाणं न विञ्ञाणस्मिं  
वा अत्तानं। एवं खो भिक्खु, सक्कायदिट्ठि न होतीति।

को नु खो भन्ते रूपे अस्सादो को आदीनवो किं निस्सरणं। को वेदनाय अस्सादो को आदीनवो  
किं निस्सरणं। को सञ्ञाय अस्सादो को आदीनवो किं निस्सरणं। को सङ्खारेसु अस्सादो को  
आदीनवो किं निस्सरणं। को विञ्ञाणे अस्सादो को आदीनवो किं निस्सरणन्ति।  
    
यं खो भिक्खु, रूपं पटिच्च उप्पज्जति सुखं सोमनस्सं अयं रूपे अस्सादो, यं रूपं  
अनिच्चं दुक्खं विपरिणामधम्मं अयं रूपे आदीनवो, यो रूपे छन्दरागविनयो  
छन्दरागप्पहानं इदं रूपे निस्सरणं। यं खो भिक्खु, वेदनं पटिच्च उप्पज्जति  
सुखं सोमनस्सं अयं वेदनं अस्सादो, यं वेदनं अनिच्चं दुक्खं  
विपरिणामधम्मं अयं वेदना आदीनवो, यो वेदनो छन्दरागविनयो  
छन्दरागप्पहानं इदं वेदनो निस्सरणं। यं खो भिक्खु, सञ्ञं पटिच्च उप्पज्जति  
सुखं सोमनस्सं अयं सञ्ञं अस्सादो, यं यं सञ्ञं अनिच्चं दुक्खं  
विपरिणामधम्मं अयं सञ्ञं आदीनवो, यो सञ्ञो छन्दरागविनयो  
छन्दरागप्पहानं इदं सञ्ञो निस्सरणं। यं खो भिक्खु, सङ्खारे पटिच्च उप्पज्जति  
सुखं सोमनस्सं अयं सङ्खारे अस्सादो, यं सङ्खारं अनिच्चं दुक्खं  
विपरिनामधम्मं अयं सङ्खारो आदीनवो, यो सङ्खारे छन्दरागविनयो  
छन्दरागप्पहानं इदं सङ्खारे निस्सरणन्ति। यं खो भिक्खु, विञ्ञाणं पटिच्च  
उप्पज्जति सुखं सोमनस्सं अयं विञ्ञाणे अस्सादो, यं विञ्ञाणं अनिच्चं दुक्खं  
विपरिणामधम्मं अयं विञ्ञाणे आदीनवो, यो विञ्ञाणे छन्दरागविनयो  
छन्दरागप्पहानं इदं विञ्ञाणे निस्सरणन्ति।  
    
कथं पन भन्ते, जानतो कथं पस्सतो इमस्मिञ्च सविञ्ञाणके काये बहिद्धा च  
सब्बनिमित्तेसु अहिङ्कारममिङ्कारमानानुसया न होन्तीति?  
    
यं किञ्चि भिक्खु, रूपं अतीतानागतपच्चुप्पन्नं अज्झत्तं वा बहिद्धा वा ओऌआरिकं वा  
सुखुमं वा हीनं [प्त्स् पगे ०१९] [\क़् १९।] वा पणीतं वा यं दूरे सन्तिके वा,  
ऽसब्बं रूपं नेतं मम, नेसोहमस्मि, न मेसो अत्ताऽति एवमेतं यथाभूतं  
सम्मप्पञ्ञाय पस्सति। या काचि वेदना अतीतानागतपच्चुप्पन्ना अज्झत्तं वा बहिद्धा वा  
ओऌआरिकं वा सुखुमं वा हीनं वा पणीतं वा यं दूरे सन्तिके वा, ऽसब्बं वेदनं नेतं  
मम, नेसोहमस्मि, न मेसो अत्ताऽति एवमेतं यथाभूतं सम्मप्पञ्ञाय पस्सति। या  
काचि सञ्ञा अतीतानागतपच्चुप्पन्नं अज्झत्तं वा बहिद्धा वा ओऌआरिकं वा सुखुमं वा  
हीनं वा पणीतं वा यं दूरे सन्तिके वा, ऽसब्बं सञ्ञं नेतं मम, नेसोहमस्मि, न  
मेसो अत्ताऽति एवमेतं यथाभूतं सम्मप्पञ्ञाय पस्सति। ये केचि सङ्खारा  
अतीतानागतपच्चुप्पन्नं अज्झत्तं वा बहद्धा वा ओऌआरिकं वा सुखुमं वा हीनं वा  
पणीतं वा यं दूरे सन्तिके वा, ऽसब्बं सङ्खारं नेतं मम, नेसोहमस्मि, न मेसो  
अत्ताऽति एवमेतं यथाभूतं सम्मप्पञ्ञाय पस्सति। यं किञ्चि विञ्ञाणं  
अतीतानागतपच्चुप्पन्नं अज्झत्तं वा बहिद्धा वा ओऌआरिकं वा सुखुमं वा हीनं वा  
पणीतं वा यं दूरे सन्तिके वा, ऽसब्बं विञ्ञाणं नेतं मम, नेसोहमस्मि, न मेसो  
अत्ताऽति। एवमेतं यथाभूतं सम्मप्पञ्ञाय पस्सति। एवं खो भिक्खु जानतो एवं  
पस्सतो इमस्मिञ्च सविञ्ञाणके काये बहिद्धा च सब्बनिमित्तेसु  
अहिङ्कारममिङ्कारमानानुसया१न होन्तीऽति।  
    
-------------------------  
१।अहङ्कारममङ्कारमानानुसया-सीमु,मजसं,स्या,[प्त्स्।]  
    
[ब्ज्त् पगे १२२] [\x १२२।]       
    
अथ खो, अञ्ञतरस्स भिक्खुनो एवं चेतसो परिवितक्को उदपादि: ऽइति किर भो, रूपं  
अनत्ता, वेदना अनत्ता, सञ्ञा अनत्ता, सङ्खारा अनत्ता, विञ्ञाणं अनत्ता१ अनत्तकतानि  
कम्मानि कमत्तानं फुसिस्सन्तीति।  
    
अथ खो भगवा तस्स भिक्खुनो चेतसा चोतो परिवितक्कमञ्ञाय भिक्खू आमन्तेसि:  
ठानं खो पनेतं भिक्खवे, विज्जति यं इधेकच्चो मोघपुरिसो अविद्वा अविज्जागतो  
तण्हाधिपतेय्येन चेतसा सत्थुसासनं अतिधावितब्बं मञ्ञेय्य: ऽइति किर भो रूपं  
अनत्ता, वेदना अनत्ता, सञ्ञा अनत्ता, सङ्खारा अनत्ता, विञ्ञाणं अनत्ता अनत्तकतानि कम्मानि  
कमत्तानं फुसिस्सन्तीऽति। पटिच्च विनीता२ खो मे तुम्हे भिक्खवे, तत्र तत्र धम्मेसु३  
तं किम्मञ्ञथ भिक्खवे, रूपं निच्चं वा अनिच्चं वाति?   
अनिच्चं भन्ते।  
    
यं पनानिच्चं, दुक्खं वा तं सुखं वाति?  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं  
    
ऽएतं मम, एसोहमस्मि, एसो मे अत्ताऽति?  
    
नो हेतं भन्ते।  
    
तं किम्मञ्ञथ भिक्खवे, वेदना निच्चं वा अनिच्चं वाति?  
    
अनिच्चं भन्ते।  
[प्त्स् पगे ०२०] [\क़् २०।]        
यं पनानिच्चं, दुक्खं वा तं सुखं वाति?  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं  
    
ऽएतं मम, एसोहमस्मि, एसो मे अत्ताऽति?  
    
नो हेतं भन्ते।  
    
तं किम्मञ्ञथ भिक्खवे, सञ्ञा निच्चं वा अनिच्चं वाति?  
    
अनिच्चं भन्ते।  
    
यं पनानिच्चं, दुक्खं वा तं सुखं वाति?  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं  
    
ऽएतं मम, एसोहमस्मि, एसो मे अत्ताऽति?  
    
नो हेतं भन्ते।  
    
तं किम्मञ्ञथ भिक्खवे, सङ्खारा निच्चं वा अनिच्चं वाति?  
    
अनिच्चं भन्ते।  
    
यं पनानिच्चं, दुक्खं वा तं सुखं वाति?  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं  
    
ऽएतं मम, एसोहमस्मि, एसो मे अत्ताऽति?  
    
नो हेतं भन्ते।  
    
तं किम्मञ्ञथ भिक्खवे, विञ्ञाणं निच्चं वा अनिच्चं वाति?  
    
अनिच्चं भन्ते।  
    
यं पनानिच्चं, दुक्खं वा तं सुखं वाति?  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं  
    
ऽएतं मम, एसोहमस्मि, एसो मे अत्ताऽति?  
    
नो हेतं भन्ते।  
    
तस्मातिह भिक्खवे, यं किञ्चि रूपं अतीतानागतपच्चुप्पन्नं अज्झत्तं वा बहिद्धा वा  
ओऌआरिकं वा सुखुमं वा हीनं वा पणीतं वा यं दूरे सन्तिके वा, ऽसब्बं रूपं नेतं  
मम, नेसोहमस्मि, न मेसो अत्ताऽति एवमेतं यथाभूतं सम्मप्पञ्ञाय दट्ठब्बं।  
या काचि वेदना अतीतानागतपच्चुप्पन्नं अज्झत्तं वा बहिद्धा वा ओऌआरिकं वा सुखुमं  
वा हीनं वि पणीतं वा यं दूरे सन्तिके वा, ऽसब्बं वेदना नेतं मम, नेसोहमस्मि, न  
मेसो अत्ताऽति एवमेतं यथाभूतं सम्मप्पञ्ञाय दट्ठब्बं। या काचि सञ्ञा  
अतीतानागतपच्चुप्पन्नं अज्झत्तं वा बहिद्धा वा ओऌआरिकं वा सुखुमं वा हीनं वा  
पणीतं वा यं दूरे सन्तिके वा, ऽसब्बं सञ्ञा नेतं मम, नेसोहमस्मि, न मेसो अत्ताऽति  
एवमेतं यथाभूतं सम्मप्पञ्ञाय दट्ठब्बं। ये केचि सङ्खारा  
अतीतानागतपच्चुप्पन्नं अज्झत्तं वा बहिद्धा वा ओऌआरिकं वा सुखुमं वा हीनं वा  
पणीतं वा यं दूरे सन्तिके वा,ऽसब्बं सङ्खारं नेतं मम, नोसोहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। यं किञ्चि विञ्ञाणं  
अतीतानागतपच्चुप्पन्नं अज्झत्तं वा बहिद्धा वा ओऌआरिकं वा सुखुमं वा हीनं वा  
पणीतं वा यं दूरे सन्तिके वा, सब्बं विञ्ञाणं नेतं मम, नेसोहमस्मि, न मेसो  
अत्ताति एवमेतं यथाभूतं सम्मप्पञ्ञाय दट्ठब्बं।  
    
--------------------------  
१।विञ्ञाणं अनत्तं-सीमु।  
२।पटिविनीता-सीमु,मजसं।  
पटिपुच्छाविनीता-स्या।  
३।तत्र तत्र तेसु तेसु धम्मेसु सीमु,[प्त्स्।]  
    
[ब्ज्त् पगे १२४] [\x १२४।]       
    
एवं पस्सं भिक्खवे, सुतवा अरियसावको रूपस्मिं निब्बिन्दति, वेदनायपि निब्बिन्दति,  
सञ्ञायपि निब्बिन्दति, सङ्खारेसुपि निब्बिन्दति, विञ्ञाणस्मिम्पि निब्बिन्दति, निब्बिन्दं  
विरज्जति, विरागा विमुच्चति, विमुत्तस्मिं विमुत्तमिति ञाणं होति: खीणा जाति, वुसितं  
ब्रह्मचरियं, कतं करणीयं, नापरं इत्थत्तायाऽति पजानातीति।  
    
इदमोच भगवा अत्तमना ते भिक्खु भगवतो भासितं अभिनन्दुन्ति।  
    
इमस्मिं खो पन१ वेय्याकरणस्मिं भञ्ञमाने सट्ठिमत्तानं भिक्खूनं अनुपादाय  
आसवेहि चित्तानि विमुच्चिंसूति।  
    
महापुण्णम सुत्तं नवमं।  
    
------------------------  
१।इमस्मिं च पन-मजसं,स्या।  
    
[ब्ज्त् पगे १२६] [\x १२६।]       
    
३।१।१०  
    
चूऌअपुण्णम सुत्तं  
    
एवं मे सुतं: एकं समयं भगवा सावत्थियं विहरति पुब्बारामे मिगारमातु पासादे।  
तेन खो पन समयेन भगवा तदहुपोसथे पण्णरसे पुण्णाय [प्त्स् पगे ०२१] [\क़्   
२१।] पुण्णमाय रत्तिया भिक्खुसङ्घस्सपरिवुतो अब्भोकासे निसिन्नो होति। अथ खो  
भगवा तुण्हीभूतं तुण्ही भूतं भिक्खुसङ्घं अनुविलोकेत्वा भिक्खू आमन्तेसि:  
    
जानेय्य नु खो भिक्खवे, असप्पुरिसो असप्पुरिसं, ऽअसप्पुरिसो अयं भवऽन्ति।  
    
नो हेतं भन्ते।  
    
साधु भिक्खवे, अट्ठानमेतं भिक्खवे, अनवकासो यं असप्पुरिसो असप्पुरिसं जानेय्य,  
ऽअसप्पुरिसो अयं भवऽन्ति।  
    
जानेय्य पन भिक्खवे, असप्पुरिसो सप्पुरिसं, ऽसप्पुरिसो अयं भवऽन्ति।  
    
नो हेतं भन्ते।  
    
साधु भिक्खवे, एतम्पि खो भिक्खवे, अट्ठानं अनवकसो, यं असप्पुरिसो सप्पुरिसं  
जानेय्य ऽसप्पुरिसो अयं भवऽन्ति।  
    
असप्पुरिसो भिक्खवे, असद्धम्मसमन्नागतो होति, असप्पुरिसभत्ती होति,  
असप्पुरिसचिन्ती होति, असप्पुरिसमन्ती होति, असप्पुरिसवाचो होति, असप्पुरिसकम्मन्तो होति,  
असप्पुरिसदिट्ठी होति, असप्पुरिसदानं देति।  
    
कथञ्च भिक्खवे। असप्पुरिसो असद्धम्मसमन्नागतो१ होति: इध भिक्खवे,  
असप्पुरिसो असद्धो होति, अहिरिको होति, अनोत्तप्पी होति, अप्पस्सुतो होति, कुसीतो होति,  
मुट्ठस्सति होति, दुप्पञ्ञो होति। ऽएवं खो भिक्खवे असप्पुरिसो  
असद्धम्मसमन्नागतो१ होति।  
कथञ्च भिक्खवे, असप्पुरिसो असप्पुरिसभत्ती होति: इध भिक्खवे, असप्पुरिसस्स ये ते  
समणब्राह्मणा अस्सद्धा अहिरिका अनोत्तप्पिनो अप्पस्सुता कुसीता मुट्ठस्सतिनो दुप्पञ्ञा,  
त्यास्स मित्ता होन्ति ते सहाया। एवं खो भिक्खवे, असप्पुरिसो असप्पुरिसभत्ती होति।  
    
-------------------------  
१।अस्सद्धम्मसमन्नागतो-मजसं।  
    
[ब्ज्त् पगे १२८] [\x १२८।]       
    
कथञ्च भिक्खवे, असप्पुरिसो असप्पुरिसचिन्ती होति: इध भिक्खवे, असप्पुरिसो  
अत्तव्याबाधायपि चेतेति, परव्याबाधायपि चेतेति, उभयव्याबाधायपि चेतेति, एवं खो  
भिक्खवे असप्पुरिसो असप्पुरिसचिन्ती होति।  
    
कथञ्च भिक्खवे, असप्पुरिसो असप्पुरिसमन्ती होति: इध भिक्खवे, असप्पुरिसो  
अत्तव्याबाधायपि मन्तेति, परव्याबाधायपि मन्तेति, उभयव्याबाधायपि [प्त्स् पगे ०२२]  
[\क़् २२।] मन्तेति, एवं खो भिक्खवे, असप्पुरिसो असप्पुरिसमन्ती होति।  
    
कथञ्च भिक्खवे, असप्पुरिसो असप्पुरिसवाचो होति: इध भिक्खवे, असप्पुरिसो  
मुसावादी१ होति। पिसुनवाचो२ होति। परुसवाचो होति। सम्फप्पलापी होति। एवं खो  
भिक्खवे, असप्पुरिसो असप्पुरिसवाचो होति।  
    
कथञ्च भिक्खवे, असप्पुरिसो असप्पुरिसकम्मन्तो होति: इध भिक्खवे, असप्पुरिसो  
पाणातिपाती होति, अदिन्नादायी होति, कामेसुमिच्छाचारी होति। एवं खो भिक्खवे असप्पुरिसो  
असप्पुरिसकम्मन्तो होति।  
    
कथञ्च भिक्खवे, असप्पुरिसो असप्पुरिसदिट्ठी होति: इध भिक्खवे, असप्पुरिसो  
एवन्दिट्ठी३ होति: ऽनत्थि दिन्नं, नत्थि यिट्ठं, नत्थि हुतं, नत्थि सुकटदुक्कटानं  
कम्मानं फलं विपाको, नत्थि अयं लोको, नत्थि परो लोको, नत्थि माता, नत्थि पिता, नत्थि  
सत्ता ओपपातिका, नत्थि लोके समणब्राह्मणा सम्मग्गता सम्मा पटिपन्ना ये इमञ्च  
लोकं परञ्च लोकं सयं अभिञ्ञा सच्छिकत्वा पवेदेन्तीऽति। एवं खो भिक्खवे  
असप्पुरिसो असप्पुरिसदिट्ठी होति।  
    
कथञ्च भिक्खवे, असप्पुरिसो, असप्पुरिसदानं देति: इध भिक्खवे, असप्पुरिसो  
असक्कच्चं दानं४ देति, असहत्था दानं देति, अचित्तीकत्वा५ दानं देति, अपविद्धं६ दानं  
देति,अनागमनदिट्ठिको दानं देति। एवं खो भिक्खवे असप्पुरिसो असप्पुरिसदानं देति।  
    
स खो सो भिक्खवे,७ असप्पुरिसो एवं असद्धम्मसमन्नागतो, एवं असप्पुरिसभत्ती,  
एवं असप्पुरिसचिन्ती, एवं असप्पुरिसमन्ती, एवं असप्पुरिसवाचो, एवं  
असप्पुरिसकम्मन्तो, एवं असप्पुरिसदिट्ठी, एवं असप्पुरिसदानं दत्वा कायस्स भेदा  
परम्मरणा या असप्पुरिसानं गति, तत्थ उप्पज्जति। का च भिक्खवे, असप्पुरिसानं गति,  
निरयो वा तिरच्छानयोनि वा।  
    
जानेय्य नु खो भिक्खवे, सप्पुरिसो सप्पुरिसं ऽसप्पुरिसो अयं भवऽन्ति।  
[प्त्स् पगे ०२३] [\क़् २३।]        
एवं भन्ते।  
    
--------------------------  
१।मुसावादो-सीमु, २।पिसुणवाचो-सीमु,मजसं,स्या।  
३।एवन्दिट्ठिको-स्या। ४।असक्कच्चदानं५[प्त्स्।]  
५।अचित्तिकत्वा-सीमु,मजसं,[प्त्स्।]  
अचित्तिं कत्वा-स्या।  
६।अपविट्ठं-सीमु,मजसं,स्या। ७।सो भिक्खवे-सीमु,मजसं  
    
[ब्ज्त् पगे १३०] [\x १३०।]       
    
साधु भिक्खवे, ठानमेतं भिक्खवे, विज्जति यं सप्पुरिसो सप्पुरिसं जानेय्य  
ऽसप्पुरिसो अयं भवऽन्ति।  
    
जानेय्य पन भिक्खवे, सप्पुरिसो असप्पुरिसं ऽअसप्पुरिसो अयं भवऽन्ति।  
    
एवं भन्ते।  
    
साधु भिक्खवे, एतम्पि खो भिक्खवे, ठानं विज्जति यं सप्पुरिसो असप्पुरिसं जानेय्य  
ऽअसप्पुरिसो अयं भवऽन्ति।  
    
सप्पुरिसो भिक्खवे, सद्धम्मसमन्नागतो होति, सप्पुरिसभत्ती होति, सप्पुरिसचिन्ती  
होति, सप्पुरिसमन्ती होति, सप्पुरिसवाचो होति, सप्पुरिसकम्मन्तो होति, सप्पुरिसदिट्ठी  
होति, सप्पुरिसदानं देति।  
    
कथञ्च भिक्खवे, सप्पुरिसो सद्धम्मसमन्नागतो होति: इध भिक्खवे, सप्पुरिसो  
सद्धो होति, हिरिमा होति, ओत्तप्पी होति, बहुस्सुतो होति, आरद्धविरियो होति, उपट्ठितसती  
होति, पञ्ञवा होति। एवं खो भिक्खवे, सप्पुरिसो सद्धम्मसमन्नागतो होति।  
    
कथञ्च भिक्खवे, सप्पुरिसो सप्पुरिसभत्ती होति: इध भिक्खवे, सप्पुरिसस्स ये ते  
समणब्राह्मणा सद्धा हिरिमन्तो ओत्तप्पिनो बहुस्सुता आरद्धविरिया उपट्ठितसतिनो  
पञ्ञवन्तो, त्यास्स मित्ता होन्ति ते सहाया।१ एवं खो भिक्खवे, सप्पुरिसो सप्पुरिसभत्ती  
होति।  
    
कथञ्च भिक्खवे, सप्पुरिसो सप्पुरिसचिन्ती होति: इध भिक्खवे, सप्पुरिसो  
नेवत्तव्याबाधाय चेतेति, न परव्याबाधाय चेतेति, न उभयव्याबाधाय चेतेति, एवं खो  
भिक्खवे, सप्पुरिसो सप्पुरिसचिन्ती होति।  
    
कथञ्च भिक्खवे, सप्पुरिसो सप्पुरिसमन्ती होति: इध भिक्खवे, सप्पुरिसो  
नेवत्तव्याबाधाय मन्तेति, न परव्याबाधाय मन्तेति, न उभयव्याबाधाय मन्तेति।  
एवं खो भिक्खवे, सप्पुरिसो सप्पुरिसमन्ती होति।  
    
कथञ्च भिक्खवे, सप्पुरिसो सप्पुरिसवाचो होति: इध भिक्खवे, सप्पुरिसो मुसावादा  
पटिविरतो होति, पिसुनाय वाचाय२ पटिविरतो होति, फरुसाय वाचाय३ पटिविरतो होति।  
सम्फप्पलापा पटिविरतो होति। एवं खो भिक्खवे, सप्पुरिसो सप्पुरिसवाचो होति।  
    
कथञ्च भिक्खवे, सप्पुरिसो सप्पुरिसकम्मन्तो होति, इध भिक्खवे, सप्पुरिसो  
पाणातिपातापटिविरतो होति, अदिन्नादाना [प्त्स् पगे ०२४] [\क़् २४।] पटिविरतो होति, कामेसु  
मिच्छाचारा पटिविरतो होति। एवं खो भिक्खवे, सप्पुरिसो सप्पुरिसकम्मन्तो होति।  
    
---------------------------  
१।ते सहाया होन्ति-[प्त्स्।]  
२।पिसुणावाचाय-[प्त्स्।]  
३।फरुसावाचाय-[प्त्स्।]  
    
[ब्ज्त् पगे १३२] [\x १३२।]       
    
कथञ्च भिक्खवे, सप्पुरिसो सप्पुरिसदिट्ठी होति: इध भिक्खवे, सप्पुरिसो एवन्दिट्ठि  
होति: अत्थि दिन्नं, अत्थि यिट्ठं, अत्थि हुतं, अत्थि सुकटदुक्कटानं कम्मानं फलं  
विपाको, अत्थि अयं लोको, अत्थि परो लोको, अत्थि माता, अत्थि पिता, अत्थि सत्ता ओपपातिका, अत्थि लोके  
समणब्राह्मणा सम्मग्गता सम्मापटिपन्ना ये इमञ्च लोकं परं च लोकं सयं  
अभिञ्ञा सच्छिकत्वा पवेदेन्तीऽति। एवं खो भिक्खवे, सप्पुरिसो सप्पुरिसदिट्ठि होति।  
कथञ्च भिक्खवे, सप्पुरिसो सप्पुरिसदानं देति: इध भिक्खवे, सप्पुरिसो सक्कच्चं  
दानं१ देति, सहत्था दानं देति, चित्तीकत्वा२ दानं देति, परिसुद्धं३ दानं देति,  
आगमनदिट्ठिको दानं देति। एवं खो भिक्खवे, सप्पुरिसो सप्पुरिसदानं देति।  
    
स खो सो भिक्खवे४, सप्पुरिसो एवं सद्धम्मसमन्नागतो, एवं सप्पुरिसभत्ती, एवं  
सप्पुरिसमन्ती, एवं सप्पुरिसवाचो, एवं सप्पुरिसकम्मन्तो, एवं सप्पुरिसदिट्ठि, एवं  
सप्पुरिसदानं दत्वा कायस्स भेदा परम्मरणा या सप्पुरिसानं गति, तत्थ उप्पज्जति।  
का च भिक्खवे, सप्पुरिसानं गति, देवमहत्तता वा मनुस्समहत्तता वाति।   
इदमवोच भगवा , अत्तमना ते भिक्खु भगवतो भासितं अभिनन्दुन्ति।  
[प्त्स् पगे ०२५] [\क़् २५।]        
चूऌअपुण्णम सुत्तं दसमं  
    
देवदह वग्गो पठमो।  
    
तस्स वग्गस्स उद्दानं  
    
देवदहं पञ्चत्तय किन्ति साम सुनक्खत्तक सप्पाया।  
गणको गोपक पुण्णका द्वे इति पठमो असमो वरवग्गो।  
    
--------------------------  
१।सक्कच्चदानं-[प्त्स्।]  
२।चित्तिकत्वा-मजसं,[प्त्स्।]  
चित्तिङ्कत्वा-स्या।  
३।अनपविट्ठं-मजसं।  
४।सो भिक्खवे-सीमु,मजसं।  
    
[ब्ज्त् पगे १३४] [\x १३४।]       
    
२ अनुपदवग्गो  
    
३।२।१  
    
अनुपद सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
पण्डितो भिक्खवे, सारिपुत्तो, महापञ्ञो भिक्खवे, सारिपुत्तो पुथुपञ्ञो भिक्खवे  
सारिपुत्तो, हासुपञ्ञो१ भिक्खवे सारिपुत्तो, जवनपञ्ञो भिक्खवे सारिपुत्तो, तिक्खपञ्ञो  
भिक्खवे सारिपुत्तो, निब्बेधिकपञ्ञो भिक्खवे सारिपुत्तो। सारिपुत्तो भिक्खवे,  
अद्धमासं अनुपदधम्मविपस्सनं विपस्सति। तत्रिदं भिक्खवे, सारिपुत्तस्स  
अनुपदधम्मविपस्सनाय होति।  
    
इध भिक्खवे, सारिपुत्तो विविच्चेव कामेहि विविच्च अकुसलेहि धम्मेहि सवितक्कं  
सविचारं विवेकजं पीतिसुखं पठमं झानं उपसम्मज्ज विहरति। ये च पठमे  
झाने३ धम्मा वितक्को च विचारो च पीति च सुखञ्च चित्तेकग्गता च फस्सो वेदना सञ्ञा  
चेतना चित्तं छन्दो अधिमोक्खो विरियं४ सति उपेक्खा५ मनसिकारो। त्यास्स धम्मा  
अनुपदववत्थिता होन्ति, त्यास्स धम्मा विदिता उप्पज्जन्ति, विदिता उपट्ठहन्ति, विदिता  
अब्भत्थं गच्छन्ति। सो एवं पजानाति: एवं किर मे धम्मा अहुत्वा सम्भोन्ति, हुत्वा  
पटिवेन्तीऽति। सो तेसु धम्मेसु अनुपयो६ अनपायो अनिस्सितो अप्पटिबद्धो विप्पमुत्तो  
विसंयुत्तो विमरियादीकतेन चेतसा विहरति। सो अत्थि उत्तरिं७ निस्सरणऽन्ति पजानाति।  
तब्बहुलीकारा अत्थित्वेवस्स८ होति।  
    
-------------------------  
१।हासपञ्ञो-मजसं,स्या। २।पठमज्झानं-सीमु,[प्त्स्।]  
३।पठमज्झाने५सीमु,[प्त्स्। ४।]वीरियं-मजसं  
५।उपेखा-[प्त्स्। ६।]अनुपायो-सिमु।  
७।उत्तरि-मजसं। ८।अत्थितेवस्स-[प्त्स्।]  
    
[ब्ज्त् पगे १३६] [\x १३६।]       
    
पुन च परं भिक्खवे, सारिपुत्तो वितक्कविचारानं वूपसमा अज्झत्तं सम्पसादनं  
चेतसो एकोदिभावं [प्त्स् पगे ०२६] [\क़् २६।] अवितक्कं अविचारं समाधिजं पितिसुखं  
दुतियं झानं१ उपसम्पज्ज विहरति। ये च दुतिये झाने२ धम्मा अज्झत्तं सम्पसादो च  
पीति च सुखञ्च चित्तेकग्गता च फस्सो वेदना सञ्ञा चेतना चित्तं छन्दो अधिमोक्खो  
विरियं सति उपेक्खा मनसिकारो, त्यास्स धम्मा अनुपदववत्थिता होन्ति। त्यास्स धम्मा  
विदिता उप्पज्जन्ति, विदिता उपट्ठहन्ति, विदिता अब्भत्थं गच्छन्ति। सो एवं पजानाति: ऽएवं  
किर मे धम्मा अहुत्वा सम्भोन्ति। हुत्वा पटिवेन्तीऽति। सो तेसु धम्मेसु अनुपयो  
अनपायो अनिस्सितो अप्पटिबद्धो विप्पमुत्तो विसंयुत्तो विमरियादीकतेन चेतसा विहरति। सो  
अत्थि उत्तरिं निस्सरणऽन्ति पजानाति। तब्बहुलीकारा अत्थित्वेवस्स होति।  
    
पुन च परं भिक्खवे, सारिपुत्तो पीतिया च विरागा उपेक्खको च३ विहरति। सतो च  
सम्पजानो सुखञ्च कायेन पटिसंवेदेति, यं तं अरिया आचिक्खन्ति ऽउपेक्खको सतिमा  
सुखविहारीऽति तं ततियं झानं उपसम्पज्ज विहरति। ये च ततिये झाने धम्मा सुखञ्च  
सति च सम्पजञ्ञञ्च चित्तेकग्गता च फस्सो वेदना सञ्ञा चेतना चित्तं छन्दो  
अधिमोक्खो विरियं सति उपेक्खा मनसिकारो,  
त्यास्स धम्मा अनुपदववत्थिता होन्ति। त्यास्स धम्मा  
विदिता उप्पज्जन्ति, विदिता उपट्ठहन्ति, विदिता अब्भत्थं गच्छन्ति। सो एवं पजानाति: ऽएवं  
किर मे धम्मा अहुत्वा सम्भोन्ति। हुत्वा पटिवेन्तीऽति। सो तेसु धम्मेसु अनुपयो  
अनपायो अनिस्सितो अप्पटिबद्धो विप्पमुत्तो विसंयुत्तो विमरियादीकतेन चेतसा विहरति। सो  
अत्थि उत्तरिं निस्सरणऽन्ति पजानाति। तब्बहुलीकारा अत्थित्वेवस्स होति।  
    
पुन च परं भिक्खवे, सारिपुत्तो सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति, ये च चतुत्थे झाने धम्मा उपेक्खा अदुक्खमसुखा  
वेदना पस्सद्धत्ता४ चेतसो अनाभोगो सतिपारिसुद्धि चित्तेकग्गता च फस्सो वेदना सञ्ञा  
चेतना चित्तं छन्दो अधिमोक्खो विरियं सति उपेक्खा मनसिकारो। त्यास्स धम्मा  
अनुपदववत्थिता होन्ति। त्यास्स धम्मा  
विदिता उप्पज्जन्ति, विदिता उपट्ठहन्ति, [प्त्स् पगे ०२७] [\क़् २७।] विदिता अब्भत्थं  
गच्छन्ति। सो एवं पजानाति: ऽएवं किर मे धम्मा अहुत्वा सम्भोन्ति। हुत्वा पटिवेन्तीऽति।  
सो तेसु धम्मेसु अनुपयो अनपायो अनिस्सितो अप्पटिबद्धो विप्पमुत्तो विसंयुत्तो  
विमरियादीकतेन चेतसा विहरति। सो अत्थि उत्तरिं निस्सरणऽन्ति पजानाति। तब्बहुलीकारा  
अत्थित्वेवस्स होति।  
    
--------------------------  
१।दुतियज्झानं-सीमु।[प्त्स्। २।]दुतियज्झाने-सीमु,[प्त्स्।]  
३।उपेखकोच-[प्त्स्।]  
४।पस्सद्धता-सीमु।  
परिसुद्धत्ता-स्या।  
पस्सि वेदना-[प्त्स्।]  
    
[ब्ज्त् पगे १३८] [\x १३८।]       
    
पुन च परं भिक्खवे, सारिपुत्तो सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा ऽअनन्तो आकासोऽति आकासानञ्चायतनं उपसम्पज्ज  
विहरति। ये च आकासानञ्चायतने धम्मा आकासानञ्चायतनसञ्ञा च चित्तेकग्गता च फस्सो  
वेदना सञ्ञा चेतना चित्तं छन्दो अधिमोक्खो विरियं सति उपेक्खा मनसिकारो, त्यास्स  
धम्मा अनुपदववत्थिता होन्ति। त्यास्स धम्मा विदिता उप्पज्जन्ति, विदिता उपट्ठहन्ति,  
विदिता अब्भत्थं गच्छन्ति। सो एवं पजानाति: ऽएवं किर मे धम्मा अहुत्वा सम्भोन्ति,  
हुत्वा पटिवेन्तीऽति। सो तेसु धम्मेसु अनुपयो अनपायो अनिस्सितो अप्पटिबद्धो विप्पमुत्तो  
विसंयुत्तो विमरियादीकतेन चेतसा विहरति। सो अत्थि उत्तरिं१ निस्सरणऽन्ति पजानाति।  
तब्बहुलीकारा अत्थित्वेवस्स२ होति।  
    
पुन च परं भिक्खवे, सारिपुत्तो सब्बसो आकासानञ्चायतनं समतिक्कम्म ऽअनन्तं  
विञ्ञाणऽन्ति विञ्ञाणञ्चायतनं उपसम्पज्ज विहरति। ये च  
विञ्ञाणञ्चायतने धम्मा विञ्ञाणञ्चायतनसञ्ञा च चित्तेकग्गता च फस्सो  
वेदना सञ्ञा चेतना चित्तं छन्दो अधिमोक्खो विरियं सति उपेक्खा मनसिकारो, त्यास्स  
धम्मा अनुपदववत्थिता होन्ति। त्यास्स धम्मा विदिता उप्पज्जन्ति, विदिता उपट्ठहन्ति,  
विदिता अब्भत्थं गच्छन्ति। सो एवं पजानाति: ऽएवं किर मे धम्मा अहुत्वा सम्भोन्ति,  
हुत्वा पटिवेन्तीऽति। सो तेसु धम्मेसु अनुपयो अनपायो अनिस्सितो अप्पटिबद्धो विप्पमुत्तो  
विसंयुत्तो विमरियादीकतेन चेतसा विहरति सो अत्थि उत्तरिं१ निस्सरणन्ति पजानाति।  
तब्बहुलीकारा अत्थित्वेवस्स२ होति।  
[प्त्स् पगे ०२८] [\क़् २८।]        
पुन च परं भिक्खवे, सारिपुत्तो सब्बसो विञ्ञाणञ्चायतनं समतिक्कम्म ऽनत्थि  
किञ्चिऽति आकिञ्चञ्ञायतनं उपसम्पज्ज विहरति। ये च आकिञ्चञ्ञायतने धम्मा  
आकिञ्चञ्ञायतनसञ्ञा च चित्तेकग्गता च फस्सो  
वेदना सञ्ञा चेतना चित्तं छन्दो अधिमोक्खं विरियं सति उपेक्खा मनसिकारो, त्यास्स  
धम्मा अनुपदववत्थिता होन्ति। त्यास्स धम्मा विदिता उप्पज्जन्ति, विदिता उपट्ठहन्ति,  
विदिता अब्भत्थं गच्छन्ति। सो एवं पजानाति: ऽएवं किर मे धम्मा अहुत्वा सम्भोन्ति,  
हुत्वा पटिवेन्तीऽति। सो तेसु धम्मेसु अनुपयो अनपायो अनिस्सितो अप्पटिबद्धो विप्पमुत्तो  
विसंयुत्तो विमरियादीकतेन चेतसा विहरति सो अत्थि उत्तरिं१ निस्सरणन्ति पजानाति।  
तब्बहुलीकारा अत्थित्वेवस्स होति।  
    
पुन च परं भिक्खवे, सारिपुत्तो सब्बसो आकिञ्चञ्ञायतनं समतिक्कम्म  
नेवसञ्ञानासञ्ञायतनं उपसम्पज्ज विहरति, सो ताय समापत्तिया सतो वुट्ठहति। सो  
ताय समापत्तिया सतो वुट्ठहित्वा ये ते धम्मा३ अतीता निरुद्धा विपरिणता, ते धम्मे  
समनुपस्सति: ऽएवं किर मे धम्मा अहुत्वा सम्भोन्ति,  
हुत्वा पटिवेन्तीऽति। सो तेसु धम्मेसु अनुपयो अनपायो  
अनिस्सितो अप्पटिबद्धो विप्पमुत्तो विसंयुत्तो विमरियादीकतेन चेतसा विहरति सो अत्थि  
उत्तरिं निस्सरणन्ति पजानाति। तब्बहुलीकारा अत्थित्वेवस्स होति।  
--------------------------  
१।उत्तरि-मजसं। २।अत्थितेवस्स-[प्त्स्।]  
३।ये धम्मा-मजसं,स्या,[प्त्स्।]  
    
[ब्ज्त् पगे १४०] [\x १४०।]       
    
पुन च परं भिक्खवे, सारिपुत्तो सब्बसो नेवसञ्ञा नासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति।  
सो ताय समापत्तिया सतो वुट्ठहित्वा ये ते धम्मा१ अतीता निरुद्धा विपरिणता, ते धम्मे  
समनुपस्सति: ऽएवं किर मे धम्मा अहुत्वा सम्भोन्ति, हुत्वा पटिवेन्तीऽति। सो तेसु  
धम्मेसु अनुपयो अनपायो अनिस्सितो अप्पटिबद्धो विप्पमुत्तो विसंयुत्तो  
विमरियादीकतेन चेतसा विहरति सो नत्थि उत्तरिं निस्सरणन्ति पजानाति। तब्बहुलीकारा  
नत्थित्वेवस्स२ होति।  
    
यं खो तं भिक्खवे, सम्मा वदमानो वदेय्य: वसिप्पत्तो पारमिप्पत्तो अरियस्मिं  
सीलस्मिं, वसिप्पत्तो [प्त्स् पगे ०२९] [\क़् २९।] पारमिप्पत्तो अरियस्मिं समाधिस्मिं,  
वसिप्पत्तो पारमिप्पत्तो अरियाय पञ्ञाय३, वसिप्पत्तो पारमिप्पत्तो अरियाय विमुत्तियाति।  
सारिपुत्तमेव तं सम्मा वदमानो वदेय्य वसिप्पत्तो पारमिप्पत्तो अरियस्मिं सीलस्मिं,  
वसिप्पत्तो पारमिप्पत्तो अरियस्मिं समाधिस्मिं, वसिप्पत्तो पारमिप्पत्तो अरियाय पञ्ञाय,  
वसिप्पत्तो पारमिप्पत्तो अरियाय विमुत्तियाऽति।  
यं खो तं भिक्खवे, सम्मा वदमानो वदेय्य: भगवतो पुत्तो ओरसो मुखतो जातो  
धम्मजो धम्मनिम्मितो धम्मदायादो नो आमिसदायादोऽति सारिपुत्तमेव तं सम्मा  
वदमानो वदेय्य भगवतो पुत्तो ओरसो मुखतो जातो धम्मजो धम्मनिम्मितो  
धम्मदायादो नो आमिसदायादोऽति  
    
सारिपुत्तो भिक्खवे, तथागतेन अनुत्तरं धम्मचक्कं पवत्तिकं सम्मदेव  
अनुप्पवत्तेतीति  
    
इदमवोच भगवा, अत्तमना ते भिक्खू भगवतो भासितं अभिनन्दुन्ति।  
    
अनुपद सुत्तं पठमं।  
    
--------------------------  
१।ये धम्मा-मजसं,स्या,[प्त्स्।]  
२।नत्थितेवस्स-[प्त्स्।]  
३।सञ्ञाय-[प्त्स्।]  
    
[ब्ज्त् पगे १४२] [\x १४२।]       
    
३।२।२  
    
छब्बिसोधन सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खु आमन्तेसि भिक्खवोति। भदन्तेति ते भिक्खु भगवतो  
पच्चस्सोसुं। भगवा एतदवोच:  
    
इध भिक्खवे, भिक्खु अञ्ञं ब्याकरोति: खीणा जाति, वुसितं ब्रह्मचरियं, कतं  
करणीयं, नापरं इत्थत्तायाति पजानामिऽति। तस्स भिक्खवे, भिक्खुनो भासितं नेव  
अभिनन्दितब्बं नप्पटिक्कोसितब्बं अनभिनन्दित्वा अप्पटिक्कोसित्वा पञ्हो पुच्छितब्बो:  
चत्तारो मे आवुसो वोहारा तेन भगवता जानता पस्सता अरहता सम्मासम्बुद्धेन  
सम्मदक्खाता। कतमे चत्तारो: दिट्ठे दिट्ठवादिता, सुते सुतवादिता, मुते मुतवादिता,  
विञ्ञाते [प्त्स् पगे ०३०] [\क़् ३०।] विञ्ञातवादिता। इमे खो आवुसो, चत्तारो वोहारा तेन  
भगवता जानता पस्सता अरहता सम्मासम्बुद्धेन सम्मदक्खतो।  
    
कथं जानतो पनायस्मतो कथं पस्सतो इमेसु चतुसु वोहारेसु अनुपादाय आसवेहि चित्तं  
विमुत्तऽन्ति: खीणासवस्स भिक्खवे, भिक्खुनो वुसितवतो कतकरणीयस्स ओहितभारस्स  
अनुप्पत्तसदत्थस्स परिक्खीणभवसञ्ञोजनस्स सम्मदञ्ञा विमुत्तस्स  
अयमनुधम्मो होति वेय्याकरणाय: दिट्ठे खो अहं आवुसो, अनुपयो अनपायो अनिस्सितो  
अप्पटिबद्धो विप्पमुत्तो विसंयुत्तो विमरियादीकतेन चेतसा विहारामि, सुते खो अहं  
आवुसो अनुपयो अनपायो अनिस्सितो अप्पटिबद्धो विप्पमुत्तो विसंयुत्तो विमरियादीकतेन  
चेतसा विहरामि। मुते खो अहं आवुसो अनुपयो अनपायो अनिस्सितो अप्पटिबद्धो विप्पमुत्तो  
विसंयुत्तो विमरियादीकतेन चेतसा विहरामि, विञ्ञाते खो अहं आवुसो, अनुपयो अनपायो  
अनिस्सितो अप्पटिबद्धो विप्पमुततो विसंयुत्तो विमरियादीकतेन चेतसा विहरामी। एवं खो  
मे आवुसो, जानतो एवं पस्सतो इमेसु चतुसु वोहारेसु अनुपादाय आसवेहि चित्तं विमुत्तऽन्ति।  
    
तस्स भिक्खवे भिक्खुनो साधूति भासितं अभिनन्दितब्बं, अनुमोदितब्बं। साधूति  
भासितं अभिनन्दित्वा अनुमोदित्वा उत्तरिं पञ्हो पुच्छितब्बो: पञ्च खो इमे१ आवुसो,  
उपादानक्खन्धा तेन भगवता जानता पस्सता अरहता सम्मासम्बुद्धेन  
सम्मदक्खता। कतमे पञ्च: रूपूपादानक्खन्धो वेदनूपादानक्खन्धो  
सञ्ञूपादानक्खन्धो सङ्खारूपादानक्खन्धो विञ्ञाणूपादानक्खन्धो। इमे खो आवुसो,  
पञ्चुपादानक्खन्धा तेन भगवता जानता पस्सता अरहता सम्मासम्बुद्धेन  
सम्मदक्खाता। कथं जानतो पनायस्मतो  
-------------------------  
१।पञ्चिमे-सीमु,मजसं।  
    
[ब्ज्त् पगे १४४] [\x १४४।]       
    
कथं पस्सतो इमेसु पञ्चसूपादानक्खन्धेसु अनुपादाय आसवेहि चित्तं विमुत्तन्ति:  
खीणासवस्स भिक्खवे, भिक्खुनो वुसितवतो कतकरणीयस्स ओहितभारस्स  
अनुप्पत्तसदत्थस्स परिक्खीणभवसञ्ञोजनस्स सम्मदञ्ञा विमुत्तस्स  
अयमनुधम्मो होति वेय्याकरणाय: रूपं खो अहं आवुसो, अबलं विरागं अनस्सासिकऽन्ति  
विदत्वा ये रूपे उपायूपादाना१ [प्त्स् पगे ०३१] [\क़् ३१।] चेतसो  
अधिट्ठानाभिनिवेसानुसया, तेसं खया विरागा निरोधा चागा पटिनिस्सग्गा विमुत्तं मे  
चित्तऽन्ति पजानामि। वेदनं खो आवुसो अबलं विरागं अनस्सासिकऽन्ति विदत्वा ये वेदना  
उपायूपादाना१ चेतसो अधिट्ठानाभिनिवेसानुसया, तेसं खया विरागा निरोधा चागा  
पटिनिस्सग्गा विमुत्तं मे चित्तऽन्ति पजानामि। सञ्ञं खो अहं आवुसो अबलं विरागं  
अनस्सासिकऽन्ति विदत्वा ये सञ्ञा उपायूपादाना१ चेतसो अधिट्ठानाभिनिवेसानुसया, तेसं  
खया विरागा निरोधा चागा पटिनिस्सग्गा विमुत्तं मे चित्तऽन्ति पजानामि।सङ्खारे खो अहं  
आवुसो अबलं विरागं अनस्सासिकऽन्ति विदित्वा ये सङ्खारा उपायूपादाना१ चेतसो  
अधिट्ठानाभिनिवेसानुसया, तेसं खया विरागा निरोधा चागा पटिनिस्सग्गा विमुत्तं मे  
चित्तऽन्ति पजानामि। विञ्ञाणं खो अहं आवुसो अबलं विरागं अनस्सासिकऽन्ति विदित्वा ये  
विञ्ञाणे उपायूपादाना१ चेतसो अधिट्ठानाभिनिवेसानुसया, तेसं खया विरागा निरोधा चागा  
पटिनिस्सग्गा विमुत्तं मे चित्तऽन्ति पजानामि। एवं खो मे आवुसो, जानतो एवं पस्सतो इमेसु  
पञ्चसूपादानक्खन्धेसु अनुपादाय आसवेहि चित्तं विमुत्तन्ति।   
तस्स भिक्खवे, भिक्खुनो साधूति भासितं [प्त्स् पगे ०३२] [\क़् ३२।] अभिनन्दितब्बं,  
अनुमोदितब्बं। साधूति भासितं अभिनन्दित्वा अनुमोदित्वा उत्तरिं पञ्हो पुच्छितब्बो:  
छयिमा२ आवुसो, धातुयो तेन भगवता जानता पस्सता अरहता सम्मासम्बुद्धेन  
सम्मदक्खता। कतमा छ: पठवीधातु आपोधातु तेजोधातु वायोधातु आकासधातु  
विञ्ञाणधातु। इमा खो आवुसो छ धातुयो तेन भगवता जानता पस्सता अरहता  
सम्मासम्बुद्धेन सम्मदक्खता। कथं जानतो पनायस्मतो कथं पस्सतो इमासु  
छसु धातुसु अनुपादाय आसवेहि चित्तं विमुत्तन्ति: खीणासवस्स भिक्खवे, भिक्खुनो  
वुसितवतो कतकरणीयस्स ओहितभारस्स अनुपत्तसदत्थस्स  
परिक्खीणभवसञ्ञोजनस्स सम्मदञ्ञा विमुतस्स अयमनुधम्मो होति  
वेय्याकरणाय: पठवीधातुं खो अहं आवुसो न अत्ततो उपगच्छिं, न च  
पठवीधातुनिस्सितं अत्तानं। ये च पठवीधातुनिस्सिता उपयूपादाना१ चेतसो  
अधिट्ठानाभिनिवेसानुसया तेसं खया विरागा निरोधा चागा पटिनिस्सग्गा विमुत्तं मे  
चित्तन्ति पजानामि। आपोधातुं खो अहं आवुसो न अत्ततो उपगच्छिं, न च आपोधातुनिस्सितं  
अत्तानं ये च उपयूपादाना१ चेतसो अधिट्ठानाभिनिवेसानुसया तेसं खया विरागा निरोधा  
चागा पटिनिस्सग्गा विमुत्तं मे चित्तन्ति पजानामि। तेजोधातुं खो अहं आवुसो न अत्ततो  
उपगच्छिं, न च तेजोधातुनिस्सितं अत्तानं। ये च तेजोधातुनिस्सिता उपयूपादाना१ चेतसो  
अधिट्ठानाभिनिवेसानुसया तेसं खया विरागा निरोधा चागा पटिनिस्सग्गा विमुत्तं मे  
चित्तन्ति पजानामि। वायोधातुं खो अहं आवुसो न अत्ततो उपगच्छिं, न च  
वायोधातुनिस्सितं अत्तानं। ये च वायोधातुनिस्सिता उपयूपादाना१ चेतसो  
अधिट्ठानाभिनिवेसानुसया तेसं खया  
विरागा निरोधा चागा पटिनिस्सग्गा विमुत्तं मे चित्तन्ति पजानामि। आकासधातुं खो अहं  
आवुसो न अत्ततो उपगच्छिं, न च आकासधातुनिस्सितं अत्तानं। ये च आकासधातुनिस्सिता  
उपयूपादाना१ चेतसो अधिट्ठानाभिनिवेसानुसया तेसं खया विरागा निरोधा चागा  
पटिनिस्सग्गा विमुत्तं मे चित्तन्ति पजानामि। विञ्ञाणधातुं खो अहं आवुसो न अत्ततो  
उपगच्छिं, न च विञ्ञाणधातुनिस्सितं अत्तानं। ये च विञ्ञाणधातुनिस्सिता उपयूपादाना  
चेतसो अधिट्ठानाभिनिवेसानुसया तेसं खया विरागा निरोधा चागा पटिनिस्सग्गा विमुत्तं  
मे चित्तन्ति पजानामि। एवं खो मे आवुसो, जानतो एवं पस्सतो इमासु छसु धातुसु  
अनुपादाय आसवेहि चित्तं विमुत्तन्ति।  
    
-------------------------  
१।उपायुपादाना-सीमु,[प्त्स्।]  
उपायूपादाना-मजसं।  
उपादायूपादानि-स्या।  
२।छ खो पनिमानि-मजसं।  
[ब्ज्त् पगे १४६] [\x १४६।]       
    
तस्स भिक्खवे, भिक्खुनो साधूति भासितं अभिनन्दितब्बं अनुमोदितब्बं। साधूति  
भासितं अभिनन्दित्वा अनुमोदित्वा उत्तरिं पञ्हो पुच्छितब्बो: छ खो पनिमानि आवुसो  
अज्झत्तिकबाहिरानि१ आयतनानि तेन भगवता जानता पस्सता अरहता सम्मासम्बुद्धेन  
सम्मदक्खातानि। कतमानि छ: चक्खुं चेव२ रूपा च, सोतं च सद्दा च, घानं च  
घन्धा च, जिव्हा च रसा च, कायो च फोट्ठब्बा च, मनो च धम्मा च, इमानि खो आवुसो  
छ अज्झत्तिकबाहिरानि आयतनानि तेन भगवता जानता पस्सता अरहता सम्मासम्बुद्धेन  
सम्मदक्खातानि। कथं जानतो पनायस्मतो कथं पस्सतो इमेसु छसु  
अज्झत्तिकबाहिरेसु आयतनेसु अनुपादाय आसवेहि चित्तं विमुत्तन्ति: खीणासवस्स भिक्खवे,  
भिक्खुनो वुसितवतो कतकरणीयस्स ओहितभारस्स अनुपत्तसदत्थस्स  
परिक्खीणभवसञ्ञोजनस्स सम्मदञ्ञाविमुत्तस्स अयमनुधम्मो होति  
वेय्याकरणाय: चक्खुस्मिं आवुसो, रूपे चक्खुविञ्ञाणे चक्खुविञ्ञाणविञ्ञातब्बेसु  
धम्मेसु यो छन्दो, यो रागो, या नन्दि, या तण्हा, ये च उपयूपादाना चेतसो  
अधिट्ठानाभिनिवेसानुसया, तेसं खया विरागा निरोधा चागा पटिनिस्सग्गा विमुत्तं मे  
चित्तन्ति पजानामि। सोतस्मिं आवुसो, सद्दे सोतविञ्ञाणे सोतविञ्ञाणविञ्ञातब्बेसु धम्मेसु  
यो छन्दो, यो रागो, या नन्दि, या तण्हा, ये च उपयूपादाना चेतसो  
अधिट्ठानाभिनिवेसानुसया, तेसं खया विरागा निरोधा चागा पटिनिस्सग्गा विमुत्तं मे  
चित्तन्ति पजानामि। घानस्मिं आवुसो, गन्धे घानविञ्ञाणे घानविञ्ञाणविञ्ञातब्बेसु  
धम्मेसु यो  
छन्दो, यो रागो, या नन्दि, या तण्हा, ये च उपयूपादाना चेतसो अधिट्ठानाभिनिवेसानुसया,  
तेसं खया विरागा निरोधा चागा पटिनिस्सग्गा विमुत्तं मे चित्तन्ति पजानामि। जिव्हाय आवुसो,  
रसे जिव्हाविञ्ञाणे जिव्हाविञ्ञाणविञ्ञातब्बेसु धम्मेसु यो छन्दो, यो रागो, या नन्दि, या  
तण्हा, ये च उपयूपादाना चेतसो अधिट्ठानाभिनिवेसानुसया, तेसं खया विरागा निरोधा  
चागा पटिनिस्सग्गा विमुत्तं मे चित्तन्ति पजानामि। कायस्मिं आवुसो, फोट्ठब्बे कायविञ्ञाणे  
कायविञ्ञाणविञ्ञातब्बेसु धम्मेसु यो छन्दो, यो रागो, या नन्दि, या तण्हा, ये च  
उपयूपादाना चेतसो अधिट्ठानाभिनिवेसानुसया, तेसं खया विरागा निरोधा चागा  
पटिनिस्सग्गा विमुत्तं मे चित्तन्ति पजानामि। मनस्मिं आवुसो, धम्मे मनोविञ्ञाणे  
मनोविञ्ञाणविञ्ञातब्बेसु धम्मेसु यो छन्दो, यो रागो, या नन्दि, या तण्हा, ये च  
उपयूपादाना चेतसो अधिट्ठानाभिनिवेसानुसया, तेसं खया विरागा निरोधा चागा  
पटिनिस्सग्गा विमुत्तं मे चित्तन्ति पजानामि। एवं खो मे आवुसो जानतो एवं पस्सतो इमेसु  
छसु अज्झत्तिकबाहिरेसु आयतनेसु अनुपादाय आसवेहि चित्तं विमुत्तन्ति।  
    
तस्स भिक्खवे, भिक्खुनो ऽसाधूऽति भासितं अभिनन्दितब्बं अनुमोदितब्बं। साधूति  
भासितं अभिनन्दित्वा अनुमोदित्वा उत्तरिं पञ्हो पुच्छितब्बो: ऽकथं जानतो पनायस्मतो  
कथं पस्सतो इमस्मिं च सविञ्ञाणके काये बहिद्धा च सब्बनिमित्तेसु  
अहिङ्कारममिङ्कारमानानुसया३ सुसमूहताति४। [प्त्स् पगे ०३३] [\क़् ३३।] खीणासवस्स  
भिक्खवे, भिक्खुनो वुसितवतो कतकरणीयस्स ओहितभारस्स अनुप्पत्तसदत्थस्स  
परिक्खीणभवसञ्ञोजनस्स सम्मदञ्ञाविमुत्तस्स अयमनुधम्मो होति  
वेय्याकरणाय: ऽपुब्बे खो अहं आवुसो अगारियभुतो समानो अविद्दसु अहोसिं। तस्स मे  
तथागतो वा तथागतसावको वा धम्मं देसेसि। ताहं धम्मं सुत्वा तथागते सद्धं  
पटिलभिं। सो तेन सद्धापटिलाभेन समन्नागतो इति पटिसञ्चिक्खिं सम्बाधो घारावासो  
रजापथो, अब्भोकासो पब्बज्जा, नयिदं सुकरं अगारं अज्झावसता एकन्तपरिपुण्णं  
एकन्तपरिसुद्धं सङ्खलिखितं ब्रह्मचरियं चरितुं। यन्नूनाहं केसमस्सुं ओहारेत्वा  
कासायानि वत्थानि अच्छादेत्वा अगारस्मा अनगारियं पब्बजेय्यऽन्ति।  
    
-------------------------  
१।अज्झत्तिकानि बाहिरानि-स्या,[प्त्स्।]  
२।चक्खु चेव-मजसं,स्या,[प्त्स्।]  
३।अहङ्कारममङ्कारमानानुसया-मजसं,सीमु,स्या।  
४।समूहताति-मजसं।  
    
[ब्ज्त् पगे १४८] [\x १४८।]       
    
सो खो अहं आवुसो, अपरेन समयेन अप्पं वा भोगक्खन्धं पहाय महन्तं वा  
भोगक्खन्धं पहाय अप्पं वा ञातिपरिवट्टं पहाय महन्तं वा ञातिपरिवट्टं  
पहाय केसमस्सुं ओहारेत्वा कासायानि वत्थानि अच्छादेत्वा अगारस्मा अनगारियं पब्बजिं।  
सो एवं पब्बजितो समानो भिक्खूनं सिक्खासाजिवसमापन्नो पाणातिपातं पहाय  
पाणातिपाता पटिविरतो अहोसिं, निहितदण्डो निहितसत्थो लज्जीदयापन्नो  
सब्बपाणभूतहितानुकम्पी विहासिं। अदिन्नादानं पहाय अदिन्नादाना पटिविरतो अहोसिं।  
दिन्नादायी दिन्नपाटिकङ्खी अथेनेन सुविभुतेन अत्तना विहासिं। अब्रह्मचरियं पहाय  
ब्रह्मचारी अहोसिं आराचारी विरतो मेथुना गामधम्मा। मुसावादं पहाय मुसावादि  
पटिविरतो अहोसिं, सच्चवादी सच्चसन्धो थेतो पच्चयिको अविसंवादको लोकस्स। पिसुनं  
वाचं पहाय पिसुनाय वाचाय पटिविरतो अहोसिं, इतो सुत्वा न अमुत्र अक्खाता इमेसं  
भेदाय, अमुत्र वा सुत्वा न इमेसं अक्खाता अमूसं भेदाय, इति भिन्नानं वा सन्धाता  
सहितानं वा अनुप्पदाता समग्गारामो समग्गरतो समग्गनन्दी समग्गकरणिं वाचं  
भासिता अहोसिं। फरुसं वाचं पहाय फरुसाय वाचाय पटिविरतो अहोसिं, या सा वाचा नेला  
कण्णसुखा [प्त्स् पगे ०३४] [\क़् ३४।] पेमणीया हदयङ्गमा पोरी बहुजनकन्ता  
बहुजनमनापा तथारूपिं वाचं भासिता अहोसिं। सम्फप्पलापं पहाय सम्फप्पलापा  
पटिविरतो अहोसिं कालवादी भूतवादी अत्थवादी धम्मवादी विनयवादी निधानवतिं  
वाचं भासिता अहोसिं कालेन सापदेसं परियन्तवतिं अत्थसंहितं।  
    
सो बीजगामभूतगामसमारम्हा पटिविरतो अहोसिं। एकभत्तिको अहोसिं रत्तूपरतो  
पटिविरतो विकालभोजना। नच्चगीतवादित विसुकदस्सना पटिविरतो अहोसिं।  
मालागन्धविलेपनधारणमण्डन विभुसनट्ठाना पटिविरतो अहोसिं।  
उच्चासयनमहासयना पटिविरतो अहोसिं। जातरूपरजतपटिग्गहणा पटिविरतो अहोसिं।  
आमकधञ्ञ पटिग्गहणा पटिविरतो अहोसिं। आमकमंसपटिग्गहणा पटिविरतो अहोसिं।  
इत्थिकुमारिकपटिग्गहणा१ पटिविरतो अहोसिं। दासिदासपटिग्गहणा पटिविरतो अहोसिं।  
अजेऌअकपटिग्गहणा पटिविरतो अहोसिं। कुक्कुटसूकरपटिग्गहणा पटिविरतो  
अहोसिं।हत्थिगवास्स वऌअवपटिग्गहणा पटिविरतो अहोसिं। खेत्तवत्थुपटिग्गहणा  
पटिविरतो अहोसिं। दूतेय्य पहिनगमनानुयोगा पटिविरतो अहोसिं। कयविक्कया पटिविरतो  
अहोसिं। तुलाकूटकंसकुटमानकुटा पटिविरतो अहोसिं। उक्कोटनवञ्चननिकतिसाचियोगो  
पटिविरतो अहोसिं। छेदनवधबन्धनविपरामोसआलोपसहसाकारा पटिविरतो अहोसिं।  
    
सो सन्तुट्ठो अहोसिं कायपरिहारिकेन चीवरेन कुच्छिपरिहारिकेन पिण्डपातेन। सो येन  
येनेव पक्कमिं, समादायेव पक्कमिं। सेय्यथापि नाम पक्खी सकुणो येन येनेव  
डेति, सपत्तभारोव डेति। एवमेव खो अहं आवुसो, सन्तुट्ठो अहोसिं, कायपरिहारिकेन  
चीवरेन कुच्छिपरिहारिकेन पिण्डपातेन। सो येन येनेव पक्कमिं, समादायेव  
पक्कमिं। सो इमिना अरियेन सिलक्खन्धेन समन्नागतो अज्झत्तं अनवज्जसुखं  
पटिसंवेदेसिं।  
    
--------------------------  
१।इत्थिकुमारिकापटिग्गहणा-कत्थवी।  
    
[ब्ज्त् पगे १५०] [\x १५०।]       
    
सो चक्खुना रूपं दिस्वा न निमित्तग्गाही अहोसिं नानुव्यञ्जनग्गाही।  
यत्वाधिकरणमेनं१ चक्खुन्द्रियं असंवुतं विहरन्तं अभिज्झा दोमनस्सा पापका  
अकुसला धम्मा अन्वास्सवेय्युं, तस्स संवराय पटिपज्जिं, रक्खिं चक्खून्द्रियं,  
चक्खुन्द्रिये संवरं आपज्जिं। सोतेन सद्दं सुत्वा न निमित्तग्गाही अहोसिं  
नानुव्यञ्जनग्गाही। यत्वाधिकरणमेनं सोतिन्द्रियं असंवुतं विहरन्तं  
अभिज्झादोमनस्सा पापका अकुसला धम्मा अन्वास्सवेय्युं, तस्स संवराय पटिपज्जिं,  
रक्खिं सोतिन्द्रियं, सोतिन्द्रिये संवरं आपज्जिं। घानेन गन्धं घायित्वा न  
निमित्तग्गाही अहोसिं नानुव्यञ्जनग्गाही। यत्वाधिकरणमेनं घानिन्द्रियं असंवुतं  
विहरन्तं अभिज्झा दोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्जिं, रक्खिं घानिन्द्रियं, घानिन्द्रिये संवरं आपज्जिं। जिव्हाय रसं सायित्वा न  
निमित्तग्गाही अहोसिं नानुव्यञ्जनग्गाही। यत्वाधिकरणमेनं जिव्हिन्द्रियं असंवुतं  
विहरन्तं अभिज्झा दोमनस्सा पापका अकुसला धम्मा अन्वास्सवेय्युं, तस्स संवराय  
[प्त्स् पगे ०३५] [\क़् ३५।] पटिपज्जिं, रक्खिं जिव्हिन्द्रियं, जिव्हिन्द्रिये  
संवरं आपज्जिं। कायेन फोट्ठब्बं फुसित्वा न निमित्तग्गाही अहोसिं  
नानुव्यञ्जनग्गाही। यत्वाधिकरणमेनं कायिन्द्रियं असंवुतं विहरन्तं अभिज्झा  
दोमनस्सा पापका अकुसला धम्मा अन्वास्सवेय्युं, तस्स संवराय पटिपज्जिं,  
रक्खिं कायिन्द्रियं, कायिन्द्रिये संवरं आपज्जिं। मनसा धम्मं विञ्ञाय न  
निमित्तग्गाही अहोसिं नानुव्यञ्जनग्गाही। यत्वाधिकरणमेनं मनिन्द्रियं असंवुतं  
विहरन्तं  
अभिज्झादोमनस्सा पापका अकुसला धम्मा अन्वास्सवेय्युं, तस्स संवराय पटिपज्जिं,  
रक्खिं मनिन्द्रियं, मनिन्द्रिये संवरं आपज्जिं। सो इमिना अरियेन इन्द्रियसंवरेन  
समन्नागतो अज्झत्तं अब्यासेकसुखं पटिसंवेदेसिं।  
    
सो अभिक्कन्ते पटिक्कन्ते सम्पजानकारी अहोसिं। आलोकिते विलोकिते सम्पजानकारी अहोसिं।  
सम्मिञ्जिते पसारिते सम्पजानकारी अहोसिं। सङ्घाटिपत्तचिवरधारणे सम्पजानकारी  
अहोसिं। असिते पीते खायिते सायिते सम्पजानकारी अहोसिं। उच्चारपस्सावकम्मे सम्पजाकारी  
अहोसिं। गते ठिते निसिन्ने सुत्ते जागरिते भासिते तुण्हीभावे सम्पजानकारी अहोसिं।  
    
सो इमिना च अरियेन सीलक्खन्धेन समन्नागतो इमिना च अरियेन इन्द्रियसंवरेन  
समन्नागतो इमिना च अरियेन सतिसम्पजञ्ञेन समन्नागतो विवित्तं सेनासनं भजिं  
अरञ्ञं रुक्खमूलं पब्बतं कन्दरं गिरिगुहं सुसानं वनपत्थं अब्भोकासं  
पलालपुञ्जं। सो पच्छाभत्तं पिण्डपातपटिक्कन्तो निसीदिं पल्लङ्कं आभुजित्वा उजुं  
कायं पणिधाय परिमुखं सतिं उपट्ठपेत्वा।  
    
सो अभिज्झं लोके पहाय विगाताभिज्झेन चेतसा विहासिं, अभिज्झाय चित्तं परिसोधेसिं।  
ब्यापादपदोसं पहाय अव्यापन्नचित्तो विहासिं सब्बपानभूतहितानुकम्पी,  
ब्यापादपदोसा चित्तं परिसोधेसिं। थीनमिद्धं पहाय विगतथीनमिद्धो विहासिं  
आलोकसञ्ञी सतो सम्पजानो, थीनमिद्धा चित्तं परिसोधेसिं। उद्धच्चकुक्कुच्चं पहाय  
अनुद्धतो विहासिं अज्झत्तं वूपसन्तचित्तो, उद्धच्चकुक्कुच्चा चित्तं परिसोधेसिं।  
विचिकिच्छं पहाय तिण्णविचिकिच्छो विहासिं अकथङ्कथी कुसलेसु धम्मेसु, विचिकिच्छाय  
चित्तं परिसोधेसिं।  
[प्त्स् पगे ०३६] [\क़् ३६।]        
सो इमे पञ्च नीवरणे पहाय चेतसो उपक्कीलेसे पञ्ञाय दुब्बलीकरणे विविच्चेव कामेहि  
विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं  
उपसम्पज्ज विहासिं। वितक्कविचारानं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पितिसुखं दुतियं झानं उपसम्पज्ज विहासिं।  
पीतिया च विरागा उपेक्खको च विहासिं सतो च सम्पजानो सुखञ्च कायेन पटिसंवेदेसिं।  
यं तं अरिया आचिक्खन्ति: उपेक्खको सतिमा सुखविहारीति तं ततियं झानं उपसम्पज्ज  
विहासिं। सुखस्स च पहाना दुक्खस्स च पहाना पुब्बेव सोमनस्सदोमनस्सानं  
अत्थङ्गमा अदुक्खमसुखं उपेक्खासतिपारिसुद्धिं चतुत्थं झानं उपसम्पज्ज  
विहासिं।  
    
-------------------------  
१।यतोधिकरणमेनं-कत्थचि।  
    
[ब्ज्त् पगे १५२] [\x १५२।]       
    
सो एवं समाहिते चित्ते परिसुद्धे परियोदाते अनङ्गणे विगतुपक्किलेसे मुदुभुते  
कम्मनीये ठिते आनेञ्जप्पत्ते आसवानं खयञाणाय चित्तं अभिनिन्नामेसिं। सो इदं  
दुक्खन्ति यथाभूतं अब्भञ्ञासिं, अयं दुक्खसमुदयोति यथाभूतं अब्भञ्ञासिं,  
अयं दुक्खनिरोधोति यथाभूतं अब्भञ्ञासिं, अयन्दुक्खनिरोधगामिनीपटिपदाति  
यथाभूतं अब्भञ्ञासिं। इमे आसवाति यथाभूतं अब्भञ्ञासिं, अयं आसवसमुदयोति  
यथाभूतं अब्भञ्ञासिं, अयं आसवनिरोधोति यथाभूतं अब्भञ्ञासिं, अयं  
आसवनिरोधगामिनीपटिपदाति यथाभूतं अब्भञ्ञासिं। तस्स मे एवं जानतो एवं  
पस्सतो कामासवापि चित्तं विमुच्चित्थ१, भवासवापि चित्तं विमुच्चित्थ, अविज्जासवापि चित्तं  
विमुच्चित्थ। विमुत्तस्मिं विमुत्तमिति ञाणं अहोसि: ऽखीणा जाति वुसितं ब्रह्मचरियं,  
कतं करणीयं, नापरं इत्थत्तायाऽति अब्भञ्ञासिं। एवं खो मे आवुसो, जानतो एवं  
पस्सतो इमस्मिं च सविञ्ञाणके काये बहिद्धा च सब्बनिमित्तेसु  
अहिङ्कारममिङ्कारमानानुसया सुसमूहताति।  
    
तस्स भिक्खवे, भिक्खुनो साधूति भासितं अभिनन्दितब्बं अनुमोदितब्बं। साधूति  
भासितं अभिनन्दित्वा अनुमोदित्वा एवमस्स वचनीयो: ऽलाभा नो आवुसो, सुलद्धं [प्त्स्  
पगे ०३७] [\क़् ३७।] नो आवुसो, ये मयं आयस्मन्तं तादिसं ब्रह्मचारिं पस्सामाऽति।  
    
इदमवोच भगवा। अत्तमना ते भिक्खू भगवतो भासितं अभिनन्दुन्ति।  
    
जब्बिसोधनसुतं दुतियं।  
    
-------------------------  
१।विमुच्चि-कत्थचि  
    
[ब्ज्त् पगे १५४] [\x १५४।]       
    
३।२।३  
    
सप्पुरिस सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खु आमन्तेसि भिक्खवोति। भदन्तेति ते भिक्खु भगवतो  
पच्चस्सोसुं। भगवा एतदवोच:  
    
सप्पुरिसधम्मञ्च वो भिक्खवे, देसेस्सामि असप्पुरिसधम्मञ्च। तं सुणाथ  
साधुकं मनसि करोथ। भासिस्सामीति।  
    
एवं भन्तेति खो ते भिक्खु भगवतो पच्चस्सोसुं। भगवा एतदवोच:  
    
कतमो च भिक्खवे, असप्पुरिसधम्मो: इध भिक्खवे, असप्पुरिसो उच्चाकुला पब्बजितो  
होति। सो इति पटिसञ्चिक्खति: ऽअहं खोम्भि उच्चाकुला पब्बजितो इमे पनञ्ञे भिक्खू न  
उच्चाकुला पब्बजिताति। सो ताय उच्चाकुलीनताय अत्तानुक्कंसेति, परं वम्भेति। अयम्पि  
भिक्खवे, असप्पुरिसधम्मो। सप्पुरिसो च खो भिक्खवे, इति पटिसञ्चिक्खति: ऽन खो  
उच्चाकुलीनताय लोभधम्मा वा परिक्खयं गच्छन्ति। दोसधम्मा वा परिक्खयं  
गच्छन्ति। मोहधम्मा वा परिक्खयं गच्छन्ति। नो चेपि उच्चाकुला पब्बजितो होति, सो च  
होति धम्मानुधम्मपटिपन्नो सामिचिपटिपन्नो [प्त्स् पगे ०३८] [\क़् ३८।]       
अनुधम्मचारी। सो तत्थ पुज्जो, सो तत्थ पासंसोति। सो पटिपदं येव अन्तरं करित्वा ताय  
उच्चाकुलीनताय नेवत्तानुक्कंसेति। न परं वम्भेति। अयं भिक्खवे, सप्पुरिसधम्मो।  
    
पुन च परं भिक्खवे, असप्पुरिसो महाकुला पब्बजितो होति सो इति पटिसञ्चिक्खति: ऽअहं  
खोम्भि महाभोगकुला पब्बजितो इमे पनञ्ञे भिक्खू न महाभोगकुला पब्बजिताति। सो  
ताय महाभोगकुलीनताय अत्तानुक्कंसेति, परं वम्भेति। अयम्पि भिक्खवे,  
असप्पुरिसधम्मो। सप्पुरिसो च खो भिक्खवे, इति पटिसञ्चिक्खति: ऽन खो  
महाभोगकुलीनताय लोभधम्मा वा परिक्खयं गच्छन्ति।  
दोसधम्मा वा परिक्खयं गच्छन्ति। मोहधम्मा वा परिक्खयं गच्छन्ति। नो चेपि  
महाभोतकुला पब्बजितो होति, सो च होति धम्मानुधम्मपटिपन्नो सामिचिपटिपन्नो  
अनुधम्मचारी। सो तत्थ पुज्जो, सो तत्थ पासंसोति। सो पटिपदं येव अन्तरं करित्वा ताय  
महाभोगकुलीनताय नेवत्तानुक्कंसेति। न परं वम्भेति। अयं भिक्खवे,  
सप्पुरिसधम्मो। उऌआरभोगकुला पब्बजितो होति। सो इति पटिसञ्चिक्खति:  
ऽअहं खोम्भि उऌआरभोगकुला पब्बजितो, इमे पनञ्ञे भिक्खू न उऌआरभोगकुला  
पब्बजिताऽति। सो ताय उऌआरभोगताय अत्तानुक्कंसेति, परं वम्भेति।  
अयम्पि भिक्खवे, असप्पुरिसधम्मो। सप्पुरिसो च खो भिक्खवे, इति पटिसञ्चिक्खति: ऽन  
खो उऌआरभोगताय लोभधम्मा वा परिक्खयं गच्छन्ति।  
दोसधम्मा वा परिक्खयं गच्छन्ति। मोहधम्मा वा परिक्खयं गच्छन्ति। नो चेपि  
उऌआरभोगकुला पब्बजितो होति, सो च होति धम्मानुधम्मपटिपन्नो सामिचिपटिपन्नो  
अनुधम्मचारी। सो तत्थ पुज्जो, सो तत्थ पासंसोऽति। सो पटिपदं येव अन्तरं करित्वा  
ताय उऌआरभोगताय नेवत्तानुक्कंसेति, न परं वम्भेति। अयं भिक्खवे,  
सप्पुरिसधम्मो।  
[प्त्स् पगे ०३९] [\क़् ३९।]        
[ब्ज्त् पगे १५६] [\x १५६।]       
    
पुन च परं भिक्खवे, असप्पुरिसो ञातो होति यसस्ससी। सो इति पटिसञ्चिक्खति: ऽअहं  
खोम्हि ञातो यसस्ससी। इमे पनञ्ञे भिक्खू अप्पञ्ञाता१ अप्पेसक्खाऽति। सो तेन ञातत्तेन२  
अत्तानुक्कंसेति, परं वम्भेति। अयम्पि भिक्खवे, असप्पुरिसधम्मो। सप्पुरिसो च  
भिक्खवे, इतिपटिसञ्चिक्खति: ऽन खो ञातत्तेन लोभधम्मा वा परिक्खयं गच्छन्ति,  
दोसधम्मा वा परिक्खयं गच्छन्ति, मोहधम्मा वा परिक्खयं गच्छन्ति। नो चेपि  
ञातो होति यसस्ससी, सो च होति धम्मानुधम्मपटिपन्नो सामिचिपटिपन्नो  
अनुधम्मचारी। सो तत्थ पुज्जो, सो तत्थ पासंसोऽति। सो पटिपदंयेव अन्तरं करित्वा तेन  
ञातत्तेन। नेवत्तानुक्कंसेति, न परं वम्भोति। अयम्पि भिक्खवे, सप्पुरिसधम्मो।  
    
पुन च परं भिक्खवे, असप्पुरिसो लाभी होति  
चीवरपिण्डपातसेनासनगिलानपच्चयभेसज्जपरिक्खारानं। सो इति पटिसञ्चिक्खति: ऽअहं  
खोम्हि लाभी चीवरपिण्डपातसेनासनगिलानपच्चयभेसज्जपरिक्खारानं। इमे पनञ्ञे  
भिक्खू न लाभिनो चीवरपिण्डपातसेनासनगिलानपच्चयभेसज्जपरिक्खारानऽन्ति। सो तेन  
लाभेन अत्तानुक्कंसेति, परं वम्भेति। अयम्पि भिक्खवे, असप्पुरिसधम्मो। सप्पुरिसो  
च खो भिक्खवे, इति पटिसञ्चिक्खति: ऽन खो लाभेन लोभधम्मा वा परिक्खयं  
गच्छन्ति, दोसधम्मा वा परिक्खयं गच्छन्ति, मोहधम्मा वा परिक्खयं गच्छन्ति।  
नो चेपि लाभि होति चीवरपिण्डपातसेनासनगिलानपच्चयभेसज्जपरिक्खारानं सो च होति  
धम्मानुधम्मपटिपन्नो सामिचिपटिपन्नो अनुधम्मचारी, सो तत्थ पुज्जो, सो तत्थ  
पासंसोऽति। पटिपदंयेव अन्तरं करित्वा तेन लाभेन नेवत्तानुक्कंसेति, न परं  
वम्भेति। अयम्पि भिक्खवे, सप्पुरिसधम्मो।  
    
पुन च परं भिक्खवे, असप्पुरिसो बहुस्सुतो होति। सो इति पटिसञ्चिक्खति: ऽअहं खोम्हि  
बहुस्सुतो, इमे पनञ्ञे भिक्खू न बहुस्सुताऽति। सो तेन बाहुसच्चेन अत्तानुक्कंसेति, परं  
वम्भेति। अयम्पि भिक्खवे, असप्पुरिसधम्मो। सप्पुरिसो च खो भिक्खवे, इति  
पटिसञ्चिक्खति: ऽन खो बाहुसच्चेन लोभधम्मा वा परिक्खयं गच्छन्ति, दोसधम्मा  
वा परिक्खयं गच्छन्ति, मोहधम्मा वा परिक्खयं गच्छन्ति। नो चेपि बहुस्सुतो होति,  
सो च होति धम्मानुधम्मपटिपन्नो सामीचिपटिपन्नो अनुधम्मचारी, सो तत्थ पुज्जो,  
सो तत्थ पासंसोति। सो पटिपदंयेव अन्तरं करित्वा तेन बाहुसच्चेन नेव  
अत्तानुक्कंसेति, न परं वम्भेति। अयम्पि भिक्खवे, सप्पुरिसधम्मो।  
    
------------------------  
१।अप्पञता-स्या।  
२।ञातेन-सीमु।  
ञत्तेन-मजसं।  
    
[ब्ज्त् पगे १५८] [\x १५८।]       
    
पुन च परं भिक्खवे, असप्पुरिसो विनयधरो होति। सो इति पटिसञ्चिक्खति: ऽअहं खोम्हि  
विनयधरो, इमे पनञ्ञे भिक्खू न विनयधराऽति। सो तेन विनयधरत्तेन  
अत्तानुक्कंसेति, परं वम्भेति। अयम्पि भिक्खवे, असप्पुरिसधम्मो। सप्पुरिसो च खो  
भिक्खवे, इति पटिसञ्चिक्खति: ऽन खो विनयधरत्तेन [प्त्स् पगे ०४०] [\क़् ४०।]       
लोभधम्मा वा परिक्खयं गच्छन्ति, दोसधम्मा वा परिक्खयं गच्छन्ति,  
मोहधम्मा वा परिक्खयं गच्छन्ति। नो चेपि विनयधरा होति, सो च होति  
धम्मानुधम्मपटिपन्नो सामीचिपटिपन्नो अनुधम्मचारी, सो तत्थ पुज्जो, सो त्तथ  
पासंसोऽति। सो पटिपदंयेव अन्तरं करित्वा तेन विनयधरत्तेन नेव अत्तानुक्कंसेति, न  
परं वम्भेति। अयम्पि भिक्खवे, सप्पुरिसधम्मो।  
    
पुन च परं भिक्खवे, असप्पुरिसो धम्मकथिको होति। सो इति पटिसञ्चिक्खति: ऽअहं  
खोम्हि धम्मकथिको, इमे पनञ्ञे भिक्खू न धम्मकथिकाऽति। सो तेन  
धम्मकथिकत्तेन अत्तानुक्कंसेति, परं वम्भेति। अयम्पि भिक्खवे,  
असप्पुरिसधम्मो। सप्पुरिसो च खो भिक्खवे, इति पटिसञ्चिक्खति: ऽन खो  
धम्मकथिकत्तेन लोभधम्मा वा परिक्खयं गच्छन्ति, दोसधम्मा वा  
परिक्खयं गच्छन्ति, मोहधम्मा वा परिक्खयं गच्छन्ति। नो चेपि धम्मकथिको  
होति, सो च होति धम्मानुधम्मपटिपन्नो सामीचिपटिपन्नो अनुधम्मचारी, सो तत्थ  
पुज्जो, सो त्तथ पासंसोऽति। सो पटिपदंयेव अन्तरं करित्वा तेन धम्मकथिकत्तेन नेव  
अत्तानुक्कंसेति, न परं वम्भेति। अयम्पि भिक्खवे, सप्पुरिसधम्मो।   
पुन च परं भिक्खवे, असप्पुरिसो आरञ्ञिको होति। सो इति पटिसञ्चिक्खति: ऽअहं खोम्हि  
आरञ्ञिको इमे पनञ्ञे भिक्खू न आरञ्ञिकाऽति। सो तेन आरञ्ञिकत्तेन अत्तानुक्कंसेति, परं  
वम्भेति। अयम्पि भिक्खवे, असप्पुरिसधम्मो। सप्पुरिसो च खो भिक्खवे, इति  
पटिसञ्चिक्खति: न खो आरञ्ञिकत्तेन लोभधम्मा वा परिक्खयं गच्छन्ति,  
दोसधम्मा वा परिक्खयं गच्छन्ति, मोहधम्मा वा परिक्खयं गच्छन्ति। नो चेपि  
आरञ्ञिको होति, सो च होति धम्मानुधम्मपटिपन्नो सामीचिपटिपन्नो अनुधम्मचारी,  
सो तत्थ पुज्जो, सो त्तथ पासंसोऽति। सो पटिपदंयेव अन्तरं करित्वा तेन आरञ्ञिकत्तेन  
नेव अत्तानुक्कंसेति, न परं वम्भेति। अयम्पि भिक्खवे, सप्पुरिसधम्मो।   
    
पुन च परं भिक्खवे, असप्पुरिसो पंसुकूलिको होति। [प्त्स् पगे ०४१] [\क़् ४१।] सो इति  
पटिसञ्चिक्खति: ऽअहं खोम्हि पंसुकूलिको, इमे पनञ्ञे भिक्खू न पंसुकूलिकाऽति। सो तेन  
पंसुकूलिकत्तेन अत्तानुक्कंसेति, परं वम्भेति। अयम्पि भिक्खवे, असप्पुरिसधम्मो।  
सप्पुरिसो च खो भिक्खवे, इति पटिसञ्चिक्खति: ऽन खो पंसुकूलिकत्तेन लोभधम्मा वा  
परिक्खयं गच्छन्ति, दोसधम्मा वा परिक्खयं गच्छन्ति, मोहधम्मा वा  
परिक्खयं गच्छन्ति। नो चेपि पंसकूलिको होति, सो च होति धम्मानुधम्मपटिपन्नो  
सामीचिपटिपन्नो अनुधम्मचारी, सो तत्थ पुज्जो, सो त्तथ पासंसोऽति। सो पटिपदंयेव  
अन्तरं करित्वा तेन पंसुकूलिकत्तेन नेवत्तानुक्कंसेति, न परं वम्भेति। अयम्पि  
भिक्खवे, सप्पुरिसधम्मो।  
    
[ब्ज्त् पगे १६०] [\x १६०।]       
    
पुन च परं भिक्खवे, असप्पुरिसो पिण्डपातिको होति। सो इति पटिसञ्चिक्खति: ऽअहं खोम्हि  
पिण्डपातिको, इमे पनञ्ञे भिक्खू न पिण्डपातिकाऽति। सो तेन पिण्डपातिकत्तेन  
अत्तानुक्कंसेति, परं वम्भेति। अयम्पि भिक्खवे, असप्पुरिसधम्मो। सप्पुरिसो च खो  
भिक्खवे, इति पटिसञ्चिक्खति: ऽन खो पिण्डपातिकत्तेन लोभधम्मा वा परिक्खयं  
गच्छन्ति, दोसधम्मा वा परिक्खयं गच्छन्ति, मोहधम्मा वा परिक्खयं गच्छन्ति।  
नो चेपि पिण्डपातिको होति, सो च होति। धम्मानुधम्मपटिपन्नो सामीचिपटिपन्नो  
अनुधम्मचारी। सो तत्थ पुज्जो, सो तत्थ पासंसोऽति। सो पटिपदंयेव अन्तरं करित्वा तेन  
पिण्डपातिकत्तेन नेवत्तानुक्कंसेति। न परं वम्भेति। अयम्पि भिक्खवे,  
सप्पुरिसधम्मो।  
    
पुन च परं भिक्खवे, असप्पुरिसो रुक्खमूलिको होति। सो इति पटिसञ्चिक्खति: ऽअहं  
खोम्हि रुक्खमूलिको इमे पनञ्ञे भिक्खू न रुक्खमूलिकाऽति। सो तेन  
रुक्खमूलिकत्तेन अत्तानुक्कंसेति, परं वम्भेति। अयम्पि भिक्खवे,  
असप्पुरिसधम्मो। सप्पुरिसो च खो भिक्खवे, इति पटिसञ्चिक्खति: ऽन खो  
रुक्खमूलिकत्तेन लोभधम्मा वा परिक्खयं गच्छन्ति, दोसधम्मा वा परिक्खयं  
गच्छन्ति, मोहधम्मा वा परिक्खयं गच्छन्ति। नो चेपि रुक्खमूलिको होति, सो च होति  
धम्मानुधम्मपटिपन्नो सामीचिपटिपन्नो अनुधम्मचारी, सो तत्थ पुज्जो, सो तत्थ  
पासंसोऽति। सो [प्त्स् पगे ०४२] [\क़् ४२।] पटिपदंयेव अन्तरं करित्वा तेन  
रुक्खमूलिकत्तेन नेवत्तानुक्कंसेति, न परं वम्भेति। अयम्पि भिक्खवे,  
सप्पुरिसधम्मो।  
    
पुन च परं भिक्खवे,  
असप्पुरिसो सोसानिको होति। सो इति पटिसञ्चिक्खति: ऽअहं  
खोम्हि सोसानिको, इमे पनञ्ञे भिक्खू न सोसानिकाऽति। सो तेन सोसानिकत्तेन अत्तानुक्कंसेति,  
परं वम्भेति। अयम्पि भिक्खवे, असप्पुरिसधम्मो। सप्पुरिसो च खो भिक्खवे, इति  
पटिसञ्चिक्खति: ऽन खो सोसानिकत्तेन लोभधम्मा वा परिक्खयं गच्छन्ति,  
दोसधम्मा वा परिक्खयं गच्छन्ति, मोहधम्मा वा परिक्खयं गच्छन्ति। नो चेपि  
सोसानिको होति, सो च होति धम्मानुधम्मपटिपन्नो सामीचिपटिपन्नो अनुधम्मचारी,  
सो तत्थ पुज्जो, सो तत्थ पासंसोऽति। सो पटिपदंयेव अन्तरं करित्वा तेन सोसानिकत्तेन  
नेवत्तानुक्कंसेति, न परं वम्भेति। अयम्पि भिक्खवे, सप्पुरिसधम्मो।   
    
पुन च परं भिक्खवे, असप्पुरिसो अब्भोकासिको होति। सो इति पटिसञ्चिक्खति: ऽअहं खोम्हि  
अब्भोकासिको  
इमे पनञ्ञे भिक्खू न अब्भोकासिकाऽति। सो तेन अब्भोकासिकत्तेन अत्तानुक्कंसेति, परं  
वम्भेति। अयम्पि भिक्खवे, असप्पुरिसधम्मो। सप्पुरिसो च खो भिक्खवे, इति  
पटिसञ्चिक्खति: ऽन खो अब्भोकासिकत्तेन लोभधम्मा वा परिक्खयं गच्छन्ति,  
दोसधम्मा वा परिक्खयं गच्छन्ति, मोहधम्मा वा परिक्खयं गच्छन्ति। नो चेपि  
अब्भोकासिको होति, सो च होति धम्मानुधम्मपटिपन्नो सामीचिपटिपन्नो  
अनुधम्मचारी, सो तत्थ पुज्जो, सो तत्थ पासंसोऽति। सो पटिपदंयेव अन्तरं करित्वा तेन  
अब्भोकासिकत्तेन नेवत्तानुक्कंसेति, न परं वम्भेति। अयम्पि भिक्खवे,  
सप्पुरिसधम्मो। पुन च परं भिक्खवे, असप्पुरिसो नेसज्जिको होति। सो इति  
पटिसञ्चिक्खति: ऽअहं खोम्हि नेसज्जिको, इमे पनञ्ञे भिक्खू न नेसज्जिकाऽति। सो तेन  
नेसज्जिकत्तेन अत्तानुक्कंसेति, परं वम्भेति। अयम्पि भिक्खवे, असप्पुरिसधम्मो।  
सप्पुरिसो च खो भिक्खवे, इति पटिसञ्चिक्खति: ऽन खो नेसज्जिकत्तेन लोभधम्मा वा  
परिक्खयं गच्छन्ति,  
दोसधम्मा वा परिक्खयं गच्छन्ति, मोहधम्मा वा परिक्खयं गच्छन्ति। नो चेपि  
नेसज्जिको होति, सो च होति धम्मानुधम्मपटिपन्नो सामीचिपटिपन्नो अनुधम्मचारी,  
सो तत्थ पुज्जो, सो तत्थ पासंसोऽति। सो पटिपदंयेव अन्तरं करित्वा तेन नेसज्जिकत्तेन  
नेवत्तानुक्कंसेति, न परं वम्भेति। अयम्पि भिक्खवे, सप्पुरिसधम्मो।   
    
पुन च परं भिक्खवे, असप्पुरिसो यथासन्थतिको होति। सो इति पटिसञ्चिक्खति: ऽअहं  
खोम्हि यथासन्थतिको, इमे पनञ्ञे भिक्खू न यथासन्थतिकाऽति। सो तेन  
यथासन्थनिकत्तेन अत्तानुक्कंसेति, परं वम्भेति। अयम्पि भिक्खवे,  
असप्पुरिसधम्मो। सप्पुरिसो च खो भिक्खवे, इति पटिसञ्चिक्खति: ऽन खो  
यथासन्थतिकत्तेन लोभधम्मा वा परिक्खयं गच्छन्ति, दोसधम्मा वा परिक्खयं  
गच्छन्ति, मोहधम्मा वा परिक्खयं गच्छन्ति। नो चेपि यथासन्थतिको होति, सो च होति  
धम्मानुधम्मपटिपन्नो सामीचिपटिपन्नो अनुधम्मचारी, सो तत्थ पुज्जो, सो तत्थ  
पासंसोऽति। सो पटिपदंयेव अन्तरं करित्वा तेन यथासन्थतिकत्तेन नेवत्तानुक्कंसेति,  
न परं वम्भेति। अयम्पि भिक्खवे, सप्पुरिसधम्मो।   
    
पुन च परं भिक्खवे, एकासनिको होति सो इति पटिसञ्चिक्खति: ऽअहं खोम्हि एकासनिको,  
इमे पनञ्ञे भिक्खू न एकासनिकाऽति। सो तेन एकासनिकत्तेन अत्तानुक्कंसेति, परं  
वम्भेति। अयम्पि भिक्खवे, असप्पुरिसधम्मो। सप्पुरिसो च खो भिक्खवे,  
इतिपटिसञ्चिक्खति: ऽन खो एकासनिकत्तेन लोभधम्मा वा परिक्खयं गच्छन्ति,  
दोसधम्मा वा परिक्खयं गच्छन्ति, मोहधम्मा वा परिक्खयं गच्छन्ति। नो चेपि  
एकासनिको होति, सो च होति धम्मानुधम्मपटिपन्नो सामीचिपटिपन्नो अनुधम्मचारी,  
सो तत्थ पुज्जो, सो त्तथ पासंसोऽति। सो पटिपदंयेव अन्तरं करित्वा तेन एकासनिकत्तेन  
नेवत्तानुक्कंसेति, न परं वम्भेति। अयम्पि भिक्खवे, सप्पुरिसधम्मो।  
    
पुन च परं भिक्खवे, असप्पुरिसो विविच्चेव कामेहि विविच्च अकुसलेहि धम्मेहि  
सवितक्कं सविचारं विवेकजं पितिसुखं पठमं झानं उपसम्पज्ज विहरति। सो इति  
पटिसञ्चिक्खति: ऽअहं खोम्हि पठमज्झानसमापत्तिया लाभी, इमे पनञ्ञे भिक्खू न  
पठमज्झानसमापत्तिया लाभिनोऽति। सो ताय पठमज्झानसमापत्तिया अत्तानुक्कंसेति,  
परं वम्भेति। अयम्पि भिक्खवे, असप्पुरिसधम्मो। सप्पुरिसो च खो भिक्खवे, इति  
पटिसञ्चिक्खति: ऽपठमज्झानसमापत्तियापि खो अतम्मयता वुत्ता भगवता येन येन  
हि मञ्ञन्ति, ततो तं होति अञ्ञथाऽति सो [प्त्स् पगे ०४३] [\क़् ४३।] अतम्मयतंयेव  
अन्तरं करित्वा ताय पठमज्झानसमापत्तिया नेव अत्तानुक्कंसेति, न परं वम्भेति।  
अयम्पि भिक्खवे, सप्पुरिसधम्मो।  
    
[ब्ज्त् पगे १६२] [\x १६२।]       
    
पुन च परं भिक्खवे, असप्पुरिसो वितक्कविचारानं वूपसमा अज्झत्तं सम्पसादनं  
चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। पीतिया च विरागा उपेक्खको च विहरति सतो च सम्पजानो, सुखञ्च कायेन  
पटिसंवेदेति। यं तं अरिया आचिक्खन्ति: उपेक्खको सतिमा सुखविहारीति, ततियं झानं  
उपसम्पज्ज विहरति। सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति। सो इति पटिसञ्चिक्खति: ऽअहं खोम्हि चतुत्थज्झानसमापत्तिया  
लाभी, इमे पनञ्ञे भिक्खू चतुत्थज्झानसमापत्तिया न लाभिनोऽति। सो ताय  
चतुत्थज्झानसमापत्तिया अत्तानुक्कंसेति, परं वम्भेति। अयम्पि भिक्खवे,  
असप्पुरिसधम्मो। सप्पुरिसो च खो भिक्खवे, इति पटिसञ्चिक्खति:  
ऽचतुत्थज्झानसमापत्तियापि खो अतम्मयता वुत्ता भगवता। येन येन हि मञ्ञन्ति ततो  
तं होति अञ्ञथाऽति। सो अतम्मयतंयेव अन्तरं करित्वा ताय चतुत्थजझानसमापत्तिया  
नेव अत्तानुक्कंसेति, न परं वम्भेति। अयम्पि भिक्खवे, सप्पुरिसधम्मो।  
    
पुन च परं भिक्खवे, असप्पुरिसो सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा अनन्तो आकासोति आकासानञ्चायतनं उपसम्पज्ज  
विहरति। सो इति पटिसञ्चिक्खति: ऽअहं खोम्हि आकासानञ्चायतनसमापत्तिया लाभी। इमे  
पनञ्ञे भिक्खू आकासानञ्चायतनसमापत्तिया न लाभिनोऽति। सो ताय  
आकासानञ्चायतनसमापत्तिया अत्तानुक्कंसेति, परंवम्भेति। अयम्पि भिक्खवे,  
असप्पुरिसधम्मो।   
    
सप्पुरिसो च खो भिक्खवे, इति पटिसञ्चिक्खति:  
आकासानञ्चायतनसमापत्तियाऽपि अतम्मयता वुत्ता भगवता। येन येन हि मञ्ञन्ति, ततो  
तं होति अञ्ञथाऽति। सो अतम्मयतंयेव अन्तरं करित्वा ताय आकासानञ्चायतनसमापत्तिया  
नेव अत्तानुक्कंसेति, न परं वम्भेति। अयम्पि भिक्खवे, सप्पुरिसधम्मो।  
    
पुन च परं भिक्खवे, असप्पुरिसो सब्बसो आकासानञ्चायतनं समतिक्कम्म१ अनत्तं  
विञ्ञाणनति विञ्ञाणञ्चायतनं उपसम्पज्ज विहरति। सो इति पटिसञ्चिक्खति: ऽअहं खोम्हि  
विञ्ञाणञ्चायतनसमापत्तिया लाभी, इमे पनञ्ञे [प्त्स् पगे ०४४] [\क़् ४४।] भिक्खू  
विञ्ञाणञ्चायतनसमापत्तिया न लाभिनोऽति। सो ताय विञ्ञाणञ्चायतनसमापत्तिया  
अत्तानुक्कंसेति, परं वम्भेति। अयम्पि भिक्खवे, असप्पुरिसधम्मो। सप्पुरिसो च खो  
भिक्खवे, इति पटिसञ्चिक्खति: ऽविञ्ञाणञ्चायतनसमापत्तियापि खो अतम्मयता वुत्ता  
भगवता, येन येन हि मञ्ञन्ति ततो तं होति अञ्ञथाऽति। सो अतम्मयतंयेव अन्तरं  
करित्वा ताय विञ्ञाणञ्चायतनसमापत्तिया नेव अत्तानुक्कंसेति, न परं वम्भेति। अयम्पि  
भिक्खवे, सप्पुरिसधम्मो।  
    
पुन च परं भिक्खवे, असप्पुरिसो सब्बसो विञ्ञाणञ्चायतनं समतिक्कम्म१ नत्थि  
किञ्चीति आकिञ्चञ्ञायतनं उपसम्पज्ज विहरति। सो इति पटिसञ्चिक्खति: ऽअहं खोम्हि  
आकिञ्चञ्ञायतनसमापत्तिया लाभी, इमे पनञ्ञे भिक्खू आकिञ्चञ्ञायतनसमापत्तिया न  
लाभिनोऽति। सो ताय आकिञ्चञ्ञायतनसमापत्तिया अत्तानुक्कंसेति, परं वम्भेति। अयम्पि  
भिक्खवे, असप्पुरिसधम्मो। सप्पुरिसो च खो भिक्खवे, इति पटिसञ्चिक्खति:  
ऽआकिञ्चञ्ञायतनसमापत्तियापि खो अतम्मयता वुत्ता भगवता। येन येन हि मञ्ञन्ति  
ततो तं होति अञ्ञथाऽति। सो अतम्मयतंयेव अन्तरं करित्वा ताय  
आकिञ्चञ्ञायतनसमापत्तिया नेव अत्तानुक्कंसेति, न परं वम्भेति। अयम्पि भिक्खवे,  
सप्पुरिसधम्मो।  
    
-------------------------  
१।समतिक्कमा-[प्त्स्।]  
    
[ब्ज्त् पगे १६४] [\x १६४।]       
    
पुन च परं भिक्खवे, असप्पुरिसो सब्बसो आकिञ्चञ्ञायतनं समतिक्कम्म१  
नेवसञ्ञानासञ्ञायतनं उपसम्पज्ज विहरति। सो इति पटिसञ्चिक्खति: ऽअहं खोम्हि  
नेवसञ्ञानासञ्ञायतनसमापत्तिया लाभी, इमे पनञ्ञे भिक्खू  
नेवसञ्ञानासञ्ञायतनसमापत्तिया न लाभिनोऽति। सो ताय  
नेवसञ्ञानासञ्ञायतनसमापत्तिया अत्तानुक्कंसेति, परं वम्भेति। अयम्पि भिक्खवे,  
असप्पुरिसधम्मो। सप्पुरिसो च खो भिक्खवे, इति पटिसञ्चिक्खति:  
ऽनेवसञ्ञानासञ्ञायतनसमापत्तियापि खो अतम्मयता वुत्ता भगवता। येन येन हि  
मञ्ञन्ति, ततो तं होति अञ्ञथाऽति। सो अतम्मयतंयेव अन्तरं करित्वा ताय  
नेवसञ्ञानासञ्ञायतनसमापत्तिया नेव अत्तानुक्कंसेति, न परं वम्भेति। अयम्पि  
भिक्खवे, सप्पुरिसधम्मो।  
[प्त्स् पगे ०४५] [\क़् ४५।]        
पुन च परं भिक्खवे, सप्पुरिसो सब्बसो नेवसञ्ञानासञ्ञायतनं समतिक्कम्म१  
सञ्ञावेदयितनिरोधं उपसम्पज्ज विहरति। पञ्ञाय चस्स दिस्वा आसवा परिक्खीणा होन्ति२  
अयं खो३ भिक्खवे, भिक्खु न किञ्चि मञ्ञति, न कुहिञ्चि मञ्ञति, न केनचि मञ्ञतीऽति।  
    
इदमवोच भगवा, अत्तमना ते भिक्खु भगवतो भासितं अभिनन्दुन्ति।  
    
सप्पुरिस सुत्तं ततियं।  
    
-------------------------  
१।समतिक्कमा-[प्त्स्ऽ २।]परिक्खयापेन्ति-[प्त्स्।]  
३।अयम्पि-सीमु,[प्त्स्।]  
अयं-मजसं।  
    
[ब्ज्त् पगे १६६] [\x १६६।]       
    
३।२।४  
    
सेवितब्बासेवितब्ब सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खु आमन्तेसि भिक्खवोति: भदन्तेति ते भिक्खु भगवतो  
पच्चस्सोसुं, भगवा एतदवोच:  
    
सेवितब्बासेवितब्बं वो भिक्खवे, धम्मपरियायं देसिस्सामि। तं सुनाथ साधुकं  
मनसि करोथ। भासिस्सामीति। एवं भन्तेति खो ते भिक्खू भगवतो पच्चस्सोसुं,  
भगवा एतदवोच:  
    
कायसमाचारम्पहं१ भिक्खवे दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं कायसमाचारं। वचीसमाचारम्पहं भिक्खवे, दुविधेन वदामि:  
सेवितब्बम्पि असेवितब्बम्पि। तञ्च अञ्ञमञ्ञं वचीसमाचारं। मनोसमाचारम्पहं  
भिक्खवे, दुविधेन वदामि:सेवितब्बम्पि असेवितब्बम्पि। तञ्च अञ्ञमञ्ञं  
मनोसमाचारं। चित्तुप्पादम्पहं भिक्खवे, दुविधेन वदामि: सेवितब्बम्पि  
असेवितब्बम्पि। तञ्च [प्त्स् पगे ०४६] [\क़् ४६।] अञ्ञमञ्ञं चित्तुप्पादं।  
सञ्ञापटिलाभम्पहं भिक्खवे, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं सञ्ञापटिलाभं। दिट्ठिपटिलाभम्पहं भिक्खवे दुविधेन वदामि:  
सेवितब्बम्पि असेवितब्बम्पि। तञ्च अञ्ञमञ्ञं दिट्ठिपटिलाभं।  
अत्तभावपटिलाभम्पहं भिक्खवे, दुविधेन वदामि: सेवितब्बम्पि असेवितब्बम्पि।  
तञ्च अञ्ञमञ्ञं अत्तभावपटिलाभऽन्ति।  
    
एवं वुत्ते आयस्मा सारिपुत्तो भगवन्तं एतदवोच: इमस्स खो अहं भन्ते भगवता  
सङ्खित्तेन भासितस्स वित्थारेन अत्थं अविभत्तस्स एवं वित्थारेन अत्थं आजानामि।

ऽऽकायसमाचारम्पहं भिक्खवे, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं कायसमाचारऽऽन्ति। इति खो पनेतं वुत्तं भगवता। किञ्चेतं पटिच्च वुत्तं:  
यथारूपं भन्ते, कायसमाचारं सेवतो अकुसला धम्मा अभिवड्ढन्ति कुसला धम्मा  
परिहायन्ति। एवरूपो कायसमाचारो न सेवितब्बो। यथारूपञ्च खो भन्ते, कायसमाचारं  
सेवतो अकुसला धम्मा परिहायन्ति कुसला धम्मा अभिवड्ढन्ति। एवरूपो कायसमाचारो  
सेवितब्बो।  
    
-------------------------  
१।कायसमाचारम्पहं-सीमु,मजसं।  
    
[ब्ज्त् पगे १६८] [\x १६८।]       
    
कथं रूपं भन्ते, कायसमाचारं सेवतो अकुसला धम्मा अभिवड्ढन्ति। कुसला  
धम्मा परिहायन्ति। इध भन्ते, एकच्चो पाणातिपाती होति, लुद्दो लोहितपाणी हतपहते  
निविट्ठो अदयापन्नो पाणभुतेसु। अदिन्नादायी खो पन होति, यं तं परस्स  
परवित्तुपकरणं गामगतं वा अरञ्ञगतं वा तं अदिन्नं थेय्यसङ्खातं आदाता होति।  
कामेसु मिच्छाचारी खो पन होति, या ता मातुरक्खिता पितुरक्खिता मातापितुरक्खिता  
भातुरक्खिता भगिनी रक्खिता ञातिरक्खिता गोत्तरक्खिता धम्मरक्खिता सस्सामिका  
सपरिदण्डा अन्तमसो मालागुऌअपरिक्खित्तापि। तथारूपासु चारित्तं आपज्जिता होति। एवरूपं  
भन्ते [प्त्स् पगे ०४७] [\क़् ४७।] कायसमाचारं सेवतो अकुसला धम्मा अभिवड्ढन्ति।  
कुसला धम्मा परिहायन्ति।  
    
कथं रूपं भन्ते, कायसमाचारं सेवतो अकुसला धम्मा परिहायन्ति। कुसला धम्मा  
अभिवड्ढन्ति: इध भन्ते एकच्चो पाणातिपातं पहाय पाणातिपाता पटिविरतो होति।  
निहितदण्डो निहितसत्थो लज्जि दयापन्नो सब्बपाणभूतहितानुकम्पी विहरति।  
अदिन्नादानं पहाय अदिन्नादाना पटिविरतो होति, यं तं परस्स परवित्तुपकरणं  
गामगतं वा अरञ्ञगतं वा, तं अदिन्नं थेय्यसङ्खातं न आदाता होति कामेसु  
मिच्छाचारं पहाय कामेसु मिच्छाचारा पटिविरतो होति, या ता मातुरक्खिता पितुरक्खिता  
मातापितु रक्खिता भातुरक्खिता भगिनीरक्खिता ञातिरक्खिता गोत्तरक्खिता  
धम्मरक्खिता सस्सामिका सपरिदण्डा अन्तमसो मालागुऌअपरिक्खित्तापि। तथारूपासु  
चारित्तं न आपज्जिता होति। एवरूपं भन्ते कायसमाचारं सेवतो अकुसला धम्मा  
परिहायन्ति। कुसला धम्मा अभिवड्ढन्ति।  
    
ऽऽकायसमाचारम्पहं भिक्खवे, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं कायसमाचारऽऽन्ति इति यं तं वुत्तं भगवता। इदमेतं पटिच्च वुत्तं।   
    
ऽऽवचीसमाचारम्पहं भिक्खवे, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं वचीसमाचारऽऽन्ति इति खो पनेतं वुत्तं भगवता। किञ्चेतं पटिच्च वुत्तं:  
यथारूपं भन्ते, वचीसमाचारं सेवतो अकुसला धम्मा अभिवड्ढन्ति, कुसला धम्मा  
परिहायन्ति। एवरूपो वचीसमाचारो न सेवितब्बो। यथारूपञ्च खो भन्ते वचीसमाचारं  
सेवतो अकुसला धम्मा परिहायन्ति। कुसला धम्मा अभिवड्ढन्ति। एवरूपो वचीसमाचारो  
सेवितब्बो।  
    
[ब्ज्त् पगे १७०] [\x १७०।]       
    
कथं रूपं भन्ते, वचीसमाचारं सेवतो अकुसला धम्मा अभिवड्ढन्ति। कुसला  
धम्मा परिहायन्ति। इध भन्ते एकच्चो मुसावादी होति। सहग्गतो१ वा परिसग्गतो२ [प्त्स्  
पगे ०४८] [\क़् ४८।] वा ञातिमज्झगतो वा पूगमज्झगतो वा राजकुलमज्झगतो वा  
अभिनीतो सक्खिपुट्ठो ऽएहम्भो पुरिस, यं जानासि तं वदेहीऽति। सो अजानं वा आह  
ऽजानामीऽति, जानं वा आह ऽन जानामीऽति, अपस्सं वा आह ऽपस्सामीति, पस्सं वा आह ऽन  
पस्सामीऽति। इति अत्तहेतु वा परहेतु वा आमिसकिञ्चिक्खहेतु वा सम्पजानमुसा भासिता होति।  
पिसुनावाचो३ खो पन होति इतो सुत्वा अमुत्र अक्खाता इमेसं भेदाय, अमुत्र वा सुत्वा  
इमेसं अक्खाता अमूसं भेदाय, इति समग्गानं वा भेत्ता४, भिन्नानं वा अनुप्पदाता,  
वग्गारामो वग्गरतो वग्गनदी वग्गकरणिं वाचं भासिता होति। फरुसवाचो५ खो पन  
होति, या सा वाचा अण्डका६ कक्कसा फरुसा परकटुका पराभिसज्जनी कोधसामन्ता  
असमाधिसंवत्तनिका, तथारूपिं वाचं भासिता होति। सम्फप्पलापी खो पन होति  
अकालवादी अभूतवादी अनत्थवादी अधम्मवादी अविनयवादी अनिधानवतिं वाचं भासिता  
होति अकालेन अनपदेसं अपरियन्तवतिं अनत्थसंहितं। एवरूपं भन्ते, वचीसमाचारं  
सेवतो अकुसला धम्मा अभिवड्ढन्ति, कुसला धम्मा परिहायन्ति।  
कथं रूप भन्ते, वचीसमाचरं सेवतो अकुसला धम्मा परिहायन्ति, कुसला धम्मा  
अभिवड्ढन्ति: इध भन्ते, एकच्चो मुसावादं पहाय मुसावादा पटिविरतो होति।  
सहग्गतो वा परिसग्गतो वा ञातिमज्झगतो वा पूगमज्झगतो वा राजकुलमज्झगतो वा  
अभिनीतो सक्खिपुट्ठो ऽएहम्भो पुरिस, यं जानासि तं ऽवदेहीऽति, सो अजानं वा आह ऽन  
जानामीऽति, अपस्सं वा आह [प्त्स् पगे ०४९ [\क़् ४९।] ऽ]न पस्सामीऽति इति अत्तहेतु वा परहेतु  
वा आमिसकिञ्चिक्खहेतु वा न सम्पजानमुसा भासिता होति। पिसुनं वाचं पहाय पिसुनाय  
वाचाय पटिविरतो होति इतो सुत्वा न अमुत्र अक्खाता इमेसं भेदाय अमुत्र वा सुत्वा न  
इमेसं अक्खाता अमूसं भेदाय, इति भिन्नानं वा सन्धाता सहितानं वा अनुप्पदाता,  
समग्गारामो समग्गरतो समग्गनदी समग्गकरणिं वाचं भासिता होति। फरुसं  
वाचं पहाय फरुसाय वाचाय पटिविरतो होति। या सा वाचा नेला कण्णसुखा पेमणीया  
हदयङ्गमा पोरी बहुजनकन्ता बहुजनमनापा, तथारूपिं वाचं भासिता होति।  
सम्फप्पलापं पहाय सम्फप्पलापा पटिविरतो होति। कालवादी भूतवादी अत्थवादी  
धम्मवादी विनयवादी निधानवतिं वाचं भासिता होति कालेन सापदेसं परियन्तवतिं  
अत्थसंहितं एवरूपं भन्ते, वचीसमाचारं सेवतो अकुसला धम्मा परिहायन्ति, कुसला  
धम्मा अभिवड्ढन्ति।  
    
-------------------------  
१।सहागतो-स्या। ५।फरुसवाचो-सीमु,स्या,  
२।परिसगतो-सीमु। ६।कण्णका-सीमु,मजसं  
परिसागतो-मजसं,[प्त्स्।]  
३।पिसुणवाचो-मजसं,स्या  
पिसुणावाचो-सीमु,[प्त्स्।]  
४।भेदेता-स्या।  
    
[ब्ज्त् पगे १७२] [\x १७२।]       
    
वचीसमाचारम्पहं भिक्खवे, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं वचीसमाचारऽऽन्ति इति यं तं वुत्तं भगवता, इदमेतं पटिच्च वुत्तं।   
मनोसमाचारम्पहं भिक्खवे, दुविधेन वदामि: सेवितब्बम्पि असेवितब्बम्पि। तं च  
अञ्ञमञ्ञं मनोसमाचारन्ति इति खो पनेतं वुत्तं भगवता। किञ्चेतं पटिच्च वुत्तं:  
यथारूपं भन्ते, मनोसमाचारं सेवतो अकुसला धम्मा अभिवड्ढन्ति, कुसला  
धम्मा परिहायन्ति, एवरूपो मनोसमाचरो न सेवितब्बो। यथारूपञ्च खो भन्ते,  
मनोसमाचारं सेवतो अकुसला धम्मा परिहायन्ति कुसला धम्मा अभिवड्ढन्ति,  
एवरूपो मनोसमाचरो सेवितब्बो।  
    
कथं रूपं भन्ते, मनोसमाचरं सेवतो अकुसला धम्मा अभिवड्ढन्ति, कुसला  
धम्मा परिहायन्ति: इध भन्ते एकच्चो अभिज्झालु होति, यं तं परस्स  
परवित्तुपकरणं, तं अभिज्झाता१ होति: ऽअहो वत यं परस्स, तं मम अस्साऽति।  
व्यापन्नवित्तो खो पन होति पदुट्ठमनसङ्कप्पो: [प्त्स् पगे ०५० [\क़् ५०।] ऽ]इमे  
सत्ता हञ्ञन्तु वा वज्झन्तु वा उच्छिज्जन्तु वा, विनस्सन्तु वा, मा वा अहेसुन्ति२। एवरूपं  
भन्ते, मनोसमाचारं सेवतो अकुसला धम्मा अभिवड्ढन्ति, कुसला धम्मा  
परिहायन्ति।  
    
कथं रूपं भन्ते, मनोसमाचारं सेवतो अकुसला धम्मा परिहायन्ति, कुसला धम्मा  
अभिवड्ढन्ति: इध भन्ते, एकच्चो अनभिज्झालु होति: यं तं परस्स परवित्तुपकरणं,  
तं नाभिज्झाता होति: अहो वत यं परस्स, तं मम अस्साऽति। अव्यापन्नचित्तो खो पन होति।  
अप्पदुट्ठमनसङ्कप्पो ऽइमे सत्ता अवेरा अब्यापज्झा अनीघा सुखिनो अत्तानं३  
परिहरन्तुऽति। एवरूपं भन्ते, मनोसमाचारं सेवतो अकुसला धम्मा परिहायन्ति कुसला  
धम्मा अभिवड्ढन्ति।  
    
ऽऽमनोसमाचारम्पहं भिक्खवे, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं मनोसमाचारऽऽन्ति इति यं तं वुत्तं भगवता, इदमेतं पटिच्च वुत्तं।   
चित्तुप्पादम्पहं४ भिक्खवे, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं चित्तुप्पादऽऽन्ति इति खो पनेतं वुत्तं भगवता, किञ्चेतं पटिच्च वुत्तं:  
यथारूपं भन्ते, चित्तुप्पादं सेवतो अकुसला धम्मा अभिवड्ढन्ति, कुसला धम्मा  
परिहायन्ति, एवरूपो वित्तुप्पादो न सेवितब्बो। यथारूपञ्च खो भन्ते, चित्तुप्पादं सेवतो  
अकुसला धम्मा परिहायन्ति। कुसला धम्मा अभिवड्ढन्ति, एवरूपो चित्तुप्पादो  
सेवितब्बो।  
    
--------------------------  
१।अभिज्झता-[प्त्स्। ३।]सुखी अत्तानं-मजसं।  
२।मा अहेसुं वाति-स्या। ४।चित्तुप्पादम्पाहं-सीमु,मजसं।  
    
[ब्ज्त् पगे १७४] [\x १७४।]       
    
कथं रूपं भन्ते, चित्तुप्पादं सेवतो अकुसला धम्मा अभिवड्ढन्ति। कुसला धम्मा  
परिहायन्ति: इध भन्ते, एकच्चो अभिज्झालु होति, अभिज्झासहगतेन चेतसा विहरति।  
व्यापादवा होति, व्यापादसहगतेन चेतसा विहरति। विहेसवा होति। विहेसा सहगतेन चेतसा  
विहरति। एवरूपं भन्ते, चित्तुप्पादं सेवतो अकुसला धम्मा अभिवड्ढन्ति। कुसला  
धम्मा परिहायन्ति।  
    
कथंरूपं भन्ते, चित्तुप्पादं सेवतो अकुसला धम्मा परिहायन्ति, [प्त्स् पगे ०५१] [\क़्   
५१।] कुसला धम्मा अभिवड्ढन्ति: इध भन्ते एकच्चो अनभिज्झालु होति,  
अभिज्झासहगतेन चेतसा विहरति। अव्यापादवा होति, अव्यादपादसहगतेन चेतसा विहरति।  
अविहेसवा होति, अविहेसासहगतेन चेतसा विहरति। एवरूपं भन्ते चित्तुप्पादं सेवतो  
अकुसला धम्मा परिहायन्ति। कुसला धम्मा अभिवड्ढन्ति।  
    
ऽऽचित्तुप्पादम्पहं भिक्खवे, दुविधेन वदामि: सेवितब्बम्पि असेवितब्बम्पि, तञ्च  
अञ्ञमञ्ञं चित्तुपादऽऽन्ति इति यं तं वुत्तं भगवता, इदमेतं पटिच्च वुत्तं।  
    
ऽऽसञ्ञापटिलाभम्पहं भिक्खवे, दुविधेन वदामि: सेवितब्बम्पि असेवितब्बम्पि, तञ्च  
अञ्ञमञ्ञं सञ्ञापटिलाभन्तिऽऽ इति खो पनेतं वुत्तं भगवता, किञ्चेतं पटिच्च वुत्तं:  
यथारूपं भन्ते, सञ्ञापटिलाभं सेवतो अकुसला धम्मा अभिवड्ढन्ति, कुसला  
धम्मा परिहायन्ति, एवरूपो सञ्ञापटिलाभो न सेवितब्बो, यथारूपं च खो भन्ते  
सञ्ञापटिलाभं सेवतो अकुसला धम्मा परिहायन्ति, कुसला धम्मा अभिवड्ढन्ति।  
एवरूपो सञ्ञापटिलाभो सेवितब्बो।  
    
कथंरूपं भन्ते, सञ्ञापटिलाभं सेवतो अकुसला धम्मा अभिवड्ढन्ति, कुसला  
धम्मा परिहायन्ति: इध भन्ते, एकच्चो अभिज्झालु होति। अभिज्झासहगताय सञ्ञाय  
विहरति। व्यापादवा होति। व्यापादसहगताय सञ्ञाय विहरति। विहेसवा होति।  
विहेसासहगताय सञ्ञाय विहरति। एवरूपं भन्ते, सञ्ञापटिलाभं सेवतो अकुसला  
धम्मा अभिवड्ढन्ति, कुसला धम्मा परिहायन्ति, कथंरूपं भन्ते सञ्ञा पटिलाभं  
सेवतो अकुसला धम्मा परिहायन्ति, कुसला धम्मा अभिवड्ढन्ति: इध भन्ते एकच्चो  
अनभिज्झालू होति, अनभिज्झासहगताय सञ्ञाय विहरति। अव्यापादवा होति,  
अव्यापादसहगताय सञ्ञाय विहरति। अविहेसवा अविहेसासहगताय सञ्ञाय विहरति।  
अविहेसवा होति, अविहेसासहगताय सञ्ञाय विहरति। एवरूपं भन्ते सञ्ञापटिलाभं  
सेवतो अकुसला धम्मा परिहायन्ति, कुसला धम्मा अभिवड्ढन्ति।  
    
ऽऽसञ्ञापटिलाभम्पहं भिक्खवे, दुविधेन वदामि: सेवितब्बम्पि असेवितब्बम्पि, तं च  
अञ्ञमञ्ञं सञ्ञापटिलाभन्तिऽऽ इति यं तं वुत्तं भगवता, इदमेतं पटिच्च वुत्तं। [प्त्स्  
पगे ०५२] [\क़् ५२।]        
ऽऽदिट्ठिपटिलाभम्पहं१ भिक्खवे, दुविधेन वदामि: सेवितब्बम्पि असेवितब्बम्पि, तं  
च अञ्ञमञ्ञं दिट्ठिपटिलाभन्तिऽऽ इति खो पनेतं वुत्तं भगवता, किञ्चेतं पटिच्च  
वुत्तं, यथारूपं भन्ते दिट्ठिपटिलाभं सेवतो अकुसला धम्मा अभिवड्ढन्ति, कुसला  
धम्मा परिहायन्ति। एवरूपो दिट्ठिपटिलाभो न सेवितब्बो, यथारूपञ्च खो भन्ते,  
दिट्ठिपटिलाभं सेवतो अकुसला धम्मा परिहायन्ति, कुसला धम्मा अभिवड्ढन्ति  
एवरूपो दिट्ठिपटिलाभो सेवितब्बो।  
    
-------------------------  
१।दिट्ठिपटिलाबम्पाहं-सीमु, मजसं।  
[ब्ज्त् पगे १७६] [\x १७६।]       
    
कथंरूपं भन्ते, दिट्ठिपटिलाभं सेवतो अकुसला धम्मा अभिवड्ढन्ति, कुसला  
धम्मा परिहायन्ति: इध भन्ते, एकच्चो एवन्दिट्ठिको होति: ऽनत्थि दिन्नं, नत्थि यिट्ठं,  
नत्थि हुतं, नत्थि सुकटदुक्कटानं कम्मानं फलं विपाको, नत्थि अयं लोको, नत्थि  
परो लोको, नत्थि माता , नत्थि पिता, नत्थि सत्ता ओपपातिका, नत्थि लोके समणब्राह्मणा  
सम्मग्गता सम्मापटिपन्ना, ये इमञ्च लोकं परञ्च लोकं सयं अभिञ्ञा सच्छिकत्वा  
पवेदेन्तीऽति। एवरूपं भन्ते दिट्ठिपटिलाभं सेवतो अकुसला धम्मा अभिवड्ढन्ति,  
कुसला धम्मा परिहायन्ति। कथंरूपं भन्ते, दिट्ठिपटिलाभं सेवतो अकुसला धम्मा  
परिहायन्ति, कुसला धम्मा अभिवड्ढन्ति? इध भन्ते, एकच्चो एवं दिट्ठिको होति: ऽअत्थि  
दिन्नं। अत्थि यिट्ठं, अत्थि हुतं, अत्थि सुकटदुक्कटानं कम्मानं फलं विपाको, अत्थि  
अयं लोको, अत्थि परो लोको, अत्थि माता, अत्थि पिता, अत्थि सत्ता ओपपातिका, अत्थि लोके  
समणब्राह्मणा सम्मग्गता सम्मापटिपन्ना, ये इमञ्च लोकं परञ्च लोकं सयं  
अभिञ्ञा सच्छिकत्वा पवेदेन्तीऽति। एवरूपं भन्ते, दिट्ठिपटिलाभं सेवतो अकुसला  
धम्मा परिहायन्ति। कुसला धम्मा अभिवड्ढन्ति।  
    
ऽऽदिट्ठिपटिलाभम्पहं भिक्खवे, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं दिट्ठिपटिलाभऽऽन्ति। इति यं तं वुत्तं भगवता,इदमेतं पटिच्च वुत्तं।   
ऽऽअत्तभावपटिलाभम्पहं भिक्खवे, दुविधेन वदामि: सेवितब्बम्पि असेवितब्बम्पि।  
तञ्च अञ्ञमञ्ञं अत्तभावपटिलाभऽऽन्ति इति खो पनेतं वुत्तं भगवता किञ्चेतं  
पटिच्च वुत्तं: यथारूपं भन्ते, [प्त्स् पगे ०५३] [\क़् ५३।] अत्तभावपटिलाभं सेवतो  
अकुसला धम्मा अभिवड्ढन्ति, कुसला धम्मा परिहायन्ति एवरूपो अत्तभावपटिलाभो  
न सेवितब्बो। यथारूपं च खो भन्ते, अत्तभावपटिलाभं सेवतो अकुसला धम्मा  
परिहायन्ति। कुसला धम्मा अभिवड्ढन्ति, एवरूपो अत्तभावपटिलाभो सेवितब्बो।  
    
कथंरूपं भन्ते, अत्तभावपटिलाभं सेवतो अकुसला धम्मा अभिवड्ढन्ति, कुसला  
धम्मा परिहायन्ति: सब्यापज्झं भन्ते, अत्तभावपटिलाभं अभिनिब्बत्तयतो  
अपरिनिट्ठितभावाय अकुसला धम्मा अभिवड्ढन्ति, कुसला धम्मा परिहायन्ति।  
कथंरूपं भन्ते, अत्तभावपटिलाभं सेवतो अकुसला धम्मा परिहायन्ति, कुसला  
धम्मा अभिवड्ढन्ति। अब्यापज्झं भन्ते, अत्तभावपटिलाभं अभिनिब्बत्तयतो  
परिनिट्ठितभावाय अकुसला धम्मा परिहायन्ति, कुसला धम्मा अभिवड्ढन्ति,  
    
ऽऽअत्तभावपटिलाभम्पहं भिक्खवे, दुविधेन वदामि: सेवितब्बम्पि असेवितब्बम्पि।  
तञ्च अञ्ञमञ्ञं अत्तभावपटिलाभऽन्ति इति यं तं वुत्तं भगवता, इदमेतं पटिच्च  
वुत्तं।   
इमस्स खो अहं भन्ते भगवता सङ्खित्तेन भासितस्स वित्थारेन अत्थं अविभत्तस्स  
एवं वित्थारेन अत्थं अजानामीति।  
    
साधु साधु सारिपुत्त, साधु खो त्वं सारिपुत्त, इमस्स मया सङ्खित्तेन भासितस्स  
वित्थारेन अत्थं अविभत्तस्स एवं वित्थारेन अत्थं आजानासि।  
    
[ब्ज्त् पगे १७८] [\x १७८।]       
    
ऽऽकायसमाचारम्पहं भिक्खवे, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं कायसमाचारऽन्ति इति खो पनेतं वुत्तं मया, किञ्चेतं पटिच्च वुत्तं।  
यथारूपं सारिपुत्त, कायसमाचारं सेवतो अकुसला धम्मा अभिवड्ढन्ति, कुसला  
धम्मा परिहायन्ति। एवरूपो कायसमाचारो न सेवितब्बो। यथारूपञ्च खो सारित्त,  
कायसमाचारं सेवतो अकुसला धम्मा परिहायन्ति, कुसला धम्मा अभिवड्ढन्ति।  
एवरूपो कायसमाचारो सेवितब्बो।  
[प्त्स् पगे ०५४] [\क़् ५४।]        
कथंरूपं सारिपुत्त, कायसमाचारं सेवतो अकुसला धम्मा अभिवड्ढन्ति, कुसला  
धम्मा परिहायन्ति: इध सारिपुत्त, एकच्चो पाणातिपाती होति लुद्दो लोहितपाणी हतपहते  
निविट्ठो अदयापन्नो पाणभुतेसु। अदिन्नादायी खो पन होति, यं तं परस्स  
परवित्तुपकरणं गामगतं वा अरञ्ञगतं वा तं अदिन्नं थेय्यसङ्खातं आदाता होति।  
कामेसु मिच्छाचारी खो पन होति, या ता मातुरक्खिता पितुरक्खिता मातापितुरक्खिता  
भातुरक्खिता भगिनी रक्खिता ञातिरक्खिता गोत्तरक्खिता धम्मरक्खिता सस्सामिका  
सपरिदण्डा अन्तमसो मालागुऌअपरिक्खित्तापि। तथारूपासु चारित्तं आपज्जिता होति। एवरूपं  
सारिपुत्त, कायसमाचारं सेवतो अकुसला धम्मा अभिवड्ढन्ति। कुसला धम्मा  
परिहायन्ति। कथं रूपं सारिपुत्त, कायसमाचारं सेवतो अकुसला धम्मा परिहायन्ति,  
कुसला धम्मा अभिवड्ढन्ति। इध सारिपुत्त, एकच्चो पाणातिपातं पहाय पाणातिपाता  
पटिविरतो होति। निहितदण्डो निहितसत्थो लज्जी दयापन्नो सब्बपाणभूतहितानुकम्पी  
विहरति। अदिन्नादानं पहाय अदिन्नादाना पटिविरतो होति, यं तं परस्स  
परवित्तुपकरणं गामगतं वा अरञ्ञगतं वा, तं अदिन्नं थेय्यसङ्खातं न आदाता  
होति कामेसु मिच्छाचारं पहाय कामेसु मिच्छाचारा पटिविरतो होति, या ता मातुरक्खिता  
पितुरक्खिता मातापितुरक्खिता भातुरक्खिता भगिनीरक्खिता ञातिरक्खिता गोत्तरक्खिता  
धम्मरक्खिता सस्सामिका सपरिदण्डा अन्तमसो मालागुऌअपरिक्खित्तापि। तथारूपासु  
चारित्तं न आपज्जिता होति। एवरूपं सारिपुत्त कायसमाचारं सेवतो अकुसला धम्मा  
परिहायन्ति, कुसला धम्मा अभिवड्ढन्ति। ऽऽकायसमाचारम्पहं सारिपुत्त, दुविधेन  
वदामि: सेवितब्बम्पि असेवितब्बम्पि, तं च अञ्ञमञ्ञं कायसमाचारन्ति इति यं तं  
वुत्तं मया, इदमेतं पटिच्च वुत्तं।  
    
ऽऽवचीसमाचारम्पहं सारिपुत्त, दुविधेन [प्त्स् पगे ०५५] [\क़् ५५।] वदामि:  
सेवितब्बम्पि असेवितब्बम्पि। तं च अञ्ञमञ्ञं वचीसमाचारऽन्ति इति खो पनेतं वुत्तं  
मया। किञ्चेतं पटिच्च वुत्तं। यथारूपं सारिपुत्त, वची समाचारं सेवतो अकुसला  
धम्मा अभिवड्ढन्ति, कुसला धम्मा परिहायन्ति। एवरूपो वचीसमाचारो न सेवितब्बो,  
यथारूपं च खो सारिपुत्त, वचीसमाचरं सेवतो अकुसला धम्मा परिहायन्ति। कुसला  
धम्मा अभिवड्ढन्ति। एवरूपो वचीसमाचारो सेवितब्बो।  
    
कथंरूपं सारिपुत्त, वचीसमाचरं सेवतो अकुसला धम्मा अभिवड्ढन्ति, कुसला  
धम्मा परिहायन्ति। इध सारिपुत्त, एकच्चो मुसावादी होति। सभग्गतो१ वा परिसग्गतो वा  
ञातिमज्झगतो वा पूगमज्झगतो वा राजकुलमज्झगतो वा अभिनीतो सक्खिपुट्ठो  
ऽएहम्भो पुरिस, यं जानासि तं वदेहीऽति। सो अजानं वा आह ऽजानामीऽति। जानं वा आह ऽन  
जानामीऽति, अपस्सं वा आह ऽपस्सामीति, पस्सं वा आह ऽन पस्सामिऽति। इति अत्तहेतु वा परहेतु  
वा आमिसकिञ्चिक्खहेतु वा सम्पजानमुसा भासिता होति। पिसुनावाचो३ खो पन होति इतो सुत्वा  
अमुत्र अक्खाता इमेसं भेदाय, अमुत्र वा सुत्वा इमेसं अक्खाता अमूसं भेदाय, इति  
समग्गानं वा भेत्ता४, भिन्नानं वा अनुप्पदाता, वग्गारामो वग्गरतो वग्गनन्दी  
वग्गकरणिं वाचं भासिता होति। फरुसवाचो५ खो पन होति, या सा वाचा अण्डका६ कक्कसा  
फरुसा परकटुका पराभिसज्जनी कोधसामन्ता असमाधिसंवत्तिका, तथारूपिं वाचं  
भासिता होति। सम्फप्पलापी खो पन होति अकालवादी अभूतवादी अनत्थवादी  
अधम्मवादी अविनयवादी अनिधानवतिं वाचं भासिता होति अकालेन अनपदेसं  
अपरियन्तवतिं अनत्थसंहितं। एवंरूपं सारिपुत्त, वचीसमाचारं सेवतो अकुसला  
धम्मा अभिवड्ढन्ति, कुसला धम्मा परिहायन्ति। कथंरूपं सारिपुत्त,  
वचीसमाचारं सेवतो अकुसला धम्मा परिहायन्ति, कुसला धम्मा अभिवड्ढन्ति। इध  
सारिपुत्त, एकच्चो मुसावादं पहाय मुसावादा पटिविरतो होति सहग्गतो वा परिसग्गतो वा  
ञातिमज्झगतो वा पूगमज्झगतो वा राजकुलमज्झगतो वा अभिनितो सक्खिपुट्ठो ऽएहम्भो  
पुरिस, यं जानासि तं ऽवदेहीऽति, सो अजानं वा आह ऽन जानामीऽति, अपस्सं वा आह ऽन  
पस्सामीऽति इति अत्तहेतु वा परहेतु वा आमिसकिञ्चिक्खहेतु वा न सम्पजानमुसा भासिता  
होति।पिसुनं वाचं पहाय पिसुनाय वाचाय पटिविरतो होति इतो सुत्वा न इमेसं अक्खाता  
अमूसं भेदाय, इति भिन्नानं वा सन्धाता सहितानं वा अनुप्पदाता, समग्गारामो  
समग्गरतो समग्गनन्दी समग्गकरणिं वाचं भासिता होति। फरुसं वाचं पहाय  
फरुसाय वाचाय पटिविरतो होति। या सा वाचा नेला कण्णसुखा पेमणिया हदयङ्गमा  
पोरी बहुजनकन्ता बहुजनमनापा, तथारूपिं वाचं भासिता होति। सम्फप्पलापं  
पहाय सम्फप्पलापा पटिविरतो होति। कालवादी भूतवादी अत्थवादी धम्मवादी  
विनयवादी निधानवतिं वाचं भासिता होति कालेन सापदेसं परियन्तवतिं अत्थसंहितं  
एवरूपं सारिपुत्त, वचीसमाचारं सेवतो अकुसला धम्मा परिहायन्ति। कुसला धम्मा  
अभिवड्ढन्ति।  
    
ऽऽवचीसमाचारम्पहं सारिपुत्त, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं वचीसमाचारऽन्ति इति यं तं वुत्तं मया, इदमेतं पटिच्च वुत्तं।  
ऽऽमनोसमाचारम्पहं सारिपुत्त, दुविधेन वदामि: सेवितब्बम्पि असेवितब्बम्पि। तं च  
अञ्ञमञ्ञं मनोसमाचारऽन्ति इति खो पनेतं वुत्तं मया, किञ्चेतं पटिच्च वुत्तं।  
यथारूपं सारिपुत्त, मनोसमाचारं सेवतो अकुसला धम्मा अभिवड्ढन्ति, कुसला  
धम्मा परिहायन्ति। एवरूपो मनोसमाचारो न सेवितब्बो। यथारूपञ्च खो सारिपुत्त,  
मनोसमाचारं सेवतो अकुसला धम्मा परिहायन्ति, कुसला धम्मा अभिवड्ढन्ति,  
एवरूपो मनोसमाचारो सेवितब्बो।  
    
[ब्ज्त् पगे १८०] [\x १८०।]       
    
कथंरूपं सारिपुत्त, मनोसमाचारं सेवतो अकुसला धम्मा अभिवड्ढन्ति, कुसला  
धम्मा परिहायन्ति: इध सारिपुत्त, एकच्चो अभिज्झालू होति यं तं परस्स  
परवित्तुपकरणं, तं अभिज्झाता१ होति: ऽअहो वत यं परस्स, तं मम अस्साऽऽति।  
व्यापन्नचित्तो खो होति पदुट्ठमनसङ्कप्पो: ऽइमे सत्ता हञ्ञन्तु वा वज्झन्तु वा  
उच्छिज्जन्तु वा, विनस्सन्तु वा , मा वा अहेसुन्ति२। एवंरूपं सारिपुत्त, मनोसमाचारं सेवतो  
अकुसला धम्मा अभिवड्ढन्ति, कुसला धम्मा परिहायन्ति।  
    
कथंरूपं सारिपुत्त, मनोसमाचारं सेवतो अकुसला धम्मा परिहायन्ति, कुसला  
धम्मा अभिवड्ढन्ति: इध सारिपुत्त, एकच्चो अनभिज्झालू होति यं तं परस्स  
परवित्तुपकरणं, तं नाभिज्झाता१ होति: ऽअहो वत यं परस्स, तं मम अस्साऽऽति।  
अव्यापन्नचित्तो खो होति अप्पदुट्ठमनसङ्कप्पो: ऽइमे सत्ता अवेरा अनीघा सुखिनो  
अत्तानं परिहरन्तूऽति। एवंरूपं सारिपुत्त, मनोसमाचारं सेवतो अकुसला धम्मा  
परिहायन्ति, कुसला धम्मा अभिवड्ढन्ति।  
    
ऽऽमनोसमाचारम्पहं सारिपुत्त, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं मनोसमाचारऽऽन्ति इति यं तं वुत्तं मया इदमेतं पटिच्च वुत्तं।   
ऽऽचित्तुप्पादम्पहं सारिपुत्त, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं चित्तुप्पादन्ति इति खो पनेतं वुत्तं मया, किञ्चेतं पटिच्च वुत्तं:  
यथारूपं सारिपुत्त, चित्तुप्पादं सेवतो अकुसला धम्मा अभिवड्ढन्ति। कुसला धम्मा  
परिहायन्ति, एवरूपो चित्तुप्पादो न सेवितब्बो। यथारूपञ्च खो सारिपुत्त, चित्तुप्पादं  
सेवतो अकुसला धम्मा परिहायन्ति, कुसला धम्मा अभिवड्ढन्ति, एवरूपो चित्तुप्पादो  
सेवितब्बो।  
    
कथंरूपं सारिपुत्त, चित्तुप्पादं सेवतो अकुसला धम्मा अभिवड्ढन्ति, कुसला धम्मा  
परिहायन्ति: इध सारिपुत्त, एकच्चो अभिज्झालु होति, अभिज्झासहगतेन चेतसा विहरति।  
व्यापादवा होति, व्यापादसहगतेन चेतसा विहरति। विहेसवा होति, विहेसा सहगतेन चेतसा  
विहरति। एवरूपं सारिपुत्त, चित्तुप्पादं सेवतो अकुसला धम्मा अभिवड्ढन्ति, कुसला  
धम्मा परिहायन्ति। कथंरूपं सारिपुत्त, चित्तुप्पादं सेवतो अकुसला धम्मा  
परिहायन्ति, कुसला धम्मा अभिवड्ढन्ति: इध सारित्त, एकच्चो अनभिज्झालू होति,  
अनभिज्झासहगतेन चेतसा विहरति। अव्यापादवा होति, अव्यापादसहगतेन चेतसा  
विहरति।अविहेसवा होति, अविहेसासहगतेन चेतसा विहरति एवरूपं सारिपुत्त चित्तुप्पादं  
सेवतो अकुसला धम्मा परिहायन्ति, कुसला धम्मा अभिवड्ढन्ति।  
    
ऽऽचित्तुप्पादम्पहं सारिपुत्त, दुविधेन वदामि: सेवितब्बम्पि असेवितब्बम्पि। तं च  
अञ्ञमञ्ञं चित्तुप्पादऽऽन्ति इति यं तं वुत्तं मया, इदमेतं पटिच्च वुत्तं।  
    
ऽऽसञ्ञापटिलाभम्पहं सारिपुत्त, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं सञ्ञा पटिलाभन्तिऽऽ इति खो पनेतं वुत्तं मया, किञ्चेतं पटिच्च वुत्तं:  
यथारूपं सारिपुत्त, सञ्ञापटिलाभं सेवतो अकुसला धम्मा अभिवड्ढन्ति, कुसला  
धम्मा परिहायन्ति, एवरूपो सञ्ञापटिलाभो न सेवितब्बो। यथारूपं च खो सारिपुत्त,  
सञ्ञापटिलाभं सेवतो अकुसला धम्मा परिहायन्ति, कुसला धम्मा अभिवड्ढन्ति,  
एवरूपो सञ्ञापटिलाभो सेवितब्बो।  
    
[ब्ज्त् पगे १८२] [\x १८२।]       
    
कथंरूपं सारिपुत्त, सञ्ञापटिलाभं सेवतो अकुसला धम्मा अभिवड्ढन्ति, कुसला  
धम्मा परिहायन्ति: इध सारिपुत्त, एकच्चो अभिज्झालू होति, अभिज्झासहगताय सञ्ञाय  
विहरति। व्यापादवा होति, व्यापादसहगताय सञ्ञाय विहरति। विहेसवा होति विहेसा  
सहगताय सञ्ञाय विहरति। एवरूपं सारिपुत्त, सञ्ञापटिलाभं सेवतो अकुसला धम्मा  
अभिवड्ढन्ति। कुसला धम्मा परिहायन्ति। कथंरूपं सारिपुत्त, सञ्ञापटिलाभं सेवतो  
अकुसला धम्मा परिहायन्ति, कुसला धम्मा अभिवड्ढन्ति: इध सारिपुत्त, एकच्चो  
अनभिज्झालू होति, अनभिज्झा सहगताय सञ्ञाय विहरति। अव्यापादवा होति,  
अव्यापादसहगताय सञ्ञाय विहरति। अविहेसवा होति, अविहेसासहगताय सञ्ञाय विहरति।  
एवरूपं सारिपुत्त, सञ्ञापटिलाभं सेवतो अकुसला धम्मा परिहायन्ति कुसला धम्मा  
अभिवड्ढन्ति।  
    
ऽऽसञ्ञापटिलाभम्पहं सारिपुत्त, दुविधेन वदामि: सेवितब्बम्पि असेवितब्बम्पि, तञ्च  
अञ्ञमञ्ञं सञ्ञापटिलाभन्तिऽऽ इति यं तं वुत्तं मया, इदमेतं पटिच्च वुत्तं।  
    
ऽदिट्ठिपटिलाभम्पहं सारिपुत्त, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं दिट्ठिपटिलाभन्तिऽ इति खो पनेतं वुत्तं मया, किञ्चेतं वुत्तं? यथारूपं  
सारिपुत्त, दिट्ठिपटिलाभं सेवतो अकुसला धम्मा अभिवड्ढन्ति। कुसला धम्मा  
परिहायन्ति। एवरूपो दिट्ठिपटिलाभो न सेवितब्बो। यथारूपञ्च खो सारिपुत्त,  
दिट्ठिपटिलाभं सेवतो अकुसला धम्मा परिहायन्ति। कुसला धम्मा अभिवड्ढन्ति।  
एवरूपो दिट्ठिपटिपलाभो सेवितब्बो।  
    
कथंरूपं सारिपुत्त, दिट्ठिपटिलाभं सेवतो अकुसला धम्मा अभिवड्ढन्ति, कुसला  
धम्मा परिहायन्ति: इध सारिपुत्त, एकच्चो एवन्दिट्ठिको होति: नत्थि दिन्नं, नत्थि  
यिट्ठं, नत्थि हुतं, नत्थि सुकटदुक्कटानं कम्मानं फलं विपाको, नत्थि अयं लोको,  
नत्थि परो लोको, नत्थि माता, नत्थि पिता, नत्थि सत्ता ओपपातिका, नत्थि लोके  
समणब्राह्मणा सम्मग्गता सम्मापटिपन्ना, ये इमञ्च लोकं परञ्च लोकं सयं  
अभिञ्ञा सच्छिकत्वा पवेदेन्तीति। एवरूपं सारिपुत्त, दिट्ठिपटिलाभं सेवतो अकुसला  
धम्मा अभिवड्ढन्ति, कुसला धम्मा परिहायन्ति। कथंरूपं सारिपुत्त,  
दिट्ठिपटिलाभं सेवतो अकुसला धम्मा परिहायन्ति, कुसला धम्मा अभिवड्ढन्ति: इध  
सारिपुत्त, एकच्चो एवन्दिट्ठिको होति: अत्थि दिन्नं, अत्थि यिट्ठं, अत्थि हुतं, अत्थि  
सुकटदुक्कटानं कम्मानं फलं विपाको, अत्थि अयं लोको, अत्थि परो लोको, अत्थि माता,  
अत्थि पिता, अत्थि सत्ता ओपपातिका, अत्थि लोके समणब्राह्मणा सम्मग्गता सम्मापटिपन्ना,  
ये इमञ्च लोकं परञ्च लोकं सयं अभिञ्ञा सच्छिकत्वा पवेदेन्तीति। एवरूपं सारिपुत्त,  
दिट्ठिपटिलाभं सेवतो अकुसला धम्मा परिहायन्ति। कुसला धम्मा अभिवड्ढन्ति।  
    
ऽऽदिट्ठिपटिलाभम्पहं सारिपुत्त, दुविधेन वदामि: सेवितब्बम्पि असेवितब्बम्पि। तञ्च  
अञ्ञमञ्ञं दिट्ठिपटिलाभन्तिऽऽ इति यं तं वुत्तं मया, इदमेतं पटिच्च वुत्तं।  
    
अत्तभावपटिलाभम्पहं सारिपुत्त, दुविधेन वदामि: सेवितब्बम्पि असेवितब्बम्पि,  
तञ्च अञ्ञमञ्ञं अत्तभावपटिलाभऽऽन्ति इति खो पनेतं वुत्तं मया, किञ्चेतं पटिच्च  
वुत्तं: यथारूपं सारिपुत्त, अत्तभावपटिलाभं सेवतो अकुसला धम्मा अभिवड्ढन्ति,  
कुसला धम्मा परिहायन्ति एवरूपो अत्तभावपटिलाभो न सेवितब्बो, यथरूपञ्च खो  
सारिपुत्त, अत्तभावपटिलाभं सेवतो अकुसला धम्मा परिहायन्ति। कुसला धम्मा  
अभिवड्ढन्ति। एवरूपो अत्तभावपटिलाभो सेवितब्बो।  
    
[ब्ज्त् पगे १८४] [\x १८४।]       
    
कथंरूपं सारिपुत्त, अत्तभावपटिलाभं सेवतो अकुसला धम्मा अभिवड्ढन्ति, कुसला  
धम्मा परिहायन्ति: सव्यापज्झं सारिपुत्त, अत्तभावपटिलाभं अभिनिब्बत्तयतो  
अपरिनिट्ठितभावाय अकुसला धम्मा अभिवड्ढन्ति, कुसला धम्मा परिहायन्ति।  
कथंरूपं सारिपुत्त, अत्तभावपटिलाभं सेवतो अकुसला धम्मा परिहायन्ति, कुसला  
धम्मा अभिवड्ढन्ति? अव्यापज्झं सारिपुत्त, अत्तभावपटिलाभं अभिनिब्बत्तयतो  
परिनट्ठितभावाय अकुसला धम्मा परिहायन्ति, कुसला धम्मा अभिवड्ढन्ति।  
ऽऽअत्तभावपटिलाभम्पहं सारिपुत्त, दुविधेन वदामि: सेवितब्बम्पि असेवितब्बम्पि,  
तञ्च अञ्ञमञ्ञं अत्ताभावपटिलाभन्तिऽ८ इति यं तं वुत्तं मया, इदमेतं पटिच्च  
वुत्तं।  
इमस्स खो सारिपुत्त, मया सङ्खित्तेन भासितस्स एवं वित्थारेन अत्थो दट्ठब्बो।   
चक्खुविञ्ञेय्यं रूपम्पहं सारिपुत्त, दुविधेन वदामि: सेवितब्बम्पि असेवितब्बम्पि।  
सोतविञ्ञेय्यं सद्दम्पहं सारिपुत्त, दुविधेन वदामि: सेवितब्बम्पि असेवितब्बम्पि।  
घानविञ्ञेय्यं गन्धम्पहं सारिपुत्त, दुविधेन वदामि: सेवितब्बम्पि असेवितब्बम्पि।  
कायविञ्ञेय्यं फोट्ठब्बम्पहं सारिपुत्त, दुविधेन वदामि: सेवितब्बम्पि  
असेवितब्बम्पि। मनोविञ्ञेय्यं धम्मम्पहं सारिपुत्त, दुविधेन वदामि:  
सेवितब्बम्पि असेवितब्बम्पि।   
एवं वुत्ते आयस्मा सारिपुत्तो भगवन्तं एतदवोच: इमस्स खो अहं भन्ते, भगवता  
सङ्खित्तेन भासितस्स वित्थारेन अत्थं अविभत्तस्स एवं वित्थारेन अत्थं आजानामि:  
    
ऽचक्खुविञ्ञेय्यं रूपम्पहं सारिपुत्त, [प्त्स् पगे ०५६] [\क़् ५६।] दुविधेन वदामि:  
सेवितब्बम्पि असेवितब्बम्पिऽ इति खो पनेतं वुत्तं भगवता। किञ्चेतं पटिच्च वुत्तं:  
यथारूपं भन्ते, चक्खुविञ्ञेय्यं रूपं सेवतो अकुसला धम्मा अभिवड्ढन्ति, कुसला  
धम्मा परिहायन्ति। एवरूपं चक्खुविञ्ञेय्यं रूपं न सेवितब्बं। यथारूपञ्च खो  
भन्ते, चक्खुविञ्ञेय्यं रूपं सेवतो अकुसला धम्मा परिहायन्ति। कुसला धम्मा  
अभिवड्ढन्ति। एवरूपं चक्खुविञ्ञेय्यं रूपं सेवितब्बं। चक्खुविञ्ञेय्यं  
रूपम्पहं सारिपुत्त, दुविधेन वदामि: सेवितब्बम्पि असेवितब्बम्पीतिऽ इति यं तं वुत्तं  
भगवता, इदमेतं पटिच्च वुत्तं।  
    
ऽसोतविञ्ञेय्यं सद्दम्पहं सारिपुत्त, दुविधेन वदामि: सेवितब्बम्पि असेवितब्बम्पीऽति  
इति खो पनेतं वुत्तं भगवता। किञ्चेतं पटिच्च वुत्तं: यथारूपं भन्ते,  
सोतविञ्ञेय्यं सद्दं सेवतो अकुसला धम्मा अभिवड्ढन्ति। कुसला धम्मा परिहायन्ति।  
एवरूपो सोतविञ्ञेय्यो सद्दो न सेवितब्बो। यथारूपञ्च खो भन्ते, सोतविञ्ञेय्यं सद्दं  
सेवतो अकुसला धम्मा परिहायन्ति, कुसला धम्मा अभिवड्ढन्ति एवरूपो सोतविञ्ञेय्यो  
सद्दो सेवितब्बो। ऽसोतविञ्ञेय्यं सद्दम्पहं सारिपुत्त। दुविधेन वदामि: सेवितब्बम्पि  
असेवितब्बम्पीऽति इति यं तं वुत्तं भगवता, इदमेतं पटिच्च वुत्तं।  
    
[ब्ज्त् पगे १८६] [\x १८६।]       
    
ऽघानविञ्ञेय्यं गन्धम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽति इति खो पनेतं वुत्तं भगवता। किञ्चे तं पटिच्च वुत्तं यथारूपं  
भन्ते, घानविञ्ञेय्यं गन्धं सेवतो अकुसला धम्मा अभिवड्ढन्ति। कुसला धम्मा  
परिहायन्ति। [प्त्स् पगे ०५७] [\क़् ५७।] एवरूपो घानविञ्ञेय्यो गन्धो न सेवितब्बो।  
यथारूपञ्च खो भन्ते, घानविञ्ञेय्यं गन्धं सेवतो अकुसला धम्मा परिहायन्ति,  
कुसला धम्मा अभिवड्ढन्ति। एवरूपो घानविञ्ञेय्यो गन्धो सेवितब्बो ऽघानविञ्ञेय्यं  
गन्धम्पहं सारिपुत्त। दुविधेन वदामि: सेवितब्बम्पि असेवितब्बम्पीऽति इति यं तं  
वुत्तं भगवता, इदमेतं पटिच्च वुत्तं।  
    
जिव्हाविञ्ञेय्यं रसम्पहं सारिपुत्त, दुविधेन वदामि: सेवितब्बम्पि असेवितब्बम्पीऽति इति  
खो पनेतं वुत्तं भगवता, किञ्चेतं पटिच्च वुत्तं। यथारूपं भन्ते, जिव्हाविञ्ञेय्यं  
रसं सेवतो अकुसला धम्मा अभिवड्ढन्ति, कुसला धम्मा परिहायन्ति। एवरूपो  
जिव्हाविञ्ञेय्यो रसो न सेवितब्बो। यथारूपञ्च खो भन्ते, जिव्हाविञ्ञेय्यं रसं सेवतो  
अकुसला धम्मा परिहायन्ति। कुसला धम्मा अभिवड्ढन्ति। एवरूपो जिव्हाविञ्ञेय्यो रसो  
सेवितब्बो जिव्हाविञ्ञेय्यं रसम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽति इति यं तं वुत्तं भगवता,इदमेतं पटिच्च वुत्तं।  
    
ऽकायविञ्ञेय्यं फोट्ठब्बम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽतिऽ इति खो पनेतं वुत्तं भगवता किञ्चेतं पटिच्च वुत्तं: यथारूपं  
भन्ते, कायविञ्ञेय्यं फोट्ठब्बं सेवतो अकुसला धम्मा अभिवड्ढन्ति, कुसला  
धम्मा परिहायन्ति। एवरूपो कायविञ्ञेय्यो फोट्ठब्बो न सेवितब्बो यथारूपञ्च खो  
भन्ते, कायविञ्ञेय्यं फोट्ठब्बं सेवतो अकुसला धम्मा परिहायन्ति, कुसला धम्मा  
अभिवड्ढन्ति, एवरूपो कायविञ्ञेय्यो फोट्ठब्बो सेवितब्बो। ऽकायविञ्ञेय्यं  
फोट्ठब्बम्पहं सारिपुत्त, दुविधेन वदामि: सेवितब्बम्पि असेवितब्बम्पीऽति इति यं तं  
वुत्तं भगवता, इदमेतं पटिच्च वुत्तं।  
ऽमनोविञ्ञेय्यं धम्मम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽति इति खो पनेतं वुत्तं भगवता, किञ्चेतं पटिच्च वुत्तं: यथारूपं  
भन्ते, मनोविञ्ञेय्यं धम्मं सेवतो अकुसला धम्मा अभिवड्ढन्ति, कुसला धम्मा  
परिहायन्ति, [प्त्स् पगे ०५८] [\क़् ५८।] एवरूपो मनोविञ्ञेय्यो धम्मो न सेवितब्बो।  
यथारूपञ्च खो भन्ते, मनोविञ्ञेय्यं धम्मं सेवतो अकुसला धम्मा परिहायन्ति,  
कुसला धम्मा अभिवड्ढन्ति। एवरूपो मनोविञ्ञेय्यो धम्मो सेवितब्बो।  
मनोविञ्ञेय्यं धम्मम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽति इति यं तं वुत्तं भगवता, इदमेतं पटिच्च वुत्तं।  
    
इमस्स खो अहं भन्ते, भगवता सङ्खित्तेन भासितस्स वित्थारेन अत्थं अविभत्तस्स  
एवं वित्थारेन अत्थं आजानामीति  
    
[ब्ज्त् पगे १८८] [\x १८८।]       
    
साधु साधु सारिपुत्त, साधु खो त्वं सारिपुत्त, इमस्स मया सङ्खित्तेन भासितस्स१  
वित्थारेन अत्थं अविभत्तस्स एवं वित्थारेन अत्थं अजानासि।  
    
ऽचक्खुविञ्ञेय्यं रूपम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽति। इति खो पनेतं वुत्तं मया। किञ्चेतं पटिच्च वुत्तं: यथारूपं  
सारिपुत्त, चक्खुविञ्ञय्यं रूपं सेवतो अकुसला धम्मा अभिवड्ढन्ति, कुसला धम्मा  
परिहायन्ति। एवरूपं चक्खुविञ्ञेय्यं रूपं न सेवितब्बं। यथारूपञ्च खो सारिपुत्त,  
चक्खुविञ्ञेय्यं रूपं सेवतो अकुसला धम्मा परिहायन्ति। कुसला धम्मा  
अभिवड्ढन्ति। एवरूपं चक्खुविञ्ञेय्यं रूपं सेवितब्बं। चक्खुविञ्ञेयं  
रूपम्पहं सारिपुत्त, दुविधेन वदामि: सेवितब्बम्पि असेवितब्बम्पीऽति। इति यं तं वुत्तं  
मया, इदमेतं पटिच्च वुत्तन्ति।  
    
ऽसोतविञ्ञेय्यं सद्दम्पहं सारिपुत्त, दुविधेन वदामि: सेवितब्बम्पि असेवितब्बम्पीऽति  
इति खो पनेतं वुत्तं मया, किञ्चेतं पटिच्च वुत्तं। यथारूपं सारिपुत्त, सोतविञ्ञेय्यं  
सद्दं सेवतो अकुसला धम्मा अभिवड्ढन्ति। कुसला धम्मा परिहायन्ति। एवरूपो  
सोतविञञेय्यो सद्दो न सेवितब्बो। यथारूपञ्च खो भन्ते, सोतविञ्ञेय्या सद्दं सेवतो  
अकुसला धम्मा परिहायन्ति, कुसला धम्मा अभिवड्ढन्ति, एवरूपो सोतविञ्ञेय्यो सद्दो  
सेवितब्बो। सोतविञ्ञेय्यं सद्दम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽति इति यं तं वुत्तं मया। इदमेतं पटिच्च वुत्तं। एवरूपो घानविञ्ञेय्यो  
गन्धो न सेवितब्बो यथारूपञ्च खो मया, घानविञ्ञेय्यं गन्धं सेवतो अकुसला  
धम्मा परिहायन्ति,कुसला धम्मा अभिवड्ढन्ति। एवरूपो घानविञ्ञेय्यो गन्धो  
सेवितब्बो। ऽघानविञ्ञेय्यं गन्धम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽति इति यं तं वुत्तं मया, इदमेतं पटिच्च वुत्तं। एवरूपो जिव्हाविञ्ञेय्यो  
रसो न सेवितब्बो। यथारूपञ्च खो मया, जिव्हाविञ्ञेय्यं रसं सेवतो अकुसला धम्मा  
परिहायन्ति। कुसला धम्मा अभिवड्ढन्ति। एवरूपो जिव्हाविञ्ञेय्यो रसो सेवितब्बो। एवरूपो  
कायविञ्ञेय्यो फोट्ठब्बो न सेवितब्बो यथारूपञ्च खो मया, कायविञ्ञेय्यं  
फोट्ठब्बं सेवतो अकुसला धम्मा परिहायन्ति, कुसला धम्मा अभिवड्ढन्ति, एवरूपो  
कायविञ्ञेय्यो फोट्ठब्बो सेवितब्बो। ऽकायविञ्ञेय्यं फोट्ठब्बम्पहं सारिपुत्त,  
दुविधेन वदामि: सेवितब्बम्पि असेवितब्बम्पीऽति इति यं तं वुत्तं मया, इदमेतं  
पटिच्च वुत्तं।  
    
मनोविञ्ञेय्यं धम्मम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽति इति खो पनेतं वुत्तं मया, किञ्चेतं पटिच्च वुत्तं यथारूपं भन्ते,  
मनोविञ्ञेय्यं धम्मं सेवतो अकुसला धम्मा अभिवड्ढन्ति, कुसला धम्मा  
परिहायन्ति, एवरूपो मनोविञ्ञेय्यो धम्मो न सेवितब्बो। यथारूपञ्च खो मया,  
मनोविञ्ञेय्यं धम्मं सेवतो अकुसला धम्मा परिहायन्ति, कुसला धम्मा  
अभिवड्ढन्ति। एवरूपो मनोविञ्ञेय्यो धम्मो सेवितब्बो। ऽमनोविञ्ञेय्यं  
धम्मम्पहं सारिपुत्त, दुविधेन वदामि: सेवितब्बम्पि असेवितब्बम्पीऽति इति यं तं  
वुत्तं मया इदमेतं पटिच्च वुत्तं।  
    
इमस्स खो सारिपुत्त, मया सङ्खित्तेन भासितस्स वित्थारेन अत्थं अविभत्तस्स एवं  
वित्थारेन अत्थो दट्ठब्बो।  
चीवरम्पहं सारिपुत्त, दुविधेन वदामि: सेवितब्बम्पि असेवितब्बम्पि।  
पिण्डपातम्पहं सारिपुत्त, दुविधेन वदामि: सेवितब्बम्पि असेवितब्बम्पि।  
सेनासनम्पहं सारिपुत्त, दुविधेन वदामि: सेवितब्बम्पि असेवितब्बम्पि। गामम्पहं  
सारिपुत्त, दुविधेन वदामि: सेवितब्बम्पि असेवितब्बम्पि। निगमम्पहं सारिपुत्त,  
दुविधेन वदामि: सेवितब्बम्पि असेवितब्बम्पि। नगरम्पहं सारिपुत्त, दुविधेन  
वदामि: सेवितब्बम्पि असेवितब्बम्पि। जनपदम्पहं सारिपुत्त, दुविधेन वदामि:  
सेवितब्बम्पि असेवितब्बम्पि। पुग्गलम्पहं सारिपुत्त, दुविधेन वदामि: सेवितब्बम्पि  
असेवितब्बम्पीति।  
[प्त्स् पगे ०५९] [\क़् ५९।]        
एवं वुत्ते आयस्मा सारिपुत्तो भगवन्तं एतदवोच: ऽइमस्स खो अहं भन्ते, भगवता  
सङ्खित्तेन भासितस्स वित्थारेन अत्थं अविभत्तस्स एवं वित्थारेन अत्थं आजानामि:  
१ [ब्ज्त्] भासितत्स [चोर्रेच्तेद् तो] भासितस्स  
    
[ब्ज्त् पगे १९०] [\x १९०।]       
    
चिवरम्पऽहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो पनेतं  
वुत्तं भगवता। किञ्चेतं पटिच्च वुत्तं। यथारूपं भन्ते, चीवरं सेवतो अकुसला  
धम्मा अभिवड्ढन्ति। कुसला धम्मा परिहायन्ति। एवरूपं चीवरं न सेवितब्बं।  
यथारूपञ्च खो भन्ते, चीवरं सेवतो अकुसला धम्मा परिहायन्ति, कुसला धम्मा  
अभिवड्ढन्ति। एवरूपं चीवरं सेवितब्बं। चीवरम्पऽहं सारिपुत्त, दुविधेन वदामि:  
सेवितब्बम्पि असेवितब्बम्पीऽति इति यं तं वुत्तं भगवता इदमेतं पटिच्च वुत्तं।  
    
पिण्डपातम्पऽहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो  
पनेतं वुत्तं भगवता। किञ्चेतं पटिच्च वुत्तं। यथारूपं भन्ते, चीवरं सेवतो  
अकुसला धम्मा अभिवड्ढन्ति। कुसला धम्मा परिहायन्ति। एवरूपं पिण्डपातं न  
सेवितब्बं। यथारूपञ्च खो भन्ते, पिण्डपातं सेवतो अकुसला धम्मा परिहायन्ति,  
कुसला  
धम्मा अभिवड्ढन्ति। एवरूपं पिण्डपातं सेवितब्बं। पिण्डपातम्पऽहं सारिपुत्त,  
दुविधेन वदामि:सेवितब्बम्पि असेवितब्बम्पीऽति इति यं तं वुत्तं भगवता इदमेतं  
पटिच्च वुत्तं।  
    
सेनासनम्पऽहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो  
पनेतं वुत्तं भगवता। किञ्चेतं पटिच्च वुत्तं। यथारूपं भन्ते, सेनासनं सेवतो  
अकुसला धम्मा अभिवड्ढन्ति। कुसला धम्मा परिहायन्ति। एवरूपं सेनासनं न  
सेवितब्बं। यथारूपञ्च खो भन्ते, सेनासनं सेवतो अकुसला धम्मा परिहायन्ति, कुसला  
धम्मा अभिवड्ढन्ति। एवरूपं सेनासनं सेवितब्बं। सेनासनम्पऽहं सारिपुत्त,  
दुविधेन वदामि: सेवितब्बम्पि असेवितब्बम्पीऽति इति यं तं वुत्तं भगवता इदमेतं  
पटिच्च वुत्तं।  
    
गामम्पहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो पनेतं  
वुत्तं भगवता। किञ्चेतं पटिच्च वुत्तं। यथारूपं भन्ते, गामं सेवतो अकुसला  
धम्मा अभिवड्ढन्ति। कुसला धम्मा परिहायन्ति। एवरूपं गामं न सेवितब्बं।  
यथारूपञ्च खो भन्ते, गामं सेवतो अकुसला धम्मा परिहायन्ति, कुसला धम्मा  
अभिवड्ढन्ति। एवरूपं गामं सेवितब्बं। गामम्पहं सारिपुत्त, दुविधेन वदामि:  
सेवितब्बम्पि असेवितब्बम्पीऽति इति यं तं वुत्तं भगवता इदमेतं पटिच्च वुत्तं।  
    
निगमम्पऽहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो  
पनेतं वुत्तं भगवता। किञ्चेतं पटिच्च वुत्तं। यथारूपं भन्ते, निगमं सेवतो  
अकुसला धम्मा अभिवड्ढन्ति। कुसला धम्मा परिहायन्ति। एवरूपं निगमं न  
सेवितब्बं। यथारूपञ्च खो भन्ते, निगमं सेवतो अकुसला धम्मा परिहायन्ति, कुसला  
धम्मा अभिवड्ढन्ति। एवरूपं निगमं सेवितब्बं। निगमम्पऽहं सारिपुत्त,  
दुविधेन वदामि: सेवितब्बम्पि असेवितब्बम्पीऽति इति यं तं वुत्तं भगवता इदमेतं  
पटिच्च वुत्तं।  
    
नगरम्पऽहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो पनेतं  
वुत्तं भगवता। किञ्चेतं पटिच्च वुत्तं। यथारूपं भन्ते, नगरं सेवतो अकुसला  
धम्मा अभिवड्ढन्ति। कुसला धम्मा परिहायन्ति। एवरूपं नगरं न सेवितब्बं।  
यथारूपञ्च खो भन्ते, नगरं सेवतो अकुसला धम्मा परिहायन्ति, कुसला धम्मा  
अभिवड्ढन्ति। एवरूपं नगरं सेवितब्बं। नगरम्पऽहं सारिपुत्त, दुविधेन वदामि:  
सेवितब्बम्पि असेवितब्बम्पीऽति इति यं तं वुत्तं भगवता इदमेतं पटिच्च वुत्तं।  
    
जनपदम्पऽहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो  
पनेतं वुत्तं भगवता। किञ्चेतं पटिच्च वुत्तं। यथारूपं भन्ते, जनपदं सेवतो  
अकुसला धम्मा अभिवड्ढन्ति। कुसला धम्मा परिहायन्ति। एवरूपं जनपदं न  
सेवितब्बं। यथारूपञ्च खो भन्ते, जनपदं सेवतो अकुसला धम्मा परिहायन्ति, कुसला  
धम्मा अभिवड्ढन्ति। एवरूपं जनपदं सेवितब्बं। जनपदम्पऽहं सारिपुत्त,  
दुविधेन वदामि: सेवितब्बम्पि असेवितब्बम्पीऽति इति यं तं वुत्तं भगवता इदमेतं  
पटिच्च वुत्तं।  
    
पुग्गलम्पऽहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो  
पनेतं वुत्तं भगवता। किञ्चेतं पटिच्च वुत्तं। यथारूपं भन्ते, पुग्गलं सेवतो  
अकुसला धम्मा अभिवड्ढन्ति। कुसला धम्मा परिहायन्ति। एवरूपं पुग्गलं न  
सेवितब्बं। यथारूपञ्च खो भन्ते, पुग्गलं सेवतो अकुसला धम्मा परिहायन्ति, कुसला  
धम्मा अभिवड्ढन्ति। एवरूपं पुग्गलं सेवितब्बं। पुग्गलम्पऽहं सारिपुत्त,  
दुविधेन वदामि: सेवितब्बम्पि असेवितब्बम्पीऽति इति यं तं वुत्तं भगवता इदमेतं  
पटिच्च वुत्तं।  
    
इमस्स खो अहं भन्ते, भगवता सङ्खित्तेन भासितस्स वित्थारेन अत्थं अविभत्तस्स  
एवं अत्थं आजानामीति।  
    
साधु साधु सारिपुत्त, साधु खो त्वं सारिपुत्त, इमस्स मया सङ्खित्तेन भासितस्स  
वित्थारेन अत्थं अविभत्तस्स एवं वित्थारेन अत्थं आजानासि।  
    
ऽचीवरम्पऽहं सारिपुत्त, दुविधेन वदामि: [प्त्स् पगे ०६०] [\क़् ६०।] सेवितब्बम्पि  
असेवितब्बम्पीऽति इति खो पनेतं वुत्तं मया, किञ्चेतं पटिच्च वुत्तं: यथारूपं सारिपुत्त,  
चीवरं सेवतो अकुसला धम्मा अभिवड्ढन्ति एवरूपं चीवरं न सेवितब्बं।  
चीवरम्पऽहं सारिपुत्त, दुविधेन वदामि: सेवितब्बम्पि असेवितब्बम्पीऽति इति यं तं  
वुत्तं भगवता इदमेतं पटिच्च वुत्तं।   
पिण्डपातम्पऽहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो  
पनेतं वुत्तं मया, किञ्चेतं पटिच्च वुत्तं। यथारूपञ्च सारिपुत्त, पिण्डपातं सेवतो  
अकुसला धम्मा अभिवड्ढन्ति। एवरूपं पिण्डपातं न सेवितब्बं। पिण्डपातम्पऽहं  
सारिपुत्त, दुविधेन वदामि: सेवितब्बम्पि असेवितब्बपीऽति इति यं तं वुत्तं भगवता  
इदमेतं पटिच्च वुत्तं।   
सेनासनम्पहं सारिपुत्त, दुविधेन वदामि: सेवितब्बम्पि असेवितब्बम्पीऽति इति खो  
पनेतं वुत्तं मया, किञ्चेतं पटिच्च वुत्तं। यथारूपं सारिपुत्त, सेनासनं सेवतो  
अकुसला धम्मा अभिवड्ढन्ति। एवरूपं सेनासनं न सेवितब्बं यथारूपञ्च खो  
भन्ते, सेनासनं सेवतो अकुसला धम्मा परिहायन्ति, कुसला धम्मा अभिवड्ढन्ति।  
एवरूपं सेनासनं सेवितब्बं। सेनासनम्पऽहं सारिपुत्त, दुविधेन वदामि:  
सेवितब्बम्पि असेवितब्बम्पीऽति इति यं तं वुत्तं भगवता इदमेतं पटिच्च वुत्तं।  
यथारूपञ्च खो सारिपुत्त, गामं सेवतो अकुसला धम्मा परिहायन्ति। कुसला धम्मा  
अभिवड्ढन्ति। एवरूपो गामो सेवितब्बो। गामम्पऽहं सारिपुत्त, दुविधेन वदामि:  
सेवितब्बम्पि असेवितब्बम्पीऽति इति यं तं वुत्तं भगवता इदमेतं पटिच्च वुत्तं।  
यथारूपञ्च खो सारिपुत्त, निगमं सेवतो अकुसला धम्मा परिहायन्ति। कुसला धम्मा  
अभिवड्ढन्ति। एवरूपो निगमो सेवितब्बो। नगरम्पऽहं सारिपुत्त, दुविधेन वदामि:  
सेवितब्बम्पि असेवितब्बम्पीऽति इति यं तं वुत्तं भगवता इदमेतं पटिच्च वुत्तं।  
एवरूपं नगरं न सेवितब्बं। यथारूपञ्च खो भन्ते, नगरं सेवतो अकुसला  
धम्मा परिहायन्ति, कुसला धम्मा अभिवड्ढन्ति। एवरूपं नगरं सेवितब्बं।  
नगरम्पऽहं सारिपुत्त,दुविधेन वदामि: सेवितब्बम्पि असेवितब्बम्पीऽति इति यं तं  
वुत्तं भगवता इदमेतं पटिच्च वुत्तं। एवरूपो जनपदो सेवितब्बो। यथारूपञ्च खो  
भन्ते, जनपदं सेवतो अकुसला धम्मा परिहायन्ति, कुसला धम्मा अभिवड्ढन्ति।  
एवरूपो जनपदो सेवितब्बो। जनपदम्पहं सारिपुत्त, दुविधेन वदामि: सेवितब्बम्पि  
असेवितब्बम्पीऽति इति यं तं वुत्तं भगवता इदमेतं पटिच्च वुत्तं। ऽपुग्गलम्पऽहं  
सारिपुत्त, दुविधेन वदामि: सेवितब्बम्पि असेवितब्बम्पीऽति इति खो पनेतं वुत्तं मया,  
किञ्चेतं पटिच्च वुत्तं। यथारूपं सारिपुत्त, पुग्गलं सेवतो अकुसला धम्मा  
अभिवड्ढन्ति। एवरूपो पुग्गलं सेवितब्बो। पुग्गलम्पऽहं सारिपुत्त, दुविधेन वदामि:  
सेवितब्बम्पि असेवितब्बम्पीऽति इति यं तं वुत्तं भगवता इदमेतं पटिच्च वुत्तं।  
    
[ब्ज्त् पगे १९२] [\x १९२।]       
    
इमस्स खो सारिपुत्त, मया सङ्खित्तेन भासितस्स वित्थारेन अत्थं अविभत्तस्स१ एवं  
वित्थारेन अत्थो दट्ठब्बो।  
    
सब्बे पि चे सारिपुत्त, खत्तिया इमस्स मया सङ्खित्तेन भासितस्स एवं वित्थारेन अत्थं  
आजानेय्युं सब्बेसानम्पऽस्स खत्तियानं दीघरत्तं हिताय सुखाय। सब्बेपि चे सारिपुत्त,  
ब्राह्मणा इमस्स मया सङ्खित्तेन भासितस्स एवं वित्थारेन अत्थं आजानेय्युं  
सब्बेसानम्पऽस्स ब्राह्मणाणं दीघरत्तं हिताय सुखाय। सब्बेपि चे सारिपुत्त, वेस्सा  
इमस्स मया सङ्खित्तेन भासितस्स एवं वित्थारेन अत्थं आजानेय्युं सब्बेसानम्पऽस्स  
वेस्सानं दीघरत्तं हिताय सुखाय। सब्बेपि चे सारिपुत्त, सुद्दा इमस्स मया सङ्खित्तेन  
भासितस्स एवं वित्थारेन अत्थं आजानेय्युं। सब्बेसानम्पऽस्स सुद्दानं दीघरत्तं  
हिताय सुखाय सदेवको पि चे सारिपुत्त, लोको समारको सब्रह्मको सस्समणब्राह्मणि  
पजा सदेवमनुस्सा इमस्स मया सङ्खित्तेन भासितस्स एवं वित्थारेन अत्थं आजानेय्य।  
सदेवकस्सपिस्स लोकस्स समारकस्स सब्रह्मकस्स सस्समणब्राह्मणीया पजाय  
सदेवमनुस्साय दीघरत्तं हिताय सुखायाति।  
[प्त्स् पगे ०६१] [\क़् ६१।]        
इदमवोच भगवा अत्तमनो आयस्मा सारिपुत्तो भगवतो भासितं अभिनन्दीति।  
    
सेवितब्बासेवितब्बसुत्तं चतुत्थं।  
    
[ब्ज्त् पगे १९४] [\x १९४।]       
    
३।२।५  
    
बहुधातुक सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खु आमन्तेसि: भिक्खवोति। भदन्तेति ते भिक्खू भगवतो  
पच्चस्सोसुं भगवा एतदवोच:  
    
यानि कानिचि भिक्खवे, भयानि उप्पज्जन्ति, सब्बानि तानि बालतो उप्पज्जन्ति नो पण्डिततो। ये  
केचि उपद्दवा उप्पज्जन्ति, सब्बे ते बालतो उप्पज्जन्ति नो पण्डिततो। ये केचि उपसग्गा  
उप्पज्जन्ति। सब्बे ते बालतो उप्पज्जन्ति नो पण्डिततो। सेय्यथापि भिक्खवे, नऌआगारो वा  
तिणागारो वा१ अग्गिमुक्को२ कूटागारापि दहति३ उल्लित्तावलित्तानि निवातानि फुस्सितग्गऌआनि४  
पिहितवातपानानि। एवमेव खो भिक्खवे, यानि कानिचि भयानि उप्पज्जन्ति, सब्बानि तानि  
बालतो उप्पज्जन्ति नो पण्डिततो। ये केचि उपसग्गा उप्पज्जन्ति, सब्बे ते बालतो उप्पज्जन्ति नो  
पण्डिततो। इति खो भिक्खवे, सप्पटिभयो बालो अप्पटिभयो पण्डितो। सौपद्दवो बालो  
अनुपद्दवो पण्डितो। सौपसग्गो बालो अनुपसग्गो पण्डितो। नत्थि भिक्खवे, पण्डिततो  
भयं। नत्थि पण्डिततो उपद्दवो। नत्थि पण्डिततो उपसग्गो। तस्मातिह भिक्खवे,  
*एवं सिक्खितब्बं: पण्डिता भविस्साम वीमंसकाति५, एवं हि वो भिक्खवे  
सिक्खितब्बन्ति।  
[प्त्स् पगे ०६२] [\क़् ६२।]        
एवं वुत्ते आयस्मा आनन्दो भगवन्तं एतदवोच: कित्तावता नु खो भन्ते, पण्डितो  
भिक्खु विमंसकोति अलं वचनायाऽति।  
    
यतो खो आनन्द, भिक्खु धातुकुसलो च होति, आयतनकुसलो च होति,  
पटिच्चसमुप्पादकुसलो च होति, ठानठानकुसलो च होति, एत्तावता खो आनन्द, पण्डितो  
भिक्खु विमंसकोति अलं वचनायाति।  
कित्तावता पन भन्ते, धातुकुसलो भिक्खुति अलं वचनायाति।  
    
अट्ठारस खो इमा आनन्द, धातुयो: चक्खुधातु रूपधातु चक्खुविञ्ञाणधातु,  
सोतधातु सद्दधातु सोतविञ्ञाणधातु, घानधातु गन्धधातु घानविञ्ञाणधातु,  
जीव्हाधातु रसधातु जिव्हाविञ्ञाणधातु कायधातु फोट्ठब्बधातु कायविञ्ञाणधातु  
मनोधातु धम्मधातु मनोविञ्ञाणधातुति। इमा खो आनन्द, अट्ठारस धातुयो यतो  
जानाति पस्सति, एत्तावतापि खो आनन्द, धातुकुसलो भिक्खूति अलं वचनायाति।  
    
-------------------------  
१।नऌआगारा वा तिणगारा वा-सीमु,मजसं।  
२।अग्गि मुत्तो-स्या,मजसं। ४।फुसितग्गऌआनि-सीमु, मजसं।  
३।डहति-सीमु, ५।पण्डिता भविस्सामाति-स्या।  
* एवं सिक्खितब्बऽंइति पोत्थकेसु न दिस्सति।  
    
[ब्ज्त् पगे १९६] [\x १९६।]       
    
सिया पन भन्ते, अञ्ञोपि परियायो यथा धातुकुसलो भिक्खूति अलं वचनायाति।  
    
सिया आनन्द, छयिमा आनन्द, धातुयो: पठवीधातु आपोधातु तेजोधातु वायोधोतु  
आकासधातु विञ्ञाणधातु। इमा खो आनन्द, छ धातुयो यतो जानाति पस्सति। एत्तावतापि खो  
आनन्द धातुकुसलो भिक्खूति अलं वचनायाति।  
    
सिया पन भन्ते, अञ्ञोपि परियायो यथा धातुकुसलो भिक्खूति अलं वचनायाति।  
    
सिया आनन्द, छयिमा आनन्द, धातुयो: सुखधातु दुक्खधातु सोमनस्सधातु  
दोमनस्सधातु उपेक्खाधातु अविज्जाधातु। इमा खो आनन्द, छ धातुयो यतो जानाति  
पस्सति। एत्तावतापि खो आनन्द, धातुकुसलो भिक्खूति अलं वचनायाति।  
    
सिया पन भन्ते, अञ्ञोपि परियायो यथा धातुकुसलो भिक्खूति अलं वचनायाति।  
    
सिया आनन्द, छयिमा आनन्द, धातुयो: कामधातु नेक्खम्मधातु व्यापादधातु  
अव्यापादधातु [प्त्स् पगे ०६३] [\क़् ६३।] विहिंसाधातु अविहिंसाधातु१ इमा खो आनन्द,  
छ धातुयो यतो जानाति पस्सति। एत्तावतापि खो आनन्द, धातुकुसलो भिक्खूति अलं  
वचनायाति।  
    
सिया पन भन्ते, अञ्ञोपि परियायो यथा धातुकुसलो भिक्खूति अलं वचनायाति।  
    
सिया आनन्द, तिस्सो इमा आनन्द, धातुयो: कामधातु रूपधातु अरूपधातु। इमा खो आनन्द,  
तिस्सो धातुयो यतो जानाति पस्सति। एत्तावतापि खो आनन्द, धातुकुसलो भिक्खूति अलं  
वचनायाति।  
    
सिया पन भन्ते, अञ्ञोपि परियायो यथा धातुकुसलो भिक्खूति अलं वचनायाति।  
    
सिया आनन्द, द्वे इमा आनन्द, धातुयो: सङ्खता च धातु असङ्खता च धातु। इमा खो  
आनन्द, द्वे धातुयो यतो जानाति पस्सति। एत्तावतापि खो आनन्द, धातुकुसलो भिक्खूति अलं  
वचनायाति।  
    
कित्तावता पन भन्ते, आयतनकुसलो भिक्खूति अलं वचनायाति।  
    
छ खो पनिमानि आनन्द, अज्झत्तिकबाहिरानि आयतनानि: चक्खुं चेव२ रूपा च३, सोतञ्च  
सद्दा च४, घानञ्च गन्धा च५, जिव्हा च रसा च, कायो च फोट्ठब्बा च६, मनो च  
धम्मा च। इमानि खो आनन्द, छ अज्झत्तिकबाहिरानि आयतनानि यतो जानाति पस्सति। एत्तावता  
खो आनन्द, आयतनकुसलो भिक्खूति अलं वचनायाति।   
    
-------------------------  
१।विहेसाधातु अविहेसाधातु-[प्त्स्।]  
२।चक्खु चेव-सीमु, मजसं, स्या। ३।रूपञ्च-[प्त्स्।]  
४।सद्दो च-[प्त्स्। ५।]गन्धो च-[प्त्स्।]  
६।फोट्ठब्बो च-[प्त्स्।]  
    
[ब्ज्त् पगे १९८] [\x १९८।]       
    
कित्तावता पन भन्ते, पटिच्चसमुप्पादकुसलो भिक्खूति अलं वचनायाति।  
    
इधानन्द, भिक्खू एवं पजानाति: इमस्मिं सति इदं होति। इमस्सुप्पादा इदं उप्पज्जति।  
इमस्मिं असति इदं न होति। इमस्स निरोधा इधं निरुज्झति, यदिदं अविज्जा पच्चया  
सङ्खारा, सङ्खारपच्चया विञ्ञाणं, विञ्ञाणपच्चया नामरूपं, नामरूपपच्चया  
सऌआयतनं, सऌआयतनपच्चया फस्सो, फस्सपच्चया वेदना, वेदनापच्चया तण्हा,  
तण्हापच्चया उपादानं, उपादानपच्चया [प्त्स् पगे ०६४] [\क़् ६४।] भवो, भवपच्चया  
जाति, जातिपच्चया जरामरणं, सोकपरिदेवदुक्खदोमनस्सुपासाया सम्भवन्ति।  
एवमेतस्स केवलस्स दुक्खक्खन्धस्स समुदयो होति। अविज्जयत्थेव  
असेसविरागनिरोधा सङ्खारनिरोधो, सङ्खारनिरोधा विञ्ञाणनिरोधो, विञ्ञाणनिरोधा  
नामरूपनिरोधो, नामरूपनिरोधा सऌआयतननिरोधो, सऌआयतननिरोधा फस्सनिरोधो,  
फस्सनिरोधा वेदनानिरोधो, वेदनानिरोधा तण्हानिरोधो, तण्हानिरोधा  
उपादाननिरोधो, उपादाननिरोधा भवनिरोधो, भवनिरोधा जातिनिरोधो, जातिनिरोधा  
जरामरणं सोकपरिदेवदुक्खदोमनस्सुपायासा निरुज्झन्ति। एवमेतस्स केवलस्स  
दुक्खक्खन्धस्स निरोधो होति। एत्तावता खो आनन्द, पटिच्चसमुप्पादकुसलो भिक्खूति  
अलं वचनायाति।  
    
कित्तावता पन भन्ते, ठानठानकुसलो भिक्खूति अलं वचनायाति।  
    
इधानन्द, भिक्खू: ऽअट्ठानमेतं अनवकासो, यं दिट्ठिसम्पन्नो पुग्गलो कञ्चि  
सङ्खारं निच्चतो उपगच्छेय्य, नेतं ठानं विज्जतीऽति पजानाति। ऽ हानं च खो एतं विज्जति  
यं पुथुज्जनो कञ्चि सङ्खारं निच्चतो उपगच्छेय्य, ठानमेतं विज्जतीऽति पजानाति।  
    
ऽअट्ठानमेतं अनवकासो यं दिट्ठिसम्पन्नो पुग्गलो कञ्चि सङ्खारं सुखतो  
उपगच्छेय्य, नेतं ठानं विज्जति यं पुथुज्जनो कञ्चि सङ्खारं सुखतो उपगच्छेय्य,  
ठानमेतं विज्जतीऽति पजानाति।  
    
ऽअट्ठानमेतं अनवकासो यं दिट्ठिसम्पन्नो पुग्गलो कञ्चि धम्मं अत्ततो सुखतो  
उपगच्छेय्य, नेतं ठानं विज्जति यं पुथुज्जनो कञ्चि धम्मं अत्ततो उपगच्छेय्य,  
ठानमेतं विज्जतीऽति पजानाति।  
    
ऽअट्ठानमेतं अनवकासो यं दिट्ठिसम्पन्नो पुग्गलो मातरं जीविता वोरोपेय्य, नेतं  
ठानं विज्जतीऽति पजानाति। ऽ हानं च खो एतं विज्जति यं पुथुज्जनो मातरं जीविता  
वोरोपेय्य, ठानमेतं विज्जतीऽति पजानाति।  
    
[ब्ज्त् पगे २००] [\x २००।]       
    
ऽअट्ठानमेतं अनवकासो, [प्त्स् पगे ०६५] [\क़् ६५।] यं दिट्ठिसम्पन्नो पुग्गलो  
पितरं जीविता वोरोपेय्य, नेतं ठानं विज्जतीऽति पजानाति। हानञ्च खो एतं विज्जति: यं  
पुथुज्जनो पितरं जीविता वोरोपेय्य, ठानमेतं विज्जतीऽति पजानाति।  
    
ऽअट्ठानमेतं अनवकासो यं दिट्ठिसम्पन्नो पुग्गलो अरहन्तं जीविता वोरोपेय्य, नेतं  
ठानं विज्जतीऽति पजानाति। हानञ्च खो एतं विज्जति: यं पुथुज्जनो अरहन्तं जीविता  
वोरोपेय्य, ठानमेतं विज्जतीऽति पजानाति।  
    
ऽअट्ठानमेतं अनवकासो: यं दिट्ठिसम्पन्नो पुग्गलो दुट्ठचित्तो तथागतस्स लोहितं  
उप्पादेय्य, नेतं ठानं विज्जतीऽति पजानाति। हानञ्च खो एतं विज्जति: यं पुथुज्जनो  
दुट्ठचित्तो तथागतस्स लोहितं उप्पादेय्य, ठानमेतं विज्जतीऽति पजानाति।  
ऽअट्ठानमेतं अनवकासो: यं दिट्ठिसम्पन्नो पुग्गलो सङ्घं भिन्देय्य, नेतं ठानं  
विज्जतीऽति पजानाति। ऽ हानं च खो एतं विज्जति: यं पुथुज्जनो सङ्घं भिन्देय्य, ठानमेतं  
विज्जतीऽति पजानाति।  
    
ऽअट्ठानमेतं अनवकासो: यं दिट्ठिसम्पन्नो पुग्गलो अञ्ञं सत्थारं उद्दिसेय्य, नेतं  
ठानं विज्जतीऽति पजानाति। ऽ हानं च खो एतं विज्जति: यं पुथुज्जनो अञ्ञं सत्थारं  
उद्दिसेय्य, ठानमेतं विज्जतीऽति पजानाति।  
    
ऽअट्ठानमेतं अनवकासो: यं एकिस्सा लोकधातुया द्वे अरहन्तो सम्मासम्बुद्धो  
अपुब्बं अचरिमं उप्पज्जेय्युं, नेतं ठानं विज्जतीऽति पजानाति। हानं च खो एतं विज्जति:  
यं एकिस्सा लोकधातुया एको अरहं सम्मासम्बुद्धो उप्पज्जेय्य, ठानमेतं विज्जतीऽति  
पजानाति।  
    
ऽअट्ठानमेतं अनवकासो: यं एकिस्सा लोकधातुया द्वे राजानो चक्कवत्तिनो अपुब्बं  
अचरिमं उप्पज्जेय्युं, नेतं ठानं विज्जतीऽति पजानाति। हानं च खो एतं विज्जति: यं एकिस्सा  
लोकधातुया एको राजा चक्कवत्ती उप्पज्जेय्य, ठानमेतं विज्जतीऽति पजानाति।  
    
ऽअट्ठानमेतं अनवकासो: यं इत्थी अरहं अस्स सम्मासम्बुद्धो, नेतं ठानं विज्जतीऽति  
पजानाति। हानञ्च खो एतं विज्जति: यं पुरिसो अरहं अस्स सम्मासम्बुद्धो, ठानमेतं  
विज्जतीऽति पजानाति।  
    
ऽअट्ठानमेतं अनवकासो: यं इत्थी राजा अस्स चक्कवत्ती, नेतं ठानं विज्जतीऽति पजानाति।  
ऽ हानञ्च खो एतं विज्जति: यं पुरिसो राजा अस्स चक्कवत्ती, ठानमेतं विज्जतीऽति पजानाति।  
    
ऽअट्ठानमेतं अनवकासो: यं इत्थी सक्कत्तं [प्त्स् पगे ०६६] [\क़् ६६।] करेय्य१, नेतं  
ठानं विज्जतीऽति पजानाति। हानञ्च खो एतं विज्जति: यं पुरिसो सक्कत्तं करेय्य,  
ठानमेतं विज्जतीऽति पजानाति।  
    
-------------------------  
१।कारेय्य-स्या।  
    
[ब्ज्त् पगे २०२] [\x २०२।]       
    
ऽअट्ठानमेतं अनवकासो: यं इत्थी मारत्तं करेय्य, नेतं ठानं विज्जतीऽति पजानाति।  
 हानञ्च खो एतं विज्जति: यं पुरिसो मारत्तं करेय्य, ठानमेतं विज्जतीऽति पजानाति।  
    
अट्ठानमेतं अनवकासो: यं इत्थी ब्रह्मत्तं करेय्य, नेतं ठानं विज्जतीऽति  
पजानाति। ऽ हानञ्च खो एतं विज्जति: यं पुरिसो ब्रह्मत्तं करेय्य,ठानमेतं विज्जतीऽति  
पजानाति।  
    
अट्ठानमेतं अनवकासो: यं कायदुच्चरितस्स इट्ठो कन्तो मनापो विपाको निब्बत्तेय्य,  
नेतं ठानं विज्जतीऽति पजानाति। हानञ्च खो एतं विज्जति: यं कायदुच्चरितस्स अनिट्ठो  
अकन्तो अमनापो विपाको निब्बत्तेय्य, ठानमेतं  
विज्जतीऽति पजानाति।  
    
ऽअट्ठानमेतं अनवकासो: यं वचीदुच्चरितस्स इट्ठो कन्तो मनापो विपाको निब्बत्तेय्य,  
नेतं ठानं विज्जतीऽति पजानाति। हानञ्च खो एतं विज्जति: यं वचीदुच्चरितस्स अनिट्ठो  
अकन्तो अमनापो विपाको निब्बत्तेय्य, ठानमेतं विज्जतीऽति पजानाति। अट्ठानमेतं  
अनवकासो यं मनोदुच्चरितस्स इट्ठो कन्तो मनापो विपाको निब्बत्तेय्य, नेतं ठानं  
विज्जतीऽति पजानाति। ऽ हानञ्च खो एतं विज्जति: यं मनोदुच्चरितस्स अनिट्ठो अकन्तो अमनापो  
विपाको निब्बत्तेय्य, ठानमेतं विज्जतीऽति पजानाति।   
अट्ठानमेतं अनवकासो: यं कायसुचरितस्स अनिट्ठो अकन्तो अमनापो विपाको निब्बत्तेय्य,  
नेतं ठानं विज्जतीऽति पजानाति। ऽ हानञ्च खो एतं विज्जति: यं कायसुचरितस्स इट्ठो कन्तो  
मनापो विपाको निब्बत्तेय्य, ठानमेतं विज्जतीऽति पजानाति।  
ऽअट्ठानमेतं अनवकासो, यं वचीसुचरितस्स अनिट्ठो अकन्तो अमनापो विपाको निब्बत्तेय्य,  
नेतं ठानं विज्जतीऽति पजानाति। हानञ्च खो एतं विज्जति: यं वचीसुचरितस्स इट्ठो कन्तो  
मनापो विपाको निब्बत्तेय्य, ठानमेतं विज्जतीऽति पजानाति।यं मनोसुचरितस्स अनिट्ठो  
अकन्तो अमनापो विपाको निब्बत्तेय्य, नेतं ठानं विज्जतीऽति पजानाति। हानञ्च खो एतं  
विज्जति: यं मनोसुचरितस्स इट्ठो कन्तो मनापो विपाको निब्बत्तेय्य, ठानमेतं विज्जतीऽति  
पजानाति।  
    
अट्ठानमेतं अनवकासो: यं कायदुच्चरितसमङ्गी तन्निदाना तप्पच्चया कायस्स भेदा  
परम्मरणा सुगतिं सग्गं लोकं उप्पज्जेय्य, नेतं ठानं विज्जतीऽति पजानाति। हानञ्च  
खो एतं विज्जति: यं कायदुच्चरितसमङ्गी [प्त्स् पगे ०६७] [\क़् ६७।] तन्निदाना  
तप्पच्चया कायस्स भेदा परम्मरणा अपायं दुग्गतिं विनिपातं निरयं उप्पज्जेय्य,  
ठानमेतं विज्जतीऽति पजानाति।   
अट्ठानमेतं अनवकासो: यं वचीदुच्चरितसमङ्गी तन्निदाना तप्पच्चया कायस्स भेदा  
परम्मरणा सुगतिं सग्गं लोकं उप्पज्जेय्य, यं मनोदुच्चरितसमङ्गी तन्निदाना  
तप्पच्चया कायस्स भेदा परम्मरणा सुगतिं सग्गं लोकं उप्पज्जेय्य, नेतं ठानं  
विज्जतीऽति पजानाति। ऽ हानञ्च खो एतं विज्जति: यं मनो दुच्चरितसमङ्गी तन्निदाना  
तप्पच्चया कायस्स भेदा परम्मरणा अपायं दुग्गतिं विनिपातं निरयं उप्पज्जेय्य,  
ठानमेतं विज्जतीऽति पजानाति।  
    
अट्ठानमेतं अनवकासो: यं कायसुचरितसमङ्गी तन्निदाना तप्पच्चया कायस्स भेदा  
परम्मरणा अपायं दुग्गतिं विनिपातं निरयं उप्पज्जेय्य, नेतं ठानं विज्जतीऽति  
पजानाति। ऽ हानञ्च खो एतं विज्जति: यं कायसुचरितसमङ्गी तन्निदाना तप्पच्चया कायस्स  
भेदा परम्मरणा सुगतिं सग्गं लोकं उप्पज्जेय्य, ठानमेतं विज्जतीऽति पजानाति।  
    
[ब्ज्त् पगे २०४] [\x २०४।]       
    
अट्ठानमेतं अनवकासो, यं वचीसुचरितसमङ्गी तन्निदाना तप्पच्चया कायस्स भेदा  
परम्मरणा अपायं दुग्गतिं विनिपातं निरयं उप्पज्जेय्य, नेतं ठानं विज्जतीऽति  
पजानाति। हानञ्च खो एतं विज्जति: यं वचीसुचरितसमङ्गी तन्निदाना तप्पच्चया कायस्स  
भेदा परम्मरणा सुगतिं सग्गं लोकं उप्पज्जय्य,ठानमेतं विज्जतीऽति पजानाति।  
अट्ठानमेतं अनवकासो यं मनो सुचरितसमङ्गी तन्निदाना तप्पच्चया कायस्स भेदा  
परम्मरणा अपायं दुग्गतिं विनिपातं निरयं उप्पज्जेय्य, नेतं ठानं विज्जतीऽति  
पजानाति। हानञ्च खो एतं विज्जति: यं मनोसुचरितसमङ्गी तन्निदाना तप्पच्चया कायस्स  
भेदा परम्मरणा सुगतिं सग्गं लोकं उप्पज्जेय्य, ठानमेतं विज्जतीऽति पजानाति।  
एत्तावता खो आनन्द, ठानाठानकुसलो भिक्खूति अलं वचनायाति।  
    
एवं वुत्ते आयस्मा आनन्दो भगवन्तं एतदवोच: अच्छरियं भन्ते, अब्भुतं भन्ते, को  
नमो अयं भन्ते, धम्मपरियायोति।  
    
तस्मातिह त्वं आनन्द, इमं धम्मपरियायं बहुधातुकोतिपि नं धारेहि,  
चतुपरिवट्टोतिपि नं धारेहि धम्मादासोतिपि नं धारेहि, अमतदुन्दुभीतिपि नं  
धारेहि, अनुत्तरो सङ्गामविजयोतिपि नं धारेहीति।  
    
इदमवोच भगवा। अत्तमनो आयस्मा आनन्दो भगवतो भासितं अभिनन्दीति।  
[प्त्स् पगे ०६८] [\क़् ६८।]        
बहुधातुकसुत्तं पञ्चमं।  
    
[ब्ज्त् पगे २०६] [\x २०६।]       
    
३।२।६  
    
इसिगिलि सुत्तं  
    
एवं मे सुतं: एकं समयं भगवा राजगहे विहरति इसिगिलिस्मिं पब्बते। तत्र खो  
भगवा भिक्खू आमन्तेसि भिक्खवोति, भदन्तेति ते भिक्खू भगवतो पच्चस्सोसुं।  
भगवा एतदवोच:  
    
पस्सथ नो तुम्हे भिक्खवे, एतं वेभारं पब्बतन्ति।  
    
एवं भन्ते।  
    
एतस्सपि खो भिक्खवे, वेभारस्स पब्बतस्स अञ्ञाव समञ्ञा अहोसि अञ्ञा पञ्ञत्ति,  
पस्सथ नो तुम्हे भिक्खवे, एतं पण्डवं पब्बतन्ति।  
    
एवं भन्ते।  
    
एतस्सपि खो भिक्खवे, पण्डवस्स पब्बतस्स अञ्ञाव समञ्ञा अहोसि अञ्ञा पञ्ञत्ति।  
पस्सथ नो तुम्हे भिक्खवे, एतं वेपुल्लं पब्बतन्ति।  
    
एवं भन्ते।  
    
एतस्सपि खो भिक्खवे, वेपुल्लस्स पब्बतस्स अञ्ञाव समञ्ञा अहोसि अञ्ञा पञ्ञत्ति।  
पस्सथ नो तुम्हे भिक्खवे, एतं गिज्झकूटं पब्बतन्ति।  
    
एवं भन्ते।  
    
एतस्सपि खो भिक्खवे, गिज्झकूटस्स पब्बतस्स अञ्ञाव समञ्ञा अहोसि अञ्ञा पञ्ञत्ति।  
पस्सथ नो तुम्हे भिक्खवे, इमं इसगिलिं पब्बतन्ति।  
    
एवं भन्ते।  
    
इमस्स खो भिक्खवे, इसिगिलिस्स पब्बतस्स एसाव समञ्ञा अहोसि एसा पञ्ञत्ति।  
    
भूतपुब्बं भिक्खवे, पञ्च पच्चेकबुद्धसतानि इमस्मिं इसिगिलिस्मिं पब्बते  
चिरनिवासिनो अहेसुं। ते इमं पब्बतं पविसन्ता दिस्सन्ति, पविट्ठा न दिस्सन्ति। तमेन१  
मनुस्सा दिस्वा एवमाहंसु: ऽअयं पब्बतो इमे इसी गिलतीऽति इसिगिलि इसिगिलीत्वेव समञ्ञा  
उदपादि। आचिक्खिस्सामि भिक्खवे, पच्चेकबुद्धानं नामानि। कित्तयिस्सामि भिक्खवे,  
पच्चेकबुद्धानं नामानि। देसिस्सामि [प्त्स् पगे ०६९] [\क़् ६९।] भिक्खवे,  
पच्चेकबुद्धानं नामानि। तं सुणाथ, साधुकं मनसि करोथ, भासिस्सामीति।  
    
-------------------------  
१।तमेनं-सीमु,मजसं।  
    
[ब्ज्त् पगे २०८] [\x २०८।]       
    
एवं भन्तेति खो ते भिक्खू भगवतो पच्चस्सोसुं। भगवा एतदवोच:  
    
अरिट्ठो नाम भिक्खवे, पच्चेकसम्बुद्धो१ इमस्मिं इसिगिलिस्मिं पब्बते चिरनिवासी अहोसि।  
उपरिट्ठो नाम भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी  
अहोसि। तगरसिखी नाम भिक्खवे, पच्चेकसम्बुद्धो इमस्मिं इसिगिलिस्मिं पब्बते  
चीरनिवासी अहोसि। यसस्सी नाम भिक्खवे, पच्चेकसम्बुद्धो इमस्मिं इसिगिलिस्मिं पब्बते  
चिरनिवासी अहोसि। सुदस्सनो नाम भिक्खवे, पच्चेकसम्बुद्धो इमस्मिं इसिगिलिस्मिं  
पब्बते चिरनिवासी अहोसि। पियदस्सी नाम भिक्खवे, पच्चेकसम्बुद्धो इमस्मिं  
इसिगिलिस्मिं पब्बते चिरनिवासी अहोसि। गन्धारो नाम भिक्खवे, पच्चेकसम्बुद्धो  
इमस्मिं इसिगिलिस्मिं पब्बते चिरनिवासी अहोसि। पिण्डोलो नाम भिक्खवे, पच्चेकसम्बुद्धो  
इमस्मिं इसिगिलिस्मिं पब्बते चिरनिवासी अहोसि। उपासभो नाम भिक्खवे,  
पच्चेकसम्बुद्धो, इमस्मिं इसिगिलिस्मिं पब्बते चिरनिवासी अहोसि। नीतो नाम भिक्खवे,  
पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि। तथो नाम भिक्खवे,  
पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि। सुतवा नाम भिक्खवे,  
पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसि। भावितत्तो नाम  
भिक्खवे, पच्चेकसम्बुद्धो इमस्मिं इसिगिलिस्मिं पब्बते चिरनिवासी अहोसीति।  
    
ये सत्तसारा अनिघा निरासा  
पच्चेकमेवज्झगमुं सुबोधिं२,  
तेसं विसल्लानं नरुत्तमानं  
नामानि मे कित्तयतो सुणाथ।  
    
अरिट्ठो उपरिट्ठो तगरसिखी यसस्सी  
सुदस्सनो पियदस्सी च बुद्धो३,  
गन्धारो पिण्डोलो उपासभो च  
नीतो तथो सुतवा भावितत्तो।  
[प्त्स् पगे ०७०] [\क़् ७०।]        
सुम्भो सुभो मेथुलो४ अट्ठमो च  
अथस्सुमेघो अनीघो सुदाठो,  
पच्चेकबुद्धा भवनेत्तिखीणा  
हिङ्गु च हिङ्गो च महानुभावा।  
    
द्वे जालिनो मुनिनो अट्ठको च  
अथ कोसलो५ बुद्धो अथो सुबाहु,  
उपनेमिसो नेमिसो सन्तचित्तो  
सच्चो तथो विरजो पण्डितो च।  
    
--------------------------  
१।पच्चेकबुद्धो-[प्त्स्। २।]गमंसु बोधिं-सीमु,मजसं  
३।सम्बुद्धो-मजसं,सीमु। ४।मतुलो-मजसं,  
५।कोसल्लो-मजसं।  
    
[ब्ज्त् पगे २१०] [\x २१०।]       
    
कालुपकाला विजितो जितो च  
अङ्गो च पङ्गो च गुतिज्जितो१ च,  
पस्सी जही उपधिं२ दुक्खमूलं  
अपराजितो मारबलं अजेसि।  
    
सत्था पवत्ता सरभङ्गो लोमहंसो  
उच्चङ्गमायो असितो अनासवो,  
मनोमयो मानच्छिदो च बन्धुमा  
तदाधिमुत्तो विमलो च केतुमा।  
    
केतुम्बरागो च मातङ्गो अरियो  
अथच्चुतो अच्चुतगामब्यामको,  
सुमङ्गलो दब्बिलो सुप्पतिट्ठितो३  
असय्हो खेमभिरतो च सोरतो।  
    
दूरन्नयो सङ्घो अथोपि उच्चयो४  
अपरो मुनी५ सय्हो अनोमनिक्कमो,  
आनन्दनन्दो६ उपनन्दो द्वादस  
भारद्वाजो७ अन्तिमदेहधारी।  
    
बोधि महानामो अथोपि उत्तरो  
केसी सिखी सुन्दरो भारद्वाजो८  
तिस्सूपतिस्सा भवबन्धनच्छिदा  
उपसीदरी९ तण्हच्छिदो च सीदरी१०।  
    
बुद्धो अहू मङ्गलो वीतरागो  
उसभच्छिदा जालिनिं दुक्खमूलं,  
सन्तं पदं अज्झगमूपनीतो११।  
उपोसथो सुन्दरो सच्चनामो।  
    
जेतो जयन्तो पदुमो उप्पलो च  
पदुमुत्तरो रक्खितो पब्बतो [प्त्स् पगे ०७१] [\क़् ७१।] च,  
मानत्थद्धो सोभितो वीतरागो  
कण्हो च बुद्धो सुविमुत्तचित्तो।  
    
एते च अञ्ञे च महानुभावा  
पच्चेकबुद्धा भवनेत्तीखीणा।  
ते सब्बसङ्गातिगते१२ महेसी  
परिनिब्बुते वन्दथ अप्पमेय्येऽति।  
    
इसिगिलिसुत्तं जट्ठं  
    
---------------------------  
१।गुत्तिलितो-सीमु। गुत्तिजितो-मजसं। गुतिच्छितो-स्या।  
२।पस्सि जहि उपधि-मजसं। ३।सुपतिट्ठितो-सीमु,मजसन्थस्या,[प्त्स्।]  
४।उज्जयो-[प्त्स्।]  
५।मुनि-स्या,मजसं।   
६।आनन्दो नन्दो-मजसं।   
७।भारद्वाजा-[प्त्स्।]   
८।द्वारभाजो-मजसं।  
 ९।उपसिखि-मजसं।  
१०।सिखरी-मजसं।  
११।अज्झगमोपनीतो-मजसं।  
१२।सब्बसङ्गाधिगते-स्या।  
    
[ब्ज्त् पगे २१२] [\x २१२।]       
    
३।२।७  
    
महाचत्तारीसक सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोति। भदन्तेति ते भिक्खु भगवतो  
पच्चस्सोसुं, भगवा एतदवोच:  
    
अरियं वो भिक्खवे, सम्मासमाधिं देसिस्सामि सौपनिसं सपरिक्खारं। तं सुणाथ,  
साधुकं मनसि करोथ, भासिस्सामीति।  
    
एवं भन्तेति खो ते भिक्खू भगवतो पच्चस्सोसुं। भगवा एतदवोच:  
    
कतमो च भिक्खवे, अरियो सम्मासमाधि सौपनिसो सपरिक्खारो, सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति। या खो भिक्खवे, इमेहि सत्तहऽङ्गेहि१ चित्तस्स एकग्गता परिक्खता अयं  
वुच्चति भिक्खवे, अरियो सम्मासमाधि सौपनिसो इतिपि, सपरिक्खारो इतिपि।  
तत्र भिक्खवे, सम्मादिट्ठि पुब्बङ्गमा होति। कथञ्च भिक्खवे, सम्मादिट्ठि  
पुब्बङ्गमा होति: मिच्छादिट्ठिं मिच्छादिट्ठीति पजानाति। सम्मादिट्ठिं सम्मादिट्ठीति  
पजानाति। सास्स होति सम्मादिट्ठि।  
    
कतमा च भिक्खवे, मिच्छादिट्ठि: नत्थि दिन्नं, नत्थि यिट्ठं, नत्थि हुतं, नत्थि  
सुकटदुक्कटानं कम्मानं फलं विपाको, नत्थि अयं लोको, नत्थि परो लोको, नत्थि  
माता, नत्थि पिता, नत्थि सत्ता ओपपातिका, [प्त्स् पगे ०७२] [\क़् ७२।] नत्थि लोके  
समणब्राह्मणा सम्मग्गता सम्मापटिपन्ना, ये इमं च लोकं परं च लोकं सयं  
अभिञ्ञा सच्छिकत्वा पवेदेन्तीति। अयं भिक्खवे, मिच्छादिट्ठि।  
    
कतमा च भिक्खवे, सम्मादिट्ठि: सम्मादिट्ठिम्पहं२ भिक्खवे, द्वयं३ वदामि:  
अत्थि भिक्खवे, सम्मादिट्ठि सासवा पुञ्ञाभागिया उपधिवेपक्का अत्थि भिक्खवे,  
सम्मादिट्ठि अरिया अनासवा लोकुत्तरा मग्गङ्गा।  
    
कतमा च भिक्खवे, सम्मादिट्ठि सासवा पुञ्ञभागिया उपधिवेपक्का: अत्थि दिन्नं,  
अत्थि यिट्ठं, अत्थि हुतं, अत्थि सुकटदुक्कटानं कम्मानं फलं विपाको, अत्थि अयं  
लोको, अत्थि परो लोको, अत्थि माता, अत्थि पिता, अत्थि सत्ता ओपपातिका, अत्थि लोके समणब्राह्मणा  
सम्मग्गता सम्मापटिपन्ना, ये इमं च लोकं परं च लोकं सयं अभिञ्ञा सच्छिकत्वा  
पवेदेन्तीति। अयं भिक्खवे, सम्मादिट्ठि सासवा पुञ्ञभागिया उपधिवेपक्का।  
    
--------------------------  
१।सत्तङ्गेहि-[प्त्स्।]  
२।सम्मादिट्ठिम्पाहं-सीमु।  
३।द्वायं-मजसं।  
    
[ब्ज्त् पगे २१४] [\x २१४।]       
    
कतमा च भिक्खवे, सम्मादिट्ठि अरिया अनासवा लोकुत्तरा मग्गङ्गा: या खो भिक्खवे,  
अरियचित्तस्स अनासवचित्तस्स अरियमग्गसमङ्गिनो अरियमग्गं भावयतो पञ्ञा  
पञ्ञिन्द्रियं पञ्ञाबलं धम्मविचयसम्बोज्झङ्गो सम्मादिट्ठि मग्गङ्गं१ अयं  
वुच्चति भिक्खवे, सम्मादिट्ठि अरिया अनासवा लोकुत्तरा मग्गङ्गा। सो२ मिच्छादिट्ठिया  
पहानाय वायमति सम्मादिट्ठिया उपसम्पदाय। स्वास्स३ होति सम्मावायामो। सो सतो  
मिच्छादिट्ठिं पजहति। सतो सम्मादिट्ठिं उपसम्पज्ज विहरति। सास्स होति सम्मासति।  
इतिस्सिमे४ तयो धम्मा सम्मादिट्ठिं अनुपरिधावन्ति अनुपरिवत्तन्ति। सेय्यथीदं:  
सम्मादिट्ठि सम्मावायामो सम्मासति।  
    
तत्र भिक्खवे, सम्मादिट्ठि पुब्बङ्गमा होति। कथञ्च भिक्खवे सम्मादिट्ठि  
पुब्बङ्गमा होति: मिच्छासङ्कप्पं मिच्छासङ्कप्पोति पजानाति सम्मासङ्कप्पं  
सम्मासङ्कप्पोति पजानाति। सास्स [प्त्स् पगे ०७३] [\क़् ७३।] होति सम्मादिट्ठि।  
    
कतमो च भिक्खवे, मिच्छासङ्कप्पो, व्यापादसङ्कप्पो, विहिंसासङ्कप्पो। अयं  
भिक्खवे, मिच्छासङ्कप्पो।  
    
कतमो च भिक्खवे, सम्मासङ्कप्पो: सम्मासङ्कप्पम्पऽहं५ भिक्खवे, द्वयं६  
वदामि। अत्थि भिक्खवे, सम्मासङ्कप्पो सासवो पुञ्ञभागियो उपधिवेपक्को, अत्थि  
भिक्खवे, सम्मासङ्कप्पो अरियो अनासवो लोकुत्तरो मग्गङ्गो।  
    
कतमो च भिक्खवे, सम्मासङ्कप्पो सासवो पुञ्ञभागियो उपधिवेपक्को:  
नेक्खम्मसङ्कप्पो अव्यापादसङ्कप्पो अविहिंसा सङ्कप्पो अयं भिक्खवे,  
सम्मासङ्कप्पो सासवो पुञ्ञभागियो उपधिवेपक्को।  
    
कतमो च भिक्खवे, सम्मासङ्कप्पो अरियो अनासवो लोकुत्तरो मग्गङ्गो: यो खो  
भिक्खवे, अरियचित्तस्स अनासवचित्तस्स अरियमग्गसमङ्गिनो अरियमग्गं भावयतो  
तक्को वितक्को सङ्कप्पो अप्पणा व्यप्पणा चेतसो अभिनिरोपना वचीसङ्खारो। अयं  
भिक्खवे, सम्मासङ्कप्पो अरियो अनासवो लोकुत्तरो मग्गङ्गो। सो मिच्छासङ्कप्पस्स  
पहानाय वायमति सम्मासङ्कप्पस्स उपसम्पदाय। स्वास्स३ होति सम्मावायामो। सो सतो  
मिच्छासङ्कप्पं पजहति। सतो सम्मासङ्कप्पं उपसम्पज्ज विहरति। साऽस्स होति  
सम्मासति। इतिस्सिऽमे४ तयो धम्मा सम्मासङ्कप्पं अनुपरिधावन्ति। अनुपरिवत्तन्ति।  
सेय्यथीदं: सम्मादिट्ठि सम्मावायामो सम्मासति।  
    
तत्र भिक्खवे, सम्मादिट्ठि पुब्बङ्गमा होति कथञ्च भिक्खवे, सम्मादिट्ठि  
पुब्बङ्गमा होति: मिच्छावाचं मिच्छावाचाति पजानाति। सम्मावाचं सम्मावाचाति पजानाति।  
साऽस्स होति सम्मादिट्ठि।  
    
-------------------------  
१।मग्गङ्गा-सीमु,[प्त्स्। ५।]सम्मासङ्कप्पम्पाहं-सीमु।  
२।यो-[प्त्स्। ६।]द्वायं-मजसं  
३।सास्स-सीमु। ७।सास्स-सीमु,[प्त्स्।]  
४।इतियिमे-मजसं।  
इतिमे-सीमु।  
    
[ब्ज्त् पगे २१६] [\x २१६।]       
    
कतमा च भिक्खवे, मिच्छावाचा: मुसावादो पिसुनावाचा फरुसावाचा सम्फप्पलापो।  
अयं भिक्खवे मिच्छावाचा।  
    
कतमा च भिक्खवे सम्मावाचा: सम्मावाचम्पऽहं भिक्खवे, द्वयं वदामि। अत्थि  
भिक्खवे, सम्मावाचा सासवा पुञ्ञभागिया उपधिवेपक्का, अत्थि [प्त्स् पगे ०७४] [\क़् ७४।]   
    भिक्खवे, सम्मावाचा अरिया अनासवा लोकुत्तरा मग्गङ्गा।  
    
कतमा च भिक्खवे, सम्मावाचा सासवा पुञ्ञभागिया उपधिवेपक्का: मुसावादा  
वेरमणी, पिसुनाय वाचाय वेरमणी। फरुसाय वाचाय वेरमणी, सम्फप्पलापा  
वेरमणी। अयं भिक्खवे, सम्मावाचा सासवा पुञ्ञभागिया उपधिवेपक्का।  
    
कतमा च भिक्खवे, सम्मावाचा अरिया अनासवा लोकुत्तरा मग्गङ्गा: या खो भिक्खवे,  
अरियचित्तस्स अनासवचित्तस्स अरियमग्गसमङ्गीनो अरियमग्गं भावयतो चतुहिपि  
वचीदुच्चरितेहि आरति विरति पटिविरति वेरमणी। अयं भिक्खवे, सम्मावाचा अरिया अनासवा  
लोकुत्तरा मग्गङ्गा। सो मिच्छावाचाय पहानाय वायमती, सम्मा वाचाय उपसम्पदाय।  
स्वास्स१ होति सम्मावायामो। सो सतो मिच्छावाचं पजहति। सतो सम्मावाचं उपसम्मज्ज  
विहरति। सास्स होति सम्मासति। इतिस्सिमे२ तयो धम्मा सम्मावाचं अनुपरिधावन्ति  
अनुपरिवत्तन्ति। सेय्यथीदं: सम्मादिट्ठि, सम्मावायामो, सम्मासति।  
    
तत्र भिक्खवे, सम्मादिट्ठि पुब्बङ्गमा होति। कथञ्च भिक्खवे, सम्मादिट्ठि  
पुब्बङ्गमा होति: मिच्छाकम्मन्तं मिच्छाकम्मन्तोति पजानाति सम्माकम्मन्तं  
सम्माकम्मन्तोति पजानाति। सास्स होति सम्मादिट्ठि।  
    
कतमो च भिक्खवे, मिच्छाकम्मन्तो: पाणातिपातो, अदिन्नादानं, कामेसु मिच्छाचारो।  
अयं भिक्खवे, मिच्छाकम्मन्तो।  
    
कतमो च भिक्खवे, सम्माकम्मन्तो: सम्माकम्मन्तम्पहं भिक्खवे, द्वयं  
वदामि। अत्थि भिक्खवे, सम्माकम्मन्तो सासवो पुञ्ञभागियो उपधिवेपक्को। अत्थि  
भिक्खवे सम्माकम्मन्तो अरियो अनासवो लोकुत्तरो मग्गङ्गो।  
    
कतमो च भिक्खवे, सम्माकम्मन्तो सासवो पुञ्ञभागियो उपधिवेपक्को: पाणातिपाता  
वेरमणी, अदिन्नादाना वेरमणी, कामेसु मिच्छाचारा वेरमणी। अयं भिक्खवे,  
सम्माकम्मन्तो सासवो पुञ्ञभागियो उपधिवेपक्को।  
    
कतमो च भिक्खवे, सम्माकम्मन्तो अरियो अनासवो लोकुत्तरो मग्गङ्गो: या खो  
भिक्खवे, अरियचित्तस्स अनासवचित्तस्स अरियमग्गसमङ्गीनो अरियमग्गं भावयतो  
तीहिपि कायदुच्चरितेहि आरति विरति पटिविरति वेरमणी। अयं भिक्खवे, सम्माकम्मन्तो  
[प्त्स् पगे ०७५] [\क़् ७५।] अरियो अनासवो लोकुत्तरो मग्गङ्गो। सो मिच्छाकम्मन्तस्स  
पहानाय वायमति, सम्माकम्मन्तस्स उपसम्पदाय। स्वाऽस्स होति सम्मावायामो। सो  
सतो मिच्छाकम्मन्तं पजहति। सतो सम्माकम्मन्तं उपसम्पज्ज विहरति। साऽस्स होति  
सम्मासति। इतिऽस्सि मे१ तयो धम्मा सम्माकम्मन्तं अनुपरिधावन्ति अनुपरिवत्तन्ति।  
सेय्यथीदं: सम्मादिट्ठि, सम्मावायामो सम्मासति।  
    
-------------------------  
१।सास्स-सीमु।  
२।इतियिमे-मजसं।  
    
[ब्ज्त् पगे २१८] [\x २१८।]       
    
तत्र भिक्खवे, सम्मादिट्ठि पुब्बङ्गमा होति। कथञ्च भिक्खवे, सम्मादिट्ठि  
पुब्बङ्गमा होति: मिच्छाआजीवं मिच्छाआजीवोति पजानाति। सम्माआजीवं सम्माआजीवोति पजानाति।  
सास्स होति सम्मादिट्ठि।  
    
कतमो च भिक्खवे, मिच्छाआजीवो: कुहना लपना नेमित्तिकता निप्पेसिकता लाभेन लाभं  
निजिगिंसनाता१ अयं भिक्खवे, मिच्छाआजीवो।  
    
कतमो च भिक्खवे, सम्माआजीवो: सम्माआजीवम्पहं भिक्खवे, द्वयं वदामि। अत्थि  
भिक्खवे, सम्माआजीवो सासवो पुञ्ञभागियो उपधिवेपक्को, अत्थि भिक्खवे, सम्माआजीवो  
अरियो अनासवो लोकुत्तरो मग्गङ्गो।  
    
कतमो च भिक्खवे, सम्माआजीवो सासवो पुञ्ञभागियो उपधिवेपक्को: इध भिक्खवे,  
अरियसावको मिच्छाआजीवं पहाय सम्मा आजीवेन जीवकं कप्पेति। अयं भिक्खवे, सम्मा  
आजीवो सासवो पुञ्ञभागियो उपधिवेपक्को।  
    
कतमो च भिक्खवे, सम्मा आजीवो अरियो अनासवो लोकुत्तरो मग्गङ्गो: या खो भिक्खवे,  
अरियचित्तस्स अनासवचित्तस्स अरियमग्गसमङ्गिनो अरियमग्गं भावयतो मिच्छाआजीवा आरति  
विरति पटिविरति वेरमणी। अयं भिक्खवे, सम्माआजीवो अरियो अनासवो लोकुत्तरो मग्गङ्गो।  
सो मिच्छाअजीवस्स पहानाय वायमति। सम्मा आजीवस्स उपसम्पदाय। स्वास्स२ होति  
सम्मावायामो। सो सतो मिच्छाआजीवं पजहति। सतो सम्माआजीवं उपसम्पज्ज विहरति ।  
साऽस्स होति सम्मासति। तस्सिमे तयो धम्मा सम्माआजीवं अनुपरिधावन्ति अनुपरिवत्तन्ति।  
सेय्यथीदं: सम्मादिट्ठि, सम्मावायामो, सम्मासति।  
    
तत्र भिक्खवे, सम्मादिट्ठि पुब्बङ्गमा होति। कथञ्च भिक्खवे, सम्मादिट्ठि  
पुब्बङ्गमा होति: [प्त्स् पगे ०७६] [\क़् ७६।] सम्मादिट्ठिस्स भिक्खवे, सम्मासङ्कप्पो  
पहोति सम्मासङ्कप्पस्स सम्मावाचा पहोति। सम्मावाचस्स सम्माकम्मन्तो पहोति।  
सम्माकम्मन्तस्स सम्माआजीवो पहोति। सम्माआजीवस्स सम्मावायामो पहोति।  
सम्मावायमस्स सम्मासति पहोति। सम्मासतिस्स सम्मासमाधि पहोति।  
सम्मासमाधिस्स सम्माञाणं पहोति। सम्माञाणस्स सम्माविमुत्ति पहोति। इति खो  
भिक्खवे, अट्ठङ्गसमन्नागतो सेखो३ दसङ्गसमन्नागतो अरहा होति।  
    
तत्र भिक्खवे, सम्मादिट्ठि पुब्बङ्गमा होति। कथञ्च भिक्खवे, सम्मादिट्ठि  
पुब्बङ्गमा होति। सम्मादिट्ठिस्स भिक्खवे,मिच्छादिट्ठि निज्जिण्णा होति। ये च  
मिच्छादिट्ठिपच्चया अनेक पापका अकुसला धम्मा सम्भवन्ति। ते चस्स निज्जिण्णा होन्ति।  
सम्मादिट्ठिपच्चया च अनेके कुसला धम्मा भावना पारीपूरिं गच्छन्ति।  
    
सम्मासङ्कप्पस्स भिक्खवे, मिच्छासङ्कप्पो निज्जिण्णो होति, ये च मिच्छासङ्कप्पपच्चया  
अनेके पापका अकुसला धम्मा सम्भवन्ति। ते चस्स निज्जिण्णा होन्ति।  
सम्मासङ्कप्पपच्चया च अनेके कुसला धम्मा भावना पारिपूरिं गच्छन्ति।   
-------------------------  
१।निजिगिसनता-मजसं। २।सोस्स-सीमु,[प्त्स्।]  
३।सेक्खो-मजसं।  
सेखो पटिपदो-[प्त्स्।]  
    
[ब्ज्त् पगे २२०] [\x २२०।]       
    
सम्मावाचस्स भिक्खवे, मिच्छावाचा निज्जिण्णा होति। ये च मिच्छावाचापच्चया अनेके [प्त्स्  
पगे ०७७] [\क़् ७७।] पापका अकुसला धम्मा सम्भवन्ति ते चस्स निज्जिण्णा होन्ति।  
सम्मावाचापच्चया च अनेके कुसला धम्मा भावना पारिपूरिं गच्छन्ति।  
    
सम्माकम्मन्तस्स भिक्खवे, मिच्छाकम्मन्तो निज्जिण्णो होति। ये च  
मिच्छाकम्मन्तपच्चया अनेके पापका अकुसला धम्मा सम्भवन्ति। ते चस्स निज्जिण्णा  
होन्ति। सम्माकम्मन्तपच्चया च अनेके कुसला धम्मा भावना पारिपूरिं गच्छन्ति।  
    
सम्माआजीवस्स भिक्खवे, मिच्छाआजीवो निज्जिण्णो होति। ये च मिच्छाआजीवपच्चया अनेके  
पापका अकुसला धम्मा सम्भवन्ति, ते चस्स निज्जिण्णा होन्ति। सम्माआजीवपच्चया च अनेके  
कुसला धम्मा भावना पारिपूरिं गच्छन्ति।  
    
सम्मावायामस्स भिक्खवे, मिच्छावायामो निज्जिण्णो होति। ये च मिच्छावायामपच्चया  
अनेके पापका अकुसला धम्मा सम्भवन्ति। ते चस्स निज्जिण्णा होन्ति। सम्मावायामपच्चया  
च अनेके कुसला धम्मा भावना पारीपूरिं गच्छन्ति।   
    
सम्मासतिस्स भिक्खवे, मिच्छासति निज्जिण्णा होति। ये च मिच्छासतिपच्चया अनेके पापका  
अकुसला धम्मा सम्भवन्ति; ते चस्स निज्जिण्णा होन्ति। सम्मासतिपच्चया च अनेके कुसला  
धम्मा भावना पारिपूरिं गच्छन्ति।  
    
सम्मासमाधिस्स भिक्खवे, मिच्छासमाधि निज्जिण्णो होति। ये च मिच्छासमाधिपच्चया  
अनेके पापका अकुसला धम्मा सम्भवन्ति, ते चस्स निज्जिण्णा होन्ति। सम्मासमाधिपच्चया  
च अनेके कुसला धम्मा भावना पारिपूरिं गच्छन्ति।  
    
सम्माञाणस्स भिक्खवे, मिच्छाञाणं निज्जिण्णं होति। ये च मिच्छाञाणपच्चया अनेके  
पापका अकुसला धम्मा समभवन्ति ते चस्स निज्जिण्णा होन्ति। सम्माञाणपच्चया च अनेके  
कुसला धम्मा भावना पारिपूरिं गच्छन्ति।  
    
सम्माविमुत्तस्स भिक्खवे, मिच्छाविमुत्ति निज्जिण्णा होति। ये च मिच्छाविमुत्तिपच्चया  
अनेके पापका अकुसला धम्मा सम्भवन्ति। ते चस्स निज्जिण्णा होन्ति। सम्माविमुत्तिपच्चया  
च अनेके कुसला धम्मा भावना पारिपूरिं गच्छन्ति।  
    
इति खो भिक्खवे, वीसति कुसलपक्खा वीसति अकुसलपक्खा, महाचत्तारिसको  
धम्मपरियायो पवत्तितो अप्पतिवत्तियो समणेन वा ब्राह्मणेन वा देवेन वा मारेन  
वा ब्रह्मुना वा केनचि वा लोकस्मिन्ति।  
    
[ब्ज्त् पगे २२२] [\x २२२।]       
    
यो हि कोचि भिक्खवे, समणो वा ब्राह्मणो वा इमं महाचत्तारीसकं धम्मपरियायं  
गरहितब्बं पटिक्कोसितब्बं मञ्ञेय्य, तस्स दिट्ठेव धम्मे दस सहधम्मिका  
वादानुवादा गारय्हं ठानं आगच्छन्ति। सममादिट्ठिं चे भवं गरहति। ये च  
मिच्छादिट्ठि समणब्राह्मणा, ते भोतो पुज्जा। ते भोतो पासंसा। सम्मासङ्कप्पं चे  
भवं [प्त्स् पगे ०७८] [\क़् ७८।] गरहति। ये च मिच्छासङ्कप्पा समणब्राह्मणा, ते  
भोतो पुज्जा, ते भोतो पासंसा। सम्मावाचं चे भवं गरहति, ये च मिच्छावाचा  
समणब्राह्मणा, ते भोतो पुज्जा ते भोतो पासंसा। सम्माकम्मन्तं चे भवं गरहति।  
ये च मिच्छाकम्मन्ता समणब्राह्मणा, ते भोतो पुज्जा ते भोतो पासंसा। सम्माअजीवं चे  
भवं गरहति। ये च मिच्छाआजीवा समणब्राह्मणा। ते भोतो पुज्जा ते भोतो पासंसा।  
सम्मावायामं चे भवं गरहति। ये च मिच्छावायामा समणब्राह्मणा, ते भोतो पुज्जा  
ते भोतो पासंसा। सम्मासतिं चे भवं गरहति। ये च मिच्छासती समणब्राह्मणा, ते  
भोतो पुज्जा ते भोतो पासंसा। सम्मासमाधिञ्चे भवं गरहति। ये च मिच्छासमाधी  
समणब्राह्मणा, ते भोतो पुज्जा ते भोतो पासंसा। सम्माञाणं चे भवं गरहति। ये च  
मिच्छाञाणी समणब्राह्मणा, ते भोतो पुज्जा ते भोतो पासंसा। सम्माविमुत्तिं चे भवं  
गरहति। ये च मिच्छाविमुत्ती समणब्राह्मणा, ते भोतो पुज्जा ते भोतो पासंसा।  
    
यो हि कोचि भिक्खवे समणो वा ब्राह्मणो वा इमं महाचत्तारीसकं धम्मपरियायं  
गरहितब्बं पटिक्कोसितब्बं मञ्ञेय्य। तस्स दिट्ठेव धम्मे इमे दस सहधम्मिका  
वादानुवादा गारय्हं ठानं आगच्छन्ति।  
    
येपि ते भिक्खवे, अहेसुं उक्कला वस्सभञ्ञा१ अहेतुवादा अकिरियवादा नत्थिवादा, तेपि  
महाचत्तारीसकं धम्मपरियायं न गरहितब्बं, न पटिक्कोसितब्बं२ मञ्ञिंसु।३ तं  
किस्स हेतु: निन्दाब्यारोसौपारम्भभयाति।  
    
इदमोच भगवा। अत्तमना ते भिक्खू भगवतो भासितं अभिनन्दुन्ति।  
    
महाचत्तारीसक सुत्तं सत्तमं।  
    
--------------------------  
१।ओक्कला(वयभिञ्ञा =मजसं।  
२।नप्पटिक्कोसितब्बं=मजसं।  
३।मञ्ञेय्युं मजसं-सिय-[प्त्स्।]  
=मजसं-सिय-[प्त्स्।]  
    
[ब्ज्त् पगे २२४] [\x २२४।]       
    
३।२।८  
    
आनापानसति सुत्तं  
    
एवं मे सुतं: एकं समयं भगवा सावत्थियं विहरति पुब्बारामे मिगारमातुपासादे  
सम्बहुलेहि अभिञ्ञातेहि अभिञ्ञातेहि थेरेहि सावकेहि सद्धिं, आयस्मता च सारिपुत्तेन  
आयस्मता च महा मोग्गल्लानेन आयस्मता च महाकस्सपेन आयस्मता च महा  
कच्चायनेन आयस्मता च महाकोट्ठितेन आयस्मता च महाकप्पिनेन आयस्मता च  
महाचुन्देन आयस्मता [प्त्स् पगे ०७९] [\क़् ७९।] च अनुरुद्धेन आयस्मता च रेवतेन  
आयस्मता च आनन्देन अञ्ञेहि च अभिञ्ञातेहि अभिञ्ञातेहि थेरेहि सावकेहि सद्धिं।  
    
तेन खो पन समयेन थेरा भिक्खू नवे भिक्खू ओवदन्ति अनुसासन्ति। अप्पेकच्चे थेरा  
भिक्खू दसपि भिक्खू ओवदन्ति अनुसासन्ति। अप्पेकच्चे थेरा भिक्खू वीसम्पि१ भिक्खू  
ओवदन्ति अनुसासन्ति। अप्पेकच्चे थेरा भिक्खू तिंसम्पि भिक्खू ओवदन्ति अनुसासन्ति।  
अप्पेकच्चे थेरा भिक्खू चत्तरिसम्पि भिक्खू ओवदन्ति अनुसासन्ति। ते च नवा भिक्खू  
थेरेहि भिक्खूहि ओवदियमाना अनुसासियमाना उऌआरं२ पुब्बेनापरं विसेसं पजानाति।३  
    
तेन खो पन समयेन भगवा तदहुपोसथे पन्नरसे पवारणाय पुण्णाय  
पुण्णमाय रत्तिया भिक्खुसङ्घपरिवुतो अब्भोकासे निसिन्नो होति। अथ खो भगवा  
तुण्हीभूतं भिक्खुसङ्घं अनुविलोकेत्वा भिक्खू आमन्तेसि: ऽआरद्धोस्मि भिक्खवे,  
इमाय पटिपदाय। आरद्धचित्तोस्मि भिक्खवे, इमाय पटिपदाय। तस्मातिह भिक्खवे,  
भिय्योसोमत्ताय विरियं आरभथ अप्पत्तस्स पत्तिया अनधिगतस्स अधिगमाय,  
असच्छिकतस्स सच्छिकिरियाय। इधेवाहं सावत्थियं कोमुदिं चातुमासिनिं आगमेस्सामिति।   
अस्सोसुं खो जानपदा भिक्खू: भगवा किर तत्थेव सावत्थियं कोमुदिं चातुमासिनिं  
आगमेस्सतीति। ते च जानपदा भिक्खू सावत्थिं ओसरन्ति भगवन्तं दस्सनाय। ते च खो  
थेरा भिक्खू भिय्योसोमत्ताय नवे भिक्खू ओवदन्ति अनुसासन्ति। अप्पेकच्चे थेरा भिक्खू  
दसपि भिक्खू ओवदन्ति अनुसासन्ति। अप्पेकच्चे थेरा भिक्खू विसम्पि भिक्खू ओवदन्ति।  
अप्पेकच्चे थेरा भिक्खू तिंसम्पि भिक्खू ओवदन्ति अनुसासन्ति। अप्पेकच्चे थेरा भिक्खू  
चत्तारीसम्पि भिक्खू ओवदन्ति अनुसासन्ति। ते च नवा भिक्खू थेरेहि भिक्खूहि  
ओवदियमाना अनुसासियमाना [प्त्स् पगे ०८०] [\क़् ८०।] उऌआरं पुब्बेनापरं विसेसं  
पजानन्ति।  
    
-------------------------  
१।वीसतिम्पि-[प्त्स्।]  
२।ओऌआरं-स्या।  
३।जानन्ति-सीमु,मजसं  
    
[ब्ज्त् पगे २२६] [\x २२६।]       
    
तेन खो पन समयेन भगवा तदहुपोसथे पन्नरसे कोमुदिया चातुमासिनिया  
पुण्णाय पुण्णमाय रत्तिया भिक्खुसङ्घपरिवुतो अब्भोकासे निसिन्नो होति। अथ खो  
भगवा तुण्हीभूतं तुण्हिभूतं भिक्खुसङ्घं अनुविलोकेत्वा भिक्खू आमन्तेसि:  
अपलापायं भक्खवे, परिसा। निप्पलापायं भिक्खवे, परिसा सुद्धा सारे पतिट्ठिता।  
तथारूपो अयं भिक्खवे, भिक्खुसङ्घो। तथारूपायं भिक्खवे, परिसा। यथारूपा  
परिसा आहुनेय्या पाहुनेय्या दक्खिणेय्या अञ्जलिकरणीया अनुत्तरं पुञ्ञक्खेत्तं लोकस्स।  
तथारूपो अयं भिक्खवे, भिक्खुसङ्घो। तथारूपायं भिक्खवे, परिसा। यथारूपाय  
परिसाय अप्पं दिन्नं बहुं१ होति, बहुं१ दिन्नं बहुतरं। तथारूपो अयं भिक्खवे,  
भिक्खुसङ्घो। तथारूपायं भिक्खवे, परिसा। यथारूपा परिसा दुल्लभा दस्सनाय  
लोकस्स। तथारूपो अयं भिक्खवे, भिक्खुसङ्घो। तथारूपायं भिक्खवे, परिसा।  
यथारूपं परिसं अलं योजनगणनानि दस्सनाय गन्तुं पुटोसेनापि२।  
    
सन्ति भिक्खवे, भिक्खू इमस्मिं भिक्खुसङ्घे अरहन्तो खीणासवा वुसितवन्तो  
कतकरणीया ओहितभारा अनुप्पत्तसदत्था परिक्खीणभवसञ्ञोजना सम्मदञ्ञा  
विमुत्ता, एवरूपापि भिक्खवे, सन्ति भिक्खू इमस्मिं भिक्खुसङ्घे। सन्ति भिक्खवे,  
भिक्खू इमस्मिं भिक्खुसङ्घे पञ्चन्नं ओरम्भागियानं सञ्ञोजनानं परिक्खया  
ओपपातिका तत्थ परिनिब्बायिनो अनावत्तिधम्मा तस्मा लोका, एवरूपापि भिक्खवे, सन्ति  
भिक्खू इमस्मिं भिक्खुसङ्घे। सन्ति भिक्खवे, भिक्खू इमस्मिं भिक्खुसङ्घे तिण्णं  
सञ्ञोजनानं परिक्खया रागदोसमोहानं तनुत्ता सकदागामिनो सकिदेव इमं लोकं  
आगनत्वा [प्त्स् पगे ०८१] [\क़् ८१।] दुक्खस्सन्तं करिस्सन्ति। एवरूपापि भिक्खवे, सन्ति  
भिक्खू इमस्मिं भिक्खुसङ्घे। सन्ति भिक्खवे, भिक्खू इमस्मिं भिक्खुसङ्घे तिण्णं  
सञ्ञोजनानं परिक्खया सोतापन्ना अविनिपातधम्मा नियता सम्बोधिपरायणा, एवरूपापि  
भिक्खवे, सन्ति भिक्खू इमस्मिं भिक्खुसङ्घे।  
    
सन्ति भिक्खवे, भिक्खू इमस्मिं भिक्खुसङ्घे चतुन्नं सतिपट्ठानानं  
भावनानुयोगमनुयुत्ता विहरन्ति, एवरूपापि भिक्खवे, सन्ति भिक्खू इमस्मिं भिक्खु  
सङ्घे। सन्ति भिक्खवे, भिक्खू इमस्मिं भिक्खुसङ्घे चतुन्नं सम्मप्पधानानं  
भावनानुयोगमनुयुत्ता विहरन्ति, एवरूपापि भिक्खवे, सन्ति भिक्खू इमस्मिं  
भिक्खुसङ्घे। सन्ति भिक्खवे, भिक्खू इमस्मिं भिक्खुसङ्घे। चतुन्नं इद्धिपादानं  
भावनानुयोगमनुयुत्ता विहरन्ति, एवरूपापि भिक्खवे, सन्ति भिक्खू इमस्मिं  
भिक्खुसङ्घे। सन्ति भिक्खवे, भिक्खू इमस्मिं भिक्खुसङ्घे पञ्चन्नं इन्द्रियानं  
भावनानुयोगमनुयुत्ता विहरन्ति, एवरूपापि भिक्खवे, सन्ति भिक्खू इमस्मिं  
भिक्खुसङ्घे पञ्चन्नं बलानं भावनानुयोगमनुयुत्ता विहरन्ति, एवरूपापि  
भिक्खवे, सन्ति भिक्खू इमस्मिं भिक्खुसङ्घे। सन्ति भिक्खवे, भिक्खू इमस्मिं  
भिक्खुसङ्घे सत्तन्नं बोज्झङ्गानं भावनानुयेगमयुत्ता विहरन्ति। एवरूपापि  
भिक्खवे, सन्ति भिक्खू इमस्मिं भिक्खुसङ्घे। सन्ति भिक्खवे, भिक्खू इमस्मिं  
भिक्खुसङ्घे अरियस्स अट्ठङ्गिकस्स मग्गस्स भावनानुयोगमनुयुत्ता विहरन्ति।  
एवरूपापि भिक्खवे, सन्ति भिक्खू इमस्मिं भिक्खुसङ्घे।  
    
--------------------------  
१।बहु-मजसं,स्या।  
२।पुटंसेनापि-पु।स्या।  
    
[ब्ज्त् पगे २२६] [\x २२६।]       
    
सन्ति भिक्खवे, भिक्खू इमस्मिं भिक्खुसङ्घे मेत्ताभावनानुयोगमनुयुत्ता  
विहरन्ति। एवरूपापि भिक्खवे, सन्ति भिक्खू [प्त्स् पगे ०८२] [\क़् ८२।] इमस्मिं  
भिक्खुसङ्घे। सन्ति भिक्खवे, भिक्खू इमस्मिं भिक्खुसङ्घे  
करुणाभावनानुयोगमनुयुत्ता विहरन्ति। एवरूपापि भिक्खवे, सन्ति भिक्खू इमस्मिं  
भिक्खुसङ्घे। सन्ति भिक्खवे, भिक्खू इमस्मिं भिक्खुसङ्घे  
मुदिताभावनानुयोगमनुयुत्ता विहरन्ति। एवरूपापि भिक्खवे, सन्ति भिक्खू इमस्मिं  
भिक्खुसङ्घे। सन्ति भिक्खवे, भिक्खू इमस्मिं भिक्खुसङ्घे  
उपेक्खाभावनानुयोगमनुयुत्ता विहरन्ति। एवरूपापि भिक्खवे, सन्ति भिक्खू इमस्मिं  
भिक्खुसङ्घे। सन्ति भिक्खवे, भिक्खू इमस्मिं भिक्खुसङ्घे  
असुभभावनानुयोगमनुयुत्ता विहरन्ति। एवरूपापि भिक्खवे, सन्ति भिक्खू इमस्मिं  
भिक्खुसङ्घे। सन्ति भिक्खवे, भिक्खू इमस्मिं भिक्खुसङ्घे  
अनिच्चसञ्ञाभावनानुयोगमनुयुत्ता विहरन्ति। एवरूपापि भिक्खवे, सन्ति भिक्खू  
इमस्मिं भिक्खुसङ्घे।  
    
सन्ति भिक्खवे, भिक्खू इमस्मिं भिक्खुसङ्घे आनापानसति१भावनानुयोगमनुयुत्ता  
विहरन्ति। आनापानसति भिक्खवे, भाविता बहुलीकता महप्फला होति महानिसंसा।  
आनापानसति भिक्खवे भाविता बहुलीकता चत्तारो सतिपट्ठाने परिपूरेति२ चत्तारो  
सतिपट्ठाना भाविता बहुलीकता सत्त बोज्झङ्गे परिपूरेन्ति सत्त बोज्झङ्गा भाविता  
बहुलीकता विज्जाविमुत्तिं परिपूरेन्ति।  
    
कथं भाविता च भिक्खवे, आनापानसति कथं बहुलीकता महप्फला३ होति  
महानिसंसा। इध भिक्खवे, भिक्खू अरञ्ञगतो वा रुक्खमूलगतो वा सुञ्ञागारगतो वा  
निसीदति पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा सो  
सतोव अस्ससति, सतो४ पस्ससति।  
    
दीघं वा अस्ससन्तो दीघं अस्ससामीति पजानाति। दीघं वा पस्ससन्तो दीघं पस्ससामीति  
पजानाति। रस्सं वा अस्ससन्तो रस्सं अस्ससामीति पजानाति। रस्सं वा पस्ससन्तो रस्सं  
पस्ससामीति पजानाति। सब्बकायपटिसंवेदी अस्ससिस्सामीति सिक्खति। सब्बकायपटिसंवेदी  
पस्ससिस्सामीति सिक्खति। पस्सम्भयं कायसङ्खारं अस्ससिस्सामीति सिक्खति। पस्सम्भयं  
कायसङ्खारं पस्ससिस्सामीति सिक्खति।  
    
पीतिपटिसंवेदी अस्ससिस्सामीति सिक्खति। पीतिपटिसंवेदी पस्ससिस्सामीति सिक्खति।  
सुखपटिसंवेदी अस्ससिस्सामीति [प्त्स् पगे ०८३] [\क़् ८३।] सिक्खति। सुखपटिसंवेदी  
पस्ससिस्सामीति सिक्खति। चित्तसङ्खारपटिसंवेदी अस्ससिस्सामीति सिक्खति।  
चित्तसङ्खारपटिसंवेदी पस्ससिस्सामीति सिक्खति। पस्सम्भयं चित्तसङ्खारं  
अस्ससिस्सामीति सिक्खति। पस्सम्भयं चित्तसङ्खारं पस्ससिस्सामीति सिक्खति।  
चित्तपटिसंवेदि अस्ससिस्सामीति सिक्खति। चित्तपटिसंवेदी पस्ससिस्सामीति सिक्खति।  
अभिप्पमोदयं चित्तं अस्ससिस्सामीति सिक्खति। अभिप्पमोदयं चित्तं पस्ससिस्सामीति  
सिक्खति। समादहं चित्तं अस्ससिस्सामीति सिक्खति। समादहं चित्तं पस्ससिस्सामीति सिक्खति।  
विमोचयं चित्तं अस्ससिस्सामीति सिक्खति। विमोचयं चित्तं पस्ससिस्सामीति सिक्खति।  
    
--------------------------  
१।आनापानस्सति-मजसं। ३।कथं महम्फला-[प्त्स्।]  
२।परिपूरेन्ति-मजसं,सीमु। ४।सतोव-सीमु,मजसं।

[ब्ज्त् पगे २३०] [\x २३०।]       
    
अनिच्चानुपस्सी अस्ससिस्सामीति सिक्खति। अनिच्चानुपस्सी पस्ससिस्सामीति सिक्खति। विरागानुपस्सी  
अस्ससिस्सामीति सिक्खति। विरागानुपस्सी पस्ससिस्सामीति सिक्खति। निरोधानुपस्सी अस्ससिस्सामीति  
सिक्खति। निरोधानुपस्सी पस्ससिस्सामीति सिक्खति। पटिनिस्सग्गानुपस्सी अस्ससिस्सामीति  
सिक्खति। पटिनिस्सग्गानुपस्सी पस्ससिस्सामीति सिक्खति। एवं भाविता खो  
भिक्खवे,आनापानसति१ एवं बहुलीकता महप्फला होति महानिसंसा।  
    
कथं भाविता च भिक्खवे, आनापानसति१ कथं बहुलिकता चत्तारो सतिपट्ठाने  
परिपूरेति: यस्मिं समये भिक्खवे, भिक्खू दीघं वा अस्ससन्तो दीघं अस्ससामीति  
पजानाति, दीघं वा पस्ससन्तो दीघं पस्ससामीति पजानाति, रस्सं वा अस्ससन्तो रस्सं  
अस्ससामीति पजानाति, रस्सं वा पस्ससन्तो रस्सं पस्ससामीति पजानाति, सब्बकायपटिसंवेदी  
अस्ससिस्सामीति सिक्खति। सब्बकायपटिसंवेदी पस्ससिस्सामीति सिक्खति। पस्सम्भयं  
कायसङ्खारं अस्ससिस्सामीति सिक्खति, पस्सम्भयं कायसङ्खारं पस्ससिस्सामीति सिक्खति,  
काये कायानुपस्सी भिक्खवे, तस्मिं समये भिक्खु विहरति आतापी सम्पजानो सतिमा  
विनेय्य लोके अभिज्झादोमनस्सं। कायेसु कायञ्ञतराहं भिक्खवे, एवं वदामी:  
यदिदं अस्सासपस्सासा। तस्मातिह भिक्खवे, काये कायानुपस्सी तस्मिं समये भिक्खु  
विहरति आतापी सम्पजानो सतिमा विनेय्य लोके अभिज्झादोमनस्सं।  
    
यस्मिं समये भिक्खवे, [प्त्स् पगे ०८४] [\क़् ८४।] भिक्खु पीतिपटिसंवेदी  
अस्ससिस्सामीति सिक्खति, पीतिपटिसंवेदी पस्ससिस्सामीति सिक्खति, सुखपटिसंवेदी  
अस्ससिस्सामीति सिक्खति, सुखपटिसंवेदि पस्ससिस्सामिति सिक्खति, चित्तसङ्खार पटिसंवेदी  
अस्ससिस्सामीति सिक्खति, चित्तसङ्खार पटिसंवेदी पस्ससिस्सामीति सिक्खति, पस्सम्भयं  
चित्तसङ्खारं अस्ससिस्सामीति सिक्खति, पस्सम्भयं चित्तसङ्खारं पस्ससिस्सामीति सिक्खति,  
वेदनासु वेदनानुपस्सी भिक्खवे, तस्मिं समये भिक्खु विहरति आतापी सम्पजानो  
सतिमा विनेय्य लोके अभिज्झादोमनस्सं। वेदनासु वेदनञ्ञतराहं भिक्खवे, एवं  
वदामि: यदिदं अस्सासपस्सासानं साधुकं मनसिकारं। तस्मातिह भिक्खवे, वेदनासु  
वेदनानुपस्सी तस्मिं समये भिक्खु विहरति आतापी सम्पजानो सतिमा विनेय्य लोके  
अभिज्झादोमनस्सं।  
    
यस्मिं समये भिक्खवे, भिक्खु चित्तपटिसंवेदी अस्ससिस्सामीति सिक्खति,  
चित्तपटिसंवेदी पस्ससिस्सामीति सिक्खति, अभिप्पमोदयं चित्तं अस्ससिस्सामीति सिक्खति,  
अभिप्पमोदयं चित्तं पस्ससिस्सामीति सिक्खति, समादहं चित्तं अस्ससिस्सामीति सिक्खति,  
समादहं चित्तं पस्ससिस्सामीति सिक्खति, विमोचयं चित्तं अस्ससिस्सामीति सिक्खति,  
विमोचयं चित्तं पस्ससिस्सामीति सिक्खति, चित्ते चित्तानुपस्सी भिक्खवे, तस्मिं समये  
भिक्खु विहरति आतापी सम्पजानो सतिमा विनेय्य लोके अभिज्झादोमनस्सं। नाहं  
भिक्खवे, मुट्ठस्सतिस्स असम्पजानस्स आनापानसतिभावनं वदामि। तस्मातिह  
भिक्खवे, चित्ते चित्तानुपस्सी तस्मिं समये भिक्खु विहरति आतापि सम्पजानो सतिमा  
विनेय्य लोके अभिज्झा दोमनस्सं।  
    
--------------------------  
१।आनापानस्सति-मजसं।  
    
[ब्ज्त् पगे २३२] [\x २३२।]       
    
यस्मिं समये भिक्खवे, भिक्खु अनिच्चानुपस्सी अस्ससिस्सामीति सिक्खति, अनिच्चानुपस्सी  
पस्ससिस्सामीति सिक्खति, विरागानुपस्सी अस्ससिस्सामीति सिक्खति, विरागानुपस्सी पस्ससिस्सामीति  
सिक्खति, निरोधानुपस्सी अस्ससिस्सामीति सिक्खति, निरोधानुपस्सी पस्ससिस्सामीति सिक्खति,  
पटिनिस्सग्गानुपस्सि अस्ससिस्सामीति सिक्खति, पटिनिस्सग्गानुपस्सी पस्ससिस्सामीति सिक्खति,  
धम्मेसु धम्मानुपस्सी भिक्खवे, तस्मिं समये भिक्खु विहरति आतापी सम्पजानो  
सतिमा विनेय्य लोके अभिज्झादोमनस्सं। सो यं तं अभिज्झादोमनस्सानं [प्त्स् पगे ०८५]  
[\क़् ८५।] पहानं तं पञ्ञाय दिस्वा साधुकं अज्झुपेक्खिता होति। तस्मातिह  
भिक्खवे, धम्मेसु धम्मानुपस्सी तस्मिं समये भिक्खु विहरति आतापी सम्पजानो  
सतिमा विनेय्य लोके अभिज्झा दोमनस्सं। एवं भाविता खो भिक्खवे, आनापानसति एवं  
बहुलीकता चत्तारो सतिपट्ठाने परिपूरेति।  
    
कथं भाविता च भिक्खवे, चत्तारो सतिपट्ठाना कथं बहुलीकता सत्त बोज्झङ्गे  
परिपूरेन्ति: यस्मिं समये भिक्खवे, भिक्खु काये कायानुपस्सी विहरति आतापी सम्पजानो  
सतिमा विनेय्य लोके अभिज्झादोमनस्सं, उपट्ठितस्स१ तस्मिं समये सति होति  
असम्मुट्ठा२। यस्मिं समये भिक्खवे, भिक्खुनो उपट्ठिता सति होति असम्मुट्ठा२,  
सतिसम्बोज्झङ्गो तस्मिं समये भिक्खुनो आरद्धो होति। सतिसम्बोज्झङ्गं तस्मिं समये  
भिक्खु भावेति। सतिसम्बोज्झङ्गो तस्मिं समये भिक्खुनो भावनापारिपूरिं गच्छति।  
    
सो तथा सतो विहरन्तो तं धम्मं पञ्ञाय पविचिनति, पविचयति, परिवीमंसं आपज्जति।  
यस्मिं समये भिक्खवे, भिक्खु तथा सतो विहरन्तो तं धम्मं पञ्ञाय पविचिनति,  
पविचयति,३ परिवीमंसं आपज्जति, धम्मविचयसम्बोज्झङ्गो तस्मिं समये भिक्खुनो  
आरद्धो होति। धम्मविचयसम्बोज्झङ्गं तस्मिं समये भिक्खु भावेति।  
धम्मविचयसम्बोज्झङ्गो तस्मिं समये भिक्खुनो भावना पारिपूरिं गच्छति।  
    
तस्स तं धम्मं पञ्ञाय पविचिनतो पविचयतो परिवीमंसं आपज्जतो आरद्धं होति  
विरियं असल्लीनं। यस्मिं समये भिक्खवे, भिक्खुनो तं धम्मं पञ्ञाय पविचिनतो  
पविचयतो४ परिवीमंसं आपज्जतो आरद्धं होति विरियं असल्लीनं, विरियसम्बोज्झङ्गो  
तस्मिं समये भिक्खुनो आरद्धो होति। विरियसम्बोज्झङ्गं तस्मिं समये भिक्खु  
भावेति। विरियसम्बोज्झङ्गो तस्मिं समये भिक्खुनो भावनापारिपूरिं गच्छति।  
    
आरद्धविरियस्स उप्पज्जति पीति निरामिसा। यस्मिं समये भिक्खवे, भिक्खुनो  
अरद्धविरियस्स उप्पज्जति [प्त्स् पगे ०८६] [\क़् ८६।] पीति निरामिसा, पीतिसम्बोज्झङ्गो  
तस्मिं समये भिक्खुनो आरद्धो होति। पीतिसम्बोज्झङ्गं तस्मिं समये भिक्खु भावेति।  
पितिसम्बोज्झङ्गो तस्मिं समये भिक्खुनो भावनापारिपूरिं गच्छति।  
    
--------------------------  
१।उपट्ठितास्स-मजसं। ४।पविचरतो-स्या,[प्त्स्।]  
२।अप्पम्मुट्ठा-स्या।  
३।पविचरति-स्या,[प्त्स्।]  
    
[ब्ज्त् पगे २३४] [\x २३४।]       
    
पीतिमनस्स कायोपि पस्सम्भति। चित्तम्पि पस्सम्भति। यस्मिं समये भिक्खवे,  
भिक्खुनो पीतिमनस्स कायोपि पस्सम्भति, चित्तम्पि पस्सम्भति, पस्सद्धिसम्बोज्झङ्गो  
तस्मिं समये भिक्खुनो आरद्धो होति। पस्सद्धिसम्बोज्झङ्गं तस्मिं समये भिक्खु  
भावेति। पस्सद्धिसम्बोज्झङ्गो तस्मिं समये भिक्खुनो भावनापारिपूरिं गच्छति।  
    
पस्सद्धकायस्स सुखिनो चित्तं समाधियति। यस्मिं समये भिक्खवे, भिक्खुनो  
पस्सद्धकायस्स सुखिनो चित्तं समाधियति, समाधिसम्बोज्झङ्गो तस्मिं समये  
भिक्खुनो आरद्धो होति। समाधिसम्बोज्झङ्गं तस्मिं समये भिक्खु भावेति।  
समाधिसम्बोज्झङ्गो तस्मिं समये भिक्खुनो भावनापारिपूरिं गच्छति।  
    
सो कथा समाहितं चित्तं साधुकं अज्झुपेक्खिता होति। यस्मिं समये भिक्खवे भिक्खु  
तथा समाहितं चित्तं साधुकं अज्झुपेक्खिता होति, उपेक्खासम्बोज्झङ्गो तस्मिं समये  
भिक्खुनो आरद्धो होति। उपेक्खासम्बोज्झङ्गं तस्मिं समये भिक्खु भावेति।  
उपेक्खासम्बोज्झङ्गो तस्मिं समये भिक्खुनो भावनापारिपूरिं गच्छति।   
यस्मिं समये भिक्खवे भिक्खु वेदनासु वेदनानुपस्सी विहरति आतापी सम्पजानो  
सतिमा, विनेय्य लोके अभिज्झादोमनस्सं उपट्ठितस्स तस्मिं समये सति होति असम्मुट्ठा।  
यस्मिं समये भिक्खवे, भिक्खुनो उपट्ठिता सति होति असम्मुट्ठा, सतिसम्बोज्झङ्गो  
तस्मिं समये भिक्खुनो आरद्धो होति। सतिसम्बोज्झङ्गं तस्मिं समये भिक्खु भावेति।  
सतिसम्बोज्झङ्गो तस्मिं समये भिक्खुनो भावनापारिपूरिं गच्छति।   
चित्ते चित्तानुपस्सी विहरति आतापी सम्पजानो सतिमा, विनेय्य लोके अभिज्झादोमनस्सं  
उपट्ठितस्स तस्मिं समये सति होति असम्मुट्ठा। यस्मिं समये भिक्खवे, भिक्खुनो  
उपट्ठिता सति होति असम्मुट्ठा, सतिसम्बोज्झङ्गो तस्मिं समये भिक्खुनो आरद्धो होति।  
सतिसम्बोज्झङ्गं तस्मिं समये भिक्खु भावेति। सतिसम्बोज्झङ्गो तस्मिं समये  
भिक्खुनो भावनापारिपूरिं गच्छति।   
धम्मेसु धम्मानुपस्सी विहरति आतापी सम्पजानो सतिमा, विनेय्य लोके  
अभिज्झादोमनस्सं उपट्ठितस्स तस्मिं समये सति होति असम्मुट्ठा। यस्मिं समये  
भिक्खवे, भिक्खुनो उपट्ठिता सति होति असम्मुट्ठा, सतिसम्बोज्झङ्गो तस्मिं समये  
भिक्खुनो आरद्धो होति।  
सतिसम्बोज्झङ्गं तस्मिं समये भिक्खु भावेति। सतिसम्बोज्झङ्गो तस्मिं समये  
भिक्खुनो भावनापारिपूरिं गच्छति।  
    
सो तथा सतो विहरन्तो तं धम्मं पञ्ञाय पविचिनति, पविचयति, परिवीमंसं आपज्जति।  
यस्मिं समये भिक्खवे, भिक्खु तथा सतो विहरन्तो तं धम्मं पञ्ञाय पविचिनति,  
पविचयति, परिवीमंसं आपज्जति, धम्मविचयसम्बोज्झङ्गो तस्मिं समये भिक्खुनो  
आरद्धो होति। धम्मविचयसम्बोज्झङ्गं [प्त्स् पगे ०८७] [\क़् ८७।] तस्मिं समये  
भिक्खु भावेति। धम्मविचय सम्बोज्झङ्गो तस्मिं समये भिक्खुनो भावनापारिपूरिं  
गच्छति।  
    
तस्स तं धम्मं पञ्ञाय पविचिनतो पविचयतो परिविमंसं आपज्जतो आरद्धं होति  
विरियं असल्लीनं। यस्मिं समये भिक्खवे, भिक्खुनो तं धम्मं पञ्ञाय पविचिनतो  
पविचयतो परिविमंसं आपज्जतो आरद्धं होति विरियं असल्लीनं, विरियसम्बोज्झङ्गो  
तस्मिं समये भिक्खुनो आरद्धो होति। विरियसम्बोज्झङ्गो तस्मिं समये भिक्खुनो  
भावनापारिपूरिं गच्छति।  
    
आरद्धविरियस्स उप्पज्जति पिति निरामिसा। यस्मिं समये भिक्खवे भिक्खुनो  
आरद्धविरियस्स उप्पज्जति पीति निरामिसा, पीतिसम्बोज्झङ्गो तस्मिं समये भिक्खुनो  
आरद्धो होति। पितिसम्बोज्झङ्गं तस्मिं समये भिक्खु भावेति। पीतिसम्बोज्झङ्गो तस्मिं  
समये भिक्खुनो भावनापारिपूरिं गच्छति।  
    
[ब्ज्त् पगे २३६] [\x २३६।]       
    
पीतिमनस्स कायोपि पस्सम्भति चित्तम्पि पस्सम्भति। यस्मिं समये भिक्खवे,  
भिक्खुनो पीतिमनस्स कायोपि पस्सम्भति, चित्तम्पि पस्सम्भति, पस्सद्धिसम्बोज्झङ्गो  
तस्मिं समये भिक्खवे, भिक्खुनो आरद्धो होति। पस्सद्धिसम्बोज्झङ्गं तस्मिं समये  
भिक्खु भावेति। पस्मद्धिसम्बोज्झङ्गो तस्मिं समये भिक्खुनो भावनापारिपूरिं  
गच्छति।  
    
पस्सद्धकायस्स सुखिनो चित्तं समाधियति। यस्मिं समये भिक्खवे, भिक्खुनो  
पस्सद्धकायस्स सुखिनो चित्तं समाधियति, समाधिसम्बोज्झङ्गो तस्मिं समये  
भिक्खुनो आरद्धो होति। समाधिसम्बोज्झङ्गं तस्मिं समये भिक्खु भावेति।  
समाधिसम्बोज्झङ्गो तस्मिं समये भिक्खुनो भावनापारिपूरिं गच्छति।  
    
सो तथा समाहितं चित्तं साधुकं अज्झुपेक्खिता होति। यस्मिं समये भिक्खवे, भिक्खु  
तथा समाहितं चित्तं साधुकं अज्झुपेक्खिता होति, उपेक्खासम्बोज्झङ्गो तस्मिं समये  
भिक्खुनो आरद्धो होति। उपेक्खासम्बोज्झङ्गं तस्मिं समये भिक्खु भावेति ।  
उपेक्खासम्बोज्झङ्गो तस्मिं समये भिक्खुनो भावनापारिपूरिं गच्छति।   
एवं भाविता खो भिक्खवे, चत्तारो सतिपट्ठाना एवं बहुलीकता सत्त सम्बोज्झङ्गे  
परिपूरेन्ति।  
[प्त्स् पगे ०८८] [\क़् ८८।]        
कथं भाविता च भिक्खवे, सत्त सम्बोज्झङ्गा कथं बहुलीकता विज्जाविमुत्तिं  
परिपूरेन्ति: इध भिक्खवे, भिक्खु सतिसम्बोज्झङ्गं भावेति विवेकनिस्सितं  
विरागनिस्सितं निरोधनिस्सितं वोस्सग्गपरिणामिं। धम्मविजयसम्बोज्झङ्गं भावेति  
विवेकनिस्सितं विरागनिस्सितं निरोधनिस्सितं वोस्सग्गपरिणामिं। विरियसम्बोज्झङ्गं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। पीतिसम्बोज्झङ्गं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं।  
पस्सद्धिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं। समाधिसम्बोज्झङ्गं भावेति विवेकनिस्सितं विरागनिस्सितं  
निरोधनिस्सितं वोस्सग्गपरिणामिं। उपेक्खासम्बोज्झङ्गं भावेति विवेकनिस्सितं  
विरागनिस्सितं निरोधनिस्सितं वोस्सग्गपरिणामिं।  
    
एवं भाविता खो भिक्खवे, सत्त बोज्झङ्गा एवं बहुलीकता विज्जाविमुत्तिं परिपूरेन्ति।  
    
इदमवोच भगवा अत्तमना ते भिक्खू भगवतो भासितं अभिनन्दुन्ति।  
    
आनापानसति सुत्तं अट्ठमं  
    
[ब्ज्त् पगे २३८] [\x २३८।]       
    
३।२।९  
    
कायगतासति सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो सम्बहुलानं भिक्खूनं पच्छाभत्तं पिण्डपातपटिक्कन्तानं  
उपट्ठानसालायं सन्निसिन्नानं सन्निपतितानं अयमन्तरा कथा उदपादि: अच्छरियं  
आवुसो, अब्भुतं आवुसो, यावञ्चिदं तेन भगवता जानता पस्सता अरहता  
सम्मासम्बुद्धेन कायगता सति भाविता बहुलीकता महप्फला वुत्ता महानिसंसाऽति।  
अयं च हिदं१ तेसं भिक्खूनं अन्तराकथा विप्पकता होति।  
    
अथ खो भगवा सायन्हसमयं पतिसल्लाना वुट्ठितो येन उपट्ठानसाला,  
तेनुपसङ्कमि।उपसङ्कमित्वा पञ्ञत्ते आसने निसीदि। निसज्ज खो भगवा भिक्खू  
आमन्तेसि: कायनुत्थ भिक्खवे, एतरहि कथाय सन्निसिन्ना का च पन वो अन्तरा कथा  
विप्पकताऽति।  
[प्त्स् पगे ०८९] [\क़् ८९।]        
इध भन्ते अम्हाकं पच्छाभत्तं पिण्डपातपटिक्कन्तानं उपट्ठानसालायं  
सन्निसिन्नानं सन्निपतितानं अयमत्तराकथा उदपादि: अच्छरियं आवुसो, अब्भुतं आवुसो,  
यावञ्चिदं तेन भगवता जानता पस्सता अरहता सम्मासम्बुद्धेन कायगता सति भाविता  
बहुलीकता महप्फला वुत्ता महानिसंसाऽति। अयं नो२ भन्ते अन्तराकथा विप्पकता। अथ  
भगवा अनुप्पत्तोऽति।  
    
कथं भाविता च भिक्खवे, कायगता सति कथं बहुलीकता महप्फला होति  
महानिसंसा: इध भिक्खवे, भिक्खु अरञ्ञगतो वा रुक्खमूलगतो वा सुञ्ञागारगतो वा  
निसीदति पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। सो  
सतोव अस्ससति, सतो३ पस्ससति। दीघं वा अस्ससन्तो दीघं अस्ससामीति पजानाति। दीघं वा  
पस्ससन्तो दीघं पस्ससामीति पजानाति। रस्सं वा अस्ससन्तो रस्सं अस्ससामीति पजानाति,  
रस्सं वा पस्ससन्तो रस्सं पस्ससामीति पजानाति। सब्बकायपटिसंवेदी अस्ससिस्सामीति  
सिक्खति, सब्बकायपटिसंवेदी पस्ससिस्सामीति सिक्खति। पस्सम्भयं कायसङ्खारं  
अस्ससिस्सामीति सिक्खति, पस्सम्भयं कायसङ्खारं पस्ससिस्सामीति सिक्खति। तस्स एवं  
अप्पमत्तस्स आतापिनो पहितत्तस्स विहरतो ये गेहसिता सरसङ्कप्पा ते पहीयन्ति। तेसं  
पहाना अज्झत्तमेव चित्तं सन्तिट्ठति, सन्निसीदति, एकोदि होति, समाधियति। एवम्पि  
भिक्खवे, भिक्खु कायगतं सतिं४ भावेति।  
    
--------------------------  
१।अयञ्च खो हिदं-स्या। ३।सतोव-सीमु,मजसं।  
२।अयं खो नो-सीमु,मजसं। ४।कायगता सतिं-मजसं।  
    
[ब्ज्त् पगे २४०] [\x २४०।]       
    
पुन च परं भिक्खवे, भिक्खु गच्छन्तो वा गच्छामीति पजानाति। हितो वा ठितोम्हीति  
पजानाति। निसिन्नो वा निसिन्नोम्हीति पजानाति। सयानो वा सयानोम्हीति पजानाति। यथा यथा वा  
पनस्स कायो पणिहितो होति। तथा तथा नं पजानाति। तस्स एवं अप्पमत्तस्स आतापिनो  
पहितत्तस्स विहरतो ये गेहसिता सरसङ्कप्पा, ते पहीयन्ति। तेसं पहाना अज्झत्तमेव  
चित्तं सन्तिट्ठति, सन्निसीदति, एकोदि होति, समाधियति। एवम्पि भिक्खवे, भिक्खु  
कायगतं सतिं भावेति।  
[प्त्स् पगे ०९०] [\क़् ९०।]        
पुन च परं भिक्खवे, भिक्खु अभिक्कन्ते पटिक्कन्ते सम्पजानकारी होति। आलोकिते  
विलोकिते सम्पजानकारी होति।सम्मिञ्जिते पसारिते सम्पजानकारी होति।  
सङ्घाटिपत्तचीवरधारणे सम्पजानकारी होति। असिते पीते खायिते सायिते सम्पजानकारी  
होति। उच्चारपस्सावकम्मे सम्पजानकारी होति। गते ठिते निसिन्ने सुत्ते जागरिते भासिते  
तुण्हिभावे सम्पजानकारी होति। तस्स एवं अप्पमत्तस्स आतापिनो पहितत्तस्स विहरतो ये  
गेहसिता सरसङ्कप्पा ते पहीयन्ति: तेसं पहाना अज्झत्तमेव चित्तं सन्तिट्ठति,  
सन्निसीदति, एकोदि होति, समाधियति। एवम्पि भिक्खवे, भिक्खु कायगतं सतिं भावति।  
    
पुन च परं भिक्खवे, भिक्खु इममेव कायं उद्धं पादतला अधो केसमत्थका  
तचपरियन्तं पूरं नानप्पकारस्स असुचिनो पच्चवेक्खती: अत्थि इमस्मिं काये केसा लोमा  
नखा दन्ता तचो मंसं नहारु अट्ठि अट्ठिमिञ्जा१ वक्कं हदयं यकनं किलोमकं  
पिहकं पप्फासं अन्तं अन्तगुणं उदरियं करीसं पित्तं सेमहं पुब्बो लोहितं सेदो  
मेदो अस्सु वसा खेऌओ सिङ्घाणिका लसिका मुत्तऽन्ति।  
    
सेय्यथापि भिक्खवे, उभतो मुखा मूतोऌइ२ पूरा नानाविहितस्स धञ्ञस्स। सेय्यथीदं:  
सालीनं वीहीनं मूग्गानं मासानं तिलानं तण्डुलानं, तमेनं चक्खुमा पुरिसो  
मुञ्चित्वा पच्चवेक्खेय्य: इमे साली, इमे विही, इमे मुग्गा, इमे मासा, इमे तिला, इमे  
तण्डुलाऽति। एवमेव खो भिक्खवे, भिक्खु इममेव कायं उद्धं पादतला अधो  
केसमत्थका तचपरियन्तं पूरं नानप्पकारस्स असुचिनो पच्चवेक्खति: अत्थि इमस्मिं  
काये केसा लोमा नखा दन्ता तचो मंसं नहारु अट्ठि अट्ठमिञ्जा१ वक्कं हदयं  
यकनं किलोमकं पिहकं पप्फासं अन्तं अन्तगुणं उदरियं करीसं पित्तं सेम्हं  
पुब्बो लोहितं सेदो मेदो अस्सु वसा खेऌओ सिङ्घाणिका लसिका मुत्तऽन्ति। तस्स एवं  
अप्पमत्तस्स आतापिनो पहितत्तस्स विहरतो ये गेहसिता सरसङ्कप्पा, ते पहीयन्ति। तेसं  
पहाना अज्झत्तमेव चित्तं सन्तिट्ठति, सन्निसीदति, एकोदि होति समाधियति, एवम्पि  
भिक्खवे, भिक्खु कायगतं सतिं भावेति।  
[प्त्स् पगे ०९१] [\क़् ९१।]        
पुन च परं भिक्खवे, भिक्खु इममेव कायं यथाठितं यथापणिहितं धातुसो  
पच्चवेक्खति: अत्थि इमस्मिं काये पठवीधातु आपोधातु तेजोधातु वायोधातुति।   
    
-------------------------  
१।अट्ठिमिञ्जं-मजसं।  
२।पुतोऌइ-मजसं।  
    
[ब्ज्त् पगे २४२] [\x २४२।]       
    
सेय्यथापि भिक्खवे, दक्खो गोघातको वा गोघातकन्तेवासी वा गाविं वधित्वा  
चातुम्महापथे१ खिलसो२ विभजित्वा३ निसिन्नो अस्स, एवमेव खो भिक्खवे, भिक्खु  
इममेव कायं यथाठितं यथापणिहितं धातुसो पच्चवेक्खति: अत्थि इमस्मिं काये  
पठवीधातु आपोधातु तेजोधातु वायोधातुऽति। तस्स एवं अप्पमत्तस्स आतापिनो  
पहितत्तस्स विहरतो ये गेहसिता सरसङ्कप्पा, ते पहीयन्ति। तेसं पहाना अज्झत्तमेव  
चित्तं सन्तिट्ठति, सन्निसीदति, एकोदि होति, समाधियति। एवम्पि भिक्खवे, भिक्खु  
कायगतं सतिं भावेति।  
    
पुन च परं भिक्खवे, भिक्खु सेय्यथापि पस्सेय्य सरीरं सीवथिकाय छडडितं  
एकाहमतं वा द्वीहमतं वा तीहमतं वा उद्धुमातकं विनीलकं विपुब्बकजातं। सो  
इममेव कायं उपसंहरति: ऽअयम्पि खो कायो एवन्धम्मो एवम्भावी एतं अनतीतोऽति।४  
तस्स एवं अप्पमत्तस्स आतापिनो पहितत्तस्स विहरतो ये गेहसिता सरसङ्कप्पा, ते  
पहीयन्ति। तेसं पहाना अज्झत्तमेव चित्तं सन्तिट्ठति, सन्निसीदति, एकोदि होति,  
समाधियति। एवम्पि भिक्खवे, भिक्खु कायगतं सतिं भावेति।  
    
पुन च परं भिक्खवे, भिक्खु सेय्यथापि पस्सेय्य सरीरं सीवथिकाय छड्ढतं  
काकेहि वा खज्जमानं कुललेहि वा खज्जमानं गिज्झेहि वा खज्जमानं सुवाणेहि५ वा  
खज्जमानं सिगालेहि६ वा खज्जमानं विविधेहि वा पाणकजातेहि खज्जमानं। सो इममेव  
कायं उपसंहरति: ऽअयम्पि खो कायो एवं धम्मो एवम्भावि एतं अनतीतोऽति। तस्स एवं  
अप्पमत्तस्स आतापितो पहिततस्स विहरतो ये गेहसिता सरसङ्कप्पा, ते पहीयन्ति। तेसं  
पहाना अज्झत्तमेव चित्तं सन्तिट्ठति, सन्निसीदति, एकोदि होति, समाधियति। एवम्पि  
भिक्खवे, भिक्खु कायगतं सतिं भावेति।  
[प्त्स् पगे ०९२] [\क़् ९२।]        
पुन च परं भिक्खवे, भिक्खु सेय्यथापि पस्सेय्य सरीरं सीवथिकाय छड्ढितं  
अट्ठिकसङ्खलिकं समंसलोहितं नहारुसम्बन्धं। सो इममेव कायं उपसंहरति:  
ऽअयम्पि खो कायो एवन्धम्मो एवम्भावी एतं अनतीतोऽति। तस्स एवं अप्पमत्तस्स आतापिनो  
पहितत्तस्स विहरतो ये गेहसिता सरसङ्कप्पा, ते पहीयन्ति। तेसं पहाना अज्झत्तमेव  
चित्तं सन्तिट्ठति, सन्निसीदति, एकोदि होति, समाधियति। एवम्पि भिक्खवे, भिक्खु  
कायगतं सतिं भावेति। पुन च परं भिक्खवे, भिक्खु सेय्यथापि पस्सेय्य सरीरं  
सीवथिकाय छड्ढितं अट्ठिकसङ्खलिकं नहारुसम्बन्धं, सो इममेव कायं  
उपसंहरति: ऽअयम्पि खो कायो एवन्धम्मो एवम्भावी एतं अनतीतोऽति। तस्स एवं  
अप्पमत्तस्स आतापिनो पहितत्तस्स विहरतो ये गेहसिता सरसङ्कप्पा, ते पहीयन्ति। तेसं  
पहाना अज्झत्तमेव चित्तं सन्तिट्ठति, सन्निसीदति, एकोदि होति, समाधियति। एवम्पि  
भिक्खवे, भिक्खु कायगतं सतिं भावेति। पुन च परं भिक्खवे, भिक्खु सेय्यथापि  
पस्सेय्य सरीरं सीवथिकाय छड्ढितं अट्ठिकसङ्खलिकं निम्मंसलोहितमक्खितं  
नहारुसम्बन्धं, सो इममेव कायं उपसंहरति: ऽअयम्पि खो कायो  
एवन्धम्मो एवम्भावी एतं अनतीतोऽति। तस्स एवं अप्पमत्तस्स आतापिनो  
पहितत्तस्स विहरतो ये गेहसिता सरसङ्कप्पा, ते पहीयन्ति। तेसं पहाना अज्झत्तमेव  
चित्तं सन्तिट्ठति, सन्निसीदति, एकोदि होति, समाधियति। एवम्पि भिक्खवे, भिक्खु  
कायगतं सतिं भावेति। पुन च परं भिक्खवे, भिक्खु सेय्यथापि पस्सेय्य सरीरं  
सीवथिकाय छड्ढितं अट्ठिकसङ्खलिकं अपगतमंसलोहितं नहारुसम्बन्धं, सो  
इममेव कायं उपसंहरति: ऽअयम्पि खो कायो एवन्धम्मो एवम्भावी एतं अनतीतोऽति।  
तस्स एवं अप्पमत्तस्स आतापिनो पहितत्तस्स विहरतो ये गेहसिता सरसङ्कप्पा, ते  
पहीयन्ति। तेसं पहाना अज्झत्तमेव चित्तं सन्तिट्ठति, सन्निसीदति, एकोदि होति,  
समाधियति। एवम्पि भिक्खवे, भिक्खु कायगतं सतिं भावेति। पुन च परं  
भिक्खवे, भिक्खु सेय्यथापि पस्सेय्य सरीरं सीवथिकाय छड्ढितं अट्ठिकानि  
अपगतसम्बन्धानि दिसाविदिसासु विक्खित्तानि७ अञ्ञेन हत्थट्ठिकं अञ्ञेन पादट्ठिकं  
अञ्ञेन जङ्घट्ठिकं अञ्ञेन ऊरट्ठिकं।८ अञ्ञेन कटट्ठिकं अञ्ञेन पिट्ठिकण्ठकं९  
अञ्ञेन सिसकटाहं१० सो इममेव कायं उपसंहरति: अयम्पि खो कायो एवन्धम्मो  
एवम्भावी एतं अनतीतोति। तस्स एवं अप्पमत्तस्स आतापिनो पहितत्तस्स विहरतो ये गेहसिता  
सरसङ्कप्पा, ते पहीयन्ति। तेसं पहाना अज्झत्तमेव चित्तं सन्तिट्ठति, सन्निसीदति, एकोदि  
होति, समाधियति। एवम्पि भिक्खवे, भिक्खु कायगतं सतिं भावेति।  
    
--------------------------  
१।चतुमहापथे-मजसं। ४।एवं अनतीतोति-सीमु,मजसं  
२।पलसो-स्या। ५।सुनखेहि-सीमु,मजसं।  
३।पटिविभविजित्वा-स्या,[प्त्स्। ६।]सिङ्गालेहि-मजसं,स्या।  
७।दिसा विदिसा विक्खितोति-स्या।  
८।ऊरुट्ठिकं-मजसं,स्या।  
९।पिट्ठिट्ठिकं-सीमु,मजसं।  
१०।विसदिसपदानि मजसं पोत्थके दिस्सन्ते।  
    
[ब्ज्त् पगे २४४] [\x २४४।]       
    
पुन च परं भिक्खवे, भिक्खु सेय्यथापि पस्सेय्य सरीरं सीवथिकाय छड्ढितं  
अट्ठिकानि सेतानि सङ्खवण्णूपनिभानि१ सो इमेव कायं उपसंहरति: अयम्पि खो कायो  
एवन्धम्मो एवम्भावी एतं अनतीतोति। तस्स एवं अप्पमत्तस्स आतापिनो पहितत्तस्स  
विहरतो ये गेहसिता सरसङ्कप्पा, ते पहीयन्ति। तेसं पहाना अज्झत्तमेव चित्तं  
सन्तिट्ठति, सन्निसीदति, एकोदि होति, समाधियति। एवम्पि भिक्खवे, भिक्खु कायगतं  
सतिं भावेति।   
पुन च परं भिक्खवे, भिक्खु सेय्यथापि पस्सेय्य सरीरं सीवथिकाय छड्ढितं  
अट्ठिकानि पुञ्जकितानि२, तेरोवस्सिकानि, सो इमेव कायं उपसंहरति: अयम्पि खो कायो  
एवन्धम्मो एवम्भावी एतं अनतीतोति। तस्स एवं अप्पमत्तस्स  
आतापिनो पहितत्तस्स विहरतो ये गेहसिता सरसङ्कप्पा, ते पहीयन्ति। तेसं पहाना  
अज्झत्तमेव चित्तं सन्तिट्ठति, सन्निसीदति, एकोदि होति, समाधियति। एवम्पि भिक्खवे,  
भिक्खु कायगतं सतिं भावेति।   
    
पुन च परं भिक्खवे, भिक्खु सेय्यथापि पस्सेय्य सरीरं सीवथिकाय छड्ढितं  
अट्ठिकानि पूतीनि चुण्णकजातानि, सो इमेव कायं उपसंहरति: अयम्पि खो कायो  
एवन्धम्मो एवम्भावी एतं अनतीतोति। तस्स एवं अप्पमत्तस्स आतापिनो पहितत्तस्स  
विहरतो ये गेहसिता सरसङ्कप्पा, ते पहीयन्ति। तेसं पहाना अज्झत्तमेव चित्तं  
सन्तिट्ठति, सन्निसीदति, एकोदि होति, समाधियति। एवम्पि भिक्खवे, भिक्खु कायगतं  
सतिं भावेति।  
    
पुन च परं भिक्खवे, भिक्खु विविच्चे व कामेहि विविच्च अकुसलेहि धम्मेहि  
सवितक्कं सविचारं विवेकजं पीतिसुखं पठमं झानं उपसम्पज्ज विहरति। सो  
इममेव कायं विवेकजेन पीतिसुखेन अभिसन्देति परिसन्देति परिपूरेति परिप्फरति।  
नास्स किञ्चि सब्बावतो कायस्स विवेकजेन पितिसुखेन अप्फुटं होति। सेय्यथापि भिक्खवे,  
दक्खो नहापको३ वा नहापकन्तेवासी वा कंसथाले नहानीयचुण्णानि आकिरित्वा उदकेन  
परिप्फोसकं सन्नेय्य। सास्स४ नहानीयपिण्डी स्नेहानुगता स्नेहपरेता सन्तरबाहिरा  
फुट्ठा स्नेहेन, न च पग्घरिणी। एवमेव खो भिक्खवे, भिक्खु इममेव कायं  
विवेकजेन पीतिसुखेन [प्त्स् पगे ०९३] [\क़् ९३।] अभिसन्देति, परिसन्देति, परिपूरेति,  
परिप्फरति। नास्स किञ्चि सब्बावतो कायस्स विवेकजेन पीतिसुखेन अप्फुटं होति। तस्स  
एवं अप्पमत्तस्स आतापिनो पहितत्तस्स विहरतो ये गेहसिता सरसङ्कप्पा, ते पहियन्ती।  
तेसं पहाना अज्झत्तमेव चित्तं सन्तिट्ठति, सन्निसीदति, एकोदि होति, समाधियति एवम्पि  
भिक्खवे, भिक्खु कायगतं सतिं भावेति।  
    
पुन च परं भिक्खवे, भिक्खु वितक्कविचारनं वूपसमा अज्झत्तं सम्पसादनं  
चेतसो एकोदिभावं अवितक्कं अविचारं समाधिजं पीतिसुखं दुतियं झानं उपसम्पज्ज  
विहरति। सो इमेव कायं समाधिजेन पीतिसुखेन अभिसन्देति, परिसन्देति, परिपूरेति,  
परिप्फरति, नास्स किञ्चि सब्बावतो कायस्स समाधिजेन पितिसुखेन अप्फुटं होति।  
सेय्यथापि भिक्खवे, उदकरहदो गम्भीरो उबभिदोदको, तस्स नेवस्स पुरत्थिमाय  
दिसाय उदकस्सायमुखं, न पच्छिमाय दिसाय उदकस्सायमुखं५, न उत्तराय दिसाय  
उदकस्सायमुखं, न दक्खिणाय दिसाय उदकस्सायमुखं, देवो च न कालेन कालं  
सम्मा धारं अनुप्पवेच्छेय्य। अथ खो तम्हाव उदकरहदा सीता वारिधारा  
उबभिज्जित्वा६ तमेव उदकरहदं सीतेन वारिना अभिसन्देय्य परिसन्देय्य परिपूरेय्य  
परिप्फरेय्य, नास्स किञ्चि सब्बावतो उदकरहदस्स सीतेन वारिना अप्फुटं अस्स।  
एवमेव खो भिक्खवे, भिक्खु इममेव कायं समाधिजेन पीतिसुखेन अभिसन्देति  
परिसन्देति परिपूरेति परिप्फरति। नास्स किञ्चि सब्बावतो कायस्स समाधिजेन पीतिसुखेन  
अप्फुटं होति। तस्स एवं अप्पमत्तस्स आतापिनो पहितत्तस्स विरतो ये गेहसिता  
सरससङ्कप्पा ते पहीयन्ति। तेसं पहाना अज्झत्तमेव चित्तं सन्तिट्ठति, सन्निसीदिति, एकोदि  
होति, समाधियति। एवम्पि भिक्खवे, भिक्खु कायगतं सतिं भावेति  
    
------------------------  
१।सङ्खवण्णपटिभागानि-मजसं। ३।नहापको-मजसं  
२।पुञ्जकजातानि-स्या। ४।सायं-मजसं  
५।उदकस्सायुमुखं-[प्त्स्। ६।]उब्भिजित्वा-सीमु।  
    
[ब्ज्त् पगे २४६] [\x २४६।]       
    
पुन च परं भिक्खवे, भिक्खु पीतिया च विरागा उपेक्खको च विहरति सतो च  
सम्पजानो, सुखञ्च कायेन पटिसंवेदेति। यं तं अरिया आचिक्खन्ति: उपेक्खको सतिमा  
सुखविहारीति, तं ततियं झानं उपसम्पज्ज विहरति। सो इममेव कायं निप्पीतिकेन  
सुखेन अभिसन्देति परिसन्देति परिपूरेति परिप्फरति। नास्स किञ्चि सब्बावतो कायस्स  
निप्पीतिकेन सुखेन अप्फुटं होति, सेय्यथापि भिक्खवे, उप्पलिनियं वा पदुमिनियं वा  
पुण्डरीकिनियं वा अप्पेकच्चानि उप्पलानि वा पदुमानि वा पुण्डरीकानि वा उदके जातानि  
उदके संवद्धानि उदकानुग्गतानि अन्तो [प्त्स् पगे ०९४] [\क़् ९४।] निमुग्गपोसिनी। तानि  
याव च अग्गा याव च मूला सीतेन वारिना अभिसन्नानि परिसन्नानि परिपूरानि परिप्फुटानि।  
नास्स किञ्चि सब्बावतं उप्पलानं वा पदुमानं वा पुण्डरीकानं वा सीतेन वारिना  
अप्फुटं अस्स। एवमेव खो भिक्खवे, भिक्खु इममेव कायं निप्पीतिकेन सुखेन  
अभिसन्देति परिसन्देति परिपूरेति परिप्फरति, नास्स किञ्चि सब्बावतो कायस्स निप्पीतिकेन  
सुखेन अप्फुटं होति। तस्स एवं अप्पमत्तस्स आतापिनो पहितत्तस्स विहरतो ये गेहसिता  
सरसङ्कप्पा ते पहीयन्ति। तेसं पहाना अज्झत्तमेव चित्तं सन्तिट्ठति, सन्निसीदति, एकोदि  
होति, समाधियति। एवम्पि भिक्खवे, भिक्खु कायगतं सतिं भावेति।  
    
पुन च परं भिक्खवे, भिक्खु सुखस्स च पहाना दुक्खस्स च पहाना पुब्बे व  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति। सो इममेव कायं परिसुद्धेन चेतसा परियोदातेन फरित्वा  
निसिन्नो होति, नास्स किञ्चि सब्बावतो कायस्स परिसुद्धेन चेतसा परियोदातेन अप्फुटं  
होति। सेय्यथापि भिक्खवे, पुरिसो ओदातेन वत्थेन ससीसं पारुपित्वा निसिन्नो अस्स, नास्स  
किञ्चि सब्बावतो कायस्स ओदातेन वत्थेन अप्फुटं अस्स। एवमेव खो भिक्खवे, भिक्खु  
इममेव कायं परिसुद्धेन चेतसा परियोदातेन फरित्वा निसिन्नो होति। नास्स तिञ्चि  
सब्बावतो कायस्स परिसुद्धेन चेतसा परियोदातेन अप्फुटं होति। तस्स एवं  
अप्पमत्तस्स आतापितो पहितत्तस्स विहरतो ये गेहसिता सरसङ्कप्पा ते पहियन्ति। तेसं  
पहाना अज्झत्तमेव चित्तं सन्तिट्ठति, सन्निसीदति, एकोदि होति, समाधियति। एवम्पि खो  
भिक्खवे, भिक्खु कायगतं सतिं भावेति।  
    
यस्स कस्सचि भिक्खवे, कायगता सति भाविता बहुलीकता अन्तोगधा तस्स१ कुसला धम्मा  
ये केचि विज्जाभागिया। सेय्यथापि भिक्खवे, यस्स कस्सचि महासमुद्दो चेतसा फुटो,  
अन्तोगधा ।तस्स१ कुन्नदियो या काचि समुद्दङ्गमा। एवमेव खो भिक्खवे, यस्स  
कस्सचि कायगतासति भाविता बहुलीकता अन्तोगधा तस्स कुसला धम्मा ये केचि  
विज्जाभागिया।  
    
यस्स कस्सचि भिक्खवे, भिक्खुनो कायगता सति अभाविता अबहुलीकता, लभति तस्स मारो  
ओतारं, लभति तस्स मारो आरम्मणं।  
    
-------------------------  
१।अन्तोगधावास्स-मजसं।  
    
[ब्ज्त् पगे २४८] [\x २४८।]       
    
सेय्यथापि भिक्खवे, पुरिसो गरुकं सिलागुलं अल्लमत्तिकापुञ्जे पक्खिपेय्य, तं  
किम्मञ्ञथ भिक्खवे, अपि नु तं गरुकं सिलागुलं अल्लमत्तिकापुञ्जे लभेथ ओतारन्ति।   
एवं भन्ते।  
[प्त्स् पगे ०९५] [\क़् ९५।]        
एवमेव खो भिक्खवे, यस्स कस्सचि कायगता सति अभाविता अबहुलीकता, लभति तस्स  
मारो ओतारं लभति तस्स मारो आरम्मणं।  
    
सेय्यथापि भिक्खवे, सुक्खं कट्ठं कोऌआपं, अथ पुरिसो आगच्छेय्य उत्तरारणिं आदाय  
अग्गिं अभिनिब्बत्तेस्सामि१। तेजो पातुकरिस्सामीति२। तं किम्मञ्ञथ भिक्खवे, अपि नु सो  
पुरिसो अमुं सुक्खं कट्ठं कोऌआपं उत्तरारणिं अदाय अभिमत्थेन्तो अग्गिं  
अभिनिब्बत्तेय्य तेजो पातुकरेय्याति।  
    
एवं भन्ते।  
    
एवमेव खो भिक्खवे, यस्स कस्सचि कायगता सति अभाविता अबहुलीकता, लभति तस्स  
मारो ओतारं लभति तस्स मारो आरम्मणं।  
सेय्यथापि भिक्खवे, उदकमणिको रित्तो तुच्छो आधारे ठपितो, अथ पुरिसो आगच्छेय्य  
उदकभारं आदाय। तं किम्मञ्ञथ भिक्खवे, अपि नु सो पुरिसो लभेथ उदकस्स  
निक्खेपनन्ति।  
    
एवं भन्ते।  
    
एवमेव खो भिक्खवे, यस्स कस्सचि कायगता सति अभाविता अबहुलीकता, लभति तस्स  
मारो ओतारं लभति तस्स मारो आरम्मणं।  
    
यस्स कस्सचि भिक्खवे, कायगता सति भाविता बहुलीकता, न तस्स लभति मारो ओतारं, न  
तस्स लभति मारो आरम्मणं। सेय्यथापि भिक्खवे,पुरिसो लहुकं सुत्तगुऌअं  
सब्बसारमये अग्गलफलके पक्खिपेय्य। तं किम्मञ्ञथ, भिक्खवे, अपि नु सो पुरिसो  
तं लहुकं सुत्तगुऌअं सब्बसारमये अग्गलफलके लभेथ ओतारन्ति।  
    
नो हेतं भन्ते,  
    
एवमेव खो भिक्खवे, यस्स कस्सचि कायगता सति अभाविता अबहुलीकता, लभति तस्स  
मारो ओतारं लभति तस्स मारो आरम्मणं।  
    
सेय्यथापि भिक्खवे, अल्लं कट्ठं सस्नेहं, अथ पुरिसो आगच्छेय्य उत्तराणि आदाय अग्गिं  
अभिनिब्बत्तेससामि तेजो पातुकरिस्सामिति।तं [प्त्स् पगे ०९६] [\क़् ९६।] किम्मञ्ञथ,  
भिक्खवे, अपि नु सो पुरिसो अमुं अल्लं कट्ठं सस्नेहं उत्तरारणिं आदाय  
अभिमन्थेन्तो अग्गिं अभिनिब्बत्तेय्य तेजो पातुकरेय्याति।  
    
नो हेतं भन्ते।  
    
एवमेव खो भिक्खवे, यस्स कस्सचि कायगता सति अभाविता अबहुलीकता, लभति तस्स  
मारो ओतारं लभति तस्स मारो आरम्मणं।  
    
--------------------------  
१।अभिनिब्बत्तिस्सामि-स्या।  
२।तेजोधातुं करिस्सामीति-स्या।  
    
[ब्ज्त् पगे २५०] [\x २५०।]       
    
सेय्यथापि भिक्खवे, उदकमणिको पूरो उदकस्स समतित्तिको काकपेय्यो आधारे ठपितो,  
अथ पुरिसो आगच्छेय्य उदकभारं आदाय। तं किम्मञ्ञथ भिक्खवे, अपि नु सो पुरिसो  
लभेथ उदकस्स निक्खेपनन्ति।  
    
नो हेतं भन्ते।  
    
एवमेव खो भिक्खवे, यस्स कस्सचि कायगतो सति भाविता बहुलिकता, न तस्स लभति  
मारो ओतारं, न तस्स लभति मारो आरम्मणं।  
    
यस्स कस्सचि भिक्खवे, कायगता सति भाविता बहुलीकता, सो यस्स यस्स अभिञ्ञा  
सच्छिकरणीयस्स धम्मस्स चित्तं अभिनिन्नामेति अभिञ्ञा सच्छिकिरियाय। तत्र तत्रवे  
सक्खिभब्बतं१ पापुणाति सति सति आयतने।  
    
सेय्यथापि भिक्खवे, उदकमणिको पूरो उदकस्स समतित्तिको काकपेय्यो आधारे ठपितो,  
तमेनं बलवा पुरिसो यतो यतो आवज्जेय्य२, आगच्छेय्य उदकन्ति। [प्त्स् पगे ०९७] [\क़् ९७।]   
    
एवं भन्ते।  
    
एवमेव खो भिक्खवे, यस्स कस्सचि कायगता सति भाविता बहुलीकता, सो यस्स यस्स  
अभिञ्ञा सच्छिकरणीयस्स धम्मस्स चित्तं अभिनिन्नामेनि अभिञ्ञा सच्छिकिरियाय। तत्र  
तत्रव सक्खिभब्बतं पापुणाति सति सति आयतने।  
    
सेय्यथापि भिक्खवे, समे भूमिभागे चतुरस्सा पोक्खरणि३ अस्स आऌइबद्धा४ पूरा  
उदकस्स समतित्तिका काकपेय्या। तमेनं बलवा पुरिसो यतो यतो आऌइं मुञ्चेय्य५,  
आगच्छेय्य उदकन्ति।  
    
एवं भन्ते।  
    
एवमेव खो भिक्खवे, यस्स कस्सचि कायगता सति भाविता बहुलीकता, सो यस्स यस्स  
अभिञ्ञा सच्छिकरणीयस्स धम्मस्स चित्तं अभिनिन्नामेति अभिञ्ञा सच्छिकिरियाय। तत्र  
तत्रेव सक्खिभब्बतं पापुणाति सति सति आयतने।  
    
सेय्यथापि भिक्खवे, सुभूमियं चातुम्महापथे आजञ्ञरथो युत्तो अस्स ठितो  
ओधस्तपतोदो६। तमेनं दक्खो योग्गाचरियो अस्सदम्मसारथि अभिरुहित्वा वामेन  
हत्थेन रस्मियो गहेत्वा दक्खिणेन हत्थेन पतोदं७ गहेत्वा येनिच्छकं यदिच्छकं  
सारेय्यापि पच्चासारेय्यापि८ एवमेव खो भिक्खवे, यस्स कस्सचि कायगता सति भाविता  
बहुलीकता, सो यस्स यस्स अभिञ्ञा सच्छिकरणीयस्स धम्मस्स चित्तं अभिनिन्नामेति  
अभिञ्ञा सच्छिकिरियाय, तत्र तत्रेव सक्खि भब्बतं पापुणाति सति सति अयतने।  
    
--------------------------  
१।सक्खिब्यतं-स्या। ५।आऌइं पच्छेय्य-स्या।  
सक्खिव्यतं-[प्त्स्। ६।]उभन्तरपटोदो-स्या।  
२।आपज्जेय्य-स्या। ७।पटोदं-स्या।  
आविज्झेय्य-[प्त्स् ८।]यदिच्छकं यदिच्छकं सारेय्य-स्या। ३।पोक्खरणि-सीमु।  
४।आऌइबन्धा-मजसं  
    
[ब्ज्त् पगे २५२] [\x २५२।]       
    
कायगताय भिक्खवे, सतिया आसेविताय भाविताय बहुलीकताय यानिकताय वत्थुकताय  
अनुट्ठिताय परिवीताय सुसमारद्धाय इमे दसानिसंसा पाटिकङ्खा। कतमे दस:  
    
अरतिरतिसहो होति, न च तं अरति सहति, उप्पन्नं अरतिं अभिभुय्य विहरति,  
भयभेरवसहो होति, न च तं भयभेरवं सहति, उप्पन्नं भयभेरवं  
अहिभुय्य विहरति, खमो होति सीतस्स उण्हस्स जिघच्छाय पिपासाय  
डंसमकसवातातपसिरिंसप सम्फस्सानं दुरुत्तानं दुरागतानं वचनपथानं  
उप्पन्नानं सारीरिकानं वेदनानं दुक्खानं तिप्पानं खरानं कटुकानं असातानं  
अमनापानं पाणहरानं अधिवासकजातिको होति। चतुन्नं झानानं आभिचेतसिकानं  
दिट्ठधम्मसुखविहारानं [प्त्स् पगे ०९८] [\क़् ९८।] निकामलाभी होति अकिच्छलाभी  
अकसिरलाभी।  
    
सो अनेकविहितं इद्धिविधं१ पच्चनुभोति। एकोपि हुत्वा बहुधा होति। बहुधापि हुत्वा  
एको होति। आवीभावं तिरोकुड्डं तिरोपाकारं तिरोपब्बतं असज्जमानो गच्छति सेय्यथापि  
आकासे। पठवियापि उम्मुज्जनिम्मुज्जं करोति सेय्यथापि उदके। उदकेपि अभिज्जमाने२।  
गच्छति सेय्यथापि पठवियं। आकासेपि पल्लङ्केन कमति सेय्यथापि पक्खी सकुणो।  
इमेपि चन्दिमसुरिये एवम्महिद्धिके एवम्महानुभावे पाणिना परिमसति परिमज्जति।  
याव ब्रह्मलोकापि कायेन वसं वत्तेति।   
दिब्बाय सोतधातुया विसुद्धाया अतिक्कन्तमानुसिकाय उभो सद्दे सुणाति: दिब्बे च मानुसे  
च ये दूरे सन्तिके च। परसत्तानं परपुग्गलानं चेतसा चेतो परिच्च पजानाति: सरागं वा  
चित्तं सरागं चित्तन्ति पजानाति। वीतरागं वा चित्तं वीतरागं चित्तन्ति पजानाति। सदोसं वा  
चित्तं सदोसं चित्तन्ति पजानाति। वीतदोसं वा वीतदोसं चित्तन्ति पजानाति। समोहं वा चित्तं  
समोहं चित्तन्ति पजानाति। वीतमोहं वा चित्तं वितमोहं चित्तन्ति पजानाति। सङ्खित्तं वा  
चित्तं सङ्खित्तं चित्तन्ति पजानाति। विक्खित्तं वा चित्तं विक्खित्तं चित्तन्ति पजानाति।  
महग्गतं वा चित्तं महग्गतं चित्तन्ति पजानाति। अमहग्गतं वा चित्तं अमहग्गतं  
चित्तन्ति पजानाति। सौत्तरं वा चित्तं सौत्तरं चित्तन्ति पजानाति। अनुत्तरं वा चित्तं अनुत्तरं  
चित्तन्ति पजानाति। समाहितं वा चित्तं समाहितं चित्तन्ति पजानाति। असमाहितं वा चित्तं  
असमाहितं चित्तन्ति पजानाति। विमुत्तं वा चित्तं विमुत्तं चित्तन्ति पजानाति। अविमुत्तं वा  
चित्तं अविमुत्तं चित्तन्ति पजानाति।  
    
--------------------------  
१।इद्धिविधिं-स्या।  
२।अभिज्जमानो-सीमु।  
    
[ब्ज्त् पगे २५४] [\x २५४।]       
    
सो अनेकविहितं पुब्बेनिवासं अनुस्सरति। सेय्यथीदं: [प्त्स् पगे ०९९] [\क़् ९९।] एकम्पि  
जातिं द्वेपि जातियो तिस्सोपि जातियो चतस्सोपि जातियो पञ्चपि जातियो दसपि जातियो विसम्पि जातियो  
तिंसम्पि जातियो चत्तारीसम्पि जातियो पञ्ञासम्पि जातियो जातिसतम्पि जातिसहस्सम्पि  
जातिसतसहस्सम्पि अनेकेपि संवट्टकप्पे अनेकेपि विवट्टकप्पे अनेकेपि  
संवट्टविवट्टकप्पे, अमुत्रासिं एवन्नामो एवङ्गोत्तो एवंवण्णो एवमहारो  
एवंसुखदुक्खपटिसंवेदी एवमायुपरियन्तो। सो ततो चुतो अमुत्र उदपादी२, तत्रापासिं  
एवन्नामो एवङ्गोत्तो एवंवण्णो एवमहारो एवंसुखदुक्खपटिसंवेदी  
एवमायुपरियन्तो। सो ततो चुतो इधुपपन्नोऽति, इति साकारं सौद्देसं अनेकविहितं  
पुब्बेनिवासं अनुस्सरति। दिब्बेन चक्खुना विसुद्धेन अतिक्कन्तमानुसकेन सत्ते पस्सति  
चवमाने उपपज्जमाने हीने पणीते सुवण्णे दुब्बण्णे सुगते दुग्गते यथाकम्मूपगे  
सत्ते पजानाति। आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहरति।   
कायगताय भिक्खवे, सतिया आसेविताय भाविताय बहुलिकताय यानीकताय वत्थुकताय  
अनुट्ठिताय परिचिताय सुसमारद्धाय इमे दसानिसंसा पाटिकङ्खाति।  
    
इदमवोच भगवा। अत्तमाना ते भिक्खू भगवतो भासितं अभिनन्दुन्ति।  
    
कायगतासति सुत्तं नवमं।  
    
[ब्ज्त् पगे २५६] [\x २५६।]       
    
३।२।१०  
    
सङ्खारुप्पत्ति सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि: भिक्खवोति। भदन्तेति ते भिक्खू भगवतो  
पच्चस्सोसुं भगवा एतदवोच:  
    
सङ्खारुप्पत्तिं१ वो भिक्खवे, देसिस्सामि। तं सुणाथ। साधुकं मनसिकरोथ,  
भासिस्सामीति एवं भन्तेति खो ते भिक्खु भगवतो पच्चस्सोसुं। भगवा एतदवोच:   
इध भिक्खवे, भिक्खु सद्धाय समन्नागतो होति। सीलेन समन्नागतो होति। सुतेन  
समन्नागतो होति। चागेन समन्नागतो होति। पञ्ञाय समन्नागतो होति। तस्स एवं होति:  
अहो वताहं कायस्स भेदा परम्मरणा खत्तियमहासालानं सहव्यतं उपपज्जेय्यन्ति।  
सो तं चित्तं दहति, तं चित्तं अधिट्ठाति, तं चित्तं [प्त्स् पगे १००] [\क़् १००।] भावेति।  
तस्स ते सङ्खारा च विहरा च एवं भाविता एवम्बहुलीकता तत्रूपपत्तिया संवत्तन्ति। अयं  
भिक्खवे, मग्गो अयं पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स एवं  
होति: अहो वताहं कायस्स भेदा परम्मरणा ब्राह्मणमहासालानं वा सहव्यतं  
उपपज्जेय्यन्ति। सो तं चित्तं दहति, तं चित्तं अधिट्ठाति, तं चित्तं भावेति। तस्स ते  
सङ्खारा च विहारा च एवम्भाविता एवम्बहुलीकता तत्रूपपत्तिया संवत्तन्ति। अयं  
भिक्खवे मग्गो अयं पटिपदा तत्रूपपत्तिया संवत्तति।  
    
पुन च परं भिक्खवे भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति।पञ्ञाय समन्नागतो होति। तस्स एवं  
होति: अहो वताहं कायस्स भेदा परम्मरणा गहपतिमहासालानं वा सहव्यतं  
उपपज्जेय्यन्ति। सो तं चित्तं दहति, चित्तं तं चित्तं अधिट्ठाति, तं चित्तं भावेति। तस्स ते  
सङ्खारा च विहारा च एवं भाविता एवम्बहुलीकता तत्रूपपत्तिया संवत्तन्ति। अयं  
भिक्खवे मग्गो अयं पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: चातुम्महाराजिका२ देवा दीघायुका वण्णवन्तो सुखबाहुलाऽति तस्स एवं होति: अहो  
वताहं कायस्स भेदा परम्मरणा चातुम्महाराजिकानं देवानं सहव्यतं  
उपपज्जेय्यन्ति। सो तं चित्तं दहति, तं चित्तं अधिट्ठाति, तं चित्तं भावेति। तस्स ते  
सङ्खारा च विहारा च एवम्भाविता एवम्बहुलीकता तत्रूपपत्तिया संवत्तन्ति। अयं  
भिक्खवे मग्गो अयं पटिपदा तत्रूपपत्तिया संवत्तति।  
    
-------------------------  
१।सङ्खारूपपत्तिं-सीमु,मजसं,स्या।  
२।चातुमहाराजिका-मजसं।  
    
[ब्ज्त् पगे २५८] [\x २५८।]       
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: तावतिंसा देवा दीघायुका वण्णवन्तो सुखबहुलाति। तस्स एवं होति। अहो वताहं  
कायस्स भेदा परम्मरणा तावतिंसानं देवानं सहव्यतं उपपज्जेय्यन्ति। सो तं चित्तं  
दहति, तं चित्तं अधिट्ठाति, तं चित्तं भावेति। तस्स ते सङ्खारा च विहारा च एवम्भाविता  
एवम्बहुलीकता तत्रूपपत्तिया संवत्तन्ति। अयं खो भिक्खवे मग्गो अयं पटिपदा  
तत्रूपपत्तिया संवत्तति।   
यामा देवा दीघायुका वण्णवन्तो सुखबहुलाति। तस्स एवं होति। अहो वताहं कायस्स  
भेदा परम्मरणा यामानं देवानं सहव्यतं उपपज्जेय्यन्ति। सो तं चित्तं दहति, तं  
चित्तं अधिट्ठाति, तं चित्तं भावेति। तस्स ते सङ्खारा च विहारा च एवम्भाविता  
एवम्बहुलीकता तत्रूपपत्तिया संवत्तन्ति। अयं खो भिक्खवे मग्गो अयं पटिपदा  
तत्रूपपत्तिया संवत्तति।   
तुसिता देवा दीघायुका वण्णवन्तो सुखबहुलाति। तस्स एवं होति। अहो वताहं कायस्स  
भेदा परम्मरणा तुसितानं देवानं सहव्यतं उपपज्जेय्यन्ति। सो तं चित्तं दहति, तं  
चित्तं अधिट्ठाति, तं चित्तं भावेति। तस्स ते सङ्खारा च विहारा च एवम्भाविता  
एवम्बहुलीकता तत्रूपपत्तिया संवत्तन्ति। अयं खो भिक्खवे मग्गो अयं पटिपदा  
तत्रूपपत्तिया संवत्तति।   
निम्माणरती देवा दीघायुका वण्णवन्तो सुखबहुलाति। तस्स एवं होति। अहो वताहं  
कायस्स भेदा परम्मरणा निम्मानरतीनं देवानं सहव्यतं उपपज्जेय्यन्ति। सो तं  
चित्तं दहति, तं चित्तं अधिट्ठाति, तं चित्तं भावेति। तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं खो भिक्खवे मग्गो अयं  
पटिपदा तत्रूपपत्तिया संवत्तति। परनिम्मितवसवत्तिनो१ देवा दीघायुका वण्णवन्तो  
सुखबहुलाति। तस्स एवं होति। अहो वताहं कायस्स भेदा परम्मरणा  
परनिम्मिकवसवत्तीनं देवानं सहव्यतं उपपज्जेय्यन्ति। सो तं चित्तं दहति, तं  
चित्तं अधिट्ठाति, तं चित्तं भावेति। तस्स ते सङ्खारा च विहारा च एवम्भाविता  
एवम्बहुलीकता तत्रूपपत्तिया संवत्तन्ति। अयं खो भिकिखवे मग्गो अयं पटिपदा  
तत्रूपपत्तिया संवत्तति।  
    
पुन च परं भिक्खवे, भिक्खु सद्धाय [प्त्स् पगे १०१] [\क़् १०१।] समन्नागतो  
होति। सीलेन समन्नागतो होति। सुतेन समन्नागतो होति। चागेन समन्नागतो होति। पञ्ञाय  
समन्नागतो होति। तस्स सुतं होति: ऽसहस्सो ब्रह्मा दीघायुको वण्णवा सुखबहुलोऽति।  
सहस्सो भिक्खवे, ब्रह्मा सहस्सिं लोकधातुं फरित्वा अधिमुच्चित्वा विहरति। येपि तत्थ  
सत्ता उपपन्ना, तेपि फरित्वा अधिमुच्चित्वा विहरति। सेय्यथापि भिक्खवे, चक्खुमा  
पुरिसो एकं आमण्डं हत्थे करित्वा पच्चवेक्खेय्य। एवमेव खो भिक्खवे, सहस्सो  
ब्रह्मा सहस्सिं लोकधातुं२ फरित्वा अधिमुच्चित्वा विहरति। येपि तत्थ सत्ता उपपन्ना,  
तेपि फरित्वा अधिमुच्चित्वा विहरति। तस्स एवं होति: अहो वताहं कायस्स भेदा  
परम्मरणा सहस्सस्स ब्रह्मुनो सहव्यतं उपपज्जेय्यन्ति। सो तं चित्तं दहति, तं  
चित्तं अधिट्ठाति, तं चित्तं भावेति। तस्स ते सङ्खारा च विहारा च एवम्भाविता  
एवम्बहुलीकता तत्रूपपत्तिया संवत्तन्ति। अयं खो भिक्खवे मग्गो अयं पटिपदा  
तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति, सीलेन समन्नागतो होति,  
सुतेन समन्नागतो होति। चागेन समन्नागतो होति, पञ्ञाय समन्नागतो होति, तस्स सुतं  
होति:द्वीसहस्सो ब्रह्मा दीघायुको वण्णवा सुखबहुलोति। द्विसहस्सोपि भिक्खवे,  
ब्रह्मा द्वीसहस्सिं लोकधातुं फरित्वा अधिमुच्चित्वा विहरति। येपि तत्थ सत्ता उपपन्ना,  
तेपि फरित्वा अधिमुच्चित्वा विहरति। सेय्यथापि भिक्खवे, चक्खुमा पुरिसो पञ्च  
आमण्डानि हत्थे करित्वा पच्चवेक्खेय्य। एवमेव खो भिक्खवे, द्वीसहस्सो ब्रह्मा  
द्वीसहस्सिं लोकधातुं। फरित्वा अधिमुच्चित्वा विहरति। येपि तत्थ सत्ता उपपन्ना, तेपि  
फरित्वा अधिमुच्चित्वा विहरति। तस्स एवं होति: अहो वताहं कायस्स भेदा परम्मरणा  
द्वीसहस्सस्स ब्रह्मुनो सहव्यतं  
उपपज्जेय्यन्ति। सो तं चित्तं दहति। तं चित्तं अधिट्ठाति। तं चित्तं भावेति। तस्स ते  
सङ्खारा च विहारा च एवम्भाविता एवम्बहुलीकता तत्रुपपत्तिया संवत्तन्ति। अयं  
भिक्खवे, मग्गो अयं पटिपदा तत्रूपपत्तिया संवत्तति।  
तिसहस्सो ब्रह्मा दीघायुको वण्णवा सुखबहुलोति।  
तिसहस्सोपि भिक्खवे, ब्रह्मा तिसहस्सिं लोकधातुं फरित्वा अधिमुच्चित्वा विहरति।  
येपि तत्थ सत्ता उपपन्ना, तेपि फरित्वा अधिमुच्चित्वा विहरति। सेय्यथापि भिक्खवे,  
चक्खुमा पुरिसोपञ्च आमण्डानि हत्थे करित्वा पच्चवेक्खेय्य। एवमेव खो भिक्खवे,  
तिसहस्सो ब्रह्मा तिसहस्सिं लोकधातुं। फरित्वा अधिमुच्चित्वा विहरति।  
येपि तत्थ सत्ता उपपन्ना, तेपि फरित्वा अधिमुच्चित्वा विहरति। तस्स एवं होति: अहो  
वताहं कायस्स भेदा परम्मरणा तिसहस्सस्स ब्रह्मुनो सहव्यतं उपपज्जेय्यन्ति। सो  
तं चित्तं दहति। तं चित्तं अधिट्ठाति। तं चित्तं भावेति। तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।  
चतुसहस्सो ब्रह्मा दीघायुको वण्णवा सुखबहुलोति।  
चतुसहस्सोपि भिक्खवे, ब्रह्मा चतुसहस्सिं लोकधातुं फरित्वा अधिमुच्चित्वा विहरति।  
येपि तत्थ सत्ता उपपन्ना, तेपि फरित्वा अधिमुच्चित्वा विहरति। सेय्यथापि भिक्खवे,  
चक्खुमा पुरिसोपञ्च आमण्डानि हत्थे करित्वा पच्चवेक्खेय्य। एवमेव खो भिक्खवे,  
चतुसहस्सो ब्रह्मा चतुसहस्सिं लोकधातुं। फरित्वा अधिमुच्चित्वा विहरति। येपि तत्थ  
सत्ता उपपन्ना, तेपि फरित्वा अधिमुच्चित्वा विहरति। तस्स एवं होति: अहो वताहं कायस्स  
भेदा परम्मरणा चतुसहस्सस्स ब्रह्मुनो सहव्यतं  
उपपज्जेय्यन्ति। सो तं चित्तं दहति। तं चित्तं अधिट्ठाति। तं चित्तं भावेति। तस्स ते  
सङ्खारा च विहारा च एवम्भाविता एवम्बहुलीकता तत्रूपपत्तिया संवत्तन्ति। अयं  
भिक्खवे, मग्गो अयं पटिपदा तत्रूपपत्तिया संवत्तति।  
    
पञ्चसहस्सो ब्रह्मा दीघायुको वण्णवा सुखबहुलोति।  
पञ्चसहस्सोपि भिक्खवे, ब्रह्मा पञ्चसहस्सिं लोकधातुं फरित्वा अधिमुच्चित्वा  
विहरति। येपि तत्थ सत्ता उपपन्ना, तेपि फरित्वा अधिमुच्चित्वा विहरति। सेय्यथापि  
भिक्खवे, चक्खुमा पुरिसोपञ्च आमण्डानि हत्थे करित्वा पच्चवेक्खेय्य। एवमेव खो  
भिक्खवे, पञ्चसहस्सो ब्रह्मा पञ्चसहस्सिं लोकधातुं। फरित्वा अधिमुच्चित्वा विहरति।  
येपि तत्थ सत्ता उपपन्ना, तेपि फरित्वा अधिमुच्चित्वा विहरति। तस्स एवं होति: अहो  
वताहं कायस्स भेदा परम्मरणा पञ्चसहस्सस्स ब्रह्मुनो सहव्यतं  
उपपज्जेय्यन्ति। सो तं चित्तं दहति। तं चित्तं अधिट्ठाति। तं चित्तं भावेति। तस्स ते  
सङ्खारा च विहारा च एवम्भाविता एवम्बहुलीकता तत्रूपपत्तिया संवत्तन्ति। अयं  
भिक्खवे, मग्गो अयं पटिपदा तत्रूपपत्तिया संवत्तति।  
-------------------------  
१।परनिम्मितवसवत्ती-सीमु,मजसं।  
२।सहस्सी लोकधातुं-मजसं।  
    
[ब्ज्त् पगे २६०] [\x २६०।]       
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: दससहस्सो ब्रह्मा दीघायुको वण्णवा सुखबहुलोति। दससहस्सो भिक्खवे,  
ब्रह्मा दससहस्सिं लोकधातुं फरित्वा [प्त्स् पगे १०२] [\क़् १०२।] अधिमुच्चित्वा  
विहरति। येपि तत्थ सत्ता उपपन्ना, तेपि फरित्वा अधिमुच्चित्वा विहरति। सेय्यथापि  
भिक्खवे, मणि वेलुरियो सुभो जातिमा अट्ठंसो सुपरिकम्मकतो पण्डुकम्बलो  
निक्खित्तो भासते च, तपते च,१ विरोचति च। एवामव खो भिक्खवे, दससहस्सो ब्रह्मा  
दससहस्सिं लोकधातुं फरित्वा अधिमुच्चित्वा विहरति। येपि तत्थ सत्ता उपपन्ना तेपि  
फरित्वा अधिमुच्चित्वा विहरति। तस्स एवं होति: अहो वताहं कायस्स भेदा परम्मरणा  
दससहस्सस्स ब्रह्मुनो सहव्यतं उपपज्जेय्यन्ति। सो तं चित्तं दहति, तं चित्तं  
अधिट्ठाति, तं चित्तं भावेति। तस्स ते सङ्खारा च विहारा च एवं भाविता एवं बहुलीकता  
तत्रूपपत्तिया संवत्तन्ति। अयं भिक्खवे, मग्गो अयं पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: सतसहस्सो ब्रह्मा दीघायुको वण्णवा सुखबहुलोति। सतसहस्सो भिक्खवे,  
ब्रह्मा सतसहस्सिं लोकधातुं फरित्वा अधिमुच्चित्वा विहरति। येपि तत्थ सत्ता उपपन्ना  
तेपि फरित्वा अधिमुच्चित्वा विहरति। सेय्यथापि भिक्खवे, नेक्खं जम्बोनदं दक्ख  
कम्मारपुत्त-उक्कामुखकुसलसम्पहट्ठं पण्डुकम्बले निक्खित्तं भासते च तपते  
च१ विरोचति च। एवमेव खो भिक्खवे, सतसहस्सो ब्रह्मा सतसहस्सिं लोकधातुं  
फरित्वा अधिमुच्चित्वा विहरति। येपि तत्थ सत्ता उपपन्ना, तेपि फरित्वा अधिमुच्चित्वा  
विहरति। तस्स एवं होति: अहो वताहं कायस्स भेदा परम्मरणा सतसहस्सस्स  
ब्रह्मुनो सहव्यतं उपपज्जेय्यन्ति। सो तं चित्तं दहति, तं चित्तं अधिट्ठाति, तं चित्तं  
भावेति। तस्स ते सङ्खारा च विरागा च एवम्भाविता एवम्बहुलीकता तत्रूपपत्तिया  
संवत्तन्ति। अयं भिक्खवे, मग्गो अयं पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: आभा देवा दीघायुका वण्णवन्तो सुखबहुलाति। तस्स एवं होति: अहो वताहं  
कायस्स भेदा परम्मरणा आभानं देवानं सहव्यतं उपपज्जेय्यन्ति। सो तं चित्तं  
दहति, तं चित्तं अधिट्ठाति, तं चित्तं भावेति, तस्स ते सङ्खारा च विहारा च एवम्भाविता  
एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं पटिपदा  
तत्रूपपत्तिया संवत्तति।   
परित्ताभा देवा दीघायुका वण्णवन्तो सुखबहुलाति। तस्स एवं होति: अहो वताहं  
कायस्स भेदा परम्मरणा परित्ताभानं देवानं सहव्यतं उपपज्जेय्यन्ति। सो तं  
चित्तं दहति, तं चित्तं अधिट्ठाति, तं चित्तं भावेति, तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।   
अप्पमाणाभा देवा दीघायुका वण्णवन्तो सुखबहुलाति। तस्स एवं होति: अहो वताहं  
कायस्स भेदा परम्मरणा अप्पमाणाभानं देवानं सहव्यतं उपपज्जेय्यन्ति। सोतं  
चित्तं दहति, तञ्चित्तं अधिट्ठाति, तं चित्तं भावेति, तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।   
आभस्सरा देवा दीघायुका वण्णवन्तो सुखबहुलाति। तस्स एवं होति: अहो वताहं  
कायस्स भेदा परम्मरणा आभस्सरानं देवानं सहव्यतं उपपज्जेय्यन्ति। सो तं  
चित्तं दहति, तं चित्तं अधिट्ठाति, तं चित्तं भावेति, तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: परित्तसुभा देवा दीघायुका वण्णवन्तो सुखबहुलाति। तस्स एवं होति: अहो वताहं  
कायस्स भेदा परम्मरणा परित्तसुभानं देवानं सहव्यतं उपपज्जेय्यन्ति। सो तं  
चित्तं दहति, तं चित्तं अधिट्ठाति, तं चित्तं भावेति। तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।   
अप्पमाणसुभा देवा दीघायुका वण्णवन्तो सुखबहुलाति। तस्स एवं होति: अहो वताहं  
कायस्स भेदा परम्मरणा अप्पमाणसुभानं देवानं सहव्यतं उपपज्जेय्यन्ति। सो  
तं चित्तं दहति, तं चित्तं अधिट्ठाति, तं चित्तं भावेति। तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति। सुभकिण्णा देवा दीघायुका वण्णवन्तो सुखबहुलाति।  
तस्स एवं होति: अहो वताहं कायस्स भेदा परम्मरणा सुभकिण्णानं देवानं  
सहव्यतं उपपज्जेय्यन्ति। सो तं चित्तं दहति, तं चित्तं अधिट्ठाति, तं चित्तं भावेति।  
तस्स ते सङ्खारा च विहारा च एवम्भाविता  
एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं पटिपदा  
तत्रूपपत्तिया संवत्तति।  
    
--------------------------  
१।भासति च तपति च-[प्त्स्।]  
    
[ब्ज्त् पगे २६२] [\x २६२।]       
    
पुन च परं भिक्खवे, भिक्खु सद्धाय [प्त्स् पगे १०३] [\क़् १०३।] समन्नागतो  
होति। सीलेन समन्नागतो होति। सुतेन समन्नागतो होति। चागेन समन्नागतो होति। पञ्ञाय  
समन्नागतो होति। तस्स सुतं होति: वेहप्फला देवा दिघायुका वण्णवन्तो सुखबहुलाति।  
तस्स एवं होति: अहो वताहं कायस्स भेदा परम्मरणा वेहप्फलानं देवानं  
सहव्यतं उपपज्जेय्यन्ति। सो तं चित्तं दहति, तं चित्तं अधिट्ठाति, तं चित्तं भावेति।  
तस्स ते सङ्खारा च विहारा च एवम्भाविता एवम्बहुलीकता तत्रूपपत्तिया संवत्तन्ति। अयं  
भिक्खवे, मग्गो अयं पटिपदा तत्रूपपत्तिया संवत्तति।   
अविहा देवा दिघायुका वण्णवन्तो सुखबहुलाति। तस्स एवं होति: अहो वताहं कायस्स  
भेदा परम्मरणा अविहानं देवानं सहव्यतं उपपज्जेय्यन्ति। सो तं चित्तं दहति, तं  
चित्तं अधिट्ठाति, तं चित्तं भावेति। तस्स ते सङ्खारा च विहारा च एवम्भाविता  
एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं पटिपदा  
तत्रूपपत्तिया संवत्तति। अतप्पा देवा दिघायुका वण्णवन्तो सुखबहुलाति। तस्स एवं  
होति: अहो वताहं कायस्स भेदा परम्मरणा अतप्पानं देवानं सहव्यतं  
उपपज्जेय्यन्ति। सो तं चित्तं दहति, तं चित्तं अधिट्ठाति, तं चित्तं भावेति। तस्स ते  
सङ्खारा च विहारा च एवम्भाविता एवम्बहुलीकता तत्रूपपत्तिया संवत्तन्ति। अयं  
भिक्खवे, मग्गो अयं पटिपदा तत्रूपपत्तिया संवत्तति। सुदस्सा देवा दिघायुका  
वण्णवन्तो सुखबहुलाति। तस्स एवं होति: अहो वताहं कायस्स भेदा परम्मरणा  
सुदस्सानं देवानं सहव्यतं उपपज्जेय्यन्ति। सो तं चित्तं दहति, तं चित्तं अधिट्ठाति,  
तं चित्तं भावेति। तस्स ते सङ्खारा च विहारा च एवम्भाविता एवम्बहुलीकता तत्रूपपत्तिया  
संवत्तन्ति। अयं भिक्खवे, मग्गो अयं पटिपदा तत्रूपपत्तिया संवत्तति। सुदस्सी देवा  
दिघायुका वण्णवत्तो सुखबहुलाति। तस्स एवं होति: अहो वताहं कायस्स भेदा  
परम्मरणा सुदस्सीनं देवानं सहव्यतं उपपज्जेय्यन्ति। सो तं चित्तं दहति, तं  
चित्तं अधिट्ठाति, तं चित्तं भावेति। तस्स ते सङ्खारा च विहारा च एवम्भाविता  
एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं पटिपदा  
तत्रूपपत्तिया संवत्तति।   
अकणिट्ठा देवा दिघायुका वण्णवन्तो सुखबहुलाति। तस्स एवं होति: अहो वताहं  
कायस्स भेदा परम्मरणा अकणिट्ठानं देवानं सहव्यतं उपपज्जेय्यन्ति। सो तं  
चित्तं दहति, तं चित्तं अधिट्ठाति, तं चित्तं भावेति। तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: आकासानञ्चायतनूपगा देवा दीघायुका चिरट्ठितिका सुखबहुलाति। तस्स एवं होति: अहो  
वाताहं कायस्स भेदा परम्मरणा आकासानञ्चायतनूपगं सहव्यतं उपपज्जेय्यन्ति।  
सो तं चित्तं दहति, तं चित्तं  
आकासानञ्चायतनूपगानं अधिट्ठाति, तं चित्तं भावेति। तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: विञ्ञाणञ्चायतनूपगा देवा दीघायुका चिरट्ठितिका  
सुखबहुलाति। तस्स एवं होति: अहो वाताहं कायस्स भेदा परम्मरणा  
विञ्ञाणञ्चायतनूपगं सहव्यतं उपपज्जेय्यन्ति। सो तं चित्तं दहति, तं चित्तं  
विञ्ञाणञ्चायतनूपगानं अधिट्ठाति, तं चित्तं भावेति। तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: आकिञ्चञ्ञायतनूपगा देवा दीघायुका चिरट्ठितिका  
सुखबहुलाति। तस्स एवं होति: अहो वाताहं कायस्स भेदा परम्मरणा  
आकिञ्चञ्ञायतनूपगं सहव्यतं उपपज्जेय्यन्ति। सो तं चित्तं दहति, तं चित्तं  
आकिञ्चञ्ञायतनूपगानं अधिट्ठाति, तं चित्तं भावेति। तस्स ते सङ्खारा च विहारा च  
एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: नेवसञ्ञानासञ्ञायतनूपगा देवा दीघायुका चिरट्ठितिका सुखबहुलाति। तस्स एवं  
होति: अहो वाताहं कायस्स भेदा परम्मरणा नेवसञ्ञानासञ्ञायतनूपगं सहव्यतं  
उपपज्जेय्यन्ति। सो तं चित्तं दहति, तं चित्तं  
नेवसञ्ञानासञ्ञायतनूपगानं अधिट्ठाति, तं चित्तं भावेति। तस्स ते सङ्खारा च विहारा  
च एवम्भाविता एवम्बहुलीकता तत्रूपपत्तिया संवत्तन्ति। अयं भिक्खवे, मग्गो अयं  
पटिपदा तत्रूपपत्तिया संवत्तति।  
    
पुन च परं भिक्खवे, भिक्खु सद्धाय समन्नागतो होति। सीलेन समन्नागतो होति।  
सुतेन समन्नागतो होति। चागेन समन्नागतो होति। पञ्ञाय समन्नागतो होति। तस्स सुतं  
होति: अहो वताहं आसवानं खया अनासवं चेतोविमुत्तिं पञ्ञाविमुत्तिं दिट्ठेव धम्मे  
सयं अभिञ्ञा सच्छिकत्वा उपसम्पज्ज विहरेय्यन्ति। सो आसवनं खया अनासवं चेतो  
विमुत्तिं पञ्ञा विमुत्तिं दिट्ठेव धम्मे सयं अभिञ्ञा सच्छिकत्वा उपसम्पज्ज विहरति।  
अयं भिक्खवे, भिक्खु न कत्थचि उपपज्जति, न कुहिञ्चि उपपज्जतीति।  
इदमवोच भगवा। अत्तमना ते भिक्खू भगवतो भासितं अभिनन्दुन्ति।  
[प्त्स् पगे १०४] [\क़् १०४।]        
सङ्खारुप्पत्ति सुत्तं दसमं।  
    
अनुपदवग्गो दुतियो  
    
तस्स वग्गस्स उद्दानं।  
    
अनुपदसोधन पोरिस धम्मा-सेवितब्ब बहुधातु विभत्ति।  
इसिगिलिकित्तितचत्तालीसं-आनापानसती उपपत्तिं।  
    
[ब्ज्त् पगे २६४] [\x २६४।]       
    
३ सुञ्ञतवग्गो  
३।३।१  
    
चूऌअसुञ्ञत सुत्तं  
    
एवं मे सुतं: एकं समयं भगवा सावत्थियं विहरति पुब्बारामे मिगारमातुपासादे।  
अथ खो आयस्मा आनन्दो सायन्हसमयं पटिसल्लाना१ वुट्ठितो येन भगवा  
तेनुपसङ्कमि, उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो आयस्मा आनन्दो भगवन्तं एतदवोच:  
    
एकमिदं भन्ते, समयं भगवा सक्केसु विहरति नागरकं२ नाम सक्यानं निगमो।  
तत्थ मे भन्ते, भगवता सम्मुखा सुतं सम्मुखा पटिग्गहितं।  
सुञ्ञताविहारेनाहं आनन्द, एतरहि बहुलं विहरामीति। कच्चि मे तं भन्ते, सुस्सुतं  
सुग्गहीतं३। सुमनसिकतं सूपधारितन्ति।  
    
तग्घ ते एतं आनन्द, सुस्सुतं सुग्गहीतं३। सुमनसिकतं सूपधारितं। पुब्बेपाहं४  
आनन्द, एतरहि पि५ सुञ्ञताविहारेन बहुलं विहरामि। सेय्यथापि आनन्द, अयं  
मिगरमातुपासादो सुञ्ञो हत्थिगवास्सवऌअवेन, सुञ्ञो जातरूपरजतेन, सुञ्ञो इत्थि  
पुरिससन्निपातेन, अत्थि चेविदं असुञ्ञतं यदिदं भिक्खुसङ्घं पटिच्च एकत्तं।  
एवमेव खो आनन्द, भिक्खु अमनसिकरित्वा गामसञ्ञं,अमनसिकरित्वा मनुस्ससञ्ञं,  
अरञ्ञसञ्ञं पटिच्च मनसिकरोति एकत्तं। तस्स अरञ्ञसञ्ञाय चित्तं पक्खन्दति  
पसीदति सन्तिट्ठति अधिमुच्चति६। सो एवं पजानाति: ऽये अस्सु दरथा गामसञ्ञं पटिच्च,  
तेध न सन्ति। ये अस्सु दरथा मनुस्ससञ्ञं पटिच्च तेध न सन्ति। अत्थि चेवायं  
दरथमत्ता यदिदं अरञ्ञसञ्ञं पटिच्च एकत्तन्ति। सो सुञ्ञमिदं सञ्ञागतं  
गामसञ्ञायाति पजानाति। सुञ्ञमिदं सञ्ञागतं मनुस्ससञ्ञायाति पजानाति। अत्थि चेविदं  
असुञ्ञतं यदिदं अरञ्ञसञ्ञं पटिच्च एकत्तन्ति। इति यं हि खो तत्थ न होति, तेन तं  
सुञ्ञं समनुपस्सति। यं पन तत्थ [प्त्स् पगे १०५] [\क़् १०५।] अवसिट्ठं होति तं  
सन्तमिदं अत्थीति पजानाति। एवम्पिस्स एसा आनन्द, यथाभुच्चा अविपल्लत्था परिसुद्धा  
सुञ्ञतावक्कन्ति भवति।  
    
---------------------------  
१।पतिसल्लाना-स्या। ४।पुब्बे चाहं-[प्त्स्,]स्या।  
२।नगरकं-मजसं। ५।एतरहि च-[प्त्स्,]स्या।  
३।सुग्गहितं-सीमु,मजसं। ६।विमुच्चति-[प्त्स्।]  
सुगहितं-स्या।  
    
[ब्ज्त् पगे २६६] [\x २६६।]       
    
पुन च परं आनन्द, भिक्खु अमसिकरित्वा मनुस्ससञ्ञं अमनसिकरित्वा अरञ्ञसञ्ञं  
पठविसञ्ञं पटिच्च मनसिकरोति एकत्तं। तस्स पठविसञ्ञाय चित्तं पक्खन्दति  
पसीदति सन्तिट्ठति अधिमुच्चति। सेय्यथापि आनन्द, आसभचम्मं१ सङ्कुसतेन  
सुविहतं विगतवलिकं एवमेव खो आनन्द, भिक्खु यं इमिस्सा पठविया  
उक्कूलविकूलं२ नदीविदुग्गं खाणुकण्टकधानं३ पब्बतविसमं, तं सब्बं  
अमनसिकरित्वा पठविसञ्ञं पटिच्च मनसिकरोति एकत्तं। तस्स पठविसञ्ञाय चित्तं  
पक्खन्दति पसीदति सन्तिट्ठति अधिमुच्चति। सो एवं पजानाति: ऽये अस्सु दरथा  
मनुस्ससञ्ञं पटिच्च, तेध न सन्ति। ये अस्सु दरथा अरञ्ञसञ्ञं पटिच्च, तेध न  
सन्ति। अत्थि चेवायं दरथमत्ता यदिदं पठविसञ्ञं पटिच्च एकत्तन्ति। सो पुञ्ञमिदं  
सञ्ञागतं मनुस्ससञ्ञायाति पजानाति। सुञ्ञमिदं सञ्ञागतं अरञ्ञसञ्ञायाति पजानाति।  
अत्थि चेविदं असुञ्ञतं यदिदं पठविसञ्ञं पटिच्च एकत्तन्ति। इति यं हि खो तत्थ न  
होति। तेन तं सुञ्ञं समनुपस्सति। यं पन तत्थ अवसिट्ठं होति। तं सन्तमिदं  
अत्थिति पजानाति। एवम्पिस्स एसा आनन्द, यथाभुच्चा अविपल्लत्था परिसुद्धा सुञ्ञतावक्कन्ति  
भवति।  
    
पुन च परं आनन्द, भिक्खु अमनसिकरित्वा अरञ्ञसञ्ञं अमनसिकरित्वा  
पठविसञ्ञं आकासानञ्चायतनसञ्ञं पटिच्च मनसिकरोति एकत्तं। तस्स  
आकासानञ्चायतनसञ्ञाय चित्तं पक्खन्दति पसीदति सन्तिट्ठति अधिमुच्चति। सो एवं  
पजानाति: ऽये अस्सु दरथा अरञ्ञसञ्ञं पटिच्च, तेध न सन्ति। ये अस्सु दरथा [प्त्स् पगे  
१०६] [\क़् १०६।] पठविसञ्ञं पटच्च तेध न सन्ति। अत्थि चेवायं दरथमत्ता  
यदिदं आकासानञ्चायतनसञ्ञं पटिच्च एकत्तऽन्ति। सो सुञ्ञमिदं सञ्ञागतं अरञ्ञ  
सञ्ञायाति पजानाति। सुञ्ञमिदं सञ्ञागतं पठविसञ्ञायाति पजानाति। अत्थि चेविदं  
असुञ्ञतं यदिदं आकासानञ्चायतनसञ्ञं पटिच्च एकत्तन्ति। इति यं हि खो तत्थ न होति।  
तेन तं सुञ्ञं समनुपस्सति। यं पन तत्थ अवसिट्ठं होति, तं सन्तमिदं अत्थिति  
पजानाति। एवम्पिस्स एसा आनन्द, यथाभुच्चा अविपल्लत्था परिसुद्धा सुञ्ञतावक्कन्ति  
भवति।  
    
पुन च परं आनन्द, भिक्खु अमनसिकरित्वा पठविसञ्ञं, अमनसिकरित्वा  
आकासानञ्चायतनसञ्ञं, विञ्ञाणञ्चायतनसञ्ञं पटिच्च मनसिकरोति एकत्तं। तस्स  
विञ्ञाणञ्चायतनसञ्ञाय चित्तं पक्खन्दति पसीदति सन्तिट्ठति अधिमुच्चति। सो एवं  
पजानाति: ऽये अस्सु दरथा पठविसञ्ञं पटिच्च, तेध न सन्ति। ये अस्सु दरथा  
आकासानञ्चायतनसञ्ञं पटिच्च तेध न सन्ति। अत्थि चेवायं दरथमत्ता यदिदं  
विञ्ञाणञ्चायतनसञ्ञं पटिच्च एकत्तऽन्ति। सो सुञ्ञमिदं सञ्ञागतं पठविसञ्ञायाति  
पजानाति। सुञ्ञमिदं सञ्ञागतं आकासानञ्चायतनसञ्ञायाति पजानाति। अत्थि चेविदं  
असुञ्ञतं यदिदं विञ्ञाणञ्चायतनसञ्ञं पटिच्च एकत्तन्ति। इति यं हि खो तत्थ न होति।  
तेन तं सुञ्ञं समनुपस्सति। यं पन तत्थ अवसिट्ठं होति। तं सन्तमिदं अत्थिति  
पजानाति। एवम्पिस्स एसा आनन्द, यथाभुच्चा अविपल्लत्था परिसुद्धा सुञ्ञतावक्कन्ति  
भवति।  
    
--------------------------  
१।उसभचम्मं-[प्त्स्,]  
२।उक्कूलविक्कूलं-सीमु,मजसं।  
३।खानुकण्टकट्ठानं-मजसं। खाणुकण्टकाधानं-सीमु।  
    
[ब्ज्त् पगे २६८] [\x २६८।]       
    
पुन च परं आनन्द, भिक्खु अमनसिकरित्वा आकासानञ्चायतनसञ्ञं अमनसिकरित्वा  
विञ्ञाणञ्चायतनसञ्ञं आकिञ्चञ्ञायतनसञ्ञं पटिच्च मनसिकरोति एकत्तं। तस्स  
आकिञ्चञ्ञायतनसञ्ञाय चित्तं पक्खन्दति पसीदति सन्तिट्ठति अधिमुच्चति। सो एवं  
पजानाति: ऽये अस्सु दरथा आकासानञ्चायतनसञ्ञं पटिच्च तेध न सन्ति। ये अस्सु दरथा  
विञ्ञाणञ्चायतनसञ्ञं पटिच्च, तेध न सन्ति। अत्थि चेवायं दरथमत्ता, यदिदं  
आकिञ्चञ्ञायतनसञ्ञं पटिच्च एकत्तऽन्ति। सो सुञ्ञमिदं सञ्ञागतं  
आकासानञ्चायतनसञ्ञायाति पजानाति। [प्त्स् पगे १०७] [\क़् १०७।] सुञ्ञमिदं सञ्ञागतं  
विञ्ञाणञ्चायतनसञ्ञायाति पजानाति। अत्थि चेविदं असुञ्ञतं यदिदं  
आकिञ्चञ्ञायतनसञ्ञं पटिच्च एकत्तन्ति। इति यं हि खो तत्थ न होति। तेन तं सुञ्ञं  
समनुपस्सति। यं पन तत्थ अवसिट्ठं होति। तं सन्तमिदं अत्थिति पजानाति। एवम्पिस्स  
एसा आनन्द, यथाभुच्चा अविपल्लत्ता परिसुद्धा सुञ्ञतावक्कन्ति भवति।  
    
पुन च परं आनन्द, भिक्खु अमनसिकरित्वा विञ्ञाणञ्चायतनसञ्ञं अमनसिकरित्वा  
आकिञ्चञ्ञायतनसञ्ञं नेवसञ्ञानासञ्ञायतनसञ्ञं पटिच्च मनसिकरोति एकत्तं। तस्स  
नेवसञ्ञानासञ्ञायतनसञ्ञाय चित्तं पक्खन्दति पसीदति सन्तिट्ठति अधिमुच्चति। सो  
एवं पजानाति: ऽये अस्सु दरथा विञ्ञाणञ्चायतनसञ्ञं पटिच्च, तेध न सन्ति। ये अस्सु  
दरथा आकिञ्चञ्ञायतनसञ्ञं पटिच्च तेध न सन्ति। अत्थि चेवायं दरथमत्ता, यदिदं  
नेवसञ्ञानासञ्ञायतनसञ्ञं पटिच्च एकत्तऽन्ति। सो सुञ्ञमिदं सञ्ञागतं  
विञ्ञाणञ्चायतनसञ्ञायाति पजानाति। सुञ्ञमिदं सञ्ञागतं आकिञ्चञ्ञायतनसञ्ञायाति  
पजानाति। अत्थि चेविदं असुञ्ञतं यदिदं नेवसञ्ञानासञ्ञायतनसञ्ञं पटिच्च एकत्तन्ति।  
इति यं हि खो तत्थ न होति। तेन तं सुञ्ञं समनुपस्सति। यं पन तत्थ अवसिट्ठं  
होति। तं सन्तमिदं अत्थिति पजानाति। एवम्पिस्स एसा आनन्द, यथाभुच्चा अविपल्लत्था  
परिसुद्धा सुञ्ञतावक्कन्ति भवति।  
    
पुन च परं आनन्द, भिक्खु अमनसिकरित्वा आकिञ्चञ्ञायतनसञ्ञं अमनसिकरित्वा  
नेवसञ्ञानासञ्ञायतनसञ्ञं अनिमित्तं चेतोसमाधिं पटिच्च मनसिकरोति एकत्तं। तस्स  
अनिमित्तं चेतोसमाधिं पटिच्च मनसिकरोति एकत्तं। तस्स अनिमित्ते चेतोसमाधिम्हि चित्तं  
पक्खन्दति पसीदति सन्तिट्ठति अधिमुच्चति। सो एवं पजानाति: ये अस्सु दरथा  
आकिञ्चकञ्ञायतनसञ्ञं पटिच्च, तेध न सन्ति। ऽये अस्सु दरथा  
नेवसञ्ञानासञ्ञायतनसञ्ञं पटिच्च, तेध न सन्ति। अत्थि चेवायं दरथमत्ता  
यदिदं इममेव कायं पटिच्च सऌआयतनिकं [प्त्स् पगे १०८] [\क़् १०८।] जीवितपच्चयाऽति।  
सो सुञ्ञमिदं सञ्ञागतं आकिञ्चञ्ञायतनसञ्ञायाति पजानाति। सुञ्ञमिदं सञ्ञागतं  
नेवसञ्ञानासञ्ञायतनसञ्ञायाति पजानाति। अत्थि चेविदं असुञ्ञतं यदिदं इममेव  
कायं पटिच्च सऌआयतनिकं जीवितपच्चयाति। इति यं हि खो तत्थ न होति। तेन तं सुञ्ञं  
समनुपस्सति। यं पन तत्थ अवसिट्ठं होति। तं सन्तमिदं अत्थिति पजानाति। एवम्पिस्स  
एसा आनन्द, यथाभुच्चा अविपल्लत्था परिसुद्धा सुञ्ञतावक्कन्ति भवति।  
    
[ब्ज्त् पगे २७०] [\x २७०।]       
    
पुन च परं आनन्द, भिक्खु अमनसिकरित्वा आकिञ्चञ्ञायतनसञ्ञं अमनसिकरित्वा  
नेवसञ्ञानासञ्ञायतनसञ्ञं अनिमित्तं चेतोसमाधिं पटिच्च मनसिकरोति एकत्तं। तस्स  
अनिमित्ते चेतोसमाधिम्हि चित्तं पक्खन्दति पसीदति सन्तिट्ठति अधिमुच्चति। सो एवं  
पजानाति: ऽअयम्पि खो अनिमित्तो चेतोसमाधि अभिसङ्खतो आभिसञ्चेतसिको यं खो पन  
किञ्चि अभिसङ्खतं आभिसञ्चेतसिकं, तदनिच्चं निरोधधम्मऽन्ति पजानाति। तस्स एवं  
जानतो एवं पस्सतो कामासवापि चित्तं विमुच्चति। भवासवापि चित्तं विमुच्चति। अविज्जासवापि  
चित्तं विमुच्चति। विमुत्तस्मिं विमुत्तमिति ञाणं होति। खीणा जाति, वुसितं ब्रह्मचरियं,  
कतं करणीयं, नापरं इत्थत्तायाति पजानाति। सो एवं पजानाति: ऽये अस्सु दरथा कामासवं  
पटिच्च, तेध न सन्ति। ये अस्सु दरथा भवासवं पटिच्च तेध न सन्ति। ये अस्सु दरथा  
अविज्जासवं पटिच्च, तेध न सन्ति। अत्थि चेवायं दरथमत्था, यदिदं इममेव कायं  
पटिच्च सऌआयतनिकं जीवितपच्चयाऽति। सो सुञ्ञमिदं सञ्ञागतं कामासवेनाति पजानाति।  
सुञ्ञमिदं सञ्ञागतं भवासवेनाति पजानाति। सुञ्ञमिदं सञ्ञागतं अविज्जासवेनाति  
पजानाति। अत्थि चेविदं असुञ्ञतं यदिदं इममेव कायं पटिच्च सऌआयतनिकं  
जीवितपच्चयाति। इति यं हि खो तत्थ न होति। तेन तं सुञ्ञं समनुपस्सति यं पन  
तत्थ अवसिट्ठं होति, तं सन्तमिदं अत्थिति पजानाति। एवमस्स एसा आनन्द, यथाभुच्चा  
[प्त्स् पगे १०९] [\क़् १०९।] अविपल्लत्था परिसुद्धा परमानुत्तरा सुञ्ञतावक्कन्ति  
भवति।  
    
येपि हि केचि आनन्द, अतीतमद्धानं समणा वा ब्राह्मणा वा परिसुद्धं  
परमानुत्तरं सुञ्ञतं उपसम्पज्ज विहरिंसु। सब्बे ते इमं येव परिसुद्धं  
परमानुत्तरं सुञ्ञतं उपसम्पज्ज विहरिंसु। येपि हि केचि आनन्द, अनागतमद्धानं  
समणा वा ब्राह्मणा वा परिसुद्धं परमानुत्तरं सुञ्ञतं उपसम्पज्ज विहरिससन्ति।  
सब्बे ते इमंयेव परिसुद्धं परमानुत्तरं सुञ्ञतं उपसम्पज्ज विहरिस्सन्ति। येपि हि  
केचि आनन्द, एतरहि समणा वा ब्राह्मणा वा परिसुद्धं परमानुत्तरं सुञ्ञतं  
उपसम्पजज्ज विहरन्ति। सब्बे ते इमंयेव परिसुद्धं परमानुत्तरं सुञ्ञतं  
उपसम्पज्ज विहरन्ति। तस्मातिह आनन्द, परिसुद्धं परमानुत्तरं सुञ्ञतं  
उपसम्पज्ज विहरिस्सामाति। एवं हि वो आनन्द, सिक्खितब्बन्ति।  
    
इदमवोच भगवा अत्तमनो आयस्मा आनन्दो भगवतो भासितं अभिनन्दीति।  
    
चूऌअसुञ्ञतसुत्तं पठमं  
    
[ब्ज्त् पगे २७२] [\x २७२।]       
    
३।३।२  
    
महासुञ्ञत सुत्तं  
    
एवं मे सुतं: एकं समयं भगवा सक्केसु विहरति कपिलवत्थुस्मिं निग्रोधारामे।  
अथ खो भगवा पुब्बन्हसमयं निवासेत्वा पत्तचीवरं आदाय कपिलवत्थुं पिण्डाय  
पाविसि। कपिलवत्थुस्मिं पिण्डाय चरित्वा पच्छाभत्तं पिण्डपातपटिक्कन्तो येन  
काऌअखेमकस्स सक्कस्स विहारो, तेनुपसङ्कमि दिवाविहाराय। तेन खो पन समयेन  
काऌअखेमकस्स विहारे सम्बहुलानि सेनासनानि पञ्ञत्तानि होन्ति। अद्दसा खो भगवा  
काऌअखेमकस्स सक्कस्स विहारे सम्बहुलानि [प्त्स् पगे ११०] [\क़् ११०।] सेनासनानि  
पञ्ञत्तानि। दिस्वान भगवतो एतदहोसि: सम्बहुलानि खो काऌअखेमकस्स सक्कस्स विहारे  
सेनासनानि पञ्ञत्तानि सम्बहुला नु खो इध भिक्खु विहरन्तीति।  
    
तेन खो पन समयेन आयस्मा आनन्दो सम्बहुलेहि भिक्खूहि सद्धिं घटाय सक्कस्स  
विहारे चिवरकम्मं करोति। अथ खो भगवा सायन्हसमयं पतिसल्लाना वुट्ठितो, येन  
घटाय सक्कस्स विहारो तेनुपसङ्कमि, उपसङ्कमित्वा पञ्ञत्ते आसने निसिदि। निसज्ज खो  
भगवा आयस्मन्तं आनन्दं आमन्तेसि: सम्बहुलानि खो आनन्द काऌअखेमकस्स सक्कस्स  
विहारे सेनासनानि पञ्ञत्तानि, समबहुला नु खो एत्थ भिक्खू विहरन्तीति।  
    
सम्बहुलानि भन्ते, काऌअखेमकस्स सक्कस्स विहारे सेनासनानि पञ्ञत्तानि, सम्बहुला  
एत्थ भिक्खू विहरन्ति। चीवरकारसमयो नो भन्ते, वत्ततीति।  
    
न खो आनन्द, भिक्खु सोभनि सङ्गणिकारामो सङ्गणिकारतो सङ्गणिकारामतं अनुयुत्तो  
गणारामो गणरतो गणसम्मुदितो। सो वतानन्द, भिक्खु सङ्गणिकारामो सङ्गणिकारतो  
सङ्गणिकारामतं अनुयुत्तो गणारामो गणरतो गणसम्मुदितो। यं तं  
नेक्खम्मसुखं पविवेकसुखं उपसमसुखं सम्बोधसुखं१ तस्स सुखस्स  
निकामलाभी भविस्सति अकिच्छलाभी अकसिरलाभीति नेतं ठानं विज्जति। यो च खो सो  
आनन्द, भिक्खु एको गणस्मा वूपकट्ठो विहरति। तस्सेतं भिक्खुनो पाटिकङ्खं: यं  
तं नेक्खम्मसुखं पविवेकसुखं उपसमसुखं सम्बोधसुखं१ तस्स सुखस्स  
निकामलाभी भविस्सति अकिच्छलाभी अकसिरलाभीति ठानमेतं विज्जति।  
    
सो वतानन्द, भिक्खु सङ्गणिकारामो सङ्गणिकारामतं अनुयुत्तो गणारामो गणरतो  
गणसम्मुदितो सामयिकं२ वा कन्तं चेतोविमुत्तिं उपसम्पज्ज विहरिस्सति, असामयिकं२  
वा अकुप्पन्ति नेतं ठानं विज्जति। यो च खो सो आनन्द, भिक्खु एको गणस्मा वूपकट्ठो  
विहरति। तस्सेतं भिक्खुनो पाटिकङ्खं: सामयिकं२ वा कन्तं [प्त्स् पगे १११] [\क़् १११।]   
    चेतोविमुत्तिं उपसम्पज्ज विहरिस्सति, असामयिकं३ वा अकुप्पन्ति ठानमेतं विज्जति।  
    
-------------------------  
१।सम्बोधिसुखं-स्या,मजसं। २।सामायिकं-मजसं।  
३।असामायिकं-मजसं।  
    
[ब्ज्त् पगे २७४] [\x २७४।]       
    
नाहं आनन्द, एकरूपम्पि समनुपस्सामि: यत्थ रत्तस्स१ यत्थाभिरत्तस्स२ रूपस्स  
विपरिनामञ्ञथाभावा न उप्पज्जेय्युं सोकपरिदेवदुक्खदोमनस्सुपायासा।  
    
अयं खो आनन्द, विहारो तथागतेन३ अभिसम्बुद्धो, यदिदं सब्बनिमित्तानं  
अमनसिकारा अज्झत्तं सुञ्ञतं उपसम्पज्ज विहरितुं४ तत्र चे आनन्द, तथागतं इमिना  
विहारेन विहरन्तं भवन्ति उपसङ्कमितारो भिक्खू भिक्खुनियो उपासका उपासिकायो  
राजानो राजमहामत्ता तित्थिया तित्थियसावका। तत्रानन्द, तथागतो विवेकनिन्नेनेव चित्तेन  
विवेकपोणेन विवेकपब्भारेन वूपकट्ठेन नेक्खम्माभिरत्तेन ब्यन्तीभुतेन  
सब्बसो आसवट्ठानियेहि धम्मेहि अञ्ञदत्थु उय्योजनिकपटिसंयुत्तंयेव कथं कत्ता  
होति। तस्मातिह आनन्द, भिक्खु चेपि आकङ्खेय्य: अज्झत्तं सुञ्ञतं उपसम्पज्ज  
विहरेय्यन्ति। तेनानन्द, भिक्खुना अज्झत्तमेव चित्तं सण्ठपेतब्बं, सन्निसादेतब्बं,  
एकोदि कातब्बं, समादहातब्बं  
    
कथञ्च आनन्द, भिक्खु अज्झत्तमेव चित्तं सण्ठपेति सन्निसादेति एकोदिं करोति  
समादहति। इधानन्द, भिक्खु विविच्चेव कामेहि विविच्च अकुसलेहि धम्मेहि सवितक्कं  
सविचारं विवेकजं पितिसुखं पठमं झानं उपसम्पज्ज विहरति, वितक्कविचारनं  
वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं  
पीतिसुखं दुतियं झानं उपसम्पज्ज विहरति, सुखञ्च कायेन पटिसंवेदेति। यं तं  
अरिया आचिक्खन्ति: उपेक्खको सतिमा सुखविहारीति, चतुत्थ झानं उपसम्पज्ज विहरति,  
सुखस्स च पहाना दुक्खस्स च पहाना पुब्बेव सोमनस्सदोमनस्सं अत्थङ्गमा  
अदुक्खं असुखं उपेक्खासतिपारिसुद्धिं चतुत्थं झानं उपसम्पज्ज विहरति। एवं  
खो आनन्द, भिक्खु अज्झत्तमेव चित्तं सण्ठपेति, सन्निसादेति, एकोदि करोति, समादहति।  
[प्त्स् पगे ११२] [\क़् ११२।] सो अज्झत्तं सुञ्ञतं मनसिकरोति। तस्स अज्झत्तं सुञ्ञतं  
मनसिकरोतो सुञ्ञताय चित्तं न पक्खन्दति, नप्पसीदति, न सन्तिट्ठति, विमुच्चति। एवं  
सन्तमेतं आनन्द, भिक्खु एवं पजानाति: अज्झत्तं सुञ्ञतं खो मे मनसिकरोतो  
अज्झत्तं सुञ्ञताय चित्तं न पक्खन्दति, नप्पसिदति, न सन्तिट्ठति, न विमुच्चतीऽति। इतिह  
तत्थ सम्पजानो होति। सो बहिद्धा सुञ्ञतं मनसिकरोति। तस्स बहिद्धा सुञ्ञतं  
मनसिकरोतो सुञ्ञताय चित्तं न पक्खन्दति, नप्पसिदति, न सन्तिट्ठति, न विमुच्चति।  
एवं सन्तमेतं आनन्द, भिक्खु एवं पजानाति: बहिद्धा सुञ्ञतं खो मे मनसिकरोतो  
बहिद्धा सुञ्ञताय चित्तं न पक्खन्दति, नप्पसिदति, न सन्तिट्ठति, न विमुच्चतीऽति। इतिह  
तत्थ सम्पजानो होति। सो अज्झत्तबहिद्धा सुञ्ञतं मनसिकरोति। तस्स अज्झत्तबहिद्धा  
सुञ्ञतं मनसिकरोतो सुञ्ञताय चित्तं न पक्खन्दति, नप्पसिदति, न सन्तिट्ठति, न  
विमुच्चति। एवं सन्तमेतं आनन्द, भिक्खु एवं पजानाति: अज्झत्तबहिद्धा सुञ्ञतं खो  
मे मनसिकरोतो अज्झत्तबहिद्धा सुञ्ञताय चित्तं न पक्खन्दति, नप्पसिदति, न  
सन्तिट्ठति, न विमुच्चतीऽति। इतिह तत्थ सम्पजानो होति।सो आनेञ्जं मनसिकरोति।तस्स  
आनेञ्जं मनसिकरोतो आनेञ्जाय चित्तं न पक्खन्दति, नप्पसीदति, न सन्तिट्ठति, न  
विमुच्चति। एवं सन्तमेतं आनन्द, भिक्खु एवं पजानाति: आनेज्जं खो मे मनसिकरोतो  
आनेञ्जाय चित्तं न पक्खन्दति नप्पसीदति न सन्तिट्ठति न विमुच्चतीऽति। इतिह तत्थ  
सम्पजानो होति।  
    
तेनानन्द, भिक्खुना तस्मिंयेव पुरिमस्मिं समाधिनिमित्तेन अज्झत्तं एव चित्तं  
सण्ठपेतब्बं, सन्निसादेतब्बं, एकोदिकातब्बं, समादहातब्बं। सो अज्झत्तं सुञ्ञतं  
मनसिकरोति। तस्स अज्झत्तं सुञ्ञतं मनसिकरोतो अज्झत्तं सुञ्ञताय चित्तं पक्खन्दति,  
पसीदति, सन्तिट्ठति, विमुच्चति। एवं सन्तमेतं आनन्द, भिक्खु एवं पजानाति: अज्झत्तं  
सुञ्ञतं खो मे मनसिकरोतो अज्झत्तं सुञ्ञताय चित्तं पक्खन्दति पसीदति सन्तिट्ठति  
विमुच्चतीति।  
    
--------------------------  
१।रतस्स-सीमु,मजसं,[प्त्स्। ३।]तत्थ तथागतेन-स्या।  
२।यत्थाभिरतस्स-सीमु,मजसं,[प्त्स्। ४।]विहरति-स्या।  
    
[ब्ज्त् पगे २७६] [\x २७६।]       
    
इतिह तत्थ सम्पजानो होति। सो बहिद्धा सुञ्ञतं मसिकरोति। तस्स बहिद्धा सुञ्ञतं  
मनसिकरोतो सुञ्ञताय चित्तं न पक्खन्दति, नप्पसीदति, न सन्तिट्ठति, न विमुच्चति।  
एवं सन्तमेतं पजानाति: बहिद्धा सुञ्ञतं खो मे मनसिकरोतो बहिद्धा सुञ्ञताय  
चित्तं न पक्खनिदति, नप्पसीदति, न सन्तिट्ठति, न विमुच्चतीऽति। इतिह तत्थ सम्पजानो  
होति। सो अज्झत्तबहिद्धा सुञ्ञतं मसिकरोति। तस्स अज्झत्तबहिद्धा सुञ्ञतं  
मनसिकरोतो सुञ्ञताय चित्तं न पक्खन्दति, नप्पसीदति, न सन्तिट्ठति, न विमुच्चति।  
एवं सन्तमेतं पजानाति: अज्झत्तबहिद्धा सुञ्ञतं खो मे मनसिकरोतो अज्झत्तबहिद्धा  
सुञ्ञताय चित्तं न पक्खनिदति, नप्पसीदति, न सन्तिट्ठति, न विमुच्चतीऽति। इतिह तत्थ  
सम्पजानो होति। सो आनेञ्जं मनसिकरोति। तस्स आनेञ्जं  
मनसिकरोतो आनेञ्जाय चित्तं पक्खन्दति पसीदति सन्तिट्ठति विमुच्चति। एवं सन्तमेतं  
आनन्द, भिक्खु एवं पजानाति: आनेञ्जं खो मे मनसिकरोतो आनेञ्जाय चित्तं पक्खन्दति  
पसीदति सन्तिट्ठति विमुच्चतीति। इतिह तत्थ सम्पजानो होति।  
    
तस्स चे आनन्द, भिक्खुनो इमिना विहारेन विहरतो चङ्कमाय चित्तं नमति। सो चङ्कमति  
एवं मं चङ्कमन्तं नाभिज्झादोमनस्सा पापका अकुसला धम्मा [प्त्स् पगे ११३] [\क़्  
११३।] अन्वास्सविस्सन्तीति। इतिह तत्थ सम्पजानो होति। तस्स चे आनन्द, भिक्खुनो इमिना  
विहारेन विहरतो ठानाय चित्तं नमति। सो तिट्ठति: एवं मं तिट्ठन्तं१ नाभिज्झा  
दोमनस्सा पापका अकुसला धम्मा अन्वास्सविस्सन्तीति। इतिह तत्थ सम्पजानो होति।   
तस्स चे आनन्द, भिक्खुनो इमिना विहारेन विहरतो कथाय३ चित्तं नमति। सो यायं कथा  
हीना गम्मा पोथुज्जनिका अनरिया अनत्थसंहिता न निब्बिदाय न विरागाय न निरोधाय न  
उपसमाय न अभिञ्ञाय न सम्बोधाय न निब्बानाय संवत्तति। सेय्यथीदं: राजकथा  
चोरकथा महामत्तकथा सेनाकथा भयकथा युद्धकथा अन्नकथा पानकथा  
वत्थकथा सयनकथा मालाकथा गन्धकथा ञातिकथा यानकथा गामकथा  
निगमकथा नगरकथा जनपदकथा इत्थिकथा पुरिसकथा सुराकथा विसिखाकथा  
कुम्भट्ठानकथा पुब्बपेतकथा नानत्थकथा लोकक्खायिका समुद्दक्खायिका  
इतिभवाभवकथा, इति वा इति एवरूपिं कथं न कथेस्सामिति। इतिह तत्थ सम्पजानो होति।  
या च खो अयं आनन्द, कथा अभिसल्लेखिका चेतोविनीवरणसप्पाया एकन्तनिब्बिदाय  
विरागाय निरोधाय उपसमाय अभिञ्ञाय सम्बोधाय निब्बानाय संवत्तति। सेय्यथीदं:  
अप्पिच्छकथा सन्तुट्ठिकथा पविवेककथा, असंसग्गकथा, विरियारम्भकथा, सीलकथा,  
समाधिकथा, पञ्ञाकथा, विमुत्तिकथा विमुत्तिञाणदस्सनकथा, इति एवरूपिं कथं  
कथेस्सामीति। इतिह तत्थ सम्पजानो होति।  
    
-------------------------  
१। हितं-सीमु,मजसं,स्या। ३।भासाय-स्या।  
२।निसिन्नं-सीमु।  
    
[ब्ज्त् पगे २७८] [\x २७८।]       
    
तस्स चे आनन्द, भिक्खुनो इमिना विहारेन [प्त्स् पगे ११४] [\क़् ११४।] विहरतो वितक्काय  
चित्तं नमती। सो ये ते वितक्का हीना गम्मा पोथुज्जनिका अनरिया अनत्थसंहिता न  
निब्बिदाय न विरागाय न निरोधाय न उपसमाय न अभिञ्ञाय न सम्बोधाय न  
निब्बानाय संवत्तन्ति। सेय्यथीदं: कामवितक्को व्यापादवितक्को विहिंसावितक्को, इति  
एवरूपे वितक्के न१ वितक्केस्सामीति। इतिह तत्थ सम्पजानो होति। ये च खो इमे आनन्द,  
वितक्का अरिया निय्यानिका निय्यन्ति। तक्करस्स सम्मा दुक्खक्खयाय। सेय्यथीदं:  
नेक्खम्म वितक्को अव्यापादवितक्को अविहिंसावितक्को इति एवरूपे वितक्के वितक्केस्सामीति।  
इतिह तत्थ सम्पजानो होति।  
    
पञ्च खो इमे आनन्द, कामगुणा। कतमे पञ्च: चक्खु विञ्ञेय्या रूपा इट्ठा कन्ता  
मनापा पियरूपा कामूपसंहिता रजनीया, सोतविञ्ञेय्या सद्धा इट्ठा कन्ता मनापा  
पियरूपा कामूपसंहिता रजनीया, घानविञ्ञेय्या गन्धा इट्ठा कन्ता मनापा पियरूपा  
कामूपसंहिता रजनीया, जिव्हाविञ्ञेय्या रसा इट्ठा कन्ता मनापा पियरूपा कामूपंहिता  
रजनीया, कायविञ्ञेय्या फोट्ठब्बा इट्ठा कन्ता मनापा पियरूपा कामूपसंहिता रजनीया।  
इमे खो आनन्द, पञ्चकामगुणा, यत्थ भिक्खुना अभिक्खणं सकं चित्तं  
पच्चवेक्खितब्बं। अत्थि नु खो मे इमेसु पञ्चसु कामगुणेसु अञ्ञतरस्मिं वा  
अञ्ञतरस्मिं वा आयतने उप्पज्जति चेतसो समुदाचारोति। सचे आनन्द, भिक्खु  
पच्चवेक्खमानो एवं पजानाति: अत्थि खो मे इमेसु पञ्चसु कामगुणेसु अञ्ञतरस्मिं वा  
अञ्ञतरस्मिं वा आयतने उप्पज्जति चेतसो समुदाचारोति। एवं सन्तमेतं आनन्द, भिक्खु  
एवं पजानाति: यो खो इमेसु पञ्चसु कामगुणेसु छन्दरागो, सो मे अप्पहीनोति।२ इतिह  
तत्थ सम्पजानो होति। सचे पनानन्द, भिक्खु पच्चवेक्खमानो एवं पजानाति। नत्थि  
खो मे इमेसु पञ्चसु कामगुणेसु अञ्ञतरस्मिं वा अञ्ञतरस्मिं वा आयतने उप्पज्जति  
चेतसो समुदाचारोति, एवं सन्तमेतं आनन्द, भिक्खू एवं पजानाति: यो खो इमेसु पञ्चसु  
कामगुणेसु छन्दरागो, सो मे पहीनोति। इतिह तत्थ सम्पजानो होति।  
    
पञ्च खो इमे आनन्द, उपादानक्खन्धा, यत्थ भिक्खुना उदयब्बयानुपस्सिना  
विहातब्बं। इति रूपं इति रूपस्स समुदयो। इति रूपस्स अत्थङ्गमो। इति वेदना [प्त्स् पगे  
११५] [\क़् ११५।] इति वेदनाय समुदयो। इति वेदनाय अत्थङ्गमो, इति सञ्ञा इति सञ्ञाय  
समुदयो, इति सञ्ञाय अत्थङ्गमो, इति सङ्खारा इति सङ्खारस्स समुदयो। इति सङ्खारस्स  
अत्थङ्गमो, इति विञ्ञाणं। इति विञ्ञाणस्स समुदयो, इति विञ्ञाणस्स अत्थङ्गमोति। तस्स  
इमेसु पञ्चसुपादानक्खन्धेसु उदयब्बयानुपस्सिनो विहरतो, यो  
पञ्चसुपादानक्खन्धेसु अस्मिमानो, सो पहीयति। एवं सन्तमेतं आनन्द, भिक्खु एवं  
पजानाति: यो खो इमेसु पञ्चसुपादानक्खन्धेसु अस्मिमानो, सो मे पहीनोति। इतिह तत्थ  
सम्पजानो होति। इमे खो ते आनन्द, धम्मा एकन्तकुसलायतिका३ अरिया लोकुत्तरा  
अनवक्कन्ता पापिमता।  
    
तं किं मञ्ञसि आनन्द, कं अत्थवसं सम्पस्समानो अरहति सावको सत्थारं  
अनुबन्धितुं अपि पनुज्जमानोति।  
    
--------------------------  
१।एवरूपेन वितक्केन-सीमु।स्या। २।नप्पहीणो-सीमु।  
३।एकन्तकुसलायातिका-सीमु।  
    
[ब्ज्त् पगे २८०] [\x २८०।]       
    
भगवम्मूलका नो भन्ते, धम्मा भगवन्नेत्तिका भगवम्पपटिसरणा। साधु वत  
भन्ते, भगवन्तंयेव पटिभातु एतस्स भासितस्स अत्थो, भगवतो सुत्वा भिक्खू  
धारेस्सन्तीती।   
न खो आनन्द, अरहति सावको सत्थारं अनुबन्धितुं यदिदं सुत्तं गेय्यं  
वेय्याकरणं तस्स हेतु१ तं किस्स हेतु: दीघरत्तस्स हि वो२ आनन्द, धम्मा सुता धता  
वचसा परिचिता मनसानुपेक्खिता दिट्ठिया सुप्पटिविद्धा। या च खो आनन्द, कथा  
अभिसल्लेखिका चेतो विनीवरणसप्पाया एकन्तनिब्बिदाय विरागाय निरोधाय उपसमाय  
अभिञ्ञाय सम्भोधाय निब्बानाय संवत्तति। सेय्यथीदं: अप्पिच्छकथा सन्तुट्ठिकथा  
पविवेककथा असंसग्गकथा विरियारम्भकथा सीलकथा समाधिकथा पञ्ञाकथा  
विमुत्तिकथा विमुत्तिञाणदस्सनकथा। एवरूपिया खो आनन्द कथाय हेतु अरहति सावको  
सत्थारं अनुबन्धितुं अपि पनुज्जमानो।  
    
एवं सन्ते खो आनन्द, आचरियूपद्दवो होति। एवं सन्ते अन्तेवासूपद्दवो होति। एवं सन्ते  
ब्रह्मचारूपद्दवो होति।  
    
कथं चानन्द, आचरियूपद्दवो होति: इधानन्द, एकच्चो सत्था विवित्तं सेनासनं भजति  
अरञ्ञं रुक्खमूलं पब्बतं कन्दरं गिरिगुहं सुसानं [प्त्स् पगे ११६] [\क़् ११६।]       
वनपत्थं अब्भोकासं पलालपुञ्जं। तस्स तथा वूपकट्ठस्स विहरतो अन्वावट्टन्ति  
ब्राहमणगहपतिका नेगमा चेव जानपदा च। सो अन्वावट्टन्तेसु३  
ब्राह्मणगहपतिकेसु नेगमेसु चेव जानपदेसु च मुच्छति, निकायमति, गेधं आपज्जति,  
आवट्टति बाहुल्लाय। अयं वुच्चतानन्द, उपद्दवो आचरियो। आचरियूपद्दवेन अवधिंसु  
नं पापका अकुसला धम्मा सङ्किलेसिका पोनोभविका४ सदरा दुक्खविपाका आयतिं  
जातिजरामरणिया, एवं खो आनन्द, आचरियूपद्दवो होति।  
    
कथं चानन्द, अन्तेवासूपद्दवो होति। तस्सेव खो पनानन्द, सत्थु सावको तस्स सत्थु  
विवेकमनुब्रूहयमानो विवित्तं सेनासनं भजति अरञ्ञं रुक्खमूलं पब्बतं  
कन्दरं गिरिगुहं सुसानं वनपत्थं अब्भोकासं पलालपुञ्जं, तस्स तथा  
वूपकट्ठस्स विहरतो अन्वावट्टन्ति ब्राह्मणगहपतिका नेगमा चेव जानपदा च। यो  
अन्वावट्टन्तेसु ब्राह्मणगहपतिकेसु नेगमेसु चेव जानपदेसु च मुच्छति, निकायमति,  
गेधं आपज्जति, आवट्टति बाहुल्लाय। अयं वुच्चतानन्द, उपद्दवो अन्तेवासी।  
अन्तेवासुपद्दवेन अवधिंसु नं पापका अकुसला धम्मा सङ्किलेसिका पोनोभविका  
सदरा दुक्खविपाका आयतिं जातिजरामरणिया। एवं खो आनन्द, अन्तेवासूपद्दवो होति।  
    
---------------------------  
१।सुत्तगेय्यवेय्याकरणस्स सोतुं-स्या।  
सुत्तं गेय्यं वेय्याकरणस्स हेतु-[प्त्स्।]  
२।ते-सीमु,मजसं।  
३।अन्वावत्तन्तेसु-सीमु,मजसं।  
अन्वावट्टेसु-स्या,[प्त्स्।]  
४।पोनोब्भविका-मजसं। ५।कामयति-[प्त्स्।]  
    
[ब्ज्त् पगे २८२] [\x २८२।]       
    
कथं चानन्द, ब्रह्मचारूपद्दवो होति: इधानन्द तथागतो लोके उपपज्जति अरहं  
सम्मासम्बुद्धो विज्जाचरणसम्पन्नो सुगतो लोकविदु अनुत्तरो पुरिसदम्मसारथी  
सत्था देवमनुस्सानं बुद्धो भगवा। सो विवित्तं सेनासनं भजति अरञ्ञं  
रुक्खमूलं पब्बतं कन्दरं गिरिगुहं सुसानं वनपत्थं अब्भोकासं पलालपुञ्जं,  
तस्स तथा वूपकट्ठस्स विहरतो अन्वावट्टन्ति ब्राह्मणगहपतिका नेगमा चेव  
जानपदा च। सो अन्वावट्टन्तेसु ब्राह्मणगहपतिकेसु नेगमेसु चेव जानपदेसु च न  
मुच्छति, न निकामयति, न गेधं आपज्जति। [प्त्स् पगे ११७] [\क़् ११७।] न आवट्टति  
बाहुल्लाय। तस्से खो पनानन्द, सत्थु सावको तस्स सत्थु विवेकमनुब्रूहयमानो  
विवित्तं सेनासनं भजति आरञ्ञं रुक्खमूलं पब्बतं कन्दरं गिरिगुहं सुसानं  
वनपत्थं अब्भोकासं पलालपुञ्जं, तस्स तथा वूपकट्ठस्स विहरतो अन्वावट्टन्ति  
ब्राह्मणगहपतिका नेगमा चेव जानपदा च। सो अन्वावट्टन्तेसु ब्राह्मणगहपतिकेसु  
नेगमेसु चेव जानपदेसु च मुच्छति, निकामयति, गेधं आपज्जति। आवट्टति बाहुल्लाय।  
अयं वुच्चतानन्द, उपद्दवो ब्रह्मचारी ब्रह्मचारूपद्दवेन अवधिंसु नं पापका  
अकुसला धम्मा सङ्किलेसिका पोनोभविका सदरा दुक्खविपाका आयतिं जातिजरामरणिया।  
एवं खो आनन्द, ब्रह्मचारूपद्दवो होति।  
    
तत्रानन्द, यो चेवायं आचरियूपद्दवो यो च अन्तेवासूपद्दवो, अयं तेहि  
ब्रह्मचारूपद्दवो दुक्खविपाकतरो चेव कटुकविपाकतरोच, अपि च विनिपाताय  
संवत्तति।  
    
तस्मातिह मं आनन्द, मित्तवताय समुदाचरथ, मा सपत्तवताय। तं वो भविस्सति  
दीघरत्तं हिताय सुखाय।  
    
कथं चानन्द, सत्थारं सावका सपत्तवताय समुदाचरन्ति नो मित्तवताय: इधानन्द,  
सत्था सावकानं धम्मं देसेति अनुकम्पको हितेसी अनुकम्पं उपादाय इदं वो हिताय  
इदं वो सुखायाति। तस्स सावका न सुस्सूसन्ति, न सोतं ओदहन्ति न अञ्ञा चित्तं  
उपट्ठपेन्ति। वोक्कम्म च सत्थुसासना वत्तन्ति। एवं खो आनन्द सत्थारं सावका  
सपत्तवताय समुदाचरन्ति नो मित्तवताय।  
    
कथञ्चानन्द, सत्थारं सावका मित्तवताय समुदाचरन्ति नो सपत्तवताय: इधानन्द,  
सत्था सावकानं धम्मं देसेति अनुकम्पको हितेसी अनुकम्पं उपादाय: इदं वो हिताय  
इदं वो सुखायाति। तस्स सावका सुस्सूसन्ति, सोतं ओदहन्ति, अञ्ञा चित्तं१ उपट्ठपेन्ति, न  
च वोक्कम्म सत्थुसासना२ वत्तन्ति। एवं खो आनन्द, सत्थारं   
    
---------------------------  
१।अञ्ञं चित्तं-[प्त्स्। २।]सासनं-स्या।  
    
[ब्ज्त् पगे २८४] [\x २८४।]       
    
सावका मित्तवताय समुदाचरन्ति नो सपत्तवताय। तस्मातीह [प्त्स् पगे ११८] [\क़् ११८।]    
   मं आनन्द, मित्तवताय समुदाचरथ, मा सपत्तवताय तं वो भविस्सति दीघरत्तं  
हिताय सुखाय। न खो अहं आनन्द, तथा परक्कमिस्सामि। यथा कुम्भकारो आमके  
आमकमत्ते। निग्गय्ह निग्गय्हाहं आनन्द वक्खामि। पवय्ह आनन्द पवय्ह वक्खामि।  
यो सारो सो ठस्सतीति।  
    
इदमवोच भगवा अत्तमनो आयस्मा आनन्दो भगवतो भासितं अभिनन्दीति।  
    
महासुञ्ञत सुत्तं दुतियं  
    
[ब्ज्त् पगे २८६] [\x २८६।]       
    
३।३।३  
    
अच्छरियब्भुत सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो सम्बहुलानं भिक्खूनं पच्छाभत्तं पिण्डपातपटिक्कन्तानं  
उपट्ठानसालायं सन्निसिन्नानं सन्निपतितानं अयमन्तरा कथा उदपादि: अच्छरियं  
आवुसो अब्भुतं आवुसो, तथागतस्स महिद्धिकता महानुभावकता१ यत्र ही नाम  
तथागतो अतीते बुद्धे परिनिब्बुते छिन्नपपञ्चे छिन्नवटुमे परियादिन्नवट्टे  
सब्बदुक्ख वीतिवत्ते जानिस्सति: एवञ्जच्चा ते भगवन्तो अहेसुं इतिपि, एवन्नामा ते  
भगवन्तो अहेसुं इतिपि, एवं गोत्ता ते भगवन्तो अहेसुं इतिपि, एवंसीला ते भगवन्तो  
अहेसुं इतिपि, एवन्धम्मा ते भगवन्तो अहेसुं इतिपि, एवं पञ्ञा ते भगवन्तो अहेसुं  
इतिपि, एवंविहारि ते भगवन्तो अहेसुं इतिपि, एवंविमुत्ता ते भगवन्तो अहेसुं इतिपिति।  
    
एवं वुत्ते आयस्मा आनन्दो ते भिक्खू एतदवोच: अच्छरिया चेव आवुसो, तथागता  
अच्छरियधम्मसमन्नागता च अब्भुता चेव आवुसो, तथागता  
अब्भुतधम्मसमन्नागता चाति।  
[प्त्स् पगे ११९] [\क़् ११९।]        
अयञ्च हिदं तेसं भिक्खूनं अन्तरा कथा विप्पकता होति। अथ खो भगवा  
सायन्हसमयं पतिसल्लाना वुट्ठितो येनूपट्ठानसाला तेनुपसङ्कमि। उपसङ्कमित्वा  
पञ्ञत्ते आसने निसीदि। निस्सज्ज खो भगवा भिक्खु आमन्तेसि:  
कायनुत्थ भिक्खवे, एतरहि कथाय सन्निसिन्ना, का च पन वो अन्तरा कथा विप्पकताति।   
इध भन्ते, अम्हाकं पच्छाभत्तं पिण्डपातपटिक्कन्तानं उपट्ठानसालायं  
सन्निसिन्नानं सन्निपतितानं अयमन्तरा कथा उदपादि: अच्छरियं आवुसो अब्भुतं आवुसो,  
तथागतस्स महिद्धिकता महानुभावकता१ यत्र ही नाम तथागतो अतीते बुद्धे  
परिनिब्बुते छिन्नपपञ्चे छिन्नवटुमे परियादिन्नवट्टे सब्बदुक्ख वीतिवत्ते जानिस्सति:  
एवञ्जच्चा ते भगवन्तो अहेसुं इतिपि, एवन्नामा ते भगवन्ततो अहेसुं इतिपि, एवं गोत्ता ते  
भगवन्तो अहेसुं इतिपि, एवं सीला ते भगवन्तो अहेसुं इतिपि, एवन्धम्मा ते भगवन्तो  
अहेसुं इतिपि, एवं पञ्ञा ते भगवन्तो अहेसुं इतिपि, एवंविहारि ते भगवन्तो अहेसुं इतिपि,  
एवंविमुत्ता ते भगवन्तो अहेसुं इतिपीति। एवं वुत्ते भन्ते, आयस्मा आनन्दो अम्हे  
एतदवोच: अच्छरिया चेव आवुसो। तथागता अच्छरियधम्मसमन्नागता च, अब्भुता चेव  
आवुसो, तथागता अब्भुतधम्मसमन्नागताचाति। अयं खो नो भन्ते, अन्तरा कथा  
विप्पकता। अथ भगवा अनुप्पत्तोति।  
    
अथ खो भगवा आयस्मन्तं आनन्दं आमन्तेसि: तस्मातिह तं आनन्द, भिय्योसोमत्ताय  
पटिभन्तु तथागतस्स अच्छरिया अब्भुतधम्माति।  
    
--------------------------  
१।महानुभावता-सीमु,मजसं, [प्त्स्।]  
    
[ब्ज्त् पगे २८८] [\x २८८।]       
    
सम्मुखा मेतं भन्ते, भगवतो सुतं, सम्मुखा पटिग्गहितं: सतो सम्पजानो  
आनन्द१, बोधिसत्तो तुसितं कायं उपपज्जीति यम्पि भन्ते, सतो सम्पजानो बोधिसत्तो  
तुसितं कायं उपपज्जि। इदमहं भन्ते, भगवतो अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं, सम्मुखा पटिग्गहितं: सतो सम्पजानो  
आनन्द, बोधिसत्तो तुसिते काये अट्ठासीति। यम्पि भन्ते सतो सम्पजानो बोधिसत्तो तुसिते  
काये अट्ठासि। इदम्पाहं भन्ते, भगवतो अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं, सम्मुखा पटिग्गहितं: यावतायुकं आनन्द,  
बोधिसत्तो तुसिते काये अट्ठासीति। यम्पि भन्ते, यावतायुकं बोधिसत्तो तुसिते काये अट्ठासि।  
इदम्पाहं भन्ते, भगवतो अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं। सम्मुखा पटिग्गहितं: सतो सम्पजानो  
आनन्द, बोधिसत्तो तुसिता काया चवित्वा मातुकुच्छिं ओक्कमीति। यम्पि [प्त्स् पगे १२०] [\क़्  
१२०।] भन्ते, सतो सम्पजानो बोधिसत्तो तुसिता काया चवित्वा मातुकुच्छिं ओक्कमि,  
इदम्पाहं भन्ते, भगवतो अच्छरियं अब्भुतधम्मं धारेमि।  
सम्मुखा मेतं भन्ते, भगवतो सुतं, सम्मुखा पटिग्गहितं: यदा आनन्द,  
बोधिसत्तो तुसिता काया चवित्वा मातुकुच्छिं ओक्कमि। अथ सदेवके लोके समारके  
सब्रह्मके  
सस्समणब्राह्मणिया पजाय सदेवमनुस्साय अप्पमाणो उऌआरो ओभासो लोके पातुभवति  
अतिक्कम्मेव देवानं देवानुभावं। यापि ता लोकन्तरिका अघा असंवुता अन्धकारा  
अन्धकारतिमिसा, यत्थपिमे चन्दिमसुरिया एवम्महिद्धिका एवम्महानुभावा आभाय  
नानुभोन्ति तत्थपि अप्पमाणो उऌआरो ओभासो लोके पातुभवति अतिक्कम्मेव देवानं  
देवानुभावं। येपि तत्थ सत्ता उपपन्ना, तेपि तेनोभासेन अञ्ञमञ्ञं सञ्जानन्ति: अञ्ञेपि  
किर भो सन्ति सत्ता इधूपपन्नाति। अयञ्च दससहस्सी लोकधातु सङ्कम्पति  
सम्पकम्पति सम्पवेधति। अप्पमाणो च उऌआरो ओभासो लोके पातुभवति अतिक्कम्मेव  
देवानं देवानुभावन्ति। यम्पि भन्ते, सतो सम्पजानो बोधिसत्तो तुसितं कायं उपपज्जी।  
इदम्पाहं भन्ते, भगवतो अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं, सम्मुखा पटिग्गहितं: यदा आनन्द।  
बोधिसत्तो मातुकुच्छिं ओक्कन्तो होति। चत्तारो नं देवपुत्ता२ चतुद्दिसं आरक्खाय  
उपगच्छन्ति: मा नं खो बोधिसत्तं वा बोधिसत्तमातरं वा मनुस्सो वा अमनुस्सो वा  
कोचि वा विहेठेसीति३। यम्पि भन्ते, सतो सम्पजानो बोधिसत्तो तुसिते कायं उपपज्जी।  
इदम्पाहं भन्ते, भगवतो अच्छरियं अब्भुतधम्मं धारेमि।  
    
-------------------------  
१।उपपज्जमानो आनन्द-[प्त्स्।]  
२।चत्तारो देवपुत्ता-मजसं,सीमु।  
३।विहेसिति-स्या  
    
[ब्ज्त् पगे २९०] [\x २९०।]       
    
सम्मुखा मेतं भन्ते, भगवतो सुतं सम्मुखा पटिग्गहितं: यदा आनन्द,  
बोधिसत्तो मातुकुच्छिं ओक्कन्तो होति। पकतिया सीलवती बोधिसत्तमाता होति। विरता  
पाणातिपाता, विरता अदिन्नादाना। विरता कामेसु मिच्छाचारा, विरता मुसावादा, विरता  
सुरामेरयमज्जपमादट्ठानाति। यम्पि भन्ते, यावतायुकं बोधिसत्तो तुसिते काये  
अट्ठासि। इदम्पाहं भन्ते, भगवतो अच्छरियं अब्भुतधम्मं धारेमि।  
[प्त्स् पगे १२१] [\क़् १२१।]        
सम्मुखा मेतं भन्ते, भगवतो सुतं, सम्मुखा पटिग्गहितं: यदा आनन्द,  
बोधिसत्तो मातुकुच्छिं ओक्कन्तो होति। न बोधिसत्तमातु पुरिसेसु मानसं उपपज्जति  
कामगुणूपसंहितं। अनतिक्कमनीया च बोधिसत्तमाता होति केनचि पुरिसेन रत्तचित्तेनाति।  
यम्पि भन्ते, सतो सम्पजानो बोधिसत्तो तुसिता काया चवित्वा मातुकुच्छिं ओक्कमि,  
इदम्पाहं भन्ते, भगवतो अच्छरियं अब्भुतधम्मं धारेमि।  
    
सम्मुखा मेतं भन्ते। भगवतो सुतं, सम्मुखा पटिग्गहितं: यदा आनन्द,  
बोधिसत्तो मातुकुच्छिं ओक्कन्तो होति। लाभिनी बोधिसत्तमाता होति पञ्चन्नं  
कामगुणानं। सा पञ्चहि कामगुणेहि समप्पिता समङ्गीभूता परिचारेतीऽति। यम्पि  
भन्ते, सतो सम्पजानो बोधिसत्तो तुसिता काया चवित्वा मातुकुच्छिं ओक्कमि, इदम्पाहं  
भन्ते, भगवतो अच्छरियं अब्भूतधम्मं धारेमि।  
    
सम्मुखा मेतं भन्ते, भगवतो सुतं, सम्मुखा पटिग्गहितं: यदा आनन्द,  
बोधिसत्तो मातुकुच्छिं ओक्कन्तो होति। न बोधिसत्तमातु कोचिदेव आबाधो उपपज्जति।  
सुखिनी बोधिसत्तमाता होति अकिलन्तकाया। बोधिसत्तञ्च बोधिसत्तमाता तिरोकुच्छिगतं  
पस्सति सब्बङ्गपच्चङ्गं अहीनिन्द्रियं। सेय्यथापि आनन्द, मणि वेऌउरियो सुभो जातिमा  
अट्ठंसो सुपरिकम्मकतो। तत्रास्स सुत्तं आवुतं नीलं वा पीतं वा लोहितं वा ओदातं वा  
पण्डुसुत्तं वा। तमेनं चक्खुमा पुरिसो हत्थे करित्वा पच्चवेक्खेय्य: अयं खो मणि  
वेऌउरियो सुभो जातिमा अट्ठंसो सुपरिकम्मकतो। तत्रिदं सुत्तं आवुतं नीलं वा पीतं  
वा लोहितं वा ओदातं वा पण्डुसुत्तं वाति। एवमेव खो आनन्द, यदा बोधिसत्तो  
मातुकुच्छिं ओक्कन्तो होति। न  
बोधिसत्तमातु कोचिदेव आबाधो उपपज्जति। सुखीनी बोधिसत्तमाता होति  
अकिलन्तकाया। बोधिसत्तञ्च बोधिसत्तमाता तिरोकुच्छिगतं पस्सति सब्बङ्गपच्चङ्गं  
अहीनिन्द्रियन्ति। यम्पि भन्ते, सतो सम्पजानो आनन्द, बोधिसत्तो तुसिता  
काया चवित्वा मातुकुच्छिं ओक्कमि, इदम्पाहं भन्ते, भगवतो अच्छरियं  
अब्भुतधम्मं धारेमि।  
[प्त्स् पगे १२२] [\क़् १२२।]        
सम्मुखा मेतं भन्ते। भगवतो सुतं, सम्मुखा पटग्गहितं: सत्ताहजाते आनन्द,  
बोधिसत्ते बोधिसत्तमाता कालं करोति। तुसितं कायं उपपज्जतीऽति। यम्पि भन्ते, सतो  
सम्पजानो आनन्द, बोधिसत्तो तुसिता काया चवित्वा मातुकुच्छिं ओक्कमि, इदम्पाहं भन्ते,  
भगवतो अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं, सम्मुखा पटिग्गहितं: यथा खो पनानन्द  
अञ्ञा इत्थिका नव वा दस वा मासे गब्भं कुच्छिना परिहरित्वा विजायन्ति। न हेवं  
बोधिसत्तं बोधिसत्तमाता विजायति। दसेव मासानि बोधिसत्तं बोधिसत्तमाता कुच्छिना  
परिहरित्वा विजायतीऽति। यम्पि भन्ते, सतो सम्पजानो आनन्द, बोधिसत्तो तुसिता काया चवित्वा  
मातुकुच्छिं ओक्कमि, इदम्पाहं भन्ते, भगवतो अच्छरियं अब्भुतधम्मं धारेमि।  
    
[ब्ज्त् पगे २९२] [\x २९२।]       
    
सम्मुखा मेतं भन्ते, भगवतो सुतं, सम्मुखा पटिग्गहितं: यथा खो पनानन्द,  
अञ्ञा इत्थिका निसिन्ना वा निपन्ना वा विजायन्ति। न हेवं बोधिसत्तं बोधिसत्तमाता विजायति।  
 हिताव खो बोधिसत्तं बोधिसत्तमाता विजायतीति। यम्पि भन्ते, सतो सम्पजानो आनन्द,  
बोधिसत्तो तुसिता काया चवित्वा मातुकुच्छिं ओक्कमि, इदम्पाहं भन्ते, भगवतो  
अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं। सम्मुखा पटिग्गहितं: यदा आनन्द,  
बोधिसत्तो मातुकुच्छिम्हा निक्खमति, देवा नं पठमं पटिग्गण्हन्ति, पच्छा  
मनुस्साति। यम्पि भन्ते, सतो सम्पजानो आनन्द, बोधिसत्तो तुसिता काया चवित्वा  
मातुकुच्छिं ओक्कमि, इदम्पाहं भन्ते, भगवतो अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं, सम्मुखा पटिग्गहितं: यदा आनन्द,  
बोधिसत्तो मातुकुच्छिम्हा निक्खमति अप्पत्तोव बोधिसत्तो पठविं होति। चत्तारो नं  
देवपुत्ता पटिग्गहेत्वा मातु पुरतो ठपेन्ति: ऽअत्तमना देवि होहि, महेसक्खो ते पुत्तो  
उप्पन्नोऽति। यम्पि भन्ते, सतो सम्पजानो आनन्द, बोधिसत्तो तुसिता काया चवित्वा  
मातुकुच्छिं ओक्कमि, इदम्पाहं भन्ते, भगवतो अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं, सम्मुखा पटिग्गहितं: यदा आनन्द,  
बोधिसत्तो मातुकुच्छिम्हा निक्खमति, विसदोव निक्खमति अमक्खितो उद्देन१ अमक्खितो  
सेम्हेन, अमक्खितो रुहिरेन, अमक्खितो [प्त्स् पगे १२३] [\क़् १२३।] केनचि असुचिना  
सुद्धो विसदो। सेय्यथापि आनन्द, मणिरतनं कासिके वत्थे निक्खित्तं, नेव  
मणिरतनं कासिकं वत्थं मक्खेति। नापि कासिकं वत्थं मणिरतनं मक्खेति। तं  
किस्स हेतु: उभिन्नं सुद्धत्ता। एवमेव खो आनन्द, यदा बोधिसत्तो मातुकुच्छिम्हा  
निक्खमति, विसदोव निक्खमति अमक्खितो उद्देन अमक्खितो सेम्हेन अमक्खितो  
रुहिरेन अमक्खितो केनचि असुचीना सुद्धो विसदोति। यम्पि भन्ते, सतो सम्पजानो आनन्द,  
बोधिसत्तो तुसिता काया चवित्वा मातुकुच्छिं ओक्कमि, इदम्पाहं भन्ते, भगवतो  
अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं, सम्मुखा पटिग्गहितं: यदा आनन्द,  
बोधिसत्तो मातुकुच्छिम्हा निक्खमति। द्वे उदकस्स धारा अन्तलिक्खा पातुभवन्ति एका  
सीतस्स एका उण्हस्स, येन बोधिसत्तस्स उदककिच्चं करोन्ति२ मातु चाति। यम्पि भन्ते, सतो  
सम्पजानो आनन्द, बोधिसत्तो तुसिता काया चवित्वा मातुकुच्छिं ओक्कमि, इदम्पाहं भन्ते,  
भगवतो अच्छरियं अब्भुतधम्मं धारेमि।  
    
सम्मुखा मेतं भन्ते, भगवतो सुतं, सम्मुखा पटिग्गहितं: सम्पति जातो आनन्द,  
बोधिसत्तो समेहि पादेहि पठवियं पतिट्ठहित्वा उत्तराभिमुखो सत्तपदवीतिहारेन  
गच्छति। सेतम्हि छत्ते अनुहीरमाने३ सब्बा च दिसा विलोकेति आसभिं च वाचं भासति:  
ऽअग्गोहमस्मि लोकस्स, सेट्ठोहमस्मि लोकस्स, जेट्ठोहमस्मि लोकस्स, अयमन्तिमाजाति,  
नत्थिदानि पुनब्भवोऽति। यम्पि भन्ते, सतो सम्पजानो आनन्द, बोधिसत्तो तुसिता काया  
चवित्वा मातुकुच्छिं ओक्कमि, इदम्पाहं भन्ते, भगवतो अच्छरियं अब्भुतधम्मं  
धारेमि।  
    
--------------------------  
१।उदेन-मजसं। २।करोति-स्या।  
३।अनुभीरमाने-[प्त्स्।]  
अनुधारियमाने-सीमु,मजसं।  
    
[ब्ज्त् पगे २९४] [\x २९४।]       
    
सम्मुखा मेतं भन्ते, भगवतो सुतं, सम्मुखा पटिग्गहितं: यदा आनन्द,  
बोधिसत्तो मातुकुच्छिम्हा निक्खमति। अथ सदेवके लोके समारके सब्रह्मके  
सस्समणब्राह्मणिया पजाय सदेवमनुस्साय अप्पमाणो उऌआरो ओभासो लोके पातुभवति  
अतिक्कम्मेव देवानं देवानुभावं। यापि ता लोकन्तरिका अघा असंवुता अन्धकारा  
अन्धकारतिमिसा, यत्थपिमे चन्दिमसुरिया एवं महिद्धिका एवं महानुभावा आभाय  
नानुभोन्ति। तत्थपि [प्त्स् पगे १२४] [\क़् १२४।] अप्पमाणो उऌआरो ओभासो लोके  
पातुभवति अतिक्कम्मेव देवानं देवानुभावं, येपि तत्थ सत्ता उपपन्ना, तेपि  
तेनोभासेन अञ्ञमञ्ञं सञ्जानन्ति: अञ्ञेपि किर भो सन्ति सत्ता इधूपपन्नाति। अयञ्च  
दससहस्सी लोकधातु सङ्कम्पति, सम्पकम्पति, सम्पवेधति। अप्पमाणो च उऌआरो  
ओभासो लोके पातुभवति अतिक्कम्मे व देवानं देवानुभावन्ति। यम्पि भन्ते, सतो  
सम्पजानो आनन्द, बोधिसत्तो तुसिता काया चवित्वा मातुकुच्छिं ओक्कमि, इदम्पाहं भन्ते,  
भगवतो अच्छरियं अब्भुतधम्मं धारेमीति।  
    
तस्मातिह त्वं आनन्द, इदम्पि तथागतस्स अच्छरियं अब्भुतधम्मं धारेहि।  
इधानन्द, तथागतस्स विदिता वेदना उप्पज्जन्ति। विदिता उपट्ठहन्ति। विदिता अब्भत्थं  
गच्छन्ति। विदिता सञ्ञा उप्पज्जन्ति विदिता उपट्ठहन्ति। विदिता अब्भत्थं गच्छन्ति। विदिता  
वितक्का उप्पज्जन्ति। विदिता उपट्ठहन्ति। विदिता अब्भत्थं गच्छन्ति। इदम्पि खो त्वं  
आनन्द, तथागतस्स अच्छरियं अब्भुतधम्मं धारेमि।  
    
यम्पि भन्ते, भगवतो विदिता वेदना उप्पज्जन्ति, विदिता उपट्ठहन्ति, विदिता अब्भन्थं  
गच्छन्ति, विदिता सञ्ञा उप्पज्जन्ति, विदिता उपट्ठहन्ति, विदिता अब्भत्थं गच्छन्ति। विदिता  
वितक्का उप्पज्जन्ति, विदिता उपट्ठहन्ति, विदिता अब्भत्थं गच्छन्ति। इदम्पाहं भन्ते  
भगवतो अच्छरियं अब्भुतधम्मं धारेमीति।  
    
इदमवोच आयस्मा आनन्दो, समनुञ्ञो सत्था अहोसि। अत्तमना च ते भिक्खु आयस्मतो  
आनन्दस्स भासितं अभिनन्दुन्ति।  
    
अच्छरियब्भुत सुत्तं ततियं  
    
[ब्ज्त् पगे २९६] [\x २९६।]       
    
३।३।४  
    
बक्कुल सुत्तं  
    
एवं मे सुतं: एकं समयं आयस्मा बक्कुलो१ राजगहे विहरति वेऌउवने  
कलन्दकनिवापे। अथ खो अचेलकस्सपो२ आयस्मतो बक्कुलस्स३ पुराणगिहीसहायो [प्त्स्  
पगे १२५] [\क़् १२५।] येनायस्मा बक्कुलो१ तेनुपसङ्कमि। उपसङ्कमित्वा आयस्मता  
बक्कुलेन सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं  
निसीदि। एकमन्तं निसिन्नो खो अचेलकस्सपो२ आयस्मन्तं बक्कुलं एतदवोच:   
कीवचिरं पब्बजितोसि, आवुसो बक्कुलाति:  
    
असीति मे आवुसो वस्सानि पब्बजितस्साति।  
इमेहि पन ते आवुसो बक्कुल, असीतिया वस्सेहि कतिक्खत्तुं मेथुनो धम्मो पतिसेवितोति:  
    
न खो मं आवुसो कस्सप, एवं पुच्छितब्बं: ऽइमेहि पन ते आवुसो बक्कुल, असीतिया  
वस्सेहि कतिक्खत्तुं मेथुनो धम्मो पतिसेवितोऽति। एवञ्च खो मं आवुसो कस्सप,  
पुच्छितब्बं: ऽइमेहि पन ते आवुसो बक्कुल, असीतिया वस्सेहि कतिक्खत्तुं कामसञ्ञा  
उप्पन्नपुब्बाऽति।  
    
इमेहि पन ते आवुसो, बक्कुल। असीतिया वस्सेहि कतिक्खत्तुं कामसञ्ञा उप्पन्नपुब्बाति।  
    
असीति मे आवुसो कस्सप, वस्सानि पब्बजितस्स, नाभिजानामि कामसञ्ञं उप्पन्नपुब्बं।   
यम्पायस्मा बक्कुलो असीतिया वस्सेहि नाभिजानाति कामसञ्ञं उप्पन्नपुब्बं, इदम्पि  
मयं आयस्मतो बक्कुलस्स अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि ब्यापादसञ्ञं उप्पन्नपुब्बं, इदम्पि  
मयं आयस्मन्तो बक्कुलस्स अच्चरियं अब्भुतधम्मं धारेम।विहिंसासञ्ञं  
उप्पन्नपुब्बं।  
    
यम्पायस्मा बक्कुलो असीतिया वस्सेहि नाभिजानाति विहिंसासञ्ञं उप्पन्नपुब्बं, इदम्पि  
मयं आयस्मन्तो बक्कुलस्स अच्छरियं अब्भुतधम्मं धारेम।  
असीति मे आवुसो, वस्सानि पब्बजितस्स, नाभिजानामि कामवितक्कं उप्पन्नपुब्बं,  
यम्पायस्मा बक्कुलो असितिया वस्सेहि नाभिजानाति ब्यापादवितक्कं उप्पन्नपुब्बं, इदम्पि  
मयं आयस्मतो बक्कुलस्स अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स नाभिजानामि ब्यापादवितक्कं उप्पन्नपुब्बं,  
यम्पायस्मा बक्कुलो असीतिया वस्सेहि नाभिजानाति विहिंसावितक्कं उप्पन्नपुब्बं, इदम्पि  
मयं आयस्मतो बक्कुलस्स अच्छरियं अब्भूतधम्मं धारेम।  
[प्त्स् पगे १२६] [\क़् १२६।]        
    
--------------------------  
१।बाकुलो-मजसं। २।अचेलो कस्सपो-स्या।  
३।बाकुलस्स-मजसं।  
[ब्ज्त् पगे २९८] [\x २९८।]       
    
असीति मे आवुसो, वस्सानि पब्बजितस्स, नाभिजानामि गहपति चिवरं सादिता। यम्पायस्मा  
बक्कुलो असीतिया वस्सेहि नाभिजानाति चीवरं सादिता इदम्पि मयं आयस्मतो बक्कुलस्स  
अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि सत्थेन चीवरं छिन्दिता।  
यम्पायस्मा बक्कुलो असीतिया वस्सेहि नाभिजानाति चीवरं छिन्दिता इदम्पि मयं आयस्मतो  
बक्कुलस्स अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि सूचिया चीवरं सिब्बिता। यम्पायस्मा  
बक्कुलो असीतिया वस्सेहि नाभिजानाति चीवरं सिब्बिता इदम्पि मयं आयस्मतो बक्कुलस्स  
अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि रजनेन चीवरं रजिता। यम्पायस्मा  
बक्कुलो असितिया वस्सेहि नाभिजानाति चीवरं रजिता इदम्पि मयं आयस्मतो बक्कुलस्स  
अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि कठिने१ चीवरं सिब्बिता।  
यम्पायस्मा बक्कुलो असीतिया वस्सेहि नाभिजानाति चीवरं सिब्बिता इदम्पि मयं आयस्मतो  
बक्कुलस्स अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि सब्रह्मचारी चीवरकम्मे ब्यापारिता२  
यम्पायस्मा बक्कुलो असीतिया वस्सेहि नाभिजानाति चीवरं ब्यापारिता२ इदम्पि मयं  
आयस्मतो बक्कुलस्स अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि निमन्तनं सादिता। यम्पायस्मा बक्कुलो  
असीतिया वस्सेहि नाभिजानाति निमन्तनं सादिता इदम्पि मयं आयस्मतो बक्कुलस्स  
अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि एवरूपं चित्तं उप्पन्नपुब्बं: अहोवत  
मं कोचि निमन्तेय्याति। यम्पायस्मा बक्कुलो असीतिया वस्सेहि नाभिजानाति चित्तं  
उप्पन्नपुब्बं इदम्पि मयं आयस्मतो बक्कुलस्स अच्छरियं अब्भुतधम्मं  
धारेम।  
    
असीति मे आवुसो, वस्सानि पब्बजितस्स, नाभिजानामि अन्तरघरे निसीदिता। यम्पायस्मा  
बक्कुलो असीतिया वस्सेहि नाभिजानाति अन्तरघरे निसीदिता। इदम्पि मयं आयस्मन्तो  
बक्कुलस्स अच्छरियं अब्भुतधम्मं धारेम। असीति मे आवुसो वस्सानि पब्बजितस्स  
नाभिजानामि अन्तरघरे भुञ्जिता। यम्पायस्मा बक्कुलो   
असीतिया वस्सेहि नाभिजानाति अन्तरघरे भुञ्जिता। इदम्पि मयं आयस्मतो बक्कुलस्स  
अच्छरियं अब्भुतधम्मं धधदद   
धारेम।   
असीति मे आवुसो वस्सानि पब्बजितस्स, नाभिजानामि मातुगामस्स अनुब्यञ्जेनसो निमित्तं  
गहेता। यम्पायस्मा बक्कुलो असीतिया वस्सेहि नाभिजानाति निमित्तं गहेता इदम्पि मयं  
आयस्मतो बक्कुलस्स अच्छरियं अब्भुतधम्मं धारेम। असीति मे आवुसो वस्सानि  
पब्बजितस्स नाभिजानामि मातुगामस्स धम्मं देसिता, अन्तमसो   
चतुप्पदम्पि गाथं। यम्पायस्मा बक्कुलो असीतिया वस्सेहि नाभिजानाति अन्तमसो  
चतुप्पदम्पि गाथं।   
इदम्पि मयं आयस्मतो बक्कुलस्स अच्छरियं अब्भुतं धम्मं धारेम।   
असीति मे आवुसो वस्सानि पब्बजितस्स, नाभिजानामि भिक्खुणूपस्सयं उपसङ्कमिता।  
यम्पायस्मा बक्कुलो असीतिया वस्सेहि नाभिजानाति भिक्खुणूपस्सयं उपसङ्कमिता इदम्पि  
मयं आयस्मतो बक्कुलस्स अच्छरियं अब्भुतधम्मं धारेम।  
    
असीति मे आवुसो वस्सानि पब्बजितस्स, नाभिजानामि भिक्खुणीया धम्मं देसिता  
यम्पायस्मा बक्कुलो असीतिया वस्सेहि नाभिजानाति भिक्खुणीया धम्मं देसिता इदम्पि  
मयं आयस्मतो बक्कुलस्स अच्छरियं अब्भुतधम्मं धारेम।   
असीति मे आवुसो वस्सानि पब्बजितस्स नाभिजानामि सिक्खमानाय धम्मं देसिता।  
यम्पायस्मा बक्कुलो असीतिया वस्सेहि नाभिजानाति सिक्खमानाय धम्मं देसिता इदम्पि  
मयं आयस्मतो बक्कुलस्स अच्छरियं अब्भुतधम्मं धम्मं धारेम   
असीति मे आवुसो वस्सानि पब्बजितस्स, नाभिजानामि सामणेरिया धम्मं देसिता।  
यम्पायस्मा बक्कुलो असीतिया वस्सेहि नाभिजानाति सामणेरिया धम्मं देसिता। इदम्पि  
मयं आयस्मतो बक्कुलस्स अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि पब्बाजेता यम्पायस्मा बक्कुलो असीतिया  
वस्सेहि नाभिजानाति पब्बाजेता इदम्पि मयं आयस्मतो बक्कुलस्स अच्छरियं  
अब्भुतधम्मं धारेम।   
असीति मे आवुसो, वस्सानि पब्बजितस्स, नाभिजानामि उपसम्पादेता। यम्पायस्मा बक्कुलो  
असीतिया वस्सेहि नाभिजानाति उपसम्पादेता इदम्पि मयं आयस्मतो बक्कुलस्स अच्छरियं  
अब्भुतधम्मं धारेम।   
असीति मे आवुसो, वस्सानि पब्बजितस्स, नाभिजानामि निस्सयं दाता। यम्पायस्मा बक्कुलो  
असीतिया वस्सेहि नाभिजानाति निस्सयं दाता इदम्पि मयं आयस्मतो बक्कुलस्स अच्छरियं  
अब्भुतधम्मं धारेम।   
असीति मे आवुसो, वस्सानि पब्बजितस्स, नाभिजानामि सामणेरं उपट्ठापेता। यम्पायस्मा  
बक्कुलो असीतिया वस्सेहि नाभिजानाति सामणेरं उपट्ठापेता इदम्पि मयं आयस्मतो  
बक्कुलस्स अच्छरियं अब्भुतधम्मं धारेम।  
    
--------------------------  
१।कथिने-मजसं।  
२।सब्रह्मचारीनं चीवरकम्मे विचारिता-मजसं,स्या।  
    
[ब्ज्त् पगे ३००] [\x ३००।]       
    
असीति मे आवुसो, वस्सानि पब्बजितस्स, नाभिजानामि जन्ताघरे नहायिता। यम्पायस्मा  
बक्कुलो असीतिया वस्सेहि नाभिजानाति जन्ताघरे नहायिता इदम्पि मयं आयस्मतो बक्कुलस्स  
अच्छरियं अब्भुतधम्मं धारेम।  
    
असीति मे आवुसो, वस्सानि पब्बजितस्स, नाभिजानामि चुण्णेन नहायिता। यम्पायस्मा बक्कुलो  
असीतिया वस्सेहि नाभिजानाति चुण्णेन नहायिता इदम्पि मयं आयस्मतो बक्कुलस्स  
अच्छरियं अब्भुतधम्मं धारेम।  
    
असीति मे आवुसो वस्सानि पब्बजितस्स, नाभिजानामि सब्रह्मचारी [प्त्स् पगे १२७] [\क़् १२७।]    
   गत्तपरिकम्मे व्यापारिता१ यम्पायस्मा बक्कुलो असीतिया वस्सेहि नाभिजानाति  
सब्रह्मचारी गत्तपरिकम्मे व्यापारिता१ इदम्पि मयं आयस्मतो बक्कुलस्स अच्छरियं  
अब्भुतधम्मं धारेम।  
    
असीति मे आवुसो वस्सानि पब्बजितस्स, नाभिजानामि आबाधं उप्पन्नपुब्बं अन्तमसो  
गद्दूहनमत्तम्पि। यम्पायस्मा बक्कुलो असीतिया वस्सेहि नाभिजानाति आबाधं  
उप्पन्नपुब्बं अन्तमसो गद्दूहनमत्तम्पि इदम्पि मयं आयस्मतो बक्कुलस्स  
अच्छरियं अब्भुतधम्मं धारेम।  
    
असीति मे आवुसो वस्सानि पब्बजितस्स, नाभिजानामि भेसज्जं परिहरिता२ अन्तमसो  
हरीतकीखण्डम्पि। यम्पायस्मा बक्कुलो असीतिया वस्सेहि नाभिजानाति भेसज्जं परिहरिता२  
अन्तमसो हरीतकीखण्डम्पि इदम्पि मयं आयस्मतो बक्कुलस्स अच्छरियं  
अब्भुतधम्मं धारेम।  
    
असीति मे आवुसो वस्सानि पब्बजितस्स, नाभिजानामि अपस्सेनकं अपस्सेता३ यम्पायस्मा  
बक्कुलो असीतिया वस्सेहि नाभिजानाति अपस्सेनकं अपस्सेता३ इदम्पि मयं आयस्मतो  
बक्कुलस्स अच्छरियं अब्भुतधम्मं धारेम।  
    
असीति मे आवुसो वस्सानि पब्बजितस्स, नाभिजानामि सेय्यं कप्पेता। यम्पायस्मा बक्कुलो  
असीतिया वस्सेहि नाभिजानाति।  
सेय्यं कप्पेता इदम्पि मयं आयस्मतो बक्कुलस्स अच्छरियं अब्भुतधम्मं धारेम।  
    
असीति मे आवुसो वस्सानि पब्बजितस्स, नाभिजानामि गामन्तसेनासने वस्सं उपगन्ता।  
यम्पायस्मा बक्कुलो असीतिया वस्सेहि नाभिजानाति गामन्तसेनासने वस्सं उपगन्ता। इदम्पि  
मयं अयस्मतो बक्कुलस्स अच्छरियं अब्भुतधम्मं धारेम।  
    
सत्ताहमेव खो अहं आवुसो, सरणो रट्ठपिण्डं भुञ्जिं। अथ अट्ठमियं अञ्ञा  
उदपादि। यम्पायस्मा बक्कुलो सत्ताहमेव सरणो रट्ठपिण्डं भुञ्जि, अथ अट्ठमियं  
अञ्ञा उदपादि। इदम्पि मयं आयस्मतो बक्कुलस्स अच्छरियं अब्भुतधम्मं धारेम।   
    
लभेय्याहं आवुसो बक्कुल, इमस्मिं धम्मविनये पब्बज्जं, लभेय्यं उपसम्पदन्ति।   
अलत्थ खो अचेलकस्सपो इमस्मिं धम्मविनये पब्बज्जं, अलत्थ उपसम्पदं।  
अचिरूपसम्पन्नो खो पनायस्मा कस्सपो एको वूपकट्ठो अप्पमत्तो आतापी पहितत्तो  
विहरन्तो न चिरस्सेव यस्सत्थाय कुलपुत्ता सम्मदेव अगारस्मा अनगारियं पब्बजन्ति।  
तदनुत्तरं ब्रह्मचरियपरियोसानं दिट्ठेवधम्मे सयं अभिञ्ञा सच्छिकत्वा  
उपसम्पज्ज विहासि। खीणा जाति, वुसितं ब्रह्मचरियं, कतं करणीयं, नापरं  
इत्थत्तायाति अब्भञ्ञासि। अञ्ञतरो खो पनायस्मा कस्सपो अरहतं अहोसि।  
    
-------------------------  
१।विचारिता-मजसं। २।उपहरिता-मजसं।  
३।अपस्सयिता-सीमु,मजसं।  
    
[ब्ज्त् पगे ३०२] [\x ३०२।]       
अथ खो आयस्मा बक्कुलो अपरेन समयेन अपापुरणं१ आदाय विहारेन विहारं  
उपसङ्कमित्वा एवमाह: अभिक्कमथायस्मन्तो, अभिक्कमथायस्मन्तो, अज्ज मे  
परिनिब्बानं भविस्सतीऽति।  
    
यम्पायस्मा बक्कुलो अपापुरणं१ आदाय विहारेन विहारं उपसङ्कमित्वा एवमाह:  
ऽअभिक्कमथायस्मन्तो, अभिक्कमथायस्मन्तो, अज्ज मे परिनिब्बानं भविस्सतीऽति। इदम्पि  
मयं आयस्मतो बक्कुलस्स अच्छरियं अब्भुतधम्मं धारेम।  
[प्त्स् पगे १२८] [\क़् १२८।]        
अथ खो आयस्मा बक्कुलो मज्झे भिक्खुसङ्घस्स निसिन्नकोव परिनिब्बायि।  
    
यम्पायस्मा बक्कुलो मज्झे भिक्खुसङ्घस्स निसिन्नकोव परिनिब्बायि। इदम्पि मयं  
आयस्मतो बक्कुलस्स अच्छरियं अब्भुतधम्मं धारेमाति।  
    
बक्कुलसुत्तं चतुत्थं।  
    
--------------------------  
१।अवापुरणं-मजसं।

[ब्ज्त् पगे ३०४] [\x ३०४।]       
    
३।३।५  
    
दन्तभूमि सुत्रय  
    
एवं मे सुतं: एकं समयं भगवा राजगहे विहरति वेऌउवने कलन्दकनिवापे। तेन  
खो पन समयेन अचिरवतो समणुद्देसो अरञ्ञकुटिकायं विहरति। अथ खो जयसेनो  
राजकुमारो जङ्घाविहारं अनुचङ्कममानो अनुविचरमानो येन अचिरवतो समणुद्देसो  
तेनुपसङ्कमि। उपसङ्कमित्वा अचिरवतेन समणुद्देसेन सद्धिं सम्मोदि।  
सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं निसिन्नो खो  
जयसेनो राजकुमारो अचिरवतं समणुद्देसं एतदवोच: सुतं मेतं भो अग्गिवेस्सन,  
इध भिक्खु अप्पमत्तो आतापी पहितत्तो विहरन्तो फुसेय्य चित्तस्स एकग्गतऽन्ति।  
    
एवमेतं राजकुमार, एवमेतं राजकुमार, इध भिक्खु अप्पमत्तो आतापी पहितत्तो  
विहरन्तो फुसेय्य चित्तस्स एकग्गतन्ति।  
    
साधु मे भवं अग्गिवेस्सनो यथासुतं यथापरियत्तं धम्मं देसेतूति।  
    
न खो ते अहं राजकुमार, सक्कोमि यथासुतं यथापरियत्तं धम्मं देसेतुं। अहं  
चरहि१ ते राज कुमार, यथासुतं यथापरियत्तं धम्मं देसेय्यं, त्वञ्च मे  
भासितस्स अत्थं न आजानेय्यासि। सो ममस्स किलमथो, सा ममस्स विहेसाति।  
[प्त्स् पगे १२९] [\क़् १२९।]        
देसेतु मे भवं अग्गिवेस्सनो यथासुतं यथापरियत्तं धम्मं, अप्पेवनामाहं  
भोतो अग्गिवेस्सनस्स भासितस्स अत्थं आजानेय्यन्ति।  
    
देसेय्यं खो ते अहं राजकुमार, यथासुतं यथापरियत्तं धम्मं, सचे मे त्वं  
भासितस्स अत्थं आजानेय्यासि इच्चेतं कुसलं। नो चे मे त्वं भासितस्स अत्थं आजानेय्यासि।  
यथा सके तिट्ठेय्यासि न मं तत्थ उत्तरिं पटिपुच्छेय्यासीति।  
देसेतु मे भवं अग्गिवेस्सनो यथासुतं यथापरियत्तं धम्मं। सचे अहं भोतो  
अग्गिवेस्सनस्स भासितस्स अत्थं आजानिस्सामि। इच्चेतं कुसलं, नो चे अहं भोतो  
अग्गिवेस्सनस्स भासितस्स अत्थं आजानिस्सामि। यथा सके तिट्ठिस्सामि। नाहं तत्थ भवन्तं  
अग्गिवेस्सनं उत्तरिं पटिपुच्छिस्सामीति।  
    
अथ खो अचिरवतो समणुद्देसो जयसेनस्स राजकुमारस्स यथासुतं यथापरियत्तं  
धम्मं देसेसि। एवं वुत्ते जयसेनो राजकुमारो अचिरवतं समणुद्देसं एतदवोच:  
ऽअट्ठानमेतं भो अग्गिवेस्सन, अनवकासो यं भिक्खु अप्पमत्तो आतापी पहितत्तो  
विहरन्तो फुसेय्य चित्तस्स एकग्गतऽन्ति। अथ खो जयसेनो राजकुमारो अचिरवतस्स  
समणुद्देसस्स अट्ठानतञ्च अनवकासतञ्च पवेदेत्वा उट्ठायासना पक्कामि।  
    
-------------------------  
१।अहञ्च हि-सीमु,मजसं।  
    
[ब्ज्त् पगे ३०६] [\x ३०६।]       
    
अथ खो अचिरवतो समणुद्देसो अचिरपक्कन्ते जयसेने राजकुमारे येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो अचिरवतो समणुद्देसो यावतको अहोसि जयसेनेन राजकुमारेन सद्धिं  
कथासल्लापो, तं सब्बं भगवतो आरोचेसि।  
    
एवं वुत्ते भगवा अचिरवतं समणुद्देसं एतदवोच: ऽतं कुतेत्थ अग्गिवेस्सन, लब्भा  
यं तं नेक्खम्मेन ञातब्बं, नेक्खम्मेन दट्ठब्बं, नेक्खम्मेन पत्तब्बं,  
नेक्खम्मेन सच्छिकातब्बं, तं वत जयसेनो राजकुमारो काममज्झे वसन्तो कामे  
परिभुञ्जन्तो कामवितक्केहि खज्जमानो कामपरिऌआहेन परिडय्हमानो [प्त्स् पगे १३०]  
[\क़् १३०।] कामपरियेसनाय उस्सुक्को१ ञस्सति वा दक्खिति वा सच्छी वा करिस्सतीऽति नेतं  
ठानं विज्जति। सेय्यथापिस्सु अग्गिवेस्सन, द्वे हत्थिदम्मा वा अस्सदम्मा वा गोदम्मा वा  
सुदन्ता सुविनीता, द्वे हत्थिदम्मा वा अस्सदम्मा वा गोदम्मा वा अदन्ता अविनीता। तं किं  
मञ्ञसि अग्गिवेस्सन, ये ते द्वे हत्थिदम्मा वा अस्सदम्मा वा गोदम्मा वा सुदन्ता  
सुविनीता, अपि नु ते दन्ताव दन्तकारणं गच्छेय्युं, दन्ताव दन्तभूमिं  
सम्पापुणेय्युन्ति।  
    
एवं भन्ते।  
    
ये पन ते द्वे हत्थिदम्मा वा अस्सदम्मा वा गोदम्मा वा अदन्ता अविनीता, अपि नु ते  
अदन्ताव दन्तकारणं गच्छेय्युं। अदन्ताव दन्तभूमिं सम्पापुणेय्युं। स्येथापि ते  
द्वे हत्थिदम्मा वा अस्सदम्मा वा गोदम्मा वा सुदन्ता सुविनीताति:  
    
नो हेतं भन्ते।  
    
एवमेव खो अग्गिवेस्सन, यं तं नेक्खम्मेन ञातब्बं नेक्खम्मेन दट्ठब्बं  
नेक्खम्मेन पत्तब्बं नेक्खम्मेन सच्छिकातब्बं, तं वत जयसेनो राजकुमारो  
काममज्झे वसन्तो कामे परिभुञ्जन्तो कामवितक्केहि खज्जमानो कामपरिऌआहेन  
परिडय्हमानो कामपरियेसनाय उस्सुक्को ञस्सति वा दक्खिति वा सच्छी वा करिस्सतीति  
नेतं ठानं विज्जति।  
    
स्येथापि अग्गिवेस्सन, गामस्स वा निगमस्स वा अविदूरे महापब्बतो, तमेनं द्वे  
सहायका तम्हा गामा वा निगमा वा निक्खमित्वा हत्थविलङ्घकेन येन सो पब्बतो,  
तेनुपसङ्कमेय्युं। उपसङ्कमित्वा एको सहायको हेट्ठा पब्बतपादे तिट्ठेय्य। एको  
सहायको उपरिपब्बतं आरोहेय्य। तमेनं हेट्ठा पब्बतपादे ठितो सहायको  
उपरिपब्बते ठितं सहायकं एवं वदेय्य: ऽयं सम्म किं त्वं पस्ससि उपरिपब्बते  
ठितोऽति: सो एवं वदेय्य: ऽपस्सामि  
    
-------------------------  
१।उस्सुको-मजसं।  
    
[ब्ज्त् पगे ३०८] [\x ३०८।]       
    
खो अहं सम्म, उपरि पब्बते ठितो आरामरामणेय्यकं वनरामणेय्यकं  
भूमिरामणेय्यकं पोक्खरणीरामणेय्यन्ति। सो एवं वदेय्य: अट्ठानं खो एतं [प्त्स्  
पगे १३१] [\क़् १३१।] सम्म, अनवकासो यं त्वं उपरिपब्बते ठितो पसेसय्यासि  
आरामरामणेय्यकं वनरामणेय्यकं भूमिरामणेय्यकं पोक्खरणी  
रामणेय्यकन्ति। तमेनं उपरिपब्बते ठितो सहायको हेट्ठिमपब्बतपादं ओरोहित्वा  
तं सहायकं बाहायं गहेत्वा उपरिपब्बतं आरोपेत्वा मुहुत्तं अस्सासेत्वा एवं वदेय्य:  
ऽयं सम्म किं त्वं पस्ससि उपरिपब्बते ठितोति। सो एवं वदेय: ऽपस्सामि खो अहं  
सम्म, उपरिपब्बते ठितो आरामरामणेय्यकं वनरामणेय्यकं भूमिरामणेय्यकं  
पोक्खरणीरामणेय्यकन्ति। सो एवं वदेय्य: ऽइदानेव खो ते सम्म, भासितं: ऽमयं  
एवं आजानाम: अट्ठानं खो एतं सम्म, अनवकासो यं त्वं उपरिपब्बते ठितो  
पस्सेय्यासि आरामरामणेय्यकं वनरामणेय्यकं भूमिरामणेय्यकं  
पोक्खरणीरामणेय्यकन्ति। इदानेव च पन ते भासितं: ऽमयं एवं आजानाम: पस्सामि  
खो अहं सम्म, उपरिपब्बते ठितो आरामरामणेय्यकं वनरामणेय्यकं  
भूमिरामणेय्यकं पोक्खरणीरामणेय्यकन्ति। सो एवं वदेय्य: तथा हि पनाहं  
सम्म, इमिना महता पब्बतेन आवुतो दट्ठेय्यं नाद्दसन्ति।  
    
एवमेव खो अतो महन्ततरेन खो अग्गिवेस्सन, अविज्जा खन्धेन जयसेनो राजकुमरो  
आवुतो१ निवुतो ओवुतो, परियोनद्धो। सो वत यं तं नेक्खम्मेन ञातब्बं,  
नेक्खम्मेन दट्ठब्बं, नेक्खम्मेन पत्तब्बं, नेक्खम्मेन सच्छिकातब्बं, तं  
वत जयसेनो राजकुमारो काममज्झे वसन्तो कामे परिभुञ्जन्तो कामवितक्केहि  
खज्जमानो कामपरिऌआहेन परिडय्हमानो कामपरियेसनाय उस्सुको ञस्सति वा दक्खिति  
वा सच्छि वा करिस्सतीति नेतं ठानं विज्जति। सचे खो तं अग्गिवेस्सन, जयसेनस्स  
राजकुमारस्स इमा द्वे उपमा पटिभासेय्युं अनच्छरियं ते जयसेनो राजकुमारो  
पसीदेय्य: पसन्नो च ते पसन्नाकारं करेय्याति।   
    
कुतो पन मं भन्ते, जयसेनस्स राजकुमारस्स इमा द्वे उपमा पटिभासिस्सन्ति  
अनच्छरिया पुब्बे अस्सुतपुब्बा। सेय्यथापि भगवन्तन्ति।  
[प्त्स् पगे १३२] [\क़् १३२।]        
सेय्यथापि अग्गिवेस्सन, राजा खत्तियो मुद्धावसित्तो नागवनिकं आमन्तेति: त्वं सम्म  
नागवनिक, रञ्ञो नागं अभिरुहित्वा नागवनं पविसित्वा आरञ्ञकं नागं अतिपस्सित्वा  
रञ्ञो नागस्स गीवाय२ उपनिबन्धाहीति। एवं देवाति खो अग्गिवेस्सन, नागवनिको रञ्ञो  
खत्तियस्स मुद्धावसित्तस्स पटिस्सुत्वा रञ्ञो नागं अभिरुहित्वा नागवनं पविसित्वा  
आरञ्ञकं नागं अतिपस्सित्वा रञ्ञो नागस्स गीवाय२ उपनिबन्धति। तमेनं रञ्ञो नागो  
अब्भोकासं नीहरति। एत्तावता च खो अग्गिवेस्सन, आरञ्ञको नागो अब्भोकासं गतो होति।  
एत्थ गेधा हि अग्गिवेस्सन, आरञ्ञका नागा यदिदं नागवनं, तमेनं नागवनिको रञ्ञो  
खत्तियस्स मुद्धावसित्तस्स आरोचेति; अब्भोकासगतो खो देव, आरञ्ञको नागोति।   
    
--------------------------  
१।ओवुटो५मजसं। २।गीवायं-सीमु,मजसं।  
    
[ब्ज्त् पगे ३१०] [\x ३१०।]       
    
अथ खो अग्गिवेस्सन तमेनं राजा खत्तियो मुद्धावसित्तो हत्थिदमकं आमन्तेसि: एहि  
त्वं सम्म हत्थिदमक, आरञ्ञकं नागं दमयाहि आरञ्ञकानञ्चेव सीलानं  
अभिनिम्मदनाय, आरञ्ञकानञ्चेव सरसङ्कप्पानं अभिनिम्मदनाय, आरञ्ञकानञ्चेव  
दरथकिलमथपरिऌआहानं अभिनिम्मदनाय, गामन्ते अभिरमापनाय,  
मनुस्सकन्तेसु सीलेसु समादपनायाति। एवं देवाति खो अग्गिवेस्सन, हत्थिदमको रञ्ञो  
खत्तियस्स मुद्धावसित्तस्स पटिस्सुत्वा महन्तं थम्हं पठवियं निखणित्वा  
आरञ्ञकस्स नागस्स गीवायं उपरिबन्धति। आरञ्ञकानञ्चेव सीलानं अभिनिम्मदनाय,  
आरञ्ञकानञ्चेव सरसङ्कप्पानं अभिनिम्मदनाय, आरञ्ञकानञ्चेव  
दरथकिलमथपरिऌआहानं अभिनिम्मदनाय, गामन्ते अभिरमापनाय मनुस्स  
कन्तेसु सीलेसु समादपनाय। तमेनं हत्थिदमको या सा वाचा नेला कण्णसुखा  
पेमनीया हदयङ्गमा पोरि बहुजनकन्ता बहुजनमनापा, तथारूपाहि वाचाहि  
समुदाचरति। यतो खो अग्गिवेस्सन, आरञ्ञको नागो हत्थिदमकस्स या सा वाचा नेला  
कण्णसुखा पेमनीया हदयङ्गमा पोरी बहुजनकन्ता [प्त्स् पगे १३३] [\क़् १३३।]       
बहुजनमनापा, तथारूपाहि वाचाहि समुदाचरियमानो सुस्सूसति। सोतं ओदहति। अञ्ञा  
चित्तं उपट्ठपेति। तमेनं हत्थिदमको उत्तरिं तिणघासोदकं अनुप्पवेच्छति।  
    
यतो खो अग्गिवेस्सन आरञ्ञको नागो हत्थिदमकस्स तिणघासोदकं पतिगण्हाति।१ तत्र  
हत्थिदमकस्स एवं होति: जिविस्सति खोदानि२ आरञ्ञको३ नागोऽति। तमेनं हत्थिदमको  
उत्तरिं कारणं कारेति। आदिय भो, निक्खिप भोति। यतो खो अग्गिवेस्सन, आरञ्ञको नागो  
हत्थिदमकस्स आदाननिक्खेपे वचनकरो होति ओवादपतिकरो।४ तमेनं हत्थिदमको  
उत्तरिं कारणं कारेति। अभिक्कम भो, पटिक्कम भोति। यतो खो अग्गिवेस्सन, आरञ्ञको  
नागो हत्थिदमकस्स अभिक्कमपटिक्कमे वचनकरो५ होति, ओवाद पतिकरो। तमेनं  
हत्थिदमको उत्तरिं कारणं कारेति। उट्ठह भो, निसीद भोति।६ यतो खो अग्गिवेस्सन,  
आरञ्ञको नागो हत्थिदमकस्स उट्ठाननिसज्जाय७ वचनकरो होति, ओवादपतिकरो।  
तमेनं हत्थिदमको उत्तरिं आनेञ्जं नाम कारणं कारेति। महन्तऽस्स फलकं  
सोण्डाय उपनिबन्धति। तोमारहत्थो च पुरिसो उपरि गीवाय निसिन्नो होति। समन्ततो च  
तोमरहत्था पुरिसा परिवारेत्वा ठिता होन्ति। हत्थिदमको च दीघ तोमरयट्ठिं गहेत्वा  
पुरतो ठितो होति। सो आनेञ्जकरणं कारियमानो नेव पुरिमे पादे चोपेति, न पच्छिमे  
पादे चोपेति, न पुरिमं कायं चोपेति, न पच्छिमं कायं चोपेति। न सीसं  
    
-------------------------  
१।पटिग्गण्हाति-मजसं,स्या। ६।निसज्ज भोति-स्या।  
२।जीविस्सति नुखो दानि-सीमु,[प्त्स्। ७।]उट्ठाननिपज्जाय-स्या।  
३।रञ्ञो-[प्त्स्।]  
४।ओवादप्पटिकरो-मजसं।  
५।अभिक्कमपटिक्कम वचनकरो-सीमु,मजसं।  
    
[ब्ज्त् पगे ३१२] [\x ३१२।]       
    
चोपेति। न कण्णे चोपेति। न दन्ते चोपेति। न नङ्गुट्ठं चोपेति। न सोण्डं चोपेति। सो  
होति आरञ्ञको नागो खमो सत्तिप्पहारानं असिप्पहारानं उसुप्पहारानं  
परसत्थप्पहारानं१ भेरिपणव२ वंससङ्खदेण्डिम३निन्नादसद्दानं  
सब्बवङ्कदोसनिहितनिन्नीतकसावो राजरहो राजभोग्गो रञ्ञो अङ्गन्तेव सङ्खं गच्छति।  
[प्त्स् पगे १३४] [\क़् १३४।]        
एवमेव खो अग्गिवेस्सन, इध तथागतो लोके उपपज्जति अरहं सम्मासम्बुद्धो  
विज्जाचरणसम्पन्नो सुगतो लोकविदु अनुत्तरो पुरिसदम्मसारथी सत्था देवमनुस्सानं  
बुद्धो भगवा। सो इमं लोकं सदेवकं समारकं सब्रह्मकं सस्समणब्रह्मणिं  
पजं सदेवमनुस्सं सयं अभिञ्ञा सच्छिकत्वा पवेदेति। सो धम्मं देसेति  
आदिकल्याणं मज्झेकल्याणं परियोसानकल्याणं सात्थं सब्यञ्जनं केवलपरिपुण्णं  
परिसुद्धं ब्रह्मचरियं पकासेति।  
    
तं धम्मं सुणाति गहपति वा गहपतिपुत्तो वा अञ्ञतरस्मिं वा कुले पच्चाजातो। सो तं  
धम्मं सुत्वा तथागते सद्धं पटिलभति। सो तेन सद्धापटिलाभेन समन्नागतो इति  
पटिसञ्चिक्खति: "सम्बाधो घरावासो रजापथो, अब्भाकासो पब्बज्जा। नयिदं सुकरं  
अगारं अज्झावसता एकन्तपरिपुण्णं एकन्तपरिसुद्धं सङ्खलिखितं ब्रह्मचरियं  
चरितुं। यन्नूनाहं केसमस्सुं ओहारेत्वा कासायानि वत्थानि अच्छादेत्वा अगारस्मा  
अनगारियं पब्बजेय्य"न्ति: सो अपरेन समयेन अप्पं वा भोगक्खन्धं पहाय  
महन्तं वा भोगक्खन्धं पहाय अप्पं वा ञातिपरिवट्टं पहाय महन्तं वा ञाति  
परिवट्टं पहाय केसमस्सुं ओहारेत्वा कासायानि वत्थानि अच्छादेत्वा अगारस्मा अनगारियं  
पब्बजति।  
    
एत्तावता खो अग्गिवेस्सन, अरियसावको अब्भोकासगतो होति। एत्थ गेधा हि अग्गिवेस्सन,  
देवमनुस्सा, यदिदं पञ्चकामगुणा। तमेनं तथागतो उत्तरिं विनेति: ऽएहि त्वं भिक्खू  
सीलवा होहि। पातिमोक्खसंवरसंवुतो विहराहि, आचारगोचरसम्पन्नो, अणुमत्तेसु वज्जेसु  
भयदस्सावी समादाय सिक्खस्सु सिक्खापदेसूऽति।  
    
यतो खो अग्गिवेस्सन, अरियसावको सीलवा होति। पातिमोक्खसंवरसंवुतो विहरति।  
आचारगोचरसम्पन्नो, अणुमत्तेसु वज्जेसु भयदस्सावी, समादाय सिक्खति सिक्खापदेसु।  
तमेनं तथागतो उत्तरिं विनेति। ऽएहि त्वं भिक्खु इन्द्रियेसु गुत्तद्वारो होहि। चक्खुना  
रूपं दिस्वा मा निमित्तग्गाही। मानुब्यञ्जनग्गाही। यत्वाधिकरणमेनं चक्खुन्द्रियं  
असंवुतं विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स  
संवराय पटिपज्ज। रक्ख चक्खुन्द्रियं। चक्खुन्द्रिये संवरं आपज्ज। सोतेन सद्दं  
सुत्वा मा निमित्तग्गाही। मानुब्यञ्जनग्गाही। यत्वाधिकरणमेनं सोतिन्द्रियं असंवुतं  
विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्ज। रक्ख सोतिन्दियं। सोतिन्द्रिये संवरं आपज्ज। घानेन गन्धं घायित्वा मा  
निमित्तग्गाही। मानुब्यञ्जनग्गाही। यत्वाधिकरणमेनं घानिन्द्रियं असंवुतं  
विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्ज। रक्ख घानिन्द्रियं। घानिन्द्रिये संवरं आपज्ज। जिव्हाय रसं सायित्वा मा  
निमित्तग्गाही। मानुब्यञ्जनग्गाही। यत्वाधिकरणमेनं जिव्हिन्द्रियं असंवुतं  
विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्ज। रक्ख जिव्हिन्द्रियं। जिव्हिन्द्रिये संवरं आपज्ज। कायेन फोट्ठब्बं फुसित्वा  
मा निमित्तग्गाही। मानुब्यञ्जनग्गाही। यत्वाधिकरणमेनं कायिन्द्रियं असंवुतं  
विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्ज। रक्ख कायिन्द्रियं। कायिन्द्रिये संवरं आपज्ज। मनसा धम्मं विञ्ञाय मा  
निमित्तग्गाही। मानुब्यञ्जनग्गाही, यत्वाधिकरणमेनं मनिन्द्रियं असंवुतं  
विहरन्तं अभिज्झादोमनस्सा पापका अकुसला धम्मा अन्वास्सवेय्युं, तस्स संवराय  
पटिपज्ज। रक्ख मनिन्द्रियं। मनिन्द्रिये  
संवरं आपज्जाऽति।  
    
--------------------------  
१।परसत्तुप्पहारानं-सिया,[प्त्स्।]  
सरसत्तप्पहारानं-सीमु,मजसं।  
२।तिनव-[प्त्स्,]पण्ड-स्या।  
३।दिण्डिम-सीमु,स्या,डिण्डिम-मजसं।  
    
[ब्ज्त् पगे ३१४] [\x ३१४।]       
    
यतो खो अग्गिवेस्सन, अरियसावको इन्द्रियेसु गुत्तद्वारो होति। तमेनं तथागतो उत्तरिं  
विनेति। एहि त्वं भिक्खु, भोजने मत्तञ्ञु होहि। पटिसङ्खायोनिसो आहारं आहारेय्यासि। नेव  
दवाय न मदाय न मण्डनाय न विभुसनाय, यावदेव इमस्स कायस्स ठितिया  
यापनाय, विहिंसूपरतिया ब्रह्मचरियानुग्गहाय। इति पुराणञ्च वेदनं पटिहङ्खामि।  
नवञ्च वेदनं न उप्पादेस्सामि। यात्रा च मे भविस्सति अनवज्जता च फासुविहारो चाति।  
    
यतो [प्त्स् पगे १३५] [\क़् १३५।] खो अग्गिवेस्सन, अरियसावको भोजने मत्तञ्ञू होति।  
तमेनं तथागतो उत्तरिं विनेति: एहि त्वं भिक्खु जागरियं अनुयुत्तो विहराहि। दिवसं  
चङ्कमेन निसज्जाय अवरणीयेहि धम्मेहि चित्तं परिसोधेहि। रत्तिया पठमं यामं  
चङ्कमेन निसज्जाय आवरणीयेहि धम्मेहि चित्तं परिसोधेहि। रत्तिया मज्झिमं यामं  
दक्खिणेन पस्सेन सीहसेय्यं कप्पेय्यासि पादे पादं अच्चाधाय सतो सम्पजानो  
उट्ठानसञ्ञं मनसि करित्वा रत्तिया पच्छिमं यामं पच्चुट्ठाय चङ्कमेन निसस्साय  
आवरणीयेहि धम्मेहि चित्तं परिसोधेहीऽति।  
    
यतो खो अग्गिवेस्सन, अरियसावको जागरियं अनुयुत्तो होति। तमेनं तथागतो उत्तरिं  
विनेति: ऽएहि त्वं भिक्खु सतिसम्पजञ्ञेन समन्नागतो होहि। अभिक्कन्ते पटिक्कन्ते  
सम्पजानकारी आलोकिते विलोकिते सम्पजानकारी सम्मिञ्जिते पसारिते सम्पजानकारी  
सङ्घाटिपत्तचीवरधारणे सम्पजानकारी असिते पीते खायिते सायिते सम्पजानकारी  
उच्चारपस्सावकम्मे सम्पजानकारी गते ठिते निसिन्ने सुत्ते जागरिते भासिते तुण्हीभावे  
सम्पजानकारी होहीऽति।  
    
यतो खो अग्गिवेस्सन, अरियसावको सतिसम्पजञ्ञेन समन्नागतो होति, तमेनं तथागतो  
उत्तरिं विनेति: एहि त्वं भिक्खु विवित्तं सेनासनं भज, अरञ्ञं रुक्खमूलं पब्बतं  
कन्दरं गिरिगुहं सुसानं वनपत्थं अब्भोकासं पलालपुञ्जन्ति। सो विवित्तं सेनासनं  
भजति अरञ्ञं रुक्खमूलं पब्बतं कन्दरं गिरिगुहं सुसानं वनपत्थं  
अब्भोकासं पलालपुञ्जं। सो पच्छाभत्तं पिण्डपातपटिक्कन्तो निसीदति पल्लङ्कं  
आभुजित्वा उजुं कायं पणिधाय परिमुखं सतिं उपट्ठपेत्वा। सो अभिज्झं लोके पहाय  
विगताभिज्झेन चेतसा विहरति। अभिज्झाय चित्तं परिसोधेति। ब्यापादपदोसं पहाय  
अव्यापन्नचित्तो विहरति सब्बपाणभूतहितानुकम्पी। ब्यापादपदोसा चित्तं परिसोधेति।  
थीनमिद्धं पहाय विगतथीनमिद्धो विहरति आलोकसञ्ञी सतो सम्पजानो,  
थीनमिद्धा चित्तं परिसोधेति। उद्धच्चकुक्कुच्चं पहाय अनुद्धतो विहरति अज्झत्तं  
वुपसन्तचित्तो। उद्धच्चकुक्कुच्चा चित्तं परिसोधेति। विचिकिच्छं [प्त्स् पगे १३६] [\क़् १३६।]   
    पहाय तिण्णविचिकिच्छो विहरति अकथङ्कथी कुसलेसु धम्मेसु। विचिकिच्छाय चित्तं  
परिसोधेति।  
    
[ब्ज्त् पगे ३१६] [\x ३१६।]       
    
सो इमे पञ्च नीवरणे पहाय चेतसो उपक्किलेसे पञ्ञाय दुब्बलिकरणे काये कायानुपस्सी  
विहरति आतापी सम्पजानो सतिमा विनेय्य लोके अभिज्झादोमनस्सं। वेदनासु वेदनानुपस्सी  
विहरति आतापी सम्पजानो सतिमा विनेय्य लोके अभिज्झादोमनस्सं। चित्ते चित्तानुपस्सी  
विहरति आतापी सम्पजानो सतिमा विनेय्य लोके अभिज्झादोमनस्सं। धम्मेसु  
धम्मानुपस्सी विहरति आतापी सम्पजानो सतिमा विनेय्य लोके अभिज्झादोमनस्सं।  
सेय्यथापि अग्गिवेस्सन, हत्थिदमको महन्तं थम्भं पठवियं निखणित्वा  
आरञ्ञकस्स नागस्स गीवायं उपनिबन्धति। आरञ्ञकानञ्चेव सीलानं अभिनिम्मदनाय,  
आरञ्ञकानञ्चेव सरसङ्कप्पानं अभिनिम्मदनाय, आरञ्ञकानञ्चेव  
दरथकिलमथपरिऌआहानं अभिनिम्मदनाय, गामन्ते अभिरमापनाय,  
मनुस्सकन्तेसु सीलेसु सम्पादनाय१ एवमेव खो अग्गिवेस्सन, अरियसावकस्स इमे चत्तारो  
सतिपट्ठाना चेतसो उपनिबन्धना होन्ति। गेहसितानञ्चेव सीलानं अभिनिम्मदनाय,  
गेहसितानञ्चेव सरसङ्कप्पानं अभिनिम्मदनाय, गेहसितानञ्चेव  
दरथकिलमथपरिऌआहानं अभिनिम्मदनाय, ञायस्स अधिगमाय निब्बानस्स  
सच्छिकिरियाय।   
    
तमेनं तथागतो उत्तरिं विनेति: एहि त्वं भिक्खु, काये कायानुपस्सी विहराहि। मा च  
कामूपसंहितं१ वितक्कं वितक्केसि। वेदनासु वेदनानुपस्सी विहराहि। मा च  
कामूपसंहितं१ वितक्कं वितक्केसि। चित्ते चित्तानुपस्सी विहराहि। मा च कामूपसंहितं१  
वितक्कं वितक्केसि। धम्मेसु धम्मानुपस्सि विहराहि। मा च कामूपसंहितं२ वितक्कं  
वितक्केसीऽति। सो वितक्कविचारनं वुपसमा अज्झत्तं सम्पसादनं चेतसो एकोदिभावं  
अवितक्कं अविचारं समाधिजं पीतिसुखं दुतियं झानं उपसम्पज्ज विहरति। पीतिया च  
विरागा उपेक्खको च विहरति। सतो च सम्पजानो सुखं च कायेन पटिसंवेदेति। यन्तं  
अरिया आचिक्खन्ति उपेक्खको सतिमा सुखविहारीति ततियं झानं उपसम्पज्ज विहरति।  
सुखस्स च पहाना दुक्खस्स च पहाना पुब्बेव सोमनस्स दोमनस्सानं अत्थङ्गमा  
अदुक्खं असुखं उपेक्खा सति पारिसुद्धिं चतुत्थं झानं उपस्मपज्ज विहरति।  
    
सो एवं समाहिते चित्ते परिसुद्धे परियोदाते अनङ्गणे विगतूपक्किलेसे मुहुभुते  
कम्मणिये ठिते आनेञ्जप्पत्ते पुब्बेनिवासानुस्सतिञाणाय चित्तं अभिनिन्नामेति। सो  
अनेकविहितं पुब्बे निवासं अनुस्सरति। सेय्यथीदं: एकम्पि जातिं द्वेपि जातियो तिस्सोपि जातियो  
पञ्चपि जातियो दसपि जातियो वीसतिम्पि जातियो तिंसम्पि जातियो चत्तारीसम्पि जातियो पञ्ञासम्पि  
जातियो जातिसतम्पि जातियो जातिसहस्सम्पि जातिसतसहस्सम्पि, अनेकेपि संवट्टकप्पे अनेकेपि  
विवट्टकप्पे अनेकेपि संवट्टविवट्टकप्पे; ऽअमुत्रासिं एवन्नामो एवङ्गोत्तो एवंवण्णो  
एवमाहारो एवंसुखदुक्खपटिसंवेदी एवमायुपरियन्तो, सो ततो वुतो अमुत्र उपपादी,  
तत्रापासिं एवन्नामो एवङ्गोत्तो एवंवण्णो एवमहारो एवंसुखदुक्खपटिसंवेदी  
एवमायुपरियन्तो, सो ततो चुतो इधूपपन्नोऽति। इति साकारं सौद्देसं अनेकविहितं  
पुब्बेनिवासं अनुस्सरति।  
    
सो एवं समाहिते चित्ते परिसुद्धे परियोदाते अनङ्गणे विगतूपक्किलेसे मुदुभुते  
कम्मणीये ठिते आनेञ्जप्पत्ते सत्तानं चुतूपपातञाणाय चित्तं अभिनिन्नामेति। सो दिब्बेन  
चक्खुना विसुद्धेन अतिक्कन्तमानुसकेन सत्ते पस्सति वचमाने उप्पज्जमाने हीने  
पणीते सुवण्णे दुब्बण्णे सुगते दुग्गते यथाकम्मूपगे सत्ते पजानाति: इमे वत  
भोन्तो सत्ता कायदुच्चरितेन समन्नागता अरियानं उपवादका मिच्छादिट्ठिका  
मिच्छादिट्ठिकम्मसमादाना ते कायस्स भेदा परम्मरणा अपायं दुग्गतिं विनिपातं  
निरयं उपपन्ना; इमे वत पन भोन्तो सत्ता कायसुचरितेन समन्नागता वचीसुचरितेन  
समन्नागता मनोसुचरितेन समन्नागता अरियानं अनूपवादका सम्मादिट्ठिका  
सम्मादिट्ठिकम्मसमादाना, ते कायस्स भेदा परम्मरणा सुगतिं सग्गं लोकं  
उपपन्नाऽति। इति दिब्बेन चक्खुना विसुद्धेन अतिक्कन्तमानुसकेन सत्ते पस्सति चवमाने  
उपपज्जमाने हीने पणीते सुवण्णे दुब्बण्णे सुगते दुग्गते, यथाकम्मूपगे सत्ते  
पजानाति।  
    
सो एवं समाहिते चित्ते परिसुद्धे परियोदाते अनङ्गणे विगतूपक्किलेसे मुदुभूते  
कम्मणीये ठिते आनेञ्जप्पत्ते आसवानं खयञाणाय चित्तं अभिनिन्नामेति। सो इदं  
दुक्खन्ति यथाभूथं पजानाति। अयं दुक्खसमुदयोति यथाभूतं पजानाति। अयं  
दुक्खनिरोधोति यथाभूतं पजानाति। अयं दुक्खनिरोधगामिनीपटिपदाति यथाभूतं  
पजानाति। इमे आसवाति यथाभूतं पजानाति। अयं आसवसमुदयोति यथाभूतं पजानाति।  
अयं आसवनिरोधोति यथाभूतं पजानाति। अयं आसवनिरोधगामिनीपटिपदाति  
यथाभूतं पजानाति। तस्स एवं जानतो एवं पस्सतो कामासवापि चित्तं विमुच्चति।  
भवासवापि चित्तं विमुच्चति। अविज्जासवापि चित्तं विमुच्चति। विमुत्तस्मिं विमुत्तमिति ञाणं  
होति। खीणा जाति, वुसितं ब्रह्मचरियं, कतं करणीयं, नापरं इत्थत्तायाति पजानाति।  
    
--------------------------  
१।कायूपसंहितं-[प्त्स्। २।]धम्मूपसंहितं-[प्त्स्]  
    
[ब्ज्त् पगे ३१८] [\x ३१८।]       
    
सो होति, भिक्खु खमो सीतस्स उण्हस्स जीघच्छाय पिपासाय  
डंसमकसवातातपसिरिंसपसम्फस्सानं दुरुत्तानं दुरागतानं वचनपथानं  
उप्पन्नानं सारीरिकानं [प्त्स् पगे १३७] [\क़् १३७।] वेदनानं दुक्खानं तिप्पानं  
खरानं कटुकानं असातानं अमनापानं पाणहरानं अधिवासकजातिको होति।  
सब्बरागदोसमोहनिहतनिन्नीतकसावो आहुणेय्यो पाहुणेय्यो दक्खिणेय्यो  
अञ्जलिकरणीयो अनुत्तरं पुञ्ञक्खेत्तं लोकस्साति।  
    
महल्लको चेपि अग्गिवेस्सन, रञ्ञो नागो अदन्तो अविनीतो कालङ्करोति। अदन्तमरणं  
महल्लको रञ्ञो नागो कालङ्कतोत्वेव सङ्खं गच्छति। मज्झिमो चेपि अग्गिवेस्सन, रञ्ञो  
नागो अदन्तो अविनीतो कालङ्करोति। अदन्तमरणं मज्झिमो रञ्ञो नागो कालङ्कतोत्वेव  
सङ्खं गच्छति। दहरो चेपि अग्गिवेस्सन, रञ्ञो नागो अदन्तो अविनीतो कालङ्करोति।  
अदन्तमरणं दहरो रञ्ञो नागो कालङ्ककतोत्वेव सङ्खं गच्छति। एवमेव खो  
अग्गिवेस्सन थेरो चेपि भिक्खु अखीणासवो कालङ्करोति। अदन्तमरणं थेरो भिक्खु  
कालङ्ककतोत्वेव सङ्खं गच्छति। मज्झिमो चेपि अग्गिवेस्सन भिक्खु अखीणासवो  
कालङ्करोति। अदन्तमरणं थेरो भिक्खु कालङ्ककतोत्वेव सङ्खं गच्छति। नवो चेपि  
अग्गिवेस्सन, भिक्खु अखीणासवो कालं करोति। अदन्तमरणं नवो भिक्खु  
कालङ्कतोत्वेव सङ्खं गच्छति।   
    
महल्लको चेपि अग्गिवेस्सन, रञ्ञो नागो सुदन्तो सुविनीतो कालङ्करोति। दन्तमरणं  
महल्लको रञ्ञो नागो कालङ्कतोत्वेव सङ्खं गच्छति। मज्झिमो चेपि अग्गिवेस्सन, रञ्ञो  
नागो सुदन्तो सुविनीतो कालङ्करोति। दन्तमरणं मज्झिमो रञ्ञो नागो कालङ्कतोत्वेव  
सङ्खं गच्छति।दहरो चेपि अग्गिवेस्सन, रञ्ञो नागो सुदत्तो सुविनीतो कालङ्करोति।  
दन्तमरणं दहरो रञ्ञो नागो कालङ्कत्तोत्वेव सङ्खं गच्छति। एवमेव खो  
अग्गिवेस्सन थेरो चेपि भिक्खु खीणासवो कालङ्करोति। दन्तमरणं थेरो भिक्खु  
कालकङ्कतोत्वेव सङ्खं गच्छति। मज्झिमो चेपि अग्गिवेस्सन, भिक्खु खीणासवो  
कालङ्करोति। दन्तमरणं थेरो भिक्खु कालङ्ककतोत्वेव सङ्खं गच्छति। नवो चेपि  
अग्गिवेस्सन भिक्खु खीणासवो कालं करोति। दन्तमरणं नवो भिक्खु कालङ्कतोत्वेव  
सङ्खं गच्छति।   
इदमवोच भगवा अत्तमनो अचिरवतो समणुद्देसो भगवतो भासितं अभिनन्दीति।   
[प्त्स् पगे १३८] [\क़् १३८।]        
दन्तभूमि सुत्तं पञ्चमं  
    
[ब्ज्त् पगे ३२०] [\x ३२०।]       
    
३।३।६  
    
भूमिज सुत्तं  
    
एवं मे सुतं: एकं समयं भगवा राजगहे विहरति वेऌउवने कलन्दकनिवापे, अथ  
खो आयस्मा भूमिजो पुब्बन्हसमयं निवासेत्वा पत्तचिवरमादाय येन जयसेनस्स  
राजकुमारस्स निवेसनं, तेनुपसङ्कमि। उपसङ्कमित्वा पञ्ञत्तेन आसने निसीदि।  
    
अथ खो जयसेनो राजकुमारो येनायस्मा भूमिजो तेनुपसङ्कमि। उपसङ्कमित्वा आयस्मता  
भूमिजेन सद्धिं सम्मोदि। सम्मोदनीयं कथं साराणीयं वितिसारेत्वा एकमन्तं  
निसीदी। एकमन्तं निसिन्नो खो जयसेनो राजकुमारो आयस्मन्तं भूमिजं एतदवोच: सन्ति  
भो भूमिज। एके समणब्राह्मणा एवंवादिनो एवन्दिट्ठिनो: आसञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय। अनासञ्चेपि करित्वा ब्रह्मचरियं  
चरन्ति, अभब्बा फलस्स अधिगमाय। आसञ्च अनासञ्चेपि करित्वा ब्रह्मचरियं चरन्ति,  
अभब्बा फलस्स अधिगमाय। नेवासं नानासञ्चेपि करित्वा ब्रह्मचरियं चरन्ति, अभब्बा  
फलस्स अधिगमायाति। इध भोतो भूमिजस्स सत्था किंवादी किमक्खायीऽति?  
    
न खो मेतं राजकुमार, भगवतो सम्मुखा सुतं, सम्मुखा पटिग्गहितं। हानञ्च  
खो एतं विज्जति यं भगवा एवं व्याकरेय्य: आसञ्चेपि करित्वा अयोनिसो ब्रह्मचरियं  
चरन्ति, अभब्बा फलस्स अधिगमाय अनासञ्चेपि करित्वा अयोनिसो ब्रह्मचरियं चरन्ति,  
अभब्बा फलस्स अधिगमाय। आसञ्च अनासञ्चेपि करित्वा अयोनिसो ब्रह्मचरियं चरन्ति,  
अभब्बा फलस्स अधिगमाय। नेवासं नानासञ्चेपि करित्वा अयोनिसो ब्रह्मचरियं चरन्ति,  
अभब्बा फलस्स अधिगमाय। आसञ्चेपि करित्वा योनिसो ब्रह्मचरियं चरन्ति, भब्बा  
फलस्स [प्त्स् पगे १३९] [\क़् १३९।] अधिगमाय। अनासञ्चेपि करित्वा योनियो  
ब्रह्मचरियं चरन्ति, भब्बा फलस्स अधिगमाय। आसञ्च अनासञ्चेपि करित्वा योनिसो  
ब्रह्मचरियं चरन्ति, भब्बा फलस्स अधिगमाय। नेवासं नानासञ्चेपि करित्वा योनिसो  
ब्रह्मचरियं चरन्ति, भब्बा फलस्स अधिगमायाति। न खो मेतं राजकुमार, भगवतो  
सम्मुखा सुतं, सम्मुखा पटिग्गहितं, ठानञ्च खो एतं विज्जति, यं भगवा एवं  
व्याकरेय्याति।  
    
सचे खो भोतो भूमिजस्स सत्था एवंवादी एवमक्खायी, अद्धा भोतो भूमिजस्स सत्था  
सब्बेसंयेव पुथुसमणब्राह्मणानं मुद्धानं मञ्ञे आहच्च तिट्ठतीति। अथ खो  
जयसेनो राजकुमारो आयस्मन्तं भूमिजं सकेनेव थालिपाकेन परिविसि।  
    
[ब्ज्त् पगे ३२२] [\x ३२२।]       
    
अथ खो आयस्मा भूमिजो पच्छाभत्तं पिण्डपातपटिक्कन्तो येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो आयस्मा भूमिजो भगवन्तं एतदवोच: ऽइधाहं भन्ते पुब्बन्हसमयं  
निवासेत्वा पत्तचीवरमादाय येन जयसेनस्स राजकुमारस्स निवेसनं, तेनुपसङ्कमिं।  
उपसङ्कमित्वा पञ्ञत्ते आसने निसीदिं। अथ खो भन्ते जयसेनो राजकुमारो येनाहं,  
तेनुपसङ्कमि। उपसङ्कमित्वा मम सद्धिं१ सम्मोदि। सम्मोदनीयं कथं  
साराणीयं वीतिसारेत्वा एकमन्तं निसीदि। एकमन्तं निसिन्नो खो भन्ते, जयसेनो  
राजकुमारो मं एतदवोच: ऽसन्ति भो भूमिज, एके समणब्राह्मणा एवंवादिनो  
एवन्दिट्ठिनो आसञ्चेपि करित्वा बुह्मचरियं चरन्ति, अभब्बा फलस्स अधिगमाय।  
अनासञ्चेपि करित्वा ब्रह्मचरियं चरन्ति, अभब्बा फलस्स अधिगमाय। आसञ्च अनासञ्चेपि  
करित्वा ब्रह्मचरियं चरन्ति, अभब्बा फलस्स अधिगमाय। नेवासं नानासञ्चेपि करित्वा  
ब्रह्मचरियं चरन्ति, अभब्बा फलस्स अधिगमायाति। इध भोतो भूमिजस्स सत्था  
किंवादी किमक्खायीति?  
    
एवं वुत्ते अहं भन्ते, जयसेनं राजकुमारं एतदवोचं: ऽन खो मेतं राजकुमार,  
भगवतो सम्मुखा सुतं सम्मुखा पटिग्गहितं। हानं च खो एतं विज्जति, यं  
भगवा एवं व्याकरेय्य: ऽआसञ्चेपि करित्वा अयोनिसो ब्रह्मचरियं चरन्ति, अभब्बा  
फलस्स अधिगमाय। आसञ्च अनासञ्चेपि करित्वा अयोनिसो ब्रह्मचरियं चरन्ति, अभब्बा  
फलस्स अधिगमाय। सञ्चेपि करित्वा अयोनिसो ब्रह्मचरियं चरन्ति, अभब्बा फलस्स  
अधिगमाय। आसञ्चेपि करित्वा योनिसो ब्रह्मचरियं चरन्ति, भब्बा फलस्स अधिगमाय,  
अनासञ्चेपि करित्वा योनियो ब्रह्मचरियं चरन्ति, भब्बा फलस्स अधिगमाय। आसञ्च  
अनासञ्चेपि करित्वा योनियो ब्रह्मचरियं चरन्ति, भब्बा फलस्स अधिगमाय। आसञ्च  
अनासञ्चेपि करित्वा योनिसो ब्रह्मचरियं चरन्ति, भब्बा फलस्स अधिगमाय। नेवासं  
नानासञ्चेपि करित्वा योनिसो ब्रह्मचरियं चरन्ति, भब्बा फलस्स अधिगमायाऽति। न खो  
मेतं राजकुमार, भगवतो सम्मुखा सुतं सम्मुखा पटिग्गहितं। हानञ्च खो एतं  
विज्जति: यं भगवा एवं ब्याकरेय्याति। सचे भोतो भूमिजस्स सत्था एवंवादी एवन्दिट्ठि  
अद्धा भोतो भूमिजस्स सत्था सब्बेसं येव पुथुसमणब्राह्मणानं मुद्धानं  
मञ्ञे आहच्च तिट्ठतीति।  
    
कच्चि२ भन्ते, एवं पुट्ठो एवं व्याकरमानो वुत्तवादी चेव भगवतो होमि, न च  
भगवन्तं अभूतेन अब्भाचिक्खामी। धम्मस्स चानुधम्मं व्याकरोमि। न च कोचि  
सहधम्मिको वादानुवादो गारय्हं ठानं आगच्छतीति।  
[प्त्स् पगे १४०] [\क़् १४०।]        
तग्घ त्वं भूमिज, एवं पुट्ठो एवं व्याकरमानो वुत्तवादी चेव मे होयि, न च मं  
अभूतेन अब्भाचिक्खसि, धम्मस्स चानुधम्मं व्याकरोसि। न च कोचि सहधम्मिको  
वादानुवादो गारय्हं ठानं आगच्छति।  
    
ये हि केचि भूमिज, समणा वा ब्राह्मणा वा मिच्छादिट्ठिनो मिच्छासङ्कप्पा मिच्छावाचा  
मिच्छाकम्मन्ता मिच्छाआजीवा मिच्छावायामा मिच्छासती मिच्छासमाधिनो, ते आसञ्चेपि  
करित्वा ब्रह्मचरियं चरन्ति, अभब्बा फलस्स अधिगमाय। अनासञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय। आसञ्च अनासञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय। नेवासं नानासञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय। तं किस्स हेतु: अयोनि हेसा भूमिज,  
फलस्स अधिगमाय।  
    
--------------------------  
१।मया सद्धिं-मजसं,स्या। २।कच्चाहं-सीमु,मजसं,स्या  
    
[ब्ज्त् पगे ३२४] [\x ३२४।]       
    
सेय्यथापि भूमिज, पुरिसो तेलत्थिको तेलगवेसी तेलपरियेसनं चरमानो वालिकं दोणिया  
आकिरित्वा उदकेन परिप्फोसकं परिप्फोसकं पीऌएय्य, आसञ्चेपि करित्वा वालिकं दोणिया  
आकिरित्वा उदकेन परिप्फोसकं पीऌएय्य, अभब्बो तेलस्स अधिगमाय। अनासञ्चेपि करित्वा  
वालिकं दोणिया आकरित्वा उदकेन परिप्फोसकं परिप्फोसकं पीऌएय्य, अभब्बो तेलस्स  
अधिगमाय। आसञ्च अनासञ्चेपि करित्वा वालिकं दोणिया आकिरित्वा उदकेन परिप्फोसकं  
परिप्फोसकं पीऌएय्य, अभब्बो तेलस्स अधिगमाय। नेवासं नानासञ्चेपि करित्वा वालिकं  
दोणिया आकिरित्वा उदकेन परिप्फोसकं परिप्फोसकं पीऌएय्य, अभब्बो तेलस्स  
अधिगमाय। तं किस्स हेतु: अयोनि हेसा१ भूमिज, तेलस्स अधिगमाय। एवमेव खो  
भूमिज, ये हि केचि समणा वा ब्राह्मणा वा मिच्छादिट्ठिनो मिच्छासङ्कप्पा मिच्छावाचा  
मिच्छाकम्मन्ता मिच्छाआजीवा मिच्छावायामा मिच्छासती मिच्छासमाधिनो, ते आसञ्चेपि  
करित्वा ब्रह्मचरियं चरन्ति, अभब्बा फलस्स अधिगमाय। अनासञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय। आसञ्च अनासञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय। नेवासं नानासञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय। [प्त्स् पगे १४१] [\क़् १४१।] तं  
किस्स हेतु: अयोनि हेसा१ भूमिज, फलस्स अधिगमाय।  
    
सेय्यथापि भूमिज, पुरिसो खीरत्थिको खीरगवेसी खीरपरियेसनं चरमानो गाविं  
तरुणवच्छं विसाणतो आविञ्जेय्य, आसञ्चेपि करित्वा गाविं तरुणवच्छं विसाणतो  
आविञ्जेय्य, अभब्बो खीरस्स अधिगमाय। अनासञ्चेपि करित्वा वालिकं दोणिया आकिरित्वा  
उदकेन परिप्फोसकं परिप्फोसकं पीऌएय्य, अभब्बो खीरस्स अधिगमाय। आसञ्च  
अनासञ्चेपि करित्वा वालिकं दोणिया आकिरित्वा उदकेन परिप्फोसकं परिप्फोसकं पीऌएय्य,  
अभब्बो खीरस्स अधिगमाय। नेवासं नानासञ्चेपि करित्वा गाविं तरुणवच्छं विसाणतो  
आविञ्जेयय, अभब्बो खीरस्स अधिगमाय। तं किस्स हेतु: अयोनि हेसा भूमिज, खीरस्स  
अधिगमाय। एवमेव खो भूमिज, ये हि केचि समणा वा ब्राह्मणा वा मिच्छादिट्ठिनो  
मिच्छासङ्कप्पा मिच्छावाचा मिच्छाकम्मन्ता मिच्छाआजीवा मिच्छावायामा मिच्छासती  
मिच्छासमाधिनो ते आसञ्चेपि करित्वा ब्रह्मचरियं चरन्ति। अभब्बा फलस्स अधिगमाय।  
आसञ्च अनासञ्चेपि करित्वा ब्रह्मचरियं चरन्ति, अभब्बा फलस्स अधिगमाय। आसञ्च  
अनासञ्चेपि करित्वा ब्रह्मचरियं चरन्ति, अभब्बा फलस्स अधिगमाय। नेवासं  
नानासञ्चेपि करित्वा ब्रह्मचरियं चरन्ति, अभब्बा फलस्स अधिगमाय। तं किस्स हेतु:  
अयोनि हेसा१ भूमिज, फलस्स अधिगमाय।  
    
सेय्यथापि भूमिज, पुरिसो नोनीतत्थिको नोनीत२गवेसी नोनीतपरियेसनं चरमानो  
उदकं कलसे आसिञ्चित्वा मन्थेन३ आविञ्जेय्य, आसञ्चेपि करित्वा उदकं कलसे आसिञ्चित्वा  
मत्थेन३ आविञ्जेय्य, अभब्बो नोनीतस्स अधिगमाय। अनासञ्चेपि करित्वा वालिकं दोणिया  
आकिरित्वा उदकेन परिप्फोसकं परिप्फोसकं पीऌएय्य, अभब्बो नोनीतस्स अधिगमाय।  
आसञ्च अनासञ्चेपि करित्वा वालिकं दोणिया आकिरित्वा उदकेन परिप्फोसकं परिप्फोसकं  
पीऌएय्य, अभब्बो नोनीतस्स अधिगमाय। नेवासं नानासञ्चेपि करित्वा उदकं कलसे  
आसिञ्चित्वा मन्थेन आविञ्जेय्य, अभब्बो नोनीतस्स अधिगमाय। तं किस्स हेतु: अयोनि हेसा१  
भूमिज, नोनीतस्स अधिगमाय। एवमेव खो भूमिज, ये हि केचि समणा वा ब्राह्मणा वा  
मिच्छादिट्ठिनो मिच्छासङ्कप्पा मिच्छावाचा मिच्छाकम्मन्ता मिच्छाआजीवा मिच्छावायामा  
मिच्छासती मिच्छासमाधिनो। ते आसञ्चेपि करित्वा ब्रह्मचरियं चरन्ति, अभब्बा फलस्स  
अधिगमाय। अनासञ्चेपि करित्वा ब्रह्मचरियं चरन्ति, अभब्बा फलस्स अधिगमाय।  
आसञ्च अनासञ्चेपि करित्वा ब्रह्मचरियं चरन्ति, अभब्बा फलस्स अधिगमाय। नेवासं  
नानासञ्चेपि करित्वा ब्रह्मचरियं चरन्ति, अभब्बा फलस्स अधिगमाय, तं किस्स हेतु:  
अयोनि हेसा भूमिज, फलस्स अधिगमाय।  
    
---------------------------  
१।अयोनिसो हेसा-मजसं,सीमु। २।नवनीत-सीमु,मजसं।  
३।मत्थेन-सीमु,मजसं,स्या,[प्त्स्।]  
    
[ब्ज्त् पगे ३२६] [\x ३२६।]       
    
सेय्यथापि भूमिज, पुरिसो अग्गत्थिको१ अग्गिगवेसी अग्गिपरियेसनं चरमानो अल्लं कट्ठं  
सस्नेहं उत्तरारणिं [प्त्स् पगे १४२] [\क़् १४२।] आदाय अभिमन्थेय्य२, आसञ्चेपि करित्वा  
अल्लं कट्ठं सस्नेहं उत्तरारणिं आदाय अभिमन्थेय्य, अभब्बो अग्गिस्स अधिगमाय।  
अनासञ्चेपि करित्वा वालिकं दोणिया आकरित्वा उदकेन परिप्फोसकं परिप्फोसकं  
पीऌएय्य, अभब्बो अग्गिस्स अधिगमाय। आसञ्च अनासञ्चेपि करित्वा वालिकं दोणिया आकिरित्वा  
उदकेन परिप्फोसकं परिप्फोसकं पीऌएय्य, अभब्बो अग्गिस्स अधिगमाय। नेवासं  
नानासञ्चेपि करित्वा अल्लं कट्ठं सस्नेहं उत्तरारणिं आदाय अभिमन्थेय्य, अभब्बो  
अग्गिस्स अधिगमाय। तं किस्स हेतु: अयोनि हेसा भूमिज, अग्गिस्स अधिगमाय। एवमेव खो  
भूमिज, ये हि केचि समणा वा ब्रह्मणा वा मिच्छादिट्ठिनो मिच्छासङ्कप्पा मिच्छावाचा  
मिच्छाकम्मन्ता मिच्छाआजीवा मिच्छावायामा मिच्छासती मिच्छासमाधिनो, ते आसञ्चेपि  
करित्वा ब्रह्मचरियं चरन्ति, अभब्बा फलस्स अधिगमाय। अनासञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय, आसञ्च अनासञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय। नेवासं नानासञ्चेपि करित्वा  
ब्रह्मचरियं चरन्ति, अभब्बा फलस्स अधिगमाय। तं किस्स हेतु: अयोनि हेसा भूमिज,  
फलस्स अधिगमाय।  
    
ये च खो केचि३ भूमिज, समणा वा ब्राह्मणा वा सम्मादिट्ठिका सम्मासङ्कप्पा  
सम्मावाचा सम्माकम्मन्ता सम्माआजीवा सम्मावायामा सम्मासति सम्मासमाधिनो, ते  
आसञ्चेपि करित्वा ब्रह्मचरियं चरन्ति, भब्बा फलस्स अधिगमाय। अनासञ्चेपि करित्वा  
ब्रह्मचरियं चरन्ति, भब्बा फलस्स अधिगमाय। आसञ्च अनासञ्चेपि करित्वा  
ब्रह्मचरियं चरन्ति, भब्बा फलस्स अधिगमाय। नेवासं नानासञ्चेपि करित्वा  
ब्रह्मचरियं चरन्ति, भब्बा फलस्स अधिगमाय। तं किस्स हेतु: योनि हेसा भूमिज,  
फलस्स अधिगमाय।  
    
सेय्यथापि भूमिज, पुरिसो तेलत्थिको तेलगवेसी तेलपरियेसनं चरमानो तिलपिट्ठिं  
दोणिया आकिरित्वा उदकेन परिप्फोसकं परिप्फोसकं पीऌएय्य, आसञ्चेपि करित्वा  
तिलपिट्ठीं दोणिया आकिरित्वा उदकेन परिप्फोसकं परिप्फोसकं पीऌएय्य, भब्बो तेलस्स  
अधिगमाय। अनासञ्चेपि करित्वा वालिकं दोणिया आकिरित्वा उदकेन परिप्फोसकं  
परिप्फोसकं पीऌएय्य, भब्बो तेलस्स अधिगमाय। आसञ्च अनासञ्चेपि करित्वा वालिकं  
दोणिया आकिरित्वा उदकेन परिप्फोसकं परिप्फोसकं पिऌएय्य, भब्बो तेलस्स  
अधिगमाय। नेवासं नानासञ्चेपि करित्वा तिलपिट्ठिं दोणिया आकिरित्वा उदकेन  
परिप्फोसकं परिप्फोसकं पीऌएय्य, भब्बो तेलस्स अधिगमाय। तं किस्स हेतु: योनि  
हेसा भूमिज, तेलस्स अधिगमाय। एवमेव खो भूमिज, ये हि केचि समणा वा ब्राह्मणा  
वा सम्मादिट्ठिनो सम्मासङ्कप्पा सम्मावाचा सम्माकम्मन्ता सम्माआजीवा  
सम्मावायामा सम्मासति सम्मासमाधिनो, ते आसञ्चेपि करित्वा ब्रह्मचरियं चरन्ति,  
[प्त्स् पगे १४३] [\क़् १४३।] भब्बा फलस्स अधिगमाय। अनासञ्चेपि करित्वा  
ब्रह्मचरियं चरन्ति, भब्बा फलस्स अधिगमाय। आसञ्च अनासञ्चेपि करित्वा  
ब्रह्मचरियं चरन्ति, भब्बा फलस्स अधिगमाय। नेवासं नानासञ्चेपि करित्वा  
ब्रह्मचरियं चरन्ति, भब्बा फलस्स अधिगमाय। तं किस्स हेतु: योनि हेसा भूमिज,  
फलस्स अधिगमाय।  
    
--------------------------  
१।अग्गित्थिको-सीमु,मजसं,स्या,[प्त्स्।]  
२।अभिमत्थेय्य-सिमु,स्या,[प्त्स्।]  
३।येहि केचि-सीमु,मजसं,[प्त्स्।]  
    
[ब्ज्त् पगे ३२८] [\x ३२८।]       
    
सेय्यथापि भूमिज, पुरिसो खीरत्थिको खीरगवेसी खीरपरियेसनं चरमानो गाविं  
तरुणवच्छं थनतो आविञ्जेय्य, आसञ्चेपि करित्वा गाविं तरुणवच्छं थनतो आविञ्जेय्य,  
भब्बो खीरस्स अधिगमाय। अनासञ्चेपि करित्वा वालिकं दोणिया  
आकिरित्वा उदकेन परिप्फोसकं परिप्फोसकं पीऌएय्य, भब्बो खीरस्स अधिगमाय।  
आसञ्च अनासञ्चेपि करित्वा वालिकं दोणिया आकिरित्वा उदकेन परिप्फोसकं परिप्फोसकं  
पिऌएय्य, भब्बो खीरस्स अधिगमाय। नेवासं नानासञ्चेपि करित्वा गाविं तरुणवच्छं  
थनतो आविञ्जेय्य, भब्बो खीरस्स अधिगमाय। तं किस्स हेतु: योनि हेसा भूमिज,  
खीरस्स अधिगमाय। एवमेव खो भूमिज, ये हि केचि समणा वा ब्राह्मणा वा  
सम्मादिट्ठिनो सम्मासङ्कप्पा सम्मावाचा सम्माकम्मन्ता सम्माआजीवा सम्मावायामा  
सम्मासति सम्मासमाधिनो, ते आसञ्चेपि करित्वा ब्रह्मचरियं चरन्ति, भब्बा फलस्स  
अधिगमाय। अनासञ्चेपि करित्वा ब्रह्मचरियं चरन्ति, भब्बा फलस्स अधिगमाय।  
आसञ्च अनासञ्चेपि करित्वा ब्रह्मचरियं चरन्ति, भब्बा फलस्स अधिगमाय। नेवासं  
नानासञ्चेपि करित्वा ब्रह्मचरियं चरन्ति, भब्बा फलस्स अधिगमाय। तं किस्स हेतु:  
योनि हेसा भूमिज, फलस्स अधिगमाय।  
    
सेय्यथापि भूमिज, पुरिसो नोनीतत्थिको नोनीतगवेसी नोनीतपरियेसनं चरमानो दधिं  
कलसे आसिञ्चित्वा मन्थेन आविञ्जेय्य, आसञ्चेपि करित्वा दधिं कलसे आसिञ्चित्वा मत्थेन  
आविञ्जेय्य, भब्बो नोनीतस्स अधिगमाय। अनासञ्चेपि  
करित्वा वालिकं दोणिया आकिरित्वा उदकेन परिप्फोसकं परिप्फोसकं पीऌएय्य, भब्बो  
नोनीतस्स अधिगमाय। आसञ्च अनासञ्चेपि करित्वा वालिकं दोणिया आकिरित्वा उदकेन  
परिप्फोसकं परिप्फोसकं पीऌएय्य, भब्बो नोनीतस्स अधिगमाय। नेवासं  
नानासञ्चेपि करित्वा दधिं कलसे आसिञ्चित्वा मन्थेन आविञ्जेय्य, भब्बो नोनीतस्स  
अधिगमाय। तं किस्स हेतु: योनि हेसा भूमिज, नोनीतस्स  
अधिगमाय। एवमेव खो भूमिज, ये हि केचि समणा वा ब्रह्मणा वा सम्मादिट्ठिनो  
सम्मासङ्कप्पा सम्मावाचा सम्माकम्मन्ता सम्माआजीवा सम्मावायामा सम्मासति  
सम्मासमाधिनो। ते आसञ्चेपि करित्वा ब्रह्मचरियं चरन्ति, भब्बा फलस्स अधिगमाय।  
अनासञ्चेपि करित्वा ब्रह्मचरियं चरन्ति, भब्बा फलस्स अधिगमाय। आसञ्च अनासञ्चेपि  
करित्वा ब्रह्मचरियं चरन्ति, भब्बा फलस्स अधिगमाय। नेवासं नानासञ्चेपि करित्वा  
ब्रह्मचरियं चरन्ति, भब्बा फलस्स अधिगमाय, तं किस्स हेतु: योनि हेसा भूमिज,  
फलस्स अधिगमाय।  
    
सेय्यथापि भूमिज, पुरिसो अग्गत्थिको अग्गिगवेसी अग्गिपरियेसनं चरमानो सुक्कं  
कट्ठं कोऌआपं उत्तरारणिं आदाय अभिमन्थेय्य, भब्बो अग्गिस्स आसञ्चेपि करित्वा  
सुक्कं कट्ठं कोऌआपं उत्तरारणिं आदाय अभिमन्थेय्य, भब्बो अग्गिस्स अधिगमाय।  
अनासञ्चेपि करित्वा सुक्कं कट्ठं कोऌआपं [प्त्स् पगे १४४] [\क़् १४४।] उत्तराणिं आदाय  
अभिमत्तेय्य, भब्बो अग्गिस्स अधिगमाय। आसञ्च अनासञ्चेपि करित्वा सुक्कं कट्ठं  
कोऌआपं उत्तरारणिं आदाय अभिमन्थेय्य, भब्बो अग्गिस्स अधिगमाय। तं किस्स हेतु:  
योनि हेसा भूमिज, अग्गिस्स अधिगमाय। एवमेव खो भूमिज, ये हि केचि समणा वा  
ब्रह्मणा वा सम्मादिट्ठिनो सम्मासङ्कप्पा सम्मावाचा सम्माकम्मन्ता सम्माआजीवा  
सम्मावायामा सम्मासति सम्मासमाधिनो, ते आसञ्चेपि करित्वा ब्रह्मचरियं चरन्ति,  
भब्बा फलस्स अधिगमाय। अनासञ्चेपि करित्वा ब्रह्मचरियं चरन्ति, भब्बा फलस्स  
अधिगमाय। आसञ्च अनासञ्चेपि करित्वा ब्रह्मचरियं चरन्ति, भब्बा फलस्स  
अधिगमाय। नेवासं नानासञ्चेपि करित्वा ब्रह्मचरियं चरन्ति, भब्बा फलस्स  
अधिगमाय। तं किस्स हेतु: योनि हेसा भूमिज, फलस्स अधिगमाय।  
    
[ब्ज्त् पगे ३३०] [\x ३३०।]       
    
सचे खो तं भूमिज,१ जयसेनस्स राजकुमारस्स इमा चतस्सो उपमा पटिभासेय्युं,  
अनच्छरियं ते जयसेनो राजकुमारो पसीदेय्य। पसन्नो च ते पसन्नाकारं करेय्याति।  
    
कुतो पन मं भन्ते, जयसेनस्स राजकुमारस्स इमा चतस्सो उपमा पटिभासिस्सन्ति।  
अनच्छरिया पुब्बे अस्सुतपुब्बा, सेय्यथापि भगवन्तन्ति।  
    
इदमवोच भगवा। अत्तमनो आयस्मा भूमिजो भगवतो भासितं अभिनन्दीति।  
    
भूमिजसुत्तं जट्ठं।  
    
--------------------------  
१।सचे खो भूमिज-स्या,[प्त्स्।]  
    
[ब्ज्त् पगे ३३२] [\x ३३२।]       
    
३।३।७  
    
अनुरुद्ध सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो पञ्चकङ्गो थपति अञ्ञतरं पुरिसं आमन्तेसि: ऽएहि त्वं अम्भो पुरिस,  
येनायस्मा अनुरुद्धो तेनुपसङ्कम। उपसङ्कमित्वा मम वचनेन आयस्मतो [प्त्स् पगे  
१४५] [\क़् १४५।] अनुरुद्धस्स पादे सिरसा वन्दाहि। पञ्चकङ्गो भन्ते, थपति  
आयस्मन्तो अनुरुद्धस्स पादे सिरसा वन्दतीऽति। एवञ्च वदेहि: अधिवासेतु किर भन्ते,  
आयस्मा अनुरुद्धो पञ्चकङ्गस्स थपतिस्स स्वातनाय अत्तचतुत्थो भत्तं, येन च किर  
भन्ते, आयस्मा अनुरुद्धो पगेवतरं आगच्छेय्य, पञ्चङ्गो भन्ते, थपति बहुकिच्चो  
बहुकरणीयो राजकरणीयेनाऽति।  
    
एवं भन्तेति खो सो पुरिसो पञ्चङ्गस्स थपतिस्स पटिस्सुत्वा येनायस्मा अनुरुद्धो  
तेनुपसङ्कमि। उपसङ्कमित्वा आयस्मन्तं अनुरुद्धं अभिवादेत्वा एकमन्तं निसीदि।  
एकमन्तं निसिन्नो खो सो पुरिसो आयस्मन्तं अनुरुद्धं एतदवोच: ऽपञ्चङ्गो भन्ते,  
थपति आयस्मतो अनुरुद्धस्स पादे सिरसा वन्दति। एवं च वदेति: ऽअधिवासेतु किर भन्ते,  
आयस्मा अनुरुद्धो पञ्चकङ्गस्स थपतिस्स स्वातनाय अत्तचतुत्थो भत्तं। येन च किर  
भन्ते, आयस्मा अनुरुद्धो पगेवतरं आगच्छेय्य। पञ्चकङ्गो भन्ते, थपति बहुकिच्चो  
बहुकरणीयो राजकरणीयेनाऽति। अधिवासेसि खो आयस्मा अनुरुद्धो तुण्हीभावेन। अथ  
खो आयस्मा अनुरुद्धो तस्सा रत्तिया अच्चयेन पुब्बन्हसमयं निवासेत्वा  
पत्तचीवरमादाय येन पञ्चकङ्गस्स थपतिस्स निवेसनं तेनुपसङ्कमि।  
उपसङ्कमित्वा पञ्ञत्ते आसने निसीदि। अथ खो पञ्चकङ्गो थपति आयस्मन्तं  
अनुरुद्धं पणीतेन भोजनीयेन सहत्था सन्तप्पेसि सम्पवारेसि। अथ खो पञ्चकङ्गो  
थपति आयस्मन्तं अनुरुद्धं भुत्ताविं ओणीतपत्तपाणीं अञ्ञतरं नीचं आसनं  
गहेत्वा एकमन्तं निसीदि। एकमन्तं निसिन्नो खो पञ्चकङ्गो थपति आयस्मन्तं  
अनुरुद्धं एतदवोच:  
    
इध मं भन्ते१ थेरा भिक्खू उपसङ्कमित्वा एवमाहंसु: ऽअप्पमाणं गहपति,  
चेतोविमुत्तिं भावेहीऽति। एकच्चे थेरा एवमाहंसु: ऽमहग्गतं गहपति, चेतोविमुत्तिं  
भावेहीऽति। या चायं भन्ते, अप्पमाणा चेतोविमुत्ति, या च महग्गता चेतोविमुत्ति, इमे  
धम्मा नानत्था चेव [प्त्स् पगे १४६] [\क़् १४६।] नानाब्यञ्जना च? उदाहु एकत्था  
ब्यञ्जनमेव नानन्ति?  
    
तेन हि गहपति, तञ्ञेवेत्थ पटिभातु अपन्नकं ते इतो भविस्सतीति।  
    
-------------------------  
१।इध भन्ते-[प्त्स्।]  
    
[ब्ज्त् पगे ३३४] [\x ३३४।]       
    
मय्हं खो भन्ते, एवं होति। या चायं अप्पमाणा चेतो विमुत्ति, या च महग्गता  
चेतोविमुत्ति, इमे धम्मा एकत्था ब्यञ्जनमेव नानन्ति।  
    
या चायं गहपति, अप्पमाणा चेतोविमुत्ति, या च महग्गता चेतोविमुत्ति, इमे धम्मा  
नानत्था चेव नानाब्यञ्जना च। तदमिनापेतं गहपति, परियायेन वेदितब्बं, यथा इमे  
धम्मा नानत्था चेव नानाब्यञ्जना च।  
    
कतमा च गहपति, अप्पमाणा चेतोविमुत्ति? इध गहपति भिक्खू मेत्तासहगतेन चेतसा  
एकं दिसं फरित्वा विहरति। तथा दुतियं तथा ततियं तथा चतुत्थिं। इति उद्धमधो  
तिरियं सब्बधि सब्बत्तताय सब्बावन्तं लोकं मेत्तासहगतेन चेतसा विपुलेन  
महग्गतेन अप्पमाणेन अवेरेन अब्यापज्झेन फरित्वा विहरति। करुणासहगतेन चेतसा  
एकं दिसं फरित्वा विहरति। तथा दुतियं तथा ततियं तथा चतुत्थिं। इति  
उद्धमधो तिरियं सब्बधि सब्बत्तताय सब्बावन्तं लोकं करुणासहगतेन चेतसा  
विपुलेन महग्गतेन अप्पमाणेन अवेरेन अब्यापज्झेन फरित्वा विहरति।  
मुदितासहगतेन चेतसा एकं दिसं फरित्वा विहरति। तथा दुतियं तथा ततियं तथा  
चतुत्थिं। इति उद्धमधो तिरियं सब्बधि सब्बत्तताय सब्बावन्तं लोकं  
मुदितासहगतेन चेतसा विपुलेन महग्गतेन अप्पमाणेन अवेरेन अब्यापज्झेन फरित्वा  
विहरति। उपेक्खासहगतेन चेतसा एकं दिसं फरित्वा विहरति। तथा दुतियं तथा ततियं  
तथा चतुत्थिं। इति उद्धमधो तिरियं सब्बधि सब्बत्तताय सब्बावन्तं लोकं  
उपेक्खासहगतेन चेतसा विपुलेन महग्गतेन अप्पमाणेन अवेरेन अब्यापज्झेन  
फरित्वा विहरति। तथा दुतियं तथा ततियं तथा चतुत्थिं। इति उद्धमधो तिरियं  
सब्बधि सब्बत्तताय सब्बावन्तं लोकं उपेक्खासहगतेन चेतसा विपुलेन महग्गतेन  
अप्पमाणेन अवेरेन अब्यापज्झेन फरित्वा विहरति। अयं वुच्चति गहपति अप्पमाणा  
चेतोविमुत्ति।  
    
कतमा च गहपति महग्गता चेतोविमुत्ति? इध गहपति भिक्खु यावता एकं  
रुक्खमूलं महग्गतन्ति फरित्वा अधिमुच्चित्वा विहरति। अयं वुच्चति गहपति,  
महग्गता चेतोविमुत्ति। इध पन गहपति भिक्खु यावता द्वे वा तीणि वा रुक्खमूलानि  
महग्गतन्ति फरित्वा अधिमुच्चित्वा विहरति अयम्पि वुच्चति गहपति महग्गता  
चेतोविमुत्ति। इध पन गहपति, भिक्खु यावता एकं गामक्खेत्तं महग्गतन्ति फरित्वा  
अधिमुच्चित्वा विहरति। अयम्पि वुच्चति गहपति, महग्गता चेतो विमुत्ति। इध पन  
गहपति, भिक्खु यावता द्वे वा तीणि वा गामक्खेत्तानि फरित्वा अधिमुच्चित्वा विहरति।  
अयम्पि वुच्चति गहपति, महग्गता चेतो विमुत्ति। इध पन गहपति, भिक्खु यावता एकं  
महारज्जं महग्गतन्ति फरित्वा अधिमुच्चित्वा विहरति। अयम्पि वुच्चति गहपति,  
महग्गता चेतोविमुत्ति। इध [प्त्स् पगे १४७] [\क़् १४७।] पन गहपति, भिक्खु यावता  
द्वे वा तीणि वा महारज्जानि महग्गतन्ति फरित्वा अधिमुच्चित्वा विहरति, अयम्पि वुच्चति  
गहपति, महग्गता चेतोविमुत्ति। इध पन गहपति भिक्खु यावता समुद्दपरियन्तं  
पठविं महग्गतन्ति फरित्वा अधिमुच्चित्वा विहरति। अयम्पि वुच्चति गहपति,  
महग्गता चेतोविमुत्ति। इमिना खो एतं गहपति परियायेन वेदितब्बं यथा इमे धम्मा  
नानत्था चेव नानाब्यञ्जेना च।   
चतस्सो खो इमा गहपति, भवूपपत्तियो, कतमा चतस्सो? इध गहपति एकच्चो  
परित्ताभाति फरित्वा अधिमुच्चित्वा विहरति। सो कायस्स भेदा परम्मरणा परित्ताभानं  
देवानं सहव्यतं उपपज्जति। इध पन गहपति, एकच्चो अप्पमाणाभाति फरित्वा  
अधिमुच्चित्वा विहरति। सो कायस्स भेदा परम्मरणा अप्पमाणा भानं देवानं  
सहव्यतं उपपज्जति। इध पन गहपति, एकच्चो सङ्किलिट्ठाभाति फरित्वा अधिमुच्चित्वा  
विहरति। सो कायस्स भेदा परम्मरणा सङ्किलिट्ठाभानं देवानं सहव्यतं उपपज्जति।  
इध पन गहपति, एकच्चो परिसुद्धाभाति फरित्वा अधिमुच्चित्वा विहरति। सो कायस्स  
भेदा परम्मरणा परिसुद्धाभानं देवानं सहव्यतं उपपज्जति। इमा खो गहपति,  
चतस्सो भवूपपत्तियो।  
    
[ब्ज्त् पगे ३३६] [\x ३३६।]       
    
होति खे सो गहपति, समयो, या ता देवता एकज्झं सन्निपतन्ति। तासं एकज्झं  
सन्निपतितानं वण्णनानत्तं हि खो पञ्ञायति। नो च आभानानत्तं। सेय्यथापि गहपति,  
पुरिसो सम्बहुलानि तेलप्पदीपानि एकं घरं पवेसेय्य, तेसं एकं घरं पवेसितानं  
अच्चिनानत्तं हि खो पञ्ञायेथ नो च आभानानत्तं। एवमेव खो गहपति, होति खो सो  
समयो, या ता देवता एकज्झं सन्निपतन्ति, [प्त्स् पगे १४८] [\क़् १४८।] तासं एकज्झं  
सन्निपतितानं वण्णनानत्तं हि खो पञ्ञायति। नो च आभानानत्तं। होति खो सो गहपति  
समयो, या ता देवता ततो विपक्कमन्ति, तासं ततो विपक्कमन्तीनं वण्णनानत्तं चेव  
पञ्ञायति, आभानानन्तञ्च। सेय्यथापि गहपति, पुरिसो तानि सम्बहुलानि तेलप्पदिपानि  
तम्हा घरा नीहरेय्य तेसं ततो निहरन्तानं अच्चिनानत्तं चेव पञ्ञायेथ  
आभानानत्तञ्च। एवमेव खो गहपति, होति खो सो समयो, या ता देवता ततो विपक्कमन्ति।  
तासं ततो विपक्कमन्तीनं वण्णनानत्तं चेव पञ्ञायति आभानानत्तञ्च। न खो  
गहपति, तासं देवतानं एवं होति: इदं अम्हाकं निच्चन्ति वा धुवन्ति वा सस्सतन्ति वा।  
अपि च यत्थ यत्थेव ता देवता अधिवसन्ति१ तत्थ तत्थेव ता देवता अभिरमन्ति।  
सेय्यथापि गहपति, मक्खिकानं काजेन वा पिटकेन वा हरीयमानानं न एवं होति: इदं  
अम्हाकं निच्चन्ति वा धुवन्ति वा सस्सतन्ति वा, अपि च यत्थ यत्थेव ता मक्खिका  
अभिनिविसन्ति, तत्थ तत्थेव ता मक्खिका अभिरमन्ति। एवमेव खो गहपति तासं देवतां  
न एवं होति: इदं अम्हाकं निच्चन्ति वा धुवन्ति वा सस्सतन्ति वा, अपि च यत्थ यत्थेव ता  
देवता अधिवसन्ति, तत्थ तत्थेव ता देवता अभिरमन्तीति।  
    
एवं वुत्ते आयस्मा सभियो कच्चानो आयस्मन्तं अनुरुद्धं एतदवोच: साधु भन्ते  
अनुरुद्ध, अत्थि च मे फत्थ उत्तरिं पटिपुच्छितब्बं। या ता भन्ते देवता आभा, सब्बा  
ता परित्ताभा? उदाहु सन्तेत्थ एकच्चा देवता अप्पमाणाभाति?  
    
तदङ्गेन खो आवुसो कच्चान, सन्ति पन एत्थ२ एकच्चा देवता परित्ताभा, सन्ति  
पनेत्थेकच्चा देवता अप्पमाणाभाति।  
    
को नु खो भन्ते अनुरुद्ध, हेतु, को पच्चयो। येन तासं देवतानं एकं देवनिकायं  
उपपन्नानं सन्तेत्थेकच्चा [प्त्स् पगे १४९] [\क़् १४९।] देवता परित्ताभा? सन्ति  
पनेत्थेकच्चा देवता अप्पमाणाभाति?  
    
तेन हावुसो कच्चान, तंयेवेत्थ पटिपुच्छिस्सामि यथा ते खमेय्य, तथा नं  
व्याकरेय्यासि। तं किम्मञ्ञसि आवुसो कच्चान, य्वायं भिक्खु यावता एकं रुक्खमूलं  
महग्गतन्ति फरित्वा अधिमुच्चित्वा विहरति। यो चायं भिक्खु यावता द्वे वा तीणि वा  
रुक्खमूलानि महग्गतन्ति फरित्वा अधिमुच्चित्वा विहरति। इमासं उभिन्नं  
चित्तभावनानं कतमा चित्तभावना महग्गततराति?  
--------------------------  
१।अभिनिविसन्ति-सीमु।[प्त्स्]  
२।सन्तेत्थ-मजसं।  
    
[ब्ज्त् पगे ३३८] [\x ३३८।]       
    
य्वायं भन्ते भिक्खू यावता द्वे वा तीणि वा रुक्खमूलानि महग्गतन्ति फरित्वा  
अधिमुच्चित्वा विहरति अयं इमासं उभिन्नं चित्तभावनानं महग्गततराति।  
    
तं किम्मञ्ञसि आवुसो कच्चान, य्वायं भिक्खु यावता द्वे वा तिणि वा रुक्खमूलानि  
महग्गतन्ति फरित्वा अधिमुच्चित्वा विहरति। यो चायं भिक्खु यावता एकं गामक्खेत्तं  
महग्गतन्ति फरित्वा अधिमुच्चित्वा विहरति। इमासं उभिन्नं चित्तभावनानं कतमा  
चित्तभावना महग्गततराति?  
    
य्वायं भन्ते भिक्खु यावता एकं गामक्खेत्तं महग्गतन्ति फरित्वा अधिमुच्चित्वा  
विहरति अयं इमासं उभिन्नं चित्तभावनानं महग्गततराति।  
    
तं किम्मञ्ञसि आवुसो कच्चान, य्वायं भिक्खु यावता एकं गामक्खेत्तं महग्गतन्ति  
फरित्वा अधिमुच्चित्वा विहरति। यो चायं भिक्खु यावता द्वे वा तीणि वा गामक्खेत्तानि  
महग्गतन्ति फरित्वा [प्त्स् पगे १५०] [\क़् १५०।] अधिमुच्चित्वा विहरति। इमासं उभिन्नं  
चित्तभावनानं कतमा चित्तभावना महग्गततराति?  
    
य्वायं भन्ते भिक्खु यावता द्वे वा तीणि वा गामक्खेत्तानि महग्गतन्ति फरित्वा  
अधिमुच्चित्वा विहरति अयं इमासं उभिन्नं चित्तभावनानं महग्गततराति।  
    
तं किम्मञ्ञसि आवुसो कच्चान, य्वायं भिक्खु यावता द्वे वा तिणि वा गामक्खेत्तानि  
महग्गतन्ति फरित्वा अधिमुच्चित्वा विहरति। यो चायं भिक्खु यावता एकं महारज्जं  
महग्गतन्ति फरित्वा अधिमुच्चित्वा विहरति। इमासं उभिन्नं चित्तभावनानं कतमा  
चित्तभावना महग्गततराति?  
    
य्वायं भन्ते भिक्खु यावता एकं महारज्जं महग्गतन्ति फरित्वा अधिमुच्चित्वा  
विहरति। अयं इमासं उभिन्नं चित्तभावनानं महग्गततराति।  
    
तं किम्मञ्ञसि आवुसो कच्चान, य्वायं भिक्खु यावता एकं महारज्जं महग्गतन्ति  
फरित्वा अधिमुच्चित्वा विहरति। यो चायं भिक्खु यावता द्वे वा तीणि वा महारज्जानि  
महग्गतन्ति फरित्वा अधिमुच्चित्वा विहरति। इमासं उभिन्नं चित्तभावनानं कतमा  
चित्तभावना महग्गततराति?  
य्वायं भन्ते भिक्खु यावता द्वे वा तीणि वा महारज्जानि महग्गतन्ति फरित्वा  
अधिमुच्चित्वा विहरति। अयं इमासं उभिन्नं चित्तभावनानं महग्गततराति।  
    
तं किम्मञ्ञसि आवुसो कच्चान, य्वायं भिक्खु यावता द्वे वा तीणि वा महारज्जानि  
महग्गतन्ति फरित्वा अधिमुच्चित्वा विहरति। यो चायं भिक्खु यावता समद्दपरियन्तं  
पठविं महग्गतन्ति फरित्वा अधिमुच्चित्वा विहरति। इमासं उभिन्नं चित्तभावनानं  
कतमा चित्तभावना महग्गततराति?  
    
[ब्ज्त् पगे ३४०] [\x ३४०।]       
    
य्वायं भन्ते, भिक्खु यावता समद्दपरियन्तं पठविं महग्गतन्ति फरित्वा  
अधिमुच्चित्वा विहरति। अयं इमासं उभिन्नं चित्तभावनानं महग्गततराति।  
    
अयं खो आवुसो कच्चान, हेतु अयं पच्चयो, येन तासं देवतानं एकं देवनिकायं  
उपपन्नानं सन्तेत्थेकच्चा देवता परित्ताभा, सन्ति पनेत्थेकच्चा देवता अप्पमाणाभाति।  
साधु भन्ते अनुरुद्ध, अत्थि च मे एत्थ उत्तरिं पटिपुच्छितब्बं। यावता भन्ते, देवता  
आभा, सब्बा ता सङ्किलिट्ठाभा? उदाहु सन्तेत्थेकच्चा देवता परिसुद्धाभाति?  
[प्त्स् पगे १५१] [\क़् १५१।]        
तदङ्गेन खो आवुसो कच्चान, सन्तेत्थेकच्चा देवता सङ्कलिट्ठाभा सन्ति पनेत्थेकच्चा  
देवता परिसुद्धाभाति।  
    
को नु खो भन्ते अनुरुद्ध, हेतु को पच्चयो, येन तासं देवतानं एकं देवनिकायं  
उपपन्नानं सन्तेत्थेकच्चा देवता सङ्कलिट्ठाभा सन्ति पनेत्थेकच्चा देवता  
परिसुद्धभाति।  
    
तेन हावुसो कच्चान, उपमं ते करिस्सामि। उपमायपिधेकच्चे विञ्ञू पुरिसा भासितस्स  
अत्थं आजानन्ति। सेय्यथापि आवुसो कच्चान, तेलप्पदीपस्स झायतो तेलम्पि अपरिसुद्धं,  
वट्टिपि अपरिसुद्धा, सो तेलस्सपि अपरिसुद्धत्ता वट्टियापि अपरिसुद्धत्ता अन्धन्धं विय  
झायाति। एवमेव खो आवुसो कच्चान, इधेकच्चो भिक्खु सङ्किलिट्ठाभाति फरित्वा  
अधिमुच्चित्वा विहरति। तस्स कायदुट्ठुल्लम्पि न सुप्पटिप्पस्सद्धं होति।  
थीनमिद्धम्पि न सुसमूहतं होति। उद्धच्चकुक्कुच्चम्पि न सुप्पटिविनीतं होति। सो  
कायदुट्ठुल्लस्सपि न सुप्पटिप्पस्सद्धत्ता थीनमिद्धस्सपि न सुसमूहत्ता  
उद्धच्चक्कुच्चस्सपि न सुप्पटिविनीतत्ता अन्धन्धं विय झायति। सो कायस्स भेदा  
परम्मरणा सङ्किलिट्ठाभानं देवानं सहव्यतं उपपज्जति। सेय्यथापि आवुसो कच्चान,  
तेलप्पदीपस्स झायतो तेलम्पि परिसुद्धं, वट्टिपि परिसुद्धा, सो तेलस्सपि परिसुद्धत्ता  
वट्टियापि परिसुद्धत्ता न अन्धन्धं विय झायति। एवमेव खो आवुसो कच्चान,  
इधेकच्चो भिक्खु परिसुद्धाभाति फरित्वा अधिमुच्चित्वा विहरति। तस्स कायदुट्ठुल्लम्पि  
सुप्पटिप्पस्सद्धं होति। थीनमिद्धम्पि सुसमूहतं होति। उद्धच्चकुक्कुच्चम्पि  
सुप्पटिविनीतं होति। सो कायदुट्ठुल्लस्सपि सुप्पटिप्पस्सद्धत्ता थीनमिद्धस्सपि  
सुसमूहतत्ता उद्धच्चकुक्कुच्चस्सपि सुप्पटिविनीतत्ता न अन्धन्धं विय झायति। सो  
कायस्स भेदा परम्मरणा परिसुद्धाभानं देवानं सहव्यतं उपपज्जति।  
[प्त्स् पगे १५२] [\क़् १५२।]        
अयं खो अवुसो कच्चान, हेतु अयं पच्चयो, येन तासं देवतानं एकं देवनिकायं  
उपपन्नानं सन्तेत्थेकच्चा देवता सङ्किलिट्ठाभा, सन्ति पनेत्थेकच्चा देवता  
परिसुद्धाभाति।  
    
एवं वुत्ते आयस्मा सभियो कच्चानो आयस्मन्तं अनुरुद्धं एतदवोच: ऽसाधु भन्ते  
अनुरुद्ध, न भन्ते, आयस्मा अनुरुद्धो एवमाह: एवं मे सुतन्ति वा, एवं अरहति  
भवितुन्ति वा।  
    
[ब्ज्त् पगे ३४२] [\x ३४२।]        
    
अथ च पन भन्ते, आयस्मा अनुरुद्धो ऽएवम्पि ता देवता इतिपि ता देवतात्थेव भासति।  
तस्स मय्हं भन्ते, एवं होति: अद्धायस्मता अनुरुद्धेन ताहि देवताहि सद्धिं  
सन्निवुत्थपुब्बञ्चेव सल्लपितपुब्बञ्च साकच्छा च समापज्जितपुब्बाति।  
    
अद्धा खो ते अयं आवुसो कच्चान, आसज्ज उपनीय वाचा भासिता। अपि च ते अहं व्याकरिस्सामि।  
दीघरत्तं खो आवुसो कच्चान, ताहि देवताहि सद्धिं सन्निवुत्थपुब्बञ्चेव  
सल्लपितपुब्बञ्च साकच्छा च समापज्जितपुब्बाति।  
    
एवं वुत्ते आयस्मा सभियो कच्चानो पञ्चकङ्गं थपतिं एतदवोच: ऽलाभा ते गहपति।  
सुलद्धं ते गहपति। यं त्वं चेव तं सङ्खाधम्मं पहासि। मयञ्चिऽमं  
धम्मपरियायं अलत्थम्हा सवणायाऽति।  
    
अनुरुद्ध सुत्तं सत्तमं  
    
[ब्ज्त् पगे ३४४] [\x ३४४।]       
    
३।३।८  
    
उपक्किलेस सुत्तं  
एवं मे सुतं: एकं समयं भगवा कोसम्बियं विहरति घोसितारामे। तेन खो पन  
समयेन कोसम्बियं भिक्खू भण्डनजाता कलहजाता विवादापन्ना अञ्ञमञ्ञं  
मुखसत्तीहि वितुदन्ता विहरन्ति। अथ खो अञ्ञतरो भिक्खु येन भगवा तेनुपसङ्कमि।  
[प्त्स् पगे १५३] [\क़् १५३।] उपसङ्कमित्वा भगवन्तं अभिवादेत्वा एकमन्तं अट्ठासि।  
एकमन्तं ठितो खो सो भिक्खु भगवन्तं एतदवोच: इध भन्ते, कोसम्बियं भिक्खू  
भण्डनजाता कलहजाता विवादापन्ना अञ्ञमञ्ञं मुखसत्तीहि वितुदन्ता विहरन्ति। साधु  
भन्ते, भगवा येन ते भिक्खू तेनुपसङ्कमतु अनुकम्पं उपादायाति। अधिवासेसि  
भगवा तुण्हीभावेन।  
    
अथ खो भगवा येन ते भिक्खू तेनुपसङ्कमि। उपसङ्कमित्वा ते भिक्खू एतदवोच:  
ऽअलं भिक्खवे, मा भण्डनं, मा कलहं, मा विग्गहं, मा विवादऽन्ति।  
    
एवं वुत्ते अञ्ञतरो भिक्खु भगवन्तं एतदवोच। आगमेतु भन्ते, भगवा  
धम्मस्सामि। अप्पोस्सुक्को भन्ते, भगवा दिट्ठधम्मसुखविहारं अनुयुत्तो  
विहरतु। मयमेतेन भण्डनेन कलहेन विग्गहेन विवादेन पञ्ञायिस्सामाति।  
    
दुतियम्पि खो भगवा ते भिक्खू एतदवोच: ऽअलं भिक्खवे, मा भण्डनं, मा  
कलहं, मा विग्गहं, मा विवादऽन्ति।  
    
दुतियम्पि खो सो भिक्खु भगवन्तं एतदवोच: आगमेतु भन्ते, भगवा  
धम्मस्सामि। अप्पोस्सुक्को भन्ते, भगवा दिट्ठधम्मसुखविहारं अनुयुत्तो  
विहरतु। मयमेतेन भण्डनेन कलहेन विग्गहेन विवादेन पञ्ञायिस्सामाति।  
    
ततियम्पि खो भगवा ते भिक्खू एतदवोच: अलं भिक्खवे, मा भण्डनं, मा कलहं,  
मा विग्गहं, मा विवादऽन्ति।  
    
ततियम्पि खो सो भिक्खु भगवन्तं एतदवोच: ऽआगमेतु भन्ते, भगवा  
धम्मस्सामि। अप्पोस्सुक्खो भन्ते, भगवा दिट्ठधम्मसुखविहारं अनुयुत्तो  
विहरतु मयमेतेन भण्डनेन कलहेन विग्गहेन पञ्ञायिस्सामाति।  
    
[ब्ज्त् पगे ३४६] [\x ३४६।]       
    
अथ खो भगवा पुब्बन्हसमयं निवासेत्वा पत्तचीवरमादाय कोसम्बिं पिण्डाय  
पाविसि। कोसम्बियं१ पिण्डाय चरित्वा पच्छाभत्तं पिण्डपातपटिक्कन्तो सेनासनं  
संसामेत्वा पत्तचीवरमादाय ठितकोव इमा गाथा अभासि:  
[प्त्स् पगे १५४] [\क़् १५४।]        
पुथु सद्दो समजनो न बालो कोचि मञ्ञथ,  
सङ्घस्मिं भिज्जमानस्मिं नाञ्ञं भिय्यो अमञ्ञथ२  
    
परिमुट्ठा पण्डिता भासा वाचा गोचरभाणिनो,  
याविच्छन्ति मुखायामं येन नीता न तं विदू।  
    
अक्कोच्छि मं अवधि मं अजिनि मं अहासि मे,  
ये च तं३ उपनय्हन्ति वेरं तेसं न सम्मति।  
    
अक्कोच्छि मं अवधि मं अजिनि मं आहासि मे,  
ये तं न उपनय्हन्ति वेरं तेसूपसम्मति।  
    
न हि वेरेन वेरानि सम्मन्तीध कुदाचनं,  
अवेरेन च सम्मन्ति एस धम्मो सनन्तनो।  
    
परे च न विजानन्ति मयमेत्थ यमामसे,  
ये च तत्थ विजानन्ति ततो सम्मन्ति मेधगा।  
अट्ठिच्छिदा४ पाणहरा गवास्सधनहारिनो,  
रट्ठं विलुम्पमानानं तेसम्पि होति सङ्गति कस्मा तुम्हाक नो सिया?  
    
सचे लभेथ निपकं सहायं सद्धिं चरं साधुविहारि धीरं,  
अभिभुय्य सब्बानि परिस्सयानि चरेय्य तेनत्तमनो सतीमा।  
    
नो चे लभेथ निपकं सहायं सद्धिं चरं साधुविहारि धीरं,  
राजाव रट्ठं विजितं पहाय एको चरे मातङ्गरञ्ञेव नागो।  
    
एकस्स चरितं सेय्यो नत्थि बाले सहायता,  
एको चरे न च पापानि कयिरा अप्पोस्सुक्को मातङ्ग  
रञ्ञेव नागोऽति।  
    
अथ खो भगवा ठितकोव इमा गाथा भासित्वा येन बालकलोणकारगामो तेनुपसङ्कमि।  
तेन खो पन [प्त्स् पगे १५५] [\क़् १५५।] समयेन आयस्मा भगु बालकलोणकारगामे  
विहरति। अद्दसा खो आयस्मा भगु भगवन्तं दूरतोव आगच्छन्तं। दिस्वान आसनं  
पञ्ञापेसि उदकञ्च पादानं५। निसीदि भगवा पञ्ञत्ते आसने। निसज्ज पादे पक्खालेसि।  
आयस्मापि खो भगु भगवन्तं अभिवादेत्वा एकमन्तं निसीदि। एकमन्तं निसिन्नं खो  
आयस्मन्तं भगुं भगवा एतदवोच:  
    
कच्चि भिक्खु, खमनीयं, कच्चि यापनीयं, कच्चि पिण्डकेन न किलमसीति?  
    
--------------------------  
१।कोसम्बीं-[प्त्स्। २।]अमञ्ञं-सीमु। ३।ये तं-[प्त्स्।]  
४।अट्ठिच्छिन्ना-सीमु,मजसं। ५।पादानं धोवनं-सीमु,मजसं  
    
[ब्ज्त् पगे ३४८] [\x ३४८।]       
    
खमनीयं भगवा, यापनीयं भगवा, न चाहं भन्ते पिण्डकेन किलमामीऽति।  
    
अथ खो भगवा आयस्मन्तं भगुं धम्मिया कथाय सन्दस्सेत्वा समादपेत्वा  
समुत्तेजेत्वा सम्पहंसेत्वा उट्ठायासना येन पाचीनवंसदायो तेनुपसङ्कमि।  
    
तेन खो पन समयेन आयस्मा च अनुरुद्धो आयस्मा च नन्दियो आयस्मा च किम्बिलो१  
पाचीनवंसदाये विहरन्ति। अद्दसा खो दायपालो भगवन्तं दूरतोव आगच्छन्तं।  
दिस्वान भगवन्तं: ऽमा महासमण एतं दायं पाविसि, सन्तेत्थ तयो कुलपुत्ता  
अत्तकामरूपा विहरन्ति, मा तेसं अफासुं अकासीऽति। अस्सोसि खो आयस्मा अनुरुद्धो  
दायपालस्स भगवता सद्धिं मन्तयमानस्स। सुत्वान दायपालं एतदवोच:  
    
ऽमा आवुसो दायपाल, भगवन्तं वारेसि। सत्था नो भगवा अनुप्पत्तोऽति।  
    
अथ खो आयस्मा अनुरुद्धो येनायस्मा च नन्दियो येनायस्मा च किम्बिलो तेनुपसङ्कमि।  
उपसङ्कमित्वा आयस्मन्तं च नन्दियं आयस्मन्तं च किम्बिलं एतदवोच:  
ऽअभिक्कमथायस्मन्तो, सत्था नो भगवा अनुप्पत्तोऽति। अथ खो आयस्मा च अनुरुद्धो  
आयस्मा च नन्दियो आयस्मा च किम्बिलो भगवन्तं पच्चुग्गन्त्वा एको भगवतो  
पत्तचिवरं पटिग्गहेसि, एको आसनं पञ्ञापेसि, एको पादोदकं उपट्ठपेसि। निसीदि  
भगवा पञ्ञत्ते आसने। निसज्ज पादे पक्खालेसि। तेपि खो आयस्मन्तो भगवन्तं  
अभिवादेत्वा एकमन्तं निसीदिंसु। एकमन्तं निसिन्नं खो आयस्मन्तं अनुरुद्धं  
भगवा एतदवोच:  
    
कच्चि वो अनुरुधा, खमनीयं, कच्चि यापनीयं, कच्चि पिण्डकेन न किलमथाति?  
[प्त्स् पगे १५६] [\क़् १५६।]        
ऽखमनीयं भगवा, यापनीयं भगवा। न च मयं भन्ते, पिण्डकेन किलमामाऽति।  
    
कच्चि पन वो अनुरुद्धा, समग्गा सम्मोदमाना अविवदमाना खीरोदकीभूता  
अञ्ञमञ्ञं पियचक्खूहि सम्पस्सन्ता विहरथाति?  
    
तग्घ मयं भन्ते, समग्गा सम्मोदमाना अविवदमाना खीरोदकीभूता अञ्ञमञ्ञं  
पियचक्खूहि सम्पस्सन्ता विहरामाऽति।  
    
यथा कथं पन तुम्हे अनुरुद्धा, समग्गा सम्मोदमाना अविवदमाना  
खीरोदकीभूता अञ्ञमञ्ञं पियचक्खूहि सम्पस्सन्ता विहरथाऽति।  
    
इध मय्हं भन्ते, एवं होति: ऽलाभा वत मे, सुलद्धं वत मे, योहं एवरूपेहि  
सब्रह्मचारीहि सद्धिं विहरामीऽति। तस्स मय्हं भन्ते, इमेसु आयस्मन्तेसु मेत्तं  
कायकम्मं पच्चुपट्ठितं आवी चेव रहो च। मेत्तं वचीकम्मं पच्चुपट्ठितं आवी  
चेव रहो च। मेत्तं मनोकम्मं पच्चुपट्ठितं आवी चेव रहो च। तस्स मय्हं भन्ते,  
एवं होति: यन्नूनाहं सकं चित्तं निक्खिपित्वा इमेसंयेव आयस्मन्तानं चित्तस्स वसेन  
वत्तेय्यऽन्ति। सो खो अहं भन्ते, सकं चित्तं निक्खपित्वा इमेसं येव आयस्मन्तानं  
चित्तस्स वसेन वत्तामि। नाना हि खो नो भन्ते, काया, एकं च पन मञ्ञे चित्तन्ति।  
    
-------------------------  
१।किमिलो-मजसं।  
    
[ब्ज्त् पगे ३५०] [\x ३५०।]       
    
आयस्मापि खो नन्दियो ऽलाभा वत मे, सुलद्धं वत मे, योहं  
एवरूपेहि सब्रह्मचारीहि सद्धिं विहरामीऽति। तस्स मय्हं भन्ते, इमेसु आयस्मन्तेसु  
मेत्तं कायकम्मं पच्चुपट्ठितं आवी चेव रहो च। मेत्तं वचीकम्मं पच्चुपट्ठितं  
आवी चेव रहो च। मेत्तं मनोकम्मं पच्चुपट्ठितं आवी चेव रहो च। तस्स मय्हं  
भन्ते, एवं होति: यन्नूनाहं सकं चित्तं निक्खिपित्वा इमेसंयेव आयस्मन्तानं चित्तस्स  
वसेन वत्तेय्यऽन्ति। सो खो अहं भन्ते, सकं चित्तं निक्खिपित्वा इमेसं येव  
आयस्मन्तानं चित्तस्स वसेन वत्तामि। नाना हि खो नो भन्ते, काया, एकं च पन मञ्ञे  
चित्तन्ति।   
आयस्मापि किम्बिलो भगवन्तं एतदवोच१। मय्हम्पि खो भन्ते, एवं होति: ऽलाभा वत  
मे, सुलद्धं वत मे, योहं एवरूपेहि सब्रह्मचारीहि सद्धिं विहरामीऽति तस्स मय्हं  
भन्ते इमेसु आयस्मन्तेसु मेत्तं कायकम्मं पच्चुपट्ठितं आवी वेव रहो च। मेत्तं  
ववीकम्मं पच्चुपट्ठितं आवी वेव रहो च। तस्स मय्हं भन्ते एवं होति:  
ऽयन्नूनाहं सकं चित्तं नीक्खिपित्वा इमेसंयेव आयस्मन्तानं चित्तस्स वसेन वत्तेय्यन्ति।  
सो खो अहं भन्ते सकं चित्तं निक्खिपित्वा इमेसंयेव आयस्मन्तानं चित्तस्स वसेन  
वत्तामि। नाना हि खो नो भन्ते काया। एकञ्च पन मञ्ञे चित्तन्ति।  
    
एवं खो मयं भन्ते, समग्गा सम्मोदमाना अविवदमाना खीरोदकीभूता  
अञ्ञमञ्ञं पियचक्खूहि सम्पस्सन्ता विहरामाति।  
    
साधु साधु अनुरुद्धा, ऽकच्चि पन वो अनुरुद्धा, अप्पमत्ता आतापिनो पहितत्ता  
विहरथाऽति?  
[प्त्स् पगे १५७] [\क़् १५७।]        
ऽतग्घ मयं भन्ते, अप्पमत्ता आतापिनो पहितत्ता विहरामाऽति।  
    
ऽयथा कथं पन तुम्हे अनुरुद्धा, अप्पमत्ता आतापिनो पहितत्ता विहरथाऽति?  
    
इध भन्ते, अम्हाकं यो पठमं गामतो पिण्डाय पटिक्कमति। सो आसनानि पञ्ञापेति,  
पानीयं परिभोजनीयं उपट्ठपेति, अवक्कारपातिं उपट्ठपेति। यो पच्छा गामतो  
पिण्डाय पटिक्कमति, सचे होति भुत्तावसेसो, सचे आकङ्खति, भुञ्जति। नो चे आकङ्खति  
अप्पहरिते वा छड्डेति, अप्पाणके वा उदके ओपिलापेति। सो आसनानि पटिसामेति, पानीयं  
परिभोजनीयं पटिसामेति। अवक्कारपातिं धोवित्वा पटिसामेति, भत्तग्गं सम्मज्जति। यो  
पस्सति पानीयघटं वा परिभोजनीयघटं वा वच्चघटं वा रित्तं तुच्छं। सो  
उपट्ठपेति। सचस्स होति अविसय्हं, हत्थविकारेन दुतियं आमन्तेत्वा हत्थविलङ्घकेन  
उपट्ठपेम। नत्वेव मयं भन्ते तप्पच्चया वाचं भिन्दाम। पञ्चाहिकं खो पन  
मयं भन्ते, सब्बरत्तियं धम्मिया कथाय सन्निसीदाम। एवं खो मयं भन्ते,  
अप्पमत्ता आतापिनो पहितत्ता विहरामाऽति।  
    
साधु साधु अनुरुद्धा, अत्थि पन वो अनुरुद्धा, एवं अप्पमत्तानं आतापीनं  
पहितत्तानं विहरन्तानं उत्तरिमनुस्सधम्मा अलमरियञाणदस्सनविसेसो अधिगतो  
फासुविहरोऽति।  
    
इध मयं भन्ते, अप्पमत्ता आतापिनो पहितत्ता विहरन्ता ओभासञ्चेव सञ्जानाम  
दस्सनञ्च रूपानं। सो खो पन नो ओभासो न चिरस्सेव अन्तरधायति दस्सनञ्च रूपानं।  
तञ्च निमित्तं न पटिविज्झमाऽऽति।  
    
तं खो पन वो अनुरुद्धा, निमित्तम्पटिविज्झितब्बं। अहम्पि सुदं अनुरुद्धा पुब्बेव  
सम्बोधा अनभिसम्बुद्धो बोधिसत्तोव समानो ओभासञ्चेव सञ्जानामि दस्सनञ्च  
रूपानं। सो खो पन मे ओभासो [प्त्स् पगे १५८] [\क़् १५८।] न चिरस्सेव अन्तरधायति  
दस्सनञ्च रूपानं। तस्स मय्हं अनुरुद्धा एतदहोसि: ऽको नुखो हेतु को पच्चयो, येन  
मे ओभासो अन्तरधायति दस्सनञ्च रूपानऽन्ति। तस्स मय्हं अनुरुद्धायति दस्सनञ्च  
रूपानऽन्ति। तस्स मय्हं अनुरुद्धा एतदहोसि: ऽविचिकिच्छा खो मे उदपादि। विचिकिच्छाधि  
    
--------------------------  
१।एतदवोचुं-सिमू,[प्त्स्।]  
    
[ब्ज्त् पगे ३५२] [\x ३५२।]       
    
करणञ्च पन मे समाधि चवि। समाधिम्हि चुते ओभासो अन्तरधायति दस्सनञ्च  
रूपानं। सोहं तथा करिस्सामि, यथा मे पुन न विचिकिच्छा उप्पज्जिस्सतीति। सो खो अहं  
अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि दस्सनञ्च  
रूपानं। सो खो पन मे ओभासो न विरस्सेव अन्तरधायति दस्सनञ्च रूपानं। तस्स  
मय्हं अनुरुद्धा एतदहोसि: ऽको नु खो हेतु को पच्चयो, येन मे ओभासो अन्तरधायाति  
दस्सनञ्च रूपानऽन्ति। तस्स मय्हं अनुरुद्धा एतदहोसि: ऽअमनसिकारो खो मे उदपादि।  
अमनसिकाराधिकरणञ्च पन मे समाधि चवि। समाधिम्हि चुते ओभासो अन्तरधायति  
दस्सनञ्च रूपानं। सोहं तथा करिस्सामि। यथा मे पुन न विचिकिच्छा उप्पज्जिस्सति। न  
अमनसिकरोति।  
    
सो खो अहं अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि  
दस्सनञ्च रूपानं। सो खो पन मे ओभासो न चिरस्सेव अन्तरधायति दस्सनञ्च  
रूपानं। तस्स मय्हं अनुरुद्धा एतदहोसि: थीनमिद्धं खो मे उदपादि।  
थिनमिद्धाधिकरणञ्च पन मे समाधि चवि। समाधिम्हि चुते ओभासो अन्तरधायति  
दस्सनञ्च रूपानं। सोहं तथा करिस्सामि [प्त्स् पगे १५९] [\क़् १५९।] यथा मे पुन न  
विचिकिच्छा उप्पज्जिस्सति, न अमनसिकारो, न थीनमिद्धन्ति।  
    
सो खो अहं अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि  
दस्सनञ्च रूपानं। सो खो पन मे ओभासो न चिरस्सेव अन्तरधायति दस्सनञ्च  
रूपानं। तस्स मय्हं अनुरुद्धा, एतदहोसि: छम्हितत्तं खो मे उदपादि।  
छम्भितत्ताधिकरणं च पन मे समाधि चवि। समाधिम्हि चुते ओभासो अन्तरधायति  
दस्सनञ्च रूपानं। सेय्यथापि अनुरुद्धा। पुरिसो अद्धानमग्गपटिपन्नो, तस्स उभतो  
पस्से वधका१ उप्पतेय्युं२ तस्स ततो निदानं छम्भितत्तं उप्पज्जेय्य। एवमेव खो  
मे अनुरुद्धा, छम्भितत्तं उदपादि। छम्भितत्ताधिकरणञ्च पन मे समाधि चवि।  
समाधिम्हि चुते ओभासो अन्तरधायति दस्सनञ्च रूपानं। सोहं तथा करिस्सामि, यथा  
मे पुन न विचिकिच्छा उप्पज्जिस्सति न अमनसिकारो न थीनमिद्धं न छम्भितत्तन्ति।  
    
सो खो अहं अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि  
दस्सनञ्च रूपानं। सो खो पन मे ओभासो न विरस्सेव अन्तरधायति दस्सनञ्च  
रूपानं। तस्स मय्हं अनुरुद्धा, एतदहोसि: उब्बिल्लं३ खो मे उदपादि।  
उब्बिल्ला४धिकरणञ्च पन मे समाधि चवि। समाधिम्हि चुते ओभासो अन्तरधायति  
दस्सनञ्च रूपानं। सेय्यथापि अनुरुद्धा पुरिसो एकं निधिमुखं गवेसन्तो सकिदेव  
पञ्चनिधिमुखानि अधिगच्छेय्य। तस्स ततो निदानं उब्बिल्लं उप्पज्जेय्य। एवमेव खो  
अनुरुद्धा उब्बिल्लं खो मे उदपादि। उब्बिल्लाधिकरणञ्च पन मे समाधि चवि।  
समाधिम्हि चुते ओभासो अन्तरधायति दस्सनञ्च रूपानं। सोहं तथा करिस्सामि, यथा  
मे पुन न विचिकिच्छा उप्पज्जिस्सति न अमनसिकारो न थीमिद्धं न छम्भितत्तं न  
उब्बिल्लन्ति।  
सो खो अहं अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि  
दस्सनञ्च रूपानं। सो खो पन मे ओभासो न चिरस्सेव अन्तरधायति दस्सनञ्च  
रूपानं। तस्स मय्हं अनुरुद्धा, एतदहोसि: दुट्ठुल्लं खो मे उदपादि।  
दुट्ठुल्लाधिकरणञ्च पन मे समाधि चवि। समाधिम्हि चुते ओभासो अन्तरधायति  
दस्सनञ्च रूपानं। सोहं तथा करिस्सामि, यथा मे पुन न विचिकिच्छा उप्पज्जिस्सति न  
अमनसिकारो न थीनमिद्धं न छम्भितत्तं न उब्बिल्लं न दुट्ठुल्लन्ति।  
    
--------------------------  
१। वद्धका-मजसं। ३। उप्पिल्लं-मजसं।  
२। उप्पज्जेय्युं-स्या। ४। उप्पल्ल-न-म।  
    
[ब्ज्त् पगे ३५४] [\x ३५४।]       
    
सो खो अहं अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि  
दस्सनञ्च रूपानं। सो खो पन मे ओभासो न चिरस्सेव अन्तरधायति दस्सनञ्च  
रूपानं। तस्स मय्हं अनुरुद्धा, एतदहोसि: अच्चारद्धविरियं खो मे उदपादि।  
अच्चारद्धविरियाधिकरणञ्च पन मे समाधि चवि। समाधिम्हि चुते ओभासो  
अन्तरधायति दस्सनञ्च रूपानं। सेय्यथापि अनुरुद्धा पुरिसो उभोगि हत्थेहि वट्टकं  
गाऌहं गण्हेय्य। सो तत्थेव पतमेय्य१। एवमेव खो अनुरुद्धा, अच्चारद्धविरियं  
खो मे उदपादि। अच्चारद्धविरियाधिकरणञ्च पन मे रूपानं समाधि चवि।  
समाधिम्हि चुते ओभासो अन्तरधायति दस्सनञ्च रूपानं। सोहं तथा करिस्सामि यथा  
मे पुन न विचिकिच्छा उप्पज्जिस्सति न अमनसिकारो न थीनमिद्धं न छम्भितत्तं, न  
उब्बिल्लं, न दुट्ठुल्लं, न अच्चारद्धविरियन्ति।  
    
सो खो अहं अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि  
दस्सनञ्च रूपानं। सो खो पन मे ओभासो न चिरस्सेव अन्तरधायति दस्सनञ्च  
रूपानं। तस्स मय्हं अनुरुद्धा, एतदहोसि: अतिलीनविरियं खो मे [प्त्स् पगे १६०] [\क़्  
१६०।] उदपादि। अतिलीनविरियाधिकरणञ्च पन मे समाधि चवि। समाधिम्हि चुते  
ओभासो अन्तरधायति दस्सनञ्च रूपानं। सेय्यथापि अनुरुद्धा पुरिसो वट्टकं सिथिलं  
गण्हेय्य। सो तत्थ हत्थतो उप्पतेय्य। एवमेव खो मे अनुरुद्धा, अतिलीनविरियं  
उदपादि। अतिलीनविरियाधिकरणञ्च पन मे रूपानं समाधि चवि। समाधिम्हि चुते  
ओभासो अन्तरधायति दस्सनञ्च रूपानं। सोहं तथा करिस्सामि यथा मे पुन न  
विचिकिच्छा उप्पज्जिस्सति न अमनसिकारो न थीनमिद्धं न छम्भितत्तं न उब्बिल्लं न  
दुट्ठुल्लं न अच्चारद्धविरियं न अतिलीनविरियन्ति।  
    
सो खो अहं अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि  
दस्सनञ्च रूपानं। सो खो पन मे ओभासो न चिरस्सेव अन्तरधायति दस्सनञ्च  
रूपानं। तस्स मय्हं अनुरुद्धा, एतदहोसि:ऽअभिजप्पा खो मे उदपादि।  
अभिजप्पाधिकरणञ्च पन मे समाधि चवि। समाधिम्हि चुते ओभासो अन्तरधायति  
दस्सनञ्च रूपानं। सेय्यथापि अनुरुद्धा, पुरिसो उभोगि हत्थेहि वट्टकं गाऌहं  
गण्हेय्य। सो तत्तेव पतमेय्य१। एवमेव खो अनुरुद्धा, अभिजप्पाविरियं उदपादि।  
अभिजप्पाधिकरणञ्च पन मे रूपानं समाधि चवि। समाधिम्हि चुते ओभासो  
अन्तरधायति दस्सनञ्च रूपानं। सोहं तथा करिस्सामि यथा मे पुन न विचिकिच्छा  
उप्पज्जिस्सति न अमनसिकारो न थीनमिद्धं न छम्भितत्तं न उब्बिल्लं न दुट्ठुल्लं  
न अच्चारद्धविरियं न अतिलीनविरियं, न अभिजप्पाति।  
    
सो खो अहं अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि  
दस्सनञ्च रूपानं। सो खो पन मे ओभासो न चिरस्सेव अन्तरधायति दस्सनञ्च  
रूपानं। तस्स मय्हं अनुरुद्धा, एतदहोसि: नानत्तसञ्ञा खो मे उदपादि।  
नानत्तसञ्ञाधिकरणञ्च पन मे समाधि चवि। समाधिम्हि चुते ओभासो अन्तरधायति  
दस्सनञ्च रूपानं। सोहं तथा करिस्सामि यथा मे पुन न विचिकिच्छा उप्पज्जिस्सति न  
अमनसिकारो, न थीनमिद्धं, न छम्भितत्तं, न उब्बिल्लं, न दुट्ठुल्लं, न  
अच्चारद्धविरियं, न अतिलीनविरियं, न अभिजप्पा, न नानत्तसञ्ञाऽति।  
    
सो खो अहं अनुरुद्धा, अप्पमत्तो आतापी पहितत्तो विहरन्तो ओभासञ्चेव सञ्जानामि  
दस्सनञ्च रूपानं, सो खो पन मे ओभासो न चिरस्सेव अन्तरधायति दस्सनञ्च  
रूपानं। तस्स मय्हं अनुरुद्धा, एतदहोसि: ऽको नु खो हेतु, को पच्चयो येन मे ओभासो  
अन्तरधायति दस्सनञ्च रूपानऽन्ति। तस्स मय्हं अनुरुद्धा एतदहोसि: ऽअतिनिज्झायितत्तं  
खो मे रूपानं उदपादि। अतिनिज्झायितत्ताधिकरणञ्च पन मे रूपानं समाधि चवि।  
समाधिम्हि चुते ओभासो अन्तरधायति दस्सनञ्च रूपानं, सोहं तथा करिस्सामि, यथा  
मे पुन न विचिकिच्छा उप्पज्जिस्सति न अमनसिकारो न थीनमिद्धं न छम्भितत्तं न  
उब्बिल्लं न दुट्ठुल्लं न अच्चारद्धविरियं न अतिलीनविरियं न अभिजप्पा न  
नानत्तसञ्ञा न अतिनिज्झायितत्तं रूपानन्ति।  
    
-------------------------  
१।मतमेय्य-सीमु।  
    
[ब्ज्त् पगे ३५६] [\x ३५६।]       
    
सो खो अहं अनुरुद्धा, विचिकिच्छा चित्तस्स उपक्किलेसोति इति विदित्वा विचिकिच्छं चित्तस्स  
उपक्किलेसं पजहिं। अमनसिकारो चित्तस्स उपक्किलेसोति इति विदित्वा अमनसिकारं चित्तस्स  
उपक्किलेसं पजहिं। थीनमिद्धं चित्तस्स उपक्किलेसोति इति विदित्वा थीनमिद्धं चित्तस्स  
उपक्किलेसं पजहिं। छम्भितत्तं चित्तस्स उपक्किलेसोति इति विदित्वा छम्भितत्तं चित्तस्स  
उपक्किलेसं पजहिं। उब्बिल्लं१ चित्तस्स उपक्किलेसोति इति विदित्वा उब्बिल्लं१ चित्तस्स उपक्किलेसं  
पजहिं। दुट्ठुल्लं चित्तस्स उपक्किलेसोति इति विदित्वा दुट्ठुल्लं चित्तस्स उपक्किलेसं पजहिं।  
अच्चारद्धविरियं चित्तस्स उपक्किलेसोति इति विदित्वा अच्चारद्धविरियं चित्तस्स उपक्किलेसं  
पजहिं। अतिलीनविरियं चित्तस्स उपक्किलेसोति इति विदित्वा अतिलीनविरियं चित्तस्स उपक्किलेसं  
पजहिं। अभिजप्पा चित्तस्स उपक्किलेसोति इति विदित्वा अभिजप्पं चित्तस्स उपक्किलेसं पजहिं।  
नानत्तसञ्ञं चित्तस्स उपक्किलोसोति इति विदित्वा नानत्तसञ्ञं चित्तस्स उपक्किलेसं पजहिं।  
अतिनिज्झायितत्तं रूपानं चित्तस्स [प्त्स् पगे १६१] [\क़् १६१।] उपक्किलेसोति इति विदित्वा  
अतिनिज्झायितत्तं रूपानं चित्तस्स उपक्किलेसं पजहिं।  
    
सो खो अहं अनुरुद्धा, अप्पमत्तो आतापी पहितत्तो विहरन्तो ओभासम्पि हि खो सञ्जानामि,  
न च रूपानि पस्सामि। रूपानि हि खो पस्सामि, न च ओभासं सञ्जानामि। केवलम्पि रत्तिं  
केवलम्पि दिवसं२ केवलम्पि रत्तिन्दिवन्ति। तस्स मय्हं अनुरुद्धा, एतदहोसि: को नु  
खो हेतु, को पच्चयो, सोहं३ ओभासम्पि खो सञ्जानामि। न च रूपानि पस्सामि। रूपानि हि  
खो तस्मिं समये पस्सामि। न च ओभासं सञ्जानामि। केवलम्पि रत्तिं केवलम्पि दिवसं  
केवलम्पि रत्तिन्दिवन्ति। तस्स मय्हं अनुरुद्धा, एतदहोसि: यस्मिं हि खो अहं समये  
रूपनिमित्तं अमनसिकरित्वा ओभासनिमित्तं मनसिकरोमि। ओभासं हि खो तस्मिं समये  
सञ्जानामि न च रूपानि पस्सामि। यस्मिं पनाहं समये ओभासनिमित्तं अमनसि करित्वा  
रूपनिमित्तं मनसि करोमि। रूपानि हि खो तस्मिं हि समये पस्सामि। न च ओभासं  
सञ्जानामि। केवलम्पि रत्तिं केवलम्पि दिवसं केवलम्पि रत्तिन्दिवन्ति  
    
सो खो अहं अनुरुद्धा अप्पमत्तो आतापी पहितत्तो विहरन्तो परित्तं चेव ओभासं  
सञ्जानामि। परित्तानि च रूपानि पस्सामि। अप्पमानञ्चेव ओभासं सञ्जानामि। अप्पमाणानि  
च रूपानि पस्सामि, केवलम्पि रत्तिं केवलम्पि दिवसं, केवलम्पि रत्तिन्दिवऽन्ति। तस्स  
मय्हं अनुरुद्धा, एतदहोसि: ऽको नु खो हेतु, को पच्चयो, सोहं३ परित्तं चेव ओभासं  
सञ्जानामि, परित्तानि च रूपानि पस्सामि। अप्पमाणञ्चेव ओभासं सञ्जानामि, अप्पमाणि च  
रूपानि पस्सामि। केवलम्पि रत्तिं केवलम्पि दिवसं केवलम्पि रत्तिन्दिव,न्ति। तस्स मय्हं  
अनुरुद्धा, एतदहोसि: यस्मिं खो मे समये परित्तो, समाधि होति, परित्तं मे तस्मिं  
समये चक्खु होति। सोहं परित्तेन चक्खुना परित्तञ्चेव ओभासं सञ्जानामि। परित्तानि च  
रूपानि पस्सामि। यस्मिं पन समये अप्पमाणो४ मे समाधि होति। अप्पमाणं मे तस्मिं  
समये चक्खु होति। सोहं अप्पमाणेन चक्खुना अप्पमाणञ्चेव ओभासं सञ्जानामि,  
अप्पमाणानि च रूपानि पस्सामि केवलम्पि रत्तिं केवलम्पि दिवसं केवलम्पि रत्तिन्दिव,न्ति।  
    
------------------------  
१।उप्पिल्लं-मजसं, ३।य्वाहं-मजसं,  
२।दिवं-मजसं, ४।अप्परित्तो-[प्त्स्।]  
    
[ब्ज्त् पगे ३५८] [\x ३५८।]       
    
यतो खो [प्त्स् पगे १६२] [\क़् १६२।] मे अनुरुद्धा, विचिकिच्छा चित्तस्स उपक्किलेसोति इति  
विदित्वा विचिकिच्छा चित्तस्स उपक्किलेसो पहीनो अहोसि। अमनसिकारो चित्तस्स उपक्किलेसोति इति  
विदित्वा अमनसिकारो चित्तस्स उपक्किलेसो पहीनो अहोसि। थीनमिद्धं चित्तस्स उपक्किलेसोति  
इति विदित्वा थीनमिद्धं चित्तस्स उपक्किलेसो पहीनो अहोसि। छम्भितत्तं चित्तस्स  
उपक्किलेसोति इति विदित्वा छम्भितत्तं चित्तस्स उपक्किलेसो पहीनो अहोसि। उब्बिल्लं चित्तस्स  
उपक्किलेसोति इति विदित्वा उब्बिल्लं चित्तस्स उपक्किलेसो पहीनो अहोसि। दुट्ठुल्लं चित्तस्स  
उपक्किलेसोति इति विदित्वा दुट्ठुल्लं चित्तस्स उपक्किलेसो पहीनो अहोसि। अच्चारद्धविरियं  
चित्तस्स उपक्किलोसोति इति विदित्वा अच्चारद्धविरियं चित्तस्स उपक्किलेसो पहीनो अहोसि।  
अतिलीनविरियं चित्तस्स उपक्किलेसोति इति विदित्वा अतिलीनविरियं चित्तस्स उपक्किलेसो पहीनो  
अहोसि। अभिजप्पा चित्तस्स उपक्किलेसोति इति विदित्वा अभिजप्पा चित्तस्स उपक्किलेसो पहीनो अहोसि।  
नानत्तसञ्ञा चित्तस्स उपक्किलेसोति इति विदित्वा नानत्तसञ्ञा चित्तस्स उपक्किलेसो पहीनो अहोसि।  
अतिनिज्झायितत्तं रूपानं चित्तस्स उपक्किलेसोति इति विदित्वा अतिनिज्झायितत्तं रूपानं चित्तस्स  
उपक्किलेसो पहीनो अहोसि। तस्स मय्हं अनुरुद्धा एतदहोसि। ये खो मे चित्तस्स  
उपक्किलेसा, ते मे पहीना हन्ददानाहं तिविधेन समाधिं भावेमीऽति। सो खो अहं  
अनुरुद्धा सवितक्कम्पि सविचारं समाधिं भावेसिं। अवितक्कम्पि विचारमत्तं  
समाधिं भावेसिं। अवितक्कम्पि अविचारं समाधिं भावेसिं। सप्पीतिकम्पि समाधिं  
भावेसिं। निप्पीतिकम्पि समाधिं भावेसिं। सातसहगतम्पि समाधिं भावेसिं।  
उपेक्खासहगतम्पि समाधिं भावेसिं। यतो खो मे अनुरुद्धा, सवितक्कोपि सविचारो  
समाधि भावितो अहोसि, अवितक्कोपि विचारमन्तो समाधि भावितो अहोसि, अवितक्कोपि अविचारो  
समाधि भावितो अहोसि, सप्पीतिकोपि समाधि भावितो अहोसि। निप्पीतिकोपि समाधि भावितो  
अहोसि, सातसहगतोपि समाधि भावितो अहोसि। उपेक्खासहगतोपि समाधि भावितो अहोसि।  
ञाणञ्च पन मे दस्सनं उदपादि: अकुप्पा मे चेतो विमुत्ति, अयमन्तिमा जाति, नत्थिदानि  
पुनब्भवोति।  
    
इदमवोच भगवा, अत्तमनो आयस्मा अनुरुद्धो भगवतो भासितं अभिनन्दीति। [प्त्स्  
पगे १६३] [\क़् १६३।]        
उपक्किलेससुत्तं अट्ठमं  
    
[ब्ज्त् पगे ३६०] [\x ३६०।]       
    
३।३।९  
    
बालपण्डित सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोति। भदन्तेति ते भिक्खु भगवतो  
पच्चस्सोसुं भगवा एतदवोच:  
    
तीणिमानि भिक्खवे, बालस्स बाललक्खणानि बालनिमित्तानि बालापदानानि। कतमानि तीणि:  
इध भिक्खवे, बालो दुच्चिन्तितचिन्ती च होति दुब्भासितभासी च दुक्कतकम्मकारी च। नो  
चेतं भिक्खवे, बालो दुच्चिन्तितचिन्ती च अभविस्स दुब्भासितभासी च दुक्कतकम्मकारी  
च केन नं पण्डिता जानेय्युं: बालो अयं भवं असप्पुरिसोऽति यस्मा च खो  
भिक्खवे,बालो दुच्चिन्तितचिन्ती च होति दुब्भासितभासी च दुक्कतकम्मकारी च, तस्मा नं  
पण्डिता जानन्ति: बालो अयं भवं असप्पुरिसोति।  
स खो सो भिक्खवे, बालो तिविधं दिट्ठेव धम्मे दुक्खं दोमनस्सं पटिसंवेदेति।  
सचे भिक्खवे, बालो सभायं वा निसिन्नो होति। रथियाय१वा निसिन्नो होति। सिङ्घाटके वा  
निसिन्नो होति। तत्र चे जनो तज्जं तस्सारुप्पं कथं मन्तेति सचे भिक्खवे, बालो  
पाणातिपाती होति। अदिन्नादायी होति कामेसु मिच्छाचारी होति मुसावादी होति।  
सुरामेरयमज्जपमादट्ठायी होति। तत्र भिक्खवे बालस्स एवं होति: यं खो जनो तज्जं  
तस्सारुप्पं कथं मन्तेति। संविज्जन्ते ते च धम्मा मयि, अहञ्च तेसु धम्मेसु  
सन्दिस्सामीति। इदं भिक्खवे, बालो पठमं दिट्ठेव धम्मे दुक्खं दोमनस्सं  
पटिसंवेदेति।  
    
पुन च परं भिक्खवे, बालो पस्सति राजानो चोरं आगुचारिं गहेत्वा विविधा कम्मकारणा  
कारेन्ते: कसाहिपि [प्त्स् पगे १६४] [\क़् १६४।] ताऌएन्ते, वेत्तेहिपि ताऌएन्ते, अद्धदण्डकेहेपि  
ताऌएन्ते, हत्थम्पि छिन्दन्ते पादम्पि छिन्दन्ते, हत्थपादम्पि छिन्दन्ते, कण्णम्पि  
छिन्दन्ते, नासम्पि छिन्दन्ते, कण्णनासम्पि छिन्दन्ते, बिलङ्गथालिकम्पि करोन्ते,  
सङ्खमुण्डिकम्पि करोन्ते, राहुमुखम्पि करोन्ते, जोतिमालिकम्पि करोन्ते,  
हत्थपज्जोतिकम्पि करोन्ते, एरकवत्तिकम्पि करोन्ते, चिरकवासिकम्पि करोन्ते, एणेय्यकम्पि  
करोन्ते, बलिसमंसिकम्पि करोन्ते, कहापणकम्पि करोन्ते, खारापतच्छिकम्पि करोन्ते,  
पलिघपरिवत्तिकम्पि करोन्ते, पलालपीठकम्पि करोन्ते, तत्तेनपि तेलेन ओसिञ्चन्ते,  
सुनखेहिपि खादापेन्ते, जीवन्तम्पि सूले उत्तासेन्ते, असिनापि सीसं छिन्दन्ते। तत्र  
भिक्खवे, बालस्स एवं होति: यथारूपानं खो पापकानं कम्मानं हेतु राजानो चोरं  
आगुचारिं  
    
--------------------------  
१।रथिकाय-मजसं,सीमु।  
    
[ब्ज्त् पगे ३६२] [\x ३६२।]       
    
गहेत्वा विविधा कम्मकारणा करोन्ति: कसाहिपि ताऌएन्ति। वेत्तेहिपि ताऌएन्ति।  
अद्धदण्डकेहिपि ताऌएन्ति। हत्थम्पि छिन्दन्ति। पादम्पि छिन्दन्ति। हत्थपादम्पि  
छिन्दन्ति। कण्णम्पि छिन्दन्ति। नासम्पि छिन्दन्ति। कण्णनासम्पि छिन्दन्ति।  
बिलङ्गथालिकम्पि करोन्ति। सङ्खमुण्डिकम्पि करोन्ति। राहुमुखम्पि करोन्ति।  
जोतिमालिकम्पि करोन्ति। हत्थपज्जोतिकम्पि करोन्ति। चीरकवासिकम्पि करोन्ति। एणेय्यकम्पि  
करोन्ति। बलिसमंसिकम्पि करोन्ति। कहापणकम्पि करोन्ति। खारापतच्छिकम्पि करोन्ति।  
पलिघपरिवत्तिकम्पि करोन्ति। पलालपिट्ठिकम्पि करोन्ति। तत्तेनपि तेलेन ओसिञ्चन्ति।  
सुनखेहिपि खादापेन्ति। जीवन्तम्पि सूले उत्तासेन्ति। असिनापि सीसं छिन्दन्ति। संविज्जन्ते ते  
च धम्मा मयि, अहञ्च तेसु धम्मेसु सन्दिस्सामि। मञ्चेपि राजानो आजानेय्युं मम्पि  
राजानो गहेत्वा विविधा कम्मकारणा कारेय्युं: कसाहिपि ताऌएय्युं। वेत्तेहिपि ताऌएय्युं।  
अद्धदण्डेकेहेपि ताऌएय्युं हत्थम्पि छिन्देय्युं। पादम्पि छिन्देय्युं। हत्थपादम्पि  
छिन्देय्युं। कण्णम्पि छिन्देय्युं। नासम्पि छिन्देय्युं। कण्णनासम्पि छिन्देय्युं।  
बिलङ्गथालिकम्पि करेय्युं। सङ्खमुण्डिकम्पि करेय्युं। राहुमुखम्पि करेय्युं।  
जोतिमालिकम्पि करेय्युं। हत्थपज्जोतिकम्पि करेय्युं। एरकवत्तिकम्पि  
करेय्युं।चीरकवासिकम्पि करेय्युं। एणेय्यकम्पि करेय्युं। बलिसमंसिकम्पि करेय्युं।  
कहापणकम्पि करेय्युं। खारापतच्छिकम्पि करेय्युं। पलिघपरवत्तिकम्पि करेय्युं।  
तत्तेनपि तेलेन ओसिञ्चेय्युं। सुनखेहिपि खादापेय्युं। जीवन्तम्पि सूले उत्तासेय्युं।  
असिनापि सीसं छिन्देय्युन्ति। इदम्पि भिक्खवे, बालो दुतियं दिट्ठेव धम्मे दुक्खं  
दोमनस्सं पटिसंवेदेति।  
    
पुन च परं भिक्खवे, बालं पीठसमारूऌहं वा मञ्चसमारूऌहं वा छमाय१वा  
सेमानं यानिस्स पुब्बे पापकानि कम्मानि कतानि२ कायेन दुच्चरितानि वाचाय दुच्चरितानि,  
मनसा दुच्चरितानि, तानिस्स तम्हि समये ओलम्बन्ति, अज्झोलम्बन्ति, अभिप्पलम्बन्ति।  
सेय्यथापि भिक्खवे, महन्तानं३ पब्बतकुटानं छाया सायनहसमयं पठविया  
ओलम्बन्ति, अज्झोलम्बन्ति, अभिप्पलम्बन्ति। एवमेव खो भिक्खवे, बालं  
पीठसमारूऌहं वा मञ्चसमारूऌहं वा छमाय१वा सेमानं, यानिस्स पुब्बे पापकानि  
[प्त्स् पगे १६५] [\क़् १६५।] कम्मानि कतानि कायेन दुच्चरितानि वाचाय दुच्चरितानि मनसा  
दुच्चरितानि, तानिस्स तम्हि ओलम्बन्ति, अज्झोलम्बन्ति, अभिप्पलम्बन्ति, तत्र भिक्खवे  
बालस्स एवं होति: ऽअकतं वत मे कल्याणं, अकतं कुसलं, अकतं भीरुत्ताणं। कतं  
पापं, कतं लुद्दकं, कतं किब्बिसं। या च होति अकतकल्याणानं अकतकुसलानं  
अकतभीरुत्ताणानं कतपापानं कतलुद्दानं कतकिब्बिसानं गति। तं गति पेच्च  
गच्छामीऽति। सो सोचति, किलमति, परिदेवति, उरत्ताऌइं कन्दति, सम्मोहं आपज्जति। इदम्पि  
खो भिक्खवे, बालो ततियं दिट्ठेव धम्मे दुक्खं दोमनस्सं पटिसंवेदेति।  
    
-------------------------  
१।छमायं-मजसं,सीमु,स्या। २।पापकानि कम्मानि-[प्त्स्।]  
३।महतं-मजसं।  
    
[ब्ज्त् पगे ३६४] [\x ३६४।]       
    
स खो सो भिक्खवे बालो कायेन दुच्चरितं चरित्वा वाचाय दुच्चरितं चरित्वा मनसा  
दुच्चरितं चरित्वा कायस्स भेदा परम्मरणा अपायं दुग्गतिं विनिपातं निरयं  
उपपज्जति। यं खो तं भिक्खवे सम्मा वदमानो वदेय्य: ऽएकन्तं अनिट्ठं एकन्तं  
अकन्तं एकन्तं अमनापऽन्ति। निरयमेवेतं१ सम्मा वदमानो वदेय्य: एकन्तं  
अनिट्ठं एकन्तं अकन्तं एकन्तं अमनापन्ति। यावञ्चिदं भिक्खवे, उपमापि न२ सुकरा  
याव दुक्खा निरयाति।  
    
एवं वुत्ते अञ्ञतरो भिक्खु भगवन्तं एतदवोच: सक्का पन मे भन्ते,* उपमं  
कातुन्ति?  
    
सक्का भिक्खूति भगवा अवोच। ऽसेय्यथापि भिक्खु, चोरं आगुचारिं गहेत्वा रञ्ञे  
दस्सेय्युं: ऽअयं खो देव, चोरो आगुचारी, इमस्स यं इच्छसि, तं दण्डं पणेहीऽति।  
तमेनं राजा एवं वदेय्य: ऽगच्छथ भो, इमं पुरिसं पुब्बन्हसमयं सत्तिसतेन  
हनथाऽति। तमेनं पुब्बन्हसमयं सत्तिसतेन हनेय्युं। अथ राजा मज्झन्तिकसमयं  
एवं वदेय्य: ऽअम्भो, कथं सो पुरिसोऽति? ऽतथेव देव जीवतीऽति। तमेनं राजा एवं  
वदेय्य: ऽगच्छथ, भो, तं पुरिसं मज्झन्तिकसमयं सत्तिसतेन हनथाऽति। तमेनं  
मज्झन्तिकसमयं सत्तिसतेन हनेय्युं। अथ राजा सायन्हसमयं एवं वदेय्य:  
ऽअम्भो, कथं सो पुरिसोऽति? ऽतथेव देव जीवतीऽति, तमेनं राजा एवं वदेय्य: ऽगच्छथ  
भो, तं पुरिसं सायन्हसमयं सत्तिसतेन हनथाऽति। तमेनं सायन्हसमयं [प्त्स्  
पगे १६६] [\क़् १६६।] सत्तिसतेन हनेय्युं। तं किम्मञ्ञथ भिक्खवे, अपि नु सो  
पुरिसो तीहि सत्तिसतेन हञ्ञमानो ततो निदानं दुक्खं दोमनस्सं पटिसंवेदियेथाऽति?  
    
एकिस्सापि भन्ते, सत्तिया हञ्ञमानो पुरिसो ततो निदानं दुक्खं दोमनस्सं  
पटिसंवेदियेथ। को पन वादो तीहि सत्तिसतेहीति।  
    
अथ खो भगवा परित्तं पाणिमत्तं पासाणं गहेत्वा भिक्खू आमन्तेसि: ऽतं किं  
मञ्ञथ भिक्खवे, कतमो नु खो महन्तरो, यो चायं मया परित्तो पाणिमत्तो पासाणो  
गहितो, यो च हिमवा पब्बतराजाऽति?  
    
अप्पमत्तो खो अयं भन्ते, भगवता परित्तो पाणिमत्तो पासाणो गहितो, हिमवन्तं  
पब्बतराजानं उपनिधाय सङ्खम्पि न उपेति, कलभागम्पि न उपेति, उपनिधिम्पि३ न  
उपेतीऽति।  
    
एवमेव खो भिक्खवे, यं सो पुरिसो तीहि सत्तिसतेहि हञ्ञमानो ततो निदानं दुक्खं  
दोमनस्सं पटिसंवेदेति। तं नेरयिकस्स दुक्खस्स४ उपनिधाय सङ्खम्पि न उपेति।  
कलभागम्पि न उपेति। उपनिधिम्पि न उपेति।  
    
-------------------------  
१।निरयमेव तं-मजसं। २।उपमाहिपि-सीमु।  
३।उपनिधम्पि-मजसं,स्या। *"सक्का पन भन्ते"अट्ठकथायं।  
४।निरयकस्स दुक्खस्स-मजसं।  
नेरयिकस्स-[प्त्स्।]  
    
[ब्ज्त् पगे ३६६] [\x ३६६।]       
    
तमेनं भिक्खवे, निरयपाला पञ्चविधबन्धनं नाम कारणं१ करोन्ति: तत्तं  
अयोखीलं हत्थे गमेन्ति। तत्तं अयोखीलं दुतिये हत्थे गमेन्ति। तत्तं अयोखीलं पादे  
गमेन्ति। तत्तं अयोखीलं दुतिये पादे गमेन्ति। तत्तं अयोखीलं मज्झे उरस्मिं गमेन्ति।  
सो तत्थ दुक्खा तिप्पा कटुका वेदना वेदेति। न च ताव कालं करोति, याव न तं पापं  
कम्मं ब्यन्तीहोति।  
    
तमेनं भिक्खवे, निरयपाला संवेसेत्वा२ कुठारीहि तच्छन्ति। सो तत्थ दुक्खा तिप्पा  
कटुका वेदना वेदेति। न च ताव कालं करोति, याव न तं पापं कम्मं ब्यन्तीहोति।  
    
तमेनं भिक्खवे, निरयपाला उद्धपादं३ अधोसिरं गहेत्वा४ वासीहि तच्छन्ति सो तत्थ  
दुक्खा तिप्पा कटुका वेदना वेदेति। न च ताव कालं तरोति, याव न तं पापं कम्मं  
ब्यन्तीहोति।  
    
तमेनं भिक्खवे, निरयपाला रथे योजेत्वा आदित्ताय पठविया सम्पज्जलिताय  
सजोतिभूताय सारेन्तिपि [प्त्स् पगे १६७] [\क़् १६७।] पच्चासारेन्तिपि। सो तत्थ दुक्खा तिप्पा  
कटुका वेदना वेदेति। न च ताव कालं याव न तं पापं कम्मं ब्यन्तीहोति।  
    
तमेनं भिक्खवे, निरयपाला महत्तं अङ्गारपब्बतं आदित्तं सम्पज्जलितं सजोतिभूतं  
आरोपेन्तिपि ओरोपेन्तिपि। सो तत्थ दुक्खा तिप्पा कटुका वेदना वेदेति। न च ताव कालं करोति।  
याव न तं पापं कम्मं ब्यन्तीहोति।  
    
तमेनं भिक्खवे, निरयपाला उद्धपादं अधोसिरं गहेत्वा तत्ताय लोहकुम्भिया  
पक्खिपन्ति आदित्ताय सम्पज्जलिताय सजोतिभूताय। सो तत्थ फेणुद्देहकं पच्चति। सो  
तत्थ फेणुद्देहकं पच्चमानो सकिम्पि उद्धं गच्छति। सकिम्पि अधो गच्छति।  
सकिम्पि तिरियं गच्छति। सो तत्थ दुक्खा तिप्पा कटुका वेदना वेदेति। न च ताव कालं  
करोति याव न तं पापं कम्मं ब्यन्तीहोति।  
    
तमेनं भिक्खवे, निरयपाला महानिरये पक्खिपन्ति। सो खो पन भिक्खवे,  
महानिरयो।  
    
चतुक्कण्णो चतुद्वारो विभत्तो भागसो मितो,  
अयोपाकारपरियन्तो अयसा पटिकुज्जितो।  
    
तस्स अयोमया भूमि जलिता तेजसा युता,  
समन्ता योजनसतं फरित्वा तिट्ठति सब्बदा।  
    
अनेकपरियायेनपि खो अहं भिक्खवे, निरयकथं कथेय्यं, यावञ्चिदं भिक्खवे,  
न सुकरं५ अक्खानेन पापुणितुं याव दुक्खा निरयाति।  
    
-------------------------  
१।कम्मकारणं-मजसं,सीमु।  
२।संवेधेत्वा-स्या। ४। हपेत्वा-[प्त्स्।]  
३।उद्धं पादं-स्या ५।सुकरा-मजसं।सीमु।  
    
[ब्ज्त् पगे ३६८] [\x ३६८।]       
    
सन्ति भिक्खवे, तिरच्छानगता पाणा तिणभक्खा। ते अल्लानिपि तिणानि सुक्खानिपि तिणानि  
दन्तुल्लेहकं खादन्ति। कतमे च भिक्खवे, तिरच्छानगता पाणा तिणभक्खा, अस्सा गोणा  
गद्रभा अजा मिगा, ये वा पनञ्ञेपि केचि तिरच्छानगता पाणा तिणभक्खा। स खो सो  
भिक्खवे, बालो इध पुब्बे रसादो इध पापानि कम्मानि करित्वा कायस्स भेदा  
परम्मरणा तेसं सत्तानं सहव्यतं उपपज्जति ये ते सत्ता तिणभक्खा।  
    
सन्ति भिक्खवे, तिरच्छानगता पाणा गूथभक्खा, ते दूरतोव गूथगन्धं [प्त्स् पगे  
१६८] [\क़् १६८।] घायित्वा धावन्ति: ऽएत्थ भुञ्जिस्साम, एत्थ भुञ्जिस्सामाऽति। सेय्यथापि  
नाम ब्राह्मणा आहुतिगन्धेन धावन्ति: ऽएत्थ भुञ्जिस्साम, एत्थ भुञ्जिस्सामाऽति। एवमेव  
खो भिक्खवे, सन्ति तिरच्छानगता पाणा गूथभक्खा, ते दूरतोव घायित्वा धावन्ति:  
एत्थ भुञ्जिस्साम, एत्थ भुञ्जिस्सामाति। कतमे च भिक्खवे, तिरच्छानगता पाणा  
गूथभक्खा: कुक्कुटा सुकरा सोणा सिगाला, ये वा पनञ्ञेपि केचि तिरच्छानगता पाणा  
गूथभक्खा। स खो सो भिक्खवे बालो इध पुब्बे रसादो इध पापानि कम्मानि करित्वा  
कायस्स भेदा परम्मरणा तेसं सत्तानं सहव्यतं उपपज्जति ये ते सत्ता गूथभक्खा।  
    
सन्ति भिक्खवे, तिरच्छानगता पाणा अन्धकारे जायन्ति अन्धकारे जीयन्ति अन्धकारे  
मीयन्ति। कतमे च भिक्खवे, तिरच्छानगता पाणा अन्धकारे जायन्ति अन्धकारे जीयन्ति  
अन्धकारे मीयन्ति: कीटा पुलवा गण्डुप्पादि, ये वा पनञ्ञेपि केचि तिरच्छानगता पाणा  
अन्धकारे जायन्ति अन्धकारे जीयन्ति अन्धकारे मीयन्ति। स खो सो भिक्खवे, बालो पुब्बे  
रसादो इध पापानि कम्मानि करित्वा कायस्स भेदा परम्मरणा तेसं सत्तानं  
सहव्यतं उपपज्जति, ये ते सत्ता अन्धकारे जायन्ति अन्धकारे जीयन्ति अन्धकारे मीयन्ति।  
सन्ति भिक्खवे, तिरच्छानगता पाणा उदकस्मिं जायन्ति उदकस्मिं जीयन्ति उदकस्मिं  
मीयन्ति। कतमे च भिक्खवे, तिरच्छानगता पाणा उदकस्मिं जायन्ति उदकस्मिं जीयन्ति  
उदकस्मिं मीयन्ति: मच्छा कच्छपा सुंसुमारा२ ये वा पनञ्ञेपि केचि तिरच्छानगता  
पाणा उदकस्मिं जायन्ति उदकस्मिं जीयन्ति उदकस्मिं मीयन्ति। स खो सो भिक्खवे, बालो  
इध पुब्बे रसादो इध पापानि कम्मानि करित्वा कायस्स भेदा परम्मरणा तेसं  
सत्तानं सहव्यतं उपपज्जति, ये ते सत्ता उदकस्मिं जायन्ति उदकस्मिं जीयन्ति उदकस्मिं  
मीयन्ति।  
    
सन्ति भिक्खवे, तिरच्छानगता पाणा असुचिस्मिं जायन्ति असुचिस्मिं जीयन्ति असुचिस्मिं मीयन्ति  
कतमे च भिक्खवे, तिरच्छानगता पाणा असुचिस्मिं जायन्ति असुचिस्मिं जीयन्ति असुचिस्मिं  
मीयन्ति: ये ते भिक्खवे सत्ता पूतिमच्छे वा जायन्ति पूतिमच्छे वा जीयन्ति पूतिमच्छे वा  
मीयन्ति। पूतिकुणपे वा जायन्ति पूतिकुणपे जीयन्ति पूतिकुणपे मीयन्ति। पूतिकुम्मासे वा  
जायन्ति पूतिकुम्मासे जीयन्ति पूतिकुम्मासे मीयन्ति। चन्दनिकाय वा जायन्ति चन्दनिकाय  
वाजीयन्ति चन्दनिकाय वा मीयन्ति। ओलिगल्ले वा जायन्ति ओलिगल्ले वा जीयन्ति ओलिगल्ले वा मीयन्ति।  
स खो सो भिक्खवे, [प्त्स् पगे १६९] [\क़् १६९।] बालो इध पुब्बे रसादो इध पापानि  
कम्मानि करित्वा कायस्स भेदा परम्मरणा तेसं सत्तानं सहव्यतं उपपज्जति ये ते  
सत्ता असुचिस्मिं जायन्ति असुचिस्मिं जीयन्ति असुचिस्मिं मीयन्ति।  
    
-------------------------  
१।हत्थि अस्सा-मजसं।  
२।सुसुमारा-मजसं।  
    
[ब्ज्त् पगे ३७०] [\x ३७०।]       
    
अनेकपरियायेनपि खो अहं भिक्खवे, तिरच्छानयोनिकथं कथेय्यं, यावञ्चिदं  
भिक्खवे, न सुकरं अक्खानेन पापुणितुं याव दुक्खा तिरच्छानयोनीति।  
    
सेय्यथापि भिक्खवे, पुरिसो एकच्छिग्गलं युगं महासमुद्दे पक्खिपेय्य, तमेनं  
पुरत्थिमो वातो पच्छिमेन संहरेय्य। पच्छिमो वातो पुरत्थिमेन संहरेय्य। उत्तरो  
वातो दक्खिणेन संहरेय्य दक्खिणो वातो उत्तरेन संहरेय्य। तत्रास्स काणकच्छपो,  
सो वस्ससतस्स वस्ससतस्स अच्चयेन सकिं उम्मुज्जेय्य। तं किम्मञ्ञथ भिक्खवे, अपि  
नु सो काणो कच्छपो अमुस्मिं एकच्छिग्गले युगे गीवं पवेसेय्याति?   
    
यदि नु न१ भन्ते, कदाची करहचि दिघस्स अद्धुनो अच्चयेनाति।  
    
खिप्पतरं खो सो भिक्खवे, काणो कच्छपो अमुस्मिं एकच्छिग्गले युगे गीवं  
पवेसेय्य। अतो दुल्लभतराहं भिक्खवे मनुस्सत्तं वदामि सकिं विनिपातगतेन  
बालेन। तं किस्स हेतु: न हेत्थे भिक्खवे, अत्थि धम्मचरिया समचरिया कुसलकिरिया  
पुञ्ञकिरिया, अञ्ञमञ्ञखादिका एत्थ भिक्खवे, वत्तति दुब्बलखादिका।  
    
स खो सो भिक्खवे, बालो सचे कदाचि करहचि दीघस्स अद्धुनो अच्चयेन मनुस्सत्तं  
आगच्छति। यानि तानि नीचकुलानि: चण्डालकुलं वा नेसादकुलं वा वेणकुलं२ वा  
रथकारकुलं वा पुक्कुसकुलं वा तथारूपे कुले पच्चाजायति दऌइद्दे अप्पन्नपानभोजने  
कसिरवुत्तिके, यत्थ कसिरेन घासच्छादो लब्भति। सो च होति दुब्बण्णो दुद्दसिको  
ओकोटिमको बव्हाबाधो, काणो वा कुणी वा खुज्जो वा पक्खहतो वा, न लाभी अन्नस्स  
पानस्स वत्थस्स [प्त्स् पगे १७०] [\क़् १७०।] यानस्स मालागन्धविलेपनस्स  
सेय्यावसथपदीपेय्यस्स। सो कायेन दुच्चरितं चरति वाचाय दुच्चरितं चरति मनसा  
दुच्चरितं चरति। सो कायेन दुच्चरितं चरित्वा वाचाय दुच्चरितं चरित्वा मनसा दुच्चरितं  
चरित्वा कायस्स भेदा परम्मरणा अपायं दुग्गतिं विनिपातं निरयं उपपज्जति।  
    
सेय्यथापि भिक्खवे, अक्खधुत्तो पठमेनेव कलिग्गहेन पुत्तम्पि जीयेथ दारम्पि  
जीयेथ सब्बं सापतेय्यम्पि जीयेथ उत्तरिम्पि अनुबन्धं३ निगच्छेय्य। अप्पमत्तको सो  
भिक्खवे, कलिग्गहो यं सो अक्खधुत्तो पठमेनेव कलिग्गहेन पुत्तम्पि जीयेथ  
दारम्पि जीयेथ सब्बं सापतेय्यम्पि जीयेथ उत्तरिम्पि अनुबन्धं निगच्छेय्य। अथ खो  
अयमेव ततो महन्ततरो कलिग्गहो: यं सो बालो कायेन दुच्चरितं चरित्वा वाचाय  
दुच्चरितं चरित्वा मनसा दुच्चरितं चरित्वा कायस्स भेदा परम्मरणा अपायं दुग्गतिं  
विनिपातं निरयं उपपज्जति। अयम्पि भिक्खवे केवलपरिपूरा४ बालभुमीति।  
    
------------------------  
१।यदि पन-मजसं,सिमु। ३।अन्दुबन्धं-स्या।  
२।वेनुकुलं-स्या ४।केवलं परिपूरा-मजसं।  
    
[ब्ज्त् पगे ३७२] [\x ३७२।]       
    
तीणिमानि भिक्खवे, पण्डितस्स पण्डितलक्खणानि पण्डितनिमित्तानि पण्डितापदानानि।  
कतमानि तिणि: इध भिक्खवे, पण्डितो सुचिन्तितचिन्ती च होति सुभासितभासी च  
सुकतकम्मकारी च। नो चे तं भिक्खवे, पण्डितो सुचिन्तितचिन्ती च अभविस्स  
सुभासितभासी च सुकतकम्मकारी च। केन नं पण्डिता जानेय्युं पण्डितो अयं भवं  
सप्पुरिसोऽति। यस्मा च खो भिक्खवे, पण्डितो सुचिन्तितचिन्ती च होति सुभासितभासी च  
सुकतकम्मकारी च तस्मा नं पण्डिता जानन्ति पण्डितो अयं भवं सप्पुरिसोऽति।  
    
स खो सो भिक्खवे, अयं पण्डितो तिविधं दिट्ठेव धम्मे सुखं सोमनस्सं  
पटिसंवेदेति। सचे भिक्खवे पण्डितो सभाय१ वा निसिन्नो होति, रथियाय वा निसिन्नो होति।  
सिङ्घाटके वा निसिन्नो होति। तत्र चे जानो तज्जं तस्सारुप्पं कथं मन्तेति। साच भिक्खवे,  
पण्डितो पाणातिपाता पटिविरतो होति अदिन्नादाना पटिविरतो होति कामेसु मिच्छाचारा [प्त्स्  
पगे १७१] [\क़् १७१।] पटिविरतो होति मुसावादा पटिविरतो होति  
सुरामेरयमज्जपमादट्ठाना पटिविरतो होति। तत्र भिक्खवे, पण्डितस्स एवं होति: यं  
खो जानो तज्जं तस्सारुप्पं कथं मन्तेति। संविज्जन्तेव ते धम्मा मयि, अहञ्च तेसु  
धम्मेसु सन्दिस्सामीऽति। इदं भिक्खवे पण्डितो पठमं दिट्ठेव धम्मे सुखं  
सोमनस्सं पटिसंवेदेति।  
    
पुन च परं भिक्खवे, पण्डितो पस्सति राजानो चोरं आगुचारिं गहेत्वा विविधा  
कम्मकारणा कारेन्ते। कसाहिपि ताऌएन्ते वेत्तेहिपि ताऌएन्ते, अद्धदण्डकेहिपि ताऌएन्ते,  
हत्थम्पि छिन्दन्ते पादम्पि छिन्दन्ते, हत्थपादम्पि छिन्दन्ते, कण्णम्पि छिन्दन्ते,  
नासम्पि छिन्दन्ते, कण्णनासम्पि छिन्दन्ते, बिलङ्गथालिकम्पि करोन्ते,  
सङ्खमुण्डिकम्पि करोन्ते, राहुमुखम्पि करोन्ते, जोतिमालिकम्पि करोन्ते,  
हत्थपज्जोतिकम्पि करोन्ते, एरकवत्तिकम्पि करोन्ते, चीरकवासिकम्पि करोन्ते,  
एणेय्यकम्पि करोन्ते, बलिसमंसिकम्पि करोन्ते, कहापणकम्पि करोन्ते,  
खारापतच्छिकम्पि करोन्ते, पलिघपरिवत्तिकम्पि करोन्ते, पलालपीठकम्पि करोन्ते,  
तत्तेनपि तेलेन ओसिञ्चन्ते, सुनखेहिपि खादापेन्ते, जीवन्तम्पि सूले उत्तासेन्ते, असिनापि सिसं  
छिन्दन्ते। तत्र भिक्खवे पण्डितस्स एवं होति: यथारूपानं खो पापकानं कम्मानं  
हेतु राजानो चोरं आगुचारिं गहेत्वा विविधा कम्मकारणा कारेन्ति कसाहिपि ताऌएन्ति। वेत्तेहिपि  
ताऌएन्ति अद्धदण्डकेहिपि  
ताऌएन्ते, हत्थम्पि छिन्दन्ते पादम्पि छिन्दन्ते, हत्थपादम्पि छिन्दन्ते, कण्णम्पि  
छिन्दन्ते, नासम्पि छिन्दन्ते, कण्णनासम्पि छिन्दन्ते, बिलङ्गथालिकम्पि करोन्ते,  
सङ्खमुण्डिकम्पि करोन्ते, राहुमुखम्पि करोन्ते, जोतिमालिकम्पि करोन्ते,  
हत्थपज्जोतिकम्पि करोन्ते, एरकवत्तिकम्पि करोन्ते, चीरकवासिकम्पि करोन्ते,  
एणेय्यकम्पि करोन्ते, बलिसमंसिकम्पि करोन्ते, कहापणकम्पि करोन्ते,  
खारापतच्छिकम्पि करोन्ते, पलिघपरिवत्तिकम्पि करोन्ते, पलालपीठकम्पि करोन्ते,  
तत्तेनपि तेलेन ओसिञ्चन्ते, सुनखेहिपि खादापेन्ते, जीवन्तम्पि सूले उत्तासेन्ते, असिनापि सीसं  
छिन्दन्ति न ते धम्मा मयि संविज्जन्ति, अहञ्च न तेसु धम्मेसु सन्दिस्सामिति। इदम्पि  
भिक्खवे पण्डितो दुतियं दिट्ठेव धम्मे सुखं सोमनस्सं पटिसंवेदेति।  
    
पुनचपरं भिक्खवे, पण्डितं पीठसमारूऌहं वा मञ्चसमारूऌहं वा छमाय२वा  
सेमानं। यानिस्स पुब्बे कल्याणानि कम्मानि कतानि कायेन सुचरितानि वाचाय सुचरितानि  
मनसा सुचरितानि, तानिस्स तम्हि समये ओलम्बन्ति अज्झोलम्बन्ति अभिप्पलम्भन्ति।  
सेय्यथापि भिक्खवे, महन्तिनं३ पब्बतकूटानं छाया सायन्हसमयं पठविया  
ओलम्बन्ति, अज्झोलम्बन्ति, अभिप्पलम्बन्ति। एवमेव खो भिक्खवे, पण्डितं  
पीठसमारूऌहं वा मञ्चसमारूऌहं वा छमाय वा सेमानं यानिस्स पुब्बे कल्याणानि  
कम्मानि कतानि कायेन सुचरितानि वाचाय सुचरितानि मनसा सुचरितानि, तानिस्स तम्हि समये  
ओलम्बन्ति, अज्झोलम्बन्ति, अभिप्पलम्बन्ति। तत्र भिक्खवे, पण्डितस्स एवं होति: ऽअकतं  
वत मे पापं अकतं लुद्दं अकतं किब्बिसं, कतं कल्याणं कतं कुसलं कतं  
भीरुत्ताणं। यावता होति२ अकतपापानं अकतलुद्दानं अकतकिब्बिसानं, कतकल्याणानं  
कतकुसलानं कतभीरुत्ताणानं गति, तं गतिं पेच्च गच्छामिऽति। सो न सोचति, न किलमति।  
न परिदेवति, न उरत्ताऌइं कन्दति, न सम्मोहं आपज्जति। इदम्पि भिक्खवे, पण्डितो  
ततियं दिट्ठेव धम्मे सुखं सोमनस्सं पटिसंवेदेति।  
    
-------------------------  
१।सभायं-सीमु,मजसं। ३।महतं-मजसं।  
२।छमायं-सीमु,मजसं। ४।यावता भो-मजसं।  
    
[ब्ज्त् पगे ३७४] [\x ३७४।]       
    
स खो सो भिक्खवे, पण्डितो कायेन सुचरितं चरित्वा वाचाय सुचरितं चरित्वा मनसा  
सुचरितं चरित्वा कायस्स [प्त्स् पगे १७२] [\क़् १७२।] भेदा परम्मरणा सुगतिं सग्गं  
लोकं उपपज्जति। यं खो तं भिक्खवे, सम्मा वदमानो वदेय्यऽएकन्तं इट्ठं  
एकन्तं कन्तं एकन्तं मनापऽन्ति। सग्गमेव तं सम्मा वदमानो वदेय्य ऽएकन्तं  
इट्ठं एकन्तं कन्तं एकन्तं मनापऽन्ति। यावञ्चिदं भिक्खवे, उपमापि न सुकरा  
यावसुखा सग्गाति।  
    
एवं वुत्ते अञ्ञतरो भिक्खु भगवन्तं एतदवोच: सक्का, पन भन्ते, उपमं कातुऽन्ति?  
    
ऽसक्का भिक्खूऽति भगवा अवोच। "सेय्यथापि भिक्खु१, राजा चक्कवत्ती सत्त हि रतनेहि  
समन्नागतो चतुहि च इद्धिहि, ततो निदानं सुखं सोमनस्सं पटिसंवेदेती। कतमेहि  
सत्तहि:  
    
इध भिक्खु रञ्ञो खत्तियस्स मुद्धावसित्तस्स तदहुपोसथे पण्णरसे सीसं  
नहातस्स उपोसथिकस्स उपरिपासादवरगतस्स दिब्बं चक्करतनं पातुभवति  
सहस्सारं सनेमिकं सनाभिकं सब्बाकारपरिपूरं। तं दिस्वान रञ्ञो खत्तियस्स  
मुद्धावसित्तस्स एवं होति: ऽसुतं खो पन मेतं: यस्स रञ्ञो खत्तियस्स  
मुद्धावसित्तस्स तदहुपोसथे पण्णरसे सीसं नहातस्स उपोसथिकस्स  
उपरिपासादवरगतस्स दिब्बं चक्करतनं पातुभवति सहस्सारं सनेमिकं सनाभिकं  
सब्बाकारपरिपूरं, सो होति राजा चक्कवत्ती। अस्सं नु खो अहं राजा चक्कवत्तीऽति।  
    
अथ खो भिक्खवे, राजा खत्तियो मुद्धावसित्तो उट्ठायासना२ वामेन हत्थेन  
भिङ्कारं३ गहेत्वा दक्खिणेन हत्थेन चक्करतनं अब्भुक्किरति४, ऽपवत्ततु भवं  
चक्करतनं, अभिविजिनातु भवं चक्करतनऽन्ति। अथ खो तं भिक्खवे, चक्करतनं  
पुरत्थिमं दिसं पवत्तति, अन्वदेव राजा चक्कवत्ती सद्धिं चतुरङ्गिनिया सेनाय।  
यस्मिं खो पन भिक्खवे, पदेसे चक्करतनं पतिट्ठाति। तत्र राजा चक्कवत्ती वासं  
उपेति सद्धिं चतुरङ्गिनिया सेनाय।  
    
ये खो पन [प्त्स् पगे १७३] [\क़् १७३।] भितखवे, पुरत्थिमाय दिसाय पटिराजानो, ते  
राजानं चक्कवत्तिं उपसङ्कमित्वा एवमाहंसु: एहि खो महाराज, स्वागतं महाराजा,  
सकन्ते महाराज, अनुसास महाराजाऽति।  
    
राजा चक्कवत्ति एवमाह: ऽपाणो न हन्तब्बो, अदिन्नं नादातब्बं, कामेसु मिच्छा न  
चरितब्बा, मुसा न भासितब्बा, मज्जं न पातब्बं, यथाभुत्तञ्च भुञ्जथाऽति। ये खो  
पन भिक्खवे, पुरत्थिमाय दिसाय पटिराजानो, न ते रञ्ञो चक्कवत्तिस्स अनुयुत्ता५  
भवन्ति अथ खो तं भिक्खवे चक्करतनं पुरत्थिमसमुद्दं अज्झोगहेत्वा  
पच्चुत्तरित्वा दक्खिणं दिसं पवत्तति। ये खो पन भिक्खवे,दक्खिणाय दिसाय  
पटिराजानो, ते रञ्ञो चक्कवत्तिस्स अनुयुत्ता५ भवन्ति अथ खो तं भिक्खवे चक्करतनं  
दक्खिणं समुद्दं अज्झोगहेत्वा पच्चुत्तरित्वा पच्छिमं दिसं पवत्तति। ये खो पन  
भिक्खवे, पच्छिमाय दिसाय पटिराजानो। ते रञ्ञो चक्कवत्तिस्स अनुयुत्ता५ भवन्ति अथ  
खो तं भिक्खवे चक्करतनं पच्छिमं समुद्दं अज्झोगहेत्वा, पच्चुत्तरित्वा उत्तरं  
दिसं पवत्तति। अन्वदेव राजा चक्कवत्ती सद्धिं चतुरङ्गिनिया सेनाय।  
    
-------------------------  
१।भिक्खवे-मजसं।  
२।उट्ठायासना-मजसं नत्थि। ३।भिङ्गारं-स्या।  
४।अब्भुकिरति-स्या। ५।अनुयन्ता-मजसं,सीमु।  
    
[ब्ज्त् पगे ३७६] [\x ३७६।]       
    
यस्मिं खो पन भिक्खवे, पदेसे चक्करतनं पतिट्ठाति। तत्र राजा चक्कवत्ती वासं  
उपेति सद्धिं चतुरङ्गिनिया सेनाय। ये खो पन भिक्खवे, उत्तराय दिसाय पटिराजानो ते  
राजानं चक्कवत्तिं उपसङ्कमित्वा एवमाहंसु: ऽएहि खो महाराज, स्वागतं महाराज,  
सकं ते महाराज, अनुसाय महाराजऽति।  
    
राजा चक्कवन्ती एवमाह: ऽपाणो न हन्तब्बो, अदिन्नं नादातब्बं, कामेसु मिच्छा न  
चरितब्बा,मुसा न भासितब्बा, मज्जं न पातब्बं, यथाभुत्तञ्च भुञ्जथाऽति। ये खो पन  
भिक्खवे, उत्तराय दिसाय पटिराजानो ते रञ्ञो चक्कवत्तिस्स अनुयुत्ता भवन्ति।  
    
अथ खो तं भिक्खवे, चक्करतनं समुद्दपरियन्तं पठविं अभिविजीनित्वा तमेव  
राजधानिं पच्चागन्त्वा रञ्ञो चक्कवत्तिस्स अन्ते पुरद्वारे अक्खाहतं मञ्ञे तिट्ठति,  
रञ्ञो चक्कवत्तिस्स अन्तेपुरद्वारं उपसोभयमानं। रञ्ञो भिक्खवे, चक्कवत्तिस्स  
एवरूपं चक्करतनं पातुभवति।  
    
पुनचपरं भिक्खवे, रञ्ञो चक्कवत्तिस्स हत्थिरतनं पातुभवति सब्बसेतो  
सत्तप्पतिट्ठो इद्धिमा वेहासङ्गमो उपोसथो१ नागराजा। तं दिस्वान रञ्ञो चक्कवत्तिस्स  
चित्तं पसिदिति। भद्दकं वत भो हत्थियानं, सचे दमथं उपेय्याऽति। अथ खो तं  
भिक्खवे, [प्त्स् पगे १७४] [\क़् १७४।] हत्थिरतनं सेय्यथापि नाम भद्दो  
हत्थाजानीयो दीघरत्तं सुपरिदन्तो, एवमेव दमथं उपेति। भूतपुब्बं भिक्खवे,  
राजा चक्कवत्ती तमेव हत्थिरतनं वीमंसमानो पुब्बन्हसमयं अभिरुहित्वा  
समुद्दपरियन्तं पठविं अनुसंयायित्वा तमेव राजधानिं पच्चागन्त्वा पातरासं  
अकासि। रञ्ञो भिक्खवे, चक्कवत्तिस्स एवरूपं हत्थिरतनं पातुभवति।  
    
पुनचपरं भिक्खवे,रञ्ञो चक्कवत्तिस्स अस्सरतनं पातुभवति सब्बसेतो काकसीसो२  
मुञ्जकेसो इद्धिमा वेहासङ्गमो वलाहको३ अस्सराजा। दिस्वान रञ्ञो चक्कवत्तिस्स चित्तं  
पसीदिति: भद्दकं वत भो अस्सयानं, सचे दमथं उपेय्याऽति। अथ खो तं भिक्खवे,  
अस्सरतनं सेय्यथापि नाम भद्दो अस्साजानीयो दीघरत्तं सुपरिदन्तो, एवमेव  
दमथं उपेति। भूतपुब्बं भिक्खवे, राजा चक्कवत्ती तमेव अस्सरतनं वीमंसमानो  
पुब्बन्हसमयं अभिरुहित्वा समुद्दपरियन्तं पठविं अनुसंयायित्वा तमेव  
राजधानिं पच्चागन्त्वा पातरासं अकासि। रञ्ञो भिक्खवे, चक्कवत्तिस्स एवरूपं  
अस्सरतनं पातुभवति।  
    
पुनचपरं भिक्खवे। रञ्ञो चक्कवत्तिस्स मणिरतनं पातुभवति सो होति मणि  
वेऌउरियो सुभो जातिमा अट्ठंसो सुपरिकम्मकतो तस्स खो पन भिक्खवे, राजा चक्कवत्ति  
तमेव मणिरतनं वीमंसमानो चतुरङ्गिनिं सेनं सन्नय्हित्वा मणिं धजग्गं  
आरोपेत्वा रत्तन्धकारतिमिसायं पायासि। ये खो पन भिक्खवे, समन्ता गामा अहेसुं, ते  
तेनोभासेन कम्मन्ते पयोजेसुं दिवाति मञ्ञमाना। रञ्ञो भिक्खवे, चक्कवत्तिस्स  
एवरूपं मणिरतनं पातुभवति।  
    
--------------------------  
१।उपोसथोनाम-सीमु।  
२।काऌअसीसो-मजसं। ३।वलाहकानाम-सीमु।  
    
[ब्ज्त् पगे ३७८] [\x ३७८।]       
    
पुनचपरं भिक्खवे, रञ्ञो चक्कवत्तिस्स इत्थिरतनं पातुभवति अभिरूपा दस्सनीया  
पासादिका परमाय वण्णपोक्खरताय समन्नागता नातिदीघा नातिरस्सा नातिकिसा [प्त्स् पगे  
१७५] [\क़् १७५।] नातिथूला नातिकाऌई१ नाच्चोदाता अतिक्कन्ता मानुसं वण्णं अप्पत्ता दिब्बं  
वण्णं। तस्स खो पन भिक्खवे, इत्थिरतनस्स एवरूपो कायसम्फस्सो होति: सेय्यथापि  
नाम तूलपिचुनो वा कप्पासपिचुनो वा तस्स खो पन भिक्खवे, इत्थिरतनस्स सीते उण्हानि  
गत्तानि होन्ति। उण्हे सीतानि गत्तानि होन्ति। तस्स खो पन भिक्खवे, इत्थिरतनस्स कायतो  
चन्दनगन्धो वायति। मुखतो उप्पलगन्धो वायति। तं खो पन भिक्खवे,  
इत्थिरतनं रञ्ञो चक्कवत्तिस्स पुब्बुट्ठायिनी होति पच्छानिपातिनी किङ्कारपटिस्साविनी  
मनापचारिनी पियवादिनी। तं खो पन भिक्खवे, इत्थिरतनं राजानं चक्कवत्तिं  
मनसापि नो अतिचरति, कुतो पन कायेन। रञ्ञो भिक्खवे, चक्कवत्तिस्स एवरूपं  
इत्थिरतनं पातुभवति।  
    
पुनचपरं भिक्खवे, रञ्ञो चक्कवत्तिस्स गहपतिरतनं पातुभवति। तस्स  
कम्मविपाकजं दिब्बं चक्खुं पातुभवति, येन निधिं पस्सति सस्सामिकम्पि  
अस्सामिकम्पि। सो राजानं चक्कवत्तिं उपसङ्कमित्वा एवमाह: अप्पोस्सुक्को त्वं देव होहि।  
अहं ते धनेन धनकरणीयं करिस्सामीऽति। भूतपुब्बं भिक्खवे, राजा चक्कवत्ती  
तमेव गहपतिरतनं वीमंसमानो नावं अभिरुहित्वा मज्झेगङ्गाय नदिया सोतं  
ओगहेत्वा गहपतिरतनं एतदवोच: अत्थो मे गहपति हिरञ्ञसुवण्णेनाऽति। तेन हि  
महाराज एकं तीरं नावा उपेतूऽति। इधेव मे गहपति, अत्थो हिरञ्ञसुवण्णेनाऽति। अथ  
खो तं भिक्खवे, गहपतिरतनं उभोहि हत्थेहि उदके ओमसित्वा पूरं  
हिरञ्ञसुवण्णस्स कुम्भिं उद्धरित्वा राजानं चक्कवत्तिं एवमाह२: अलं एत्तावता  
महाराज, कतं एत्तावता महाराज, पूजितं एत्तावता महाराजाऽति। राजा चक्कवत्ती एवमाह:  
अलं एत्तावता गहपति, कतं एत्तावता गहपति, पूजितं एत्तावता गहपतीऽति। रञ्ञो  
भिक्खवे, चक्कवत्तिस्स एवरूपं गहपतिरतनं पातुभवति।  
    
पुनचपरं भिक्खवे, रञ्ञो चक्कवत्तिस्स परिनायकरतनं [प्त्स् पगे १७६] [\क़् १७६।]    
   पातुभवति। पण्डितो व्यत्तो मेधावी पटिबलो राजानं चक्कवत्तिं उपट्ठापेतब्बं३  
उपट्ठापेतुं४अपयापेतब्बं अपयापेतुं। हपेतब्बं ठपेतुं। सो राजानं चक्कवत्तिं  
उपसङ्कमित्वा एवमाह: अप्पोस्सुक्को त्वं देव होहि, अहं अनुसासिस्सामीऽति। रञ्ञो  
भिक्खवे, चक्कवत्तिस्स एवरूपं परिनायकरतनं पातुभवति।  
    
राजा भिक्खवे, चक्कवत्ती इमेहि सत्तहि रतनेहि समन्नागतो होति।  
    
कतमाहि चतुहि इद्धीहि:  
    
इध भिक्खवे, राजा चक्कवत्ती अभिरूपो होति दस्सनीयो पासादिको परमाय  
वण्णपोक्खरताय समन्नागतो अतिविय अञ्ञेहि मनुस्सेहि। राजा भिक्खवे, चक्कवत्ती  
इमाय पठमाय इद्धिया समन्नागतो होति।  
    
-------------------------  
१।नातिकाऌइका-मजसं,सया। ३।उपयापेतब्बं-सीमु,मजसं।  
२।एतदवोच-सीमु,मजसं। ४।उपयापेतुं-सीमु,मजसं।  
    
[ब्ज्त् पगे ३८०] [\x ३८०।]       
    
पुनचपरं भिक्खवे, राजा चक्कवत्ती दीघायुको होति चिरट्ठितिको अतिविय अञ्ञेहि  
मनुस्सेहि। राजा भिक्खवे, चक्कवत्ती इमाय दुतियाय इद्धिया समन्नागतो होति।   
पुनचपरं भिक्खवे, राजा चक्कवत्ती अप्पाबाधो होति अप्पातङ्को समवेपाकिनिया  
गहणिया समन्नागतो नातिसीताय नाच्चुण्हाय अतिविय अञ्ञेहि मनुस्सेहि। राजा भिक्खवे,  
चक्कवत्ती इमाय ततियाय इद्धिया समन्नागतो होति।  
    
पुनचपरं भिक्खवे, राजा चक्कवत्ती ब्राह्मणगहपतिकानं पियो होति मनापो।  
सेय्यथापि भिक्खवे, पिता पुत्तानं पियो होति मनापो, एवमेव खो भिक्खवे, राजा  
चक्कवत्ती, ब्राह्मणगहपतिकानं पियो होति मनापो। रञ्ञोपि भिक्खवे, चक्कवत्तिस्स  
ब्राह्मणगहपतिका पिया होन्ति मनापा। सेय्यथापि भिक्खवे, पितुपुत्ता पिया होन्ति  
मनापा। एवमेव खो भिक्खवे, रञ्ञोपि चक्कवत्तिस्स ब्राह्मणगहपतिका पिया होन्ति  
मनापा। भूतपुब्बं भिक्खवे, राजा चक्कवत्ती चतुरङ्गिनिया सेनाय उय्यानभूमिं  
निय्यासि। अथ खो भिक्खवे, ब्राह्मणगहपतिका राजानं चक्कवत्तिं उपसङ्कमित्वा  
एवमाहंसु: ऽअतरमानो देव, याहि, यथा तं मयं चिरतरं पस्सेय्यामाऽति। राजापि  
भिक्खवे, चक्कवत्ती सारथिं आमन्तेसि: [प्त्स् पगे १७७ [\क़् १७७।] ऽ]अतरमानो सारथि,  
पेसेहि यथा मं ब्रह्मणगहपतिका चिरतरं पस्सेय्यऽन्ति। राजा भिक्खवे, चक्कवत्ती  
इमाय चतुत्थाय इद्धिया समन्नागतो होति  
    
राजा भिक्खवे, चक्कवत्ती इमाहि चतुहि इद्धीहि समन्नागतो होति।  
    
तं किं मञ्ञथ, भिक्खवे, अपि नु खो राजा चक्कवत्ती इमेहि सत्तहि रतनेहि  
समन्नागतो इमाहि चतुहि च इद्धीहि, ततो निदानं सुखं सोमनस्सं पटिसंवेदियेथाति।  
    
एकमेकेनापि तेन भन्ते, रतनेन समन्नागतो राजा चक्कवत्ती ततो निदानं सुखं  
सोमनस्सं पटिसंवेदियेथ। को पन वादो सत्तहि रतनेहि चतुहि च इद्धिहीति।  
    
अथ खो भगवा परित्तं पाणिमत्तं पासाणं गहेत्वा भिक्खू आमन्तेसि: ऽतं किं  
मञ्ञथ भिक्खवे, कतमो नु खो महन्ततरो: यो चायं मया परित्तो पाणिमत्तो  
पासाणो गहितो, यो च हिमवा पब्बतराजाति।  
    
अप्पमत्तको अयं भन्ते, भगवता परित्तो पाणिमत्तो पासाणो गहितो हिमवन्तं  
पब्बतराजानं उपनिधाय सङ्खम्पि न उपेति, कलहागम्पि न उपेति, उपनिधिम्पि न  
उपेति।  
    
एवमेव खो भिक्खवे, यं राजा चक्कवत्ती सत्तहि रतनेहि चतूहि च इद्धीहि समन्नागतो  
ततो निदानं सुखं सोमनस्सं पटिसंवेदेति। तं दिब्बस्स सुखस्स उपनिधाय  
सङ्खम्पि न उपेति, कलभागम्पि न उपेति, उपनिधिम्पि न उपेति।  
    
[ब्ज्त् पगे ३८२] [\x ३८२।]       
    
स खो सो भिक्खवे, पण्डितो सचे कदाचि करहचि दीघस्स अद्धुनो अच्चयेन  
मनुस्सत्तं आगच्छति। यानि तानि उच्चाकुलानि खत्तियमहासालकुलं वा  
ब्राह्मणमहासालकुलं वा गहपतिमहासालकुलं वा, तथारूपे कुले पच्चाजायति अड्ढे  
महद्धने महाभोगे पहूतजातरूपरजते पहूतवित्तुपकरणे पहूतधनधञ्ञे। सो  
च होति अभिरूपो दस्सनीयो पासादिको परमाय वण्णपोक्खरताय समन्नागतो। लाभी  
अन्नस्स पानस्स वत्थस्स यानस्स मालागन्ध विलेपनस्स सेय्यावसथपदीपेय्यस्स। सो  
कायेन सुचरितं चरति, वाचाय सुचरितं चरति, मनसा सुचरितं चरति। सो [प्त्स् पगे १७८]  
[\क़् १७८।] कायेन सुचरितं चरित्वा वाचाय सुचरितं चरित्वा मनसा सुचरितं चरित्वा  
कायस्स भेदा परम्मरणा सुगतिं सग्गं लोकं उपपज्जति। सेय्यथापि भिक्खवे,  
अक्खधुत्तो पठमेनेव कटग्गहेन महन्तं भोगक्खन्धं अधिगच्छेय्य,  
अप्पमत्तको सो भिक्खवे, कटग्गहो, यं सो अक्खधुत्तो पठमेनेव कटग्गहेन  
महन्तं भोगक्खन्धं अधिगच्छेय्य। अथ खो अयमेव ततो महन्ततरो कटग्गहो,  
यं सो पण्डितो कायेन सुचरितं चरित्वा वाचाय सुचरितं चरित्वा मनसा सुचरितं चरित्वा  
कायस्स भेदा परम्मरणा सुगतिं सग्गं लोकं उपपज्जति। अयं भिक्खवे,  
केवलपरिपूरा पण्डितभूमीति।  
    
इदमवोच भगवा अत्तमना ते भिक्खू भगवतो भासितं अभिनन्दुन्ति।  
    
बालपण्डितसुत्तं नवमं।  
    
[ब्ज्त् पगे ३८४] [\x ३८४।]       
    
३।३।१०  
    
देवदूत सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
सेय्यथापि भिक्खवे, द्वे अगारा सद्वारा, तत्थ चक्खुमा पुरिसो मज्झे ठितो पस्सेय्य  
मनुस्से गेहं पविसन्तेपि निक्खमन्तेपि, अनुसञ्चरन्तेपि अनुविचरन्तेपि। एवमेव खो  
अहं भिक्खवे, दिब्बेन चक्खुना विसुद्धेन अतिक्कन्तमानुसकेन सत्ते पस्सामि  
चवमाने उपपज्जमाने हीने पणीते सुवण्णे दुब्बण्णे सुगते दुग्गते यथा  
कम्मूपगे सत्ते पजानामि।  
    
इमे वत भोन्तो सत्ता कायसुचरितेन समन्नागतो वचीसुचरितेन समन्नागता  
मनोसुचरितेन समन्नागता अरियानं अनुपवादका सम्मादिट्ठिका  
सम्मादिट्ठिकम्मसमादाना। ते कायस्स भेदा परम्मरणा सुगतिं सग्गं लोकं  
उपपन्ना। इमे वा पन भोन्तो सत्ता कायसुचरितेन समन्नागता वचीसुचरितेन  
समन्नागता मनोसुचरितेन समन्नागता अरियानं [प्त्स् पगे १७९] [\क़् १७९।]       
अनुपवादका सम्मादिट्ठिका सम्मादिट्ठिकम्मसमादाना, ते कायस्स भेदा  
परम्मरणा मनुस्सेसु उपपन्ना।  
    
इमे वत भोन्तो सत्ता कायदुच्चरितेन समन्नागता वचीदुच्चरितेन समन्नागता  
मनोदुच्चरितेन समन्नागता अरियानं उपवादका मिच्छादिट्ठिका  
मिच्छादिट्ठिकम्मसमादाना, ते कायस्स भेदा परम्मरणा पेत्तिविसयं उपपन्ना। इमे  
वा पन भोन्तो सत्ता कायदुच्चरितेन समन्नागता वचीदुच्चरितेन समन्नागता  
मनोदुच्चरितेन समन्नागता अरियानं उपवादका मिच्छादिट्ठिका  
मिच्छादिट्ठिकम्मसमादाना, ते कायस्स भेदा परम्मरणा तिरच्छानयोनिं उपपन्ना।  
इमे वा पन भोन्तो सत्ता कायदुच्चरितेन समन्नागता वचीदुच्चरितेन समन्नागता  
मनोदुच्चरितेन समन्नागता अरियानं उपवादका मिच्छादिट्ठिका  
मिच्छादिट्ठिकम्मसमादाना, ते कायस्स भेदा परम्मरणा अपायं दुग्गतिं विनिपातं  
निरयं उपपन्नाति।  
    
तमेनं भिक्खवे, निरयपाला नानाबाहासु गहेत्वा यमस्स रञ्ञो दस्सेन्ति ऽअयं देव,  
पुरिसो अमत्तेय्यो अपेत्तेय्यो असामञ्ञो अब्रह्मञ्ञो न कुलेजेट्ठापचायी, इमस्स देवो  
दण्डं पणेतूति।  
    
[ब्ज्त् पगे ३८६] [\x ३८६।]       
    
तमेनं भिक्खवे, यमो राजा पठमं देवदूतं समनुयुञ्जति समनुगाहति  
समनुभासति: ऽअम्हो पुरिस, न त्वं अद्दस मनुस्सेसु पठमं देवदूतं  
पातुभूतऽन्ति? सो एवमाह: ऽनाद्दसं भन्तेऽति। तमेनं भिक्खवे, यमो राजा एवमाह:  
ऽअम्हो पुरिस, न त्वं अद्दस मनुस्सेसु दहरं कुमारं मन्दं उत्तानसेय्यकं सके  
मुत्तकरीसे पलिपन्नं सेमानऽन्ति? सो एवमाह: ऽअद्दसं भन्तेऽति। तमेनं भिक्खवे,  
यमो राजा एवमाह: ऽअम्हो पुरिस, तस्स ते विञ्ञूस्स सतो महल्लकस्स न एतदहोसि: ऽअहम्पि  
खोम्हि जातिधम्मो जातिं अनतीतो, हन्दाहं कल्याणं करोमि कायेन वाचाय मनसाऽति? सो  
एवमाह: ऽनासक्खिस्सं भन्ते, पमादस्सं भन्तेऽति। तमेनं भिक्खवे, यमो राजा  
एवमाह: ऽअम्हो पुरिस पमादवताय न कल्याणमकासि कायेन वाचाय मनसा। तग्घ  
त्वं अम्हो पुरिस, तथा करिस्सन्ति यथा तं पमत्तं। तं खो पन ते एतं पापं  
कम्मं नेव मातरा कतं, न पितरा कतं, न भातरा कतं न भगिनिया कतं, न  
मित्तामच्चेहि कतं, न ञातिसालोहितेहि कतं, न समणब्राह्मणेहि कतं, न देवताहि  
कतं। तयावेतं पापं कम्मं कतं, त्वञ्ञेवेतस्स विपाकं पटिसंवेदिस्ससीऽति।  
    
तमेनं भिक्खवे, यमो राजा पठमं देवदूतं समनुयुञ्जित्वा समनुगाहित्वा  
समनुभासित्वा दुतियं देवदूतं समनुयुञ्जति समनुगाहति समनुभासति: ऽअम्हो  
पुरिस, न त्वं अद्दस मनुस्सेसु दुतियं देवदूतं पातुभूतन्ति? सो एवमाह: ऽनाद्दसं  
भन्तेऽति। तमेनं भिक्खवे, यमो राजा एवमाह: ऽअम्हो पुरिस, न त्वं अद्दस  
मनुस्सेसु इत्थिं वा पुरिसं वा आसीतिकं वा नावुतिकं वा वस्ससतिकं वा जातीया जिण्णं  
गोपानसिवङ्कं भोग्गं दण्डपरायणं पवेधमानं गच्छन्तं आतुरं  
गतयोब्बनं खण्डदन्तं पलितकेसं विलूनं खलितसिरं वलितं तिलकाहतगत्तऽन्ति? सो  
एवमाह: ऽअद्दसं भन्तेऽति। तमेनं भिक्खवे, यमो राजा एवमाह: ऽअम्हो पुरिसो, तस्स  
ते विञ्ञूस्स। सतो महल्लकस्स न एतदहोसि: ऽअहम्पि खोम्हि जरा धम्मो जरं अनतीतो,  
हन्दाहं कल्याणं करोमि कायेन वाचाय मनसाऽति? सो एवमाह: ऽनासक्खिस्सं भन्ते,  
पमादस्सं भन्तेऽति। तमेनं भिक्खवे, यमो राजा एवमाह: ऽअम्हो पुरिस,  
पमादवताय न कल्याणमकासि कायेन वाचाय मनसा। तग्घ त्वं अम्भो पुरिस, तथा  
करिस्सन्ति यथा तं पमत्तं। तं खो पन ते एतं पापं कम्मं नेव मातरा कतं, न  
पितरा [प्त्स् पगे १८०] [\क़् १८०।] कतं, न भातरा कतं, न भगिनिया कतं, न  
मित्तामच्चेहि कतं, न ञातिसालोहितेहि कतं, न समणब्राह्मणेहि कतं, न देवताहि  
कतं, तया वेतं पापं कम्मं कतं, त्वञ्ञेव एतस्स विपाकं पटिसंवेदिस्ससीऽति।   
    
[ब्ज्त् पगे ३८८] [\x ३८८।]       
    
तमेनं भिक्खवे, यमो राजा दुतियं देवदूतं समनुयुञ्जित्वा समनुगाहित्वा  
समनुभासित्वा ततियं देवदूतं समनुयुञ्जति, समनुगाहति। समनुभासति: [प्त्स् पगे  
१८१] [\क़् १८१।] अम्हो पुरिस, न त्वं अद्दस, मनुस्सेसु ततियं देवदूतं पातुभूतऽन्ति।  
सो एवमाह: ऽनाद्दसं भन्तेऽति। तमेनं भिक्खवे, यमोराजा एवमाह: ऽअम्हो पुरिस, न  
त्वं अद्दस मनुस्सेसु इत्थिं वा पुरिसं वा आबाधिकं दुक्खितं बाऌहगिलानं सके  
मुत्तकरीसे पलिपन्नं सेमानं अञ्ञेहि वुट्ठापियमानं अञ्ञेहि संवेसियमानऽन्ति। सो  
एवमाह: ऽअद्दसं भन्तेऽति। तमेनं भिक्खवे यमो राजा एवमाह: ऽअम्हो पुरिस, तस्स  
ते विञ्ञुस्स सतो महल्लकस्स न एतदहोसि: ऽअहम्पि खोम्हि व्याधिधम्मो व्याधिं  
अनतीतो, हन्दाहं कल्याणं करोमि कायेन वाचाय मनसाऽति। सो एवमाह: ऽनासक्खिस्सं  
भन्ते, पमादस्सं भन्तेऽति। तमेनं भिक्खवे, यमो राजा एवमाह: ऽअम्हो पुरिस,  
पमादवताय न कल्याणमकासि कायेन वाचाय मनसा। तग्घ त्वं अम्हो पुरिस, तथा  
करिस्सन्ति यथा तं पमत्तं। तं खो पन ते एतं पापं कम्मं नेव मातरा कतं, न  
पितरा कतं, न भातरा कतं, न भगिनिया कतं, न मित्तामच्चेहि कतं न ञातिसालोहितेहि  
कथं, न समणब्राह्मणेहि कथं, न देवताहि कतं। तया वेतं पापं कम्मं  
कतं। त्वञ्ञ्ञेवेतस्स विपाकं पटिसंवेदिस्ससीऽति।   
    
तमेनं भिक्खवे, यमो राजा ततियं देवदूतं समनुयुञ्जित्वा समनुगाहित्वा  
समनुभासित्वा चतुत्थं देवदूतं समनुयुञ्जति, समनुगाहति, समनुभासति: ऽअम्हो  
पुरिस, न त्वं अद्दस मनुस्सेसु चतुत्थं देवदूतं पातुभूतऽन्ति। सो एवमाह:  
ऽनाद्दसं भन्तेऽति। तमेनं भिक्खवे, यमो राजा एवमाह: ऽअम्हो पुरिस, न त्वं अद्दस  
मनुस्सेसु राजानो चोरं आगुचरिं गहेत्वा विविधा कम्मकारणा कारेन्ते, कसाहिपि ताऌएन्ते  
वेत्तेहिपि ताऌएन्ते अद्धदण्डकेहिपि तऌएन्ते हत्थम्पि छिन्दन्ते पादम्पि छिन्दन्ते  
हत्थपादम्पि छिन्दन्ते कण्णम्पि छिन्दन्ते नासम्पि छिन्दन्ते कण्णनासम्पि  
छिन्दन्ते बिलङ्गथालिकम्पि करोन्ते सङ्खमुण्डिकम्पि करोन्ते राहुमुखम्पि करोन्ते  
जोतिमालिकम्पि करोन्ते हत्थपज्जोतिकम्पि करोन्ते एरकवत्तिकम्पि करोन्ते चीरकवासिकम्पि  
करोन्ते एणेय्यकम्पि करोन्ते बलिसमंसिकम्पि करोन्ते कहापणकम्पि करोन्ते  
कारापतच्छिकम्पि करोन्ते पलिघपरिवत्तिकम्पि करोन्ते पलालपीठकम्पि करोन्ते  
तत्तेनपि तेलेन ओसिञ्चन्ते सुनखेहिपि खादापेन्ते जीवन्तम्पि सूले उत्तासेन्ते असिनापि सीसं  
छिन्दन्तेऽति। सो एवमाह: ऽअद्दसं भन्तेऽति। तमेनं भिक्खवे यमो राजा एवमाह: ऽअम्हो  
पुरिस, तस्स ते विञ्ञुस्स सतो महल्लकस्स न एतदहोसि: ऽये किर भो पापकानि कम्मानि  
करोन्ति। ते दिट्ठेव धम्मे एवरूपा विविधा कम्मकारणा करीयन्ति। किमङ्ग पन [प्त्स्  
पगे १८२] [\क़् १८२।] परत्थ हन्दाहं कल्याणं करोमि कायेन वाचाय मनसाऽति। सो  
एवमाह: ऽनासक्खिस्सं भन्ते, पमादस्सं भन्तेऽति। तमेनं भिक्खवे, यमो राजा  
एवमाह: ऽअम्हो पुरिस पमादवताय न कल्याणमकासि। कायेन वाचाय मनसा, तग्घ  
त्वं अम्हो पुरिस, तथा करिस्सन्ति यथा तं पमत्तं। तं खो पन ते एतं पापं  
कम्मं नेव मातरा कतं, न पितरा कतं, न भातरा कतं, न भगिनिया कतं, न  
मित्तामच्चेहि कतं, न ञातिसालोहितेहि कतं, न समणब्राह्मणेहि कतं, न देवताहि  
कतं। तयावेतं पापं कम्मं कतं, त्वञ्ञेवेतस्स विपाकं पटिसंवेदिस्ससीऽति।  
    
[ब्ज्त् पगे ३९०] [\x ३९०।]       
    
तमेनं भिक्खवे, यमो राजा चतुत्थं देवदूतं समनुयुञ्जित्वा समनुगाहित्वा  
समनुभासित्वा पञ्चमं देवदुतं समनुयुञ्जति समनुगाहति समनुभासति: ऽअम्हो  
पुरिस, न त्वं अद्दस मनुस्सेसु पञ्चमं देवदूतं पातुभूतऽन्ति॥ सो एवमाह:  
ऽनाद्दसं भन्तेऽति। तमेनं भिक्खवे यमो राजा एवमाह: ऽअम्हो पुरिस न त्वं अद्दस  
मनुस्सेसु इत्थिं वा पुरिसं वा एकाहमतं वा द्वीहमतं वा तीहमतं वा  
उद्धुमातकं विनीलकं विपुब्बकजातऽन्ति। सो एवमाह: ऽअद्दसं भन्तेऽति। तमेनं  
भिक्खवे, यमो राजा एवमाह: ऽअम्हो पुरिस, तस्स ते विञ्ञुस्स सतो महल्लकस्स न  
एतदहोसि: ऽअहम्पि खोम्हि मरणधम्मो मरणं अनतीतो, हन्दाहं कल्याणं करोमि  
कायेन वाचाय मनसाऽति। सो एवमाह: ऽनासक्खिस्सं भन्ते, पमादस्सं भन्तेऽति।  
तमेनं भिक्खवे, यमो राजा एवमाह: ऽअम्हो पुरिस, पमादवताय न कल्याणमकासि  
कायेन वाचाय मनसा। तग्घ त्वं अम्हो पुरिस, तथा करिस्सन्ति यथा तं पमत्तं। तं  
खो न ते एतं पापं कम्मं नेव मातरा कतं, न पितरा कतं, न भातरा कतं, न  
भगिनिया कतं, न मित्तामच्चेहि कतं, न ञातिसालोहितेहि कतं, न समणब्राह्मणेहि  
कतं, न देवताहि कतं, तयावेतं पापं कम्मं कतं, त्वञ्ञेवेतस्स विपाकं  
पटिसंवेदिस्ससीऽति।  
    
तमेनं भिक्खवे, यमो राजा पञ्चमं देवदूतं समनुयुञ्जित्वा समनुगाहित्वा  
समनुभासित्वा तुण्हि होति।  
    
तमेनं भिक्खवे निरयपाला पञ्चविधबन्धनं [प्त्स् पगे १८३] [\क़् १८३।] नाम  
कारणं करोन्ति। तत्तं अयोखीलं हत्थे गमेन्ति, तत्तं अयोखीलं दुतिये हत्थे गमेन्ति,  
तत्तं अयोखीलं पादे गमेन्ति। तत्तं अयोखीलं दुतिये पादे गमेन्ति। तत्तं अयोखीलं  
मज्झे उरस्मिं गमेन्ति। सो तत्थ दुक्खा तिप्पा कटुका वेदना वेदेति। न च ताव कालं  
करोति, याव न तं पापं कम्मं ब्यन्तीहोति। तमेनं भिक्खवे, निरयपाला संवेसेत्वा  
कुठारीहि तच्छन्ति। सो तत्थ दुक्खा तिप्पा कटुका वेदना वेदेति। न च ताव कालं करोति,  
याव न तं पापं कम्मं ब्यन्तीहोति। तमेनं भिक्खवे, निरयपाला  
संवेसेत्वा कुठारीहि तच्छन्ति। तमेनं भिक्खवे, निरयपाला उद्धपादं अधोसिरं  
गहेत्वा१ वासीहि तच्छन्ति२। सो तत्थ दुक्खा तिप्पा कटुका वेदना वेदेति। न च ताव कालं  
करोति, याव न तं पापं कम्मं ब्यन्तीहोति। तमेनं भिक्खवे, निरयपाला संवेसेत्वा  
कुठारीहि तच्छन्ति। तमेनं भिक्खवे, निरयपाला रथे योजेत्वा आदित्ताय पठविया  
सम्पज्जलिताय सजोतिभूताय सारेन्तिपि पच्चासारेन्तिपि। सो तत्थ दुक्खा तिप्पा कटुका वेदना  
वेदेति। न च ताव कालं करोति, याव न तं पापं कम्मं ब्यन्तीहोति। तमेनं  
भिक्खवे, निरयपाला संवेसेत्वा कुठारीहि तच्छन्ति। तमेनं भिक्खवे, निरयपाला  
महन्तं अङ्गारपब्बतं आदित्तं सम्पज्जलितं सजोतिभूतं आरोपेन्तिपि ओरोपेन्तिपि। सो तत्थ  
दुक्खा तिप्पा कटुका वेदना वेदेति। न च ताव कालं करोति, याव न तं पापं कम्मं  
ब्यन्तीहोति। तमेनं भिक्खवे, निरयपाला संवेसेत्वा कुठारीहि तच्छन्ति। तमेनं  
भिक्खवे, निरयपाला उद्धपादं अधोसिरं गहेत्वा तत्ताय लोहकुम्भिया पक्खिपन्ति  
आदित्ताय सम्पज्जलिताय सजोतिभूताय। सो तत्थ फेणुद्देहकं पच्चति। सो तत्थ  
फेणुद्देहकं पच्चमानो सकिम्पि उद्धं गच्छति, सकिम्पि अधो गच्छति, सकिम्पि  
तिरियं गच्छति। सो तत्थ दुक्खा तिप्पा कटुका३ वेदना वेदेति। न च ताव कालं करोति,  
याव न तं पापं कम्मं ब्यन्तीहोति।  
    
--------------------------  
१। हपेत्वा-सीमु,[प्त्स्। ३।]खरा कटुका-सीमु,मजसं  
२।तच्छेन्ति-सीमु,[प्त्स्।]  
    
[ब्ज्त् पगे ३९२] [\x ३९२।]       
    
तमेनं भिक्खवे, निरयपाला महानिरये पक्खिपन्ति। सो खो पन भिक्खवे,  
महानिरयो:  
    
चतुक्कण्णो चतुद्वारो विभन्तो भागसो मितो,  
अयोपाकारपरियन्तो अयसा पटिकुज्जितो।  
    
तस्स अयोमया भूमि जलिता तेजसा युता,  
समन्ता योजनसतं फरित्वा तिट्ठति सब्बदा  
    
तस्स खो पन भिक्खवे, महानिरयस्स पुरत्थिमाय भित्तिया अच्चि उट्ठहित्वा  
पच्छिमाय भित्तिया, पटिहञ्ञति।पच्छिमाय भित्तिया अच्चि उट्ठहित्वा पुरत्थिमाय [प्त्स्  
पगे १८४] [\क़् १८४।] भित्तिया पटिहञ्ञति। उत्तराय भित्तिया अच्चि उट्ठहित्वा दक्खिणाय  
भित्तिया पटिहञ्ञति। दक्खिणाय भित्तिया अच्चि उट्ठहित्वा उत्तराय भित्तिया पटिहञ्ञति।  
हेट्ठा अच्चि उट्ठहित्वा उपरि पटिहञ्ञति। उपरितो अच्चि उट्ठहित्वा हेट्ठा पटिहञ्ञति। सो  
तत्थ दुक्खा तिप्पा कटुका वेदना वेदेति। न च ताव कालं करोति। याव न तं  
पापं कम्मं ब्यन्तीहोति।  
होति खो सो भिक्खवे, समयो यं कदाचि करहचि दीघस्स अद्धुनो अच्चयेन तस्स  
महानिरयस्स पुरत्थिमं द्वारं अवापुरीयति१। सो तत्थ सीघेन जवेन धावति। तस्स  
सीघेन जवेन धावतो छविम्पि डय्हति, चम्मम्पि डय्हति, मंसम्पि डय्हति,  
नहारुम्पि डय्हति। अट्ठीनिपि सम्पधूपायन्ति। उब्भतं तादिसमेव होति। यतो च खो सो  
भिक्खवे, बहुसम्पत्तो होति, अथ तं द्वारं पिथीयति२। सो तत्थ दुक्खा तिप्पा कटुका  
वेदना वेदेति। न च ताव कालं करोति। याव न तं पापं कम्मं ब्यन्तीहोति।   
होति खो सो भिक्खवे, समयो यं कदाचि करहचि दीघस्स अद्धुनो अच्चयेन तस्स  
महानिरयस्स पच्छीमं द्वारं अवापुरीयति१। होति खो सो भिक्खवे, सामयो यं कदाचि  
करहचि दीघस्स अद्धुनो अच्चयेन तस्स महानिरयस्स उत्तरं द्वारं अवापुरीयति। होति  
खो सो भिक्खवे, समयो यं कदाचि करहचि दीघस्स अद्धुनो अच्चयेन तस्स  
महानिरयस्स दक्खिणं द्वारं अवापुरीयति। सो तत्थ सीघेन जवेन धावति। तस्स  
सीघेन जवेन धावतो छविम्पि डय्हति, चम्मम्पि डय्हति, मंसम्पि डय्हति,  
नहारुम्पि डय्हति। अट्ठीनिपि सम्पधूपायन्ति। उब्बतं तादिसमेव होति। यतो च खो सो  
भिक्खवे, बहुसम्पत्तो होति। अथ नं द्वारं पिथीयति२। सो तत्थ दुक्खा तिप्पा कटुका  
वेदना वेदेति। न च ताव कालं करोति, याव न तं पापं कम्मं  
ब्यन्तीहोति।  
    
होति खो सो भिक्खवे, समयो यं कदाचि करहचि दीघस्स अद्धुनो अच्चयेन तस्स  
महानिरयस्स पुरत्थिमं द्वारं अवापुरीयति। सो तत्थ सीघेन जवेन धावति। तस्स  
सीघेन जवेन धावतो छविम्पि डय्हति, चम्मम्पि डय्हति, मंसम्पि डय्हति,  
नहारुम्पि डय्हति। अट्ठीनिपि सम्पधूपायन्ति। उब्भतं तादिसमेव होति। सो तेन  
द्वारेन निक्खमति।  
    
-------------------------  
१।अपापुरीयति-[प्त्स्।]  
२।पथीयति-मजसं।  
    
[ब्ज्त् पगे ३९४] [\x ३९४।]       
    
तस्स खो पन भिक्खवे, महानिरयस्स समनन्तरा [प्त्स् पगे १८५] [\क़् १८५।]       
सहितमेव महन्तो गूथनिरयो। सो तत्थ पपतति१ तस्मिं खो पन भिक्खवे,  
गूथनिरये सूचिमुखा पाणा छचिं छिन्दन्ति। छविं छेत्वा चम्मं छिन्दन्ति चम्मं  
छेत्वा मंसं छिन्दन्ति मंसं छेत्वा नहारुं छिन्दन्ति। नहारुं छेत्वा अट्ठिं  
छिन्दन्ति। अट्ठिं छेत्वा अट्ठिमिञ्जं खादन्ति। सो तत्थ दुक्खा तिप्पा कटुका वेदना  
वेदेति। न च ताव कालं करोति, याव न तं पापं कम्मं ब्यन्तीहोति।  
    
तस्स खो पन भिक्खवे, गूथनिरयस्स समनन्तरा सहितमेव महन्तो कुक्कुलनिरयो।  
सो तत्थ पपतति१ सो तत्थ दुक्खा तिप्पा कटुका वेदना वेदेति। न च ताव कालं करोति,  
याव न तं पापं कम्मं ब्यन्तीहोति।  
    
तस्स खो पन भिक्खवे, कुक्कुलनिरयस्स समनन्तरा सहितमेव महन्तं  
सिम्बलीवनं उद्धं२ योजनमुग्गतं सोऌअसङ्गुलकण्टकं आदित्तं सम्पज्जलितं  
सजोतिभूतं, तत्थ आरोपेन्तिपि ओरोपेन्तिपि। सो तत्थ दुक्खा तिप्पा कटुका वेदना  
वेदेति। न च ताव कालं करोति, याव न तं पापं कम्मं ब्यन्तीहोति।  
    
तस्स खो पन भिक्खवे, सिम्बलीवनस्स समनन्तरा सहितमेव महन्तं  
असिपत्तवनं। सो तत्थ पविसति तस्स वातेरितानि पत्तानि पतितानि हत्थम्पि छिन्दन्ति,  
पादम्पि छिन्दन्ति, हत्थपादम्पि छिन्दन्ति। कण्णम्पि छिन्दन्ति, नासम्पि छिन्दन्ति,  
कण्णनासम्पि छिन्दन्ति। सो तत्थ दुक्खा तिप्पा कटुका वेदना वेदेति। न च ताव कालं  
करोति, याव न तं पापं कम्मं ब्यन्तीहोति।  
    
तस्स खो पन भिक्खवे, असिपत्तवनस्स समनन्तरा सहितमेव महती खारोदिका३  
नदी। सो तत्थ पपतति। सो तत्थ अनुसोतम्पि वुय्हति। पटिसोतम्पि वुय्हति।  
अनुसोतपटिसोतम्पि वुय्हति। सो तत्थ दुक्खा तिप्पा कटुका वेदना वेदेति। न च ताव  
कालं करोति, याव न तं पापं कम्मं ब्यन्तीहोति।  
    
तमेनं भिक्खवे, निरयपाला बऌइसेन उद्धरित्वा [प्त्स् पगे १८६] [\क़् १८६।] थले  
पतिट्ठापेत्वा एवमाहंसु: ऽअम्हो पुरिस, किं इच्छसीऽति। सो एवमाह: जिघच्छितोस्मी  
भन्तेऽति। तमेनं भिक्खवे, निरयपाला तत्तेन, अयोसङ्कुना मुखं विवरित्वा आदित्तेन  
समपज्जलितेन सजोतिभूतेन तत्तं लोहगुऌअं मुखे पक्खिपतन्ति आदित्तं समपज्जलितं  
सजोतिभूतं। सो तस्स४ ओट्ठम्पि डय्हति,५ मुखम्पि डय्हति, कण्ठम्पि डय्हति,  
उरम्पि६ डय्हति, अन्तम्पि अन्तगुणम्पि आदाय अधोभागा निक्खमति। सो तत्थ दुक्खा  
तिप्पा कटुका वेदना  
वेदेति। न च ताव कालं करोति, याव न तं पापं कम्मं ब्यन्तीहोति।  
    
-------------------------  
१।पतति-सिमु,मजसं। २।उच्चं-स्या।  
३।खारोदका-[प्त्स्,]मजसं,सिमु। ४।तस्स-सीमु,[प्त्स्।]  
५।दहति-मजसं। ६।उदरम्पि-[प्त्स्।]  
    
[ब्ज्त् पगे ३९६] [\x ३९६।]       
    
तमेनं भिक्खवे, निरयपाला एवमाहंसु: ऽअम्हो पुरिस, किं इच्छसीऽति। सो एवमाह:  
ऽपिपासितोस्मि भन्तेऽति। तमेनं भिक्खवे, निरयपाला तत्तेन अयोसङ्कुना मुखं विवरित्वा  
आदित्तेन सम्पज्जलितेन सजोतिभूतेन तत्तं तम्बलोहं मुखे आसिञ्चन्ति आदित्तं  
सम्पज्जलितं सजोतिभूतं। तं तस्स ओट्ठम्पि डय्हति, मुखम्पि डय्हति, कण्ठम्पि  
डय्हति, उरम्पि डय्हति। अन्तम्पि अन्तगुणम्पि आदाय अधोभागा निक्खमति। सो तत्थ  
दुक्खा तिप्पा कटुका वेदना वेदेति। न च ताव कालं करोति, याव न तं पापं कम्मं  
ब्यन्तीहोति।  
    
तमेनं भिक्खवे, निरयपाला पुन महानिरये पक्खिपन्ति।  
    
भूतपुब्बं भिक्खवे, यमस्स रञ्ञो एतदहोसि: ऽये किर भो लोके पापकानि अकुसलानि  
कम्मानि करोन्ति, ते एवरूपा विविधा कम्मकारणा करीयन्ति। अहोवताहं मनुस्सत्तं  
लभेय्यं। तथागतो च लोके उपपज्जेय्य अरहं सम्मासम्बुद्धो। तञ्चाहं भगवन्तं  
पयिरुपासेय्यं, सो च मे भगवा धम्मं देसेय्य, तस्स चाहं भगवतो धम्मं  
आजानेय्यऽन्ति।  
    
तं खो पन अहं भिक्खवे, नाञ्ञस्स समणस्स वा ब्राह्मणस्स वा सुत्वा वदामि। अपि  
च यदेव मे सामं ञातं, सामं दिट्ठं, सामं विदितं तमेवाहं वदामीति।  
[प्त्स् पगे १८७] [\क़् १८७।]        
इदमोव भगवा, इदं वत्वा सुगतो अथापरं एतदवोच सत्था:  
    
चोदिता देवदूतेहि ये पमज्जन्ति मानवा,  
ते दीघरत्तं सोचन्ति हिनकायूपगा नरा।  
    
ये च खो देवदूतेहि सन्तो सप्पुरिसा इध,  
चोदिता नप्पमज्जन्ति अरियधम्मे कुदाचनं।  
    
उपादाने भयं दिस्वा जातिमरण सम्भवे,  
अनुपादा विमुच्चन्ति जातिमरणसङ्खये।  
    
ते खेमप्पत्ता१ सुखिनो दिट्ठधम्माभिनिब्बुता,  
सब्बवेरभयातीता सब्बदुक्खं उपच्चगुन्ति।  
    
देवदूतसुत्तं दसमं।  
    
सुञ्ञतवग्गो ततियो।  
    
तस्स वग्गस्स उदानं।  
    
दविधा च सुञ्ञता होति-अब्भुतधम्म बाहुलं,  
अचिरवत भूमिज नामो-अनुरुद्धुपक्किलेसं  
बालपण्डितो देवदूतञ्च ते दसाति।  
    
-------------------------  
१।खेमपत्ता-सीमु,[प्त्स्।]  
    
[ब्ज्त् पगे ३९८] [\x ३९८।]       
    
४।विभङ्गवग्गो  
    
३।४।१  
    
भद्देकरत्त सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि ऽभिक्खवोऽति। ऽभदन्तेऽति ते भिक्खू भगवतो  
पच्चस्सोसुं। भगवा एतदवोच:  
    
भद्देकरत्तस्स वो भिक्खवे, उद्देसञ्च विभङ्गञ्च देसिस्सामि। तं सुणाथ, साधुकं  
मनसि करोथ। भासिस्सामीति।  
    
एवं भन्तेति खो भिक्खू भगवतो पच्चस्सोसुं। भगवा एतदवोच:  
    
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सती,  
असंहीरं असङ्कुप्पं तं विदित्वा मनुब्रूहये।  
    
अज्जे व किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरोत्तोति सन्तो आचिक्खते मुनीति।  
[प्त्स् पगे १८८] [\क़् १८८।]        
कथञ्च भिक्खवे, अतीतं अन्वागमेति: एवंरूपो अहोसिं अतीतमद्धानन्ति तत्थ नन्दिं  
समन्वानेति। एवंवेदनो अहोसिं अतीतमद्धानन्ति तत्थ नन्दिं समन्वानेति। एवंसञ्ञो  
अहोसिं अतीतमद्धानन्ति तत्थ नन्दिं समन्वानेति। एवंसङ्खारो अहोसिं  
अतीतमद्धानन्ति तत्थ नन्दिं समन्वानेति। एवंविञ्ञाणो अहोसिं अतीतमद्धानन्ति तत्थ  
नन्दिं समन्वानेति। एवं खो भिक्खवे, अतितं अन्वागमेति।   
कथञ्च भिक्खवे, अतीतं नान्वागमेति: एवंरूपो अहोसिं अतीतमद्धानन्ति तत्थ नन्दिं  
न समन्वानेति। एवंवेदनो अहोसिं अतीतमद्धानन्ति तत्थ नन्दिं न समन्वानेति।  
एवंसञ्ञो अहोसिं अतीतमद्धानन्ति तत्थ नन्दिं न समन्वानेति। एवंसङ्खारो अहोसिं  
अतीतमद्धानन्ति तत्थ नन्दिं न समन्वानेति। एवंविञ्ञाणो अहोसिं  
अतीतमद्धानन्ति तत्थ नन्दिं न समन्वानेति। एवं खो भिक्खवे, अतीतं नान्वागमेति।   
    
[ब्ज्त् पगे ४००] [\x ४००।]       
    
कथञ्च भिक्खवे, अनागतं पटिकङ्खति: एवंरूपो सियं अनागतमद्धानन्ति तत्थ  
नन्दिं समन्वानेति। एवंवेदनो सियं अनागतमद्धानन्ति तत्थ नन्दिं समन्वानेति।  
एवंसञ्ञो सियं अनागतमद्धानन्ति तत्थ नन्दिं समन्वानेति। एवंसङ्खारो सियं  
अनागतमद्धानन्ति तत्थ नन्दिं समन्वानेति। एवंविञ्ञाणो सियं  
अनागतमद्धानन्ति तत्थ नन्दिं समन्वानेति। एवं खो भिक्खवे, अनागतं  
पटिकङ्खति।   
कथञ्च भिक्खवे, अनागतं नप्पटिकङ्खति: एवंरूपो सियं अनागतमद्धानन्ति तत्थ  
नन्दिं न समन्वानेति। एवंवेदनो सियं अनागतमद्धानन्ति तत्थ नन्दिं न  
समन्वानेति। एवंसञ्ञो सियं अनागतमद्धानन्ति तत्थ नन्दिं न समन्वानेति।  
एवंसङ्खारो  
सियं अनागतमद्धानन्ति तत्थ नन्दिं न समन्वानेति। एवंविञ्ञाणो सियं  
अनागतमद्धानन्ति तत्थ नन्दिं न समन्वानेति। एवं खो भिक्खवे, अनागतं  
नप्पटिकङ्खति।  
    
कथञ्च भिक्खवे, पच्चुप्पन्नेसु धम्मेसु संहीरति: इध भिक्खवे अस्सुतवा  
पुथुज्जनो अरियानं अदस्सावी अरियधम्मस्स अकोविदो अरियधम्मे अविनीतो सप्पुरिसानं  
अदस्सावी सप्पुरिसधम्मस्स अकोविदो सप्पुरिसधम्मे अविनीतो रूपं अत्ततो  
समनुपस्सति, रूपवन्तं वा अत्तानं, अत्तनि वा रूपं, रूपस्मिं वा अत्तानं। वेदनं अत्ततो  
समनुपस्सति, वेदनावन्तं वा अत्तानं, अत्तनि वा वेदनं, वेदनाय वा अत्तानं। सञ्ञं  
अत्ततो समनुपस्सति, सञ्ञावन्तं वा अत्तानं, अत्तनि वा सञ्ञं, सञ्ञाय वा अत्तानं।  
सङ्खारे अत्ततो समनुपस्सति, [प्त्स् पगे १८९] [\क़् १८९।] सङ्खारवन्तं वा अत्तानं,  
अत्तनि वा सङ्खारे, सङ्खारेसु वा अत्तानं। विञ्ञाणं अत्ततो समनुपस्सति विञ्ञाणवन्तं  
वा अत्तानं,अत्तनि वा विञ्ञाणं, विञ्ञाणस्मिं वा अत्तानं। एवं खो भिक्खवे,  
पच्चुप्पन्नेसु धम्मेसु संहीरति।  
    
कथञ्च भिक्खवे, पच्चुप्पन्नेसु धम्मेसु न संहीरति: इध भिक्खवे सुतवा  
अरियसावको अरियानं दस्सावि अरियधम्मस्स कोविदो अरियधम्मे सुविनीतो सप्पुरिसानं  
दस्सावी सप्पुरिसधम्मस्स कोविदो सप्पुरिसधम्मे सुविनीतो न रूपं अत्ततो  
समनुपस्सति। न रूपवन्तं वा अत्तानं, न अत्तनि वा रूपं, न रूपस्मिं वा अत्तानं। न  
वेदनं अत्ततो समनुपस्सति, वेदनावन्तं वा अत्तानं, न अत्तनि वा वेदनं, न वेदनाय  
वा अत्तानं। न सञ्ञं अत्ततो समनुपस्सति, न सञ्ञावन्तं वा अत्तानं, न अत्तनि वा  
सञ्ञं, न सञ्ञाय वा अत्तानं। न सङ्खारे अत्ततो समनुपस्सति, न सङ्खारवन्तं वा  
अत्तानं, न अत्तनि वा सङ्खारे, न सङ्खारेसु वा अत्तानं। न विञ्ञाणं अत्ततो समनुपस्सति,  
न विञ्ञाणवन्तं वा अत्तानं, न अत्तति वा न विञ्ञाणं, न विञ्ञाणस्मिं वा अत्तानं। एवं  
खो भिक्खवे, पच्चुप्पन्नेसु धम्मेसु न संहीरति।   
अतितं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
[ब्ज्त् पगे ४०२] [\x ४०२।]       
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
भद्देकरत्तस्स वो भिक्खवे, उद्देसञ्च विभङ्गञ्च देसिस्सा मिति इति यं तं वुत्तं  
इदमेतं पटिच्च वुत्तन्ति।  
    
इदमवोच भगवा। अत्तमना ते भिक्खू भगवतो भासितं अभिनन्दुन्ति।  
    
भद्देकरत्त सुत्तं पठमं  
    
[ब्ज्त् पगे ४०४] [\x ४०४।]       
    
३।४।२  
    
आनन्द भद्देकरत्त सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तेन खो पन समयेन आयस्मा आनन्दो उपट्ठानसालयं भिक्खू१ धम्मिया  
कथाय सन्दस्सेति। समादपेति समुत्तेजेति [प्त्स् पगे १९०] [\क़् १९०।] सम्पहंसेति  
भद्देकरत्तस्स उद्देसञ्च विभङ्गञ्च भासति।  
    
अथ खो भगवा सायन्हसमयं पतिसल्लानं वुट्ठितो येन उपट्ठानसाला,  
तेनुपसङ्कमि। उपसङ्कमित्वा पञ्ञत्ते आसने निसीदि। निसज्ज खो भगवा भिक्खू  
आमन्तेसि ऽको नु खो भिक्खवे उपट्ठानसालायं भिक्खू१ धम्मिया कथाय सन्दस्सेसि  
समादपेसि समुत्तेजेसि सम्पहंसेसि भद्देकरत्तस्स उद्देसञ्च विभङ्गञ्च अभासीऽति।   
    
आयस्मा भन्ते, आनन्दो उपाट्ठानसालायं भिक्खू धम्मिया कथाय सन्दस्सेसि  
समादपेसि समुत्तेजेसि सम्पहंसेसि भद्देकरत्तस्स उद्देसञ्च विभङ्गञ्च अभासीऽति।   
अथ खो भगवा आयस्मन्तं आनन्दं आमन्तेसि ऽयथा कथं पन त्वं आनन्द, भिक्खू  
धम्मिया कथाय सन्दस्सेसि समादपेसि समुत्तेजेसि सम्पहंसेसि भद्देकरत्तस्स  
उद्देसञ्च विभङ्गञ्च अभासीऽति?  
    
एवं खो अहं भन्ते, भिक्खू धम्मिया कथाय सन्दस्सेसिं समादपेसिं समुत्तेजेसिं  
सम्पहंसेसिं भद्देकरत्तस्स उद्देसञ्च विभङ्गञ्च अभासिं:  
    
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
कथञ्चावुसो अतीतं अन्वागमेति: एवरूपो अहोसिं अतीतमद्धानन्ति तत्थ नन्दिं  
समन्वानेति। एवंवेदनो अहोसिं अतीतमद्धानन्ति तत्थ नन्दिं समन्वानेति। एवंसञ्ञो  
अहोसिं अतीतमद्धानन्ति तत्थ नन्दिं समन्वानेति। एवंसङ्खारो अहोसिं  
अतीतमद्धानन्ति तत्थ नन्दिं समन्वानेति। एवंविञ्ञाणो अहोसिं अतीतमद्धानन्ति तत्थ  
नन्दिं समन्वानेति। एवं खो आवुसो अतीतं अन्वागमेति।   
    
--------------------------  
१।भिक्खूनं-सीमु।  
    
[ब्ज्त् पगे ४०६] [\x ४०६।]       
कथञ्चावुसो अतीतं नान्वागमेति: एवंरूपो अहोसिं अतीतमद्धानन्ति तत्थ नन्दिं न  
समन्वानेति। एवंवेदनो अहोसिं अतीतमद्धानन्ति तत्थ नन्दिं न समन्वानेति।  
एवंसञ्ञो अहोसिं अतीतमद्धानन्ति तत्थ नन्दिं न समन्वानेति। एवंसङ्खारो अहोसिं  
अतीतमद्धानन्ति तत्थ नन्दिं न समन्वानेति। एवंविञ्ञाणो अहोसिं अतीतमद्धानन्ति  
तत्थ नन्दिं न समन्वानेति। एवं खो आवुसो अतीतं नान्वागमेति।   
कथञ्चावुसो अनागतं पटिकङ्खति: एवरूपो सियं अनागतमद्धानन्ति तत्थ नन्दिं  
समन्वानेति। एवंवेदनो सियं अनागतमद्धानन्ति तत्थ नन्दिं समन्वानेति।  
एवंसञ्ञो सियं अनागतमद्धानन्ति तत्थ नन्दिं समन्वानेति। एवंसङ्खारो सियं  
अनागतमद्धानन्ति तत्थ नन्दिं समन्वानेति। एवंविञ्ञाणो सियं अनागतमद्धानन्ति  
तत्थ नन्दिं समन्वानेति। एवं खो आवुसो अनागतं पटिकङ्खति।   
कथञ्चावुसो अनागतं नप्पटिकङ्खति: एवंरूपो सियं अनागतमद्धानन्ति तत्थ नन्दिं  
न समन्वानेति। एवंवेदनो सियं अनागतमद्धानन्ति तत्थ नन्दिं न समन्वानेति।  
एवंसञ्ञो सियं अनागतमद्धानन्ति तत्थ नन्दिं न समन्वानेति। एवंसङ्खारो सियं  
अनागतमद्धानन्ति तत्थ नन्दिं न समन्वानेति। एवंविञ्ञाणो सियं  
अनागतमद्धानन्ति तत्थ नन्दिं न समन्वानेति। एवं खो आवुसो अनागतं  
नप्पटिकङ्खति१।  
    
कथञ्चावुसो पच्चुप्पन्नेसु धम्मेसु संहीरति: इधावुसो अस्सुतवा पुथुज्जनो अरियानं  
अदस्सावी अरियधम्मस्स अकोविदो अरियधम्मे अविनीतो सप्पुरिसानं अदस्सावी  
सप्पुरिसधम्मस्स अकोविदो सप्पुरिसधम्मे अविनीतो रूपं अत्ततो समनुपस्सति,  
रूपवन्तं वा अत्तानं, अत्तनि वा रूपं, रूपस्मिं वा अत्तानं। वेदनं अत्ततो समनुपस्सति,  
वेदनावन्तं वा अत्तानं, अत्तनि वा वेदनं, वेदनाय वा अत्तानं। सञ्ञं अत्ततो  
समनुपस्सति, सञ्ञावन्तं वा अत्तानं, अत्तनि वा सञ्ञं, सञ्ञाय वा अत्तानं। सङ्खारे  
अत्ततो समनुपस्सति, सङ्कारवन्तं वा अत्तानं, अत्तनि वा सङ्खारे, सङ्खारेसु वा अत्तानं।  
विञ्ञाणं अत्ततो समनुपस्सति, विञ्ञाणवन्तं वा अत्तानं, अत्तनि वा विञ्ञाणं,  
विञ्ञाणस्मिं वा अत्तानं। एवं खो आवुसो पच्चुप्पन्नेसु धम्मेसु संहीरति।  
    
कथञ्चावुसो, पच्चुप्पन्नेसु धम्मेसु न संहीरति: इधावुसो, सुतवा अरियसावको  
अरियानं दस्सावि अरियधम्मस्स कोविदो अरियधम्मे सुविनीतो२ सप्पुरिसानं दस्सावी  
सप्पुरिसधम्मस्स कोविदो सप्पुरिसधम्मे सुविनीतो२ न रूपं अत्ततो समनुपस्सति।  
न रूपवन्तं वा अत्तानं, नात्तनि वा रूपं न रूपस्मिं वा अत्तानं। न वेदनं अत्ततो  
समनुपस्सति, वेदनावन्तं वा अत्तानं, न अत्तनि वा वेदनं, न वेदनाय वा अत्तानं। न  
सञ्ञं अत्ततो समनुपस्सति, न सञ्ञावन्तं वा अत्तानं, न अत्तनि वा सञ्ञं, न सञ्ञाय  
वा अत्तानं। न सङ्खारे अत्ततो समनुपस्सति, न सङ्कारवन्तं वा अत्तानं, न अत्तनि वा  
सङ्खारे, न सङ्खारेसु वा अत्तानं। न विञ्ञाणं अत्ततो समनुपस्सति, न विञ्ञाणवन्तं  
वा अत्तानं, न अत्तनि वा न विञ्ञाणं, न विञ्ञाणस्मिं वा अत्तानं। एवं खो आवुसो  
पच्चुप्पन्नेसु धम्मेसु न संहीरति। [प्त्स् पगे १९१] [\क़् १९१।] अतीतं नान्वागमेय्य  
नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
एवं खो अहं भन्ते, भिक्खू धम्मिया कथाय सन्दस्सेसिं समादपेसिं समुत्तेजेसिं  
सम्पहंसेसिं, भद्देकरत्तस्स उद्देसञ्च विभङ्गञ्च अभासिन्ति।  
    
-------------------------  
१।न पटिकङ्खति-सीमु। २।विनीतो-[प्त्स्।]  
    
[ब्ज्त् पगे ४०८] [\x ४०८।]       
    
साधु साधु आनन्द साधु खो त्वं आनन्द भिक्खू धम्मिया कथाय सन्दस्सेसि  
समादपेसि समुत्तेजेसि सम्पहंसेसि। भद्देकरत्तस्स उद्देसञ्च विभङ्गञ्च अभासि।  
    
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
कथञ्चानन्द, अतीतं अन्वागमेति? एवं रूपो अहोसिं अतीतमद्धानन्ति तत्थ नन्दिं  
समन्वानेति। एवंवेदनो अहोसिं अतीतमद्धानन्ति तत्थ नन्दिं समन्वानेति। एवंसञ्ञो  
अहोसिं अतीतमद्धानन्ति तत्थ नन्दिं समन्वानेति। एवंसङ्खारो अहोसिं अतितमद्धानन्ति  
तत्थ नन्दिं समन्वानेति। एवंविञ्ञाणो अहोसिं अतीतामद्धानन्ति तत्थ नन्दिं  
समन्वानेति। एवं खो आनन्द अतीतं अन्वागमेति।   
कथञ्चानन्द, अतीता नान्वागमेति? एवंरूपो अहोसिं अतीतमद्धानन्ति तत्थ नन्दिं न  
समन्वानेति। एवंवेदनो अहोसिं अतितमद्धानन्ति तत्थ नन्दिं न समन्वानेति।  
एवंसञ्ञो अहोसिं अतीतमद्धानन्ति तत्थ नन्दिं न समन्वानेति। एवंसङ्खारो अहोसिं  
अतीतमद्धानन्ति तत्थ नन्दिं न समन्वानेति। एवंविञ्ञाणो अहोसिं अतीतमद्धानन्ति  
तत्थ नन्दिं न समन्वानेति। एवं खो आनन्द, अतितं नान्वागमेति।   
कतञ्चानन्द, अनागतं पटिकङ्खति? एवंरूपो सियं अनागतमद्धानन्ति तत्थ नन्दिं  
समन्वानेति। एवंवेदनो सियं अनागतमद्धानन्ति तत्थ नन्दिं समन्वानेति। एवंसञ्ञो  
सियं अनागतमद्धानन्ति तत्थ नन्दिं समन्वानेति। एवंसङ्खारो सियं  
अनागतमद्धानन्ति तत्थ नन्दिं समन्वानेति। एवंविञ्ञाणो सियं अनागतमद्धानन्ति  
तत्थ नन्दिं समन्वानेति। एवं खो आनन्द, अनागतं पटिकङ्खति।  
कथञ्चानन्द, अनागतं नप्पटिकङ्खति? एवंरूपो सियं अनागतमद्धानन्ति तत्थ  
नन्दिं न समन्वानेति। एवंवेदनो सियं अनागतमद्धानन्ति तत्थ नन्दिं न  
समन्वानेति। एवंसञ्ञो सियं अनागतमद्धानन्ति तत्थ नन्दिं न समन्वानेति।  
एवंसङ्खारो सियं अनागतमद्धानन्ति तत्थ नन्दिं न समन्वानेति। एवंविञ्ञाणो सियं  
अनागतमद्धानन्ति तत्थ नन्दिं न समन्वानेति। एवं खो आनन्द, अनागतं  
नप्पटिकङ्खति।  
    
कथञ्चानन्द, पच्चुप्पन्नेसु धम्मेसु संहीरति: इध भिक्खवे अस्सुतवा पुथुज्जनो  
अरियानं अदस्सावी अरियधम्मस्स अकोविदो अरियधम्मे अविनीतो सप्पुरिसानं अदस्सावी  
सप्पुरिसधम्मस्स अकोविदो सप्पुरिसधम्मे अविनीतो रूपं अत्ततो समनुपस्सति,  
रूपवन्तं वा अत्तानं, अत्तनि वा रूपं, रूपस्मिं वा अत्तानं।वेदनं अत्ततो समनुपस्सति,  
वेदनावन्तं वा अत्तानं, अत्तनि वा वेदनं। वेदनाय वा अत्तानं। सञ्ञं अत्ततो  
समनुपस्सति, सञ्ञवन्तं वा अत्तानं, अत्तनि वा सञ्ञं, सञ्ञाय वा अत्तानं। सङ्खारे  
अत्ततो समनुपस्सति, सङ्खारवन्तं वा अत्तानं, अत्तनि वा सङ्खारे, सङ्खारेसु वा अत्तानं।  
विञ्ञाणं अत्ततो समनुपस्सति विञ्ञाणवन्तं वा अत्तानं, अत्तनि वा विञ्ञाणं,  
विञ्ञाणस्मिं वा अत्तानं। एवं खो आनन्द, पच्चुप्पन्नेसु धम्मेसु संहीरति।  
    
कथञ्चानन्द, पच्चुप्पन्नेसु धम्मेसु न संहीरति: इध भिक्खवे सुतवा अरियसावको  
अरियानं दस्सावी अरियधम्मस्स कोविदो अरियधम्मे सुविनीतो सप्पुरिसानं दस्सावी  
सप्पुरिसधम्मस्स कोविदो सप्पुरिसधम्मे सुविनीतो न रूपं अत्ततो समनुपस्सति। न  
रूपवन्तं वा अत्तानं, न अत्तनी वा रूपं, न रूपस्मिं वा अत्तानं, न वेदनं अत्ततो  
समनुपस्सति। न वेदवन्तं वा अत्तानं, न अत्तनि वा वेदनं, न वेदनाय वा अत्तानं।  
न सञ्ञं अत्ततो समनुपस्सति, न सञ्ञावन्तं वा अत्तानं, न अत्तनि वा सञ्ञं, न  
सञ्ञाय वा अत्तानं। न सङ्खारे अत्ततो समनुपस्सति, न सङ्खारवन्तं वा अत्तानं, न  
अत्तनि वा सङ्खारे, न सङ्खारेसु वा अत्तानं। न विञ्ञाणं अत्ततो समनुपस्सति न  
विञ्ञाणवन्तं वा अत्तानं, न अत्तनि वा विञ्ञाणं, न विञ्ञाणस्मिं वा अत्तानं।एवं खो  
आनन्द, पच्चुप्पन्नेसु धम्मेसु न संहीरति।   
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
इदमवोच भगवा, अत्तमनो आयस्मा आनन्दो भगवतो भासितं अभिनन्दीति।  
[प्त्स् पगे १९२] [\क़् १९२।]        
आनन्द भद्देकरत्त सुत्तं दुतियं  
    
[ब्ज्त् पगे ४१०] [\x ४१०।]       
    
३।४।३  
    
महकच्चानभद्देकरत्त सुत्तं  
    
एवं मे सुतं: एकं समयं भगवा राजगहे विहरति तपोदारामे। अथ खो आयस्मा  
समिद्धि रत्तिया पच्चूससमयं पच्चुट्ठाय येन तपोदो१ तेनुपसङ्कमि। गत्तानि  
परिसिञ्चितुं। तपोदे गत्तानि परिसिञ्चित्वा पच्चुत्तरित्वा एकचीवरो अट्ठासि गत्तानि  
पुब्बापयमानो। अथ खो अञ्ञतरा देवता अभिक्कन्ताय रत्तिया अभिक्कन्तवण्णा  
केवलकप्पं तपोदं ओभासेत्वा येनायस्मा समिद्धि, तेनुपसङ्कमि, उपसङ्कमित्वा  
एकमत्तं अट्ठासि, एकमन्तं ठिता खो सा देवता आयस्मन्तं समिद्धिं एतदवोच:  
    
ऽधारेसि त्वं भिक्खु, भद्देकरत्तस्स उद्देसञ्च विभङ्गञ्चाऽति?  
    
न खो अहं आवुसो, धारेमि भद्देकरत्तस्स उद्देसञ्च विभङ्गञ्च।  
    
त्वं पनावुसो, धारेसि भद्देकरत्तस्स उद्देसञ्च विभङ्गञ्चाति?  
    
अहम्पि खो भिक्खु, न धारेमि भद्देकरत्तस्स उद्देसञ्च विभङ्गञ्च।  
    
धारेसि पन त्वं भिक्खु, भद्देकरत्तियो गाथाति।  
    
न खो अहं आवुसो, धारेमि भद्देकरत्तियो गाथाति।  
    
त्वं पनावुसो, धारेसि भद्देकरत्तियो गाथाति?  
    
अहम्पि खो भिक्खु, न धारेमि भद्देकरत्तियो गाथा।  
    
उग्गण्हाहि त्वं भिक्खु, भद्देकरत्तस्स उद्देसञ्च विभङ्गञ्च। परियापुणाहि त्वं  
भिक्खु, भद्देकरत्तस्स उद्देसञ्च विभङ्गञ्च। अत्थसंहितो भिक्खु, भद्देकरत्तस्स  
उद्देसो च विभङ्गो च आदिब्रह्मचरियकोऽति।  
    
इदमवोच सा देवता, इदं वत्वा तत्थेवन्तरधायि। अथ खो आयस्मा समिद्धि तस्सा  
रत्तिया अच्चयेन येन भगवा तेनुपसङ्कमि। उपसङ्कमित्वा भगवन्तं अभिवादेत्वा  
एकमन्तं निसीदि। एकमन्तं निसिन्नो खो आयस्मा समिद्धि भगवन्तं एतदवोच।  
इधाहं भन्ते, रत्तिया पच्चूससमयं पच्चुट्ठाय येन तपोदो१ तेनुपसङ्कमि। गत्तानि  
परिसिञ्चितुं। [प्त्स् पगे १९३] [\क़् १९३।] तपोदे गत्तानि परिसिञ्चित्वा पच्चुत्तरित्वा  
एकचीवरो अट्ठासिं गत्तानि पुब्बापयमानो। अथ खो भन्ते, अञ्ञतरा देवता अभिक्कन्ताय  
रत्तिया अभिक्कन्तवण्णो केवलकप्पं तपोदं ओभासेत्वा येनाहं तेनुपसङ्कमि।  
उपसङ्कमित्वा एकमन्तं अट्ठासि। एकमन्तं ठिता खो भन्ते, सा देवता मं एतदवोच:  
    
-------------------------  
१।तपोदा-सिमु।  
    
[ब्ज्त् पगे ४१२] [\x ४१२।]       
    
धरेसि त्वं भिक्खु, भद्देकरत्तस्स उद्देसञ्च विभङ्गञ्चाति?  
    
एवं वुत्ते अहं भन्ते, तं देवतं एतदवोचं२: न खो अहं आवुसो, धारेमि  
भद्देकरत्तस्स उद्देसञ्च विभङ्गञ्च।  
    
त्वं पन आवुसो, धारेसि भद्देकरतस्स उद्देसञ्च विभङ्गञ्चाति?  
    
अहम्पि खो भिक्खु न धारेमि भद्देकरत्तस्स उद्देसञ्च विभङ्घञ्च।  
    
धारेसि पन त्वं भिक्खु, भद्देकरत्तियो गाथाति?  
    
न खो अहं आवुसो, धारेमि भद्देकरत्तियो गाथाति।  
    
त्वं पनावुसो, धारेसि भद्देकरत्ति गाथाति?  
    
अहम्पि खो भिक्खु, न धारेमि भद्देकरत्तियो गाथाति।  
    
उग्गण्हाहि त्वं भिक्खु, भद्देकरत्तस्स उद्देसञ्च विभङ्गञ्च। परियापुणाहि त्वं  
भिक्खु, भद्देकरत्तस्स उद्देसञ्च, विभङ्गञ्च। धारेहि त्वं भिक्खु,  
भद्देकरत्तस्स उद्देसञ्च विभङ्गञ्च, अत्थसंहितो भिक्खु, भद्देकरत्तस्स उद्देसो  
च विभङ्गो च आदिब्रह्मचरियकोति।  
    
इदमवोच भन्ते, सा देवता। इदं वत्वा तत्थेवन्तरधायि। साधु मे भन्ते, भगवा  
भद्देकरत्तस्स उद्देसञ्च विभङ्गञ्च देसेतुति।  
    
तेन हि भिक्खु, सुणाहि, साधुकं मनसिकरोहि, भासिस्सामीति।  
    
एवं भन्तेति खो आयस्मा समिद्धि भगवतो पच्चस्सोसि। भगवा एतदवोच:  
    
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
इदमवोच भगवा। इदं वत्वा सुगतो उट्ठायासना विहारं पाविसि।  
    
अथ खो तेसं भिक्खूनं अचिरपक्कन्तस्स भगवतो एतदहोसि: ऽइदं खो नो आवुसो,  
भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा उट्ठायासना विहारं  
पविट्ठो।  
    
------------------------  
१।एतदवोच-सीमु।  
    
[ब्ज्त् पगे ४१४] [\x ४१४।]       
    
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
को नु खो इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं  
अविभत्तस्स वित्थारेन अत्थं विभजेय्याति।  
[प्त्स् पगे १९४] [\क़् १९४।]        
अथ खो तेसं भिक्खूनं एतदहोसि: ऽअयं खो आयस्मा महाकच्चानो सत्थु चेव  
संवण्णितो, सम्भावितो च विञ्ञूनं सब्रह्मचारीनं। पहोति चायस्मा महाकच्चानो  
इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स  
वित्थारेन अत्थं विभजितुं। यन्नून मयं येनायस्मा महाकच्चानो  
तेनुपसङ्कमेय्याम। उपसङ्कमित्वा आयस्मन्तं महाकच्चानं एतमत्थं  
पटिपुच्छेय्यामाऽति।  
    
अथ खो ते भिक्खू येनायस्मा महाकच्चानो तेनुपसङ्कमिंसु। उपसङ्कमित्वा आयस्मता  
महाकच्चानेन सद्धिं सम्मोदिंसु। सम्मोदनीयं कथं साराणीयं वितिसारेत्वा  
एकमन्तं निसीदिंसु। एकमन्तं निसिन्ना खो ते भिक्खू आयस्मन्तं महाकच्चानं  
एतदवोचुं: ऽइदं खो नो आवुसो कच्चान, भगवा सङ्खित्तेन उद्देसं उद्दिसित्वा वित्थारेन  
अत्थं अविभजित्वा उट्ठायासना विहारं पविट्ठो:   
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
तेसं नो आवुसो कच्चान, अम्हाकं अचिरपक्कन्तस्स भगवतो एतदहोसि: ऽइदं खो नो  
आवुसो, भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा उट्ठायासना  
विहारं पविट्ठो।  
    
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
को नु खो इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं  
अविभत्तस्स वित्थारेन अत्थं विभजेय्याऽति। तेसं नो आवुसो कच्चान, अम्हाकं एतदहोसि:  
ऽअयं खो आयस्मा महाकच्चानो सत्थु चेव संवण्णितो, सम्भावितो च विञ्ञूनं  
सब्रह्मचारीनं, पहोति चायस्मा महाकच्चानो इमस्स भगवता सङ्खित्तेन उद्देसस्स  
उद्दिट्ठस्स वित्थारेन अत्थं अविभत्तस्स वित्थारेन अत्थं विभजितुं। यन्नून मयं  
येनायस्मा महाकच्चानो तेनुपसङ्कमेय्याम। उपसङ्कमित्वा आयस्मन्तं महाकच्चानं  
एतमत्थं पटिपुच्छेय्यामाऽति। विभजतायस्मा महाकच्चानोति।  
    
[ब्ज्त् पगे ४१६] [\x ४१६।]       
    
सेय्यथापि आवुसो, पुरिसो सारत्थिको सागरवेसी सारपरियेसनं चरमानो महतो रुक्खस्स  
तिट्ठतो सारवतो [प्त्स् पगे १९५] [\क़् १९५।] अतिक्कम्मेव मूलं अतिक्कम्म खन्धं  
साखापलासे सारं परियेसितब्बं मञ्ञेय्य। एवं सम्पदमिदं, आयस्मन्तानं सत्थरि  
सम्मुखीभुते तं भगवन्तं अतिसित्वा अम्हे एतमत्थं पटिपुच्छितब्बं मञ्ञथ। सो  
ऽहावुसो भगवा जानं जानाति, पस्सं पस्सति, चक्खुभूतो ञाणभूतो धम्मभूतो  
ब्रह्मभूतो वत्ता पवत्ता अत्थस्स निन्नेता अमतस्स दाता धम्मस्सामि तथागतो। सो चेव  
पनेतस्स कालो अहोसि यं भगवन्तं येव एतमत्थं पटिपुच्छेय्याथ। यथा वो  
भगवा व्याकरेय्य, तथा नं धारेय्याथाति।  
    
अद्धावुसो कच्चान, भगवा जानं जानाति, पस्सं पस्सति चक्खुभूतो ञाणभूतो  
धम्मभूतो वत्ता पवत्ता अत्थस्स निन्नेता अमतस्स दाता धम्मस्सामि तथागतो। सो  
चेव पनेतस्स कालो अहोसि यं भगवन्तं येव एतमत्थं पटिपुच्छेय्य*म। यथा नो  
भगवा व्याकरेय्य, तथा नं धारेय्याम। अपिचायस्मा महाकच्चानो सत्थुचेव  
संवण्णितो। सम्भावितो च विञ्ञूनं सब्रह्मचारीनं। पहोति चायस्मा महाकच्चानो  
इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स  
वित्थारेन अत्थं विभजितुं। विभजतायस्मा महाकच्चानो अगरुं करित्वाति। 

तेन आवुसो, सुणाथ, साधुकं मनसि करोथ, भासिस्सामीति।  
    
एवमावुसोति खो ते भिक्खू आयस्मतो महाकच्चानस्स पच्चस्सोसुं। आयस्मा महाकच्चानो  
एतदवोच:  
    
यं खो नो आवुसो, भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो:  
    
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
इमस्स खो अहं आवुसो, भगवता सङ्खित्तेन उद्देसस्स उद्दिट्ठस्स वित्थारेन अत्थं  
अविभत्तस्स, एवं वित्थारेन अत्थं आजानामि।  
    
कथञ्चावुसो, अतीतं अन्वागमेति: इति मे चक्खुं१ [प्त्स् पगे १९६] [\क़् १९६।] अहोसि  
अतीतमद्धानं, इति रूपाति तत्थ छन्दरागपटिबद्धं होति विञ्ञाणं।  
छन्दरागपटिबद्धत्ता विञ्ञाणस्स तदभिनन्दति। तदभिनन्दन्तो अतीतं अन्वागमेति।  
इति मे सोतं अहोसि अतीतमद्दानं, इति सद्दाति तत्थ छन्दरागपटिबद्धं होति विञ्ञाणं।  
छन्दरागपटिबद्धत्ता विञ्ञाणस्स तदभिनन्दति। तदभिनन्दन्तो अतीतं अन्वागमेति।  
इति मे घानं अहोसि अतीतमद्धानं, इति घान्धाति तत्थ छन्दरागपटिबद्धं होति  
विञ्ञाणं। छन्दरागपटिबद्धत्ता विञ्ञाणस्स तदभिनन्दति। तदभिनन्दन्तो अतीतं  
अन्वागमेति। इति मे जिव्हा अहोसि अतीतमद्धानं, इति रसाति तत्थ छन्दरागपटिबद्धं होति  
विञ्ञाणं। छन्दरागपटिबद्धत्ता विञ्ञाणस्स तदभिनन्दति। तदभिनन्दन्तो अतीतं  
अन्वागमेति। इति मे कायो अहोसि अतीतमद्धानं, इति मे फोट्ठब्बाति तत्थ  
छन्दरागपटिबद्धं होति विञ्ञाणं। छन्दरागपटिबद्धत्ता विञ्ञाणस्स  
तदभिनन्दति। तदभिनन्दन्तो अतीतं अन्वागमेति। इति मे मनो अहोसि अतीतमद्धानं, इति  
धम्माति तत्थ छन्दरागपटिबद्धं होति विञ्ञाणं। छन्दरागपटिबद्धत्ता  
विञ्ञाणस्स तदभिनन्दति। तदभिनन्दतो अतीतं अन्वागमेति। एवं खो आवुसो अतीतं  
अन्वागमेति।  
    
-------------------------  
१।चक्खू-सीमु,मजसं।  
    
[ब्ज्त् पगे ४१८] [\x ४१८।]       
कथञ्चावुसो, अतीतं नान्वागमेति: इति मे चक्खुं अहोसि अतितमद्धानं, इति रूपाति न तत्थ  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दति। न तदभिनन्दन्तो अतीतं नान्वागमेति। इति मे सोतं अहोसि  
अतीतमद्धानं, इति मे सद्दाति न तत्थ छन्दरागपटिबद्धं होति विञ्ञाणं। न  
छन्दरागपटिबद्धत्ता विञ्ञाणस्स तदभिनन्दति। न तदभिनन्दन्तो अतीतं  
नान्वागमेति। इति मे घानं अहोसि अतीतमद्धानं, इति गन्धाति न तत्थ  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दति। न तदभिनन्दन्तो अतीतं नान्वागमेति। इति मे जिव्हा अहोसि  
अतीतमद्धानं, इति रसाति तत्थ न छन्दरागपटिबद्धं होति विञ्ञाणं। न  
छन्दरागपटिबद्धत्ता विञ्ञाणस्स न तदभिनन्दति। न तदभिनन्दन्तो अतीतं  
नान्वागमेति। इति मे कायो अहोसि अतीतमद्धानं, इति मे फोट्ठब्बाति न तत्थ  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दति। न तदभिनन्दन्तो अतीतं नान्वागमेति। इति मे मनो अहोसि  
अतीतमद्धानं, इति धम्माति न तत्थ छन्दरागपटिबद्धं होति विञ्ञाणं। न  
छन्दरागपटिबद्धत्ता  
विञ्ञाणस्स न तदभिनन्दति। न तदभिनन्दतो अतीतं नान्वागमेति। एवं खो आवुसो  
अतीतं नान्वागमेति।इति मे सद्दाति न तत्थ छन्दरागपटिबद्धं होति विञ्ञाणं। न  
छन्दरागपटिबद्धत्ता विञ्ञाणस्स तदभिनन्दति। न तदभिनन्दन्तो अतीतं  
नान्वागमेति। इति मे घानं अहोसि अतीतमद्धानं, इति गन्धाति न तत्थ  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दति। न तदभिनन्दन्तो अतीतं नान्वागमेति। इति मे जिव्हा अहोसि  
अतीतमद्धानं, इति रसाति तत्थ न छन्दरागपटिबद्धं होति विञ्ञाणं। न  
छन्दरागपटिबद्धत्ता विञ्ञाणस्स न तदभिनन्दति। न तदभिनन्दन्तो अतीतं  
नान्वागमेति। इति मे कायो अहोसि अतीतमद्धानं, इति मे फोट्ठब्बाति न तत्थ  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दति। न तदभिनन्दन्तो अतीतं नान्वागमेति। इति मे मनो अहोसि  
अतीतमद्धानं, इति धम्माति न तत्थ छन्दरागपटिबद्धं होति विञ्ञाणं। न  
छन्दरागपटिबद्धत्ता  
विञ्ञाणस्स न तदभिनन्दति। न तदभिनन्दतो अतीतं नान्वागमेति। एवं खो आवुसो  
अतीतं नान्वागमेति।  
    
कथञ्चावुसो, अनागतं पटिकङ्खति: इति मे चक्खुं सिया अनागतमद्धानं, इति रूपाति  
अप्पटिलद्धस्स पटिलाभाय चित्तं पणिदहति। चेतसो पणिधानपच्चया तदभिनन्दति।  
तदभिनन्दन्तो अनागतं पटिकङ्खति। इति मे सोतं सिया अनागतमद्धानं, इति सद्दाति  
अप्पटिलद्धस्स पटिलाभाय चित्तं पणिदहति। चेतसो पणिधानपच्चया तदभिनन्दति।  
तदभिनन्दन्तो अनागतं पटिकङ्खति। इति मे घानं सिया अनागतमद्धानं। इति  
गन्धाति अप्पटिलद्धस्स पटिलाभाय चित्तं पणिदहति। चेतसो पणिधानपच्चया  
तदभिनन्दन्ति। तदभिनन्दन्तो अनागतं पटिकङ्खति। इति मे जिव्हा सिया  
अनागतमद्धानं, इति रसाति अप्पटिलद्धस्स पटिलाभाय चित्तं पणिदहति। चेतसो  
पणिधानपच्चया तदभिनन्दति। तदभिनन्दन्तो अनागतं पटिकङ्खति। इति मे कायो  
सिया अनागतमद्धानं, इति फोट्ठब्बाति अप्पटिलद्धस्स पटिलाभाय चित्तं पणिदहति।  
पणिधानपच्चया तदभिनन्दति। तदभिनन्दन्तो अनागतं पटिकङ्खति। इति मे मनो  
सिया अनागतमद्धानं, [प्त्स् पगे १९७] [\क़् १९७।] इति धम्माति अप्पटिलद्धस्स  
पटिलाभाय चित्तं पणिदहति। पणिधानपच्चया तदभिनन्दति। तदभिनन्दन्तो  
अनागतं पटिकङ्खति। एवं खो आवुसो अनागतं पटिकङ्खति।  
    
कथञ्चावुसो, अनागतं न पटिकङ्खति१: इति मे चक्खुं सिया अनागतमद्धानं, इति रूपाति  
अप्पटिलद्धस्स पटिलाभाय चित्तं न पणिदहति२। चेतसो अप्पणिधानपच्चया न  
तदभिनन्दति। न तदभिनन्दन्तो अनागतं न पटिकङ्खति। इति मे सोतं सिया  
अनागतमद्धानं, इतिसद्दाति अप्पटिलद्धस्स पटिलाभाय चित्तं न पणिदहति। चेतसो  
अप्पणिधानपच्चया न तदभिनन्दति। न तदभिनन्दन्तो अनागतं न पटिकङ्खति। इति  
मे घानं सिया अनागतमद्धानं। इति गन्धाति अप्पटिलद्धस्स पटिलाभाय चित्तं न  
पणिदहति। चेतसो अप्पणिधानपच्चया न तदभिनन्दन्ति। न तदभिनन्दन्तो अनागतं  
न पटिकङ्खति। इति मे जिव्हा सिया अनागतमद्धानं, इति रसाति अप्पटिलद्धस्स पटिलाभाय  
चित्तं न पणिदहति। चेतसो अप्पपणिधानपच्चया न तदभिनन्दति। न तदभिनन्दन्तो  
अनागतं न पटिकङ्खति। इति मे कायो सिया अनागतमद्धानं, इति फोट्ठब्बाति  
अप्पटिलद्धस्स पटिलाभाय चित्तं न पणिदहति। अप्पणिधानपच्चया न तदभिनन्दति।  
न तदभिनन्दन्तो अनागतं न पटिकङ्खति। इति मे मनो सिया अनागतमद्धानं, इति  
धम्माति अप्पटिलद्धस्स पटिलाभाय चित्तं न पणिदहति। अप्पणिधानपच्चया न  
तदभिनन्दति। न तदभिनन्दन्तो अनागतं न पटिकङ्खति। एवं खो आवुसो अनागतं न  
पटिकङ्खति।  
    
--------------------------  
१।नप्पटिकङ्खति-मजसं। २।नप्पणिदहति-मजसं।  
    
[ब्ज्त् पगे ४२०] [\x ४२०।]       
    
कथञ्चावुसो पच्चुप्पन्नेसु धम्मेसु संहीरति: यञ्चावुसो चक्खुं ये च रूपा,  
उभयमेतं पच्चुप्पन्नानं, तस्मिं चे पच्चुप्पन्ने छन्दरागपटिबद्धं होति  
विञ्ञाणं। छन्दरागपटिबद्धत्ता विञ्ञाणस्स तदभिनन्दति। तदभिनन्दन्तो  
पच्चुप्पन्नेसु धम्मेसु संहीरति। यञ्चावुसो सोतं ये च सद्दा, उभयमेतं  
पच्चुप्पन्नानं। तस्मिं चे पच्चुप्पन्ने छन्दरागपटिबद्धं होति विञ्ञाणं।  
छन्दरागपटिबद्धत्ता विञ्ञाणस्स तदभिनन्दन्ति। तदभिनन्दन्तो पच्चुप्पन्नेसु  
धम्मेसु संहीरति। यञ्चावुसो घानं ये च गन्धा, उभयमेतं पच्चुप्पन्नानं,  
तस्मिं चे पच्चुप्पन्ने छन्दरागपटिबद्धं होति विञ्ञाणं। छन्दरागपटिबद्धत्ता  
विञ्ञाणस्स तदभिनन्दति। तदभिनन्दन्तो पच्चुप्पन्नेसु धम्मेसु संहीरति। या  
चावुसो, जिव्हा ये च रसा, उभयमेतं पच्चुप्पन्नं,तस्मिं चे पच्चुप्पन्ने  
छन्दरागपटिबद्धं होति विञ्ञाणं। छन्दरागपटिबद्धत्ता विञ्ञाणस्स  
तदभिनन्दति। तदभिनन्दन्तो पच्चुप्पन्नेसु धम्मेसु संहीरति। यो चावुसो, कायो ये  
च फोट्ठब्बो, उभयमेतं पच्चुप्पन्नं, तस्मिं चे पच्चुप्पन्ने  
छन्दरागपटिबद्धं होति विञ्ञाणं। छन्दरागपटिबद्धत्ता विञ्ञाणस्स  
तदभिनन्दति। तदभिनन्दन्तो पच्चुप्पन्नेसु धम्मेसु संहीरति। यो चावुसो, मनो ये  
च धम्मा, उभयमेतं पच्चुप्पन्नं, तस्मिं चे पच्चुप्पन्ने छन्दरागपटिबद्धं  
होति विञ्ञाणं। छन्दरागपटिबद्धत्ता विञ्ञाणस्स तदभिनन्दति। तदभिनन्दन्तो  
पच्चुप्पन्नेसु धम्मेसु संहीरति एवं खो आवुसो, पच्चुप्पन्नेसु धम्मेसु संहीरति।  
    
कथञ्चावुसो पच्चुप्पन्नेसु धम्मेसु न संहीरति: यञ्चावुसो, चक्खुं, ये च रूपा,  
उभयमेतं पच्चुप्पन्नं, तस्मिं चे पच्चुप्पन्ने न छन्दरागपटिबद्धं होति  
विञ्ञाणं। न छन्दरागपटिबद्धत्ता विञ्ञाणस्स न तदभिनन्दति। न तदभिनन्दन्तो  
पच्चुप्पन्नेसु धम्मेसु न संहीरति। यञ्चावुसो, सोतं ये च सद्दा, उभयमेतं  
पच्चुप्पन्नं, तस्मिं [प्त्स् पगे १९८] [\क़् १९८।] चे पच्चुप्पन्ने न  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दन्ति। न तदभिनन्दन्तो पच्चुप्पन्नेसु धम्मेसु न संहीरति।यञ्चावुसो  
घानं, ये च गन्धा, उभयमेतं पच्चुप्पन्नं, तस्मिं चे पच्चुप्पन्ने न  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दति। न तदभिनन्दन्तो पच्चुप्पन्नेसु धम्मेसु न संहीरति। या चावुसो,  
जिव्हा ये च रसा, उभयमेतं पच्चुप्पन्नं, तस्मिं चे पच्चुप्पन्ने न  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दति। न तदभिनन्दन्तो पच्चुप्पन्नेसु धम्मेसु न संहीरति। यो चावुसो,  
कायो ये च फोट्ठब्बो, उभयमेतं पच्चुप्पन्नं, तस्मिं चे पच्चुप्पन्ने न  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दति। न तदभिनन्दन्तो पच्चुप्पन्नेसु धम्मेसु न संहीरति। यो चावुसो,  
मनो ये च धम्मा, उभयमेतं पच्चुप्पन्नं, तस्मिं चे पच्चुप्पन्ने न  
छन्दरागपटिबद्धं होति विञ्ञाणं। न छन्दरागपटिबद्धत्ता विञ्ञाणस्स न  
तदभिनन्दति। न तदभिनन्दन्तो पच्चुप्पन्नेसु धम्मेसु न संहीरति एवं खो  
आवुसो, पच्चुप्पन्नेसु धम्मेसु न संहीरति।  
    
यं खो नो आवुसो, भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो।  
    
अतीतं नान्वागमेय्य नप्पटिकङ्खे अनागतं,  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सत्तो आचिक्खते मुनीति।  
    
इमस्स खो अहं आवुसो, भगवतो सङ्खित्तेन उद्देसस्स उद्दिट्ठस्स वित्थारेन अत्थं  
अविभत्तस्स एवं वित्थारेन अत्थं आजानामि। आकङ्खमाना च पन तुम्हे, आयस्मन्तो,  
भगवन्तं येव उपसङ्कमित्वा एतमत्थं पटिपुच्छेय्याथ। यथा वो भगवा  
व्याकरोति। तथा नं धारेय्याताति।  
    
अथ खो ते भिक्खू आयस्मतो महाकच्चानस्स भासितं अभिनन्दित्वा अनुमोदित्वा  
उट्ठायासना येन भगवा तेनुपसङ्कमिंसु उपसङ्कमित्वा भगवन्तं अभिवादेत्वा  
एकमन्तं निसीदिंसु, एकमन्तं निसिन्ना खो ते भिक्खू भगवन्तं एतदवोचुं: यं खो  
नो भन्ते, भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो।  
    
अतीतं नान्वागमेय्य नप्पटिकङ्खे अनागतं।  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
[ब्ज्त् पगे ४२२] [\x ४२२।]       
    
तेसं नो भन्ते, अम्हाकं अचिरपक्कन्तस्स भगवतो एतदहोसि: ऽइदं खो नो आवुसो,  
भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा उट्ठायासना विहारं  
पविट्ठो:  
    
अतीतं नान्वागमेय्य नप्पटिकङ्खे अनागतं।  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
[प्त्स् पगे १९९] [\क़् १९९।]        
को नु खो इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं  
अविभत्तस्स वित्थारेन अत्थं विभजेय्याति। तेसं नो भन्ते अम्हाकं एतदहोसि: ऽअयं खो  
आयस्मा महाकच्चानो सत्थु चेव संवण्णितो, सम्भावितो च विञ्ञूनं सब्रह्मचारिनं।  
पहोति चायस्मा महाकच्चानो इमस्स भगवता सङ्खित्तेन उद्देसस्स उद्दिट्ठस्स  
वित्थारेन अत्थं अविभत्तस्स वित्थारेन अत्थं विभजितुं। यन्नून मयं येनायस्मा  
महाकच्चानो तेनुपसङ्कमेय्याम। उपसङ्कमित्वा आयस्मन्तं महाकच्चानं एतमत्थं  
पटिपुच्छेय्यामाऽति। अथ खो मयं भन्ते, येनायस्मा महाकच्चानो तेनुपसङ्कमिम्ह।  
उपसङ्कमित्वा आयस्मन्तं महाकच्चानं एतमत्थं पटिपुच्छिम्ह। तेसं नो भन्ते,  
आयस्मता महाकच्चानेन इमेहि आकारेहि इमेहि पदेहि इमेहि व्यञ्जनेहि अत्थो विभत्तोति।  
    
पण्डितो भिक्खवे महाकच्चानो। महापञ्ञो भिक्खवे महाकच्चानो मं चेपि तुम्हे  
भिक्खवे, एतमत्थं पटिपुच्छेय्याथ, अहम्पि तं एवमेवं व्याकरेय्यं, यथा तं  
महाकच्चानेन व्याकतं। एसो चेव तस्स अत्थो एवञ्च नं धारेथाति।  
    
इदमवोच भगवा, अत्तमना ते भिक्खू भगवतो भासितं अभिनन्दुन्ति।  
    
महाकच्चानभद्देकरत्त सुत्तं ततियं।  
    
[ब्ज्त् पगे ४२४] [\x ४२४।]       
    
३।४।४  
    
लोमसकङ्गिय भद्देकरत्त सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तेन खो पन समयेन आयस्मा लोमसकङ्गियो सक्केसु विहरति कपिलवत्थुस्मिं  
निग्रोधारामे। अथ खो चन्दनो देवपुत्तो अभिक्कन्ताय रत्तिया अभिक्कन्तवण्णो  
केवलकप्पं निग्रोधारामं ओभासेत्वा येनायस्मा लोमसकङ्गियो तेनुपसङ्कमि।  
उपसङ्कमित्वा एकमन्तं अट्ठासि। एकमन्तं ठितो खो चन्दनो देवपुत्तो आयस्मन्तं  
लोमसकङ्गियं एतदवोच:  
    
धारेसि त्वं भिक्खु, भद्देकरत्तस्स उद्देसञ्च विभङ्गञ्चाति।  
[प्त्स् पगे २००] [\क़् २००।]        
न खो अहं आवुसो, धारेमि भद्देकरत्तस्स उद्देसञ्च विभङ्गञ्च।  
    
त्वं पनावुसो, धारेसि भद्देकरत्तस्स उद्देसञ्च विभङ्गञ्चाति।  
    
अहम्पि खो भिक्खु, न धारेमि भद्देकरत्तस्स उद्देसञ्च विभङ्गञ्च।  
    
धारेसि पन त्वं भिक्खु, भद्देकरत्तियो गाथाति  
    
न खो अहं आवुसो, धारेमि भद्देकरत्तियो गाथा।  
    
त्वं पनावुसो, धारेसि भद्देकरत्तियो गाथाति।  
    
धारेमि खोहं भिक्खु, भद्देकरत्तियो गाथाति।  
    
यथा कथं पन त्वं आवुसो, धारेसि भद्देकरत्तियो गाथाति।  
    
एकमिदाहं भिक्खु समयं भगवा देवेसु तावतिंसेसु विहरति पारिच्छत्तकमूले  
पण्डुकम्बलसिलायं। तत्र भगवा देवानं तावतिंसानं भद्देकरत्तस्स उद्देसञ्च  
विभङ्गञ्च आभासि:  
    
अतीतं नान्वागमेय्य नप्पटिकङ्खे अनागतं।  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
[ब्ज्त् पगे ४२६] [\x ४२६।]       
    
एवं खो अहं भिक्खु, धारेमि भद्देकरत्तियो गाथा। उग्गण्हाहि त्वं भिक्खु,  
भद्देकरत्तस्स उद्देसञ्च विभङ्गञ्च। परियापुणाहि त्वं भिक्खु, भद्देकरत्तस्स  
उद्देसञ्च विभङ्गञ्च। धारेहि त्वं भिक्खु, भद्देकरत्तस्स उद्देसञ्च विभङ्गञ्च।  
अत्थसंहितो भिक्खु, भद्देकरत्तस्स उद्देसो च विभङ्गो च आदिब्रह्मचरियकोति।  
इदमवोच चन्दनो देवपुत्तो। इदं वत्वा तत्थेवन्तरधायि।  
    
अथ खो आयस्मा लोमसकङ्गियो तस्सा रत्तिया अच्चयेन सेनासनं संसामेत्वा पत्तचिवरं  
आदाय येन सावत्थि [प्त्स् पगे २०१] [\क़् २०१।] तेन चारिकं पक्कामि। अनुपुब्बेन  
चारिकं चरमानो येन सावत्थि जेतवनं अनाथपिण्डिकस्स आरामो, येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो आयस्मा लोमसकङ्गियो भगवन्तं एतदवोच:  
    
ऽएकमिदाहं भन्ते, समयं सक्केसु विहरामि कपिलवत्थुस्मिं निग्रोधारामे। अथ खो  
भन्ते, अञ्ञतरो देवपुत्तो अभिक्कन्ताय रत्तिया अभिक्कन्तवण्णो केवलकप्पं  
निग्रोधारामं ओभासेत्वा येनाहं तेनुपसङ्कमि। उपसङ्कमित्वा एकमन्तं अट्ठासि।  
एकमन्तं ठितो खो भन्ते, सो देवपुत्तो मं एतदवोच: ऽधारेसि त्वं भिक्खु,  
भद्देकरत्तस्स उद्देसञ्च विभङ्गञ्चाऽति। एवं वुत्ते अहं भन्ते तं देवपुत्तं  
एतदवोचं: ऽन खो अहं आवुसो, धारेमि भद्देकरत्तस्स उद्देसञ्च विभङ्गञ्च। त्वं  
पनावुसो धारेसि भद्देकरत्तस्स उद्देसञ्च विभङ्गञ्चाऽति अहम्पि खो भिक्खु, न  
धारेमि भद्देकरत्तस्स उद्देसञ्च विभङ्गञ्च। धारेसि पन त्वं भिक्खु,  
भद्देकरत्तियो गाथाऽति। न खो अहं आवुसो, धारेमि भद्देकरत्तियो गाथाति। त्वं  
पनावुसो धारेसि भद्देकरत्तियो गाथाति। धारेमि खो अहं भिक्खु, भद्देकरत्तियो  
गाथाति। यथा कथं पन त्वं आवुसो, धारेसि भद्देकरत्तियो गाथाति।  
    
एकमिदाहं भिक्खु, समयं भगवा देवेसु तावतिंसेसु विहरति पारिच्छत्तकमूले  
पण्डुकम्बलसिलायं। तत्र भगवा देवानं तावतिंसानं भद्देकरत्तस्स उद्देसञ्च  
विभङ्गञ्च अभासि:  
    
अतीतं नान्वागमेय्य नप्पटिकङ्खे अनागतं।  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
ऽएवं खो अहं भिक्खु, धारेमि भद्देकरत्तियो गाथा। उग्गण्हाहि त्वं भिक्खु,  
भद्देकरत्तस्स उद्देसञ्च विभङ्गञ्च, परियापुणाहि त्वं भिक्खु, भद्देकरत्तस्स  
उद्देसञ्च विभङ्गञ्च। धारेहि त्वं भिक्खु, भद्देकरत्तस्स उद्देसञ्च विभङ्गञ्च।  
अत्थसंहितो भिक्खु, भद्देकरत्तस्स उद्देसो च विभङ्गो च आदिब्रह्मचरियकोति।  
इदमवोच सो भन्ते, देवपुत्तो, इदं वत्वा तत्थेवन्तरधायि। साधु मे भन्ते, भगवा  
भद्देकरत्तस्स उद्देसञ्च विभङ्गञ्च देसेतुऽति।  
    
जानासि पन त्वं भिक्खु, तं देवपुत्तऽन्ति।  
    
न खो अहं भन्ते, जानामि तं देवपुत्तन्ति।  
    
[ब्ज्त् पगे ४२८] [\x ४२८।]       
    
चन्दनो नाम सो भिक्खु, देवपुत्तो। चन्दनो भिक्खु, देवपुत्तो अट्ठिकत्वा  
मनसिकत्वा सब्बचेतसो१ समन्नाहरित्वा ओहितसोतो धम्मं सुणाति। तेन हि भिक्खु,  
सुणाहि। साधुकं मनसिकरोहि। भासिस्सामीति। एवं भन्तेति खो आयस्मा लोमसकङ्गियो  
भगवतो पच्चस्सोसि। भगवा एतदवोच:  
    
अतीतं नान्वागमेय्य नप्पटिकङ्खे अनागतं।  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
कथञ्च भिक्खु, अतीतं अन्वागमेति: एवंरूपो अहोसिं अतीतमद्धानन्ति तत्थ नन्दिं  
समन्वानेति। एवंवेदनो अहोसिं अतीतमद्धानन्ति तत्थ नन्दिं समन्वानेति। एवं सञ्ञो  
अहोसिं अतीतमद्धानन्ति तत्थ नन्दिं समन्वानेति। एवं सङ्खारो अहोसिं  
अतीतमद्धानन्ति तत्थ नन्दिं समन्वानेति। एवंविञ्ञाणो अहोसिं अतीतमद्धानन्ति तत्थ  
नन्दिं समन्वानेति। एवं खो भिक्खु अतीतं अन्वागमेति।  
[प्त्स् पगे २०२] [\क़् २०२।]        
कथञ्च भिक्खु, अतीतं नान्वागमेति: एवंरूपो अहोसिं अतीतमद्धानन्ति तत्थ नन्दिं न  
समन्वानेति। एवंवेदनो अहोसिं अतीतमद्धानन्ति तत्थ नन्दिं न समन्वानेति। एवं  
सञ्ञो अहोसिं अतीतमद्धानन्ति तत्थ नन्दिं न समन्वानेति। एवं सङ्खारो अहोसिं  
अतीतमद्धानन्ति तत्थ नन्दिं न समन्वानेति। एवंविञ्ञाणो अहोसिं अतीतमद्धानन्ति  
तत्थ नन्दिं न समन्वानेति। एवं खो भिक्खु अतीतं नान्वागमेति।  
    
कथञ्च भिक्खु, अनागतं पटिकङ्खति: एवंरूपो सियं अनागतमद्धानन्ति तत्थ  
नन्दिं समन्वानेति। एवंवेदनो सियं अनागतमद्धानन्ति तत्थ नन्दिं समन्वानेति।  
एवंसञ्ञो सियं अनागतमद्धानन्ति तत्थ नन्दिं समन्वानेति। एवंसङ्खारो सियं  
अनागतमद्धानन्ति तत्थ नन्दिं समन्वानेति। एवंविञ्ञाणो सियं अनागतमद्धानन्ति  
तत्थ नन्दिं समन्वानेति। एवं खो भिक्खु, अनागतं पटिकङ्खति।  
    
कथञ्च भिक्खु, अनागतं न पटिकङ्खति: एवंरूपो सियं अनागतमद्धानन्ति तत्थ  
नन्दिं न समन्वानेति। एवंवेदनो सियं अनागतमद्धानन्ति तत्थ नन्दिं न  
समन्वानेति।  
एवंसञ्ञो सियं अनागतमद्धानन्ति तत्थ नन्दिं न समन्वानेति। एवंसङ्खारो सियं  
अनागतमद्धानन्ति तत्थ नन्दिं न समन्वानेति। एवंविञ्ञाणो सियं  
अनागतमद्धानन्ति तत्थ नन्दिं न समन्वानेति। एवं खो भिक्खु, अनागतं न  
पटिकङ्खति।  
कथञ्च भिक्खु, पच्चुप्पन्नेसु धम्मेसु संहीरति: इध भिक्खु, अस्सुतवा पुथुज्जनो  
अरियानं अदस्सावी अरियधम्मस्स अकोविदो अरियधम्मे अविनीतो सप्पुरिसानं अदस्सावी  
सप्पुरिसधम्मस्स अकोविदो सप्पुरिसधम्मे अविनीतो रूपं अत्ततो समनुपस्सति,  
रूपवन्तं वा अत्तानं, अत्तनि वा रूपं, रूपस्मिं वा अत्तानं। वेदनं अत्ततो समनुपस्सति,  
वेदनावन्तं वा अत्तानं, अत्तनि वा वेदनं, वेदनाय  
वा अत्तानं। सञ्ञं अत्ततो समनुपस्सति, सञ्ञावन्तं वा अत्तानं। अत्तनि वा सञ्ञं,  
सञ्ञाय वा अत्तानं। सङ्खारे अत्ततो समनुपस्सति, सङ्खारवन्तं वा  
अत्तानं, अत्तनि वा सङ्खारे, सङ्खारेसु वा अत्तानं। विञ्ञाणं अत्ततो  
समनुपस्सति, विञ्ञाणवन्तं वा अत्तानं, अत्तनि वा विञ्ञाणं, विञ्ञाणस्मिं वा अत्तानं।  
एवं खो भिक्खु, पच्चुप्पन्नेसु धम्मेसु संहीरति।  
    
------------------------  
१।सब्बं चेतसो-सीमु।  
    
[ब्ज्त् पगे ४३०] [\x ४३०।]       
    
कथञ्च भिक्खु, पच्चुप्पन्नेसु धम्मेसु न संहीरति: इध भिक्खु, सुतवा  
अरियसावको। अरियानं दस्सावी अरियधम्मस्स कोविदो अरियधम्मे सुविनीतो  
सप्पुरिसानं दस्सावी सप्पुरिसधम्मस्स कोविदो सप्पुरिसधम्मे सुविनीतो। न रूपं  
अत्ततो समनुपस्सति, न रूपवन्तं वा अत्तानं, न अत्तनि वा रूपं, न रूपस्मिं वा अत्तानं।  
न वेदनं अत्ततो समनुपस्सति, न वेदनावन्तं वा अत्तानं, न अत्तनि वा वेदनं, न  
वेदनाय वा अत्तानं। न सञ्ञं अत्ततो समनुपस्सति, न सञ्ञावन्तं वा अत्तानं। न अत्तनि  
वा सञ्ञं, न सञ्ञाय वा अत्तानं। न सङ्खारे अत्ततो समनुपस्सति, न सङ्खारवन्तं वा  
अत्तानं, न अत्तनि वा सङ्खारे, न सङ्खारेसु वा अत्तानं। न विञ्ञाणं अत्ततो समनुपस्सति,  
न विञ्ञाणवन्तं वा अत्तानं, न अत्तनि वा विञ्ञाणं, न विञ्ञाणस्मिं वा अत्तानं। एवं खो  
भिक्खु, पच्चुप्पन्नेसु धम्मेसु न संहीरति।  
    
अतीतं नान्वागमेय्य नप्पटिकङ्खे अनागतं।  
यदतीतं पहीनं तं अप्पत्तञ्च अनागतं।  
    
पच्चुप्पन्नञ्च यो धम्मं तत्थ तत्थ विपस्सति,  
असंहीरं असङ्कुप्पं तं विद्वा मनुब्रूहये।  
    
अज्जेव किच्चं आतप्पं को जञ्ञा मरणं सुवे,  
न हि नो सङ्गरं तेन महासेनेन मच्चुना।  
    
एवं विहारिं आतापिं अहोरत्तमतन्दितं,  
तं वे भद्देकरत्तोति सन्तो आचिक्खते मुनीति।  
    
इदमवोच भगवा। अत्तमनो आयस्मा लोमसकङ्गियो भगवतो भासितं अभिनन्दीति।   
लोमसकङ्गिय भद्देकरत्त सुत्तं चतुत्थं।  
    
[ब्ज्त् पगे ४३२] [\x ४३२।]       
    
३।४।५  
    
चूऌअकम्मविभङ्ग सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे, अथ खो सुभो माणवो तोदेय्यपुत्तो येन भगवा,तेनुपसङ्कमि। उपसङ्कमित्वा  
भगवता सद्धिं सम्मोदि, सम्मोदनीयं कथं साराणीयं वीतिसारेत्वा एकमन्तं  
निसीदि एकमन्तं निसिन्नो खो सुभो माणवो तोदेय्यपुत्तो भगवन्तं एतदवोच:  
    
को नु खो भो गोतम, हेतु को पच्चयो, येन मनुस्सानं येव सतं मनुस्सभूतानं  
दिस्सन्ति हीनप्पणीतता। दिस्सन्ति हि भो गोतम, मनुस्सा अप्पायुका, दिस्सन्ति दीघायुका।  
दिस्सन्ति बव्हाबाधा, दिस्सन्ति अप्पाबाधा। दिस्सन्ति दुब्बण्णा, दिस्सन्ति वण्णवन्तो।  
दिस्सन्ति अप्पेसक्खा, दिस्सन्ति महेसक्खा। दिस्सन्ति अप्पभोगा, दिस्सन्ति महाभोगा,  
दिस्सन्ति नीचकुलीना, दिस्सन्ति उच्चाकुलिना। दिस्सन्ति दुप्पञ्ञा, दिस्सन्ति [प्त्स् पगे २०३] [\क़्  
२०३।] पञ्ञवन्तो। को नु खो गोतम हेतु को पच्चयो, येन मनुस्सानं येव सतं  
मनुस्सभूतानं दिस्सन्ति हिनप्पणीततानि।  
    
कम्मसक्का माणव, सत्ता कम्मदायादा कम्मयोनि कम्मबन्धु कम्मपटिसरणा।  
कम्मं सत्ते विभजति यदिदं हीनप्पणीततायाति।  
    
न खो अहं इमस्स भोतो गोतमस्स सङ्खित्तेन भासितस्स वित्थारेन अत्थं अविभत्तस्स  
वित्थारेन अत्थं आजानामि, साधु मे भवं गोतमो तथा धम्मं देसेतु, यथाहं  
इमस्स भोतो गोतमस्स सङ्खित्तेन भासितस्स वित्थारेन अत्थं अविभत्तस्स वित्थारेन  
अत्थं आजानेय्यन्ति।  
    
तेन हि माणव, सुणाहि साधुकं मनसिकरोहि, भासिस्सामीति।  
    
एवं होति खो सुभो माणवो तोदेय्यपुत्तो भगवतो पच्चस्सोसि भगवा एतदवोच:  
    
इध माणव, एकच्चो इत्थि वा पुरिसो वा पाणातिपाती होति लुद्दो लोहितपाणि हतपहते  
निविट्ठो अदयापन्नो सब्बपाणभुतेसु१ सो तेन कम्मेन एवं समन्तेन एवं  
समादिन्नेन कायस्स भेदा परम्मरणा अपायं दुग्गतिं विनिपातं निरयं उपपज्जति।  
नो चे कायस्स भेदा परम्मरणा अपायं दुग्गतिं विनिपातं निरयं उपपज्जति, सचे  
मनुस्सत्तं आगच्छति, यत्थ यत्थ पच्चाजायति, अप्पायुको होति। अप्पायुकसंवत्तनिका एसा  
मानव पटिपदा, यदिदं पाणातिपाती होति लुद्दो लोहितपाणी हतपहते निविट्ठो  
अदयापन्नो सब्बपाणभुतेसु।  
    
--------------------------  
१।पाणभुतेसु-मजसं,[प्त्स्।]  
    
[ब्ज्त् पगे ४३४] [\x ४३४।]       
    
इध पन माणव, एकच्चो इत्थि वा पुरिसो वा पाणातिपातं पहाय पाणातिपाता पटिविरतो होति,  
निहितदण्डो निहितसत्थो लज्जी दयापन्नो सब्बपाणभूतहितानुकम्पी विहरति। सो तेन  
कम्मेन एवं समत्तेन एवं समादिन्नेन कायस्स भेदा परम्मरणा सुगतिं सग्गं  
लोकं उपपज्जति। नो चे कायस्स भेदा परम्मरणा सुगतिं सग्गं लोकं उपपज्जति, सचे  
मनुस्सत्तं आगच्छति, यत्थ पच्चाजायति, दीघायुको होति। दीघायुकसंवत्तनिका एसा  
माणव पटिपदा यदिदं पाणातिपातं पहाय पाणातिपाता पटिविरतो [प्त्स् पगे २०४] [\क़्  
२०४।] होति निहितदण्डो निहितसत्थो लज्जी दयापन्नो सब्बपाणभूतहितानुकम्पी  
विहरति।  
    
इध माणव, एकच्चो इत्थी वा पुरिसो वा सत्तानं विहेठकजातिको होति पाणिना वा लेड्डुना वा  
दण्डेन वा सत्थेन वा। सो तेन कम्मेन एवं समत्तेन एवं समादिन्नेन कायस्स  
भेदा परम्मरणा अपायं दुग्गतिं विनिपातं निरयं उपपज्जति। नो चे कायस्स भेदा  
परम्मरणा अपायं दुग्गतिं विनिपातं निरयं उपपज्जति, सचे मनुस्सत्तं आगच्छति,  
यत्थ यत्थ पच्चाजायति, बव्हाबाधो होति। बव्हाबाधसंवत्तनिका एसा माणव, पटिपदा  
यदिदं सत्तानं विहेठकजातिको होति पाणिना वा लेड्डुना वा दण्डेन वा सत्थेन वा।  
    
इध पन माणव, एकच्चो इत्थी वा पुरिसो वा सत्तानं अविहेठकजातिको होति पाणिना वा  
लेड्डुना वा दण्डेन वा सत्थेन वा। सो तेन कम्मेन एवं समत्तेन एवं समादिन्नेन  
कायस्स भेदा परम्मरणा सुगतिं सग्गं लोकं उपपज्जति। नो चे कायस्स भेदा  
परम्मरणा सुगतिं सग्गं लोकं उपपज्जति, सचे मनुस्सत्तं आगच्छति, यत्थ यत्थ  
पच्चाजायति, अप्पाबाधो होति। अप्पाबाधसंवत्तनिका एसा माणव, पटिपदा यदिदं  
सत्तानं अविहेठकजातिको होति पाणिना वा लेड्डुना वा दण्डेन वा सत्थेन वा।  
इध पन माणव, एकच्चो इत्थि वा पुरिसो वा कोधनो होति उपायासबहुलो, अप्पम्पि वुत्तो  
समानो अभिसज्जति कुप्पति व्यापज्जति पतित्थीयति कोपञ्च दोसञ्च अप्पच्चयञ्च पातुकरोति।  
सो तेन कम्मेन एवं समत्तेन एवं समादिन्नेन कायस्स भेदा परम्मरणा अपायं  
दुग्गतिं विनिपातं निरयं उपपज्जति। नो चे कायस्स भेदा परम्मरणा अपायं दुग्गतिं  
विनिपातं निरयं उपपज्जति, सचे मनुस्सत्तं आगच्छति, यत्थ यत्थ पच्चाजायति  
दुब्बण्णो होति। दुब्बण्णसंवत्तनिका एसा माणव, पटिपदा यदिदं कोधनो होति  
उपायासबहुलो, अप्पम्पि वुत्तो समानो अभिसज्जति कुप्पति व्यापज्जति पतित्थीयति कोपञ्च  
दोसञ्च अप्पच्चयञ्च पातुकरेति।  
    
[ब्ज्त् पगे ४३६] [\x ४३६।]       
    
इध पन माणव, एकच्चो इत्थी वा पुरिसो वा अक्कोधनो होति अनुपायासबहुलो, बहुम्पि  
वुत्तो समानो नाभिसज्जति, न कुप्पति न व्यापज्जति न पतित्थीयति न कोपञ्च दोसञ्च  
अप्पच्चयञ्च पातुकरोति। सो तेन कम्मेन एवं समत्तेन एवं समादिन्नेन कायस्स  
भेदा परम्मरणा सुगतिं सग्गं लोकं उपपज्जति। नो चे कायस्स भेदा परम्मरणा  
सुगतिं सग्गं लोकं उपपज्जति, सचे मनुस्सत्तं आगच्छति, यत्थ यत्थ पच्चाजायति  
पासादिको होति। पासादिकसंवत्तनिका एसा माणव, पटिपदा यदिदं अक्कोधनो होति  
अनुपायासबहुलो, बहुम्पि वुत्तो समानो नाभिसज्जति न व्यापज्जति न पतित्थीयति न  
कोपञ्च दोसञ्च अप्पच्चयञ्च पातुकरेति।  
    
इध पन माणव, एकच्चो इत्थी वा पुरिसो वा इस्सामनको होति,  
परलाभसक्कारगरुकारमाननवन्दनपूजनासु इस्सति, उपदुस्सति इस्सं बन्धति। सो तेन  
कम्मेन एवं समत्तेन एवं समादिन्नेन कायस्स भेदा परम्मरणा अपायं दुग्गतिं  
विनिपातं निरयं उपपज्जति। नो चे कायस्स भेदा परम्मरणा अपायं दुग्गतिं विनिपातं  
निरयं उपपज्जति, सचे मनुस्सत्तं आगच्छति, यत्थ यत्थ पच्चाजायति अप्पेसक्खो होति।  
अप्पेसक्खसंवत्तनिका एसा माणव, पटिपदा यदिदं इस्सामनको होति,  
परलाभसक्कारगरुकारमाननवन्दनपूजनासु इस्सति उपदुस्सति इस्सं बन्धति।  
[प्त्स् पगे २०५] [\क़् २०५।]        
इध पन माणव, एकच्चो इत्थी वा पुरिसो वा अनिस्सामनको होति,  
परलाभसक्कारगरुकारमाननवन्दनपूजनासु न इस्सति, न उपदुस्सति इस्सं बन्धति।  
सो तेन कम्मेन एवं समत्तेन एवं समादिन्नेन कायस्स भेदा परम्मरणा सुगतिं  
लोकं उपपज्जति। नो चे कायस्स भेदा परम्मरणा सुगतिं सग्गं लोकं उपपज्जति, सचे  
मनुस्सत्तं आगच्छति, यत्थ यत्थ पच्चाजायति महेसक्खो होति। महेसक्खसंवत्तनिका  
एसा माणव, पटिपदा यदिदं अनिस्सामनको होति,  
परलाभसक्कारगरुकारमाननवन्दनपूजनासु न इस्सति न उपदुस्सति न इस्सं  
बन्धति।  
    
इध पन माणव, एकच्चो इत्थी वा पुरिसो वा न दाता होति समणस्स वा ब्राह्मणस्स वा  
अन्नं पानं वत्थं यानं मालागन्धविलेपनं सेय्यावसथपदीपेय्यं। सो तेन  
कम्मेन एवं समत्तेन एवं समादिन्नेन कायस्स भेदा परम्मरणा अपायं दुग्गतिं  
विनिपातं निरयं उपपज्जति। नो चे कायस्स भेदा परम्मरणा अपायं दुग्गतिं विनिपातं  
निरयं उपपज्जति, सचे मनुस्सतं आगच्छति, यत्थ यत्थ पच्चाजायति अप्पभोगो होति।  
अप्पभोगसंवत्तनिका एसा माणव, पटिपदा यदिदं न दाता होति समणस्स वा  
ब्राह्मणस्स वा अन्नं पानं वत्थं यानं मालागन्धविलेपनं  
सेय्यावसथपदीपेय्यं।  
    
[ब्ज्त् पगे ४३८] [\x ४३८।]       
    
इध पन माणव, एकच्चो इत्थी वा पुरिसो वा दाता होति समणस्स वा ब्राह्मणस्स वा  
अन्नं पानं वत्थं यानं मालागन्धविलेपनं सेय्यावसथपदीपेय्यं। सो तेन  
कम्मेन एवं समत्तेन एवं समादिन्नेन कायस्स भेदा परम्मरणा सुगतिं सग्गं  
लोकं उपपज्जति। नो चे कायस्स भेदा परम्मरणा सुगतिं सग्गं लोकं उपपज्जति, सचे  
मनुस्सत्तं आगच्छति, यत्थ यत्थ पच्चाजायति, महाभोगो होति। महाभोगसंवत्तनिका  
एसा माणव, पटिपदा यदिदं दाता होति समणस्स वा ब्राह्मणस्स वा अन्नं पानं  
वत्थं यानं मालागन्धविलेपनं सेय्यावसथपदीपेय्यं।  
इध पन माणव, एकच्चो इत्थी वा पुरिसो वा थद्धो होति अतिमानी। अभिवादेतब्बं न  
अभिवादेति। पच्चुट्ठातब्बं न पच्चुट्ठेति, आसनारहस्स आसनं न देति, मग्गारहस्स  
मग्गं न देति, सक्कातब्बं न सक्करोति, गरुकातब्बं न गरुकरोति। मानेतब्बं न  
मानेति, पूजेतब्बं न पूजेति। सो तेन कम्मेन एवं समत्तेन एवं समादिन्नेन कायस्स  
भेदा परम्मरणा अपायं दुग्गतिं विनिपातं निरयं उपपज्जति। नो चे कायस्स भेदा  
परम्मरणा अपायं दुग्गतिं विनिपातं निरयं उपपज्जति, सचे मनुस्सत्तं आगच्छति,  
यत्थ यत्थ पच्चाजायति, नीचकुलीनो होति। नीचकुलीनसंवत्तनिका एसा माणव, पटिपदा  
यदिदं थद्धो होति अतिमानी, अभिवादेतब्बं न अभिवादेति, पच्चुट्ठातब्बं न  
पच्चुट्ठेति, आसनारहस्स न आसनं देति, मग्गारहस्स न मग्गं देति, सक्कातब्बं न  
सक्करोति, गरुकातब्बं न गरुकरोति, मानेतब्बं न मानेति, पूजेतब्बं न पूजेति।  
    
इध पन माणव, एकच्चो इत्थी वा पुरिसो वा अत्थद्धो होति अनतिमानी। अभिवादेतब्बं  
अभिवादेति, पच्चुट्ठातब्बं पच्चुट्ठेति, आसनारहस्स आसनं देति, मग्गारहस्स मग्गं  
देति, सक्कातब्बं सक्करोति, गरुकातब्बं गरुकाति।  
मानेतब्बं मानेति, पूजेतब्बं पूजेति। सो तेन कम्मेन एवं समत्तेन एवं समादिन्नेन  
कायस्स भेदा परम्मरणा सुगतिं सग्गं लोकं उपपज्जति। नो चे कायस्स भेदा  
परम्मरणा सुगतिं सग्गं लोकं उपपज्जति, सचे मनुस्सत्तं आगच्छति, यत्थ यत्थ  
पच्चाजायति, उच्चाकुलीनो होति। उच्चाकुलीनसंवत्तनिका एसा माणव, पटिपदा यदिदं  
अत्थद्धो होति अनतिमानी, अभिवादेतब्बं अभिवादेति, पच्चुट्ठातब्बं पच्चुट्ठेति,  
आसनारहस्स आसनं देति, मग्गारहस्स मग्गं देति, सक्कातब्बं सक्करोति, गरुकातब्बं  
गरुकरोति, मानेतब्बं मानेति, पूजेतब्बं पूजेति।  
    
[ब्ज्त् पगे ४४०] [\x ४४०।]       
    
इध पन माणव, एकच्चो इत्थी वा पुरिसो वा समणं वा ब्राह्मणं वा उपसङ्कमित्वा न  
परिपुच्छिता होति: किं भन्ते कुसलं, किं अकुसलं, किं सावज्जं, किं अनवज्जं, किं  
सेवितब्बं, किं न सेवितब्बं, किं मे करीयमानं दीघरत्तं अहिताय दुक्खाय होति, किं  
वा पन मे करीयमानं दीघरत्तं हिताय सुखाय होतीति। सो तेन कम्मेन एवं  
समत्तेन एवं समादिन्नेन कायस्स भेदा परम्मरणा अपायं दुग्गतिं निरयं  
उपपज्जति। नो चे कायस्स भेदा परम्मरणा अपायं दुग्गतिं निरयं उपपज्जति, सचे  
मनुस्सत्तं आगच्छति, यत्थ यत्थ पच्चाजायति, दुप्पञ्ञो होति। दुप्पञ्ञसंवत्ततिका एसा  
माणव, पटिपदा यदिदं समणं वा ब्राह्मणं वा उपसङ्कमित्वा न परिपुच्छिता होति:  
किं भन्ते, कुसलं, किं अकुसलं, किं सावज्जं, किं अनवज्जं, किं सेवितब्बं, किं न  
सेवितब्बं, किं मे करीयमानं दीघरत्तं अहिताय दुक्खाय होति, किं वा पन मे  
करीयमानं दीघरत्तं हिताय सुखाय होतीति।  
[प्त्स् पगे २०६] [\क़् २०६।]        
इध पन माणव, एकच्चो इत्थी वा पुरिसो वा समणं वा ब्राह्मणं वा उपसङ्कमित्वा  
परिपुच्छिता होति: किं भन्ते, कुसलं किं अकुसलं किं सावज्जं किं अनवज्जं, किं  
सेवितब्बं किं न सेवितब्बं किं मे करीयमानं दीघरत्तं अहिताय दुक्खाय होति, किं  
वा पन मे करीयमानं दीघरत्तं हिताय सुखाय होतीति। सो तेन कम्मेन एवं  
समत्तेन एवं समादिन्नेन कायस्स भेदा परम्मरणा सुगतिं सग्गं लोकं उपपज्जति।  
नो चे कायस्स भेदा परम्मरणा सुगतिं सग्गं लोकं उपपज्जति, सचे मनुस्सत्तं  
आगच्छति, यत्थ यत्थ पच्चाजायति, महापञ्ञो होति। महापञ्ञसंवत्ततिका एसा माणव,  
पटिपदा यदिदं समणं वा ब्राह्मणं वा उपसङ्कमित्वा परिपुच्छिता होति: किं भन्ते  
कुसलं, किं अकुसलं, किं सावज्जं, किं अनवज्जं, किं सेवितब्बं, किं न सेवितब्बं, किं मे  
करीयमानं दीघरत्तं अहिताय दुक्खाय होति, किं वा पन मे करीयमानं दीघरत्तं  
हिताय सुखाय होतीति।  
    
इति खो माणव, अप्पायुकसंवत्तनिका पटिपदा अप्पायुकत्तं उपनेति।  
दीघायुकसंवत्तनिका पटिपदा दीघायुकत्तं उपनेति। बव्हाबाधसंवत्तनिका पटिपदा  
बव्हाबाधत्तं उपनेति। अप्पाबाधसंवत्तनिका पटिपदा अप्पाबाधत्तं उपनेति।  
दुब्बण्णसंवत्तनिका पटिपदा दुब्बण्णत्तं उपनेति। पासादिकसंवत्तनिका पटिपदा  
पासादिकत्तं उपनेति। अप्पेसक्खसंवत्तनिका पटिपदा अप्पेसक्खत्तं उपनेति।  
महेसक्खसंवत्तनिका पटिपदा महेसक्खत्तं उपनेति। अप्पभोगसंवत्तनिका  
पटिपदा अप्पभोगत्तं उपनेति। महाभोगसंवत्तनिका पटिपदा महाभोगत्तं उपनेति।  
नीचकुलीनसंवत्तनिका पटिपदानीचकुलीनत्तं उपनेति। उच्चाकुलीनसंवत्तनिका पटिपदा  
उच्चाकुलीनत्तं उपनेति। दुप्पञ्ञसंवत्तनिका पटिपदा दुप्पञ्ञत्तं उपनेति।  
महापञ्ञसंवत्तनिका पटिपदा महापञ्ञत्तं उपनेति।  
    
कम्मस्सका माणव, सत्ता कम्मदायादा कम्मयोनि कम्मबन्धु कम्मपटिसरणा,  
कम्मं सत्ते विभजति यदिदं हिनप्पणीततायाति।  
    
[ब्ज्त् पगे ४४२] [\x ४४२।]       
    
एवं वुत्ते सुभो माणवो तोदेय्यपुत्तो भगवन्तं एतदवोच। अभिक्कन्तं भो गोतम,  
अभिक्कन्तं भो गोतम, सेय्यथापि भो गोतम, निक्कुज्जिं वा उक्कुज्जेय्य, पटिच्छन्नं वा  
विवरेय्य, मूऌहस्स वा मग्गं आचिक्खेय्य, अन्धकारे वा तेलपज्जोतं धारेय्य  
चक्खुमन्तो रूपानि दक्खिन्तीति। एवमेवं भोता गोतमेन अनेकपरियायेन धम्मो  
पकासितो एसाहं भवन्तं गोतमं सरणं गच्छामि धम्मञ्च भिक्खुसङ्घञ्च।  
उपासकं मं भवं गोतमो धारेतु अज्जतग्गे पाणुपेतं सरणं गतन्ति।  
[प्त्स् पगे २०७] [\क़् २०७।]        
चूऌअकम्मविभङ्ग सुत्तं पञ्चमं।  
    
[ब्ज्त् पगे ४४४] [\x ४४४।]       
    
३।४।६  
    
महाकम्मविभङ्ग सुत्तं  
    
एवं मे सुतं: एकं समयं भगवा राजगहे विहरति वेऌउवने कलन्दकनिवापे। तेन  
खो पन समयेन आयस्मा समिद्धि अरञ्ञकुटिकायं विहरति।  
    
अथ खो पोतलिपुत्तो परिब्बाजको जङ्घाविहारं अनुचङ्कममानो अनुविचरमानो  
येनायस्मा समिद्धि तेनुपसङ्कमि। उपसङ्कमित्वा आयस्मता समिद्धिना सद्धिं  
सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं  
निसिन्नो खो पोतलिपुत्तो परिब्बाजको आयस्मन्तं समिद्धिं एतदवोच: ऽसम्मुखा मेतं  
आवुसो समिद्धि, समणस्स गोतमस्स सुतं, सम्मुखा पटिग्गहितं: मोघं  
कायकम्मं, मोघं वचीकम्मं, मनोकम्ममेव सच्चऽन्ति। अत्थि च सा समापत्ति यं  
समापत्तिं समापन्नो न किञ्चि वेदियतीति।  
    
मा एवं आवुसो पोतलिपुत्त अवच, मा एवं आवुसो पोतलिपुत्त अवच, मा भगवन्तं  
अब्भाचिक्खि, न हि साधु भगवतो अब्भक्खानं, न हि भगवा एवं वदेय्य: ऽमोघं  
कायकम्मं, मोघं वचीकम्मं, मनोकम्ममेव सच्चऽन्ति। अत्थि च खो सा आवुसो,  
समापत्ति यं समापत्तिं समापन्नो न किञ्चि वेदियतीति।  
    
किव चिरं पब्बजितोसि आवुसो, समिद्धीति।  
    
न चिरं आवुसो, तीणि वस्सानिति।  
    
एत्थदानि मयं थेरे भिक्खु किं वक्खाम, यत्र हि नामेवं नवो भिक्खु सत्थारं  
परिरक्खितब्बं मञ्ञिस्सति। सञ्चेतनिकं आवुसो समिद्धि, कम्मं कत्वा कायेन वाचाय  
मनसा, किं सो वेदियतीति।  
    
सञ्चेतनिकं आवुसो पोतलिपुत्त, कम्मं कत्वा कायेन वाचाय मनसा, दुक्खं सो  
वेदियतीति।  
    
अथ खो पोतलिपुत्तो परिब्बाजको आयस्मतो समिद्धिस्स भासितं नेव अभिनन्दि न  
पटिक्कोसि। अनभिनन्दित्वा अप्पटिक्कोसित्वा उट्ठायासना पक्कामि।  
    
अथ खो आयस्मा समिद्धि अचिरपक्कन्ते पोतलिपुत्ते परिब्बाजके येनायस्मा आनन्दो  
तेनुपसङ्कमि। उपसङ्कमित्वा [प्त्स् पगे २०८] [\क़् २०८।] आयस्मता आनन्देन सद्धिं  
सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि। एकमन्तं  
निसिन्नो खो आयस्मा समिद्धि यावतको अहोसि पोतलिपुत्तेन परिब्बाजकेन सद्धिं  
कथासल्लापो, तं सब्बं आयस्मतो आनन्दस्स आरोचेसि। एवं वुत्ते आयस्मा आनन्दो  
आयस्मन्तं समिद्धिं एतदवोच: ऽअत्थि खो इदं आवुसो समिद्धि, कथापाभतं  
भगवन्तं दस्सनाय। आयामावुसो समिद्धि। येन भगवा तेनुपसङ्कमेय्याम,  
उपसङ्कमित्वा एतमत्थं भगवतो आरोचेय्याम। यथा नो भगवा व्याकरिस्सति, तथा नं  
धारेय्यामाति।  
    
[ब्ज्त् पगे ४४६] [\x ४४६।]       
    
एवमावुसोति खो आयस्मा समिद्धि आयस्मतो आनन्दस्स पच्चस्सोसि। अथ खो आयस्मा च  
आनन्दो आयस्मा च समिद्धि येन भगवा तेनुपसङ्कमिंसु। उपसङ्कमित्वा भगवन्तं  
अभिवादेत्वा एकमन्तं निसीदिंसु। एकमन्तं निसिन्नो खो आयस्मा आनन्दो यावतको अहोसि  
आयस्मतो समिद्धिस्स पोतलिपुत्तेन परिब्बाजकेन सद्धिं कथा सल्लापो, तं सब्बं  
भगवतो आरोचेसि।  
    
एवं वुत्ते भगवा आयस्मन्तं आनन्दं एतदवोच: ऽदस्सनम्पि खो अहं आनन्द,  
पोतलिपुत्तस्स परिब्बाजकस्स नाभिजानामि। कुतो पनेवरूपं कथासल्लापं। इमिना च  
आनन्द, समिद्धिना मोघपुरिसेन पोतलिपुत्तस्स परिब्बाजकस्स विभज्ज वयाकरणीयो  
पञ्हो एकंसेन व्याकतोऽति।  
    
एवं वुत्ते आयस्मा उदायी भगवन्तं एतदवोच: ऽसचे पन भन्ते, आयस्मता समिद्धिना  
इदं सन्धाय भासितं,यं किञ्चि वेदयितं तं दुक्खस्मिऽन्ति।  
    
अथ खो१ भगवा आयस्मन्तं आनन्दं आमन्तेसि: ऽपस्स खो त्वं आनन्द, इमस्स उदायिस्स  
मोघपुरिसस्स उम्मग्गं२। अञ्ञासिं खो अहं आनन्द, इदानेवायं उदायी मोघपुरिसो  
उम्मुज्जमानो अयोनिसो उम्मुज्जिस्सतीऽति। आदिंयेव आनन्द, पोतलिपुत्तेन परिब्बाजकेन तिस्सो  
वेदना पुच्छिता। सचायं आनन्द, समिद्धि मोघपुरिसो [प्त्स् पगे २०९] [\क़् २०९।]       
पोतलिपुत्तस्स परिब्बाजकस्स एवं पुट्ठो एवं व्याकरेय्य: ऽसञ्चेतनिकं आवुसो  
पोतलिपुत्त, कम्मं कत्वा कायेन वाचाय मनसा सुखवेदनियं, सुखं सो वेदियति।३  
सञ्चेतनिकं आवुसो पोतलिपुत्त, कम्मं कत्वा कायेन वाचाय मनसा दुक्खवेदनियं,  
दुक्खं सो वेदियति३ सञ्चेतनिकं आवुसो पोतलिपुत्त, कम्मं कत्वा कायेन वाचाय मनसा  
अदुक्खमसुखवेदनियं, अदुक्खमसुखं सो वेदियतिति। एवं व्याकरमानो खो  
आनन्द, समिद्धि मोघपुरिसो पोतलिपुत्तस्स परिब्बाजकस्स सम्मा व्याकरेय्य।  
अपिचानन्द, के च अञ्ञतित्थिया परिब्बाजका बाला अव्यत्ता, के च तथागतस्स  
महाकम्मविभङ्गं जानिस्सन्ति। सचे तुम्हे आनन्द, सुणेय्याथ तथागतस्स  
महाकम्मविभङ्गं विभजन्तस्साति।  
    
एतस्स भगवा कालो, एतस्स सुगत कालो, यं भगवा महाकम्मविभङ्गं विभजेय्य।  
भगवतो सुत्वा भिक्खु धारेस्सन्तीति।  
    
तेन हाऽनन्द, सुणाहि, साधुकं मनसि करोहि, भासिस्सामीति।  
    
एवं भन्तेति खो आयस्मा आनन्दो भगवतो पच्चस्सोसि। भगवा एतदवोच:   
चत्तारो मे आनन्द, पुग्गला सन्तो संविज्जमाना लोकस्मिं। कतमे चत्तारो: इधानन्द,  
एकच्चो पुग्गलो इध पाणातिपाती होति, अदिन्नादायी होति, कामेसु मिच्छाचारी होति, मुसावादी  
होति, पिसुनावाचो होति, फरुसावाचो होति, सम्फप्पलापी होति, अभिज्झालू होति, व्यापन्नचित्तो  
होति, मिच्छादिट्ठि होति, सो कायस्स बेदा परम्मरणा अपायं दुग्गतिं विनिपातं निरयं  
उपपज्जति।  
    
--------------------------  
१।एवं वुत्ते-स्या। २।उम्मङ्गं-मजसं।  
३।वेदयति-मजसं।सीमु।  
    
[ब्ज्त् पगे ४४८] [\x ४४८।]       
    
इध पन आनन्द, एकच्चो पुग्गलो इध पाणातिपाती होति अदिन्नादायी होति, कामेसु  
मिच्छाचारी होति, मुसावादी होति, पिसुनावाचो होति, फरुसावाचो होति, सम्फप्पलापी होति,  
अभिज्झालू होति, व्यापन्नचित्तो होति, मिच्छादिट्ठी होति। सो कायस्स भेदा परम्मरणा  
सुगतिं सग्गं लोकं उपपज्जति।  
    
इधानन्द एकच्चो पुग्गलो इध पाणातिपाता पटिविरतो होति, अदिन्नादाना पटिविरतो होति,  
कामेसु मिच्छाचारा पटिविरतो होति, मुसावादा पटिविरतो होति, पिसुना वाचा१ पटिविरतो होति,  
[प्त्स् पगे २१०] [\क़् २१०।] फरुसा वाचा२ पटिविरतो होति, सम्फप्पलापा पटिविरतो होति,  
अनभिज्झालू होति, अव्यापन्नचित्तो होति, सम्मादिट्ठि होति, सो कायस्स भेदा परम्मरणा  
सुगतिं सग्गं लोकं उपपज्जति।  
    
इधपनानन्द, एकच्चो पुग्गलो इध पाणातिपाता पटिविरतो होति, अदिन्नादाना पटिविरतो होति,  
कामेसु मिच्छाचारा पटिविरतो होति, मुसावादा पटिविरतो होति, पिसुना वाचा पटिविरतो होति,  
फरुसा वाचा पटिविरतो होति,  
सम्फप्पलापा पटिविरतो होति, अनभिज्झालू होति, अव्यापन्नचित्तो होति, सम्मादिट्ठि होति, सो  
कायस्स भेदा परम्मरणा अपायं दुग्गतिं विनिपातं निरयं उपपज्जति।   
इधानन्द, एकच्चो समणो वा ब्राह्मणो वा आतप्पमन्वाय पधानमन्वाय  
अनुयोगमन्वाय अप्पमादमन्वाय सम्मा मनसिकारमन्वाय तथारूपं चेतोसमाधिं  
फुसति। यथा समाहिते चित्ते दिब्बेन चक्खुना विसुद्धेन अतिक्कन्तमानुसकेन अमुं  
पुग्गलं पस्सति: ऽइध पाणातिपातिं अदिन्नादायिं कामेसु मिच्छाचारिं मुसावादिं पिसुना  
वाचं फरुसावाचं सम्फप्पलापिं अनभिज्झालुं व्यापन्नचित्तं मिच्छादिट्ठिं। कायस्स  
भेदा परम्मरणा पस्सति अपायं दुग्गतिं विनिपातं निरयं उप्पन्नं। सो एवमाह:  
ऽअत्थि किर भो, पापकानि कम्मानि, अत्थि दुच्चरितस्स विपाको, अपाहं पुग्गलं अद्दसं इध  
पाणातिपातिं अदिन्नादायिं कामेसु मिच्छाचारिं मुसावादिं पिसुनावाचं फरुसावाचं  
सम्फप्पलापिं अनभिज्झालुं व्यापन्नचित्तं मिच्छादिट्ठिं कायस्स भेदा परम्मरणा  
पस्सामि अपायं दुग्गतिं विनिपातं निरयं उप्पन्नन्ति। सो एवमाह: ऽयो किर भो  
पाणातिपाती अदिन्नादायी कामेसु मिच्छाचारी मुसावादी पिसुनावाची फरुसावाची  
सम्फप्पलापी अनभिज्झालू होति, अव्यापन्नचित्तो होति, मिच्छादिट्ठि, सब्बो सो कायस्स भेदा  
परम्मरणा अपायं दुग्गतिं विनिपातं निरयं उपपज्जति। ये एवं जानन्ति, ते सम्मा  
जानन्ति, ये अञ्ञथा जानन्ति, मिच्छा तेसं ञाणन्ति। इति सो यदेव तस्स सामं ञातं सामं  
दिट्ठं सामं विदितं, तदेव तत्थ थामसा परामस्स३ अभिनिविस्स वोहरति: इदमेव  
सच्चं मोघमञ्ञऽन्ति।  
    
--------------------------  
१।पिसुणाय वाचाय-मजसं,सीमु। ३।परमासा-मजसं  
२।फरुसाय वाचाय-मजसं,सीमु।  
    
[ब्ज्त् पगे ४५०] [\x ४५०।]       
    
इध पनानन्द, एकच्चो समणो वा ब्राह्मणो वा आतप्पमन्वाय पधानमन्वाय  
अनुयोगमन्वाय अप्पमादमन्वाय सम्मा मनसिकारमन्वाय तथारूपं चेतोसमाधिं  
फुसति यथा समाहिते चित्ते दिब्बेन चक्खुना विसुद्धेन अतिक्कन्तमानुसकेन अमुं  
पुग्गलं पस्सति। इध पाणातिपातिं अदिन्नादायिं कामेसु मिच्छाचारिं मुसावादिं पिसुना  
वाचं फरुसावाचं सम्फप्पलापिं अनभिज्झालुं व्यापन्नचित्तं मिच्छादिट्ठिं, कायस्स  
भेदा परम्मरणा पस्सति सुगतिं सग्गं लोकं उप्पन्नं। सो एवमाह: ऽनत्थि किर भो,  
पापकानि कम्मानि, नत्थि दुच्चरितस्स विपाको, अपाहं पुग्गलं अद्दसं इध पाणातिपातिं  
अदिन्नादायिं कामेसु मिच्छाचारिं मुसावादिं पिसुनावाचं फरुसावाचं सम्फप्पलापिं  
अनभिज्झालुं व्यापन्नचित्तं मिच्छादिट्ठिं कायस्स भेदा परम्मरणा पस्सामि सुगतिं  
सग्गं लोकं उप्पन्नन्ति। सो एवमाह: ऽयो किर भो पाणातिपाती  
अदिन्नादायी कामेसु मिच्छाचारी मुसावादी पिसुनावाची फरुसावाची सम्फप्पलापी  
अनभिज्झालू होति, अव्यापन्नचित्तो होति, मिच्छादिट्ठि, सब्बो सो कायस्स भेदा परम्मरणा  
सुगतिं सग्गं लोकं उपपज्जति। ये एवं जानन्ति, ते सम्मा जानन्ति, ये अञ्ञथा जानन्ति,  
मिच्छा तेसं ञाणन्ति। इति सो यदेव तस्स सामं ञातं सामं दिट्ठं सामं विदितं, तदेव  
तत्थ थामसा परामस्स१ अभिनिविस्स वोहरति: इदमेव सच्चं  
मोघमञ्ञऽन्ति।  
    
इधानन्द, एकच्चो समणो वा ब्राह्मणो [प्त्स् पगे २११] [\क़् २११।] वा आतप्पमन्वाय  
पधानमन्वाय  
अनुयोगमन्वाय अप्पमादमन्वाय सम्मा मनसिकारमन्वाय तथारूपं चेतोसमाधिं  
फुसति। यथा समाहिते चित्ते दिब्बेन चक्खुना विसुद्धेन अतिक्कन्तमानुसकेन अमुं  
पुग्गलं पस्सति ऽइध पाणातिपाता पटिविरतं अदिन्नादाना पटिविरतं कामेसु मिच्छाचारा  
पटिविरतं मुसावादा पटिविरतं पिसुना वाचा२ पटिविरतं फरुसा वाचा३ पटिविरतं  
सम्फप्पलापा पटिविरतं अनभिज्झालुं अव्यापन्नचित्तं सम्मादिट्ठिं कायस्स भेदा  
परम्मरणा पस्सति सुगतिं सग्गं लोकं उपपन्नं। सो एवमाह: ऽअत्थि किर भो  
कल्याणानि कम्मानि, अत्थि सुचरितस्स विपाको। अपाहं पुग्गलं अद्दसं इध पाणातिपाता  
पटिविरतं अदिन्नादाना पटिविरतं कामेसु मिच्छाचारा पटिविरतं  
मुसावादा पटिविरतं पिसुनावाचा पटिविरतं फरुसावाचा पटिविरतं सम्फप्पलापा  
पटिविरतं अनभिज्झालुं व्यापन्नचित्तं सम्मादिट्ठिं कायस्स भेदा परम्मरणा  
पस्सामि सुगतिं सग्गं लोकं उपपन्नऽन्ति। सो एवमाह: ऽयो किर भो पाणातिपाता पटिविरतो  
अदिन्नादाना पटिविरतो कामेसु मिच्छाचारा पटिविरतो मुसावादा पटिविरतो पिसुनावाचा  
पटिविरतो फरुसावाचा पटिविरतो सम्फप्पलापा पटिविरतो अनभिज्झालू होति,  
अव्यापन्नचित्तो होति, सम्मादिट्ठि सब्बो सो कायस्स भेदा परम्मरणा सुगतिं सग्गं  
लोकं उपपज्जति ये  
एवं जानन्ति, ते सम्मा जानन्ति, ये अञ्ञथा जानन्ति, मिच्छा तेसं ञाणन्ति। इति सो यदेव तस्स  
सामं ञातं सामं दिट्ठं सामं विदितं, तदेव तत्थ थामसा परामस्स१ अभिनिविस्स  
वोहरति: ऽइदमेव सच्चं मोघमञ्ञऽन्ति।  
    
इध पनानन्द, एकच्चो समणो वा ब्राह्मणो वा आतप्पमन्वाय पधानमन्वाय  
अनुयोगमन्वाय अप्पमादमन्वाय सम्मा मनसिकारमन्वाय तथारूपं चेतोसमाधिं  
फुसति, यथा समाहिते चित्ते दिब्बेन चक्खुना विसुद्धेन अतिक्कन्तमानुसकेन अमुं  
पुग्गलं [प्त्स् पगे २१२] [\क़् २१२।] पस्सति। इध पाणातिपाता पटिविरतं अदिन्नादाना  
पटिविरतं कामेसु मिच्छाचारा पटिविरतं मुसावादा पटिविरतं पिसुना वाचा पटिविरतं  
फरुसा वाचा पटिविरतं  
सम्फप्पलापा पटिविरतं अनभिज्झालुं अव्यापन्नचित्तं सम्मादिट्ठिं कायस्स भेदा  
परम्मरणा अपायं दुग्गतिं विनिपातं निरयं उपपन्नं। सो एवमाह: ऽनत्थि किर भो  
कल्याणानि कम्मानि,  
    
--------------------------  
१।परामासा-मजसं।  
२।पिसुणाय वाचाय-मजसं सीमु।  
३।फरुसाय वाचाय-मजसं,सीमु।  
    
[ब्ज्त् पगे ४५२] [\x ४५२।]       
    
नत्थि सुचरितस्स विपाको। अपाहं पुग्गलं अद्दसं इध पाणातिपाता पटिविरतं  
अदिन्नादाना पटिविरतं कामेसु मिच्छाचारा पटिविरतं मुसावादा पटिविरतं पिसुना वाचा  
पटिविरतं फरुसावाचा पटिविरतं सम्फप्पलापा पटिविरतं अनभिज्झालुं  
व्यापन्नचित्तं सम्मादिट्ठिं, कायस्स भेदा परम्मरणा पस्सामि अपायं दुग्गतिं  
विनिपातं निरयं उपपन्नऽन्ति। सो एवमाह: ऽयो किर भो पाणातिपाता पटिविरतो अदिन्नादाना  
पटिविरतो कामेसु मिच्छाचारा पटिविरतो मुसावादा पटिविरतो  
पिसुनावाचा पटिविरतो फरुसावाचा पटिविरतो सम्फप्पलापा पटिविरतो अनभिज्झालु होति,  
अव्यापन्नचित्तो होति सम्मादिट्ठि। सब्बो सो कायस्स भेदा परम्मरणा अपायं दुग्गतिं  
विनिपातं निरयं उपपज्जति, ये एवं जानन्ति, ते सम्मा जानन्ति, ये अञ्ञथा जानन्ति, मिच्छा  
तेसं ञाणऽन्ति। इति सो यदेव तस्स सामं ञातं सामं दिट्ठं सामं विदितं, तदेव तत्थ  
थामसा परामस्स अभिनिविस्स वोहरति: ऽइदमेव सच्चं मोघमञ्ञऽन्ति।  
    
तत्रानन्द, य्वायं समणो वा ब्राह्मणो वा एवमाह: अत्थि किर भो, पापकानि कम्मानि,  
अत्थि दुच्चरितस्स विपाकोति। इदमस्स अनुजानामि। यम्पि सो एवमाह: अपाहं पुग्गलं  
अद्दसं इध पाणातिपातिं अदिन्नादायिं कामेसु मिच्छाचारिं मुसावादिं पिसुनावाचिं  
फरुसावाचिं सम्फप्पलापिं अनभिज्झालुं अव्यापन्नचित्तं  
सम्मादिट्ठिं कायस्स भेदा परम्मरणा पस्सामि अपायं दुग्गतिं विनिपातं निरयं  
उपपन्नऽन्ति। इदम्पिस्स अनुजानामि। यञ्च खो सो एवमाह: ऽयो किर भो पाणातिपाती  
अदिन्नादायी कामेसु मिच्छाचारी मुसावादी पिसुनावाची फरुसावाची सम्फप्पलापी  
अनभिज्झालु होति, अव्यापन्नचित्तो होति, सम्मादिट्ठि, सब्बो सो कायस्स भेदा परम्मरणा  
अपायं दुग्गतिं विनिपातं निरयं उपपज्जतीऽति। इदमस्स नानुजानामि। यम्पि सो एवमाह:  
ये एवं जानन्ति, ते सम्मा जानन्ति, ये अञ्ञथा जानन्ति, मिच्छा तेसं ञाणन्ति। इदम्पिस्स  
नानुजानामि। यम्पि सो यदेव तस्स सामं ञातं सामं दिट्ठं सामं विदितं, तदेव  
तत्थ थामसा परामस्स अभिनिविस्स वोहरति, ऽइदमेव सच्चं मोघमञ्ञऽन्ति। इदम्पिस्स  
नानुजानामि। तं किस्स हेतु: अञ्ञथा हि आनन्द, तथागतस्स महाकम्मविभङ्गे ञाणं  
होति।  
    
तत्रानन्द, य्वायं समणो वा ब्राह्मणो वा एवमाह: नत्थि किर भो, पापकानि कम्मानि  
नत्थि दुच्चरितस्स विपाकोति। इदमस्स नानुजानामि। यम्पि खो सो एवमाह: अपाहं  
पुग्गलं अद्दसं इध पाणातिपातिं अदिन्नादायिं कामेसु मिच्छाचारिं मुसावादिं  
पिसुनावाचिं फरुसावाचिं सम्फप्पलापिं अनभिज्झालुं अव्यापन्नचित्तं सम्मादिट्ठिं  
कायस्स भेदा परम्मरणा पस्सामि सुगतिं सग्गं लोकं उपपन्नऽन्ति, इदमस्स  
अनुजानामि। यञ्च खो सो एवमाह: ऽयो किर भो पाणातिपाती अदिन्नादायी कामेसु मिच्छाचारी  
मुसावादी पिसुनावाची फरुसावाची सम्फप्पलापी अनभिज्झालु होति, अव्यापन्नचित्तो होति  
सम्मादिट्ठि, सब्बो सो कायस्स भेदा परम्मरणा सुगतिं सग्गं लोकं उपपज्जतीऽति।  
[प्त्स् पगे २१३] [\क़् २१३।] इदमस्स नानुजानामि। यम्पि सो एवमाह: ये एवं जानन्ति, ते  
सम्मा जानन्ति ये अञ्ञथा जानन्ति, मिच्छा तेसं ञाणन्ति। इदम्पिस्स नानुजानामि। यम्पि सो  
यदेव तस्स सामं ञातं सामं दिट्ठं सामं विदितं, तदेव तत्थ थामसा परामस्स  
अभिनिविस्स वोहरति: ऽइदमेव सच्चं मोघमञ्ञऽन्ति। इदम्पिस्स नानुजानामि। तं किस्स  
हेतु: अञ्ञथा हि आनन्द, तथागतस्स महाकम्मविभङ्गे ञाणं होति।  
    
[ब्ज्त् पगे ४५४] [\x ४५४।]       
    
तत्रानन्द, य्वायं समणो वा ब्राह्मणो वा एवमाह: अत्थि किर भो कल्याणानि कम्मानि,  
अत्थि सुचरितस्स विपाकोति। इदमस्स अनुजानामि। यम्पि खो सो एवमाह: अपाहं पुग्गलं  
अद्दसं इध पाणातिपाता पटिविरतं अदिन्नादाना पटिविरतं कामेसु मिच्छाचारा पटिविरतं  
मुसावादा पटिविरतं पिसुना वाचा पटिविरतं फरुसा वाचा पटिविरतं सम्फप्पलापा  
पटिविरतं अनभिज्झालुं अव्यापन्नचित्तं सम्मादिट्ठिं। कायस्स भेदा परम्मरणा  
पस्सामि सुगतिं सग्गं लोकं उपपन्नऽन्ति। इदम्पिस्स अनुजानामि। यञ्च खो सो एवमाह:  
यो किर भो पाणातिपाता पटिविरतो अदिन्नादाना पटिविरतो कामेसु मिच्छाचारा पटिविरतो  
मुसावादा पटिविरतो पिसुनावाचा पटिविरतो फरुसावाचा पटिविरतो अनभिज्झालुं  
अव्यपन्नचित्तं सम्मादिट्ठि, सब्बो सो कायस्स भेदा परम्मरणा सुगतिं सग्गं लोकं  
उपपज्जतीऽति। इदमस्स नानुजानामि यम्पि सो एवमाह: ये एवं जानन्ति ते सम्मा जानन्ति, ये  
अञ्ञथा जानन्ति मिच्छा तेसं ञाणन्ति। इदम्पिस्स नानुजानामि। यम्पि सो यदेव तस्स सामं  
ञातं सामं दिट्ठं सामं विदितं, तदेव तत्थ थामसा परामस्स अभिनिविस्स वोहरति:  
इदमेव सच्चं मोघमञ्ञऽन्ति। इदम्पिस्स नानुजानामि। तं किस्स हेतु: अञ्ञथा हि आनन्द,  
तथागतस्स महाकम्मविभङ्गे ञाणं होति।  
    
तत्रानन्द, य्वायं समणो वा ब्राह्मणो वा एवमाह: नत्थि किर भो कल्याणानि कम्मानि,  
नत्थि सुचरितस्स विपाकोति। इदमस्स नानुजानामि। यञ्च खो सो एवमाह: अपाहं पुग्गलं  
अद्दसं इध पाणातिपाता पटिविरतं अदिन्नादाना पटिविरतं कामेसु मिच्छाचारा पटिविरतं  
मुसावादा पटिविरतं पिसुना वाचा पटिविरतं फरुसा वाचा पटिविरतं सम्फप्पलापा  
पटिविरतं अनभिज्झालुं अव्यापन्नचित्तं सम्मादिट्ठिं। कायस्स भेदा परम्मरणा  
पस्सामि अपायं दुग्गतिं विनिपातं निरयं उपपन्नऽन्ति। इदमस्स अनुजानामि। यञ्च खो  
सो एवमाह: यो किर भो पाणातिपाता पटिविरतो अदिन्नादाना पटिविरतो कामेसु मिच्छाचारा  
पटिविरतो मुसावादा पटिविरतो पिसुनावाचा पटिविरतो फरुसावाचा पटिविरतो अनभिज्झालुं  
अव्यपन्नचित्तं सम्मादिट्ठि, सब्बो सो कायस्स भेदा परम्मरणा अपायं दुग्गतिं  
विनिपातं निरयं उपपज्जतीऽति। इदमस्स नानुजानामि यञ्च सो खो एवमाह: [प्त्स् पगे २१४]  
[\क़् २१४।] ये एवं जानन्ति, ते सम्मा जानन्ति, ये अञ्ञथा जानन्ति, मिच्छा तेसं ञाणन्ति।  
इदम्पिस्स नानुजानामि। यम्पि सो यदेव तस्स सामं ञातं सामं दिट्ठं सामं विदितं,  
तदेव तत्थ थामसा परामस्स अभिनिविस्स वोहरति: इदमेव सच्चं मोघमञ्ञऽन्ति।  
इदम्पिस्स नानुजानामि। तं किस्स हेतु: अञ्ञथा हि आनन्द, तथागतस्स  
महाकम्मविभङ्गे ञाणं होति।  
    
तत्रानन्द, य्वायं पुग्गलो इध पाणातिपाती अदिन्नादायी कामेसु मिच्छाचारी मुसावादी  
पिसुनावाची फरुसावाची अनभिज्झालू अव्यपन्नचित्तं मिच्छादिट्ठि, कायस्स भेदा  
परम्मरणा अपायं दुग्गतिं विनिपातं निरयं उपपज्जति। पुब्बे वास्स तं कतं होति  
पापकम्मं दुक्खवेदनियं। पच्छा वास्सतं कतं होति पापकम्मं  
दुक्खवेदनियं। मरणकाले वास्स होति मिच्छादिट्ठि समत्ता समादिन्ना।१ तेन सो  
कायस्स भेदा परम्मरणा अपायं दुग्गतिं विनिपातं निरयं उपपज्जति। यञ्च खो सो  
इध पाणातिपाती होति अदिन्नादायी होति कामेसु मिच्छाचारी होति मुसावादी होति पिसुनावाची  
होति फरुसावाची होति अनभिज्झालू होति अव्यपन्नचित्तं मिच्छादिट्ठि होति तस्स दिट्ठेव  
धम्मे विपाकं पटिसंवेदेति, उपपज्जे२ वा, अपरे वा परियाये।  
    
-------------------------  
१।समादिण्णा-[प्त्स्।]  
२।उपपज्ज-मजसं,सीमु।  
उपपज्जं-[प्त्स्।]  
    
[ब्ज्त् पगे ४५६] [\x ४५६।]       
    
तत्रानन्द, य्वायं पुग्गलो इध पाणातिपाती अदिन्नादायी कामेसु मिच्छाचारी मुसावादी  
पिसुनावाची फरुसावाची अनभिज्झालुं अव्यपन्नचित्तं मिच्छादिट्ठि, कायस्स भेदा  
परम्मरणासुगतिं सग्गं लोकं उपपज्जति। पुब्बे वास्स तं कतं होति कल्याणकम्मं  
सुखवेदनियं। पच्छा वास्स तं कतं होति कल्याणकम्मं सुखवेदनियं। मरणकाले  
वास्स होति सम्मादिट्ठि समत्ता समादिन्ना, तेन सो कायस्स भेदा परम्मरणा सुगतिं  
सग्गं लोकं उपपज्जति। यञ्च खो सो इध पाणातिपाती होति अदिन्नादायी होति कामेसु  
मिच्छाचारी होति मुसावादी होति पिसुनावाची होति फरुसावाची होति  
अनभिज्झालुं होति अव्यपन्नचित्तं मिच्छादिट्ठि होति। तस्स दिट्ठेव धम्मे विपाकं  
पटिसंवेदेति, उपपज्जे वा, अपरे वा, परियाये।  
    
तत्रानन्द, य्वायं पुग्गलो इध पाणातिपाता पटिविरतो अदिन्नादाना पटिविरतो कामेसु  
मिच्छाचारा पटिविरतो मुसावादा पटिविरतो पिसुनावाचा पटिविरतो  
फरुसावाचा पटिविरतो अनभिज्झालुं अव्यपन्नचित्तं सम्मादिट्ठि, कायस्स भेदा  
परम्मरणा सुगतिं सग्गं लोकं उपपज्जति। पुब्बे वास्स तं कतं होति कल्याणकम्मं  
सुखवेदनियं। पच्छा वास्स तं कतं होति कल्याणकम्मंसुखवेदनियं। मरणकाले  
वास्स होति सम्मादिट्ठि समत्ता समादिन्ना। तेन सो कायस्स भेदा परम्मरणा सुगतिं  
सग्गं लोकं उपपज्जति। यञ्च खो सो इध पाणातिपाता पटिविरतो [प्त्स् पगे २१५] [\क़् २१५।]   
    होति अदिन्नादाना पटिविरतो होति कामेसु मिच्छाचारा पटिविरतो होति मुसावादा पटिविरतो  
होति पिसुनावाचा पटिविरतो होति फरुसावाचा पटिविरतो होति अनभिज्झालुं होति  
अव्यपन्नचित्तं सम्मादिट्ठि होति। तस्स दिट्ठेव धम्मे विपाकं पटिसंवेदेति,  
उपपज्जे वा, अपरे वा परियाये।  
    
तत्रानन्द, य्वायं पुग्गलो इध पाणातिपाता पटिविरतो अदिन्नादाना पटिविरतो कामेसु  
मिच्छाचारा पटिविरतो मुसावादा पटिविरतो पिसुनावाचा पटिविरतो  
फरुसावाचा पटिविरतो अनभिज्झालुं अव्यपन्नचित्तं सम्मादिट्ठि, कायस्स भेदा  
परम्मरणा अपायं दुग्गतिं विनिपातं निरयं उपपज्जति। पुब्बे वास्स तं कतं होति  
पापकम्मं दुक्खवेदनीयं। पच्छा वास्स तं कतं होति पापकम्मं  
दुक्खवेदनियं। मरण काले वास्स होति मिच्छादिट्ठि समत्ता समादिन्ना। तेन सो  
कायस्स भेदा परम्मरणा अपायं दुग्गतिं विनिपातं निरयं उपपज्जति। यञ्च खो सो  
इध पाणातिपाता पटिविरतो होति अदिन्नादाना पटिविरतो होति कामेसु मिच्छाचारा पटिविरतो  
होति मुसावादा पटिविरतो होति पिसुनावाचा पटिविरतो होति फरुसावाचा  
पटिविरतो होति अनभिज्झालुं होति अव्यपन्नचित्तं सम्मादिट्ठि होति, तस्स दिट्ठेव  
धम्मे विपाकं पटिसंवेदेति, उपपज्जे वा, अपरे वा, परियाये।  
    
इति खो आनन्द, अत्थि कम्मं अभब्बं अभब्बाभासं, अत्थि कम्मं अभब्बं  
भब्बाभासं। अत्थि कम्मं भब्बञ्चेव भब्बाभासञ्च, अत्थि कम्मं भब्बं  
अभब्बाभासन्ति।  
    
इदमोच: भगवा। अत्तमनो आयस्मा आनन्दो भगवतो भासितं अभिनन्दीति।  
    
महाकम्मविभङ्ग सुत्तं जट्ठं  
    
[ब्ज्त् पगे ४५८] [\x ४५८।]       
    
३।४।७  
    
सऌआयतनविभङ्ग सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खु आमन्तेसि भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
सऌअयतनविभङ्गं वो भिक्खवे, देसिस्सामि तं सुणाथ साधुकं मनसि करोथ  
भासिस्सामीति।  
    
एवं भन्तेति खो ते भिक्खू भगवतो पच्चस्सोसुं। भगवा एतदवोच:  
[प्त्स् पगे २१६] [\क़् २१६।]        
छ अज्झत्तिकानि आयतनानि वेदितब्बानि। छ बाहिरानि आयतनानि वेदितब्बानि। छ  
विञ्ञाणकाया वेदितब्बा। छ फस्सकाया वेदितब्बा। अट्ठारस मनोपविचारा वेदितब्बा।  
छत्तिंस सत्तपदा वेदितब्बा। तत्रिदं निस्साय इदं पजहथ तयो सतिपट्ठाना यदिरियो  
सेवति, यदिरियो सेवमानो सत्था गणमनुसासितुमरहति, सो वुच्चति योग्गाचरियानं  
अनुत्तरो पुरिसदम्मसारथीऽति। अयमुद्देसो सलायतनविभङ्गस्स।  
    
छ अज्झत्तिकानि आयतनानि वेदितब्बानीति इति खो पनेतं वुत्तं, किञ्चेतं पटिच्च वुत्तं:  
चक्खायतनं सोतायतनं घानायतनं जिव्हायतनं कायायतनं मनायतनं। छ  
अज्झत्तिकानि आयतनानि वेदितब्बानीति इति यं तं वुत्तं, इदमेतं पटिच्च वुत्तं।   
छ बाहिरानि आयतनानि वेदितब्बानीति इति खो पनेतं वुत्तं, किञ्चेतं पटिच्च वुत्तं:  
रूपायतनं सद्दायतनं गन्धायतनं रसायतनं फोट्ठब्बायतनं  
धम्मायतनं। छ बाहिरानि आयतनानि वेदितब्बानीति इति यं तं वुत्तं, इदमेतं पटिच्च  
वुत्तं।   
    
छ विञ्ञाणकाया वेदितब्बानीति इति खो पनेतं वुत्तं, किञ्चेतं पटिच्च वुत्तं:  
चक्खुविञ्ञाणं सोतविञ्ञाणं घानविञ्ञाणं जिव्हाविञ्ञाणं कायविञ्ञाणं  
मनोविञ्ञाणं। छ विञ्ञाणकाया वेदितब्बानीति इति यं तं वुत्तं, इदमेतं पटिच्च वुत्तं।  
    
छ फस्सकाया वेदितब्बानीति इति खो पनेतं वुत्तं, किञ्चेतं पटिच्च वुत्तं:  
चक्खुसम्फस्सो सोतसम्फस्सो घानसम्फस्सो जिव्हासम्फस्सो कायसम्फस्सो  
मनोसम्फस्सो। छ फस्सकाया वेदितब्बानीति इति यं तं वुत्तं, इदमेतं पटिच्च वुत्तं।  
    
[ब्ज्त् पगे ४६०] [\x ४६०।]       
    
अट्ठारस मनोपवीचारा वेदितब्बाति इति खो पनेतं वुत्तं, किञ्चेतं पटिच्च वुत्तं:  
चक्खुना रूपं दिस्वा सोमनस्सट्ठानियंरूपं उपविचरति। दोमनस्सट्ठानियं रूपं  
उपविचरति। उपेक्खट्ठानियं रूपं उपविचरति। सोतेन सद्दं सुत्वा सोमनस्सट्ठानियं  
सद्दं उपविचरति। दोमनस्सट्ठानियं सद्दं उपविचरति। उपेक्खट्ठानियं सद्दं  
उपविचरति। घानेन गन्धं घायित्वा सोमनस्सट्ठानियं गन्धं उपविचरति।  
दोमनस्सट्ठानियं गन्धं उपविचरति। उपेक्खट्ठानियं घन्धं उपविचरति।  
जिव्हाय रसं सायित्वा सोमनस्सट्ठानियं रसं उपविचरति। दोमनस्सट्ठानियं रसं  
उपविचरति। उपेक्खट्ठानियं रसं उपविचरति। कायेन [प्त्स् पगे २१७] [\क़् २१७।]       
फोट्ठब्बं फुसित्वा सोमनस्सट्ठानियं फोट्ठब्बं उपविचरति। दोमनस्सट्ठानियं  
फोट्ठब्बं उपविचरति। उपेक्खट्ठानियं फोट्ठब्बं उपविचरति।मनसा धम्मं  
विञ्ञाय सोमनस्सट्ठानीयं धम्मं उपविचरति। दोमनस्सट्ठानियं धम्मं  
उपविचरति। उपेक्खट्ठानियं१ धम्मं उपविचरति। इति छ सोमनस्सूपविचारा, छ  
दोमनस्सूपविचारा, छ उपेक्खूपविचारा। अट्ठारस मनोपविचारा वेदितब्बाति इति यं तं  
वुत्तं, इदमेतं पटिच्च वुत्तं।  
    
छत्तिंस सत्तपदा वेदितब्बाति इति खो पनेतं वुत्तं, किञ्चे तं पटिच्च वुत्तं: छ  
गेहसितानि सोमनस्सानि, छ नेक्खम्मसितानि सोमनस्सानि, छ गेहसितानि दोमनस्सानि, छ  
नेक्खम्मसितानि दोमनस्सानि, छ गेहसिता उपेक्खा, छ नेक्खम्मसिता उपेक्खा  
    
तत्थ कतमानि छ गेहसितानि सोमनस्सानि: चक्खुविञ्ञेय्यानं रूपानं इट्ठानं  
कन्तानं मनापानं मनोरमानं लोकामिसपटिसंयुत्तानं पटिलाभं वा पटिलाभतो  
समनुपस्सतो पुब्बे वा पटिलद्धपुब्बं अतीतं निरुद्धं विपरिणतं समनुस्सरतो  
उप्पज्जति सोमनस्सं, यं एवरूपं सोमनस्सं इदं वुच्चति गेहसितं सोमनस्सं।  
सोतविञ्ञेय्यानं सद्दानं इट्ठानं कन्तानं मनापानं मनोरमानं  
लोकामिसपटिसंयुत्तानं पटिलाभं वा पटिलाभतो समनुपस्सतो पुब्बे वा  
पटिलद्धपुब्बं अतीतं निरुद्धं विपरिणतं समनुस्सरतो उप्पज्जति सोमनस्सं, यं  
रूपानं सोमनस्सं इदं वुच्चति गेहसितं सोमनस्सं। घानविञ्ञेय्यानं गन्धानं  
इट्ठानं कन्तानं मनापानं मनोरमानं लोकामिसपटिसंयुत्तानं पटिलाभं वा  
पटिलाभतो समनुपस्सतो पुब्बे वा पटिलद्धपुब्बं अतीतं निरुद्धं विपरिणतं  
समनुस्सरतो उप्पज्जति सोमनस्सं, यं एवरूपं सोमनस्सं इदं वुच्चति गेहसितं  
सोमनस्सं। जिव्हाविञ्ञेय्यानं रसानं इट्ठानं कन्तानं मनापानं मनोरमानं  
लोकामिसपटिसंयुत्तानं पटिलाभं वा पटिलाभतो समनुपस्सतो पुब्बे वा  
पटिलद्धपुब्बं अतीतं निरुद्धं विपरिणतं समनुस्सरतो उप्पज्जति सोमनस्सं, यं  
एवरूपं सोमनस्सं इदं वुच्चति गेहसितं सोमनस्सं।  
कायविञ्ञेय्यानं फोट्ठब्बानं इट्ठानं कन्तानं मनापानं मनोरमानं  
लोकामिसपटिसंयुत्तानं पटिलाभं वा पटिलाभतो समनुपस्सतो पुब्बे वा  
पटिलद्धपुब्बं अतीतं निरुद्धं विपरिणतं समनुस्सरतो उप्पज्जति सोमनस्सं, यं  
एवरूपं सोमनस्सं इदं वुच्चति गेहसितं सोमनस्सं। मनोविञ्ञेय्यानं धम्मानं  
इट्ठानं कन्तानं मनापानं मनोरमानं लोकामिसपटिसंयुत्तानं पटिलाभं वा  
पटिलाभतो समनुपस्सतो पुब्बे वा पटिलद्धपुब्बं अतीतं निरुद्धं विपरिणतं  
समनुस्सरतो उप्पज्जति सोमनस्सं, यं एवरूपं सोमनस्सं इदं वुच्चति गेहसितं  
सोमनस्सं। इमानि छ गेहसितानि सोमनस्सानि।  
    
तत्थ कतमानि छ नेक्खम्मसितानि सोमनस्सानि: रूपानं त्वेव अनिच्चतं विदित्वा  
विपरिणामविरागनिरोधं, पुब्बे चेव रूपा एतरहि च सब्बे ते रूपा अनिच्चा दुक्खा  
विपरिणामधम्माऽति एवमेतं यथाभूतं सम्मप्पञ्ञाय पस्सतो उप्पज्जति  
सोमनस्सं। यं एवरूपं सोमनस्सं, इदं वुच्चति नेक्खम्मसितं  
सोमनस्सं।सद्दानं त्वेव अनिच्चतं विदित्वा विपरिणामविरागनिरोधं, पुब्बे चेव सद्दा  
एतरहि च सब्बे ते सद्दा अनिच्चा दुक्खा विपरिणामधम्माऽति एवमेतं यथाभूतं  
सम्मप्पञ्ञाय पस्सतो उप्पज्जति सोमनस्सं। यं एवरूपं सोमनस्सं, इदं वुच्चति  
नेक्खम्मसितं सोमनस्सं। गन्धानं त्वेव अनिच्चतं विदित्वा  
विपरिणामविरागनिरोधं, पुब्बे चेव गन्धा एतरहि च सब्बे ते सद्दा अनिच्चा दुक्खा  
विपरिणामधम्माऽति एवमेतं यथाभूतं सम्मप्पञ्ञाय पस्सतो उप्पज्जति  
सोमनस्सं। यं एवरूपं सोमनस्सं, इदं वुच्चति नेक्खम्मसितं सोमनस्सं।  
रसानं त्वेव अनिच्चतं विदित्वा विपरिणामविरागनिरोधं, पुब्बे चेव रसा एतरहि च  
सब्बे ते रसा अनिच्चा दुक्खा विपरिणामधम्माऽति एवमेतं यथाभूतं सम्मप्पञ्ञाय  
पस्सतो उप्पज्जति सोमनस्सं। यं एवरूपं सोमनस्सं, इदं वुच्चति नेक्खम्मसितं  
सोमनस्सं। फोट्ठब्बानं त्वेव अनिच्चतं विदित्वा  
विपरिणामविरागनिरोधं, पुब्बे चेव फोट्ठब्बा एतरहि च सब्बे ते फोट्ठब्बा अनिच्चा  
दुक्खा विपरिणामधम्माऽति एवमेतं यथाभूतं सम्मप्पञ्ञाय पस्सतो उप्पज्जति  
सोमनस्सं। यं एवरूपं सोमनस्सं, इदं वुच्चति नेक्खम्मसितं सोमनस्सं।  
धम्मानं [प्त्स् पगे २१८] [\क़् २१८।] त्वेव अनिच्चतं विदित्वा  
विपरिणामविरागनिरोधं, पुब्बे चेव धम्मा, एतरहि च सब्बे ते धम्मा अनिच्चा  
दुक्खा विपरिणामधम्माऽति एवमेतं यथाभूतं सम्मप्पञ्ञाय पस्सतो उप्पज्जति  
सोमनस्सं। यं एवरूपा सोमनस्सं, इदं वुच्चति नेक्खम्मसितं सोमनस्सं। इमानि  
छ नेक्खम्मसितानि सोमनस्सानि।  
    
--------------------------  
१।उपेक्खाठानीयं-मजसं।  
    
[ब्ज्त् पगे ४६२] [\x ४६२।]       
    
तत्थ कतमानि छ गेहसितानि दोमनस्सानि: चक्खुविञ्ञेय्यानं रूपानं इट्ठानं  
कन्तानं मनापानं मनोरमानं लोकामिसपटिसंयुत्तानं अप्पटिलाभं वा  
अप्पटिलाभतो समनुपस्सतो पुब्बे वा अप्पटिलद्धपुब्बं अतीतं निरुद्धं विपरिणतं  
समनुस्सरतो उप्पज्जति दोमनस्सं। यं एवरूपं दोमनस्सं। इदं वुच्चति गेहसितं  
दोमनस्सं। सोतविञ्ञेय्यानं सद्दानं इट्ठानं कन्तानं मनापानं मनोरमानं  
लोकामिसपटिसंयुत्तानं अप्पटिलाभं वा अप्पटिलाभतो समनुपस्सतो पुब्बे वा  
अप्पटिलद्धपुब्बं अतीतं निरुद्धं विपरिणतं समनुस्सरतो उप्पज्जति दोमनस्सं।  
यं एवरूपं दोमनस्सं। इदं वुच्चति गेहसितं दोमनस्सं। घानविञ्ञेय्यानं  
गन्धानं इट्ठानं कन्तानं मनापानं मनोरमानं लोकामिसपटिसंयुत्तानं  
अप्पटिलाभं वा अप्पटिलाभतो समनुपस्सतो पुब्बे वा अप्पटिलद्धपुब्बं अतीतं  
निरुद्धं विपरिणतं समनुस्सरतो उप्पज्जति दोमनस्सं। यं एवरूपं दोमनस्सं।  
इदं वुच्चति गेहसितं दोमनस्सं। जिव्हाविञ्ञेय्यानं रसानं इट्ठानं कन्तानं  
मनापानं मनोरमानं लोकामिसपटिसंयुत्तानं अप्पटिलाभं वा अप्पटिलाभतो  
समनुपस्सतो पुब्बे वा अप्पटिलद्धपुब्बं अतीतं निरुद्धं विपरिणतं समनुस्सरतो  
उप्पज्जति दोमनस्सं। यं एवरूपं दोमनस्सं। इदं वुच्चति गेहसितं दोमनस्सं।  
कायविञ्ञेय्यानं फोट्ठब्बानं इट्ठानं कन्तानं मनापानं मनोरमानं  
लोकामिसपटिसंयुत्तानं अप्पटिलाभं वा अप्पटिलाभतो समनुपस्सतो पुब्बे वा  
अप्पटिलद्धपुब्बं अतीतं निरुद्धं विपरिणतं समनुस्सरतो उप्पज्जति दोमनस्सं।  
यं एवरूपं दोमनस्सं। इदं वुच्चति गेहसितं दोमनस्सं। मनोविञ्ञेय्यानं  
धम्मानं इट्ठानं कन्तानं मनापानं मनोरमानं लोकामिसपटिसंयुत्तानं  
अप्पटिलाभं वा अप्पटिलाभतो समनुपस्सतो पुब्बे वा अप्पटिलद्धपुब्बं अतीतं  
निरुद्धं विपरिणतं समनुस्सरतो उप्पज्जति  
दोमनस्सं। यं एवरूपं दोमनस्सं। इदं वुच्चति गेहसितं दोमनस्सं। इमानि छ  
गेहसितानि दोमनस्सानि।  
    
तत्थ कतमानि छ नेक्खम्मसितानि दोमनस्सानि: रूपानं त्वेव अनिच्चतं विदित्वा  
विपरिणामविरागनिरोधं, पुब्बे चेव रूपा एतरहि च सब्बे ते रूपा अनिच्चा दुक्खा  
विपरिणामधम्माति। एवमेतं यथाभूतं सम्मप्पञ्ञाय दिस्वा अनुत्तरेसु  
विमोक्खेसु पिहं उपट्ठापेति: कुदस्सु१ नामाहं तदायतनं उपसम्पज्ज विहरिस्सामि।  
यदरिया एतरहि आयतनं उपसम्पज्ज विहरन्तीऽति। इति अनुत्तरेसु विमोक्खेसु पिहं  
उपट्ठापयतो उपपज्जति पिहप्पच्चया दोमनस्सं। यं एवरूपं दोमनस्सं, इदं  
वुच्चति नेक्खम्मसितं दोमनस्सं। सद्दानं त्वेव अनिच्चतं विदित्वा  
विपरिणामविरागनिरोधं, पुब्बे चेव सद्दा एतरहि च सब्बे ते सद्दा अनिच्चा दुक्खा  
विपरिणामधम्माति। एवमेतं यथाभूतं सम्मप्पञ्ञाय दिस्वा अनुत्तरेसु  
विमोक्खेसु पिहं उपट्ठापेति: कुदस्सु१ नामाहं तदायतनं उपसम्पज्ज विहरिस्सामि।  
यदरिया एतरहि आयतनं उपसम्पज्ज विहरन्तीऽति। इति अनुत्तरेसु विमोक्खेसु पिहं  
उपट्ठापयतो उपपज्जति पिहप्पच्चया दोमनस्सं। यं एवरूपं दोमनस्सं, इदं  
वुच्चति नेक्खम्मसितं दोमनस्सं। गन्धानं त्वेव अनिच्चतं विदित्वा  
विपरिणामविरागनिरोधं, पुब्बे चेव रूपा एतरहि च सब्बे ते रूपा अनिच्चा दुक्खा  
विपरिणामधम्माति। एवमेतं यथाभूतं सम्मप्पञ्ञाय दिस्वा अनुत्तरेसु  
विमोक्खेसु पिहं उपट्ठापेति: कुदस्सु१ नामाहं तदायतनं उपसम्पज्ज विहरिस्सामि।  
यदरिया एतरहि आयतनं उपसम्पज्ज विहरन्तीऽति। इति अनुत्तरेसु विमोक्खेसु पिहं  
उपट्ठापयतो उपपज्जति पिहप्पच्चया दोमनस्सं। यं एवरूपं दोमनस्सं, इदं  
वुच्चति नेक्खम्मसितं दोमनस्सं। रसानं त्वेव अनिच्चतं विदित्वा  
विपरिणामविरागनिरोधं, पुब्बे चेव रसा एतरहि च सब्बे ते रसा अनिच्चा दुक्खा  
विपरिणामधम्माति। एवमेतं यथाभूतं सम्मप्पञ्ञाय दिस्वा अनुत्तरेसु  
विमोक्खेसु पिहं उपट्ठापेति: कुदस्सु१ नामाहं तदायतनं उपसम्पज्ज विहरिस्सामि।  
यदरिया एतरहि आयतनं उपसम्पज्ज विहरन्तीऽति। इति अनुत्तरेसु विमोक्खेसु पिहं  
उपट्ठापयतो उपपज्जति पिहप्पच्चया दोमनस्सं। यं एवरूपं दोमनस्सं, इदं  
वुच्चति नेक्खम्मसितं दोमनस्सं। फोट्ठब्बानं त्वेव अनिच्चतं विदित्वा  
विपरिणामविरागनिरोधं, पुब्बे चेव फोट्ठब्बा एतरहि च सब्बे ते फोट्ठब्बा अनिच्चा  
दुक्खा विपरिणामधम्माति। एवमेतं यथाभूतं सम्मप्पञ्ञाय दिस्वा अनुत्तरेसु  
विमोक्खेसु पिहं उपट्ठापेति: कुदस्सु१ नामाहं तदायतनं उपसम्पज्ज विहरिस्सामि।  
यदरिया एतरहि आयतनं उपसम्पज्ज विहरन्तीऽति। इति अनुत्तरेसु विमोक्खेसु पिहं  
उपट्ठापयतो उपपज्जति पिहप्पच्चया दोमनस्सं। यं एवरूपं दोमनस्सं, इदं  
वुच्चति नेक्खम्मसितं दोमनस्सं। धम्मानं त्वेव अनिच्चतं विदित्वा  
विपरिणामविरागनिरोधं, पुब्बे चेव धम्मा एतरहि च सब्बे ते धम्मा अनिच्चा दुक्खा  
विपरिणामधम्माति। [प्त्स् पगे २१९] [\क़् २१९।] एवमेतं यथाभूतं सम्मप्पञ्ञाय  
दिस्वा अनुत्तरेसु विमोक्खेसु पिहं उपट्ठापेति: कुदस्सु१ नामाहं तदायतनं  
उपसम्पज्ज विहरिस्सामि। यदरिया एतरहि आयतनं उपसम्पज्ज विहरन्तीऽति। इति अनुत्तरेसु  
विमोक्खेसु पिहं उपट्ठापयतो उपपज्जति पिहप्पच्चया दोमनस्सं। यं एवरूपं  
दोमनस्सं, इदं वुच्चति नेक्खम्मसितं दोमनस्सं। इमानि छ नेक्खम्मसितानि  
दोमनस्सानि।  
    
तत्थ कतमा छ गेहसिता उपेक्खा: चक्खुना रूपं दिस्वा उपपज्जति उपेक्खा बालस्स  
मूऌहस्स पुथुज्जनस्स अनोधिजिनस्स अविपाकजिनस्स अनादीनवदस्साविनो अस्सुतवतो  
पुथुज्जनस्स। या एवरूपा उपेक्खा, रूपं सा नातिवत्तति। तस्मा सा उपेक्खा गेहसितानि  
वुच्चति। सोतेन सद्दं सुत्वा उपपज्जति उपेक्खा बालस्स मूऌहस्स पुथुज्जनस्स  
अनोधिजिनस्स अविपाकजिनस्स अनादीनवदस्साविनो अस्सुतवतो पुथुज्जनस्स। या एवरूपा  
उपेक्खा, सद्दा सा नातिवत्तति। तस्मा सा उपेक्खा गेहसितानि वुच्चति। घानेन गन्धं  
घायित्वा उपपज्जति उपेक्खा बालस्स मूऌहस्स पुथुज्जनस्स अनोधिजिनस्स अविपाकजिनस्स  
अनादीनवदस्साविनो अस्सुतवतो पुथुज्जनस्स। या एवरूपं उपेक्खा, गन्धा सा नातिवत्तति।  
तस्मा सा उपेक्खा गेहसितानि वुच्चति। जिव्हाय रसं सायित्वा उपपज्जति उपेक्खा बालस्स  
मूऌहस्स पुथुज्जनस्स अनोधिजिनस्स अविपाकजिनस्स अनादीनवदस्साविनो अस्सुतवतो  
पुथुज्जनस्स। या एवरूपं उपेक्खा, रसा सा नातिवत्तति। तस्मा सा उपेक्खा गेहसितानि  
वुच्चति। कायेन फोट्ठब्बं फुसित्वा उपपज्जति उपेक्खा बालस्स मूऌहस्स पुथुज्जनस्स  
अनोधिजिनस्स अविपाकजिनस्स अनादीनवदस्साविनो असुतवतो पुथुज्जनस्स। या एवरूपं  
उपेक्खा, फोट्ठब्बं सा नातिवत्तति। तस्मा सा उपेक्खा गेहसितानि वुच्चति। मनसा  
धम्मं विञ्ञाय उपपज्जति उपेक्खा बालस्स मूऌहस्स पुथुज्जनस्स  
अनोधिजिनस्स अविपाकजिनस्स अनादीनवदस्साविनो अस्सुतवतो पुथुज्जनस्स। या एवरूपा  
उपेक्खा, धम्मं सा नातिवत्तति। तस्मा सा उपेक्खा गेहसितानि वुच्चति। इमा छ गेहसिता  
उपेक्खा।  
    
--------------------------  
१।कुदुस्सु-मजसं।  
    
[ब्ज्त् पगे ४६४] [\x ४६४।]       
    
तत्थ कतमा छ नेक्खम्मसिता उपेक्खा: रूपानं त्वेव अनिच्चतं विदित्वा  
विपरिणामविरागनिरोधं, पुब्बे चेव रूपा एतरहि च सब्बे ते रूपा अनिच्चा दुक्खा  
विपरिणामधम्माऽति एवमेतं यथाभूतं सम्मप्पञ्ञाय पस्सतो उपपज्जति उपेक्खा  
या एवरूपा उपेक्खा रूपं सा अतिवत्तति। तस्मा सा उपेक्खा नेक्खम्मसिताति वुच्चति।  
सद्धानं त्वेव अनिच्चतं विदित्वा विपरिणामविरागनिरोधं, पुब्बे चेव सद्दा एतरहि च  
सब्बे ते सद्दा अनिच्चा दुक्खा विपरिणामधम्माऽति एवमेतं यथाभूतं  
सम्मप्पञ्ञाय पस्सतो उपपज्जति उपेक्खा या एवरूपा उपेक्खा सद्दं सा अतिवत्तति।  
तस्मा सा उपेक्खा नेक्खम्मसिताति वुच्चति। गन्धानं त्वेव अनिच्चतं विदित्वा  
विपरिणामविरागनिरोधं, पुब्बे चेव गन्धा एतरहि च सब्बे ते गन्धा अनिच्चा दुक्खा  
विपरिणामधम्माऽति एवमेतं यथाभूतं सम्मप्पञ्ञाय पस्सतो उपपज्जति उपेक्खा  
या एवरूपा उपेक्खा गन्धं सा अतिवत्तति। तस्मा सा उपेक्खा नेक्खम्मसिताति वुच्चति।  
रसानं त्वेव अनिच्चतं विदित्वा विपरिणामविरागनिरोधं, पुब्बे चेव रसा एतरहि च  
सब्बे ते रसा अनिच्चा दुक्खा विपरिणामधम्माऽति एवमेतं यथाभूतं सम्मप्पञ्ञाय  
पस्सतो उपपज्जति उपेक्खा या एवरूपा उपेक्खा रसं सा अतिवत्तति। तस्मा सा उपेक्खा  
नेक्खम्मसिताति वुच्चति। फोट्ठब्बानं त्वेव अनिच्चतं विदित्वा  
विपरिणामविरागनिरोधं, पुब्बे चेव फोट्ठब्बा एतरहि च सब्बे ते फोट्ठब्बा अनिच्चा  
दुक्खा विपरिणामधम्माऽति एवमेतं यथाभूतं सम्मप्पञ्ञाय पस्सतो उपपज्जति  
उपेक्खा या एवरूपा उपेक्खा फोट्ठब्बं सा अतिवत्तति। तस्मा सा उपेक्खा नेक्खम्मसिताति  
वुच्चति। धम्मा त्वेव अनिच्चतं विदित्वा विपरिणामविरागनिरोधं, पुब्बे चेव धम्मा  
एतरहि च सब्बे ते धम्मा अनिच्चा दुक्खा विपरिणामधम्माऽति एवमेतं यथाभूतं  
सम्मप्पञ्ञाय पस्सतो उपपज्जति उपेक्खा या एवरूपा उपेक्खा धम्मं सा अतिवत्तति।  
तस्मा सा उपेक्खा नेक्खम्मसिताति वुच्चति। इमा छ नेक्खम्मसिता उपेक्खा। छत्तिंस  
सत्तपदा वेदितब्बाति इति यं तं वुत्तं, इदमेतं पटिच्च वुत्तं।   
[प्त्स् पगे २२०] [\क़् २२०।]        
तत्रिदं निस्साय इदं पजहथाति इति खो पनेतं वुत्तं, किञ्चेतं पटिच्च वुत्तं: तत्र  
भिक्खवे, यानि छ नेक्खम्मसितानि सोमनस्सानि, तानि निस्साय तानि आगम्म, यानि छ  
गेहसितानि सोमनस्सानि तानि पजहथ, तानि समतिक्कमथ। एवमेतेसं पहानं होति,  
एवमेतेसं समतिक्कमो होति। तत्र भिक्खवे यानि छ नेक्खम्मसितानि दोमनस्सानि तानि  
निस्साय तानि आगम्म यानि छ गेहसितानि दोमनस्सानि, तानि पजहथ। तानि समतिक्कमथ।  
एवमेतेसं पहानं होति। एवमेतेसं समतिक्कमो होति। तत्र भिक्खवे या छ  
नेक्खम्मसिता उपेक्खा, ता निस्साय ता आगम्म, या छ गेहसिता उपेक्खा ता पजहथ, ता  
समतिक्कमथ एवमेतासं पहानं होति, एवमेतासं समतिक्कमो होति। तत्र भिक्खवे,  
यानि छ नेक्खम्मसितानि सोमनस्सानि, तानि निस्साय तानि आगम्म, यानि छ  
नेक्खम्मसितानि दोमनस्सानि। तानि पजहथ, तानि समतिक्कमथ। एवमेतेसं पहानं  
होति, एवमेतेसं समतिक्कमो होति। तत्र भिक्खवे, या छ नेक्खम्मसिता उपेक्खा, ता  
निस्साय ता आगम्म यानि छ नेक्खम्मसितानि सोमनस्सानि तानि पजहथ, तानि  
समतिक्कमथ। एवमेतेसं पहानं होति, एवमेतेसं समतिक्कमो होति।  
    
अत्थि भिक्खवे, उपेक्खा नानत्ता नानत्तसिता। अत्थि उपेक्खा एकत्ता एकत्तसिता। कतमा च  
भिक्खवे, उपेक्खा नानत्ता नानत्तसिता: अत्थि भिक्खवे, उपेक्खा रूपेसु, अतथि सद्देसु,  
अतथि गन्धेसु, अत्थि रसेसु, अत्थि फोट्ठब्बेसु। अयं भिक्खवे उपेक्खा नानत्ता  
नानत्तसिता।  
    
[ब्ज्त् पगे ४६६] [\x ४६६।]       
    
कतमा च भिक्खवे, उपेक्खा एकत्ता एकत्तसिता: अत्थि भिक्खवे, उपेक्खा  
आकासानञ्चायतननिस्सिता,अत्थि विञ्ञाणञ्चायतननिस्सिता, आकिञ्चञ्ञायतननिस्सिता, अत्थि  
नेवसञ्ञानासञ्ञायतननिस्सिता। अयं भिक्खवे, उपेक्खा एकत्ता एकत्तसिता। तत्र  
भिक्खवे, याऽयं उपेक्खा एकत्ता एकत्तसिता, तं निस्साय तं आगम्म, याऽयं उपेक्खा  
नानत्ता नानत्तसिता, तं पजहथ, तं समतिक्कमथ। एवमेतिस्सा पहानं होति, एवमेतिस्सा  
समतिक्कमो होति। अतम्मयतं भिक्खवे, निस्साय अतम्मयतं आगम्म याऽयं उपेक्खा  
एकत्ता एकत्तसिता तं पजहथ। तं समतिक्कमथ। एवमेतिस्सा समतिक्कमो होति। तत्रिदं  
[प्त्स् पगे २२१] [\क़् २२१।] निस्साय इदं पजहथाऽति इति यं तं वुत्तं, इदमेतं पटिच्च  
वुत्तं।  
    
ऽतयो सतिपट्ठाना यदरियो सेवति, यदरियो सेवमानो सत्था गणमनुसासितुमरहतिऽति इति  
खो पनेतं वुत्तं। किञ्चेतं पटिच्च वुत्तं: इध भिक्खवे, सत्था सावकानं धम्मं  
देसेति अनुकम्पको हितेसी अनुकम्पं उपादाय: ऽइदं वो हिताय इदं वो सुखायाऽति। तस्स  
सावका न सुस्सूसन्ति। न सोतं ओदहन्ति। न अञ्ञा चित्तं उपट्ठपेन्ति। वोक्कम्म च  
सत्थुसासनं वत्तन्ति। तत्र भिक्खवे, तथागतो न चेव अत्तमतो होति। न च अत्तमनतं  
पटिसंवेदेति। अनवस्सुतो च विहरति सतो सम्पजानो। इदं भिक्खवे, पठमं  
सतिपट्ठानं, यदरियो सेवति, यदरियो सेवमानो सत्था गणमनुसासितुमरहति।  
    
पुन च परं भिक्खवे, सत्था सावकानं धम्मं देसेति अनुकम्पको हितेसी  
अनुकम्पं उपादाय: ऽइदं वो हिताय, इदं वो सुखायाऽति। तस्स एकच्चे सावाका न सुस्सूसन्ति,  
न सोतं ओदहन्ति, न अञ्ञा चित्तं उपट्ठपेन्ति। वोक्कम्म च सत्थुसासनं वत्तन्ति।  
एकच्चे सावका सुस्सूसन्ति। सोतं ओदहन्ति अञ्ञा चित्तं उपट्ठपेन्ति। न च वोक्कम्म  
सत्थुसासनं वत्तन्ति। तत्र भिक्खवे, तथागतो न चेव अत्तमतो होति, न च अत्तमनतं  
पटिसंवेदेति। न च अनत्तमनो होति। न च अनत्तमनतं पटिसंवेदेति। अत्तमनतञ्च  
अनत्तमनतञ्च१ तदूभयं अभिनिवज्जेत्वा सो उपेक्खको विहरति सतो सम्पजानो। इदं  
वुच्चति भिक्खवे, दुतियं सतिपट्ठानं यदरियो सेवति, यदरियो सेवमानो सत्था  
गणमनुसासितुमरहति।  
    
-------------------------  
१।अत्तमनता च अनत्तमनता च-मजसं।  
    
[ब्ज्त् पगे ४६८] [\x ४६८।]       
    
पुन च परं भिक्खवे, सत्था सावकानं धम्मं देसेति अनुकम्पको हितेसी  
अनुकम्पं उपादाय: ऽइदं वो हिताय, इदं वो सुखायाऽति तस्स सावका सुस्सूसन्ति, सोतं  
ओदहन्ति, अञ्ञा चित्तं उपट्ठपेन्ति, न च वोक्कम्म सत्थुसासनं वत्तन्ति। तत्र  
भिक्खवे, तथागतो अत्तमनो चेव होति, अत्तमनतञ्च पटिसंवेदेति। अनवस्सुतो च  
विहरति सतो सम्पजानो। इदं वुच्चति भिक्खवे, ततियं सतिपट्ठानं यदरियो सेवति  
यदरियो सेवमानो सत्था गणमनुसासितुमरहति।  
[प्त्स् पगे २२२] [\क़् २२२।]        
तयो सतिपट्ठाना यदरियो सेवति, यदरियो सेवमानो सत्था गणमनुसासितुमरहतीति इति  
यं तं वुत्तं इदमेतं, पटिच्च वुत्तं।  
    
सो वुच्चति योग्गाचरियानं अनुत्तरो पुरिसदम्मसारथीति इति खो पनेतं वुत्तं, किञ्चेतं  
पटिच्च वुत्तं: हत्थिदमकेन भिक्खवे, हत्थिदम्मो सारितो एकंयेव दिसं धावति,  
पुरत्थिमं वा पच्छिमं वा उत्तरं वा दक्खिणं वा। अस्सदमकेन भिक्खवे,  
अस्सदम्मो सारितो एकंयेव दिसं धावति, पुरत्थिमं वा पच्छिमं वा उत्तरं वा  
दक्खिणं वा। गोदमकेन भिक्खवे, गोदम्मो सारितो एकंयेव दिसं धावति  
पुरत्थिमं वा पच्छिमं वा उत्तरं वा दक्खिणं वा। तथागतेन हि भिक्खवे, अरहता  
सम्मासम्बुद्धेन पुरिसदम्मो सारितो अट्ठदिसा विधावति रूपी रूपानि पस्सति। अयं  
पठमा दिसा१ अज्झत्तं अरूपसञ्ञी बहिद्धा रूपानि पस्सति। अयं दुतिया दिसा। सुभन्त्वेव  
अधिमुत्तो होति। अयं ततिया दिसा। सब्बसो रूपसञ्ञानं समतिक्कमा पटिघसञ्ञानं  
अत्थङ्गमा नानत्तसञ्ञानं अमनसिकारा ऽअनन्तो आकासोऽति आकासानञ्चायतनं उपसम्पज्ज  
विहरति। अयं चतुत्थी दिसा। सब्बसो आकासानञ्चायतनं समतिक्कम्म अनन्तं विञ्ञाणन्ति  
विञ्ञाणञ्चायतनं उपसम्पज्ज विहरति अयं पञ्चमी दिसा। सब्बसो विञ्ञाणञ्चायतनं  
समतिक्कम्म नत्थि किञ्चीति आकिञ्चञ्ञायतनं उपसम्पज्ज विहरति। अयं छट्ठि दिसा।  
सब्बसो आकिञ्चञ्ञायतनं समतिक्कम्म नेवसञ्ञानासञ्ञायतनं उपसम्पज्ज विहरति।  
अयं सत्तमी दिसा। सब्बसो नेवसञ्ञा नासञ्ञायतनं समतिक्कम्म  
सञ्ञावेदयितनिरोधं उपसम्पज्ज विहरति। अयं अट्ठमी दिसा। तथागतेन भिक्खवे,  
अरहता सम्मासम्बुद्धेन पुरिसदम्मो सारितो। इमा अट्ठ दिसा विधावति। सो वुच्चति  
योग्गाचरियानं अनुत्तरो पुरिसदम्मसारथीति इति यं तं वुत्तं, इदमेतं पटिच्च  
वुत्तन्ति।  
    
इदमोच भगवा अत्तमना ते भिक्खू भगवतो भासितं अभिनन्दुन्ति।  
[प्त्स् पगे २२३] [\क़् २२३।]        
सऌआयतनविभङ्गसुत्तं सत्तमं।  
    
-------------------------  
१।अयं एकादिसा-मजसं।  
[ब्ज्त् पगे ४७०] [\x ४७०।]       
    
३।४।८  
    
उद्देसविभङ्ग सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि: भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
उद्देसविभङ्गं वो भिक्खवे, देसिस्सामि। तं सुणाथ। साधुकं मनसिकरोथ,  
भासिस्सामीति।  
    
एवं भन्तेति खो ते भिक्खू भगवतो पच्चस्सोसुं। भगवा एतदवोच: तथा तथा  
भिक्खवे, भिक्खु उपपरिक्खेय्य, यथा यथास्सु१ उपपरिक्खतो बहिद्धा चस्स  
विञ्ञाणं अविक्खित्तं अविसटं अज्झत्तं असण्ठितं अनुपादाय न परितस्सेय्य। बहिद्धा  
भिक्खवे। विञ्ञाणे अविक्खित्ते अविसटे सति अज्झत्तं असण्ठिते, अनुपादाय अपरितस्सतो  
आयतिं जातिजरामरणदुक्खसमुदयसम्भवो न होतीऽति। इदमवोच भगवा, इदं वत्वा  
सुगतो उट्ठायासना विहारं पाविसि।  
    
अथ खो तेसं भिक्खूनं अचिरपक्कन्तस्स भगवतो एतदहोसि: ऽइदं खो नो आवुसो,  
भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा उट्ठायासना विहारं  
पविट्ठो, तथा तथा भिक्खवे भिक्खू उपपरिक्खेय्य, यथा यथास्सु१ उपपरिक्खतो  
बहिद्धा चस्स विञ्ञाणं अविक्खित्तं अविसटं अज्झत्तं असण्ठितं अनुपादाय न  
परितस्सेय्य, बहिद्धा भिक्खवे विञ्ञाणे अविक्खित्ते अविसटे सति अज्झत्तं असण्ठिते,  
अनुपादाय अपरितस्सतो आयति जातिजरामरणदुक्खसमुदयसम्भवो न होतीऽति। को नु  
खो इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स  
वित्थारेन अत्थं विभजेय्याऽति।  
    
अथ खो तेसं भिक्खूनं एतदहोसि: ऽअयं खो आयस्मा महाकच्चानो सत्थु चेव  
संवण्णितो, सम्भावितो च विञ्ञूनं सब्रह्मचारीनं, पहोति चायस्मा महाकच्चानो  
इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स  
वित्थारेन अत्थं विभजितुं। यन्नून मयं येनायस्मा महाकच्चानो [प्त्स् पगे २२४] [\क़्  
२२४।] तेनुपसङ्कमेय्याम, उपसङ्कमित्वा आयस्मन्तं महाकच्चानं एतमत्थं  
पटिपुच्छेय्यामाऽति। अथ खो ते भिक्खू येनायस्मा महाकच्चानो, तेनुपसङ्कमिंसु।  
उपसङ्कमित्वा आयस्मता महा कच्चानेन सद्धिं सम्मोदिंसु। सम्मोदनीयं कथं  
साराणीयं वीतिसारेत्वा एकमन्तं निसीदिंसु। एकमन्तं निसिन्ना खो ते भिक्खु आयस्मन्तं  
महाकच्चानं एतदवोचुं:   
    
--------------------------  
१।यथा यथास्स-स्या,[प्त्स्।]  
यथा यथा-मजसं,सीमु।  
    
[ब्ज्त् पगे ४७२] [\x ४७२।]       
    
इदं खो नो आवुसो कच्चान, भगवा सङ्खित्तेन उद्देसं उद्दिसित्वा वित्थारेन अत्थं  
अविभजित्वा उट्ठायासना विहारं पविट्ठो। तथा तथा भिक्खवे, भिक्खु उपपरिक्खेय्य,  
यथा यथास्सु१ उपपरिक्खतो बहिद्धा तस्स विञ्ञाणं अविक्खित्तं अविसटं अज्झत्तं  
असण्ठितं अनुपादाय न परितस्सेय्य, बहिद्धा भिक्खवे, विञ्ञाणे अविक्खित्ते अविसटे सति  
अज्झत्तं असण्ठिते, अनुपादाय अपरितस्सतो आयतिं  
जातिजरामरणदुक्खसमुदयसम्भवो न होतीऽति। तेसं नो आवुसो कच्चान, अम्हाकं  
अचिरपक्कन्तस्स भगवतो एतदहोसि:  
    
इदं खो नो आवुसो, भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो: तथा तथा भिक्खवे, भिक्खु उपपरिक्खेय्य, यथा  
यथास्सु१ उपपरिक्खतो बहिद्धा चस्स विञ्ञाणं अविक्खित्तं अविसटं अज्झत्तं  
असण्ठितं अनुपादाय न परितस्सेय्य, बहिद्धा भिक्खवे, विञ्ञाणे अविक्खित्ते अविसटे सति  
अज्झत्तं असण्ठिते, अनुपादाय अपरितस्सतो आयतिं  
जातिजरामरणदुक्खसमुदयसम्भवो न होतीऽति। को नु खो इमस्स भगवता  
सङ्खित्तेन उद्देसस्स उद्दिट्ठस्स वित्थारेन अत्थं अविभत्थस्स वित्थरेन अत्थं  
अविभत्तस्स वित्थारेन अत्थं विभजेय्याति।  
    
तेसं नो आवुसो कच्चान, अम्हाकं एतदहोसि: अयं खो आयस्मा महाकच्चानो सत्थु चेव  
संवण्णितो, सम्भावितो च विञ्ञूणं सब्रह्मचारीनं। पहोति चायस्मा महाकच्चानो  
इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं अविभत्तस्स  
वित्थारेन अत्थं विभजितुं। यन्नून मयं येनायस्मा महाकच्चानो,  
तेनुपसङ्कमेय्याम। उपसङ्कमित्वा आयस्मन्तं महाकच्चानं एतमत्थं  
पटिपुच्छेय्यामाति। विभजतायस्मा महाकच्चानोति।  
    
सेय्यथापि आवुसो पुरिसो सारत्थिको सारगवेसी सारपरियेसनं चरमानो महतो रुक्खस्स  
तिट्ठतो सारवतो अतिक्कम्मेव मूलं अतिक्कम्म खन्धं साखापलासे सारं  
परियेसितब्बं मञ्ञेय्य,एवं सम्पदमिदं आयस्मन्तानं सत्थरि सम्मुखीभुते तं  
भगवन्तं अतिसित्वा अम्हे एतमत्थं पटिपुच्छितब्बं मञ्ञथ। सो हाऽवुसो। भगवा  
जानं जानाति, पस्सं पससति, चक्खुभूतो ञाणभूतो धम्मभूतो ब्रहमभूतो वत्ता  
पवत्ता अत्थस्स निन्नेता अमतस्स दाता धम्मस्सामी तथागतो, सो चेव पनेतस्स कालो  
अहोसि यं भगवन्तं येव एतमत्थं पटिपुच्छेय्याथ। यथा नो भगवा वयाकरेय्य,  
तथा नं धारेय्याथाऽति।  
    
-------------------------  
१।यथायथातस्स-स्या,[प्त्स्।]  
२।यथा यथा-मजसं,सीमु।  
    
[ब्ज्त् पगे ४७४] [\x ४७४।]       
    
अद्धावुसो कच्चान। भगवा जानं जानाति, पस्सं पस्सति, चक्खुभूतो ञाणभूतो  
धम्मभूतो वत्ता पवत्ता अत्थस्स निन्नेता अमतस्स दाता धम्मस्सामी तथागतो। सो  
चेव पनेतस्स कालो अहोसि, यं भगवन्तं येव एतमत्थं पटिपुच्छेय्याम, यथा नो  
भगवा [प्त्स् पगे २२५] [\क़् २२५।] व्याकरेय्य, तथा नं धारेय्याम। अपि चायस्मा  
महाकच्चानो सत्थु चेव संवण्णितो सम्भावितो च विञ्ञूणं सब्रह्मचारीनं पहोति  
चायस्मा महाकच्चानो इमस्स भगवता सङ्खित्तेन उद्देसस्स उद्दिट्ठस्स वित्थारेन  
अत्थं अविभत्तस्स वित्थारेन अत्थं विभजितुं। विभजतायस्मा महाकच्चानो अगरुं  
करित्वाति।  
    
तेन हाऽवुसो, सुणाथ साधुकं मनसिकरोथ भासिस्सामीति।  
    
एवमावुसोति खो ते भिक्खू आयस्मतो महाकच्चानस्स पच्चस्सोसुं। आयस्मा महाकच्चानो  
एतदवोच:  
    
यं खो नो आवुसो भगवा सङ्खित्तेन उद्देसं उद्दिसित्वा वित्थारेन अत्थं अविभजित्वा  
उट्ठायासना विहारं पविट्ठो: तथा तथा भिक्खवे, भिक्खु उपपरिक्खेय्य, यथा  
यथास्सु उपपरिक्खतो बहिद्धा चस्स विञ्ञाणं अविक्खित्तं अविसटं अज्झत्तं असण्ठितं  
अनुपादाय न परितस्सेय्य। बहिद्धा भिक्खवे, विञ्ञाणे अविक्खित्ते अविसटे सति अज्झत्तं  
असण्ठिते, अनुपादाय अपरितस्सतो आयतिं जातिजरामरणदुक्खसमुदयसम्भवो न  
होतिऽति। इमस्स खो अहं आवुसो, भगवता सङ्खित्तेन उद्देसस्स उद्दिट्ठस्स वित्थारेन  
अत्थं अविभत्तस्स एवं वित्थारेन अत्थं आजानामि।  
    
कथञ्चावुसो, बहिद्धा विञ्ञाणं विक्खित्तं विसटन्ति वुच्चति: इधावुसो भिक्खुनो  
चक्खुना रूपं दिस्वा रूपनिमित्तानुसारि विञ्ञाणं होति। रूपनिमित्तस्सादगथितं१  
रूपनिमित्तस्सादविनिबद्धं२ रूपनिमित्तस्सादसञ्ञोजनसंयुत्तं बहिद्धा विञ्ञाणं  
विक्खित्तं विसटन्ति वुच्चति।   
सोतेन सद्दं सुत्वा सद्दनिमित्तानुसारी विञ्ञाणं होति। सद्दनिमित्तस्सादगथितं  
सद्दनिमित्तस्सादविनिबद्धं सद्दनिमित्तस्सादसञ्ञोजनसंयुत्तं बहिद्धा विञ्ञाणं  
विक्खित्तं विसटन्ति वुच्चति।   
घानेन गन्धं घायित्वा गन्धनिमित्तानुसारि विञ्ञाणं होति।  
गन्धनिमित्तस्सादगथितं गन्धनिमित्तस्सादविनिबद्धं  
गन्धनिमित्तस्सादसञ्ञोजनसंयुत्तं बहिद्धा विञ्ञाणं विक्खित्तं विसटन्ति वुच्चति।   
जिव्हाय रसं सायित्वा रसनिमित्तानुसारि विञ्ञाणं होति। रसनिमित्तस्सादगथितं  
रसनिमित्तस्सादविनिबद्धं रसनिमित्तस्सादसञ्ञोजनसंयुत्तं बहिद्धा विञ्ञाणं  
विक्खित्तं विसटन्ति वुच्चति।   
कायेन फोट्ठब्बं फुसित्वा फोट्ठब्बनिमित्तानुसारि विञ्ञाणं होति।  
फोट्ठब्बनिमित्तस्सादगथितं फोट्ठब्बनिमित्तस्सादविनिबद्धं  
फोट्ठब्बनिमित्तस्सादसञ्ञोजनसंयुत्तं बहिद्धा विञ्ञाणं विक्खित्तं विसटन्ति  
वुच्चति।   
मनसा धम्मं विञ्ञाय धम्मनिमित्तानुसारि विञ्ञाणं होति।  
धम्मनिमित्तस्सादगथितं धम्मनिमित्तस्सादविनिबद्धं  
धम्मनिमित्तस्सादसञ्ञोजनसंयुत्तं बहिद्धा विञ्ञाणं विक्खित्तं विसटन्ति वुच्चति।   
एवं खो आवुसो बहिद्धा विञ्ञाणं विक्खत्तं विसटन्ति वुच्चति।  
    
कथञ्चावुसो, बहिद्धा विञ्ञाणं अविक्खित्तं अविसटन्ति वुच्चति: इधावुसो भिक्खुनो  
चक्खुना रूपं दिस्वा न रूपनिमित्तानुसारि विञ्ञाणं होति। न रूपनिमित्तस्सादगथितं न  
रूपनिमित्तस्सादविनिबद्धं न रूपनिमित्तस्सादसञ्ञोजनसंयुत्तं बहिद्धा विञ्ञाणं  
अविक्खित्तं अविसटन्ति [प्त्स् पगे २२६] [\क़् २२६।] वुच्चति।   
सोतेन सद्दं सुत्वा न सद्दनिमित्तानुसारी विञ्ञाणं होति। न सद्दनिमित्तस्सादगथितं  
न सद्दनिमित्तस्सादविनिबद्धं न सद्दनिमित्तस्सादसञ्ञोजनसंयुत्तं बहिद्धा  
विञ्ञाणं अविक्खित्तं अविसटन्ति वुच्चति।   
घानेन गन्धं घायित्वा न गन्धनिमित्तानुसारि विञ्ञाणं होति। न  
गन्धनिमित्तस्सादगथितं न गन्धनिमित्तस्सादविनिबद्धं न  
गन्धनिमित्तस्सादसञ्ञोजनसंयुत्तं बहिद्धा विञ्ञाणं अविक्खित्तं अविसटन्ति वुच्चति।   
जिव्हाय रसं सायित्वा न रसनिमित्तानुसारि विञ्ञाणं होति। न रसनिमित्तस्सादगथितं न  
रसनिमित्तस्सादविनिबद्धं न रसनिमित्तस्सादसञ्ञोजनसंयुत्तं बहिद्धा विञ्ञाणं  
अविक्खित्तं अविसटन्ति वुच्चति।   
कायेन फोट्ठब्बं फुसित्वा न फोट्ठब्बनिमित्तानुसारि विञ्ञाणं होति। न  
फोट्ठब्बनिमित्तस्सादगथितं न फोट्ठब्बनिमित्तस्सादविनिबद्धं न  
फोट्ठब्बनिमित्तस्सादसञ्ञोजनसंयुत्तं बहिद्धा विञ्ञाणं अविक्खित्तं अविसटन्ति  
वुच्चति।   
मनसा धम्मं विञ्ञाय न धम्मनिमित्तानुसारि विञ्ञाणं होति। न  
धम्मनिमित्तस्सादगथितं न धम्मनिमित्तस्सादविनिबद्धं न  
धम्मनिमित्तस्सादसञ्ञोजनसंयुत्तं बहिद्धा विञ्ञाणं अविक्खित्तं अविसटन्ति वुच्चति।   
एवं खो आवुसो, बहिद्धा विञ्ञाणं अविक्खित्तं अविसटन्ति वुच्चति।  
    
-------------------------  
१।रूपनिमित्तस्सादगधितं-मजसं।  
२।विनिबन्धं-मजसं,स्या  
    
[ब्ज्त् पगे ४७६] [\x ४७६।]       
    
कथञ्चावुसो अज्झत्तं चित्तं सण्ठितन्ति१ वुच्चति: इधावुसो भिक्खु विविच्चेव कामेहि  
विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं  
उपसम्पज्ज विहरति। तस्स विवेकजपीतिसुखानुसारि विञ्ञाणं होति।  
विवेकजपीतिसुखस्सादगथितं विवेकजपीतिसुखस्सादविनिबद्धं  
विवेकजपीतिसुखस्सादसञ्ञोजनसंयुत्तं अज्झत्तं चित्तं सण्ठितन्ति वुच्चति।  
    
पुन च परं आवुसो, भिक्खू वितक्कविचारनं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पितिसुखं दुतियं झानं उपसम्पज्ज  
विहरति। तस्स समाधिजपीतिसुखानुसारि विञ्ञाणं होति समाधिजपीतिसुखस्सादगथितं  
समाधिजपीतिसुखस्सादविनिबद्धं समाधिजपीतिसुखस्सादसञ्ञोजनसंयुत्तं अज्झत्तं  
चित्तं सण्ठितन्ति वुच्चति।  
पुन च परं आवुसो, भिक्खु पीतिया च विरागा उपेक्खको च विहरति सतो च सम्पजानो।  
सुखञ्च कायेन पटिसंवेदेति यं तं अरिया आचिक्खन्ति: उपेक्खको सतिमा सुखविहारिति।  
तं ततियं झानं उपसम्पज्ज विहरति। तस्स उपेक्खासुखानुसारि३ विञ्ञाणं होति,  
उपेक्खासुखस्सादगथितं उपेक्खासुखस्सादविनिबद्धं  
उपेक्खासुखस्सादसञ्ञोजनसंयुत्तं अज्झत्तं चित्तं सण्ठितन्ति वुच्चति।  
    
पुन च परं आवुसो, भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति। तस्स अदुक्खमसुखानुसारि विञ्ञाणं होति।  
अदुक्खमसुखस्सादगथितं अदुक्खमसुखस्सादविनिबद्धं  
अदुक्खमसुखस्सादसञ्ञोजनसंयुत्तं अज्झत्तं चित्तं सण्ठितन्ति१ वुच्चति।  
[प्त्स् पगे २२७] [\क़् २२७।]        
कथञ्चावुसो, अज्झत्तं चित्तं असण्ठितन्ति२ वुच्चति: इधावुसो भिक्खु विविच्चेव कामेहि  
विविच्च अकुसलेहि धम्मेहि सवितक्कं सविचारं विवेकजं पीतिसुखं पठमं झानं  
उपसम्पज्ज विहरति तस्स न विवेकजपीतिसुखानुसारि विञ्ञाणं होति। न  
विवेकजपीतिसुखस्सादगथितं न विवेकजपीतिसुखस्सादविनिबद्धं न  
विवेकजपीतिसुखस्सादसञ्ञोजनसंयुत्तं अज्झत्तं चित्तं असण्ठितन्ति वुच्चति।  
    
पुन च परं आवुसो, भिक्खु वितक्कविचारनं वूपसमा अज्झत्तं सम्पसादनं चेतसो  
एकोदिभावं अवितक्कं अविचारं समाधिजं पितिसुखं दुतियं झानं उपसम्पज्ज  
विहरति। तस्स न समाधिजपीतिसुखानुसारि विञ्ञाणं होति। न  
समाधिजपीतिसुखस्सादगथितं न  
समाधिजपीतिसुखस्सादविनिबद्धं न समाधिजपीतिसुखस्सादसञ्ञोजनसंयुत्तं  
अज्झत्तं चित्तं असण्ठितन्ति वुच्चति।  
    
पुन च परं आवुसो, भिक्खु पीतिया च विरागा उपेक्खको च विहरति सतो च  
सम्पजानो। सुखञ्च कायेन पटिसंवेदेति यं तं अरिया आचिक्खन्ति: उपेक्खको सतिमा  
सुखविहारीति। तं ततियं झानं उपसम्पज्ज विहरति। तस्स न उपेक्खासुखानुसारि३  
विञ्ञाणं होति। न उपेक्खासुखस्सादगथितं न उपेक्खासुखस्सादविनिबद्धं न  
उपेक्खासुखस्सादसञ्ञोजनसंयुत्तं अज्झत्तं चित्तं असण्ठितन्ति वुच्चति।  
    
-------------------------  
१।अज्झत्तं सण्ठितन्ति-मजसं।  
२।अज्झत्तं असण्ठितन्ति-मजसं।  
३।उपेक्खा नुसारि-सी।  
    
[ब्ज्त् पगे ४७८] [\x ४७८।]       
    
पुन च परं आवुसो, भिक्खु सुखस्स च पहाना दुक्खस्स च पहाना पुब्बेव  
सोमनस्सदोमनस्सानं अत्थङ्गमा अदुक्खं असुखं उपेक्खासतिपारिसुद्धिं चतुत्थं  
झानं उपसम्पज्ज विहरति। तस्स न अदुक्खमसुखानुसारि विञ्ञानं होति। न  
अदुक्खमसुखस्सादगथितं न अदुक्खमसुखस्सादविनिबद्धं न  
अदुक्खमसुखस्सादसञ्ञोजनसंयुत्तं अज्झत्तं चित्तं असण्ठितन्ति वुच्चति एवं खो  
आवुसो, अज्झत्तं चित्तं असण्ठितन्ति१ वुच्चति।  
    
कथञ्चावुसो, अनुपादा परितस्सना होति: इधावुसो, अस्सुतवा पुथुज्जनो अरियानं अदस्सावी  
अरियधम्मस्स अकोविदो अरियधम्मे अविनीतो रूपं अत्ततो समनुपस्सति रूपवन्तं वा  
अत्तानं अत्तनि वा रूपं रूपस्मिं वा अत्तानं। तस्स तं रूपं विपरिणमति। अञ्ञथा होति।  
तस्स रूपविपरिणामञ्ञथाभावा रूपविपरिणामानुपरिवत्ति विञ्ञाणं होति। तस्स  
रूपविपरिणामानुपरिवत्तजा परितस्सना धम्मसमुप्पादा चित्तं परियादाय तिट्ठन्ति।  
चेतसो परियादाना उत्तासवा च होति। विघातवा च अपेक्खवा२ च अनुपादाय च परितस्सति।  
वेदनं [प्त्स् पगे २२८] [\क़् २२८।] अत्ततो समनुपस्सति वेदनवन्तं वा अत्तानं अत्तनि  
वा वेदनं वेदनस्मिं वा अत्तानं। तस्स तं वेदनं  
विपरिणमति, अञ्ञथा होति। तस्स वेदनाविपरिणामञ्ञथाभावा  
वेदनाविपरिणामानुपरिवत्ति विञ्ञाणं होति। तस्स वेदनाविपरिणामानुपरिवत्तजा  
परितस्सना धम्मसमुप्पादा चित्तं परियादाय तिट्ठन्ति। चेतसो परियादाना उत्तासवा च  
होति। विघातवा च अपेक्खवा२ च अनुपादाय च परितस्सति। सञ्ञं अत्ततो समनुपस्सति  
सञ्ञावन्तं वा अत्तानं अत्तनि वा सञ्ञं सञ्ञस्मिं वा अत्तानं। तस्स तं सञ्ञं  
विपरिणमति। अञ्ञथा होति। तस्स सञ्ञविपरिणामञ्ञथाभावा  
सञ्ञविपरिणामानुपरिवत्ति विञ्ञाणं होति। तस्स सञ्ञविपरिणामानुपरिवत्तजा  
परितस्सना धम्मसमुप्पादा चित्तं परियादाय तिट्ठन्ति। चेतसो परियादाना उत्तासवा च  
होति। विघातवा च अपेक्खवा२ च अनुपादाय च परितस्सति। सङ्खारं अत्ततो समनुपस्सति  
सङ्खारवन्तं वा अत्तानं अत्तनि वा सङ्खारं सङ्खारस्मिं वा अत्तानं। तस्स तं  
सङ्खारं विपरिणमति। अञ्ञथा होति। तस्स सङ्खारविपरिणामञ्ञथाभावा  
सङ्खारविपरिणामानुपरिवत्ति विञ्ञाणं होति। तस्स सङ्खारविपरिणामानुपरिवत्तजा  
परितस्सना धम्मसमुप्पादा चित्तं परियादाय तिट्ठन्ति। चेतसो परियादाना उत्तासवा च  
होति। विघातवा च अपेक्खवा२ च अनुपादाय च परितस्सति। विञ्ञाणं अत्ततो समनुपस्सति  
विञ्ञणवन्तं वा अत्तानं अत्तनि वा  
विञ्ञाणं, विञ्ञाणस्मिं वा अत्तानं। तस्स तं विञ्ञाणं विपरिणमति। अञ्ञथा होति। तस्स  
विञ्ञाणविपरिणामञ्ञथाभावा विञ्ञाणविपरिणामानुपरिवत्ति विञ्ञाणं होति। तस्स  
विञ्ञाणविपरिणामानुपरिवत्तजा परितस्सना धम्मसमुप्पादा चित्तं परियादाय  
तिट्ठन्ति। चेतसो परियादाना उत्तासवा च होति। विघातवा च अपेक्खवा अनुपादाय च  
परितस्सति। एवं खो आवुसो, अनुपादा परितस्सना होति।  
    
कथञ्चावुसो, अनुपादा३ अपरितस्सना होति: इधावुसो, सुतवा अरियसावको अरियानं दस्सावी  
अरियधम्मस्स कोविदो अरियधम्मे विनीतो न रूपं अत्ततो समनुपस्सति, न रूपवन्तं  
वा अत्तानं न अत्तनि वा रूपं न रूपस्मिं वा अत्तानं। तस्स तं रूपं विपरिणमति।  
अञ्ञथा होति। तस्स रूपविपरिणामञ्ञथाभावा न च रूपविपरिणामानुपरिवत्ति  
विञ्ञाणं होति। तस्स न रूपविपरिणामानुपरिवत्तजा परितस्सना धम्मसमुप्पादा चित्तं  
न परियादाय तिट्ठन्ति। चेतसो परियादाना न चेव उत्तासवा४ होति। न च विघातवा न च  
अपेक्खवा अनुपादाय च न परितस्सति। न वेदनं अत्ततो समनुपस्सति, न वेदनवन्तं  
वा अत्तानं न अत्तनि वा वेदनं, न वेदनस्मिं वा अत्तानं। तस्स तं वेदनं  
विपरिणमति, अञ्ञथा होति। तस्स वेदनाविपरिणामञ्ञथाभावा न च  
वेदनाविपरिणामानुपरिवत्ति विञ्ञाणं होति। तस्स न वेदनाविपरिणामानुपरिवत्तजा  
परितस्सना धम्मसमुप्पादा चित्तं न परियादाय तिट्ठन्ति। चेतसो परियादाना उत्तासवा४  
होति न च विघातवा न च अपेक्खवा अनुपादाय च न परितस्सति। न सञ्ञं अत्ततो  
समनुपस्सति न सञ्ञावन्तं वा अत्तानं न अत्तनि वा सञ्ञं, न सञ्ञस्मिं वा अत्तानं।  
तस्स तं सञ्ञं विपरिणमति, अञ्ञथा होति। तस्स सञ्ञविपरिणामञ्ञथाभावा न च  
सञ्ञविपरिणामानुपरिवत्ति विञ्ञाणं होति। तस्स न सञ्ञविपरिणामानुपरिवत्तजा  
परितस्सना धम्मसमुप्पादा चित्तं परियादाय तिट्ठन्ति। चेतसो परियादाना न चेव  
उत्तासवा४ होति न च विघातवा न च अपेक्खवा अनुपादाय च न परितस्सति। न सङ्खारे  
अत्ततो समनुपस्सति, न सङ्खारवन्तं वा अत्तानं, न अत्तनि वा सङ्खारं न  
सङ्खारस्मिं वा अत्तानं। तस्स तं सङ्खारं विपरिणमति, अञ्ञथा होति। तस्स  
सङ्खारविपरिणामञ्ञथाभावा न च सङ्खारविपरिणामानुपरिवत्ति विञ्ञाणं होति। तस्स  
न सङ्खारविपरिणामानुपरिवत्तजा परितस्सना धम्मसमुप्पादा चित्तं न परियादाय  
तिट्ठन्ति। चेतसो परियादाना न चेव उत्तासवा४ होति न च विघातवा न च अपेक्ख वा  
अनुपादाय च न परितस्सति। न विञ्ञाणं अत्ततो समनुपस्सति न विञ्ञणवन्तं वा  
अत्तानं, न अत्तनि वा विञ्ञाणं, न विञ्ञाणस्मिं वा अत्तानं। तस्स तं विञ्ञाणं  
विपरिणमति अञ्ञथा होति। तस्स विञ्ञाणविपरिणामञ्ञथाभावा न च  
विञ्ञाणविपरिणामानुपरिवत्ति विञ्ञाणं होति। तस्स न विञ्ञाणविपरिणामानुपरिवत्तजा  
परितस्सना धम्मसमुप्पादा चित्तं परियादाय तिट्ठन्ति, चेतसो परियादाना न चेव  
उत्तासवा होति। न च विघातवा न च अपेक्खवा अनुपादाय च न परितस्सति। एवं खो  
आवुसो, अनुपादा अपरितस्सना होति।  
    
-------------------------  
१।अज्झत्तं असण्ठितन्ति-मजसं। ३।अनुपादाना-मजसं।  
२।उपेक्खवा-[प्त्स्। ४।]न चेवुत्तसावा-मजसं।  
    
[ब्ज्त् पगे ४८०] [\x ४८०।]       
यं खो नो आवुसो, भगवा सङ्खित्तेन उद्देसं उद्दिस्सित्वा वित्थारेन अत्थं अविभजित्वा  
उट्ठायासना विहारं पविट्ठो, तथा तथा भिक्खवे, भिक्खु उपपरिक्खेय्य, यथा  
यथास्सु उपपरिक्खतो बहिद्धा चस्स विञ्ञाणं अविक्खित्तं अविसटं अज्झत्तं असण्ठितं  
अनुपादाय न परितस्सेय्य, बहिद्धा भिक्खवे, विञ्ञाणे अविक्खित्ते अविसटे सति अज्झत्तं  
असण्ठिते अनुपादाय अपरितस्सतो आयतिं जातिजरामरणदुक्खसमुदयसम्भवो न  
होतीति। इमस्स खो अहं आवुसो, भगवता सङ्खित्तेन उद्देसस्स उद्दिट्ठस्स वित्थारेन  
अत्थं अविभत्तस्स एवं वित्थारेन [प्त्स् पगे २२९] [\क़् २२९।] अत्थं आजानामि।  
आकङ्खमाना च पन तुम्हे आयस्मन्तो, भगवन्तंयेव उपसङ्कमित्वा एतमन्थं  
पटिपुच्छेय्याथ। यथा वो भगवा व्याकरोति, तथा नं धारेय्याथाऽति।   
    
अथ खो ते भिक्खू आयस्मतो महाकच्चानस्स भासितं अभिनन्दित्वा अनुमोदित्वा  
उट्ठायासना येन भगवा तेनुपसङ्कमिंसु। उपसङ्कमित्वा भगवन्तं अभिवादेत्वा  
एकमन्तं निसीदींसु। एकमन्तं निसिन्ना खो ते भिक्खू भगवन्तं एतदवोचुं: यं खो  
नो भन्ते, भगवा सङ्खित्तेन उद्देसं उद्दिस्सित्वा वित्थारेन अत्थं अविभजित्वा  
उट्ठायासना विहारं पविट्ठो। तथा तथा भिक्खवे भिक्खु उपपरिक्खेय्य यथा  
यथास्सु उपपरिक्खतो बहिद्धा चस्स विञ्ञाणं अविक्खित्तं अविसटं अज्झत्तं असण्ठितं  
अनुपादाय न परितस्सेय्य। बहिद्धा भिक्खवे, विञ्ञाणे अविक्खित्ते अविसटे सति अज्झत्तं  
असण्ठिते, अनुपादाय अपरितस्सतो आयतिं जातिजरामरणदुक्खसमुदयसम्भवो न  
होतीऽति। तेसं नो भन्ते, अम्हाकं अचिरपक्कन्तस्स भगवतो एतदहोसि:  
    
ऽइदं खो नो आवुसो, भगवा सङ्खित्तेन उद्देसं उद्दिस्सित्वा वित्थारेन अत्थं अविभजित्वा  
उट्ठायासना विहारं पविट्ठो। तथा तथा भिक्खवे भिक्खु उपपरिक्खेय्य, यथा  
यथास्सु उपपरिक्खतो बहिद्धा चस्स विञ्ञाणं अविक्खित्तं अविसटं अज्झत्तं असण्ठितं  
अनुपादाय न परितस्सेय्य, बहिद्धा भिक्खवे, विञ्ञाणे अविक्खित्ते अविसटे सति अज्झत्तं  
असण्ठिते, अनुपादाय अपरितस्सतो आयतिं जातिजरामरणदुक्खसमुदयसम्भवो न  
होतीऽति।  
    
को नु खो इमस्स भगवता सङ्खित्तेन उद्देसस्स उद्दिट्ठस्स वित्थारेन अत्थं  
अविभत्तस्स वित्थारेन अत्थं विभजेय्याति: तेसं नो भन्ते, अम्हाकं एतदहोसि: ऽअयं खो  
आयस्मा महाकच्चानो सत्थु चेव संवण्णितो, सम्भावितो च विञ्ञूनं सब्रह्मचारीनं,  
पहोति चायस्मा महाकच्चानो इमस्स भगवता सङ्खित्तेन उद्देसस्स उद्दिट्ठस्स  
वित्थारेन अत्थं अविभत्तस्स वित्थारेन अत्थं विभजितुं, यन्नून मयं येनायस्मा  
महाकच्चानो, तेनुपसङ्कमेय्याम। उपसङ्कमित्वा आयस्मन्तं महाकच्चानं एतमत्थं  
पटिपुच्छेय्यामाऽति।  
    
[ब्ज्त् पगे ४८२] [\x ४८२।]       
    
अथ खो मयं भन्ते, येनायस्मा महाकच्चानो, तेनुपसङ्कमिम्ह। उपसङ्कमित्वा  
आयस्मन्तं महाकच्चानं एतमत्थं पटिपुच्छिम्ह। तेसं नो भन्ते आयस्मता  
महाकच्चानेन इमेहि आकारेहि इमेहि पदेहि इमेहि ब्यञ्जनेहि अत्थो विभत्तोऽति।   
पण्डितो भिक्खवे, महाकच्चानो, महापञ्ञो भिक्खवे, महा कच्चानो, मञ्चेपि तुम्हे  
भिक्खवे, एतमत्थं पटिपुच्छेय्याथ, अहम्पि तं एवमेवं व्याकरेय्यं, यथा तं  
महाकच्चानेन ब्याकतं एसो चेवेतस्स अत्थो। एवं च नं धारेय्याथाति।   
इदमोच भगवा। अत्तमना ते भिक्खू भगवतो भासितं अभिनन्दुन्ति।  
[प्त्स् पगे २३०] [\क़् २३०।]        
उद्देसविभङ्ग सुत्तं अट्ठमं।  
    
[ब्ज्त् पगे ४८४] [\x ४८४।]       
    
३।४।९  
    
अरणविभङ्ग सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि: भिक्खवोति। भदन्तेति ते भिक्खू भगवतो  
पच्चस्सोसुं। भगवा एतदवोच:  
    
अरणविभङ्गं वो भिक्खवे, देसिस्सामि। तं सुणाथ साधुकं मनसि करोथ।  
भासिस्सामीति।  
    
एवं भन्तेति खो ते भिक्खू भगवतो पच्चस्सोसुं। भगवा एतदवोच:  
    
न कामसुखमनुयुञ्जेय्य हीनं गम्मं पोथुज्जनिकं अनरियं अनन्थसंहितं। न  
च अत्तकिलमथानुयोगं अनुयुञ्जेय्य दुक्खं अनरियं अनत्थसंहितं। एते ते१  
भिक्खवे उभो अन्ते अनुपगम्म मज्झिमा पटिपदा तथागतेन अभिसम्बुद्धा  
चक्खुकरणी ञाणकरणी उपसमाय अभिञ्ञाय सम्बोधाय निब्बानाय संवत्तति।  
उस्सादनञ्च जञ्ञा, अपसादनञ्च जञ्ञा। उस्सादनञ्च ञत्वा अपसादनञ्च ञत्वा  
नेवुस्सादेय्य नापसादेय्य धम्ममेव देसेय्य। सुखविनिच्छयं जञ्ञा,  
सुखविनिच्छयं ञत्वा अज्झत्तं सुखमनुयुञ्जेय्य, रहोवादं न भासेय्य, सम्मुखा  
न खीणं२ भणे, अतरमानो च भासेय्य, नो तरमानो। जनपदनिरुत्तिं नाभिनिवेसेय्य,  
समञ्ञं नाति धावेय्याति। अयमुद्देसो अरणविभङ्गस्स।  
    
ऽन कामसुखमनुयुञ्जेय्य हीनं गम्मं पोथुज्जनिकं अनरियं अनत्थसंहितं, न  
च अत्तकिलमथानुयोगं अनुयुञ्जेय्य दुक्खं अनरियं अनत्थसंहितऽन्ति इति खो पनेतं  
वुत्तं। किञ्चेतं पटिच्च वुत्तं: यो कामपटिसन्धिसुखिनो सोमनस्सानुयोगो हीनो गम्मो  
पोथुज्जनिको अनरियो अनत्थसंहितो, सदुक्खो एसो धम्मो सौपघातो३ सौपायासो  
सपरिऌआहो मिच्छापटिपदा। यो कामपटिसन्धिसुखिनो सोमनस्सानुयोगं [प्त्स् पगे २३१]  
[\क़् २३१।] अननुयोगो हीनं गम्मं पोथुज्जनिकं अनरियं अनत्थसंहितं, अदुक्खो  
एसो धम्मो अनुपघातो अनुपायासो अपरिऌआहो सम्मापटिपदा। यो अत्तकिलमथानुयोगो  
दुक्खो अनरियो अनत्थसंहितो, दुक्खो एसो धम्मो सौपघातो सौपायासो सपरिऌआहो  
मिच्छापटिपदा यो अत्तकिलमथानुयोगं अननुयोगो दुक्खं अनरियं अनत्थसंहितं,  
अदुक्खो एसो धम्मो अनुपघातो दुक्खं अनरियं अनत्थसंहितं, अदुक्खो एसो  
धम्मो अनुपघातो अनुपायासो अपरिऌआहो सम्मापटिपदा ऽन कामसुखमनुयुञ्जेय्य  
हीनं गम्मं पोथुज्जनिकं अनरियं अनत्थसंहितं, न च अत्तकिलमथानुयोगं  
अनुयुञ्जेय्य दुक्खं अनरियं अनत्थसंहितऽन्ति इति यं तं वुत्तं इदमेतं पटिच्च  
वुत्तं।  
    
-------------------------  
१।एते खो-मजसं,सीमू। २।नातिखीणं-स्या।  
एतेत्वेव-कत्थचि। स विघातो-कत्थचि।  
    
[ब्ज्त् पगे ४८६] [\x ४८६।]       
    
ऽएते ते उभो अन्ते अनुपगम्म मज्झिमा पटिपदा तथागतेन अभिसम्बुद्धा  
चक्खुकरणि ञाणकरणी उपसमाय अभिञ्ञाय सम्बोधाय निब्बानाय संवत्ततीऽति इति को  
पनेतं वुत्तं। किञ्चेतं पटिच्च वुत्तं: अयमेव अरियो अट्ठङ्गिको मग्गो। सेय्यथीदं:  
सम्मादिट्ठि सम्मासङ्कप्पो सम्मावाचा सम्माकम्मन्तो सम्माआजीवो सम्मावायामो  
सम्मासति सम्मासमाधि। एते ते उभो अन्ते अनुपगम्म मज्झिमा पटिपदा तथागतेन  
अभिसम्बुद्धा चक्खुकरणी ञाणकरणी उपसमाय अभिञ्ञाय सम्बोधाय निब्बानाय  
संवत्ततीऽति इति१ यं तं वुत्तं, इदमेतं पटिच्च वुत्तं।  
    
ऽउस्सादनञ्च जञ्ञा अपसादनञ्च जञ्ञा, उस्सादनञ्च ञत्वा अपसादनञ्च ञत्वा  
नेवुस्सादेय्य न अपसादेय्य धम्ममेव देसेय्याऽति इति खो पनेतं वुत्तं। किञ्चेतं  
पटिच्च वुत्तं: कथं च भिक्खवे, उस्सादना च होति अपसादना च, नो च धम्मदेसना:  
    
ये कामपटिसन्धिसुखिनो सोमनस्सानुयोगं अनुयुत्ता हिनं गम्मं पोथुज्जनिकं  
अनरियं अनत्थसंहितं, सब्बे ते सदुक्खा सौपघाता सौपायासा सपरिऌआहा  
मिच्छापटिपन्नाति इति वदं इत्थेके अपसादेति। ये कामपटिसन्धिसुखिनो  
सोमनस्सानुयोगं अननुयुत्ता हीनं गम्मं पोथुज्जनिकं अनरियं अनत्थसंहितं,  
सब्बे ते अदुक्खा अनुपघाता अनुपायासा अपरिऌआहा सम्मापटिपन्नाति इति वदं इत्थेके  
उस्सादेति।  
    
ऽये अत्तकिलमथानुयोगं अनुयुत्ता दुक्खं अनरियं अनत्थसंहितं, सब्बे ते सदुक्खा  
[प्त्स् पगे २३२] [\क़् २३२।] सौपघाता सौपायासा सपरिऌआहा मिच्छापटिपन्नाऽति इति वदं  
इत्थेके अपसादेति। ऽये अत्तकिलमथानुयोगं अननुयुत्ता दुक्खं अनरियं अनत्थसंहितं,  
सब्बे ते अदुक्खा अनुपघाता अनुपायासा अपरिऌआहा सम्मापटिपन्नाऽति इति वदं इत्थेके  
उस्सादेति।   
    
ऽयेसं केसञ्चि भवसञ्ञोजनं अप्पहीनं, सब्बे ते सदुक्खा सौपघाता सौपायासा  
सपरिऌआहा मिच्छापटिपन्नाऽति इति वदं इत्थेके अपसादेति। ऽयेसं केसञ्चि विभवसञ्ञोजनं  
पहीनं, सब्बे ते अदुक्खा अनुपघाता अनुपायासा अपरिऌआहा सम्मापटिपन्नाऽति इति वदं  
इत्थेके उस्सादेति। एवं खो भिक्खवे, उस्सादना च होति अपसादना च, नो च धम्मदेसना।  
    
कथञ्च भिक्खवे, नेव उस्सादना होति न अपसादना, धम्म देसना च: ये  
कामपटिसन्धिसुखिनो सोमनस्सानुयोगं अननुयुत्ता हीनं गम्मं पोथुज्जनिकं  
अनरियं अनत्थसंहितं, सब्बे ते सदुक्खा सौपघाता सौपायासा सपरिलाहा  
मिच्छापटिपन्नाऽति न एवमाह: अनुयोगो च खो सदुक्खो एसो धम्मो सौपघातो  
सौपायासो सपरिऌआहो मिच्छापटिपदाऽति इति वदं धम्ममेव देसेति।   
    
-------------------------  
१।संवत्तति इति-सीमु।  
    
[ब्ज्त् पगे ४८८] [\x ४८८।]       
    
ऽये कामपटिसन्धिसुखिनो सोमनस्सानुयोगं अनुयुत्ता हीनं गम्मं पोथुज्जनिकं  
अनरियं अनत्थसंहितं, सब्बे ते अदुक्खा अनुपघाता अनुपायासा अपरिऌआहा  
सम्मापटिपन्नाऽति न एवमाह। अननुयोगो च खो अदुक्खो एसो धम्मो अनुपघातो  
अनुपायासो अपरिऌआहो सम्मापटिपदाऽति इति वदं धम्ममेव देसेति।   
ये अत्तकिलमथानुयोगं अनुयुत्ता दुक्खं अनरियं अनत्थसंहितं, सब्बे ते सदुक्खा  
सौपघाता सौपायासा सपरिऌआहा मिच्छापटिपन्नाऽति न एवमाह: अनुयोगो च खो  
सदुक्खो एसो धम्मो सौपघातो सौपायासो सपरिऌआहो मिच्छापटिपदाति इति वदं  
धम्ममेव देसेति।  
    
ये अत्तकिलमथानुयोगं अनुयुत्ता दुक्खं अनरियं अनत्थसंहितं, सब्बे ते अदुक्खा  
अनुपघाता अनुपायासा अपरिऌआहा सम्मापटिपन्नाति न एवमाह: अननुयोगो च खो  
अदुक्खो एसो धम्मो अनुपघातो अनुपायासो अपरिऌआहो सम्मापटिपदाऽति इति वदं  
धम्ममेव देसेति।  
    
येसं केसञ्चि भवसञ्ञोजनं अप्पहीनं, सब्बे ते सदुक्खा सौपघाता सौपायासा  
सपरिऌआहा मिच्छापटिपन्नाति न [प्त्स् पगे २३३] [\क़् २३३।] एवमाह। भवसञ्ञोजने च  
खो अप्पहीने भवोपि अप्पहीनो होतीऽति इति वदं धम्ममेव देसेति।  
    
येसं केसञ्चि भवसञ्ञोजनं पहीनं सब्बे ते अदुक्खा अनुपघाता अनुपायासा  
अपरिऌआहा सम्मापटिपन्नाति न एवमाह भवसञ्ञोजने च खो पहीने भवोपि  
पहीनो होतीति इति वदं धम्ममेव देसेति। एवं खो भिक्खवे, नेवुस्सादना होति न  
अपसादना धम्मदेसना च।  
    
ऽउस्सादनञ्च जञ्ञा, अपसादनञ्च जञ्ञा, उस्सादनञ्च ञत्वा अपसादनञ्च ञत्वा  
नेवुस्सादेय्य, न अपसादेय्य। धम्ममेव देसेय्याऽति इति यं तं वुत्तं, इदमेतं पटिच्च  
वुत्तं।  
    
सुखविनिच्छयं जञ्ञा, सुखविनिच्छयं ञत्वा अज्झत्तं सुखमनुयुञ्जेय्याऽति इति खो  
पनेतं वुत्तं किञ्चेतं पटिच्च वुत्तं: पञ्चिमे भिक्खवे, कामगुणा। कतमे पञ्च:  
चक्खुविञ्ञेय्या रूपा इट्ठा कन्ता मनापा पियरूपा कमूपसंहिता रजनीया सोतविञ्ञेय्या  
सद्दा इट्ठा कन्ता मनापा पियरूपा कमूपसंहिता रजनीया  
घानविञ्ञेय्या गन्धा इट्ठा कन्ता मनापा पियरूपा कमूपसंहिता रजनीया जिव्हाविञ्ञेय्या  
रसा इट्ठा कन्ता मनापा पियरूपा कमूपसंहिता रजनीया कायविञ्ञेय्या पोट्ठब्बा इट्ठा  
कन्ता मनापा पियरूपा कामूपसंहिता रजनीया। इमे खो भिक्खवे, पञ्चकामगुणा। यं  
खो भिक्खवे इमे पञ्च कामगुणे पटिच्च उप्पज्जति सुखं सोमनस्सं इदं वुच्चति  
कामसुखं मीऌहसुखं पुथुज्जनसुखं अनरियसुखं। न आसेवितब्बं न  
भावेतब्बं न बहुलीकातब्बं, भायितब्बं एतस्स सुखस्साति वदामि।  
    
[ब्ज्त् पगे ४९०] [\x ४९०।]       
    
इध भिक्खवे, भिक्खु विविच्चेव कामेहि विविच्च अकुसलेहि धम्मेहि सवितक्कं  
सविचारं विवेकजं पितिसुखं पठमं झानं उपसम्पज्ज विहरति। वितक्कविचारनं  
वूपसमा अज्झत्तं सम्पसादनं चेतसो एकोदिभावं अवितक्कं अविचारं समाधिजं  
पीतिसुखं दुतियं झानं उपसम्पज्ज विहरति। वितक्कविचारनं वूपसमा अज्झत्तं  
सम्पसादनं चेतसो एकोदिभावं अवितक्कं अविचारं समाधिजं पितिसुखं चकुत्थं  
झानं उपसम्पज्ज विहरति। इदं वुच्चति नेक्खम्मसुखं पविवेकसुखं  
उपसमसुखं सम्बोधिसुखं आसेवितब्बं भावेतब्बं बहुलीकातब्बं। न भायितब्बं  
एतस्स सुखस्साति [प्त्स् पगे २३४] [\क़् २३४।] वदामि। ऽसुखविनिच्छयं जञ्ञा,  
सुखविनिच्छयं ञत्वा अज्झत्तं सुखमनुयुञ्जेय्याऽति इति यं तं वुत्तं, इदमेतं पटिच्च  
वुत्तं।  
    
ऽरहोवादं न भासेय्य, सम्मुखा न खीणं भणेऽति इति खो पनेतं वुत्तं। किञ्चेतं  
पटिच्च वुत्तं: तत्र भिक्खवे, यं जञ्ञा रहोवादं अभूतं अतच्छं अनत्थसंहितं,  
ससक्कं तं रहोवादं न भासेय्य। यम्पि जञ्ञा रहोवादं भूतं तच्छं  
अनत्थसंहितं, तस्सपि सिक्खेय्य अवचनाय। यञ्च खो जञ्ञा रहोवादं भूतं तच्छं  
अत्थसंहितं, तत्र कालञ्ञू अस्स तस्स रहोवादस्स वचनाय। यत्र भिक्खवे, यञ्जञ्ञा  
सम्मुखा खीणवादं अभूतं अतच्छं अनत्थसंहितं। ससक्कं तं सम्मुखा  
खीणवादं न भासेय्य। यम्पि जञ्ञा सम्मुखा खीणवादं भूतं तच्छं  
अनत्थसंहितं, तस्सपि सिक्खेय्य अवचनाय। यञ्च खो जञ्ञा सम्मुखा खीणवादं  
भूतं तच्छं अत्थसंहितं, तत्र कालञ्ञू अस्स तस्स सम्मुखा खीणवादस्स वचनाय।  
ऽरहोवादं न भासेय्य, सम्मुखा न खीणं भणेऽति इति यं तं वुत्तं, इदमेतं  
पटिच्च वुत्तं।  
    
ऽअतरमानोव भासेय्य, नो तरमानोऽति इति खो पनेतं वुत्तं किञ्चेतं पटिच्च वुत्तं: तत्र  
भिक्खवे, तरमानस्स भासतो कायोपि किलमति। चित्तम्पि उपहञ्ञति। सरोपि उपहञ्ञति।  
कण्ठोपि आतुरीयति। अविस्सट्ठम्पि होति अविञ्ञेय्यं तरमानस्स भासितं, तत्र भिक्खवे,  
अतरमानस्स भासतो कायोपि न किलमति। चित्तम्पि न उपहञ्ञति। सरोपि न उपहञ्ञति।  
कण्ठोपि न आतुरीयति। विस्सट्ठम्पि होति विञ्ञेय्यं अतरमानस्स भासितं। ऽअतरमानो व  
भासेय्य, नो तरमानोऽति इति यं तं वुत्तं इदमेतं पटिच्च वुत्तं।  
    
ऽजनपदनिरुत्तिं नाभिनिवेसेय्य, समञ्ञं नातिधावेय्याऽति इति खो पनेतं वुत्तं किञ्चेतं  
पटिच्च वुत्तं: कथञ्च भिक्खवे, जनपदनिरुत्तिया च अभिनिवेसो होति समञ्ञाय च  
अतिसारो: इध भिक्खवे, तदवेकच्चेसु जनपदेसु पातीति सञ्जानन्ति, [प्त्स् पगे २३५] [\क़्  
२३५।] पत्तन्ति सञ्जानन्ति, वित्थन्ति१ सञ्जानन्ति। सरावन्ति सञ्जानन्ति, धारोपन्ति  
सञ्जानन्ति,पोणन्ति सञ्जानन्ति। पिसीलवन्ति२ सञ्जानन्ति। इति यथा यथा नं तेसु तेसु  
जनपदेसु सञ्जानन्ति। तथा तथा थामसा परामस्स३ अभिनिविस्स वोहरति: इदमेव  
सच्चं मोघमञ्ञन्ति। एवं खो भिक्खवे,  
    
-------------------------  
१।वित्तन्ति-मजसं,सीमू। ३।परामास-मजसं,सीमू।  
२।पिसीलन्ति-[प्त्स्,]स्या।  
    
[ब्ज्त् पगे ४९२] [\x ४९२।]       
    
जनपद निरुत्तिया च अभिनिवेसो होति समञ्ञाय च अतिसारो। कतञ्च भिक्खवे,  
जनपदनिरुत्तिया च अनभिनिवेसो होति, समञ्ञाय च अतिसारो: इध भिक्खवे, तदेव  
एकच्चेसु जनपदेसु पातीति सञ्जानन्ति। पत्तन्ति सञ्जानन्ति, वित्थन्ति सञ्जानन्ति। सरावन्ति  
सञ्जानन्ति। धारोपन्ति सञ्जानन्ति। पोणन्ति सञ्जानन्ति। पिसीलवन्ति सञ्जानन्ति। इति यथा यथा  
नं तेसु तेसु जनपदेसु सञ्जानन्ति: इदं किर मे आयस्मन्तो सन्धाय वोहरन्तीति। तथा  
तथा वोहरति अपरामसति१। एवं खो भिक्खवे जनपदनिरुत्तिया च अनभिनिवेसो होति।  
समञ्ञाय च अनतिसारो यं तं वुत्तं, इदमेतं पटिच्च वुत्तं।  
    
तत्र भिक्खवे, यो कामपटिसन्धिसुखिनो सोमनस्सानुयोगो हीनो गम्मो पोथुज्जनिको  
अनरियो अनत्थसंहितो, सदुक्खो एसो धम्मो सौपघातो सौपायासो सपरिऌआहो  
मिच्छापटिपदा। तस्मा एसो धम्मो सरणो।  
    
तत्र भिक्खवे, यो कामपटिसन्धिसुखिनो सोमनस्सानुयोगं अननुयोगो हीनं गम्मं  
पोथुज्जनिकं अनरियं अनत्थसंहितं, अदुक्खो एसो धम्मो अनुपघातो  
अनुपायासो अपरिऌआहो सम्मापटिपदा। तस्मा एसो धम्मो अरणो।  
    
तत्र भिक्खवे, यो अत्तकिलमथानुयोगो दुक्खो अनरियो अनत्थसंहितो, सदुक्खो एसो  
धम्मो सौपघातो सौपायासो सपरिऌआहो मिच्छापटिपदा। तस्मा एसो धम्मो सरणो।  
    
तत्र भिक्खवे, यो अत्तकिलमथानुयोगं अननुयोगो दुक्खं अनरियं अनत्थसंहितं,  
अदुक्खो एसो धम्मो अनुपघातो अनुपायासो अपरिऌआहो सम्मापटिपदा। [प्त्स् पगे २३६]  
[\क़् २३६।] तस्मा एसो धम्मो अरणो।  
    
तत्र भिक्खवे, याऽयं मज्झिमा पटिपदा तथागतेन अभिसम्बुद्धा चक्खुकरणी  
ञाणकरणी उपसमाय अभिञ्ञाय सम्बोधाय निब्बानाय संवत्तति। अदुक्खो एसो  
धम्मो अनुपघातो अनुपायासो अपरिऌआहो सम्मापटिपदा। तस्मा एसो धम्मो अरणो।  
    
तत्र भिक्खवे, याऽयं उस्सादना च अपसादना च नो च धम्मदेसना, सदुक्खो एसो  
धम्मो सौपघातो सौपायासो सपरिऌआहो मिच्छापटिपदा। तस्मा एसो धम्मो सरणो।  
    
तत्र भिक्खवे, याऽयं नेवुस्सादना न अपसादना धम्मदेसना च। अदुक्खो एसो  
धम्मो अनुपघातो अनुपायासो अपरिऌआहो सम्मापटिपदा। तस्मा एसो धम्मो अरणो।  
    
तत्र भिक्खवे, यमिदं कामसुखं मीऌहसुखं पोथुज्जनसुखं अनरियसुखं,  
सदुक्खो एसो धम्मो सौपघातो। सौपायासो सपरिऌआहो मिच्छापटिपदा। तस्मा एसो  
धम्मो सरणो।  
    
तत्र भिक्खवे, यमिदं नेक्खम्मसुखं पविवेकसुखं उपसमसुखं  
सम्बोधिसुखं२ अदुक्खो एसो धम्मो अनुपघातो अनुपायासो अपरिऌआहो सम्मापटिपदा।  
तस्मा एसो धम्मो अरणो।  
    
--------------------------  
१।अपरामसं मजसं। २।सम्बोधिसुखं-[प्त्स्।](ऊनं)  
    
[ब्ज्त् पगे ४९४] [\x ४९४।]       
    
तत्र भिक्खवे, य्वायं रहोवादो अभूतो अतच्छो अनत्थसंहितो, सदुक्खो एसो धम्मो  
सौपघातो सपरिऌआहो मिच्छापटिपदा। तस्मा एसो धम्मो सरणो।  
    
तत्र भिक्खवे, य्वायं रहोवादो भूतो तच्छो अनत्थसंहितो सदुक्खो एसो धम्मो  
सौपघातो सौपायासो सपरिऌआहो मिच्छापटिपदा। तस्मा एसो धम्मो सरणो।  
    
तत्र भिक्खवे, य्वायं रहोवादो भूतो तच्छो अनत्थसंहितो, अदुक्खो एसो धम्मो  
अनुपघातो अनुपायासो अपरिऌआहो सम्मापटिपदा। तस्मा एसो धम्मो अरणो।  
    
तत्र भिक्खवे, य्वायं सम्मुखा खीणवादो अभूतो अतच्छो अनत्थसंहितो, सदुक्खो  
एसो धम्मो सौपघातो सौपायासो सपरिऌआहो मिच्छापटिपदा। तस्मा एसो धम्मो  
सरणो।  
    
तत्र भिक्खवे, य्वायं सम्मुखा खीणवादो भूतो तच्छो अनत्थसंहितो, सदुक्खो एसो  
धम्मो सौपघातो सौपायासो सपरिऌआहो मिच्छापटिपदा। तस्मा एसो धम्मो सरणो।  
    
तत्र भिक्खवे, य्वायं सम्मुखा [प्त्स् पगे २३७] [\क़् २३७।] खीणवादो भूतो तच्छो  
अनत्थसंहितो, अदुक्खो एसो धम्मो अनुपघातो अनुपायासो अपरिऌआहो सम्मापटिपदा।  
तस्मा एसो धम्मो अरणो।  
    
तत्र भिक्खवे, यमिदं तरमानस्स भासितं, सदुक्खो एसो धम्मो सौपघातो  
सौपायासो सपरिऌआहो मिच्छापटिपदा। तस्मा एसो धम्मो सरणो।  
    
तत्र भिक्खवे, यमिदं अतरमानस्स भासितं, अदुक्खो एसो धम्मो अनुपघातो  
अनुपायासो अपरिऌआहो सम्मापटिपदा। तस्मा एसो धम्मो अरणो।  
    
तत्र भिक्खवे, य्वायं जनपदनिरुत्तिया च अभिनिवेसो समञ्ञाय च अतिसारो, सदुक्खो  
एसो धम्मो सौपघातो सौपायासो सपरिऌआहो मिच्छापटिपदा। तस्मा एसो धम्मो  
सरणो।  
    
तत्र भिक्खवे, य्वायं जनपदनिरुत्तिया च अनभिनिवेसो समञ्ञाय च अनतिसारो,  
अदुक्खो एसो धम्मो अनुपघातो अनुपायासो अपरिऌआहो सम्मापटिपदा। तस्मा एसो  
धम्मो अरणो।  
    
तस्मातिह भिक्खवे, सरणञ्च धम्मं जानिस्साम। अरणञ्च धम्मं जानिस्साम  
सरणञ्च धम्मं ञत्वा अरणञ्च धम्मं ञत्वा अरणपटिपदं पटिपज्जिस्सामाति।  
एवं हि वो भिक्खवे, सिक्खितब्बं। सुभूति च पन भिक्खवे, कुलपुत्तो अरणपटिपदं  
पटिपन्नोति।   
इदमवोच भगवा, अत्तमना ते भिक्खू भगवतो भासितं अभिनन्दुन्ति।  
    
अरणविभङ्गसुत्तं नवमं।  
    
[ब्ज्त् पगे ४९६] [\x ४९६।]       
    
३।४।१०  
    
धातुविभङ्ग सुत्तं  
    
एवं मे सुतं: एकं समयं भगवा मगधेसु चारिकं चरमानो येन राजगहं  
तदवसरि। येन भग्गवो कुम्भकारो तेनुपसङ्कमि। उपसङ्कमित्वा भग्गवं  
कुम्भकारं एतदवोच: ऽसचे ते भग्गव अगरु, विहरेम आवेसने१ एकरत्तिन्ति।  
    
न खो मे भन्ते गरु, अत्थि चेत्थ पब्बजितो पठमं वासूपगतो। सचे सो अनुजानाति  
विहरथ२ भन्ते, यथासुखन्ति।  
[प्त्स् पगे २३८] [\क़् २३८।]        
तेन खो पन समयेन पुक्कुसाति नाम कुलपुत्तो भगवन्तं उद्दिस्स सद्धा३  
अगारस्मा अनगारियं पब्बजितो। सो तस्मिं कुम्भकारावेसने पठमं वासूपगतो होति।  
अथ खो भगवा येनायस्मा पुक्कुसाति तेनुपसङ्कमि। उपसङ्कमित्वा आयस्मन्तं  
पुक्कुसातिं एतदवोच: ऽसचे ते भिक्खू अगरु, विहरेम आवेसने एकरत्तिन्ति। ऊरुन्दं आवुसो,  
कुम्भकारावेसनं। विहरतायस्मा यथासुखन्ति।  
    
अथ खो भगवा कुम्भकारावेसनं पविसित्वा एकमन्तं तिणसन्था रकं पञ्ञापेत्वा  
निसीदि पल्लङ्कं आभुजित्वा उजुं कायं पणिधाय परिमुखं सतिं उपट्ठपेत्वा। अथ खो  
भगवा बहुदेव रत्तिं निसज्जाय वीतिनामेसि। आयस्मापि खो पुक्कुसाति बहुदेव रत्तिं  
निसज्जाय वीतिनामेसि। अथ खो भगवतो एतदहोसि: ऽपासादिकं नु खो अयं कुलपुत्तो  
इरीयति, यन्नूनाहं पुच्छेय्यन्ति। अथ खो भगवा आयस्मन्तं पुक्कुसातिं एतदवोच:  
ऽकंसि त्वं भिक्खु उद्दिस्स पब्बजितो, को वा ते सत्था, कस्स वा त्वं धम्मं रोचेसीऽति।  
अत्थावुसो, समणो गोतमो सक्यपुत्तो सक्यकुला पब्बजितो। तं खो पन भगवन्तं  
गोतमं एवं कल्याणो कित्तिसद्दो अब्भुग्गतो: ऽइतिपि सो भगवा अरहं सम्मासम्बुद्धो  
विज्जाचरणसम्पन्नो सुगतो लोकविदु अनुत्तरो पुरिसदम्मसारथी सत्था देवमनुस्सानं  
बुद्धो भगवाऽति। ताऽहं भगवन्तं उद्दिस्स पब्बजितो। सो च मे भगवा सत्था,  
तस्साहं४ भगवतो धम्मं रोचेमीऽति।  
    
कहं पन भिक्खु एतरहि सो भगवा विहरति अरहं सम्मासम्बुद्धोऽति:  
    
अत्थावुसो उत्तरेसु जनपदेसु सावत्थि नाम नगरं, तत्थ सो भगवा एतरहि विहरति  
अरहं सम्मासम्बुद्धोऽति।  
    
दिट्ठपुब्बो पन ते भिक्खु, सो भगवा। दिस्वा च पन जानेय्यासीऽति।  
[प्त्स् पगे २३९] [\क़् २३९।]        
    
-------------------------  
१।विहरेमु आवेसने - मछसं।  
विहराम निवेसने-स्या। ३।सद्धाय-सीमु,मजसं,[प्त्स्।]  
२।विहर-[प्त्स्। ४।]तस्स चाहं-मजसं।  
    
[ब्ज्त् पगे ४९८] [\x ४९८।]       
    
न खो मे आवुसो, दिट्ठपुब्बो सो भगवा। दिस्वा चाहं न जानेय्यऽन्ति।  
    
अथ खो भगवतो एतदहोसि: ऽममं ख्वायं१ कुलपुत्तो उद्दिस्स पब्बजितो।  
यन्नूनस्साहं धम्मं देसेय्यऽन्ति। अथ खो भगवा आयस्मन्तं पुक्कुसातिं आमन्तेसि:  
ऽधम्मं ते भिक्खु, देसिस्सामि। तं सुणाहि, साधुकं मनसि करोहि, भासिस्सामीऽति।  
    
एवमावुसोति खो आयस्मा पुक्कुसाति भगवतो पच्चस्सोसि। भगवा एतदवोच:  
    
ऽछद्धातुरो२ अयं भिक्खु, पुरिसो छफस्सायतनो अट्ठारसमनोपविचारो  
चतुराधिट्ठानो, यत्थ ठितं मञ्ञुस्सवा नप्पवत्तन्ति, मञ्ञुस्सवे खो पन  
नप्पवत्तमाने मुनि सन्तोति वुच्चति। पञ्ञं नप्पमज्जेय्य। सच्चमनुरक्खेय्य।  
चागमनुब्रूहेय्य। सन्तिमेव सो सिक्खेय्याऽति। अयमुद्देसो छधातु विभङ्गस्स।  
    
ऽछद्धातुरो२ अयं भिक्खु, पुरिसोऽति इति खो पनेतं वुत्तं। किञ्चेतं पटिच्च वुत्तं।  
पठवीधातु आपोधातु तेजोधातु वायोधातु आकासधातु विञ्ञाणधातु। ऽछद्धातुरो२।  
अयं भिक्खु, पुरिसोऽति इति यं तं वुत्तं, इदमेतं पटिच्च वुत्तं।   
ऽछफस्सायतनो अयं भिक्खु, पुरिसोऽति इति खो पनेतं वुत्तं, किञ्चेतं पटिच्च वुत्तं:  
चक्खुसम्फस्सायतनं सोतसम्फस्सायतनं घानसम्फस्सायतनं  
जिव्हासम्फस्सायतनं कायसम्फस्सायतनं मनोसम्फस्सायतनं। ऽछफस्सायतनो  
अयं भिक्खु, पुरिसोऽति इति यं तं वुत्तं, इदमेतं पटिच्च वुत्तं।   
ऽअट्ठारसमनोपविचारो अयं भिक्खु, पुरिसोऽति इति खो पनेतं वुत्तं, किञ्चेतं पटिच्च  
वुत्तं: चक्खुना रूपं दिस्वा सोमनस्सट्ठानियं रूपं उपविचरति। दोमनस्सट्ठानियं  
रूपं उपविचरति। उपेक्खट्ठानियं रूपं उपविचरति। सोतेन सद्दं सुत्वा  
सोमनस्सट्ठानियं सद्दं उपविचरति। दोमनस्सट्ठानियं सद्दं उपविचरति।  
उपेक्खट्ठानियं सद्दं उपविचरति। घानेन [प्त्स् पगे २४०] [\क़् २४०।] गन्धं  
घायित्वा सोमनस्सट्ठानियं गन्धं उपविचरति। दोमनस्सट्ठानियं गन्धं  
उपविचरति। उपेक्खट्ठानियं गन्धं उपविचरति। जिव्हाय रसं सायित्वा  
सोमनस्सट्ठानियं रसं उपविचरति। दोमनस्सट्ठानियं रसं उपविचरति।  
उपेक्खट्ठानियं रसं उपविचरति। कायेन फोट्ठब्बं फुसित्वा  
सोमनस्सट्ठानियं फोट्ठब्बं उपविचरति। दोमनस्सट्ठानियं फोट्ठब्बं  
उपविचरति। उपेक्खट्ठानियं फोट्ठब्बं उपविचरति। मनसा धम्मं विञ्ञाय  
सोमनस्सट्ठानियं धम्मं उपविचरति। दोमनस्सट्ठानियं धम्मं उपविचरति।  
उपेक्खट्ठानियं धम्मं उपविचरति। इति छ सोमनस्सूपविचारा छ दोमनस्सूपविचारा  
छ उपेक्खूपविचारा। ऽअट्ठारसमनोपविचारो अयं भिक्खु, पुरिसोऽति इति यं तं वुत्तं,  
इदमेतं पटिच्च वुत्तं।  
    
ऽचतुराधिट्ठानो अयं भिक्खु, पुरिसोऽति इति खो पनेतं वुत्तं, किञ्चेतं पटिच्च वुत्तं:  
पञ्ञाधिट्ठानो चागाधिट्ठानो उपसमाधिट्ठानो। ऽचतुराधिट्ठानो अयं भिक्खु,  
पुरिसोऽति इति यं तं वुत्तं, इदमेतं पटिच्च वुत्तं।  
    
-------------------------  
१।ममञ्च ख्वायं-मजसं,सीमु।  
मं ख्वायं-[प्त्स्।]  
२।छधातुरो-मजसं,सीमू,[प्त्स्।]  
    
[ब्ज्त् पगे ५००] [\x ५००।]       
    
ऽपञ्ञं नप्पमज्जेय्य सच्चमनुरक्खेय्य चागमनुब्रूहेय्य सन्तिमेव सो सिक्खेय्याऽति  
इति खो पनेतं वुत्तं: कथञ्च भिक्खु। पञ्ञं नप्पमज्जति: छ इमा भिक्खु, धातुयो:  
पठविधातु आपोधातु तेजोधातु वायोधातो आकासधातु विञ्ञाणधातु।  
    
कतमा च भिक्खु, पठविधातु: पठविधातु सिया अज्झत्तिका सिया बाहिरा। कतमा च  
भिक्खु, अज्झत्तिका पठविधातु: यं अज्झत्तं पच्चत्तं कक्खऌअं खरिगतं उपादिन्नं।  
सेय्यथीदं: केसा लोमा नखा दत्ता तचो मंसं नहारू अट्ठि अट्ठमिञ्जा१ वक्कं  
हदयं, यकनं किलोमकं पिहकं पप्पासं अन्तं अन्तगुणं उदरियं करीसं यं वा  
पनञ्ञम्पि किञ्चि अज्झत्तं पच्चत्तं कक्खऌअं खरिगतं उपादिन्नं। अयं वुच्चति  
भिक्खु, अज्झत्तिका पठवीधातु। या चेव खो पन अज्झत्तिका पठवीधातु या च बाहिरा  
पठवीधातु, पठवीधातुरेवेसा। तं नेतं मम, नेसोहमस्मि, न मेसो अत्ताऽति  
एवमेतं यथाभूतं सम्मप्पञ्ञाय दट्ठब्बं। एवमेतं यथाभूतं  
सम्मप्पञ्ञाय दिस्वा पठवीधातुया निब्बिन्दति, पठवीधातुया चित्तं विराजेति।  
    
कतमा च भिक्खु, आपोधातु: आपोधातु सिया अज्झत्तिका [प्त्स् पगे २४१] [\क़् २४१।] सिया  
बाहिरा। कतमा च भिक्खु, अज्झत्तिका आपोधातु: यं अज्झत्तं पच्चत्तं आपो आपोगतं  
उपादिन्नं। सेय्यथीदं: पित्तं सेम्हं पुब्बो लोहितं सेदो मेदो अस्सु वसा खेऌओ  
सिङ्घानिका लसिकामुत्तं। यं वा पनञ्ञम्पि किञ्चि अज्झत्तं पच्चत्तं आपो आपोगतं  
उपादिन्नं। अयं वुच्चति भिक्खु, अज्झत्तिका आपोधातु। या चेव खो पन अज्झत्तिका  
आपोधातु या च बाहिरा आपोधातु, आपोधातुरेवेसा। तं नेतं मम, नेसोहमस्मि, न मेसो  
अत्ताऽति एवमेतं यथाभूतं सम्मप्पञ्ञाय दट्ठब्बं। एवमेतं यथाभूतं  
सम्मप्पञ्ञाय दिस्वा आपोधातुया निब्बिन्दति, आपोधातुया चित्तं विराजेति।  
    
कतमा च भिक्खु, तेजोधातु: तेजोधातु सिया अज्झत्तिका सिया बाहिरा। कतमा च भिक्खु,  
अज्झत्तिका तेजोधातु: यं अज्झत्तं पच्चत्तं तेजो तेजोगतं उपादिन्नं। सेय्यथीदं: येन च  
सन्तप्पति२ येन च जीरीयति३, येन च परिडय्हति, येन च असितपीतखायितसायितं सम्मा  
परिणामं गच्छति, यं वा पनञ्ञम्पि किञ्चि अज्झत्तं पच्चत्तं तेजो तेजोगतं उपादिन्नं।  
अयं वुच्चति भिक्खु, अज्झत्तिका तेजोधातु। या चेव खो पन अज्झत्तिका तेजोधातु या च  
बाहिरा तेजोधातु, तेजोधातुरेवेसा। तं नेतं मम, नेसोहमस्मि, न मेसो अत्ताति एवमेतं  
यथाभूतं सम्मप्पञ्ञाय दट्ठब्बं। एवमेतं यथाभूतं सम्मप्पञ्ञाय दिस्वा  
तेजोधातुया निब्बिन्दति, तेजोधातुया चित्तं विराजेति।  
    
--------------------------  
१।अट्ठिमिञ्जं-मजसं।  
२।सन्तपति-सिमू। ३।जरीयति-सीमू,[प्त्स्।]  
    
[ब्ज्त् पगे ५०२] [\x ५०२।]       
    
कतमा च भिक्खु, वायोधातु: वायोधातु सिया अज्झत्तिका सिया बाहिरा कतमा च भिक्खु,  
अज्झत्तिका वायोधातु: यं अज्झत्तं पच्चत्तं वायो वायोगतं उपादिन्नं। सेय्यथीदं:  
उद्धङ्गमा वाता अधोगमा वाता कुच्छिसया वाता कोट्ठसया१ वाता अङ्गमङ्गानुसारिनो  
वाता अस्सासो, पस्सासो, इति यं वा पनञ्ञम्पि किञ्चि अज्झत्तं पच्चत्तं वायो वायोगतं  
उपादिन्नं। अयं वुच्चति भिक्खु, अज्झत्तिका वायोधातु। या चेव खो पन अज्झत्तिका  
वायोधातु या च बाहिरा वायोधातु, वायोधातुरेवेसा। तं नेतं मम, नेसोहमस्मि, न  
मेसो अत्ताति एवमेतं यथाभूतं सम्मप्पञ्ञाय दट्ठब्बं। एवमेतं यथाभूतं  
सम्मप्पञ्ञाय दिस्वा वायोधातुया निब्बिन्दति, वायोधातुया चित्तं विराजेति।  
    
कतमा च भिक्खु, आकासधातु: आकासधातु सिया अज्झत्तिका सिया बाहिरा। कतमा च भिक्खु,  
अज्झत्तिका [प्त्स् पगे २४२] [\क़् २४२।] आकासधातु: यं अज्झत्तं पच्चत्तं आकासं  
आकासगतं उपादिन्नं। सेय्यथीदं: कण्णच्छिद्दं नासच्छिद्दं मुखद्वारं येन च  
असितपीतखायितसायितं अज्झोहरति, यत्थ च असितपीतखायितसायितं सन्तिट्ठति, येन च  
असितपीतखायितसायितं अधोभागा२ निक्खमति, यं वा पनञ्ञम्पि किञ्चि अज्झत्तं  
पच्चत्तं आकासं आकासगतं अघं अघगतं विवरं विवरगतं असम्फुट्ठं  
मंसलोहितेहि उपादिन्नं। अयं वुच्चति भिक्खु, अज्झत्तिका आकासधातु। या चेव खो पन  
अज्झत्तिका आकासधातु, या च बाहिरा आकासधातु, आकासधातुरेवेसा। तं नेतं मम,  
नेसोहमस्मि, न मेसो अत्ताति एवमेतं यथाभूतं सम्मप्पञ्ञाय दट्ठब्बं।  
एवमेतं यथाभूतं सम्मप्पञ्ञाय दिस्वा आकासधातुया निब्बिन्दति, आकासधातुया चित्तं  
विराजेति।  
    
अथापरं विञ्ञाणं येव अवसिस्सति परिसुद्धं परियोदातं। तेन व विञ्ञाणेन किं  
जानानि: सुखन्तिपि विजानाति, दुक्खन्तिपि विजानाति, अदुक्खमसुखन्तिपि विजानाति।  
सुखवेदनियं भिक्खु, फस्सं पटिच्च उपपज्जति सुखा वेदना, सो सुखं वेदनं  
वेदियमानो सुखं वेदनं वेदियामीति पजानाति। तस्सेव सुखवेदनिस्स फस्सस्स  
निरोधा यं तज्जं वेदयितं सुखवेदनियं फस्सं पटिच्च उप्पन्ना सुखा वेदना सा  
निरुज्झन्ति, सा वूपसम्मतीति पजानाति।  
    
दुक्खवेदनियं भिक्खु। फस्सं पटिच्च उप्पज्जति दुक्खा वेदना सो दुक्खा वेदनं  
वेदियमानो दुक्खं वेदनं वेदियामीति पजानाति। तस्सेव दुक्खवेदनियस्स फस्सस्स  
निरोधा यं तज्जं वेदयितं दुक्खवेदनियं फस्सं पटिच्च उप्पन्ना दुक्खा वेदना सा  
निरुज्झति। सा वूपसम्मतीति पजानाति।  
    
अदुक्खमसुखवेदनियं भिक्खु, फस्सं पटिच्च उप्पज्जति अदुक्खमसुखा वेदना।  
सो अदुक्खमसुखं वेदनं वेदियमानो अदुक्खमसुखं वेदियामीति पजानाति।  
तस्सेव अदुक्खमसुखवेदनियस्स फस्सस्स निरोधा यं तज्जं वेदयितं  
अदुक्खमसुखवेदनियं फस्सं पटिच्च उप्पन्ना अदुक्खमसुखा वेदना सा  
निरुज्झति, सा वूपसम्मतीति पजानाति।  
    
-------------------------  
१।कोट्ठासया-मजसं,सिमु  
२।अधोभागं-मजसं।  
    
[ब्ज्त् पगे ५०४] [\x ५०४।]       
    
सेय्यथापि भिक्खु द्विन्नं कट्ठानं सम्फस्ससमोधाना१ उस्मा जायति, तेजो  
अभिनिब्बत्तति। तेसं येव द्विन्नं कट्ठानं नानाभावा वीनिक्खेपा या तज्जा उस्मा, सा  
निरुज्झति सा वूपसम्मति। एवमेव खो भिक्खु, सुखवेदनीयं [प्त्स् पगे २४३] [\क़्  
२४३।] फस्सं पटिच्च उप्पज्जति सुखा वेदना। सो सुखं वेदनं वेदियमानो सुखं  
वेदनं वेदियामीतिपजानाति। तस्सेव सुखवेदनियस्स फस्सस्स निरोधा यं तज्जं  
वेदयितं सुखवेदनियं फस्सं पटिच्च उप्पन्ना सुखा वेदना सा निरुज्झति, सा  
वूपसम्मतीति पजानाति।  
    
दुक्खवेदनियं भिक्खु, फस्सं पटिच्च उप्पज्जति दुक्खा वेदना। सो दुक्खं वेदनं  
वेदियमानो दुक्खं वेदनं वेदियामीति पजानाति। तस्सेव दुक्खवेदनियस्स फस्सस्स  
निरोधा यं तज्जं वेदयितं दुक्खवेदनियं फस्सं पटिच्च उप्पन्ना दुक्खा वेदना सा  
निरुज्झति सा वूपसम्मतीति पजानाति।  
    
अदुक्खमसुखवेदनियं भिक्खु, फस्सं पटिच्च उप्पज्जति अदुक्खमसुखा वेदना।  
सो अदुक्खसुखं वेदनं वेदियमानो अदुक्खमसुखं वेदनं वेदियामीति पजानाति।  
तस्सेव  
अदुक्खमसुखवेदनियस्स फस्सस्स निरोधा यं तज्जं वेदयितं  
अदुक्खमसुखवेदनियं फस्सं पटिच्च उप्पन्ना अदुक्खमसुखा वेदना सा निरुज्झति  
सा वूपसम्मतीति पजानाति।  
    
अथापरं उपेक्खायेव अवसिस्सति परिसुद्धा परियोदाता मुदु च कम्मञ्ञा च  
पभस्सरा च। सेय्यथापि भिक्खु, दक्खो सुवण्णकारो वा सुवण्णकारन्तेवासी वा उक्कं  
बन्धेय्य, उक्कं बन्धित्वा उक्कामुखं आलिम्पेय्य, उक्कामुखं आलिम्पेत्वा सण्डासेन  
जातरूपं गहेत्वा उक्कामुखे पक्खिपेय्य। तमेनं कालेन कालं अभिधमेय्य। कालेन  
कालं उदकेन परिप्फोसेय्य। कालेन कालं अज्झुपेक्खेय्य। तं होति जातरूपं धन्तं२  
सुधन्तं निद्धन्तं नीहटं३ नीहटकसावं४ मुदु च कम्मञ्ञं च पभस्सरञ्च।  
यस्सा यस्सा च पिऌअन्धनविकतिया आकङ्खति, यदि पवद्धिकाय यदि कुण्डलाय यदि  
गीवेय्यकाय यदि सुवण्णमालाय, तञ्चस्स अत्थं अनुभोति।  
    
एवमेव खो भिक्खु, अथापरं उपेक्खायेव अवसिस्सति परिसुद्धा परियोधाता मुदु च  
कम्मञ्ञा च पभस्सरा च। सो एवं पजानाति: ऽइमं चे अहं उपेक्खं एवम्परिसुद्धं  
एवम्परियोदातं आकासानञ्चायतनं उपसंहरेय्यं, तदनुधम्मञ्च चित्तं भावेय्यं।  
एवं अयं उपेक्खा तन्निस्सिता तदुपादाना चिरं दीघमद्धानं तिट्ठेय्य। इमं चे अहं  
उपेक्खं एवम्परिसुद्धं एवम्परियोदातं विञ्ञाणञ्चायतनं उपसंहरेय्यं,  
तदनुधम्मञ्च चित्तं भावेय्यं। एवं मे अयं उपेक्खा तन्निस्सिता तदुपादाना चिरं  
दीघमद्धानं तिट्ठेय्य। इमं चे [प्त्स् पगे २४४] [\क़् २४४।] अहं उपेक्खं  
एवम्परिसुद्धं एवम्परियोदातं आकिञ्चञ्ञायतनं उपसंहरेयं, तदनुधम्मञ्च  
चित्तं भावेय्यं। एवं मे अयं उपेक्खा तन्निस्सिता तदुपादाना चिरं दीघमद्धानं  
तिट्ठेय्य। इमं चे अहं उपेक्खं एवम्परिसुद्धं एवम्परियोदातं  
नेवसञ्ञानासञ्ञायतनं उपसंहरेय्यं। तदनुधम्मञ्च चित्तं भावेय्यं, एवं मे  
अयं उपेक्खा तन्निस्सिता तदूपादाना चिरं दीघमद्धानं तिट्ठेय्याऽति।  
    
-------------------------  
१।सङ्घट्टा समोधाना-मजसं,सीमु। ३।निहतं-सीमु।  
२।धन्तं-मजसं ऊनं। ४।निन्नितकसावं-सीमु,मजसं,[प्त्स्।]  
    
[ब्ज्त् पगे ५०६] [\x ५०६।]       
    
सो एवं पजानाति: ऽइमं चे अहं उपेक्खं एवम्परिसुद्धं एवम्परियोदातं  
आकासानञ्चायतनं उपसंहरेय्यं, तदनुधम्मञ्च चित्तं भावेय्यं, सङ्खतमेतं।  
इमञ्चे अहं उपेक्खं एवम्परिसुद्धं एवम्परियोदातं विञ्ञाणञ्चायतनं  
उपसंहरेय्यं, कदनुधम्मञ्च चित्तं भावेय्यं, सङ्खतमेतं। इमं चे अहं  
उपेक्खं एवम्परिसुद्धं एवम्परियोदातं आकिञ्चञ्ञायतनं उपसंहरेय्यं,  
तदनुधम्मञ्च चित्तं भावेय्यं, सङ्खतमेतं। इमञ्चे अहं उपेक्खं एवं  
परिसुद्धं एवम्परियोदातं नेवसञ्ञानासञ्चायतनं उपसंहरेय्यं,  
तदनुधम्मञ्च चित्तं भावेय्यं, सङ्खतमेतन्ति। सो नेव तं अभिसङ्खरोति,  
नाभिसञ्चेतयति भवाय वा विभवाय वा। सो अनभिसङ्खरोन्तो अनभिसञ्चेतयन्तो  
भवाय वा विभवाय वा न किञ्चि लोके उपादियति। अनुपादियं न परितस्सति, अपरितस्सं  
पच्चत्तंयेव परिनिब्बायति। ऽखीणा जाति, वुसितं ब्रह्मचरियं, कतं करणीयं, नापरं  
इत्थत्तायाऽति पजानाति।  
    
सो सुखं चे वेदनं वेदेति। सा अनिच्चाति पजानाति, अनज्झोसिताति पजानाति, अनभिनन्दिताति  
पजानाति। दुक्खं चे वेदनं वेदेति। सा अनिच्चाति पजानाति। अनज्झोसिताति पजानाति।  
अभिनन्दिताति पजानाति, अदुक्खमसुखञ्चे वेदनं वेदेति, सा अनिच्चाति पजानाति,  
अनज्झोसितानि पजानाति, अनभिनन्दिताति पजानाति।  
    
सो सुखं चे वेदनं वेदेति, विसंयुत्तो तं न वेदेति। सो दुक्खं चे वेदनं वेदेति,  
विसंयुत्तो तं न वेदेति।१ अदुक्खमसुखं चे वेदनं वेदेति, विसंयुत्तो तं न वेदेति।१  
सो कायपरियन्तिकं वेदनं वेदियमानो कायपरियन्तिकं वेदनं वेदियामीति पजानाति।  
जीवितपरियन्तिकं [प्त्स् पगे २४५] [\क़् २४५।] वेदनं वेदियमानो जीवितपरियन्तिकं  
वेदनं वेदियामीति पजानाति। कायस्स भेदा परम्मरणा उद्धं जीवितपरियादाना इदेव  
सब्बवेदयितानि अनभिनन्दितानि सीतीभविस्सन्तीऽति पजानाति।  
    
सेय्यथापि भिक्खु, तेलञ्च पटिच्च वट्टिञ्च पटिच्च तेलप्पदीपो झायति, तस्सेव तेलस्स च  
वट्टिया च परियादाना अञ्ञस्स च अनुपाहारा२ अनाहारो निब्बायति। एवमेव खो भिक्खु।  
कायपरियन्तिकं वेदनं वेदियमानो कायपरियन्तिकं वेदनं वेदियामीति पजानाति।  
जीवितपरियन्तिकं वेदनं वेदियमानो जीवितपरियन्तिकं वेदनं वेदियामिति पजानाति।  
कायस्स भेदा परम्मरणा उद्धं जीवितपरियादाना इधेव सब्बवेदयितानि  
अनबभिनन्दितानि सीतीभविस्सतीऽति पजानाति। तस्मा एवं समन्नागतो भिक्खु इमिना  
परमेन पञ्ञाधिट्ठानेन समन्नागतो होति। एसा हि भिक्खु, परमा अरिया पञ्ञा  
यदिदं सब्बदुक्खक्खये ञाणं।  
    
तस्स सा विमुत्ति सच्चे ठिता अकुप्पा होति। तं हि भिक्खु मुसा, यं मोसधम्मं। तं  
सच्चं, यं अमोसधम्मं निब्बानं। तस्मा एवं समन्नागतो भिक्खु इमिना परमेन  
सच्चाधिट्ठानेन समन्नागतो होति। एतं हि भिक्खु, परमं अरियसच्चं यदिदं  
अमोसधम्मं निब्बानं।  
    
-------------------------  
१।विसंयुत्तो नं वेदेति-मजसं,[प्त्स्।]  
२।अनुपादाना-मजसं सिमु।  
अनुपहारा-स्या।  
    
[ब्ज्त् पगे ५०८] [\x ५०८।]       
    
तस्सेव खो पन पुब्बे अविद्दसुनो उपधी होन्ति समत्ता समादिन्ना। त्यास्स पहीना होन्ति  
उच्छिन्नमूला तालावत्थुकता अनभावकता१ आयतिं अनुप्पादधम्मा। तस्मा एवं  
समन्नागतो भिक्खु इमिना परमेन चागाधिट्ठानेन समन्नागतो होति। एसो हि भिक्खु,  
परमो अरियो चागो यदिदं सब्बूपधिपटिनिस्सग्गो। तस्सेव खो पन पुब्बे अविद्दसुनो  
अभिज्झा होति छन्दो सारागो। स्वास्स पहीनो होति उच्छिन्नमूलो तालावत्थुकतो अनभावकतो  
आयतिं अनुप्पादधम्मो।  
    
तस्सेव खो पन पुब्बे अविद्दसुनो आघातो होति ब्यापादो सम्पदोसो, स्वास्स पहीनो होति  
उच्छिन्नमूलो तालावत्थुकतो अनभावकतो आयतिं अनुप्पादधम्मो।  
    
तस्सेव खो पन पुब्बे अविद्दसुनो अविज्जा होति सम्मोहो सम्पदोसो, स्वास्स पहीनो होति  
उच्छिन्नमूलो [प्त्स् पगे २४६] [\क़् २४६।] तालावत्थुकतो अनभावकतो आयतिं  
अनुप्पादधम्मो। तस्मा एवं समन्नागतो भिक्खु इमिना परमेन  
उपसमाधिट्ठानेन समन्नागतो होति एसो हि भिक्खु, परमो अरियो उपसमो यदिदं  
रागदोसमोहानं उपसमो।  
    
ऽपञ्ञं नप्पमज्जेय्य। सच्चमनुरक्खेय्य, चागमनुब्रूहेय्य, सन्तिमेव सो  
सिक्खेय्याऽति इति यं तं वुत्तं, इदमेतं पटिच्च वुत्तं।  
    
यत्थ ठितं मञ्ञुस्सवा नप्पवत्तन्ति। मञ्ञुस्सवे खो पन अप्पवत्तमाने मुनि  
सन्तोति वुच्चतीऽति इति खो पनेतं वुत्तं। किञ्चेतं पटिच्च वुत्तं: अस्मीति भिक्खु  
मञ्ञितमेतं। अयमहमस्मीति। मञ्ञितमेतं। भविस्सन्ति मञ्ञितमेतं। न भविस्सन्ति  
मञ्ञितमेतं। रूपी भविस्सन्ति मञ्ञितमेतं। अरूपी भविस्सन्ति मञ्ञितमेतं। सञ्ञी  
भविस्सन्ति मञ्ञितमेतं। असञ्ञी भविस्सन्ति मञ्ञितमेतं। नेवसञ्ञीनासञ्ञी  
भविस्सन्ति मञ्ञितमेतं। मञ्ञितं भिक्खु रोगो, मञ्ञितं गण्डो, मञ्ञितं सल्लं।  
सब्बमञ्ञितानं त्वेव भिक्खु, समतिक्कमा मुनि सन्तोति वुच्चति। मुनि खो पन  
भिक्खु, सन्तो न जायति न जीयति न मीयति न कुप्पति न विहेसति। तम्पिस्स भिक्खु  
नत्थि। येन जायेथ, अजायमानो किं जीयिस्सति, अजीयमानो किं मीयिस्सति, अमीयमानो किं  
कुप्पिस्सति। अकुप्पमानो किस्स विहेस्सति। ऽयत्थ ठीतं मञ्ञुस्सवा नप्पवत्तन्ति।  
मञ्ञुस्सवे खो पन नप्पवत्तमाने मुनि सन्तोति वुच्चतीऽति इति यं तं वुत्तं, इदमेतं  
पटिच्च वुत्तं। इमं खो मे त्वं भिक्खु, सङ्खित्तेन छ धातुविभङ्गं धारेहीति।  
    
--------------------------  
१।अनभावं कता-मजसं।  
    
[ब्ज्त् पगे ५१०] [\x ५१०।]       
    
अथ खो आयस्मा पुक्कुसाति ऽसत्था किर मे अनुप्पत्तो, सुगतो किर मे अनुप्पत्तो,  
सम्मासम्बुद्धो किर मे अनुप्पत्तोऽति उट्ठायासना एकंसा चिवरं कत्वा भगवतो  
पादेसु सिरसा निपतित्वा भगवन्तं एतदवोच: ऽअच्चयो मं भन्ते, अच्चगमा यथाबालं  
यथामूऌहं [प्त्स् पगे २४७] [\क़् २४७।] यथाअकुसलं, योहं भगवन्तं आवुसोवादेन  
समुदाचरितब्बं अमञ्ञिस्सं। तस्स मे भन्ते, भगवा अच्चयं अच्चयतो पतिगण्हातु  
आयतिं संवरायाऽति।  
    
तग्घ त्वं भिक्खु, अच्चयो अच्चगमा यथाबालं यथामूऌहं यथाअकुसलं, यं मं  
त्वं आवुसोवादेन समुदाचरितब्बं अमञ्ञित्थ। यतो च खो त्वं भिक्खु, अच्चयं  
अच्चयतो दिस्वा यथा धम्मं पटिकरोसि। तं ते मयं पतिगण्हाम। वुद्धि हेसा  
भिक्खु। अरियस्स विनये यो अच्चयं अच्चयतो दिस्वा यथा धम्मं पटिकरोति, आयतिं  
संवरं आपज्जतीऽति।  
    
लभेय्याहं भन्ते, भगवतो सन्तिके उपसम्पदन्ति।  
परिपुण्णं पन ते भिक्खु, पत्तचीवरन्ति:  
न खो मे भन्ते, परिपुण्णं पत्तचीवरन्ति।  
न खो भिक्खु, तथागता अपरिपुण्णपत्तचीवरं उपसम्पादेन्तीति।  
    
अथ खो आयस्मा पुक्कुसाति भगवतो भासितं अभिनन्दित्वा अनुमोदित्वा उट्ठायासना  
भगवन्तं अभिवादेत्वा पदक्खिणं कत्वा पत्तचीवरपरियेसनं पक्कामि।  
    
अथ खो आयस्मन्तं पुक्कुसातिं पत्तचीवरपरियेसनं चरन्तं भन्तगावी१ जीविता  
वोरोपेसि।  
    
अथ खो सम्बहुला भिक्खु येन भगवा, तेनुपसङ्कमिंसु, उपसङ्कमित्वा  
भगवन्तं अभिवादेत्वा एकमन्तं निसीदिंसु। एकमन्तं निसिन्ना खो ते भिक्खू  
भगवन्तं एतदवोचुं: ऽयो सो भन्ते, पुक्कुसाति नाम कुलपुत्तो भगवता सङ्खित्तेन  
ओवादेन ओवदितो, सो कालङ्कतो। तस्स का गति, को अभिसम्परायोऽति।  
    
पण्डितो भिक्खवे, पुक्कुसाति कुलपुत्तो,पच्चपादि धम्मस्सानुधम्मं। न च मं  
धम्माधिकरणं विहेठेसि। पुक्कुसाति भिक्खवे, कुलपुत्तो पञ्चन्नं ओरम्भागियानं  
सञ्ञोजनानं परिक्खया ओपपातिको तत्थ परिनिब्बायी अनावत्तिधम्मो तस्मा लोकाति।  
    
इदमवोच भगवा, अत्तमना ते भिक्खू भगवतो भासितं अभिनन्दुन्ति।  
[प्त्स् पगे २४८] [\क़् २४८।]        
धातुविभङ्गसुत्तं दसमं।  
    
--------------------------  
१।विभन्तगावी-सीमु।  
विभन्ता गावी-मजसं।  
    
[ब्ज्त् पगे ५१२] [\x ५१२।]       
    
३।४।११  
    
सच्चविभङ्ग सुत्तं  
    
एवं मे सुतं: एकं समयं भगवा बाराणसियं विहरति इसिपतने मिगदाये। तत्र खो  
भगवा भिक्खू आमन्तेसि भिक्खवोति। भदन्तेति ते भिक्खू भगवतो पच्चस्सोसुं।  
भगवा एतदवोच:  
    
तथागतेन भिक्खवे, अरहता सम्मासम्बुद्धेन बाराणसियं इसिपतने मिगदाये  
अनुत्तरं धम्मचक्कं पवत्तितं अप्पवत्तियं समणेन वा ब्राह्मणेन वा देवेन वा  
मारेन वा ब्रह्मुना वा केनचि वा लोकस्मिं, यदिदं चतुन्नं अरियसच्चानं आचिक्खना  
देसना पञ्ञपना पट्ठपना विवरणा विभजना उत्तानीकम्मं। कतमेसं चतुन्नं:  
दुक्खस्स अरियसच्चस्स आचिक्खना देसना पञ्ञपना पट्ठपना विवरणा विभजना  
उत्तानीकम्मं, दुक्खसमुदयस्स अरियसच्चस्स आचिक्खना देसना पञ्ञपना पट्ठपना  
विवरणा विभजना उत्तानीकम्मं। दुक्खनिरोधस्स अरियसच्चस्स आचिक्खना देसना  
पञ्ञपना पट्ठपना विवरणा विभजना उत्तानीकम्मं। दुक्खनिरोधगामिया  
पटिपदाय१ अरियसच्चस्स आचिक्खना देसना पञ्ञपना पट्ठपना विवरणा विभजना  
उत्तानीकम्मं। तथागतेन भिक्खवे, अरहता सम्मासम्बुद्धेन बाराणसियं इसिपतने  
मिगदाये अनुत्तरं धम्मचक्कं पवत्तितं अप्पवत्तियं समणेन वा ब्राह्मणेन वा  
देवेन वा मारेन वा ब्रह्मुना वा केनचि वा लोकस्मिं, यदिदं इमेसं चतुन्नं  
अरियसच्चानं आचिक्खना देसना पञ्ञपना पट्ठपना विवरणा विभजना उत्तानीकम्मं।  
    
सेवेथ भिक्खवे, सारिपुत्तमोग्गल्लाने। भजथ भिक्खवे, सारिपुत्तमोग्गल्लाने। पण्डिता  
भिक्खू अनुग्गाहका सब्रह्मचारीनं। सेय्यथापी भिक्खवे, जनेत्ति२ एवं सारिपुत्तो।  
सेय्यथापि जातस्स आपादेता एवं खो मोग्गल्लानो। सारिपुत्तो भिक्खवे, सोतापत्तिफले विनेति।  
मोग्गल्लानो उत्तमत्थे। सारिपुत्तो भिक्खवे, पहोति चत्तारि अरियसच्चानि वित्थारेन  
आचिक्खितुं देसेतुं पञ्ञापेतुं पट्ठपेतुं विवरितुं विभजितुं उत्तानीकातुन्ति।  
    
इदमवोच भगवा, इदं वत्वा सुगतो उट्ठायासना विहारं पाविसि।  
[प्त्स् पगे २४९] [\क़् २४९।]        
तत्र खो आयस्मा सारिपुत्तो अचिरपक्कन्तस्स भगवतो भिक्खू आमन्तेसि: आवुसो  
भिक्खवोति। आवुसोति खो ते भिक्खू आयस्मतो सारिपुत्तस्स पच्चस्सोसुं। आयस्मा सारिपुत्तो  
एतदवोच:  
    
--------------------------  
१। ॥।गामिनी पटिपदा-सिमू।  
२। जनेता५मजसं,सीमू।  
    
[ब्ज्त् पगे ५१४] [\x ५१४।]       
    
तथागतेन आवुसो, अरहता सम्मासम्बुद्धेन बाराणसियं इसिपतने मिगदाये अनुत्तरं  
धम्मचक्कं पवत्तितं अप्पवत्तियं समणेन वा ब्राह्मणेन वा देवेन वा मारेन वा  
ब्रह्मुना वा केनचि वा लोकस्मिं, यदिदं चतुन्नं अरियसच्चानं आचिक्खना देसना  
पञ्ञपना पट्ठपना विवरणा विभजना उत्तानीकम्मं। कतमेसं चतुन्नं: दुक्खस्स  
अरियसच्चस्स आचिक्खना देसना पञ्ञपना पट्ठपना विवरणा विभजना उत्तानीकम्मं।  
दुक्खसमुदयस्स अरियसच्चस्स आचिक्खना देसना पञ्ञपना पट्ठपना विवरणा  
विभजना उत्तानीकम्मं। दुक्खनिरोधस्स अरियसच्चस्स आचिक्खना देसना पञ्ञपना  
पट्ठपना विवरणा विभजना उत्तानीकम्मं। दुक्खनिरोधगामिनिया पटिपदाय  
अरियसच्चस्स आचिक्खना देसना पञ्ञपना पट्ठपना विवरणा विभजना उत्तानीकम्मं।   
    
कतमञ्चावुसो दुक्खं अरियसच्चं: जातिपि दुक्खा, जरापि दुक्खा, मरणम्पि दुक्खं,  
सोकपरिदेवदुक्खदोमनस्सुपायासापि दुक्खा, यम्पिच्छं न लभति तम्पि दुक्खं,  
सङ्खित्तेन पञ्चुपादानक्खन्धा दुक्खा।  
    
कतमाचावुसो जाति: या तेसं तेसं सत्तानं तम्हि तम्हि सत्तनिकाये जाति सञ्जाति ओक्कन्ति  
अभिनिब्बत्ति१ खन्धानं पातुभावो आयतनानं पटिलाभो, अयं वुच्चतावुसो जाति।  
    
कतमाचावुसो जरा: या तेसं तेसं सत्तानं तम्हि तम्हि सत्तनिकाये जरा जीरणता  
खण्डिच्चं पालिच्चं वलित्तचता आयुनो संहानि इन्द्रियानं परिपाको, अयं वुच्चतावुसो जरा।  
    
कतमञ्चावुसो२ मरणं: यं तेसं तेसं३ सत्तानं तम्हा तम्हा सत्तनिकाया चुति चवनता  
भेदो अन्तरधानं मच्चु मरणं कालकिरिया खन्धानं भेदो कलेबरस्स निक्खेपो,  
जीवितिन्द्रियस्स उपच्छेदो इदं वुच्चतावुसो मरणं।  
    
कतमो चावुसो सोको: यो खो आवुसो अञ्ञतरञ्ञतरेन व्यसनेन समन्नागतस्स  
अञ्ञतरञ्ञतरेन दुक्खधम्मेन फुट्ठस्स सोको सोचना सोचित्तं अन्तो सोको अन्तो  
परिसोको, अयं वुत्तावुसो सोको।  
    
कतमो चावुसो परिदेवो: यो खो आवुसो अञ्ञतरञ्ञतरेन ब्यसनेन समन्नागतस्स  
अञ्ञतरञ्ञतरेन दुक्खधम्मेन फुट्ठस्स आदेवो परिदेवो [प्त्स् पगे २५०] [\क़् २५०।]   
    आदेवना परिदेवना आदेवितत्तं परिदेवितत्तं, अयं वुच्चतावुसो परिदेवो।  
    
कतमं चावुसो दुक्खं: यं खो आवुसो कायिकं दुक्खं कायिकं असातं  
कायसम्फस्सजं दुक्खं असातं वेदयितं, इदं वुच्चतावुसो दुक्खं।  
    
कतमं चावुसो दोमनस्सं: यं खो आवुसो चेतसिकं दुक्खं चेतसिकं असातं वेदयितं  
मनोसम्फस्सजं दुक्खं असातं वेदयितं, इदं वुच्चतावुसो दोमनस्सं।   
    
-------------------------  
१।निब्बन्ति अभिनिब्बत्ति-[प्त्स्। २।]कतमा चावुसो-सीमू।  
३।या तेसं-मजसं।  
    
[ब्ज्त् पगे ५१६] [\x ५१६।]       
    
कतमो चावुसो उपायासो: यो खो आवुसो अञ्ञतरञ्ञतरेन ब्यसनेन समन्नागतस्स  
अञ्ञतरञ्ञतरेन दुक्खधम्मेन फुट्ठस्स आयासो उपायासो आयासितत्तं उपायासितत्तं,  
अयं वुच्चतावुसो उपायासो।  
    
कतमं चावुसो यम्पिच्छं न लभति तम्पि दुक्खं: जातिधम्मानं आवुसो, सत्तानं  
एवं इच्छा उप्पज्जति: अहो वत मयं न जातिधम्मा अस्साम, न च वत नो जाति आगच्छेय्याति।  
न खो पनेतं इच्छाय पत्तब्बं इदम्पि यम्पिच्छं न लभति तम्पि दुक्खं।  
जराधम्मानं आवुसो सत्तानं एवं इच्छा उप्पज्जति: अहो वत मयं न जराधम्मा  
अस्साम, न च वत नो जरा आगच्छेय्याति। न खो पनेतं इच्छाय पत्तब्बं इदम्पि  
यम्पिच्छं न लभति तम्पि दुक्खं। ब्याधिधम्मानं आवुसो, सत्तानं एवं इच्छा  
उप्पज्जति: अहो वत मयं न ब्याधिधम्मा अस्साम, न च वत नो ब्याधि आगच्छेय्याति। न  
खो पनेतं इच्छाय पत्तब्बं इदम्पि यम्पिच्छं न लभति तम्पि दुक्खं।  
मरणधम्मानं आवुसो, सत्तानं एवं इच्छा उप्पज्जति: अहो वत मयं न  
मरणधम्मा अस्साम, न च वत नो मरणं आगच्छेय्याति। न खो पनेतं इच्छाय  
पत्तब्बं इदम्पि यम्पिच्छं न लभति तम्पि दुक्खं।  
सोकपरिदेवदुक्खदोमनस्सुपायासधम्मानं आवुसो, सत्तानं एवं इच्छा उप्पज्जति: अहो  
वत मयं न सोकपरिदेवदुक्खदोमनस्सुपायासधम्मा अस्साम, न च वत नो  
सोकपरिदेवदुक्खदोमनस्सुपायासा आगच्छेय्युन्ति। न खो पनेतं इच्छाय पत्तब्बं,  
इदम्पि यम्पिच्छं न लभति तम्पि दुक्खं।  
    
कतमे चावुसो सङ्खित्तेन पञ्चुपादानक्खन्धा दुक्खा: सेय्यथीदं:  
रूपूपादानक्खन्धो वेदनूपादानक्खन्धो सञ्ञूपादानक्खन्धो  
सङ्खारूपादानक्खन्धो विञ्ञाणूपादानक्खन्धो। इमे वुच्चन्तावुसो सङ्खित्तेन  
पञ्चूपादानक्खन्धा दुक्खा। इदं वुच्चतावुसो दुक्खं अरियसच्चं।  
    
कतमञ्चावुसो, दुक्खसमुदयो१ अरियसच्चं: याऽयं तण्हा पोनोभविका२  
नन्दिरागसहगता तत्र तत्राभिनन्दिनी, सेय्यथीदं: कामतण्हा भवतण्हा [प्त्स् पगे  
२५१] [\क़् २५१।] विभवतण्हा। इदं वुच्चतावुसो दुक्खसमुदयो अरियसच्चं।  
    
कतमञ्चावुसो दुक्खनिरोधो३ अरियसच्चं: यो तस्सायेव तण्हाय असेसविरागनिरोधो चागो  
पटिनिस्सग्गो मुत्ति अनालयो। इदं वुच्चतावुसो दुक्खनिरोधो अरियसच्चं।  
    
कतमञ्चावुसो दुक्खनिरोधगामिनी पटिपदा अरियसच्चं: अयमेव अरियो अट्ठङ्गिको  
मग्गो, सेय्यथीदं: सम्मादिट्ठि सम्मासङ्कप्पो सम्मावाचा सम्माकम्मन्तो  
सम्माआजीवो सम्मावायामो सम्मासति सम्मासमाधि।  
    
कतमा चावुसो सम्मादिट्ठि: यं खो आवुसो दुक्खे ञाणं दुक्खसमुदये ञाणं  
दुक्खनिरोधे ञाणं दुक्खनिरोधगामिनिया पटिपदाय ञाणं। अयं वुच्चतावुसो  
सम्मादिट्ठि।  
    
कतमो चावुसो सम्मासङ्कप्पो: नेक्खम्मसङ्कप्पो अव्यापादसङ्कप्पो  
अविहिंसासङ्कप्पो। अयं वुच्चतावुसो सम्मासङ्कप्पो।  
    
कतमा चावुसो समावाचा: मुसावादा वेरमणी, पिसुनाय वाचाय वेरमणी, फरुसाय  
वाचाय वेरमणी, सम्फप्पलापा वेरमणी। अयं वुच्चतावुसो सम्मावाचा।  
    
-------------------------  
१।दुक्खसमुदयं-सीमू,मजसं।[प्त्स्।]  
२।पोनोब्भविका-मजसं।  
३।दुक्खनिरोधं-सीमू,मजसं,[प्त्स्।]  
    
[ब्ज्त् पगे ५१८] [\x ५१८।]       
    
कतमो चावुसो सम्माकम्मन्तो: पाणातिपाता वेरमणी, अदिन्नादाना वेरमणी कामेसु  
मिच्छाचारा वेरमणी। अयं वुत्तावुसो सम्माकम्मन्तो।  
    
कतमो चावुसो सम्मा आजीवो: इधावुसो अरियसावको मिच्छाआजीवं पहाय सम्मा आजीवेन  
जीविकं कप्पेति। अयं वुच्चतावुसो सम्माआजीवो।  
    
कतमो चावुसो सम्मावायामो: इधावुसो, भिक्खु अनुप्पन्नानं पापकानं अकुसलानं  
धम्मानं अनुप्पादाय छन्दं जनेति वायामति विरियं अरभति वित्तं पग्गण्हाति  
पदहति। उप्पन्नानं पापकानं अकुसलानं धम्मानं पहानाय छन्दं जनेति  
वायमति विरियं आरभति चित्तं पग्गण्हाति पदहति। अनुप्पन्नानं कुसलानं  
धम्मानं [प्त्स् पगे २५२] [\क़् २५२।] उप्पादाय छन्दं जनेति वायमति विरियं  
आरभति चित्तं पग्गण्हाति पदहति। उप्पन्नानं कुसलानं धम्मानं ठितिया  
असम्मोसाय१ भिय्योभावाय वेपुल्लाय भावनाय पारिपूरिया छन्दं जनेति वायमति  
विरियं आरभति चित्तं पग्गण्हाति पदहति। अयं वुच्चतावुसो सम्मावायामो।  
    
कतमा चावुसो सम्मासति: इधावुसो भिक्खु काये कायानुपस्सी विहरति आतापी सम्पजानो  
सतिमा विनेय्य लोके अभिज्झादोमनस्सं। वेदनासु वेदनानुपस्सी विहरति आतापी सम्पजानो  
सतिमा विनेय्य लोके अभिज्झा दोमनस्सं। चित्ते चित्तानुपस्सी विहरति आतापी सम्पजानो सतिमा  
विनेय्य लोके अभिज्झा दोमनस्सं। धम्मेसु धम्मानुपस्सी विहरति आतापी सम्पजानो  
सतिमा विनेय्य लोके अभिज्झा दोमनस्सं। अयं वुच्चतावुसो सम्मासति।  
    
कतमो चावुसो, सम्मासमाधि: इधावुसो, भिक्खु विविच्चेव कामेहि विविच्च अकुसलेहि  
धम्मेहि सवितक्कं सविचारं विवेकजं पितिसुखं पठमं झानं उपसम्पज्ज  
विहरति।  
वितक्कविचारनं वूपसमा अज्झत्तं सम्पसादनं चेतसो एकोदिभावं अवितक्कं अविचारं  
समाधिजं पितिसुखं दुतियं झानं उपसम्पज्ज विहरति। पीतिया च विरागा उपेक्खको च  
विहरति। सतो च सम्पजानो सुखं च कायेन पटिसंवेसेदेति। यन्तं अरिया आचिक्खन्ति  
उपेक्खको सतिमा सुखविहारीति ततियं झानं उपसम्पज्ज विहरति। सुखस्स च पहाना  
दुक्खस्स च पहाना पुब्बेव सोमनस्स दोमनस्सानं अत्थङ्गमा अदुक्खं असुखं  
उपेक्खा सति पारिसुद्धिं चतुत्थं झानं उपसम्पज्ज विहरति। अयं वुच्चतावुसो  
सम्मासमाधि। इदं वुच्चतावुसो दुक्खनिरोधगामिनी पटिपदा अरियसच्चं।  
    
तथागतेनावुसो, अरहता सम्मासम्बुद्धेन बाराणसियं इसिपतने मिगदाये अनुत्तरं  
धम्मचक्कं पवत्तितं अप्पवत्तियं समणेन वा ब्राह्मणेन वा देवेन वा मारेन वा  
ब्रह्मुना वा केनचि वा लोकस्मिं, यदिदं इमेसं चतुन्नं अरियसच्चानं आचिक्खना देसना  
पञ्ञपना पट्ठपना विवरणा विभजना उत्तानीकम्मन्ति।  
    
इदमवोचायस्मा सारिपुत्तो, अत्तमना ते भिक्खु आयस्मतो सारिपुत्तस्स भासितं  
अभिनन्दुन्ति।  
[प्त्स् पगे २५३] [\क़् २५३।]        
सच्चविभङ्ग सुत्तं एकादसमं  
    
-------------------------  
१।असम्मोहाय-[प्त्स्।]  
    
[ब्ज्त् पगे ५२०] [\x ५२०।]       
    
३।४।१२  
    
दक्खिणाविभङ्ग सुत्तं  
    
एवं मे सुतं: एकं समयं भगवा सक्केसु विहरति कपिलवत्थुस्मिं निग्रोधारामे।  
अथ खो महापजापती गोतमी नवं दुस्सयुगं आदाय येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्ना खो  
महापजापती गोतमी भगवन्तं एतदवोच:  
    
इदं मे भन्ते, नवं दुस्सयुगं भगवन्तं उद्दिस्स सामं कन्तं सामं वायितं। तं  
मे भन्ते, भगवा पतिगण्हातु अनुकम्पं उपादायाऽति। एवं वुत्ते भगवा महापजापतिं  
गोतमिं एतदवोच: सङ्गे गोतमी देहि, सङ्घे ते दिन्नं अहं चेव पूजितो भविस्सामि  
सङ्घो चाऽति। दुतियम्पि खो महापजापती गोतमी भगवन्तं एतदवोच: इदं मे भन्ते,  
नवं दुस्सयुगं भगवन्तं उद्दिस्स सामं कन्तं सामं वायितं। तं मे भन्ते,  
भगवा पतिगण्हातु अनुकम्पं उपादायाऽति। दुतियम्पि खो भगवा महापजापतिं  
गोतमिं एतदवोच: सङ्घे गोतमी देहि, सङ्घे ते दिन्ने अहञ्चेव पूजितो भविस्सामि सङ्घो  
चाऽति। ततियम्पि खो महापजापती गोतमी भगवन्तं एतदवोच: इदं मे भन्ते, नवं  
दुस्सयुगं भगवन्तं उद्दिस्स सामं कन्तं सामं वायितं। तं मे भन्ते, भगवा  
पतिगण्हातु अनुकम्पं उपादायाऽति। ततियम्पि खो भगवा महापजापतिं गोतमिं  
एतदवोच: सङ्घे गोतमी देहि सङ्घे ते दिन्ने अहञ्चेव पूजितो भविस्सामि सङ्घो चाऽति।  
    
एवं वुत्ते आयस्मा आनन्दो भगवन्तं एतदवोच: ऽपतिगण्हातु भन्ते, भगवा  
महापजापतिया गोतमिया नवं दुस्सयुगं, बहूपकारा१ भन्ते, महापजापती गोतमी  
भगवतो मातुच्छा आपादिका पोसिका खीरस्स दायिका, भगवन्तं जनेत्तिया कालकताय२  
थञ्ञं पायेसि। भगवापि भन्ते, बहूपकारो महापजापतिया गोतमिया। भगवन्तं  
भन्ते, आगम्म महापजापती गोतमी बुद्धं सरणं गता, धम्मं सरणं गता,  
सङ्घं सरणं गता। भगवन्तं भन्ते। आगम्म महापजापती गोतमी पाणातिपाता  
पटिविरता, अदिन्नादाना पटिविरता, कामेसुमिच्छाचारा पटिविरता, मुसावादा पटिविरता,  
सुरामेरयमज्जपमादट्ठाना पटिविरता। भगवन्तं भन्ते, आगम्म महापजापती  
गोतमी बुद्धे अवेच्चप्पसादेन समन्नागता, धम्मे अवेच्चप्पसादेन समन्नागता,  
सङ्घे अवेच्चप्पसादेन समन्नागता, अरियकन्तेहि [प्त्स् पगे २५४] [\क़् २५४।] सीलेहि  
समन्नागता। भगवन्तं भन्ते, आगम्म महापजापती गोतमी दुक्खे निक्कङ्खा,  
दुक्खसमुदये निक्कङ्खा, दुक्खनिरोधे निक्कङ्खा, दुक्खनिरोधगामिनिया  
पटिपदाय निक्कङ्खा। भगवापि भन्ते बहूपकारो महापजापतिया गोतमियाति।  
    
------------------------  
१।बहुकारा-स्या।  
२।कालङ्कताय-मजसं,सीमू।  
    
[ब्ज्त् पगे ५२२] [\x ५२२।]       
    
एवमेतं आनन्द, एवमेतं आनन्द, यं हि आनन्द, पुग्गलो पुग्गलं आगम्म बुद्धं  
सरणं गतो होति, धम्मं सरणं गतो होति, सङ्घं सरणं गतो होति।इमस्सानन्द,  
पुग्गलस्स इमिना पुग्गलेन न सुप्पतिकारं वदामि, यदिदं  
अभिवादनपच्चुट्ठानअञ्जलिकम्मसामीचिकम्मचीवरपिण्डपातसेनासनगिलान-  
पच्चयभेसज्जपरिक्खारानुप्पदानेन।  
    
यं हानन्द, पुग्गलो पुग्गलं आगम्म। पाणातिपाता पटिविरतो होति, अदिन्नादाना पटिविरतो  
होति, कामेसु मिच्छाचारा पटिविरतो होति, मुसावादा पटिविरतो होति,  
सुरामेरयमज्जपमादट्ठाना पटिविरतो होति। इमस्सानन्द, पुग्गलस्स इमिना पुग्गलेन  
न सुप्पतिकारं वदामि। यदिदं  
अभिवादनपच्चुट्ठानअञ्जलिकम्मसामीचिकम्मचीवरपिण्डपातसेनासनगिलान-  
पच्चयभेसज्जपरिक्खारानुप्पदानेन।  
    
यं हानन्द, पुग्गलो पुग्गलं आगम्म बुद्धे अवेच्चप्पसादेन समन्नागतो होति,  
धम्मे अवेच्चप्पसादेन समन्नागतो होति, सङ्घे अवेच्चप्पसादेन समन्नागतो होति,  
अरियकन्तेहि सीलेहि समन्नागतो होति। इमस्सानन्द, पुग्गलस्स इमिना पुग्गलेन न  
सुप्पतिकारं वदामि। यदिदं  
अभिवादनपच्चुट्ठानअञ्जलिकम्मसामीचिकम्मचीवरपिण्डपातसेनासनगिलान-  
पच्चयभेसज्जपरिक्खारानुप्पदानेन।  
    
यं हानन्द, पुग्गलो पुग्गलं आगम्म दुक्खे निक्कङ्खो होति, दुक्खसमुदये  
निक्कङ्खो होति, दुक्खनिरोधे निक्कङ्खो होति, दुक्खनिरोधगामिनिया पटिपदाय  
निक्कङ्खो होति। इमस्सानन्द, पुग्गलस्स इमिना पुग्गलेन न सुप्पतिकारं वदामि।  
यदिदं अभिवादनपच्चुट्ठानअञ्जलिकम्मसामीचिकम्मचीवरपिण्डपातसेनासनगिलान-  
पच्चयभेसज्जपरिक्खारानुप्पदानेन।  
    
चुद्दस खो पनिमानन्द, पाटिपुग्गलिका दक्खिणा। कतमा चुद्दस: तथागते अरहन्ते  
सम्मासम्बुद्धे दानं देति, अयं पठमा पाटिपुग्गलिका दक्खिणा। पच्चेकबुद्धे१  
दानं देति, अयं दुतिया पाटिपुग्गलिका दक्खिणा। तथागतसावके अरहन्ते दानं देति,  
अयन्ततिया पाटिपुग्गलिका दक्खिणा। अरहत्तफलसच्छिकिरियाय पटिपन्ने दानं देति, अयं  
चतुत्थी पाटिपुग्गलिका दक्खिणा। अनागामिस्स दानं देति, अयं पञ्चमी पाटिपुग्गलिका  
दक्खिणा। [प्त्स् पगे २५५] [\क़् २५५।] अनागामिफलसच्छकिरियाय पटिपन्ने दानं देति,  
अयं छट्ठि पाटिपुग्गलिका दक्खिणा। सकदागामिस्स दानं देति, अयं सत्तमी  
पाटिपुग्गलिका दक्खिणा। सकदागामिफलसच्छकिरियाय पटिपन्ने दानं देति, अयं  
अट्ठमी पाटिपुग्गलिका दक्खिणा। सोतापन्ने दानं देति, अयं नवमी पाटिपुग्गलिका  
दक्खिणा। सोतापत्तिफलसच्छकिरियाय पटिपन्ने दानं देति, अयन्दसमी पाटिपुग्गलिका  
दक्खिणा। बाहिरके कामेसु वीतरागे दानं देति, अयं एकादसमी पाटिपुग्गलिका दक्खिणा।  
पुथुज्जनसीलवन्ते दानं देति, अयं द्वादसमी पाटिपुग्गलिका दक्खिणा।  
पुथुज्जनदुस्सीले दानं देति, अयं तेरसमी पाटिपुग्गलिका दक्खिणा। तिरच्छानगते दानं  
देति, अयं चुद्दसमी पाटिपुग्गलिका दक्खिणाति।  
    
-------------------------  
१।पच्चेकसम्बुद्धे-मजसं,सीमू।  
    
[ब्ज्त् पगे ५२४] [\x ५२४।]       
    
तत्रानन्द, तिरच्छानगते दानं दत्वा सतगुणा दक्खिणा पाटिकङ्खितब्बा।  
पुथुज्जनदुस्सीले दानं दत्वा सहस्सगुणा दक्खिणा पाटिकङ्खितब्बा। पुथुज्जनसीलवन्ते  
दानं दत्वा सतसहस्सगुणा दक्खिणा पाटिकङ्खितब्बा। बाहिरके कामेसु वीतरागे दानं  
दत्वा कोटिसतसहस्सगुणा दक्खिणा पाटिकङ्खितब्बा। सोतापत्तिफलसच्छिकिरियाय  
पटिपन्ने दानं दत्वा असङ्खेय्या अप्पमेय्या दक्खिणा पाटिकङ्खितब्बा। को पन वादो  
सोतापन्ने, को पन वादो सकदागामिफलसच्छिकिरियाय पटिपन्ने, को पन वादो  
सकदागामिस्स, को पन वादो अनागामिफलसच्छिकिरियाय पटिपन्ने, को पन वादो  
अनागामिस्स, को पन वादो अरहत्तफलसच्छिकिरियाय पटिपन्ने, को पन वादो  
तथागतसावके अरहन्ते, को पन वादो पच्चेकबुद्धे, को पन वादो तथागते अरहन्ते  
सम्मासम्बुद्धेति।  
    
सत्त खो पनिमाननद, सङ्घगता दक्खिणा। कतमा सत्त: बुद्धपमुखे उभतो  
सङ्घे दानं देति, अयं पठमा सङ्घगता दक्खिणा। तथागते परिनिब्बुते उभतो  
सङ्घे दानं देति, अयं दुतिया सङ्घगता दक्खिणा। भिक्खुसङ्घे दानं देति, अयं  
ततिया सङ्घगता दक्खिणा। भिक्खुनीसङ्घे दानं देति, अयं चतुत्थी सङ्घगता  
दक्खिणा। ऽएत्तका मे भिक्खू च भिक्खुनियो [प्त्स् पगे २५६] [\क़् २५६।] च सङ्घतो  
उद्दिस्सथाऽति दानं देति। अयं पञ्चमी सङ्घगता दक्खिणा। ऽएत्तका मे भिक्खू सङ्घतो  
उद्दिस्सथाऽति दानं देति, अयं छट्ठी सङ्घगता दक्खिणा। ऽएत्तिका मे भिक्खुनियो  
सङ्घतो उद्दिस्सथाऽति दानं देति। अयं सत्तमी सङ्घगता दक्खिणा।

भविस्सन्ति खो पनानन्द, अनागतमद्धानं गोत्रभुनो कासावकण्ठा दुस्सीला  
पापधम्मा, तेसु दुस्सीलेसु सङ्घं उद्दिस्स दानं दस्सन्ति। तदापहं१ आनन्द  
सङ्घगतं दक्खिणं असङ्खेय्यं अप्पमेय्यं वदामि। नत्वेवाहं आनन्द, केनची  
परियायेन सङ्घगताय दक्खिणाय पाटिपुग्गलिकं दानं महप्फलतरं वदामि।  
    
चतस्सो खो इमा आनन्द, दक्खिणाविसुद्धियो। कतमा चतस्सो: अत्थानन्द, दक्खिणा  
दायकतो विसुज्झति नो पटिग्गाहकतो। अत्थानन्द, दक्खिणा पटिग्गाहकतो विसुज्झति। नो  
दायकतो। अत्थानन्द, दक्खीणा नेव दायकतो विसुज्झति नोपटिग्गाहकतो। अत्थानन्द,  
दक्खिणा दायकतो चेव विसुज्झति पटिग्गाहकतो च।   
कथञ्चानन्द, दक्खिणा दायकतो विसुज्झति नो पटिग्गाहकतो: इधानन्द, दायको होति  
सिलवा कल्याणधम्मो, पटिग्गाहका होन्ति दुस्सीला पापधम्मा। एवं खो आनन्द,  
दक्खिणा दायकतो विसुज्झति नो पटिग्गाहकतो।  
कथञ्चानन्द, दक्खिणा पटिग्गाहकतो विसुज्झति नो दायकतो: इधानन्द दायको होति  
दुस्सीलो पापधम्मो, पटिग्गाहका होन्ति सीलवन्तो२ कल्याणधम्मा। एवं खो आनन्द,  
दक्खिणा पटिग्गाहकतो विसुज्झति नो दायकतो।  
    
कथञ्चानन्द, दक्खिणा नेव दायकतो विसुज्झति नो पटिग्गाहकतो। इधानन्द, दायको च  
होति दुस्सीलो पापधम्मो, पटिग्गाहका च होन्ति दुस्सीला पापधम्मा। एवं खो आनन्द,  
दक्खिणा नेव दायकतो विसुज्झति नो पटिग्गाहकतो।  
    
-------------------------  
१।तदापाहं-मजसं। २।सीलवन्ता-सीमू।  
    
[ब्ज्त् पगे ५२६] [\x ५२६।]       
    
कथञ्चानन्द, दक्खिणा दायकतोचेव विसुज्झति पटिग्गाहकतो च: इधानन्द, दायको च  
होति सिलवा कल्याणधम्मो, पटिग्गाहका च होन्ति सिलवन्तो कल्याणधम्मा। [प्त्स् पगे  
२५७] [\क़् २५७।] एवं खो आनन्द, दक्खिणा दायकतो चेव विसुज्झति पटिग्गाहकतो च।  
इमा खो आनन्द, चतस्सो दक्खिणाविसुद्धियोति।  
    
इदमवोच भगवा इदं वत्वा सुगतो अथापरं एतदवोच सत्था:  
    
यो सीलवा दुस्सीलेसु ददाति दानं  
धम्मेन लद्धा१ सुपसन्नचिन्तो,  
अभिसद्दहं कम्मफलं उऌआरं  
सा दक्खिणा दायकतो विसुज्झति।  
    
यो दुस्सीलो सिलवन्तेसु ददाति दानं  
अधम्मेन लद्धा१ अप्पसन्नचीत्तो,  
अनभिसद्दहं कम्मफलं उऌआरं  
सा दक्खिणा पटिग्गाहकतो विसुज्झति।  
    
यो दुस्सीलो ददाति दानं  
अधम्मेन लद्धा१ अप्पसन्नचित्तो  
अनभिसद्दहं कम्मफलं उऌआरं  
न तं दानं विपुलफलन्ति२ ब्रूमि।  
    
यो सीलवा सिलवन्तेसु ददाति दानं  
धम्मेन लद्धा१ सुपसन्नचित्तो,  
अभिसद्दहं कम्मफलं उऌआरं  
तं वे दानं विपुलफलन्ति२ ब्रूमि।  
    
यो वीतरागो वीतरागेसु ददाति दानं  
धम्मेन लद्धा१ सुपसन्नचित्तो  
अभिसद्दहं कम्मफलं उऌआरं  
तं वे दानं आमिसदानानमग्गन्ति३  
[प्त्स् पगे २५८] [\क़् २५८।]        
दक्खिणाविभङ्ग सुत्तं द्वादसमं  
    
विभङ्गवग्गो चतुत्थो।  
    
तस्स वग्गस्स उद्दानं  
    
भद्देकानन्द कच्चान लोमसङ्गिया सुभो,  
महाकम्म सऌआयतन विभङ्गा,  
उद्देस अरणा धातु सच्चं  
दक्खिणा विभङ्ग सुत्तन्ति४।  
    
-------------------------  
१।लद्धं-सीमू। २।विपुलप्फलन्ति-मजसं,  
३।चिपुलन्तिब्रूमि-सीमू।  
    
[ब्ज्त् पगे ५२८] [\x ५२८।]       
    
५।सऌआयतनवग्गो  
    
३।५।१  
    
अनाथपिण्डिकोवाद सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तेन खो पन समयेन अनाथपिण्डिको गहपति आबाधिको होति दुक्खितो  
बाऌहगिलानो। अथ खो अनाथपिण्डिको गहपति अञ्ञतरं पुरिसं आमन्तेसि: ऽएहि त्वं अम्हो  
पुरिस, येन भगवा तेनुपसङ्कम, उपसङ्कमित्वा मम वचनेन भगवतो पादे सिरसा  
वन्दाहि। ऽअनाथपिण्डिको भन्ते, गहपति आबाधिको दुक्खितो बाऌहगिलानो। ऽसो भगवतो  
पादे सिरसा वन्दतीऽति। येन चायस्मा सारिपुत्तो तेनुपसङ्कम, उपसङ्कमित्वा मम  
वचनेन आयस्मतो सारिपुत्तस्स पादे सिरसा वन्दाहि ऽअनाथपिण्डिको भन्ते, गहपति  
आबाधिको दुक्खितो बाऌहगिलानो। सो आयस्मतो सारिपुत्तस्स पादे सिरसा वन्दतीऽति। एवञ्च  
वदेहि: ऽसाधु किर भन्ते, आयस्मा सारिपुत्तो येन अनाथपिण्डिकस्स गहपतिस्स निवेसनं  
तेनुपसङ्कमतु अनुकम्पं उपादायाऽति।  
    
ऽएवं भन्तेऽति खो सो पुरिसो अनाथपिण्डिकस्स गहपतिस्स पटिस्सुत्वा येन भगवा  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो सो पुरिसो भगवन्तं एतदवोच: ऽअनाथपिण्डिको भन्ते, गहपति आबाधिको  
दुक्खितो बाऌहगिलानो, सो भगवतो पादे सिरसा वन्दतीऽति। येन चायस्मा सारिपुत्तो  
तेनुपसङ्कमि। उपसङ्कमित्वा आयस्मन्तं सारिपुत्तं अभिवादेत्वा एकमन्तं निसीदि।  
एकमन्तं निसिन्नो खो सो पुरिसो आयस्मन्तं सारिपुत्तं एतदवोच: ऽअनाथपिण्डिको भन्ते,  
गहपति आबाधिको दुक्खितो बाऌहगिलानो, सो आयस्मतो सारिपुत्तस्स पादे सिरसा वन्दति।  
एवञ्च वदेति: साधु किर भन्ते, आयस्मा सारिपुत्तो येन अनाथपिण्डिकस्स गहपतिस्स  
निवेसनं तेनुपसङ्कमतु अनुकम्पं उपादायाऽति।  
    
अधिवासेसि खो आयस्मा सारिपुत्तो तुण्हीभावेन। अथ खो आयस्मा सारिपुत्तो निवासेत्वा  
पत्तचीवरमादाय आयस्मता आनन्देन पच्छासमणेन येन अनाथपिण्डिकस्स  
गहपतिस्स निवेसनं तेनुपसङ्कमि। उपसङ्कमित्वा [प्त्स् पगे २५९] [\क़् २५९।]       
पञ्ञत्ते आसने निसीदि। निसज्ज खो आयस्मा सारिपुत्तो अनाथपिण्डिकं गहपतिं एतदवोच:  
ऽकच्चि ते गहपति, खमनीयं कच्चि ते दुक्खा वेदना पटिक्कमन्ति, नो अभिक्कमन्ति,  
पटिक्कमोसानं पञ्ञायन्ति नो अभिक्कमोऽति।  
    
[ब्ज्त् पगे ५३०] [\x ५३०।]       
    
न मे भन्ते सारिपुत्त खमनीयं, न यापनीयं,बाऌहा मे दुक्खा वेदना।  
अभिक्खमन्ति नो पटिक्कमन्ति। अभिक्कमोसानं पञ्ञायति नो पटिक्कमोऽति।  
    
सेय्यथापि भन्ते सारिपुत्त, बलवा पुरिसो तिण्हेन सिखरेन मुद्धनि अभिमन्थेय्य,  
एवमेव खो भन्ते सारिपुत्त, अधिमत्ता वाता मुद्धनि ऊहनन्ति। न मे भन्ते सारिपुत्त,  
खमनीयं, न यापनीयं, बाऌहा मे दुक्खा वेदना अभिक्कमन्ति नो पटिक्कमन्ति।  
अभिक्कमोसानं पञ्ञायति नो पटिक्कमोति।  
    
सेय्यथापि भन्ते सारिपुत्त, बलवा पुरिसो दऌहेन वरत्तबन्धेन१ सीसे सीसवेठनं२  
ददेय्य, एवमेव खो मे भन्ते सारिपुत्त, अधिमत्ता वाता सीसं परिकन्तन्ति३। न मे  
भन्ते सारिपुत्त, खमनीयं न यापनीयं, बऌहा मे दुक्खा वेदना अभिक्कमन्ति नो  
पटिक्कमन्ति। अभिक्कमोसानं पञ्ञायति, नो पटिक्कमोति।  
    
सेय्यथापि भन्ते सारिपुत्त, दक्खो गोघातको वा गोघातकन्तेवासी वा तिण्हेन  
गोविकन्तनेन कुच्छिं परिकन्तेय्य, एवमेव खो मे भन्ते सारिपुत्त, अधिमत्ता वाता  
कुच्छिं परिकन्तन्ति। न मे भन्ते सारिपुत्त, खमनीयं न यापनीयं, बऌहा मे  
दुक्खा वेदना अभिक्कमन्ति नो पटिक्कमन्ति। अभिक्कमोसानं पञ्ञायति नो पटिक्कमोति।  
    
सेय्यथापि भन्ते सारिपुत्त, द्वे बलवन्तो पुरिसा दुब्बलतरं पुरिसं नानाबाहासु गहेत्वा  
अङ्गारकासुया सन्तापेय्युं सम्परिताप्यें, एवमेव खो मे भन्ते सारिपुत्त, अधिमत्तो  
कायस्मिं डाहो। न मे भन्ते सारिपुत्त, खमनीयं न यापनीयं बाऌहा मे दुक्खा  
वेदना अभिक्कमन्ति नो पटिक्कमन्ति, अभिक्कमोसानं पञ्ञायति नो पटिक्कमोति।  
    
तस्मातिह ते गहपति, एवं सिक्खितब्बं: ऽन चक्खुं उपादियिस्सामी। न च मे  
चक्खुनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह ते  
गहपति, एवं सिक्खितब्बं: ऽन सोतं उपादियिस्सामि। न च मे सोतनिस्सितं विञ्ञाणं  
भविस्सतीऽति। एवं हि ते गहपति, सिक्खितब्बं। तस्मातिह ते गहपति, एवं सिक्खितब्बं:  
ऽन घानं उपादियिस्सामी। न च मे घाननिस्सितं विञ्ञाणं भविस्सतीऽति। एवं हि ते  
गहपति, सिक्खितब्बं। तस्मातिह ते गहपति, एवं सिक्खितब्बं: ऽन जिव्हं उपादियिस्सामि।  
न च मे जिव्हनिस्सितं विञ्ञाणं भविस्सतीऽति। एवं हि ते गहपति, सिक्खितब्बं।  
तस्मातिह ते गहपति, एवं सिक्खितब्बं: ऽन कायं उपादियिस्सामि। न च मे कायनिस्सितं  
विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह ते गहपति, एवं  
सिक्खितब्बं: ऽन मनं उपादियिस्सामी। न च मे मनोनिस्सितं विञ्ञाणं भविस्सतीऽति। एवं  
हि ते गहपति, सिक्खीतब्बं।  
    
तस्मातिह ते गहपति, एवं सिक्खितब्ब: ऽन रूपं उपादियिस्सामि। न च मे रूपनिस्सितं  
विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह ते गहपति, एवं  
सिक्खितब्बं: ऽन सद्दं उपादियिस्सामी। न च मे सद्दनिस्सितं विञ्ञाणं भविस्सतीऽति।  
एवं हि ते गहपति, सिक्खीतब्बं। तस्मातिह ते गहपति, एवं सिक्खितब्ब: ऽन गन्धं  
उपादियिस्सामि। न च मे गन्धनिस्सितं विञ्ञाणं भविस्सतीऽति। एवं हि ते गहपति,  
सिक्खितब्बं। तस्मातिह ते गहपति, एवं सिक्खितब्बं: ऽन रसं उपादियिस्सामी। न च मे  
रसनिस्सितं विञ्ञाणं भविस्सतीऽति। एवं हि ते गहपति, सिक्खीतब्बं। तस्मातिह ते  
गहपति, एवं सिक्खितब्ब: ऽन फोट्ठब्बं उपादियिस्सामि। न च मे फोट्ठब्बनिस्सितं  
विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह ते गहपति, एवं  
सिक्खितब्बं: ऽन धम्मं उपादियिस्सामी। न च मे धम्मनिस्सितं विञ्ञाणं  
भविस्सतीऽति। एवं हि ते गहपति, सिक्खीतब्बं।  
    
-------------------------  
१।वरत्तखण्डेन-सीमू।मजसं।  
२।सीसवेठं-मजसं।  
३।अधिमत्ता सीसे सीसवेदना-मजसं।  
    
[ब्ज्त् पगे ५३२] [\x ५३२।]       
    
तस्मातिह ते गहपति, एवं सिक्खितब्ब: ऽन चक्खु विञ्ञाणं उपादियिस्सामि। न च मे  
चक्खुविञ्ञाणनिस्सितं विञ्ञाणं भविस्सतीऽति एवं हि ते गहपति, सिक्खितब्बं। तस्मातिह  
ते गहपति, एवं सिक्खितब्बं: ऽन सोतविञ्ञाणं उपादियिस्सामी। न च मे  
सोतविञ्ञाणनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह ते  
गहपति, एवं सिक्खितब्ब: ऽन घानविञ्ञाणं उपादियिस्सामि। न च मे  
घानविञ्ञाणनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह  
ते गहपति, एवं सिक्खितब्बं: ऽन जिव्हाविञ्ञाणं उपादियिस्सामी। न च मे  
जिव्हाविञ्ञाणनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह  
ते गहपति, एवं सिक्खितब्ब: ऽन कायविञ्ञाणं उपादियिस्सामि। न च मे  
कायविञ्ञाणनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह  
ते गहपति, एवं सिक्खितब्बं: ऽन मनोविञ्ञाणं उपादियिस्सामी। न च मे मनो  
विञ्ञाणनिस्सितं विञ्ञाणं भविस्सतीऽति। एवं हि ते गहपति, सिक्खितब्बं।  
    
तस्मातिह ते गहपति, एवं सिक्खितब्बं: ऽन चक्खुसम्फस्सं उपादियिस्सामि। न च मे  
चक्खुसम्फस्सनिस्सितं [प्त्स् पगे २६०] [\क़् २६०।] विञ्ञाणं भविस्सतीऽति। एवं हि ते  
गहपति, सिक्खितब्बं। तस्मातिह ते गहपति, एवं सिक्खितब्बं: ऽन सोतसम्फस्सं  
उपादियिस्सामी। न च मे  
सोतसम्फस्सनिस्सितं विञ्ञाणं भविस्सतीऽति। एवं हि ते गहपति, सिक्खीतब्बं। तस्मातिह  
ते गहपति, एवं सिक्खितब्बं: ऽन घानसम्फस्सं उपादियिस्सामि। न च मे  
घानसम्फस्सनिस्सितं विञ्ञाणं भविस्सतीऽति। एवं हि ते गहपति, सिक्खितब्बं।  
तस्मातिह ते गहपति, एवं सिक्खितब्बं: ऽन जिव्हासम्फस्सं उपादियिस्सामि। न च मे  
जिव्हासम्फस्सनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह  
ते गहपति, एवं सिक्खितब्बं: ऽन कायसम्फस्सं उपादियिस्सामि। न च मे  
कायसम्फस्सनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह  
ते गहपति, एवं सिक्खितब्बं: ऽन मनोसम्फस्सं उपादियिस्सामि। न च मे  
मनोसम्फस्सनिस्सितं विञ्ञाणं भविस्सतीऽति। एवं हि ते गहपति, सिक्खितब्बं।  
    
तस्मातिह ते गहपति, एवं सिक्खितब्बं: ऽन चक्खुसम्फस्सजं वेदनं उपादियिस्सामि।  
न च मे चक्खुसम्फस्सजवेदनानिस्सितं१ विञ्ञाणं भविस्सतीऽति। एवं हि ते गहपति,  
सिक्खितब्बं। तस्मातिह ते गहपति, एवं सिक्खितब्बं: ऽन सोतसम्फस्सजंवेदनं  
उपादियिस्सामी। न च मे सोतसम्फस्सजवेदनानिस्सितं विञ्ञाणं भविस्सतीऽति। एवं हि ते  
गहपति, सिक्खीतब्बं। तस्मातिह ते गहपति, एवं सिक्खितब्ब: ऽन घानसम्फस्सजं  
वेदनं उपादियिस्सामि। न च मे घानसम्फस्सजवेदनानिस्सितं विञ्ञाणं भविस्सतीऽति।  
एवं हि ते गहपति, सिक्खितब्बं। तस्मातिह ते गहपति, एवं सिक्खितब्ब: ऽन  
जिव्हासम्फस्सजं वेदनं उपादियिस्सामि।न च मे जिव्हासम्फस्सजवेदनानिस्सितं  
विञ्ञाणं भविस्सतीऽति।एवं हि ते गहपति सिक्खितब्बं।तस्मातिह ते गहपति, एवं  
सिक्खितब्बं: न कायसम्फस्सजं वेदनं उपादियिस्सामि।न च मे  
कायसम्फस्सजवेदनानिस्सितं विञ्ञाणं भविस्सतीऽति। एवं हि ते गहपति, सिक्खितब्बं।  
तस्मातिह ते गहपति, एवं सिक्खितब्बं: ऽन मनोसम्फस्सजं वेदनं उपादियिस्सामि। न  
च मे मनोसम्फस्सजवेदनानिस्सितं विञ्ञाणं भविस्सतीऽति। एवं हि ते गहपति,  
सिक्खितब्बं।   
    
तस्मातिह ते गहपति, एवं सिक्खितब्बं: न पठवीधातुं उपादियिस्सामि। न च मे  
पठवीधातुनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह  
ते गहपति, एवं सिक्खितब्बं: न आपोधातुं उपादियिस्सामि। न च मे आपोधातुनिस्सितं  
विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह ते गहपति, एवं  
सिक्खितब्बं: न तेजोधातुं उपादियिस्सामि। न च मे तेजोधातुनिस्सितं विञ्ञाणं  
भविस्सतीऽति। एवं हि ते गहपति, सिक्खितब्बं। तस्मातिह ते गहपति, एवं सिक्खितब्बं:  
न वायेधातुं उपादियिस्सामि। न च मे वयोधातुनिस्सितं विञ्ञाणं भविस्सतीऽति। एवं हि  
ते गहपति, सिक्खितब्बं। तस्मातिह ते गहपति, एवं सिक्खितब्बं: न आकासधातुं  
उपादियिस्सामि। न च मे आकासधातुनिस्सितं विञ्ञाणं भविस्सतीऽति। एवं हि ते गहपति,  
सिक्खितब्बं। तस्मातिह ते गहपति, एवं सिक्खितब्बं: न विञ्ञाणधातुं उपादियिस्सामि।  
न च मे विञ्ञाणधातुनिस्सितं विञ्ञाणं भविस्सतीऽति। एवं हि ते गहपति, सिक्खितब्बं।  
    
तस्मातिह ते गहपति, एवं सिक्खितब्बं न रूपं उपादियिस्सामि। न च मे रूपनिस्सितं  
विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह ते गहपति, एवं  
सिक्खितब्बं: न वेदनं उपादियिस्सामि। न च मे वेदनानिस्सितं विञ्ञाणं भविस्सतीऽति।  
एवं हि ते गहपति, सिक्खितब्बं। तस्मातिह ते गहपति, एवं सिक्खितब्बं: न सञ्ञं  
उपादियिस्सामि। न च मे सञ्ञानिस्सितं विञ्ञाणं भविस्सतीऽति। एवं हि ते गहपति,  
सिक्खितब्बं। तस्मातिह ते गहपति, एवं सिक्खितब्बं: न सङ्खारे उपादियिस्सामि। न च  
मे सङ्खारनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह ते  
गहपति, एवं सिक्खितब्बं: न विञ्ञाणं उपादियिस्सामि। न च मे विञ्ञाणनिस्सितं  
विञ्ञाणं भविस्सतीऽति। एवं हि ते गहपति, सिक्खितब्बं।  
    
तस्मातिह ते गहपति, एवं सिक्खितब्बं: न आकासानञ्चायतनं उपादियिस्सामि। न च मे  
आकासानञ्चायतननिस्सितं विञ्ञाणं भविस्सतीऽति। एवं हि ते गहपति, सिक्खितब्बं।  
तस्मातिह ते गहपति, एवं सिक्खितब्बं: न विञ्ञाणञ्चायतनं उपादियिस्सामि, न च मे  
विञ्ञाणञ्चायतननिस्सितं विञ्ञाणं भविस्सतीऽति। एवं हि ते गहपति, सिक्खितब्बं।  
तस्मातिह ते गहपति, एवं सिक्खितब्बं: न आकिञ्चञ्ञायतनं [प्त्स् पगे २६१] [\क़् २६१।]    
   उपादियिस्सामि। न च मे  
आकिञ्चञ्ञायतननिस्सितं विञ्ञाणं भविस्सतीऽति। एवं हि ते गहपति, सिक्खितब्बं।  
तस्मातिह ते गहपति, एवं सिक्खितब्बं: न नेवसञ्ञानासञ्ञायतनं उपादियिस्सामि। न  
च मे नेवसञ्ञानासञ्ञायतननिस्सितं विञ्ञाणं भविस्सतीऽति। एवं हि ते गहपति,  
सिक्खितब्बं।   
    
-------------------------  
१।चक्खुसम्फस्सजावेदनानिस्सितं-मजसं,सीमू।  
    
[ब्ज्त् पगे ५३४] [\x ५३४।]       
    
तस्मातिह ते गहपति, एवं सिक्खितब्बं: न इध लोकं उपादियिस्सामि। न च मे इध  
लोकनिस्सितं विञ्ञाणं भविस्सतीऽति। एवं हि ते गहपति, सिक्खितब्बं। तस्मातिह ते  
गहपति, एवं सिक्खितब्बं: न परलोकं उपादियिस्सामि। न च मे परलोकनिस्सितं  
विञ्ञाणं भविस्सतीऽति। एवं हि ते गहपति, सिक्खितब्बं।  
    
तस्मातिह गहपति, एवं सिक्खितब्बं: यम्पिदं१ दिट्ठं सुतं मुतं विञ्ञातं पत्तं  
परियेसितं२ अनुविचरितं३ मनसा। तम्पि न उपदियिस्सामि। न च मे तन्निस्सितं विञ्ञाणं  
भविस्सतीऽति। एवं हि ते गहपति, सिक्खितब्बन्ति।  
    
एवं वुत्ते अनाथपिण्डिको गहपति परोदि, अस्सूनि पवत्तेसि। अथ खो आयस्मा आनन्दो,  
अनाथपिण्डिकं गहपतिं एतदवोच: ओलीयसि खो त्वं गहपति, संसीदसि४। खो त्वं  
गहपतीऽति।  
    
नाहं भन्ते आनन्द, ओलिय्यामि, नपि संसीदामि। अपि च मे दीघरत्तं सत्था  
पयिरुपासितो, मनोभावनीया च भिक्खु न च मे एवरूपी धम्मी कथा सुतपुब्बाऽति।   
न खो गहपति, गिहीनं ओदातवसनानं एवरूपी धम्मी कथा पटिभाति। पब्बजितानं  
खो गहपति, एवरूपी धम्मी कथा पटिभातीऽति।  
    
तेन हि भन्ते सारिपुत्त,गिहीनं ओदातवसनानं एवरूपी धम्मी कथा पटिभातु। सन्ति  
हि भन्ते सारिपुत्त, कुलपुत्ता अप्परजक्खजातिका, अस्सवणता धम्मस्स परिहायन्ति।  
भविस्सन्ति धम्मस्स अञ्ञातारोऽति।  
    
अथ खो आयस्मा च सारिपुत्तो आयस्मा च आनन्दो, अनाथपिण्डिकं गहपतिं इमिना ओवादेन  
ओवदित्वा उट्ठायासना पक्कमिंसु।  
    
अथ खो अनाथपिण्डिको गहपति, अचिरपक्कन्ते आयस्मन्ते च सारिपुत्ते आयस्मन्ते च [प्त्स्  
पगे २६२] [\क़् २६२।] आनन्दे कायस्स भेदा परम्मरणा५ तुसितं कायं उपपज्जि६।  
    
अथ खो अनाथपिण्डिको देवपुत्तो अभिक्कन्ताय रत्तिया अभिक्कन्तवण्णो केवलकप्पं  
जेतवनं ओभासेत्वा येन भगवा तेनुपसङ्कमि, उपसङ्कमित्वा भगवन्तं अभिवादेत्वा  
एकमन्तं अट्ठासि। एकमन्तं ठितो खो अनाथपिण्डिको देवपुत्तो भगवन्तं गाथाहि  
अज्झभासि:  
    
"इदं हि तं जेतवनं इसिसङ्घनिसेवितं,  
आवुत्थं धम्मराजेन पीतिसञ्जननं मम।  
    
कम्मं विज्जा च धम्मो च सिलं जीवितमुत्तमं,  
एतेन मच्चा सुज्झन्ति न गोत्तेन धनेन वा।  
    
---------------------------  
१।यम्पि मे-मजसं। ५।कालमकासि-मजसं,सीमु।  
२।विञ्ञातं परियेसितं-[प्त्स्। ६।]उप्पज्जी-[प्त्स्।]  
३।अनुपरियेसितं अनुविचरितं-मजसं,सीमु।  
४।संसीदति-सीमु।  
    
[ब्ज्त् पगे ५३६] [\x ५३६।]       
    
तस्मा हि पण्डितो पोसो सम्पस्सं अत्थमत्तनो,  
योनिसो विचिने धम्मं एवं तत्थ विसुज्झति।  
    
सारिपुत्तोव पञ्ञाय सीलेन उपसमेन च,  
यो हि१ पारगतो भिक्खु एताव परमो सियाऽऽति।  
    
इदमवोच अनाथपिण्डिको देवपुत्तो, समनुञ्ञो सत्था अहोसि। अथ खो अनाथपिण्डिको  
देवपुत्तो समनुञ्ञो मे सत्थाति भगवन्तं अभिवादेत्वा पदक्खिणं कत्वा  
तत्थेवन्तरधायि।  
    
अथ खो भगवा तस्सा रत्तिया अच्चयेन भिक्खु आमन्तेसि: इमं भिक्खवे रत्तिं अञ्ञतरो  
देवपुत्तो अभिक्कन्ताय रत्तिया अभिक्कन्तवण्णो केवलकप्पं जेतवनं ओभासेत्वा  
येनाहं तेनुपसङ्कमि, उपसङ्कमित्वा मं अभिवादेत्वा एकमन्तं अट्ठासि। एकमन्तं  
ठितो खो भिक्खवे, सो देवपुत्तो मं गाथाहि अज्झभासि:  
    
"इदं हि तं जेतवनं इसिसङ्घनिसेवितं,  
आवुत्थं धम्मराजेन पीतिसञ्जननं मम।  
    
कम्मं विज्जा च धम्मो च सिलं जीवितमुत्तमं,  
एतेन मच्चा सुज्झन्ति न गोत्तेन धनेन वा।  
    
तस्मा हि पण्डितो पोसो सम्पस्सं अत्थमत्तनो,  
योनिसो विचिने धम्मं एवं तत्थ विसुज्झति।  
    
सारिपुत्तोव पञ्ञाय सीलेन उपसमेन च,  
यो हि१ पारगतो भिक्खु एताव परमो सियाति।  
[प्त्स् पगे २६३] [\क़् २६३।]        
इदमवोच भिक्खवे, सो देवपुत्तो। समनुञ्ञो मे सत्थाति मं अभिवादेत्वा पदक्खिणं  
कत्वा तत्थेवन्तरधायीऽति।  
    
एवं वुत्ते आयस्मा आनन्दो भगवन्तं एतदवोच: ऽसो हि नून सो भन्ते, अनाथपिण्डिको  
देवपुत्तो भविस्सति, अनाथपिण्डिको भन्ते, गहपति आयस्मन्ते सारिपुत्ते अभिप्पसन्नो२  
अहोसीति।  
    
साधु साधु, आनन्द, यावतकं खो आनन्द, तक्काय पत्तब्बं, अनुप्पत्तं तया।  
अनाथपिण्डिको सो आनन्द, देवपुत्तो नाञ्ञोति३।  
    
इदमवोच भगवा। अत्तमनो आयस्मा आनन्दो भगवतो भासितं अभिनन्दीति।  
    
अनाथपिण्डिकोवाद सुत्तं पठमं  
    
--------------------------  
१।यो पि-मजसं।  
२।अवेच्चप्पसन्नो-मजसं,सीमू,[प्त्स्।]  
३।नाञ्ञोति-मजसं,ऊनं।  
    
[ब्ज्त् पगे ५३८] [\x ५३८।]       
    
३।५।२  
    
छन्नोवाद सुत्तं  
    
एवं मे सुतं: एकं समयं भगवा राजगहे विहरति वेऌउवने कलन्दकनिवापे। तेन  
खो पन समयेन आयस्मा च सारिपुत्तो आयस्मा च महाचुन्दो आयस्मा च छन्नो गिज्झकूटे  
पब्बते विहरन्ति। तेन खो पन समयेन आयस्मा छन्नो आबाधिको होति दुक्खितो  
बाऌहगिलानो। अथ खो आयस्मा सारिपुत्तो सायन्हसमयं पतिसल्लाना वुट्ठितो येनायस्मा  
महाचुन्दो,तेनुपसङ्कमि। उपसङ्कमित्वा आयस्मन्तं महाचुन्दं एतदवोच: ऽआयाम  
आवुसो चुन्द, येनायस्मा छन्नो, तेनुपसङ्कमेय्याम गिलानपुच्छकाऽति। एवमावुसोति खो  
आयस्मा महाचुन्दो आयस्मतो सारिपुत्तस्स पच्चस्सोसि।  
अथ खो आयस्मा च सारिपुत्तो आयस्मा च महाचुन्दो येनायस्मा छन्नो, तेनुपसङ्कमिंसु,  
उपसङ्कमित्वा आयस्मता छन्नेन सद्धिं सम्मोदिंसु। सम्मोदनीयं [प्त्स् पगे २६४]  
[\क़् २६४।] कथं साराणीयं वितिसारेत्वा एकमन्तं निसीदिंसु। एकमन्तं निसिन्नो खो  
आयस्मा सारिपुत्तो आयस्मन्तं छन्नं एतदवोच: ऽकच्चि ते आवुसो छन्न, खमनीयं कच्चि  
यापनीयं कच्चि ते दुक्खा वेदना, पटिक्कमन्ति नो अभिक्कमन्ति। पटिक्कमोसानं  
पञ्ञायति नो अभिक्कमोऽति।  
    
न मे आवुसो सारिपुत्त, खमनीयं न यापनीयं, बाऌहा मे दुक्खा वेदना।  
अभिक्कमन्ति, नो पटिक्कमन्ति। अभिक्कमोसानं पञ्ञायति, नो पटिक्कमोऽति। सेय्यथापि  
आवुसो सारिपुत्त। बलवा पुरिसो तिण्हेन सिखरेन मुद्धनि अभिमन्थेय्य, एवमेव खो  
मे आवुसो सारिपुत्त अधिमत्ता वाता मुद्धनि ऊहनन्ति। न मे आवुसो सारिपुत्त,  
खमनीयं, यापनीयं, बाऌहा मे दुक्खा वेदना, अभिक्कमन्ति नो पटिक्कमन्ति,  
अभिक्कमोसानं पञ्ञायति नो पटिक्कमोति।

सेय्यथापि आवुसो सारिपुत्त। बलवा पुरिसो दऌहेन वरत्त बन्धेन सीसे सीसवेठनं  
ददेय्य। एवमेव खो मे आवुसो सारिपुत्त, अधिमत्ता वाता सीसं परिकन्तन्ति१ न मे आवुसो  
सारिपुत्त, खमनीयं न यापनीयं, बऌहा मे दुक्खा वेदना। अभिक्कमन्ति नो  
पटिक्कमन्ति, अभिक्कमोसानं पञ्ञायति नो पटिक्कमोति।  
    
सेय्यथापि आवुसो सारिपुत्त, दक्खो गोघातको वा गोघातकन्तेवासी वा तिण्हेन  
गोविकन्तनेन कुच्छिं परिकन्तेय्य। एवमेव खो मे आवुसो सारिपुत्त, अधिमत्ता वाता  
कुच्छिं परिकन्तन्ति। न मे आवुसो सारिपुत्त, खमनीयं, न यापनीयं बाऌहा मे दुक्खा  
वेदना अभिक्कमन्ति नो पटिक्कमन्ति। अभिक्कमोसानं पञ्ञायति नो पटिक्कमोऽति।  
    
-------------------------  
१।सीसे सीसवेदना-मजसं।  
    
[ब्ज्त् पगे ५४०] [\x ५४०।]       
    
सेय्यथापि आवुसो सारिपुत्त, द्वे बलवन्तो पुरिसा दुब्बलतरं पुरिसं नानाबाहासु गहेत्वा  
अङ्गारकासुया सन्तापेय्युं, सम्परितापेय्युं। एवमेव खो मे आवुसो सारिपुत्त, अधिमत्तो  
कायस्मिं डाहो। न मे आवुसो सारिपुत्त, खमनीयं, न यापनीयं। बाऌहा मे दुक्खा  
वेदना अभिक्कमन्ति नो पटिक्कमन्ति, अभिक्कमोसानं पञ्ञायति नो पटिक्कमोऽति। सत्थं  
आवुसो सारिपुत्त, आहरिस्सामि, नावकङ्खामि जीवितन्ति।  
    
ऽमायस्मा छन्नो सत्थं आहरेसि। यापेतायस्मा छन्नो, यापेन्तं मयं आयस्मन्तं  
छन्नं इच्छाम। सचे आयस्मतो छन्नस्स नत्थि सप्पायानि भोजनानि, अहं आयस्मतो  
छन्नस्स सप्पायानि भोजनानि परियेसिस्सामि। सचे आयस्मतो छन्नस्स नत्थि सप्पायानि  
भेसज्जानि, अहं आयस्मतो छन्नस्स सप्पायानि भेसज्जानि परियेसिस्सामि। सचे आयस्मतो  
छन्नस्स नत्थि पतिरूपो उपट्ठाको, अहं आयस्मन्तं छन्नं उपट्ठहिस्सामि। मायस्मा  
छन्नो सत्थं आहरेसि। यापेतायस्मा छन्नो, यापेन्तं मयं आयस्मन्तं छन्नं  
इच्छामाऽति।  
    
नपि मे आवुसो सारिपुत्त, नत्थि सप्पायानि भोजनानि। नपि मे नत्थि सप्पायनि भेसज्जानि  
नपि मे नत्थि पतिरूपा उपट्ठाका। अपि चावुसो सारिपुत्त, परिचिण्णो मे सत्था दीघरत्तं  
मनापेनेव नो अमनापेन। एतं हि आवुसो सारिपुत्त, सावकस्स पतिरूपं: यं सत्थारं  
परिचरेय्य मनापेनेव नो अमनापेन, अनुपवज्जं छन्नो भिक्खु सत्थं आहरिस्सतीऽति।  
एवमेतं आवुसो सारिपुत्त, धारेहीति।  
    
पुच्छेय्याम मयं आयस्मन्तं छन्नं कञ्चिदेव देसं, सचे आयस्मा छन्नो ओकासं  
करोति पञ्हस्स वेय्याकरणयाऽति। पुच्छावुसो सारिपुत्त, सुत्वा वेदिस्सामाति।  
    
चक्खुं आवुसो छन्न, चक्खुविञ्ञाणं चक्खुविञ्ञाणविञ्ञातब्बे धम्मे एतं मम,  
एसोहमस्मि, [प्त्स् पगे २६५] [\क़् २६५।] एसो मे अत्ताऽति समनुपस्ससि। सोतं आवुसो  
छन्न, सोतविञ्ञाणं सोतविञ्ञाणविञ्ञातब्बे धम्मे एतं मम, एसोहमस्मि, एसो मे  
अत्ताऽति समनुपस्ससि। घानं आवुसो छन्न, घानविञ्ञाणं घानविञ्ञाणविञ्ञातब्बे  
धम्मे एतं मम, एसोहमस्मि, एसो मे अत्ताऽति समनुपस्ससि। जिव्हं आवुसो छन्न,  
जिव्हाविञ्ञाणं जिव्हाविञ्ञाणविञ्ञातब्बे धम्मे एतं मम, एसोहमस्मि, एसो मे अत्ताऽति  
समनुपस्ससि। कायं आवुसो छन्न, कायविञ्ञाणं कायविञ्ञाणविञ्ञातब्बे धम्मे एतं  
मम,  
एसोहमस्मि, एसो मे अत्ताऽति समनुपस्ससि। मनं आवुसो छन्न, मनोविञ्ञाणं  
मनोविञ्ञाणविञ्ञातब्बे धम्मे एतं मम, एसोहमस्मि, एसो मे अत्ताऽति समनुपस्ससीति।  
    
चक्खुं आवुसो सारिपुत्त, चक्खुविञ्ञाणं चक्खुविञ्ञाणविञ्ञातब्बे धम्मे नेतं  
मम, नेसोहमस्मि, न मेसो अत्ताऽति समनुपस्सामि। सोतं आवुसो सारिपुत्त, सोतविञ्ञाणं  
सोतविञ्ञाणविञ्ञातब्बे धम्मे नेतं मम, नेसोहमस्मि, न मेसो अत्ताऽति  
समनुपस्सामि। घानं आवुसो सारिपुत्त, घानविञ्ञाणं घानविञ्ञाणविञ्ञातब्बे  
धम्मे नेतं मम, नेसोहमस्मि, न मेसो अत्ताऽति समनुपस्सामि। जिव्हं आवुसो सारिपुत्त,  
जिव्हाविञ्ञाणं जिव्हाविञ्ञाणविञ्ञातब्बे धम्मे नेतं मम, नेसोहमस्मि, न मेसो अत्ताऽति  
समनुपस्सामि। कायं आवुसो सारिपुत्त, कायविञ्ञाणं  
कायविञ्ञाणविञ्ञातब्बे धम्मे नेतं मम, नेसोहमस्मि, न मेसो अत्ताऽति  
समनुपस्सामि। मनं आवुसो सारिपुत्त, मनोविञ्ञाणं मनोविञ्ञाणविञ्ञातब्बे धम्मे  
नेतं मम, नेसोहमस्मि, न मेसो अत्ताऽति समनुपस्सामीति।  
    
--------------------------  
१।वेदिस्सामीति-केचि।  
    
[ब्ज्त् पगे ५४२] [\x ५४२।]       
    
चक्खुस्मिं आवुसो छन्न, चक्खुविञ्ञाणे चक्खुविञ्ञाणविञ्ञातब्बेसु धम्मेसु किं  
दिस्वा किं अभिञ्ञाय चक्खुं चक्खुविञ्ञाणं चक्खुविञ्ञाणविञ्ञातब्बे धम्मे नेतं  
मम,  
नेसोहमस्मि, न मेसो अत्ताऽति समनुपस्ससि। सोतस्मिं आवुसो छन्न, सोतविञ्ञाणे  
सोतविञ्ञाणविञ्ञातब्बेसु धम्मेसु किं दिस्वा किं अभिञ्ञाय सोतं सोतविञ्ञाणं  
सोतविञ्ञाणविञ्ञातब्बे धम्मे नेतं मम, नेसोहमस्मि, न मेसो अत्ताऽति समनुपस्ससि।  
घानस्मिं आवुसो छन्न, घानविञ्ञाणे घानविञ्ञाणविञ्ञातब्बेसु धम्मेसु किं दिस्वा  
किं अभिञ्ञाय घानं घानविञ्ञाणं घानविञ्ञाणविञ्ञातब्बे धम्मे नेतं मम,  
नेसोहमस्मि, न मेसो अत्ताऽति समनुपस्ससि। जिव्हाय आवुसो छन्न, जिव्हाविञ्ञाणे  
जिव्हाविञ्ञाणविञ्ञातब्बेसु धम्मेसु किं दिस्वा किं अभिञ्ञाय जिव्हं जिव्हाविञ्ञाणं  
जिव्हाविञ्ञाणविञ्ञातब्बे धम्मे नेतं मम, नेसोहमस्मि, न मेसो अत्ताऽति समनुपस्ससि।  
कायस्मिं आवुसो छन्न, कायविञ्ञाणे कायविञ्ञाणविञ्ञातब्बेसु धम्मेसु किं दिस्वा किं  
अभिञ्ञाय कायं कायविञ्ञाणं कायविञ्ञाणविञ्ञातब्बे धम्मे नेतं मम,  
नेसोहमस्मि, न मेसो अत्ताऽति समनुपस्ससि। मनस्मिं आवुसो छन्न, मनोविञ्ञाणे  
मनोविञ्ञाणविञ्ञातब्बेसु धम्मेसु किं दिस्वा किं अभिञ्ञाय मनं मनोविञ्ञाणं  
मनोविञ्ञाणविञ्ञातब्बे धम्मे नेतं मम, नेसोहमस्मि, न मेसो अत्ताऽति  
समनुपस्ससीति।  
    
चक्खुस्मिं आवुसो सारिपुत्त, चक्खुविञ्ञाणे चक्खुविञ्ञाणविञ्ञातब्बेसु धम्मेसु  
निरोधं दिस्वा निरोधं अभिञ्ञाय चक्खुं चक्खुविञ्ञाणं चक्खुविञ्ञाणविञ्ञातब्बे  
धम्मे नेतं मम, नेसोहस्मि, न मेसो अत्ताऽति समनुपस्सामि। सोतस्मिं आवुसो सारिपुत्त,  
सोतविञ्ञाणे सोतविञ्ञाणविञ्ञातब्बेसु धम्मेसु निरोधं दिस्वा निरोधं अभिञ्ञाय सोतं  
सोतविञ्ञाणं सोतविञ्ञाणविञ्ञातब्बे धम्मे नेतं मम, नेसोहस्मि, न मेसो अत्ताऽति  
समनुपस्सामि। घानस्मिं आवुसो सारिपुत्त, घानविञ्ञाणे  
घानविञ्ञाणविञ्ञातब्बेसु धम्मेसु निरोधं दिस्वा निरोधं अभिञ्ञाय घानं  
घानविञ्ञाणं घानविञ्ञाणविञ्ञातब्बे धम्मे नेतं मम, नेसोहस्मि, न मेसो अत्ताऽति  
समनुपस्सामि। जिव्हाय आवुसो सारिपुत्त, जिव्हा विञ्ञाणे जिव्हाविञ्ञाणविञ्ञातब्बेसु  
धम्मेसु निरोधं दिस्वा निरोधं अभिञ्ञाय जिव्हं जिव्हाविञ्ञाणं  
जिव्हाविञ्ञाणविञ्ञातब्बे धम्मे नेतं मम, नेसोहस्मि, न मेसो अत्ताऽति समनुपस्सामि।  
कायस्मिं आवुसो सारिपुत्त, कायविञ्ञाणे कायविञ्ञाणविञ्ञातब्बेसु धम्मेसु निरोधं  
दिस्वा निरोधं अभिञ्ञाय कायं कायविञ्ञाणं कायविञ्ञाणविञ्ञातब्बे धम्मे नेतं  
मम, नेसोहस्मि, न मेसो अत्ताऽति  
समनुपस्सामि। मनस्मिं आवुसो सारिपुत्त, मनोविञ्ञाणे मनोविञ्ञाणविञ्ञातब्बेसु  
धम्मेसु निरोधं दिस्वा निरोधं अभिञ्ञाय मनं मनोविञ्ञाणं [प्त्स् पगे २६६] [\क़्  
२६६।] मनोविञ्ञाणविञ्ञातब्बे धम्मे नेतं मम, नेसोहस्मि, न मेसो अत्ताऽति  
समनुपस्सामीति।  
    
एवं वुत्ते आयस्मा महाचुन्दो, आयस्मन्तं छन्नं एतदवोच: तस्मातिह आवुसो छन्न,  
इदम्पि तस्स भगवतो सासनं निच्चकप्पं मनसि कातब्बं: निस्सितस्स चलितं। अनिस्सितस्स  
चलितं नत्थि। चलिते असति पस्सद्धि। पस्सद्धिया सति नति न होति। नतिया असति आगतिगति न  
होति। आगतिगतिया असति चुतूपपातो न होति। चुतुपपाते असति नेव इध न हुरं न  
उभयमन्तरेन एसेवन्तो दुक्खस्साऽति।  
    
अथ खो आयस्मा सारिपुत्तो आयस्मा च महाचुन्दो आयस्मन्तं छन्नं इमिना ओवादेन  
ओवदित्वा उट्ठायासना पक्कमिंसु। अथ खो आयस्मा छन्नो, अचिरपक्कन्ते आयस्मन्ते च  
सारिपुत्ते आयस्मन्ते च महाचुन्दे सत्थं आहरेसि। अथ खो आयस्मा सारिपुत्तो येन  
भगवा तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि।  
एकमन्तं निसिन्नो खो आयस्मा सारिपुत्तो भगवन्तं एतदवोच: आयस्मता भन्ते,  
छन्नेन सत्थं आहरितं, तस्स का गति नो अभिसम्परायोति:  
    
[ब्ज्त् पगे ५४४] [\x ५४४।]       
    
ननु ते सारिपुत्त, छन्नेन भिक्खुना सम्मुखायेव अनुपवज्जता ब्याकताति:  
    
अत्थि भन्ते, पुब्बजिरं नाम वज्जिगामो। तत्रायस्मतो१ छन्नस्स मित्तकुलानि  
सुहज्जकुलानि उपवज्जकुलानीऽति। होन्ति हेते सारिपुत्त, छन्नस्स भिक्खुनो मित्तकुलानि  
सहज्जकुलानि उपवज्जकुलानि। नाहं सारिपुत्त, एत्तावता सौपवज्जोति वदामि। यो खो  
सारिपुत्त,इमञ्च कायं निक्खिपति। अञ्ञं च कायं उपादियति, तमहं सौपवज्जोऽति  
वदामि। तं छन्नस्स भिक्खुनो नत्थि। अनुपवज्जो, छन्नो भिक्खु सत्थं आहरेसीति२।  
    
इदमवोच भगवा। अत्तमनो आयस्मा सारिपुत्तो भगवतो भासितं अभिनन्दीति।  
[प्त्स् पगे २६७] [\क़् २६७।]        
छन्नोवाद सुत्तं दुतियं  
    
--------------------------  
१।तत्थायस्मतो-मजसं।  
२।एवमेतं सारिपुत्त धारेहिति-मजसं, अधिकं।  
    
[ब्ज्त् पगे ५४६] [\x ५४६।]       
    
३।५।३  
    
पुण्णोवाद सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो आयस्मा पुण्णो सायन्हसमयं पतिसल्लाना वुट्ठितो येन भगवा,  
तेनुपसङ्कमि। उपसङ्कमित्वा भगवन्तं अभिवादेत्वा एकमन्तं निसीदि। एकमन्तं  
निसिन्नो खो आयस्मा पुण्णो भगवन्तं एतदवोच:  
    
साधु मं भन्ते, भगवा सङ्खित्तेन ओवादेन ओवदतु, ऽयमहं भगवतो धम्मं  
सुत्वा एको वूपकट्ठो अप्पमत्तो आतापी पहितत्तो विहरेय्यऽन्ति।  
    
तेन हि पुण्ण, सुणोहि, साधुकं मनसि करोहि, भासिस्सामीति।  
    
एवं भन्तेहि खो आयस्मा पुण्णो भगवतो पच्चस्सोसि। भगवा एतदवोच:  
    
सन्ति खो पुण्ण, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया। तञ्चे भिक्खु अभिनन्दति, अभिवदति, अज्झोसाय तिट्ठति। तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दि समुदया दुक्खसमुदयो पुण्णाति  
वदामि।  
    
सन्ति खो पुण्ण, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया। तञ्चे भिक्खु अभिनन्दति, अभिवदति, अज्झोसाय तिट्ठति। तस्स तं अभिनन्दतो  
अभिवदतो अज्झोसाय तिट्ठतो उप्पज्जति नन्दि, नन्दि समुदया दुक्खसमुदयो पुण्णाति  
वदामि। सन्ति खो पुण्ण, घानविञ्ञेय्या गन्धा इट्ठा कन्ता मनापा पियरूपा  
कामूपसंहिता रजनीया। तञ्चे भिक्खु अभिनन्दति, अभिवदति, अज्झोसाय तिट्ठति। तस्स  
तं अभिनन्दतो अभिवदतो अज्झोसाय तिट्ठतो उप्पज्जति नन्दि, नन्दि समुदया  
दुक्खसमुदयो पुण्णाति वदामि। सन्ति खो पुण्ण, जिव्हाविञ्ञेय्या रसा इट्ठा कन्ता  
मनापा पियरूपा कामूपसंहिता रजनीया। तञ्चे भिक्खु अभिनन्दति, अभिवदति, अज्झोसाय  
तिट्ठति। तस्स तं अभिनन्दतो अभिवदतो अज्झोसाय तिट्ठतो उप्पज्जति नन्दि, नन्दि  
समुदया दुक्खसमुदयो पुण्णाति वदामि। सन्ति खो पुण्ण, कायविञ्ञेय्या फोट्ठब्बा  
इट्ठा कन्ता मनापा पियरूपा कामूपसंहिता रजनीया। तञ्चे भिक्खु अभिनन्दति,  
अभिवदति, अज्झोसाय तिट्ठति। तस्स तं अभिनन्दतो अभिवदतो अज्झोसाय तिट्ठतो उप्पज्जति  
नन्दि, नन्दि समुदया दुक्खसमुदयो पुण्णाति वदामि। सन्ति खो पुण्ण,  
मनोविञ्ञेय्या धम्मा इट्ठा कन्ता मनापा पियरूपा कामूपसंहिता रजनीया। तञ्चे  
भिक्खु अभिनन्दति, अभिवदति, अज्झोसाय तिट्ठति। तस्स तं अभिनन्दतो अभिवदतो  
अज्झोसाय तिट्ठतो उप्पज्जति नन्दि, नन्दि समुदया दुक्खसमुदयो पुण्णाति वदामि।  
    
सन्ति खो पुण्ण, चक्खुविञ्ञेय्या रूपा इट्ठा कन्ता मनापा पियरूपा कामूपसंहिता  
रजनीया। तञ्चे भिक्खु नाभिनन्दति। नाभिवदति, नाज्झोसाय तिट्ठति। तस्स तं  
अनभिनन्दतो अनभिवदतो अनज्झोसाय तिट्ठतो नन्दिनिरुज्झति। नन्दि निरोधा  
दुक्खनिरोधो पुण्णाति वदामि।  
    
सन्ति खो पुण्ण, सोतविञ्ञेय्या सद्दा इट्ठा कन्ता मनापा पियरूपा कामूपसंहिता  
रजनीया। तञ्चे भिक्खु नाभिनन्दति, नाभिवदति, नाज्झोसाय तिट्ठति। तस्स तं  
अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दि निरोधा  
दुक्खनिरोधो पुण्णाति वदामि। सन्ति खो पुण्ण, घानविञ्ञेय्या गन्धा इट्ठा कन्ता  
मनापा पियरूपा कामूपसंहिता रजनीया। तञ्चे भिक्खु नाभिनन्दति, नाभिवदति,  
नाज्झोसाय तिट्ठति। तस्स तं अनभिनन्दतो अनभिवदतो अनज्झोसाय तिट्ठतो नन्दि  
निरुज्झति, नन्दि निरोधा दुक्खनिरोधो पुण्णाति वदामि। सन्ति खो पुण्ण,  
जिव्हाविञ्ञेय्या रसा इट्ठा कन्ता मनापा पियरूपा कामूपसंहिता रजनीया। तञ्चे भिक्खु  
नाभिनन्दति, नाभिवदति, नाज्झोसाय तिट्ठति। तस्स तं अनभिनन्दतो अनभिवदतो  
अनज्झोसाय तिट्ठतो नन्दि निरुज्झति, नन्दि निरोधा दुक्खनिरोधो पुण्णाति वदामि। सन्ति  
खो पुण्ण, कायविञ्ञेय्या फोट्ठब्बा इट्ठा कन्ता मनापा पियरूपा  
कामूपसंहिता रजनीया। तञ्चे भिक्खु नाभिनन्दति, नाभिवदति, नाज्झोसाय तिट्ठति।  
तस्स तं अनभिनन्दतो अनभिवदतो अनज्झोसाय तिट्ठतो नन्दि निरुज्झति, नन्दि निरोधा  
दुक्खनिरोधो पुण्णाति वदामि। सन्ति खो पुण्ण, मनोविञ्ञेय्या धम्मा इट्ठा कन्ता  
मनापा पियरूपा कामूपसंहिता [प्त्स् पगे २६८] [\क़् २६८।] रजनीया। तञ्चे भिक्खु  
नाभिनन्दति, नाभिवदति, नाज्झोसाय तिट्ठति। तस्स तं अनभिनन्दतो अनभिवदतो  
अनज्झोसाय तिट्ठतो नन्दि निरुज्झति, नन्दिनिरोधा दुक्खनिरोधो पुण्णाति वदामि।  
    
[ब्ज्त् पगे ५४८] [\x ५४८।]       
    
इमिना च त्वं पुण्ण, मया सङ्खित्तेन ओवादेन ओवदितो कतरस्मिं जनपदे विहरिस्ससीति।  
इमिनाहं भन्ते, भगवता सङ्खित्तेन ओवादेन ओवदितो अत्थि सुणापरन्नो नाम जनपदो  
तत्थाहं विहरिस्सामि।  
    
चण्डा खो पुण्ण, सुणापरन्तका मनुस्सा। फरुसा खो पुण्ण, सुणापरन्तका मनुस्सा।  
सचे तं पुण्ण, सुणापरन्तका मनुस्सा अक्कोसिस्सन्ति परिभासिस्सन्ति, तत्थ ते पुण्ण किन्ति  
भविस्सतीऽति,  
    
सचे मं भन्ते, सुणापरन्तका मनुस्सा अक्कोसिस्सन्ति। परिभासिस्सन्ति, तत्थ मे एवं  
भविस्सति: ऽभद्दका वतिमे सुणापरन्तका मनुस्सा, सुभद्दका वतिमे सुणापरन्तका  
मनुस्सा, सुभद्दका वतिमे सुणापरन्तका मनुस्सा। यं मे नयिमे पाणिना पहारं  
देन्तीऽति। एवमेत्थ भगवा, भविस्सति। एवमेत्थ सुगत, भविस्सतीऽति।  
    
सचे पन ते पुण्ण, सुणापरन्तका मनुस्सा पाणिना पहारं दस्सन्ति, तत्थ पन ते  
पुण्ण, किन्ति भविस्सतीऽति।  
    
सचे मे१ भन्ते, सुणापरन्तका मनुस्सा पाणिना पहारं दस्सन्ति। तत्थ मे एवं  
भविस्सति: ऽभद्दका वतिमे सुणापरन्तका मनुस्सा, सुभद्दका वतिमे सुणापरन्तका  
मनुस्सा, यं मे नयिमे लेड्डुना पहारं देन्तीऽति। एवमेत्थ भगवा, भविस्सति।  
एवमेत्थ सुगत, भविस्सतीऽति।  
    
सचे पन ते पुण्ण, सुणापरन्तका मनुस्सा लेड्डुना पहारं दस्सन्ति। तत्थ पन ते  
पुण्ण, किन्ति भविस्सतीऽति। सचे मे भन्ते, सुणापरन्तका मनुस्सा लेड्डुना पहारं  
दस्सन्ति, तत्थ मे एवं भविस्सति: ऽभद्दका वतिमे सुणापरन्तका मनुस्सा, सुभद्दका  
वतिमे सुणापरन्तका मनुस्सा, यं मे नयिमे दण्डेन पहारं देन्तीऽति। एवमेत्थ  
भगवा, भविस्सति। एवमेत्थ सुगत, भविस्सतीऽति।  
[प्त्स् पगे २६९] [\क़् २६९।]        
सचे पन ते पुण्ण, सुणापरन्तका मनुस्सा दण्डेन पहारं दस्सन्ति। तत्थ पन ते  
पुण्ण, किन्ति भविस्सतीऽति। ऽसचे पन मे भन्ते सुणापरन्तका मनुस्सा दण्डेन पहारं  
दस्सन्ति। तत्थ मे एवं भविस्सति: भद्दका वतिमे सुणापरन्तका मनुस्सा, सुभद्दका  
वतिमे सुणापन्तका मनुस्सा, यं मे नयिमे सत्थेन पहारं देन्तीऽति। एवमेत्थ  
भगवा, भविस्सति एवमेत्थ सुगत, भविस्सतीऽति।  
    
सचे पन ते पुण्ण, सुणापरन्तका मनुस्सा सत्थेन पहारं दस्सन्ति। तत्थ पन ते  
पुण्ण किन्ति भविस्सतीऽति। ऽसचे मे भन्ते सुणापरन्तका मनुस्सा सत्थेन पहारं  
दस्सन्ति। तत्थ मे एवं भविस्सति: ऽभद्दका वतिमे सुणापरन्तका मनुस्सा, सुभद्दका  
वतिमे सुणापरन्तका मनुस्सा, यं मं२ नयिमे तिण्हेन सत्थेन जीविता वोरोपेन्ति।  
एवमेत्थ भगवा, भविस्सति। एवमेत्थ सुगत, भविस्सतीऽति।  
    
-------------------------  
१।सचे मं-सीमु। २।यं मे-सीमु।  
    
[ब्ज्त् पगे ५५०] [\x ५५०।]       
    
सचे पन तं पुण्ण१, सुणापरन्तका मनुस्सा तिण्हेन सत्थेन जीविता वोरोपेस्सन्ति। तत्थ  
पन ते पुण्ण, किन्ति भविस्सतीऽति। सचे मं भन्ते, सुणापरन्तका मनुस्सा तिण्हेन  
सत्थेन जीविता वोरोपेन्ति। तत्थ पन मे एवं भविस्सति: सन्ति खो भगवतो सावका  
कायेन च जीवितेन च अट्टियमाना हरायमाना जिगुच्छमाना सत्थहारकं परियेसन्ति, तं  
मे इदं अपरियिट्ठंयेव सत्थहारकं लद्धन्ति। एवमेत्थ भगवा, भविस्सति।  
एवमेत्थ सुगत, भविस्सतीऽति।  
    
साधु साधु पुण्ण, सक्खिस्ससि खो त्वं पुण्ण, इमिना दमूपसमेन समन्नागतो  
सुणापरन्तस्मिं जनपदे विहरितुं। यस्सदानि त्वं पुण्ण, कालं मञ्ञसिति।  
    
अथ खो आयस्मा पुण्णो भगवतो भासितं अभिनन्दित्वा अनुमोदित्वा उट्ठायासना  
भगवन्तं अभिवादेत्वा पदक्खिणं कत्वा सेनासनं संसामेत्वा पत्तचीवरं आदाय  
येन सुणापरन्तो जनपदो, तेन चारिकं पक्कामि। अनुपुब्बेन चारिकं चरमानो येन  
सुणापरन्तो जनपदो, तदवसरि। तत्र सुदं आयस्मा पुण्णो सुणापरन्तस्मिं जनपदे  
विहरति।  
अथ खो आयस्मा पुण्णो तेनेवन्तरवस्सेन पञ्चमत्तानि उपासकतानि पटिपादेसि।२  
तेनेवन्तर वस्सेन पञ्चमत्तानि उपासिकासतानि पटिपादेसि। तेनेवन्तरवस्सेन तिस्सो विज्जा  
सच्छाकासि। अथ खो आयस्मा पुण्णो अपरेन समयेन परिनिब्बायि। अथ खो सम्बहुला  
भिक्खू येन भगवा, तेनुपसङ्कमिंसु। उपसङ्कमित्वा भगवन्तं अभिवादेत्वा  
एकमन्तं निसीदिंसु। एकमन्तं निसिन्ना खो ते भिक्खू भगवन्तं एतदवोचुं: यो सो  
भन्ते, पुण्णो [प्त्स् पगे २७०] [\क़् २७०।] नाम कुलपुत्तो भगवता सङ्खित्तेन ओवादेन  
ओवदितो, सो कालङ्कतो। तस्स का गति, को अभिसम्परायोऽति  
    
पण्डितो भिक्खवे, पुण्णो कुलपुत्तो, पच्चपादी धम्मस्सानुधम्मं, न च मं  
धम्माधिकरणं विहेठेसि। परिनिब्बुतो भिक्खवे, पुण्णो कुलपुत्तोति।  
    
इदमवोच भगवा। अत्तमना ते भिक्खू भगवतो भासितं अभिनन्दुन्ति।  
    
पुण्णोवाद सुत्तं ततियं  
    
-------------------------  
१।सचे पन ते पुण्ण-मजसं।  
२।उपासकसतानि पटिवेदेसि-मजसं।  
    
[ब्ज्त् पगे ५५२] [\x ५५२।]       
    
३।५।४  
    
नन्दकोवाद सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो महापजापती गोतमी पञ्चमत्तेहि भिक्खुनीसतेहि सद्धिं येन  
भगवा तेनुपसङ्कमि, उपसङ्कमित्वा भगवन्तं अभिवादेत्वा एकमन्तं अट्ठासि।  
एकमन्तं ठिता खो महापजापती गोतमी भगवन्तं एतदवोच: ऽओवदतु भन्ते,  
भगवा भिक्खुनियो, अनुसासतु भन्ते, भगवा भिक्खुनियो, करोतु भन्ते, भगवा  
भिक्खुनीनं धम्मिं कथऽन्ति।   
    
तेन खो पन समयेन थेरा भिक्खू भिक्खुनियो ओवदन्ति परियायेन। आयस्मा पन  
नन्दको न इच्छति भिक्खुनियो ओवदितुं परियायेन। अथ खो भगवा आयस्मन्तं  
आनन्दं आमन्तेसि: ऽकस्स नु खो आनन्द, अज्ज परियायो भिक्खुनियो ओवदितुं परियायेनाऽति  
    
नन्दकस्स भन्ते। परियायो भिक्खुनियो ओवदितुं परियायेन१, अयं भन्ते, आयस्मा  
नन्दको न इच्छति भिक्खुनियो ओवदितुं परियायेनाऽति।  
    
अथ खो भगवा आयसमन्तं नन्दकं आमन्तेसि: ऽओवद नन्दक, भिक्खुनियो। अनुसास  
नन्दक, भिक्खुनियो, करोहि त्वं ब्राह्मण। भिक्खुनीनं धम्मिं कथऽन्ति।  
    
एवं भन्तेहि खो सो [प्त्स् पगे २७१] [\क़् २७१।] आयस्मा नन्दको भगवतो पटिस्सुत्वा  
पुब्बन्हसमयं निवासेत्वा पत्तचीवरं आदाय सावत्थिं पिण्डाय पाविसि, सावत्थियं  
पिण्डाय चरित्वा पच्छाभत्तं पिण्डपातपटिक्कन्तो अत्तदुतियो येन राजकारामो  
तेनुपसङ्कमि। अद्दसंसु२ खो ता भिक्खुनियो आयस्मन्तं नन्दकं दूरतोव  
आगच्छन्तं। दिस्वान आसनं पञ्ञापेसुं, उदकञ्च पादानं उपट्ठपेसुं। निसिदि खो  
आयस्मा नन्दको पञ्ञत्ते आसने, निसज्ज पादे पक्खालेसि। तापि खो भिक्खुनियो आयस्मन्तं  
नन्दकं अभिवादेत्वा एकमन्तं निसीदिंसु, एकमन्तं निसिन्ना खो ता भिक्खुनियो आयस्मा  
नन्दको एतदवोच: पटिपुच्छकथा खो भगिनियो, भविस्सति। तत्थ आजानन्तीहि  
आजानामातिस्स वचनीयं, न आजानन्तीहि न आजानामातिस्स वचनियं। यस्सा वा पनस्स कङ्खा  
वा विमति वा, अहमेव तत्थ पटिपुच्छितब्बो: ऽइदं भन्ते, कथं इमस्स क्वत्थोऽति।  
    
एत्तकेनपि मयं भन्ते, अय्यस्स नन्दकस्स अत्तमना अभिरद्धा। यं नो अय्यो नन्दको  
पवारेतीऽति।  
    
तं किं मञ्ञथ भगिनियो, चक्खुं३ निच्चं वा अनिच्चं वाति? अनिच्चं भन्ते।  
    
------------------------  
१।सब्बेहेव भन्ते, कतो परियायो भिक्खुनियो ओवदितुं-मजसं,सीमु।  
२।अद्दसासुं-[प्त्स्। ३।]चक्खु-मजसं,सीमु।  
    
[ब्ज्त् पगे ५५४] [\x ५५४।]       
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिनामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, सोतं निच्चं वा अनिच्चं वाति। अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिनामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, घानं निच्चं वा अनिच्चं वाऽति अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिनामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
[प्त्स् पगे २७२] [\क़् २७२।]        
    
तं किं मञ्ञथ भगिनियो, जिह्वा निच्चं वा अनिच्चं वाऽति।  
    
अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिनामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
नो हेतं भन्ते।  
    
तं किं मञ्ञथ भगिनियो, कायो निच्चो वा अनिच्चो वाऽति।  
    
अनिच्चो भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिनामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, मनो निच्चो वा अनिच्चो वा,ति।  
    
अनिच्चो भन्ते।  
    
यम्पनानिच्चं दुक्खं वा तं सुखं वाऽति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते। तं किस्स हेतु: पुब्बेव नो हेतं भन्ते। यथाभूतं सम्मप्पञ्ञाय  
सुदिट्ठं: ऽइतिपिमे छ अज्झत्तिका आयतना अनिच्चाऽति।  
    
साधु साधु भगिनियो, एवं हेतं भगिनियो। होति अरियसावकस्स यथाभूतं  
सम्मप्पञ्ञाय पस्सतो। तं किं मञ्ञथ भगिनियो। रूपा निच्चा वा अनिच्चा वाऽति।   
अनिच्चा भन्ते।  
    
यं पनानिच्चं दुक्खं वा तं सुखं वाऽति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो। सद्दा निच्चा वा अनिच्चा वाऽति।  
    
अनिच्चा भन्ते।  
    
यं पनानिच्चं दुक्खं वा तं सुखं वाऽति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो।  
    
[ब्ज्त् पगे ५५६] [\x ५५६।]       
    
गन्धा निच्चा वा अनिच्चा वाऽति।  
    
अनिच्चा भन्ते।  
    
यं पनानिच्चं दुक्खं वा तं सुखं वाऽति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो। रसा निच्चा वा अनिच्चा वाऽति।  
    
अनिच्चा भन्ते।  
    
यं पनानिच्चं दुक्खं वा तं सुखं वाऽति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो। फोट्ठब्बा निच्चा वा अनिच्चा वाऽति।  
    
अनिच्चा भन्ते।  
    
यं पनानिच्चं दुक्खं वा तं सुखं वाऽति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो। धम्मा निच्चा वा अनिच्चा वाऽति।  
    
अनिच्चा भन्ते।  
    
यं पनानिच्चं दुक्खं वा तं सुखं वाऽति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते। तं किस्स होतु: पुब्बेव नो हेतं भन्ते, यथाभूतं सम्मप्पञ्ञाय  
सुदिट्ठं: इतिपि मे छ बाहिरा आयतना अनिच्चाऽति।  
    
साधु साधु भगिनियो, एवं हेतं भगिनियो। होति अरियसावकस्स यथाभूतं  
सम्मप्पञ्ञाय पस्सतो। तं किं मञ्ञथ भगिनियो, चक्खुविञ्ञाणं निच्चं वा अनिच्चं  
वाति।  
    
अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
[प्त्स् पगे २७३] [\क़् २७३।]        
तं किं मञ्ञथ भगिनियो, सोतविञ्ञाणं निच्चं वा अनिच्चं  
वाति।  
    
अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, घानविञ्ञाणं निच्चं वा अनिच्चं  
वाति।  
    
अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, जिह्वाविञ्ञाणं निच्चं वा अनिच्चं  
वाति।  
    
अनिच्चं भन्ते।  
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, कायविञ्ञाणं निच्चं वा अनिच्चं  
वाति।  
    
अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, मनोविञ्ञाणं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं दुक्खं वा तं सुखं वाती।  
    
दुक्खं भन्ते।  
    
[ब्ज्त् पगे ५५८] [\x ५५८।]       
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं। एतं मम,  
एसोहमस्मि, एसो मे अत्ताऽति।  
    
नो हेतं भन्ते। तं किस्स हेतु: पुब्बेव नो हेतं भन्ते, यथाभूतं सम्मप्पञ्ञाय  
सुदिट्ठं: इतिपि मे छ विञ्ञाणकाया अनिच्चाऽति।  
    
साधु साधु भगिनियो, एवं हेतं भगिनियो, होति अरियसावकस्स यथाभूतं  
सम्मप्पञ्ञाय पस्सतो।  
    
सेय्यथापी भगिनियो। तेलप्पदीपस्स झायतो तेलम्पि अनिच्चं विपरिणामधम्मं,  
वट्टिपि अनिच्चा विपरिणामधम्मा, अच्चिपि अनिच्चा विपरिणामधम्मा, आभापि अनिच्चा  
विपरिणामधम्मा। यो नु खो भगिनियो एवं वदेय्य। ऽअमुस्स तेलप्पदीपस्स झायतो  
तेलम्पि अनिच्चं विपरिणामधम्मं, वट्टिपि अनिच्चा विपरिणामधम्मा। अच्चिपि अनिच्चा  
विपरिणामधम्मा, या ख्वास्स आभा, सा निच्चा धुवा सस्सता अविपरिणामधम्माऽति।  
सम्मा नु खो सो भगिनियो, वदमानो वदेय्याति।  
    
नेसा हेतं भन्ते। तं किस्स हेतु: अमुस्स हि भन्ते, तेलप्पदीपस्स झायतो तेलम्पि  
अनिच्चं विपरिणामधम्मं, वट्टिपि अनिच्चा विपरिणामधम्मा, अच्चिपि अनिच्चा  
विपरिणामधम्मा, पगेवस्स आभा अनिच्चा विपरिणामधम्माऽति।  
    
एवमेव खो भगिनियो, यो नु खो एवं वदेय्य, छ हि खो इमा अज्झत्तिका आयतना अनिच्चा,  
यञ्च खो छ अज्झत्तिके आयतने पटिच्च पटिसंवेदेति सुखं वा दुकखं वा  
अदुक्खमसुखं वा, तं निच्चं धुवं सस्सतं अविपरिणामधम्मन्ति। सम्मा१ नु  
खो सो भगिनियो, वदमानो वदेय्याऽति।  
    
नो हेतं भन्ते। तं किस्स हेतु, ऽतज्जं तज्जं भन्ते। पच्चया पटिच्च तज्जा तज्जा वेदना  
उप्पज्जन्ति। [प्त्स् पगे २७४] [\क़् २७४।] तज्जस्स तज्जस्स पच्चयस्स निरोधा तज्जा तज्जा वेदना  
निरुज्झन्तीऽति।  
    
साधु साधु भगिनियो, एवं हेतं भगिनियो, होति अरियसावकस्स यथाभूतं  
सम्मप्पञ्ञाय पस्सतो।  
    
सेय्यथापी भगिनियो, महतो रुक्खस्स तिट्ठतो सारवतो मूलम्पि अनिच्चं  
विपरिणामधम्मं, खन्धोपि अनिच्चो विपरिणामधम्मो, साखापलासम्पि अनिच्चं  
विपरिणामधम्मं, छायापि अनिच्चा विपरिणामधम्मा। यो नु खो भगिनियो, एवं  
वदेय्य: ऽअमुस्स महतो रुक्खस्स तिट्ठतो सारवतो मूलम्पि अनिच्चं  
विपरिणामधम्मं, खन्धोपि अनिच्चो विपरिणामधम्मो, साखापलासम्पि अनिच्चं  
विपरिणामधम्मं, या च ख्वास्स छाया सा निच्चा धुवा सस्सता अविपरिणामधम्माऽति।  
सम्मा नु खो सो भगिनियो, वदमानो वदेय्याऽति।  
    
नो हेतं भन्ते। तं किस्स हेतु: ऽअमुस्स हि भन्ते, महतो रुक्खस्स तिट्ठतो सारवतो  
मूलम्पि अनिच्चं विपरिणामधम्मं, खन्धोपि अनिच्चो विपरिणामधम्मो,  
साखापलासम्पि अनिच्चं विपरिणामधम्मं, पगेवस्स छाया अनिच्चा  
विपरिणामधम्माऽति।   
    
-------------------------  
१।यं सम्मा-सीमु।  
    
[ब्ज्त् पगे ५६०] [\x ५६०।]       
    
एवमेव खो भगिनियो, यो नु खो एवं वदेय्य: छ खो मे बाहिरा आयतना अनिच्चा  
विपरिणामधम्मा। यञ्च खो छ बाहिरे आयतने पटिच्च पटिसंवेदेमि सुखं वा  
दुक्खं वा अदुक्खमसुखं वा, तं निच्चं धुवं सस्सतं अविपरिणामधम्मन्ति,  
सम्मा नु खो सो भगिनिये, वदमानो वदेय्याऽति।  
    
नो हेतं भन्ते। तं किस्स हेतु: तज्जं तज्जं भन्ते। पच्चयं पटिच्च तज्जा तज्जा वेदना  
निरुज्झन्तीऽति।  
    
साधु साधु भगिनियो, एवं हेतं भगिनियो, होति अरियसावकस्स यथाभूतं  
सम्मप्पञ्ञाय पस्सतो।  
    
सेय्यथापि भगिनियो, दक्खो गोघातको वा गोघातकन्तेवासी वा गाविं वधित्वा तिण्हेन।  
गोविकन्तनेन गाविं विकन्तेय्य,१ अनुपहच्च अन्तरं मंसकाय, अनुपहच्च बाहिरं  
चम्मकायं, यं यदेव तत्थ अन्तरा विलीमंसं, अन्तरा नहारू, अन्तरा बन्धनं, तं  
तदेव तिण्हेन [प्त्स् पगे २७५] [\क़् २७५।] गोविकन्तनेन सञ्छिन्देय्य सङ्कन्तेय्य  
सम्पकन्तेय्य। सम्परिकन्तेय्य। सञ्छिन्दित्वा, सङ्कन्तित्वा सम्परिकन्तित्वा विधुनित्वा  
बाहिरं चम्मकायं तेनेव चम्मेन तं गाविं पटिच्छादेत्वा एवं वदेय्य: ऽतथेवायं  
गावी संयुत्ता इमिनाव चम्मेनाऽति। सम्मा नु खो सो भगिनियो, वदमानो वदेय्याऽति।  
    
नो हेतं भन्ते। तं किस्स हेतु: अमु हि भन्ते, दक्खो गोघातको वा गोघातकन्तेवासी वा  
गाविं वधित्वा तिण्हेन गोविकन्तनेन गाविं सङ्कन्तेय्य अनुपहच्च अन्तरं मंसकायं।  
अनुपहच्च बाहिरं चम्मकायं, यं यदेव तत्थ अन्तरा विलीमंसं, अन्तरा नहारू,  
अन्तरा बन्धनं, तं तदेव तिण्हेन गोविकन्तनेन सञ्छिन्देय्य, सङ्कन्तेय्य,  
सम्पकन्तेय्य, सम्परिकन्तेय्य। सञ्छिन्दित्वा सङ्कन्तित्वा सम्परिकन्तित्वा विधुनित्वा  
बाहिरं चम्मकायं तेनेव चम्मेन तं गाविं पटिच्छादेत्वा किञ्चापि सो एवं वदेय्य:  
ऽतथेवायं गावी संयुत्ता इमिनाव चम्मेनाऽति। अथ खो सा गावी विसंयुत्ता तेनेव  
चम्मेनाऽति।  
    
उपमा खो मे अयं भगिनियो, कता अत्थस्स विञ्ञापनाय। अयमेवेत्थ अत्थो: ऽअन्तरा  
मंसकायोति खो भगिनियो छन्नेतं अज्झत्तिकानं आयतनानं अधिवचनं। बाहिरो  
चम्मकायोति खो भगिनियो, छन्नेतं बाहिरानं आयतनानं अधिवचनं। अन्तरा  
विलीमंसं अन्तरा नहारू अन्तरा बन्धनन्ति खो भगिनियो, नन्दिरागस्सेतं अधिवचनं।  
तिण्हं गोविकन्तनन्ति खो भगिनियो, अरियायेतं पञ्ञाय अधिवचनं याऽयं अरिया पञ्ञा  
अन्तरा किलेसं अन्तरा सञ्ञोजनं अन्तरा बन्धनं सञ्छिन्दति सङ्कन्तति सम्पकन्तति  
सम्परिकन्तति।  
    
------------------------  
१।सङ्कन्तेय्य-मजसं,सीमु।  
    
[ब्ज्त् पगे ५६२] [\x ५६२।]       
    
सत्त खो इमे भगिनियो, बोज्झङ्गा येसं भावितत्ता बहुलीकतत्ता भिक्खु आसवनं खया  
अनासवं चेतोविमुत्तिं पञ्ञाविमुत्तिं दिट्ठेवधम्मे सयं अभिञ्ञा सच्छिकत्वा  
उपसम्पज्ज विहरति। कतमे सत्त: इध भगिनियो, भिक्खु सतिसम्बोज्झङ्गं भावेति  
विवेकनिस्सितं विरागनिस्सितं निरोधनिस्सितं वोस्सग्गपरिणामिं,  
धम्मविचयसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं,  
विरियसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, पीतिसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं, पस्सद्धिसम्बोज्झङ्गं भावेति विवेकनिस्सितं विरागनिस्सितं  
निरोधनिस्सितं वोस्सग्गपरिणामिं, समाधिसम्बोज्झङ्गं भावेति विवेकनिस्सितं  
विरागनिस्सितं निरोधनिस्सितं वोस्सग्गपरिणामिं, उपेक्खासम्बोज्झङ्गं भावेति  
विवेकनिस्सितं विरागनिस्सितं निरोधनिस्सितं वोस्सग्गपरिणामिं। इमे खो भगिनियो, सत्त  
बोज्झङ्गा: येसं भावितत्ता बहुलीकतत्ता भिक्खु आसवानं खया अनासवं चेतोविमुत्तिं  
पञ्ञाविमुत्तिं दिट्ठेवधम्मे सयं अभिञ्ञा सच्छिकत्वा उपसम्पज्ज विहरतीऽति  
[प्त्स् पगे २७६] [\क़् २७६।]        
अथ खो आयस्मा नन्दको ता भिक्खुनियो इमिना ओवादेन ओवदित्वा उय्योजेसि: ऽगच्छथ  
भगिनियो, कालोऽति  
    
अथ खो ता भिक्खुनियो आयस्मतो नन्दकस्स भासितं अभिनन्दित्वा अनुमोदित्वा  
उट्ठायासना आयस्मन्तं नन्दकं अभिवादेत्वा पदक्खीणं कत्वा येन भगवा,  
तेनुपसङ्कमिंसु। उपसङ्कमित्वा भगवन्तं अभिवादेत्वा एकमन्तं अट्ठंसु।  
एकमन्तं ठिता खो ता भिक्खुनियो भगवा एतदवोच: ऽगच्छथ भिक्खुनियो कालोऽति।  
    
अथ खो ता भिक्खुनियो भगवन्तं अभिवादेत्वा पदक्खीणं कत्वा पक्कमिंसु।  
    
अथ खो भगवा अचिरपक्कन्तीसु तासु भिक्खुनीसु भिक्खू आमन्तेसि: ऽसेय्यथापि  
भिक्खवे, तदहुपोसथे चातुद्दसे न होति बहुनो जनस्स कङ्खा वा विमति वा: ऽऊनो नु  
खो चन्दो, पुण्णो नु खो चन्दोऽति। अथ खो ऊनो चन्दो त्वेव होति। एवमेव खो  
भिक्खवे, ता भिक्खुनियो नन्दकस्स धम्मदेसनाय अत्तमना चेव होन्ति, नो च खो  
परिपुण्ण सङ्कप्पाऽति।  
    
अथ खो भगवा आयस्मन्तं नन्दकं आमन्तेसि: ऽतेन हि त्वं नन्दक, स्वेपि ता  
भिक्खुनियो तेनेवोवादेन ओवदेय्यासीति। एवं भन्तेति खो आयस्मा नन्दको भगवतो  
पच्चस्सोसि।  
    
अथ खो आयस्मा नन्दको तस्सा रत्तिया अच्चयेन पुब्बन्ह समयं निवासेत्वा पत्तचीवरं  
आदाय सावत्थिं पिण्डाय पाविसि। सावत्थियं पिण्डाय चरित्वा पच्छाभत्तं  
पिण्डपातपटिक्कन्तो अत्तदुतियो येन राजकारामो तेनुपसङ्कमि। अद्दसंसु खो ता  
भिक्खुनियो आयस्मन्तं नन्दकं दूरतोच आगच्छन्तं, दिस्वान आसनं पञ्ञापेसुं  
उदकञ्च पादानं उपट्ठपेसुं। निसीदि खो आयस्मा नन्दको पञ्ञत्ते आसने, निसज्ज पादे  
पक्खालेसि। तापि खो भिक्खुनियो आयस्मन्तं नन्दकं अभिवादेत्वा एकमन्तं निसीदिंसु।  
एकमन्तं निसिन्ना खो ता भिक्खुनियो आयस्मा नन्दको एतदवोच: ऽपटिपुच्छकथा खो  
भगिनियो, भविस्सति। तत्थ आजानन्तीहि आजानामातिस्स वचनीयं। न आजानन्तीहि न  
आजानामातिस्स वचनीयं। यस्सा वा पनस्स कङ्खा वा विमति वा, अहमेव तत्थ [प्त्स् पगे  
२७७] [\क़् २७७।] पटिपुच्छितब्बो: ऽइदं भन्ते कथं इमस्स क्वत्थोऽति।  
    
[ब्ज्त् पगे ५६४] [\x ५६४।]       
    
एत्तकेनपि मयं भन्ते, अय्यस्स नन्दकस्स अत्तमना अभिरद्धा, यं नो अय्यो नन्दको  
पवारेतीऽति।  
    
तं किं मञ्ञथ भगिनियो, चक्खुं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, सोतं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, घानं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, जिव्हा निच्चं वा अनिच्चं वाति।  
अनिच्चं भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, कायो निच्चो वा अनिच्चो वाति।  
    
अनिच्चो भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञथ भगिनियो, मनो निच्चो वा अनिच्चो वाति।  
    
अनिच्चो भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते। तं किस्स हेतु: पुब्बेव नो हेतं भन्ते, यथाभूतं सम्मप्पञ्ञाय  
सुदिट्ठं: ऽइतिपि मे छ अज्झत्तिका आयतना अनिच्चाऽति।  
    
साधु साधु भगिनियो, एवं हेतं भगिनियो, होति अरियसावकस्स यथाभूतं  
सम्मप्पञ्ञाय पस्सतो। तं किं मञ्ञथ भगिनियो, रूपा निच्चा वा अनिच्चा वाति।   
अनिच्चा भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम।  
एसोहमस्मि, एसो मे अत्ताति।  
    
नो हेतं भन्ते।  
    
[ब्ज्त् पगे ५६६] [\x ५६६।]       
    
तं किं मञ्ञथ भगिनियो, सद्दा निच्चा वा अनिच्चा वाति।  
    
अनिच्चा भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम।  
एसोहमस्मि, एसो मे अत्ताति।  
    
नो हेतं भन्ते।  
    
तं किं मञ्ञथ भगिनियो, गन्धा निच्चा वा अनिच्चा वाति।  
    
अनिच्चा भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम।  
एसोहमस्मि, एसो मे अत्ताति।  
    
नो हेतं भन्ते।  
    
तं किं मञ्ञथ भगिनियो, रसा निच्चा वा अनिच्चा वाति।  
    
अनिच्चा भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम।  
एसोहमस्मि, एसो मे अत्ताति।  
    
नो हेतं भन्ते।  
    
तं किं मञ्ञथ भगिनियो, फोट्ठब्बा निच्चा वा अनिच्चा वाति।  
    
अनिच्चा भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम।  
एसोहमस्मि, एसो मे अत्ताति।  
    
नो हेतं भन्ते।  
    
तं किं मञ्ञथ भगिनियो, धम्मा निच्चा वा अनिच्चा वाति।  
अनिच्चा भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते। तं किस्स हेतु: पुब्बेव नो हेतं भन्ते, यथाभूतं सम्मप्पञ्ञाय  
सुदिट्ठं: ऽइतिपिमे छ बाहिरा आयतना अनिच्चाऽति।  
    
साधु साधु भगिनियो, एवं हेतं भगिनियो, होति अरियसावकस्स यथाभूतं  
सम्मप्पञ्ञाय पस्सतो।  
    
तं किं मञ्ञथ भगिनियो, चक्खु विञ्ञाणं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम।  
एसोहमस्मि, एसो मे अत्ताति?  
    
नो हेतं भन्ते।

तं किं मञ्ञथ भगिनियो। सोतविञ्ञाणं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति?  
    
नो हेतं भन्ते।  
    
तं किं मञ्ञथ भगिनियो। घानविञ्ञाणं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति?  
    
नो हेतं भन्ते।  
    
तं किं मञ्ञथ भगिनियो। जिव्हाविञ्ञाणं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति?  
    
नो हेतं भन्ते।  
    
तं किं मञ्ञथ भगिनियो। कायविञ्ञाणं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति?  
    
नो हेतं भन्ते।  
    
तं किं मञ्ञथ भगिनियो। मनोविञ्ञाणं निच्चं वा अनिच्चं वाति।  
    
अनिच्चं भन्ते।  
    
[ब्ज्त् पगे ५६८] [\x ५६८।]       
    
यं पनानिच्चं दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते, तं किस्स हेतु: पुब्बेव नो हेतं भन्ते। यथाभूतं सम्मप्पञ्ञाय  
सुदिट्ठं: ऽइतिपि मे छ विञ्ञाणकाया अनिच्चाऽति।  
    
साधु साधु भगिनियो, एवं हेतं भगिनियो होति अरियसावकस्स यथाभूतं  
सम्मप्पञ्ञाय पस्सतो।  
    
सेय्यथापि भगिनियो, तेलप्पदीपस्स झायतो तेलम्पि अनिच्चं विपरिणामधम्मं, वट्टिपि  
अनिच्चा विपरिणामधम्मा, अच्चिपि अनिच्चा विपरिणामधम्मा, आभापि अनिच्चा  
विपरिणामधम्मा। यो नु खो, भगिनियो, एवं वदेय्य: ऽअमुस्स तेलप्पदीपस्स झायतो  
तेलम्पि अनिच्चं विपरिणामधम्मं, वट्टिपि अनिच्चा विपरिणामधम्मा, अच्चिपि अनिच्चा  
विपरिणामधम्मा, या च ख्वास्स आभा सा निच्चा धुवा सस्सता अविपरिणामधम्माऽति।  
सम्मा नु खो सो भगिनियो, वदमानो वदेय्याति।  
नो हेतं भन्ते, तं किस्स हेतु: ऽअमुस्स हि भन्ते, तेलप्पदीपस्स झायतो तेलम्पि अनिच्चं  
विपरिणामधम्मं, वट्टिपि अनिच्चा विपरिणामधम्मा, अच्चिपि अनिच्चा  
विपरिणामधम्मा, पगेवस्स आभा अनिच्चा विपरिणामधम्माऽती।  
    
एव मेव खो भगिनियो, यो नु खो एवं वदेय्य: ऽछ खो मे अज्झत्तिका आयतना अनिच्चा,  
यञ्च खो छ अज्झत्तिके आयतने पटिच्च पटिसंवेदेमि सुखं वा दुक्खं वा  
अदुक्खमसुखं वा। तं निच्चं धुवं सस्सतं अविपरिणामधम्मऽन्ति। सम्मा नु  
खो सो भगिनियो, वदमानो वदेय्याऽति।  
    
नो हेतं भन्ते। तं किस्स हेतु: ऽतज्जं तज्जं भन्ते, पच्चयं पटिच्च तज्जा तज्जा वेदना  
उप्पज्जन्ति। तज्जस्स तज्जस्स पच्चयस्स निरोधा तज्जा तज्जा वेदना निरुज्झन्तीऽति  
    
साधु साधु भगिनियो, एवं हेतं भगिनियो, होति अरियसावकस्स यथाभूतं  
सम्मप्पञ्ञाय पस्सतो।  
    
सेय्यथापि भगिनियो, महतो रुक्खस्स तिट्ठतो सारवतो मूलम्पि अनिच्चं  
विपरिणामधम्मं, खन्धोपि अनिच्चो विपरिणामधम्मो, साखापलासम्पि अनिच्चं  
विपरिणामधम्मं, छायापि अनिच्चा विपरिणामधम्मा। यो नु खो भगिनियो, एवं  
वदेय्य: ऽअमुस्स महतो रुक्खस्स तिट्ठतो सारवतो मूलम्पि अनिच्चं  
विपरिणामधम्मं, खन्धोपि अनिच्चो विपरिणामधम्मो, साखापलासम्पि अनिच्चं  
विपरिणामधम्मं, या च ख्वास्स छाया सा निच्चा धुवा सस्सता अविपरिणामधम्मोऽति।  
ऽसम्मा नु खो सो भगिनियो, वदमानो वदेय्याऽति।  
    
[ब्ज्त् पगे ५७०] [\x ५७०।]       
    
नो हेतं भन्ते। तं किस्स हेतु: ऽअमुस्स हि भन्ते महतो रुक्खस्स तिट्ठतो सारवतो  
मूलम्पि अनिच्चं विपरिणामधम्मं, खन्धोपि अनिच्चो विपरिणामधम्मो,  
साखापलासम्पि अनिच्चं विपरिणामधम्मं, पगेवस्स छाया अनिच्चा  
विपरिणामधम्माऽति।   
    
एवमेव खो भगिनियो, यो नु खो एवं वदेय्य: ऽछ खो मे बाहिरा आयतना अनिच्चा  
विपरिणामधम्मा, यञ्च खो छ बाहिरे आयतने पटिच्च पटिसंवेदेति सुखं वा  
दुक्खं वा अदुक्खमसुखं वा, तं निच्चं धुवं सस्सतं अविपरिणामधम्मऽन्ति।  
सम्मा नु खो सो भगिनियो, वदमानो वदेय्याऽति।  
    
नो हेतं भन्ते। तं किस्स हेतु ऽतज्जं तज्जं भन्ते, पच्चयं पटिच्च तज्जा तज्जा वेदना  
उप्पज्जन्ति। तज्जस्स तज्जस्स पच्चयस्स निरोधा तज्जा तज्जा वेदना निरुज्झन्तीऽति।  
    
सादु साधु भगिनियो, एवं हेतं भगिनियो, होति अरियसावकस्स यथाभूतं  
सम्मप्पञ्ञाय पस्सतो।  
    
सेय्यथापि भगिनियो, दक्खो गोघातको वा गोघातकन्तेवासी वा गाविं वधित्वा तिण्हेन  
गोविकन्तनेन गाविं विकन्तेय्य, अनुपहच्च अन्तरं मंसकायं, अनुपहच्च बाहिरं  
चम्मकायं, यं यदेव तत्थ अन्तरा विलीमंसं, अन्तरा नहारू, अन्तरा बन्धनं, तं  
तदेव तिण्हेन गोविकन्तनेन सञ्छिन्देय्य सङ्कन्तेय्य सम्पकन्तेय्य सम्परिकन्तेय्य,  
सञ्छिन्दित्वा सङ्कन्तित्वा सम्पकन्तित्वा सम्परिकन्तित्वा विधुनित्वा बाहिरं चम्मकायं,  
तेनेव चम्मेन तं गाविं पटिच्छादेत्वा एवं वदेय्य: ऽतथेवायं गावी संयुत्ता इमिना  
चम्मेनाऽति। ऽसम्मा नु खो सो भगिनियो, वदमानो वदेय्याऽति।  
    
नो हेतं भन्ते, तं किस्स हेतु। ऽअसु हि भन्ते दक्खो गोघातको वा गोघातकन्तेवासी वा  
गाविं वधित्वा तिण्हेन गोविकन्तनेन गाविं विकन्तेय्य, अनुपहच्च अन्तरं मंसकायं,  
अनुपहच्च बाहिरं चम्मकायं, यं यदेव तत्थ अन्तरा विलीमंसं, अन्तरा नहारू,  
अन्तरा बन्धनं, तं तदेव तिण्हेन गोविकन्तनेन सञ्छिन्देय्य सङ्कन्तेय्य  
सम्पकन्तेय्य सम्परिकन्तेय्य, सञ्छिन्दित्वा सङ्कन्तित्वा सम्पकन्तित्वा सम्परिकन्तित्वा  
विधुनित्वा बाहिरं चम्मकायं तेनेव चम्मेन तं गाविं पटिच्छादेत्वा किञ्चापि सो एवं  
वदेय्य: ऽतथेवायं गावी संयुत्ता इमिना चम्मेनाऽति। अथ खो सा गावी विसंयुत्ता तेनेव  
चम्मेनाऽति।  
    
उपमा खो मे अयं भगिनियो, कता अत्थस्स विञ्ञापनाय। अयमेवेत्थ अत्थो: ऽअन्तरा  
मंसकायोति खो भगिनियो, छन्नेतं अज्झत्तिकानं आयतनानं अधिवचनं। बाहिरो  
चम्मकायोति खो भगिनियो, छन्नेतं बाहिरानं आयतनानं अधिवचनं। अन्तरा  
विलीमंसं अन्तरा नहारू अन्तरा बन्धनन्ति खो भगिनियो, नन्दिरागस्सेतं अधिवचनं।  
तिण्हं गोविकन्तन्ति खो भगिनियो, अरियायेतं पञ्ञाय अधिवचनं, यायं अरिया पञ्ञा  
अन्तरा किलेसं अन्तरा सञ्ञोजनं अन्तरा बन्धनं सञ्छिन्दति सङ्कन्तति सम्पकन्तति  
सम्परिकन्तति।  
    
[ब्ज्त् पगे ५७२] [\x ५७२।]       
    
सत्त खो पनिमे भगिनियो, बोज्झङ्गा येसं भावितत्ता बहुलीकतत्ता भिक्खु आसवानं  
खया अनासवं चेतोविमुत्तिं पञ्ञाविमुत्तिं दिट्ठेवधम्मे सयं अभिञ्ञा सच्छिकत्वा  
उपसम्पज्ज विहरति कतमे सत्त: इध भगिनियो, भिक्खु सतिसम्बोज्झङ्गं भावेति  
विवेकनिस्सितं विरागनिस्सितं निरोधनिस्सितं वोस्सग्गपरिणामिं।  
धम्मविजयसम्बोज्झङ्गं भावेति विवेकनिस्सितं विरागनिस्सितं निरोधनिस्सितं  
वोस्सग्गपरिणामिं। विरियसम्बोज्झङ्गं भावेति विवेकनिस्सितं विरागनिस्सितं  
निरोधनिस्सितं वोस्सग्गपरिणामिं। पीतिसम्बोज्झङ्गं भावेति विवेकनिस्सितं विरागनिस्सितं  
निरोधनिस्सितं वोस्सग्गपरिणामिं। पस्सद्धिसम्बोज्झङ्गं भावेति विवेकनिस्सितं  
विरागनिस्सितं निरोधनिस्सितं वोस्सग्गपरिणामिं। समाधिसम्बोज्झङ्गं भावेति  
विवेकनिस्सितं विरागनिस्सितं निरोधनिस्सितं वोस्सग्गपरिणामिं। उपेक्खासम्बोज्झङ्गं  
भावेति विवेकनिस्सितं विरागनिस्सितं निरोधनिस्सितं वोस्सग्गपरिणामिं। इमे खो  
भगिनियो सत्त बोज्झङ्गो येसं भावितत्ता बहुलीकतत्ता भिक्खू आसवानं खया अनासवं  
चेतो विमुत्तिं पञ्ञाविमुत्तिं दिट्ठेवधम्मे सयं अभिञ्ञा सच्छिकत्वा उपसम्पज्ज  
विहरतीऽति।  
    
अथ खो आयस्मा नन्दको ता भिक्खुनियो इमिना ओवादेन ओवदित्वा उय्योजेसि: ऽगच्छथ  
भगिनियो, कालोऽति।  
    
अथ खो ता भिक्खुनियो आयस्मतो नन्दकस्स भासितं अभिनन्दित्वा अनुमोदित्वा  
उट्ठायासना आयस्मन्तं नन्दकं अभिवादेत्वा पदक्खिणं कत्वा येन भगवा।  
तेनुपसङ्कमिंसु। उपसङ्कमित्वा भगवन्तं अभिवादेत्वा एकमन्तं अट्ठंसु।  
एकमन्तं ठिता खो ता भिक्खुनियो भगवा एतदवोच: ऽगच्छथ भिक्खुनियो, कालोऽति।  
अथ खो ता भिक्खुनियो भगवन्तं अभिवादेत्वा पदक्खिणं कत्वा पक्कमिंसु। अथ  
खो भगवा अचिरपक्कन्तीसु तासु भिक्खुनीसु भिक्खू आमन्तेसि: ऽसेय्यथापि भिक्खवे,  
तदहुपोसथे पण्णरसे न होति बहुनो जनस्स कङ्खा वा विमति वा: ऊनो नु खो चन्दो  
पुण्णो नु खो चन्दोऽति, अथ खो पुण्णो चन्दोत्वेव होति। एवमेव खो भिक्खवे, ता  
भिक्खुनियो नन्दकस्स धम्मदेसनाय अत्तमना चेव परिपुण्णसङ्कप्पा च। तासं  
भिक्खवे, पञ्चन्नं भिक्खुनीसतानं या पच्छिमा१ भिक्खुनी, सा सोतापन्ना२  
अविनिपातधम्मा नियता सम्बोधिपरायणाति।  
    
इदमवोच भगवा। अत्तमना ते भिक्खू भगवतो भासितं अभिनन्दुन्ति।  
    
नन्दकोवादसुत्तं चतुत्थं।  
    
--------------------------  
१।पच्छिमिका-मजसं। २।ता भिक्खूनियो सोतापन्ना-मजसं  
    
[ब्ज्त् पगे ५७४] [\x ५७४।]       
    
३।५।५  
    
चूऌअराहुलोवाद सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। अथ खो भगवतो रहोगतस्स पतिसल्लीनस्स एवं चेतसो परिवितक्को उदपादि।  
परिपक्का खो राहुलस्स विमुत्तिपरिपाचनीया धम्मा। यन्नूनाहं राहुलं उत्तरिं  
आसवानं खये विनेय्यन्ति।  
    
अथ खो भगवा पुब्बन्हसमयं निवासेत्वा पत्तचीवरं आदाय सावत्थिं पिण्डाय  
पाविसि। सावत्थियं पिण्डाय चरित्वा पच्छाभत्तं पिण्डपातपटिक्कन्तो आयस्मन्तं  
राहुलं आमन्तेसि: ऽगण्हाहि राहुल निसीदनं, येन अन्धवनं तेनुपसङ्कमिस्साम [प्त्स्  
पगे २७८] [\क़् २७८।] दिवाविहारायाऽति।  
    
एवं भन्तेति खो आयस्मा राहुलो भगवतो पटिस्सुत्वा निसीदनं आदाय भगवन्तं१  
पिट्ठतो अनुबन्धि।  
    
तेन खो पन समयेन अनेकानि देवतासहस्सानि भगवन्तं अनुबन्धानि होन्ति। ऽअज्ज  
भगवा आयस्मन्तं राहुलं उत्तरिं आसवानं खये विनेस्सतीऽति।  
    
अथ खो भगवा अन्धवनं अज्झोगहेत्वा अञ्ञतरस्मिं रुक्खमूले पञ्ञत्ते आसने  
निसीदि। आयस्मापि खो राहुलो भगवन्तं अभिवादेत्वा एकमन्तं निसीदि। एकमन्तं  
निसिन्नं खो आयस्मन्तं राहुलं भगवा एतदवोच:  
    
ऽतं किं मञ्ञसि राहुल, चक्खुं निच्चं२वा अनिच्चं वाति।  
    
अनिच्चं भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल। रूपा निच्चा वा अनिच्चा वाति।  
    
अनिच्चा भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसो हमस्मि, एसो मे अत्ताऽति।  
नो हेतं भन्ते।  
    
----------------------------  
१।भगवतो-सीमू। २।चक्खु निच्चं-मजसं,सीमू।  
    
[ब्ज्त् पगे ५७६] [\x ५७६।]       
    
तं किं मञ्ञसि राहुल, चक्खुविञ्ञाणं निच्चं वा अनिच्चं चाति।  
अनिच्चं भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसो हमस्मि। एसो मे अत्ताऽति।  
[प्त्स् पगे २७९] [\क़् २७९।]        
नो एतं भन्ते।  
    
तं किं मञ्ञसि राहुल, चक्खुसम्फस्सो निच्चो वा अनिच्चो वाति।  
    
अनिच्चो भन्ते।  
    
ऽयं पनानिच्चं, दुक्खं वा तं सुखं वाऽति।  
    
दुक्खं भन्ते।  
    
यं पनानिच्चं दुक्खं, विपरिणामधम्मं, कल्लं नु तं समनुपस्सितुं: ऽएतं  
मम, एसो हमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, यम्पिदं चक्खुसम्फस्सपच्चया उप्पज्जति वेदनागतं  
सञ्ञागतं सङ्खारगतं विञ्ञाणगतं। तम्पि निच्चं वा अनिच्चं वाऽति।  
    
अनिच्चं भन्ते।  
    
यं पनानिच्चं। दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसो हमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, सोतं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं। दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसो हमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, घानं निच्चं वा अनिच्चं वाऽति।  
    
अनिच्चं भन्ते।  
    
यं पनानिच्चं। दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसो हमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, जिव्हा निच्चा वा अनिच्चा वाऽति।  
    
अनिच्चा भन्ते।  
    
यं पनानिच्चं। दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसो हमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, कायो निच्चो वा अनिच्चो वाऽति।  
    
अनिच्चो भन्ते।  
    
यं पनानिच्चं। दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसो हमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, मनो निच्चो वा अनिच्चो वाति।  
    
अनिच्चो भन्ते।  
    
यं पनानिच्चं। दुक्खं वा तं सुखं वाति।  
    
दुक्खं भन्ते।  
    
[ब्ज्त् पगे ५७८] [\x ५७८।]       
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसो हमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, धम्मा निच्चा वा अनिच्चा वाति।  
अनिच्चा भन्ते।  
    
यं पनानिच्चं। दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, मनोविञ्ञाणं निच्चं वा अनिच्चं वाति।  
    
अनिच्चं भन्ते।  
    
यं पनानिच्चं, दुक्खं वा तं सुखं वाति।  
दुक्खं भन्ते।  
    
यं पनानिच्चं दुक्खं विपरिणामधम्मं कल्लं नु तं समनुपस्सितुं: ऽएतं मम,  
एसो हमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, मनोसम्फस्सो निच्चो वा अनिच्चो वाति।  
    
अनिच्चो भन्ते।  
    
यं पनानिच्चं, दुक्खं वा तं सुखं वाति।  
    
दुक्खं भन्ते।  
    
यं पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
तं किं मञ्ञसि राहुल, यम्पिदं मनोसम्फस्सपच्चया उप्पज्जति वेदनागतं  
सञ्ञागतं सङ्खारगतं विञ्ञाणगतं। तम्पि निच्चं वा अनिच्चं वाति।  
    
अनिच्चं भन्ते।  
    
यम्पनानिच्चं, दुक्खं वा तं सुखं वाति।  
    
दुक्खं भन्ते।  
    
यम्पनानिच्चं दुक्खं विपरिणामधम्मं, कल्लं नु तं समनुपस्सितुं: ऽएतं मम,  
एसोहमस्मि, एसो मे अत्ताऽति।  
    
नो हेतं भन्ते।  
    
[ब्ज्त् पगे ५८०] [\x ५८०।]       
    
एवं पस्सं राहुल, सुतवा अरियसावको चक्खुस्मिं निब्बिन्दति, रूपेसु निब्बिन्दति,  
चक्खुविञ्ञाणे निब्बिन्दति। चक्खुसम्फस्से निब्बिन्दति, यम्पिदं१  
चक्खुसम्फस्सपच्चया उप्पज्जति वेदनागतं सञ्ञागतं सङ्खारगतं विञ्ञाणगतं,  
तस्मिम्पि निब्बिन्दति। सोतस्मिं निब्बिन्दति, सद्देसु निब्बिन्दति, सोतविञ्ञाणे निब्बिन्दति।  
सोतसम्फस्से निब्बिन्दति, यम्पिदं१ सोतसम्फस्सपच्चया उप्पज्जति वेदनागतं  
सञ्ञागतं सङ्खारगतं विञ्ञाणगतं, तस्मिम्पि निब्बिन्दति। घानस्मिं निब्बिन्दति,  
गन्धेसु निब्बिन्दति, घानविञ्ञाणे निब्बिन्दति। घानसम्फस्से निब्बिन्दति, यम्पिदं१  
घानसम्फस्सपच्चया उप्पज्जति वेदनागतं सञ्ञागतं सङ्खारगतं विञ्ञाणगतं,  
तस्मिम्पि निब्बिन्दति। जिव्हाय निब्बिन्दति, रसेसु निब्बिन्दति, रसविञ्ञाणे निब्बिन्दति।  
रससम्फस्से निब्बिन्दति, यम्पिदं१ रससम्फस्सपच्चया उप्पज्जति वेदनागतं  
सञ्ञागतं सङ्खारगतं विञ्ञाणगतं, तस्मिम्पि निब्बिन्दति। कायस्मीं निब्बिन्दति,  
पोट्ठब्बेसु निब्बिन्दति, पोट्ठब्बविञ्ञाणे निब्बिन्दति।  
फोट्ठब्बसम्फस्से निब्बिन्दति, यम्पिदं१ फोट्ठब्बसम्फस्सपच्चया उप्पज्जति  
वेदनागतं सञ्ञागतं सङ्खारगतं विञ्ञाणगतं, तस्मिम्पि निब्बिन्दति। मनस्मिं  
निब्बिन्दति, धम्मेसु निब्बिन्दति, मनोविञ्ञाणे निब्बिन्दति। मनोसम्फस्से निब्बिन्दति,  
यम्पिदं१  
मनोसम्फस्सपच्चया [प्त्स् पगे २८०] [\क़् २८०।] उप्पज्जति वेदनागतं सञ्ञागतं  
सङ्खारगतं विञ्ञाणगतं, तस्मिम्पि निब्बिन्दति। निब्बिन्दं विरज्जति, विरागा विमुच्चति।  
विमुत्तस्मिं विमुत्तमिति ञाणं होति: खीणा जाति। वुसितं ब्रह्मचरियं, कतं करणीयं,  
नापरं इत्थत्तायाति पजानातीति।  
    
इदमवोच भगवा, अत्तमनो आयस्मा राहुलो भगवतो भासितं अभिनन्दीति।  
    
इमस्मिं च पन वेय्याकरणस्मिं भञ्ञमाने आयस्मतो राहुलस्स अनुपादाय आसवेहि  
चित्तं विमुच्चि। तासञ्च अनेकानं देवतासहस्सानं विरजं वीतमलं धम्मचक्खुं  
उदपादि: ऽयं किञ्चि समुदयधम्मं, सब्बं तं निरोधधम्मऽन्ति।  
    
चूऌअराहुलोवाद सुत्तं पञ्चमं।  
    
-------------------------  
१।यमिदं-सीमु,मजसं।  
    
[ब्ज्त् पगे ५८२] [\x ५८२।]       
    
३।५।६  
    
छ छक्क सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खु आमन्तेसि: ऽभिक्खवोऽति। भदन्तेति ते भिक्खु भगवतो  
पच्चस्सोसुं। भगवा एतदवोच:  
    
धम्मं वो भिक्खवे, देसिस्सामि आदिकल्याणं मज्झेकल्याणं परियोसानकल्याणं  
सात्थं सव्यञ्जनं केवलपरिपुण्णं परिसुद्धं ब्रह्मचरियं पकासिस्सामि। यदिदं  
छ छक्कानि। तं सुणाथ, साधुकं मनसिकरोथ। भासिस्सामीऽति।  
    
एवं भन्तेहि खो ते भिक्खू भगवतो पच्चस्सोसुं। भगवा एतदवोच:  
    
छ अज्झत्तिकानि आयतनानि वेदितब्बानि। छ बाहिरानि आयतनानि वेदिनब्बानि। छ  
विञ्ञाणकाया वेदितब्बा। छ फस्सकाया वेदितब्बा। छ वेदनाकाया वेदितब्बा। छ  
तण्हाकाया वेदितब्बा।  
    
छ अज्झत्तिकानि आयतनानि वेदितब्बानीऽति इति खो पनेतं वुत्तं। किञ्चेतं पटिच्च वुत्तं।  
चक्खायतनं सोतायतनं घानायतनं जिव्हायतनं कायायतनं मनायतनं। ऽछ  
अज्झत्तिकानि आयतनानि वेदितब्बानीऽति इति यं तं वुत्तं, इदमेतं पटिच्च वुत्तं। इदं  
पठमं छक्कं।  
[प्त्स् पगे २८१] [\क़् २८१।]        
ऽछ बाहिरानि आयतनानि वेदितब्बानीऽति इति खो पनेतं वुत्तं, किञ्चेतं पटिच्च वुत्तं।  
रूपायतनं सद्दायतनं गन्धायतनं रसायतनं फोट्ठब्बायतनं  
धम्मायतनं। छ बाहिरानि आयतनानि वेदितब्बानीऽति। इति यं तं वुत्तं, इदमेतं पटिच्च  
वुत्तं। इदं दुतियं छक्कं।  
    
ऽछ विञ्ञाणकाया वेदितब्बाऽति इति खो पनेतं वुत्तं, किञ्चेतं पटिच्च वुत्तं। चक्खुञ्च  
पटिच्च रूपे च उप्पज्जति चक्खुविञ्ञाणं। सोतञ्च पटिच्च सद्दे च उप्पज्जति सोतविञ्ञाणं  
घानञ्च पटिच्च गन्धे च उप्पज्जति घानविञ्ञाणं। जिव्हञ्च पटिच्च रसे च उप्पज्जति  
जिव्हाविञ्ञाणं। कायञ्च पटिच्च फोट्ठब्बे च उप्पज्जति कायविञ्ञाणं। मनञ्च पटिच्च  
धम्मे च उप्पज्जति मनोविञ्ञाणं। ऽछ विञ्ञाणकाया वेदितब्बाऽति इति यं तं वुत्तं,  
इदमेतं पटिच्च वुत्तं। इदं ततियं छक्कं  
    
[ब्ज्त् पगे ५८४] [\x ५८४।]       
    
ऽछ फस्सकाया वेदितब्बाऽति इति खो पनेतं वुत्तं, किञ्चेतं पटिच्च वुत्तं। चक्खुञ्च  
पटिच्च रूपे च उप्पज्जति चक्खुविञ्ञाणं, तिण्णं सङ्गति फस्सो। सोतञ्च पटिच्च सद्दे च  
उप्पज्जति सोतविञ्ञाणं, तिण्णं सङ्गति फस्सो। घानञ्च पटिच्च गन्धे च उप्पज्जति  
घानविञ्ञाणं, तिण्णं सङ्गति फस्सो। जिव्हञ्च पटिच्च रसे च उप्पज्जति जिव्हाविञ्ञाणं,  
तिण्णं सङ्गति फस्सो। कायञ्च पटिच्च फोट्ठब्बे च उप्पज्जति कायविञ्ञाणं, तिण्णं  
सङ्गति फस्सो। मनञ्च पटिच्च धम्मे च उप्पज्जति मनोविञ्ञां, तिण्णं सङ्गति फस्सो।  
ऽछ फस्सकाया वेदितब्बाऽति इति यं तं वुत्तं इदमेतं पटिच्च वुत्तं। इदं चतुत्थं  
छक्कं।  
    
ऽछ वेदनाकाया वेदितब्बाऽति इति खो पनेतं वुत्तं, किञ्चेतं पटिच्च वुत्तं। चक्खुञ्च  
पटिच्च रूपे च उप्पज्जति चक्खुविञ्ञाणं, तिण्णं सङ्गति फस्सो, फस्स पच्चया वेदना।  
सोतञ्च पटिच्च सद्दे च उप्पज्जति सोतविञ्ञाणं, तिण्णं सङ्गति फस्सो, फस्स पच्चया  
वेदना घानञ्च पटिच्च गन्धे च उप्पज्जति घानविञ्ञाणं, तिण्णं सङ्गति फस्सो,  
फस्स पच्चया वेदना। जिव्हञ्च पटिच्च रसे च उप्पज्जति जिव्हाविञ्ञाणं, तिण्णं सङ्गति  
फस्सो, फस्स पच्चया वेदना। कायञ्च पटिच्च फोट्ठब्बे च उप्पज्जति कायविञ्ञाणं,  
तिण्णं सङ्गति फस्सो, फस्स पच्चया वेदना। मनञ्च पटिच्च धम्मे च उप्पज्जति  
मनोविञ्ञाणं। तिण्णं सङ्गति फस्सो, फस्स पच्चया वेदना। ऽछ वेदनाकाया  
वेदितब्बाऽति इति यं [प्त्स् पगे २८२] [\क़् २८२।] तं वुत्तं। इदमेतं पटिच्च वुत्तं। इदं  
पञ्चमं छक्कं।   
ऽछ तण्हाकाया वेदितब्बाऽति इति खो पनेतं वुत्तं, किञ्चेतं पटिच्च वुत्तं। चक्खुञ्च  
पटिच्च रूपे च उप्पज्जति चक्खुविञ्ञाणं, तिण्णं सङ्गति फस्सो, फस्सपच्चया वेदना,  
वेदनापच्चया तण्हा। सोतञ्च पटिच्च सद्दे च उप्पज्जति सोतविञ्ञाणं, तिण्णं सङ्गति  
फस्सो, फस्सपच्चया वेदना, वेदनापच्चया तण्हा। घानञ्च पटिच्च गन्धे च उप्पज्जति  
घानविञ्ञाणं, तिण्णं सङ्गति फस्सो, फस्सपच्चया वेदना, वेदनापच्चया तण्हा।  
जिव्हञ्च पटिच्च रसे च उप्पज्जति जिव्हाविञ्ञाणं, तिण्णं सङ्गति फस्सो, फस्सपच्चया  
वेदना, वेदनापच्चया तण्हा। कायञ्च पटिच्च फोट्ठब्बे च उप्पज्जति कायविञ्ञाणं,  
तिण्णं सङ्गति फस्सो, फस्सपच्चया वेदना, वेदनापच्चया तण्हा। मनञ्च पटिच्च  
धम्मे च उप्पज्जति मनोविञ्ञां, तिण्णं सङ्गति फस्सो, फस्सपच्चया वेदना,  
वेदनापच्चया तण्हा। ऽछ तण्हाकाया वेदितब्बाऽति इति यं तं वुत्तं, इदमेतं पटिच्च  
वुत्तं। इदं छट्ठं छक्कं।  
    
चक्खुं१ अत्ताति यो वदेय्य तं न उपपज्जति।२ चक्खुस्स उप्पादोपि वयोपि पञ्ञायति।  
यस्स खो पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स  
एवमागतं होति। तस्मा तं न उपपज्जति, चक्खुं अत्ताति यो वदेय्य। इति चक्खुं अनत्ता।  
    
ऽरूपा अत्ताऽति यो वदेय्य तं न उपपज्जति। रूपानं उप्पादोपि वयोपि पञ्ञायति। यस्स खो  
पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स एवमागतं होति।  
तस्मा तं न उपपज्जति रूपा अत्ताति यो वदेय्य। इति चक्खुं अनत्ता। रूपा अनत्ता।  
    
-------------------------  
१।चक्खु-मजसं,सीमु।  
२।उप्पज्जति-[प्त्स्।]  
    
[ब्ज्त् पगे ५८६] [\x ५८६।]       
    
चक्खुविञ्ञाणं अत्ताऽति यो वदेय्य तं न उपपज्जति। चक्खुविञ्ञाणस्स उप्पादोपि वयोपि  
पञ्ञायति। यस्स खो पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स  
एवमागतं होति। तस्मा तं न उपपज्जति ऽचक्खुविञ्ञाणं अत्ताऽति यो वदेय्य। इति चक्खुं  
अनत्ता रूपा अनत्ता चक्खुविञ्ञाणं अनत्ता।  
    
चक्खुसम्फस्सो अत्ताऽति यो वदेय्य तं न उपपज्जति। चक्खुसम्फस्सस्स उप्पादोपि  
वयोपि पञ्ञायति। यस्स खो पन उप्पादोपि वयोपि पञ्ञायति। ऽअत्ता मे उप्पज्जति च वेति  
चाऽति इच्चस्स एवमागतं होति। तस्मा तं न उपपज्जति चक्खुसम्फस्सो अत्ताऽति यो वदेय्य।  
इति चक्खुं अनत्ता, रूपा अनत्ता, चक्खुविञ्ञाणं अनत्ता, चक्खुसम्फस्सो अनत्ता।  
    
ऽवेदना अत्ताऽति यो वदेय्य [प्त्स् पगे २८३] [\क़् २८३।] तं न उपपज्जति। वेदनाय  
उप्पादोपि वयोपि पञ्ञायति। यस्स खो पन उप्पादोपि वयोपि पञ्ञायति, ऽअत्ता मे उप्पज्जति  
च वेति चाऽति इच्चस्स एवमागतं होति। तस्मा तं न उपपज्जति, वेदना अत्ताति यो वदेय्य। इति  
चक्खुं अनत्ता रूपा अनत्ता चक्खुविञ्ञाणं अनत्ता चक्खुसम्फस्सो अनत्ता। वेदना अनत्ता।  
    
ऽतण्हा अत्ताऽति यो वदेय्य तं न उपपज्जति। तण्हाय उप्पादोपि वयोपि पञ्ञायति। यस्स खो  
पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स एवमागतं होति।  
तस्मा तं न उपपज्जति, ऽतण्हा अत्ताऽति यो वदेय्य। इति चक्खुं अनत्ता रूपा अनत्ता  
चक्खुविञ्ञाणं अनत्ता चक्खुसम्फस्सो अनत्ता, वेदना अनत्ता। तण्हा अनत्ता।  
    
सोतं अत्ताति यो वदेय्य तं न उपपज्जति। सोतस्स उप्पादोपि वयोपि पञ्ञायति। यस्स खो  
पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स एवमागतं होति।  
तस्मा तं न उपपज्जति, सोतं अत्ताति यो वदेय्य। इति सोतं अनत्ता।   
घानं अत्ताति यो वदेय्य तं न उपपज्जति। घानस्स उप्पादोपि वयोपि पञ्ञायति। यस्स  
खो पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स एवमागतं  
होति। तस्मा तं न उपपज्जति, घानं अत्ताति यो वदेय्य। इति घानं अनत्ता।  
जिव्हा अत्ताति यो वदेय्य तं न उपपज्जति। जिव्हस्स उप्पादोपि वयोपि पञ्ञायति। यस्स खो  
पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स एवमागतं होति।  
तस्मा तं न उपपज्जति, जिव्हा अत्ताति यो वदेय्य। इति जिव्हा अनत्ता।   
कायो अत्ताति यो वदेय्य तं न उपपज्जति। कायस्स उप्पादोपि वयोपि पञ्ञायति। यस्स खो  
पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स एवमागतं होति।  
तस्मा तं न उपपज्जति, कायं अत्ताति यो वदेय्य। इति कायं अनत्ता।   
मनो अत्ताति यो वदेय्य। तं न उपपज्जति। मनस्स उप्पादोपि वयोपि पञ्ञायति। यस्स खो  
पन उप्पादोपि वायोपि पञ्ञायति। ऽअत्ता मे उप्पज्जति च चेति चाति इच्चस्स एवमागतं होति।  
तस्मा तं न उपपज्जति मनो अत्ताति यो वदेय्य। इति मनो अनत्ता।   
ऽधम्मा अत्ताऽति यो वदेय्य। तं न उपपज्जति। धम्मानं उप्पादोपि वयोपि पञ्ञायति।  
यस्स खो पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स  
एवमागतं होति। तस्मा तं न उपपज्जति। ऽधम्मा अत्ताऽति यो वदेय्य। इति मनो अनत्ता  
धम्मा अनत्ता।  
    
ऽमनोविञ्ञाणं अत्ताऽति यो वदेय्य। तं न उपपज्जति। मनोविञ्ञाणस्स उप्पादोपि वयोपि  
पञ्ञायति। यस्स खो पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स  
एवमागतं होति। तस्मा तं न उपपज्जति। ऽधम्मा अत्ताऽति यो वदेय्य। इति मनो अनत्ता  
धम्मा अनत्ता, मनो विञ्ञाणं अनत्ता।  
    
[ब्ज्त् पगे ५८८] [\x ५८८।]       
    
ऽमनोसम्फस्सो अत्ताऽति यो वदेय्य। तं न उपपज्जति। मनोसम्फस्सस्स उप्पादोपि वयोपि  
पञ्ञायति। यस्स खो पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स  
एवमागतं होति। तस्मा तं न उपपज्जति। ऽमनोसम्फस्सो अत्ताऽति यो वदेय्य। इति मनो  
अनत्ता, धम्मा अनत्ता, मनोविञ्ञाणं अनत्ता, मनोसम्फस्सो अनत्ता।  
    
ऽवेदना अत्ताऽति यो वदेय्य। तं न उपपज्जति। वेदनाय उप्पादोपि वयोपि पञ्ञायति। यस्स  
खो पन [प्त्स् पगे २८४] [\क़् २८४।] उप्पादोपि वयोपि पञ्ञायति, ऽअत्ता मे उप्पज्जति च वेति  
चाऽति इच्चस्स एवमागतं होति। तस्मा तं न उपपज्जति। ऽवेदना अत्ताऽति यो वदेय्य। इति मनो  
अनत्ता, धम्मा अनत्ता, मनोविञ्ञाणं अनत्ता, मनोसम्फस्सो अनत्ता, वेदना अनत्ता।  
    
ऽतण्हा अत्ताऽति यो वदेय्य। तं न उपपज्जति। तण्हाय उप्पादोपि वयोपि पञ्ञायति। यस्स  
खो पन उप्पादोपि वयोपि पञ्ञायति, ऽअत्ता मे उप्पज्जति च वेति चाऽति इच्चस्स एवमागतं  
होति। तस्मा तं न उपपज्जति। ऽतण्हा अत्ताऽति यो वदेय्य। इति मनो अनत्ता, धम्मा अनत्ता,  
मनोविञ्ञाणं अनत्ता, मनोसम्फस्सो अनत्ता, वेदना अनत्ता, तण्हा अनत्ता।  
    
अयं खो पन भिक्खवे, सक्काय समुदयगामिनी पटिपदा: चक्खुं ऽएतं मम,  
एसोहमस्मि, एसो मे अत्ताऽति समनुपस्सति। रूपे ऽएतं मम, एसोहमस्मि, एसो मे अत्ताऽति  
समनुपस्सति। चक्खुविञ्ञाणं ऽएतं मम, एसोहमस्मि, एसो मे अत्ताऽति समनुपस्सति।  
चक्खुसम्फस्सं एतं मम, एसोहमस्मि, एसो मे अत्ताऽति समनुपस्सति। वेदनं ऽएतं  
मम, एसोहमस्मि, एसो मे अत्ताऽति समनुपस्सति। तण्हं ऽएतं मम, एसोहमस्मि, एसो मे  
अत्ताऽति समनुपस्सति। सोतं ऽएतं मम, एसोहमस्मि, एसो मे अत्ताऽति समनुपस्सति। घानं  
ऽएतं मम, एसोहमस्मि, एसो मे अत्ताऽति समनुपस्सति। जिव्हं ऽएतं मम, एसोहमस्मि, एसो  
मे अत्ताऽति समनुपस्सति। कायं ऽएतं मम, एसोहमस्मि, एसो मे अत्ताऽति समनुपस्सति।  
मनं ऽएतं मम, एसोहमस्मि, एसो मे अत्ताऽति समनुपस्सति। धम्मे ऽएतं मम,  
एसोहमस्मि, एसो मे अत्ताऽति समनुपस्सति। मनोविञ्ञाणं ऽएतं मम, एसोहमस्मि, एसो मे  
अत्ताऽति समनुपस्सति। मनोसम्फस्सं एतं मम, एसोहमस्मि, एसो मे अत्ताऽति  
समनुपस्सति। वेदनं ऽएतं मम, एसोहमस्मि, एसो मे अत्ताऽति समनुपस्सति। तण्हं  
ऽएतं मम, एसोहमस्मि, एसो मे अत्ताऽति समनुपस्सति।  
    
अयं खो पन भिक्खवे, सक्काय निरोधगामिनीपटिपदा: चक्खुं ऽनेतं मम,  
नेसोहमस्मि, न मेसो अत्ताऽति समनुपस्सति। रूपे ऽनेतं मम, नेसोहमस्मि, न मेसो  
अत्ताऽति समनुपस्सति। चक्खुविञ्ञाणं ऽनेतं मम, नेसोहमस्मि, न मेसो अत्ताऽति  
समनुपस्सति। चक्खुसम्फस्सं ऽनेतं मम, नेसोहमस्मि, न मेसो अत्ताऽति  
समनुपस्सति। वेदनं ऽनेतं मम, नेसोहमस्मि, न मेसो अत्ताऽति समनुपस्सति।  
तण्हं ऽनेतं मम, नेसोहमस्मि, न मेसो अत्ताऽति समनुपस्सति। सोतं ऽनेतं मम,  
नेसोहमस्मि, न मेसो अत्ताऽति समनुपस्सति। घानं ऽनेतं मम, नेसोहमस्मि, न मेसो  
अत्ताऽति समनुपस्सति। जिव्हं ऽनेतं मम, नेसोहमस्मि, न मेसो अत्ताऽति समनुपस्सति।  
कायं ऽनेतं मम, नेसोहमस्मि, न नेसो अत्ताऽति समनुपस्सति। मनं ऽनेतं मम,  
नेसोहमस्मि, न मेसो अत्ताऽति समनुपस्सति। धम्मे ऽनेतं मम,   
    
[ब्ज्त् पगे ५९०] [\x ५९०।]       
    
नेसोहमस्मि, न मेसो अत्ताऽति समनुपस्सति। मनोविञ्ञाणं ऽनेतं मम, नेसोहमस्मि,  
न मेसो अत्ताऽति समनुपस्सति। मनोसम्फस्सं नेतं मम, नेसोहमस्मि, न मेसो अत्ताऽति  
समनुपस्सति। वेदनं [प्त्स् पगे २८५ [\क़् २८५।] ऽ@]नतं मम, नेसोहमस्मि, न  
मेसो अत्ताऽति समनुपस्सति। तण्हं ऽनेतं मम, नेसोहमस्मि, न मेसो अत्ताऽति  
समनुपस्सति।  
    
चक्खुञ्च भिक्खवे, पटिच्च रूपे च उप्पज्जति चक्खुविञ्ञाणं। तिण्णं सङ्गति फस्सो।  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो अभिनन्दति अभिवदति अज्झोसाय तिट्ठति। तस्स  
रागानुसयो अनुसेति। दुक्खाय वेदनाय फुट्ठो समानो सोचति किलमति परिदेवति  
उरत्ताऌइङ्कन्दति सम्मोहं आपज्जति। तस्स पटिघानुसयो अनुसेति। अदुक्खमसुखाय  
वेदनाय फुट्ठो समानो तस्सा वेदनाय समुदयञ्च अत्थङ्गमञ्च अस्सादञ्च  
आदीनवञ्च निस्सरणञ्च यथाभूतं नप्पजानाति। तस्स अविज्जानुसयो अनुसेति। सो वत  
भिक्खवे, सुखाय वेदनाय रागानुसयं अप्पहाय दुक्खाय वेदनाय पटिघानुसयं  
अप्पटिविनोदेत्वा अदुक्खमसुखाय वेदनाय अविज्जानुसयं असमूहनित्वा अविज्जं  
अप्पहाय विज्जं अनुप्पादेत्वा दिट्ठेव धम्मे दुक्खस्सन्तकरो भविस्सतीति नेतं  
ठानं विज्जति।  
    
सोतञ्च भिक्खवे पटिच्च सद्दे च उप्पज्जति सोतविञ्ञाणं। तिण्णं सङ्गति फस्सो।  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो अभिनन्दति अभिवदति अज्झोसाय तिट्ठति। तस्स  
रागानुसयो अनुसेति। दुक्खाय वेदनाय फुट्ठो समानो सोचति किलमति परिदेवति  
उरत्ताऌइङ्कन्दति सम्मोहं आपज्जति। तस्स पटिघानुसयो अनुसेति। अदुक्खमसुखाय  
वेदनाय फुट्ठो समानो तस्सा वेदनाय समुदयञ्च अत्थङ्गमञ्च अस्सादञ्च  
आदीनवञ्च निस्सरणञ्च यथाभूतं नप्पजानाति। तस्स अविज्जानुसयो अनुसेति। सो वत  
भिक्खवे, सुखाय वेदनाय रागानुसयं अप्पहाय दुक्खाय वेदनाय पटिघानुसयं  
अप्पटिविनोदेत्वा अदुक्खमसुखाय वेदनाय अविज्जानुसयं असमूहनित्वा अविज्जं  
अप्पहाय विज्जं अनुप्पादेत्वा दिट्ठेव धम्मे दुक्खस्सन्तकरो भविस्सतीति नेतं  
ठानं विज्जति।   
घानञ्च भिक्खवे, पटिच्च गन्धे च उप्पज्जति घानविञ्ञाणं। तिण्णं सङ्गति फस्सो।  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो अभिनन्दति अभिवदति अज्झोसाय तिट्ठति। तस्स  
रागानुसयो अनुसेति। दुक्खाय वेदनाय फुट्ठो समानो सोचति किलमति परिदेवति  
उरत्ताऌइङ्कन्दति सम्मोहं आपज्जति। तस्स पटिघानुसयो अनुसेति। अदुक्खमसुखाय  
वेदनाय फुट्ठो समानो तस्सा वेदनाय समुदयञ्च अत्थङ्गमञ्च अस्सादञ्च  
आदीनवञ्च निस्सरणञ्च यथाभूतं नप्पजानाति। तस्स अविज्जानुसयो अनुसेति। सो वत  
भिक्खवे, सुखाय वेदनाय रागानुसयं अप्पहाय दुक्खाय वेदनाय पटिघानुसयं  
अप्पटिविनोदेत्वा अदुक्खमसुखाय वेदनाय अविज्जानुसयं असमूहनित्वा अविज्जं  
अप्पहाय विज्जं अनुप्पादेत्वा दिट्ठेव धम्मे दुक्खस्सन्तकरो भविस्सतीति नेतं  
ठानं विज्जति।   
जिव्हञ्च भिक्खवे, पटिच्च रसे च उप्पज्जति जिव्हाविञ्ञाणं। तिण्णं सङ्गति फस्सो।  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो अभिनन्दति अभिवदति अज्झोसाय तिट्ठति। तस्स  
रागानुसयो अनुसेति। दुक्खाय वेदनाय फुट्ठो समानो सोचति किलमति परिदेवति  
उरत्ताऌइङ्कन्दति सम्मोहं आपज्जति। तस्स पटिघानुसयो अनुसेति। अदुक्खमसुखाय  
वेदनाय फुट्ठो समानो तस्सा वेदनाय समुदयञ्च अत्थङ्गमञ्च अस्सादञ्च  
आदीनवञ्च निस्सरणञ्च यथाभूतं नप्पजानाति। तस्स अविज्जानुसयो अनुसेति। सो वत  
भिक्खवे, सुखाय वेदनाय रागानुसयं अप्पहाय दुक्खाय वेदनाय पटिघानुसयं  
अप्पटिविनोदेत्वा अदुक्खमसुखाय वेदनाय अविज्जानुसयं असमूहनित्वा अविज्जं  
अप्पहाय विज्जं अनुप्पादेत्वा दिट्ठेव धम्मे दुक्खस्सन्तकरो भविस्सतीति नेतं  
ठानं विज्जति।   
कायञ्च भिक्खवे, पटिच्च फोट्ठब्बे च उप्पज्जति कायविञ्ञाणं। तिण्णं सङ्गति फस्सो।  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो अभिनन्दति अभिवदति अज्झोसाय तिट्ठति। तस्स  
रागानुसयो अनुसेति। दुक्खाय वेदनाय फुट्ठो समानो सोचति किलमति परिदेवति  
उरत्ताऌइङ्कन्दति सम्मोहं आपज्जति। तस्स पटिघानुसयो अनुसेति। अदुक्खमसुखाय  
वेदनाय फुट्ठो समानो तस्सा वेदनाय समुदयञ्च अत्थङ्गमञ्च अस्सादञ्च  
आदीनवञ्च निस्सरणञ्च यथाभूतं नप्पजानाति। तस्स अविज्जानुसयो अनुसेति। सो वत  
भिक्खवे, सुखाय वेदनाय रागानुसयं अप्पहाय दुक्खाय वेदनाय पटिघानुसयं  
अप्पटिविनोदेत्वा अदुक्खमसुखाय वेदनाय अविज्जानुसयं असमूहनित्वा अविज्जं  
अप्पहाय विज्जं अनुप्पादेत्वा दिट्ठेव धम्मे दुक्खस्सन्तकरो भविस्सतीति नेतं  
ठानं विज्जति।   
मनञ्च भिक्खवे, पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो।  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो अभिनन्दति अभिवदति अज्झोसाय तिट्ठति। तस्स  
रागानुसयो अनुसेति। दुक्खाय वेदनाय फुट्ठो समानो सोचति किलमति परिदेवति  
उरत्ताऌइङ्कन्दति सम्मोहं आपज्जति, तस्स पटिघानुसयो अनुसेति। अदुक्खमसुखाय  
वेदनाय फुट्ठो समानो तस्सा वेदनाय समुदयञ्च अत्थङ्गमञ्च अस्सादञ्च  
आदीनवञ्च निस्सरणञ्च यथाभूतं नप्पजानाति। तस्स अविज्जानुसयो अनुसेति। सो वत  
भिक्खवे, सुखाय वेदनाय रागानुसयं अप्पहाय दुक्खाय वेदनाय पटिघानुसयं  
अप्पटिविनोदेत्वा अदुक्खमसुखाय वेदनाय अविज्जानुसयं असमूहनित्वा अविज्जं  
अप्पहाय विज्जं अनुप्पादेत्वा दिट्ठेव धम्मे दुक्खस्सन्तकरो भविस्सतीति नेतं  
ठानं विज्जति।  
[प्त्स् पगे २८६] [\क़् २८६।]        
चक्खुञ्च खो भिक्खवे, पटिच्च रूपे च उप्पज्जति चक्खुविञ्ञाणं। तिण्णं सङ्गति  
फस्सो। फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो नाभिनन्दति, नाभिवदति, नाज्झोसाय तिट्ठति। तस्स  
रागानुसयो नानुसेति। दुक्खाय वेदनाय फुट्ठो समानो न सोचति, न किलमति, न  
परिदेवति, न उरत्ताऌइङ्कन्दति, न सम्मोहं आपज्जति, तस्स पटिघानुसयो नानुसेति।  
अदुक्खमसुखाय वेदनाय फुट्ठो समानो तस्सा वेदनाय समुदयञ्च  
अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। तस्स अविज्जानुसयो  
नानुसेति। सो वत भिक्खवे, सुखाय वेदनाय रागानुसयं पहाय दुक्खाय वेदनाय  
पटिघानुसयं पटिविनोदेत्वा अदुक्खमसुखाय वेदनाय अविज्जानुसयं समूहनित्वा  
अविज्जं पहाय विज्जं उप्पादेत्वा दिट्ठेव धम्मे दुक्खस्सन्तकरो भविस्सतीति  
ठानमेतं विज्जति।  
    
[ब्ज्त् पगे ५९२] [\x ५९२।]       
    
सोतञ्च भिक्खवे, पटिच्च सद्दे च उप्पज्जति सोतविञ्ञाणं। तिण्णं सङ्गति फस्सो,  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो नाभिनन्दति, नाभिवदति, नाज्झोसाय तिट्ठति। तस्स  
रागानुसयो नानुसेति। दुक्खाय वेदनाय फुट्ठो समानो न सोचति, न किलमति, न  
परिदेवति, न उरत्ताऌइङ्कन्दति, न सम्मोहं आपज्जति। तस्स पटिघानुसयो नानुसेति।  
अदुक्खमसुखाय वेदनाय फुट्ठो समानो तस्सा वेदनाय समुदयञ्च  
अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। तस्स अविज्जानुसयो  
नानुसेति। सो वत भिक्खवे, सुखाय वेदनाय रागानुसयं पहाय दुक्खाय वेदनाय  
पटिघानुसयं पटिविनोदेत्वा अदुक्खमसुखाय वेदनाय अविज्जानुसयं समूहनित्वा  
अविज्जं पहाय विज्जं उप्पादेत्वा दिट्ठेव धम्मे दुक्खस्सन्तकरो भविस्सतीति  
ठानमेतं विज्जति।   
घानञ्च भिक्खवे, पटिच्च गन्धे च उप्पज्जति घानविञ्ञाणं। तिण्णं सङ्गति फस्सो,  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो नाभिनन्दति, नाभिवदति, नाज्झोसाय तिट्ठति। तस्स  
रागानुसयो नानुसेति। दुक्खाय वेदनाय फुट्ठो समानो न सोचति, न किलमति, न  
परिदेवति, न उरत्ताऌइङ्कन्दति, न सम्मोहं आपज्जति। तस्स पटिघानुसयो नानुसेति।  
अदुक्खमसुखाय वेदनाय फुट्ठो समानो तस्सा वेदनाय समुदयञ्च  
अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। तस्स अविज्जानुसयो  
नानुसेति। सो वत भिक्खवे, सुखाय वेदनाय रागानुसयं पहाय दुक्खाय वेदनाय  
पटिघानुसयं पटिविनोदेत्वा अदुक्खमसुखाय वेदनाय अविज्जानुसयं समूहनित्वा  
अविज्जं पहाय विज्जं उप्पादेत्वा दिट्ठेव धम्मे दुक्खस्सन्तकरो भविस्सतीति  
ठानमेतं विज्जति।   
जिव्हञ्च भिक्खवे, पटिच्च रसे च उप्पज्जति जिव्हाविञ्ञाणं। तिण्णं सङ्गति फस्सो,  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो नाभिनन्दति, नाभिवदति, नाज्झोसाय तिट्ठति। तस्स  
रागानुसयो नानुसेति। दुक्खाय वेदनाय फुट्ठो समानो न सोचति, न किलमति, न  
परिदेवति, न उरत्ताऌइङ्कन्दति, न सम्मोहं आपज्जति। तस्स पटिघानुसयो नानुसेति।  
अदुक्खमसुखाय वेदनाय फुट्ठो समानो तस्सा वेदनाय समुदयञ्च  
अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। तस्स अविज्जानुसयो  
नानुसेति। सो वत भिक्खवे, सुखाय वेदनाय रागानुसयं पहाय दुक्खाय वेदनाय  
पटिघानुसयं पटिविनोदेत्वा अदुक्खमसुखाय वेदनाय अविज्जानुसयं समूहनित्वा  
अविज्जं पहाय विज्जं उप्पादेत्वा दिट्ठेव धम्मे दुक्खस्सन्तकरो भविस्सतीति  
ठानमेतं विज्जति।   
कायञ्च भिक्खवे, पटिच्च फोट्ठब्बे च उप्पज्जति कायविञ्ञाणं। तिण्णं सङ्गति फस्सो,  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो नाभिनन्दति, नाभिवदति, नाज्झोसाय तिट्ठति। तस्स  
रागानुसयो नानुसेति। दुक्खाय वेदनाय फुट्ठो समानो न सोचति, न किलमति, न  
परिदेवति, न उरत्ताऌइङ्कन्दति, न सम्मोहं आपज्जति। तस्स पटिघानुसयो नानुसेति।  
अदुक्खमसुखाय वेदनाय फुट्ठो समानो तस्सा वेदनाय समुदयञ्च  
अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। तस्स अविज्जानुसयो  
नानुसेति। सो वत भिक्खवे, सुखाय वेदनाय रागानुसयं पहाय दुक्खाय वेदनाय  
पटिघानुसयं पटिविनोदेत्वा अदुक्खमसुखाय वेदनाय अविज्जानुसयं समूहनित्वा  
अविज्जं पहाय विज्जं उप्पादेत्वा दिट्ठेव धम्मे दुक्खस्सन्तकरो भविस्सतीति  
ठानमेतं विज्जति।   
    
मनञ्च भिक्खवे, पटिच्च धम्मे च उप्पज्जति मनोविञ्ञाणं। तिण्णं सङ्गति फस्सो,  
फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा। सो  
सुखाय वेदनाय फुट्ठो समानो नाभिनन्दति, नाभिवदति, नाज्झोसाय तिट्ठति। तस्स  
रागानुसयो नानुसेति। दुक्खाय वेदनाय फुट्ठो समानो न सोचति, न किलमति, न  
परिदेवति, न उरत्ताऌइङ्कन्दति, न सम्मोहं आपज्जति। तस्स पटिघानुसयो नानुसेति।  
अदुक्खमसुखाय वेदनाय फुट्ठो समानो तस्सा वेदनाय समुदयञ्च  
अत्थङ्गमञ्च अस्सादञ्च आदीनवञ्च निस्सरणञ्च यथाभूतं पजानाति। तस्स अविज्जानुसयो  
नानुसेति। सो वत भिक्खवे, सुखाय वेदनाय रागानुसयं पहाय दुक्खाय वेदनाय  
पटिघानुसयं पटिविनोदेत्वा अदुक्खमसुखाय वेदनाय अविज्जानुसयं समूहनित्वा  
अविज्जं पहाय विज्जं उप्पादेत्वा दिट्ठेव धम्मे दुक्खस्सन्तकरो भविस्सतीति  
ठानमेतं विज्जति।   
    
एवं पस्सं भिक्खवे, सुतवा अरियसावको चक्खुस्मिं निब्बिन्दति। रूपेसु निब्बिन्दति।  
चक्खुविञ्ञाणे निब्बिन्दति। चक्खुसम्फस्से निब्बिन्दति। वेदनाय निब्बिन्दति तण्हाय  
निब्बिन्दति। सोतस्मिं निब्बिन्दति। सद्देसु निब्बिन्दति। सोतविञ्ञाणे निब्बिन्दति। सोतसम्फस्से  
निब्बिन्दति। वेदनाय निब्बिन्दति तण्हाय निब्बिन्दति। घानस्मिं निब्बिन्दति। गन्धेसु  
निब्बिन्दति। घानविञ्ञाणे निब्बिन्दति। घानसम्फस्से निब्बिन्दति। वेदनाय निब्बिन्दति  
तण्हाय निब्बिन्दति। जिव्हाय निब्बिन्दति। रसेसु निब्बिन्दति। जिव्हाविञ्ञाणे निब्बिन्दति।  
जिव्हासम्फस्से निब्बिन्दति। वेदनाय निब्बिन्दति तण्हाय निब्बिन्दति। कायस्मिं निब्बिन्दति।  
फोट्ठब्बेसु निब्बिन्दति। कायविञ्ञाणे निब्बिन्दति। कायसम्फस्से निब्बिन्दति। वेदनाय  
निब्बिन्दति तण्हाय निब्बिन्दति। मनस्मिं निब्बिन्दति। धम्मेसु निब्बिन्दति। मनोविञ्ञाणे  
निब्बिन्दति। मनोसम्फस्से निब्बिन्दति। वेदनाय निब्बिन्दति तण्हाय निब्बिन्दति। निब्बिन्दं  
[प्त्स् पगे २८७] [\क़् २८७।] विरज्जति, विरागा विमुच्चति, विमुत्तस्मिं विमुत्तमिति ञाणं  
होति: ऽखीणा जाति, वुसितं ब्रह्मचरियं, कतं करणीयं, नापरं इत्थत्तायाऽति पजानातीति।  
    
इदमवोच भगवा। अत्तमना ते भिक्खु भगवतो भासितं अभिनन्दुन्ति। इमस्मिञ्च खो  
पन वेय्याकरणस्मिं भञ्ञमाने सट्ठिमत्तानं भिक्खूनं अनुपादाय आसवेहि चित्तानि  
विमुच्चिंसूति।  
    
छ छक्क सुत्तं छट्ठं।  
    
[ब्ज्त् पगे ५९४] [\x ५९४।]       
    
३।५।७  
    
महासऌआयतनिक सुत्तं  
    
एवं मे सुतं: एकं समयं भगवा सावत्थियं विहरति जेतवने अनाथपिण्डिकस्स  
आरामे। तत्र खो भगवा भिक्खू आमन्तेसि भिक्खवोऽति। ऽभदन्तेऽति ते भिक्खू भगवतो  
पच्चस्सोसुं। भगवा एतदवोच:  
    
महासऌआयतनिकं वो भिक्खवे, देसिस्सामि। तं सुणाथ साधुकं मनसि करोथ  
भासिस्सामीति।  
    
एवं भन्तेति खो ते भिक्खू भगवतो पच्चस्सोसुं। भगवा एतदवोच:  
    
चक्खुं भिक्खवे, अजानं अपस्सं यथाभूतं, रूपे अजानं अपस्सं यथाभूतं,  
चक्खुविञ्ञाणं अजानं अपस्सं यथाभूतं, चक्खुसम्फस्सं अजानं अपस्सं  
यथाभूतं, यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं  
वा अदुक्खमसुखं वा, तम्पि अजानं अपस्सं यथाभूतं, चक्खुस्मिं सारज्जति, रूपेसु  
सारज्जति, चक्खुविञ्ञाणे सारज्जति, चक्खुसम्फस्से सारज्जति, यम्पिदं१  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा,  
तस्मिम्पि सारज्जति।  
    
तस्स सारत्तस्स संयुत्तस्स सम्मूऌहस्स अस्सादानुपस्सिनो विहरतो आयतिं  
पञ्चुपादानक्खन्धा उपचयं गच्छन्ति। तण्हा चस्स पोनोभविका नन्दिरागसहगता  
तत्र तत्राभिनन्दिनी, सा चस्स पवड्ढति। तस्स कायिकापि दरथा पवड्ढन्ति, [प्त्स् पगे  
२८८] [\क़् २८८।] चेतसिकापि दरथा पवड्ढन्ति, कयिकापि सन्तापा पवड्ढन्ति,  
चेतसिकापि सन्तापा पवड्ढन्ति, कायिकापि परिऌआहा पवड्ढन्ति, चेतसिकापि परिऌआहा  
पवड्ढन्ति, सो कायदुक्खम्पि चेतोदुक्खम्पि पटिसंवेदेति।  
    
सोतं भिक्खवे, अजानं अपस्सं यथाभूतं, सद्दे अजानं अपस्सं यथाभूतं,  
सोतविञ्ञाणं अजानं अपस्सं यथाभूतं, सोतसम्फस्सं अजानं अपस्सं यथाभूतं,  
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि अजानं अपस्सं यथाभूतं, सोतस्मिं सारज्जति, सद्देसु  
सारज्जति, सोतविञ्ञाणे सारज्जति, सोतसम्फस्से सारज्जति, यम्पिदं सोतसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा, तस्मिम्पि सारज्जति।

घानं भिक्खवे, अजानं अपस्सं यथाभूतं, गन्धे अजानं अपस्सं यथाभूतं,  
घानविञ्ञाणं अजानं अपस्सं यथाभूतं, घानसम्फस्सं अजानं अपस्सं यथाभूतं,  
यम्पिदं गन्धसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि अजानं अपस्सं यथाभूतं, घानस्मिं सारज्जति, गन्धेसु  
सारज्जति, घानविञ्ञाणे सारज्जति, घानसम्फस्से सारज्जति, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा,  
तस्मिम्पि सारज्जति।   
जिव्हं भिक्खवे, अजानं अपस्सं यथाभूतं, रसा अजानं अपस्सं यथाभूतं,  
जिव्हाविञ्ञाणं अजानं अपस्सं यथाभूतं, जिव्हासम्फस्सं अजानं अपस्सं यथाभूतं,  
यम्पिदं जिव्हासम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि अजानं अपस्सं यथाभूतं, जिव्हस्मिं सारज्जति, रसेसु  
सारज्जति, जिव्हाविञ्ञाणे सारज्जति, जिव्हासम्फस्से सारज्जति, यम्पिदं जिव्हासम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा, तस्मिम्पि सारज्जति।   
कायं भिक्खवे, अजानं अपस्सं यथाभूतं, फोट्ठब्बे अजानं अपस्सं यथाभूतं,  
कायविञ्ञाणं अजानं अपस्सं यथाभूतं, कायसम्फस्सं अजानं अपस्सं यथाभूतं,  
यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि अजानं अपस्सं यथाभूतं, कायस्मिं सारज्जति, फोट्ठब्बेसु  
सारज्जति, कायविञ्ञाणे सारज्जति, कायसम्फस्से सारज्जति, यम्पिदं कायसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा, तस्मिम्पि सारज्जति। मनं  
भिक्खवे, अजानं अपस्सं यथाभूतं, धम्मे अजानं अपस्सं यथाभूतं,  
मनोविञ्ञाणं अजानं अपस्सं यथाभूतं, मनोसम्फस्सं अजानं अपस्सं यथाभूतं,  
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि अजानं अपस्सं यथाभूतं, मनस्मिं सारज्जति, धम्मेसु  
सारज्जति, मनोविञ्ञाणे सारज्जति, मनोसम्फस्से सारज्जति, यम्पिदं मनोसम्फस्सपच्चया  
उप्पज्जति वेदयितं सुखं वा दुक्खं वा अदुक्खमसुखं वा, तस्मिम्पि सारज्जति।  
    
-------------------------  
१।यमिदं-मजसं,सीमु।  
    
[ब्ज्त् पगे ५९६] [\x ५९६।]       
    
तस्स सारत्तस्स संयुत्तस्स सम्मूऌहस्स अस्सादानुपस्सिनो विहरतो आयतिं  
पञ्चुपादानक्खन्धा उपचयं गच्छन्ति। तण्हा चस्स पोनोभविका नन्दिरागसहगता  
तत्रतत्राभिनन्दिनी, सा चस्स पवड्ढति। तस्स कायिकापि दरथा पवड्ढन्ति, चेतसिकापि  
दरथा पवड्ढन्ति, कायिकापि सन्तापा पवड्ढन्ति, चेतसिकापि सन्तापा पवड्ढन्ति,  
कायिकापि परिऌआहा पवड्ढन्ति, चेतसिकापि परिऌआहा पवड्ढन्ति, सो कायदुक्खम्पि  
चेतोदुक्खम्पि पटिसंवेदेति।  
    
चक्खुञ्च खो भिक्खवे, जानं पस्सं यथाभूतं, रूपे जानं पस्सं यथाभूतं,  
चक्खुविञ्ञाणं जानं पस्सं यथाभूतं, चक्खुसम्फस्सं जानं पस्सं यथाभूतं,  
यम्पिदं चक्खुसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि जानं पस्सं यथाभूतं, चक्खुस्मिं न सारज्जति, रूपेसु न  
सारज्जति, चक्खुविञ्ञाणे न सारज्जति, चक्खुसम्फस्से न सारज्जति, यम्पिदं  
चक्खुसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा,  
तस्मिम्पि न सारज्जति।  
    
तस्स असारत्तस्स असंयुत्तस्स असम्मूऌहस्स आदीनवानुपस्सिनो विहरतो आयतिं  
पञ्चुपादानक्खन्धा अपचयं गच्छन्ति। तण्हा चस्स पोनोभविका नन्दिरागसहगता  
तत्रतत्राभिनन्दिनी, सा चस्स पहीयति। तस्स कायिकापि दरथा पहीयन्ति, चेतसिकापि दरथा  
पहीयन्ति, कायिकापि सन्तापा पहीयन्ति, चेतसिकापि सन्तापा पहीयन्ति, कायिकापि परिऌआहा [प्त्स्  
पगे २८९] [\क़् २८९।] पहीयन्ति, चेतसिकापि परिऌआहा पहीयन्ति, सो कायदुक्खम्पि  
चेतोदुक्खम्पि पटिसंवेदेति।   
या यथाभूतस्स दिट्ठि, सास्स होति सम्मादिट्ठि। यो तथाभूतस्स सङ्कप्पो, स्वास्स होति  
सम्मासङ्कप्पो। यो तथाभूतस्स वायामो, स्वास्स होति सम्मावायामो। या तथाभूतस्स  
सति, सास्स होति सम्मासति। यो तथाभूतस्स समाधि, स्वास्स होति सम्मासमाधि। पुब्बेव  
खो पनस्स कायकम्मं वचीकम्मं आजीवो सुपरिसुद्धो होति। एवमस्सायं अरियो  
अट्ठङ्गिको मग्गो भावनापरिपूरिं गच्छति।  
    
तस्स एवं इमं अरियं अट्ठङ्गिकं मग्गं भावयतो चत्तारोपि सतिपट्ठाना भावना  
पारिपूरिं गच्छन्ति। चत्तारोपि सम्मप्पधाना भावना पारिपूरिं गच्छन्ति। चत्तारोपि  
इद्धिपादा भावना पारिपूरिं गच्छन्ति। पञ्चपि इन्द्रियानि भावना पारिपूरिं गच्छन्ति  
पञ्चपि बलानि भावना पारिपूरिं गच्छन्ति। सत्तपि बोज्झङ्गा भावना पारिपूरिं गच्छन्ति।  
    
तस्सिमे द्वे धम्मा युगनद्धा१ वत्तन्ति समथो च विपस्सना च। सो ये धम्मा  
अभिञ्ञा परिञ्ञेय्या, ते धम्मे अभिञ्ञा परिजानाति। ये धम्मा अभिञ्ञा पहातब्बा, ते  
धम्मे अभिञ्ञा पजहती। ये धम्मा अभिञ्ञा भावेतब्बा, ते धम्मे अभिञ्ञा भावेति।  
ये धम्मा अभिञ्ञा सच्छिकातब्बा, ते धम्मे अभिञ्ञा सच्छिकरोति।  
    
कतमे च भिक्खवे, धम्मा अभिञ्ञा परिञ्ञेय्या: पञ्चुपादानक्खन्धातिस्स वचनीयं।  
सेय्यथीदं: रूपूपादानक्खन्धो वेदनूपादानक्खन्धो सञ्ञूपादानक्खन्धो  
सङ्खारूपादानक्खन्धो विञ्ञाणूपादानक्खन्धो। इमे धम्मा अभिञ्ञा परिञ्ञेय्या।   
    
------------------------  
१।युगनन्धा-मजसं।  
    
[ब्ज्त् पगे ५९८] [\x ५९८।]       
    
कतमे च भिक्खवे, धम्मा अभिञ्ञा पहातब्बा: अविज्जा च भवतण्हा च। इमे धम्मा  
अभिञ्ञा पहातब्बा।  
    
कतमे च भिक्खवे, धम्मा अभिञ्ञा भावेतब्बा: समथो च विपस्सना च। इमे धम्मा  
अभिञ्ञा भावेतब्बा।  
    
कतमे [प्त्स् पगे २९०] [\क़् २९०।] च भिक्खवे, धम्मा अभिञ्ञा सच्छिकातब्बा: विज्जा च  
विमुत्ति च। इमे धम्मा अभिञ्ञा सच्छिकातब्बा।  
    
सोतं भिक्खवे, जानं पस्सं यथाभूतं, सद्दे जानं पस्सं यथाभूतं, सोतविञ्ञाणं  
जानं पस्सं यथाभूतं, सोतसम्फस्सं जानं पस्सं यथाभूतं, यम्पिदं  
सोतसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा,  
तम्पि जानं पस्सं यथाभूतं, सोतस्मिं न सारज्जति। सद्देसु न साज्जति। सोतविञ्ञाणे न  
सारज्जति। सोतसम्फस्से न सारज्जति। यम्पिदं मनोसम्फस्सपच्चया उप्पज्जति वेदयितं  
सुखं वा दुक्खं वा अदुक्खमसुखं वा। तस्मिम्पि न सारज्जति। घानं भिक्खवे,  
जानं पस्सं यथाभूतं, गन्धे जानं पस्सं यथाभूतं, घानविञ्ञाणं जानं पस्सं  
यथाभूतं, घानसम्फस्सं जानं पस्सं यथाभूतं, यम्पिदं  
घानसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा,  
तम्पि जानं पस्सं यथाभूतं, घानस्मिं न सारज्जति। गन्धेसु न साज्जति।  
घानविञ्ञाणेन सारज्जति। घानसम्फस्से न सारज्जति। यम्पिदं घानसम्फस्सपच्चया  
उप्पज्जति वेदयितं सुखं वा दुक्खं वा  
अदुक्खमसुखं वा। तस्मिम्पि न सारज्जति। जिव्हं भिक्खवे, जानं पस्सं यथाभूतं,  
रसा जानं पस्सं यथाभूतं, जिव्हाविञ्ञाणं जानं पस्सं यथाभूतं, जिव्हासम्फस्सं  
जानं पस्सं यथाभूतं, यम्पिदं जिव्हासम्फस्सपच्चया उप्पज्जति वेदयितं सुखं वा  
दुक्खं वा अदुक्खमसुखं वा, तम्पि जानं पस्सं यथाभूतं, जिव्हस्मिं न सारज्जति।  
रसेसु न सारज्जति। जिव्हाविञ्ञाणे न सारज्जति। जिव्हासम्फस्से न सारज्जति। यम्पिदं  
जिव्हासम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा।  
तस्मिम्पि न सारज्जति। कायं भिक्खवे, जानं पस्सं यथाभूतं, पोट्ठब्बे जानं पस्सं  
यथाभूतं, कायविञ्ञाणं जानं पस्सं यथाभूतं, कायसम्फस्सं जानं पस्सं  
यथाभूतं, यम्पिदं कायसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि जानं पस्सं यथाभूतं, कायस्मिं न सारज्जति। पोट्ठब्बेसु  
न साज्जति। कायविञ्ञाणे न सारज्जति। कायसम्फस्से न सारज्जति। यम्पिदं  
कयेसम्फस्सपच्चया उप्पज्जति वेदयितं सुखं वा दुक्खं वा अदुक्खमसुखं वा।  
तस्मिम्पि न सारज्जति। मनं भिक्खवे, जानं पस्सं यथाभूतं, धम्मे जानं पस्सं  
यथाभूतं, मनोविञ्ञाणं जानं पस्सं यथाभूतं, मनोसम्फस्सं जानं पस्सं  
यथाभूतं, यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा, तम्पि जानं पस्सं यथाभूतं, मनस्मिं न  
सारज्जति। धम्मेसु न साज्जति। मनोविञ्ञाणे न सारज्जति। मनोसम्फस्से न सारज्जति।  
यम्पिदं मनोसम्फस्सपच्चया उप्पज्जति वेदयितं सुखं वा दुक्खं वा  
अदुक्खमसुखं वा। तस्मिम्पि न सारज्जति।

तस्स असारतस्स असंयुत्तस्स असम्मूऌहस्स आदीनवानुपस्सिनो विहरतो आयतिं  
पञ्चुपादानक्खन्धा अपचयं गच्छन्ति। तण्हा चस्स पोनोभविका नन्दिरागसहगता  
तत्र तत्राभिनन्दीनी, सा चस्स पहीयति। तस्स कायिकापि दरथा पहीयन्ति कायिकापि सन्तापा  
पहीयन्ति। चेतसिकापि सन्तापा पहीयन्ति। कायिकापि परिऌआहा पहीयन्ति। चेतसिकापि परिऌआहा  
पहीयन्ति। सो कायसुखम्पि चेतोसुखम्पि पटिसंवेदेति।  
    
या तथाभूतस्स दिट्ठि, सास्स होति सम्मादिट्ठि। यो तथाभूतस्स सङ्कप्पो, स्वास्स होति  
सम्मासङ्कप्पो। यो तथाभूतस्स वायामो, स्वास्स होति सम्मावायामो। या तथाभूतस्स  
सति, सास्स होति सम्मासति। यो तथाभूतस्स समाधि। स्वास्स होति सम्मासमाधि। पुब्बेव  
खो पनस्स कायकम्मं वचिकम्मं आजीवो सुपरिसुद्धो होति। एवमस्सायं अरियो  
अट्ठङ्गिको मग्गो भावनापारिपूरिं गच्छति।  
    
तस्स एवं इमं अरियं अट्ठङ्गिकं मग्गं भावयतो चत्तारोपि सतिपट्ठाना  
भावनापारिपूरिं गच्छन्ति। चत्तारोपि सम्मप्पधाना भावनापारिपूरिं गच्छन्ति।  
चत्तारोपि इद्धिपादा भावनापारिपूरिं गच्छन्ति। पञ्चपि इन्द्रियानि भावनापारिपूरिं  
गच्छन्ति। पञ्चपि बलानि भावनापारिपूरिं गच्छन्ति। सत्तपि बोज्झङ्गा भावना पारिपूरिं  
गच्छन्ति।  
    
तस्सिमे द्वे धम्मा युगनद्धा वत्तन्ति समथो च विपस्सना च। सो ये धम्मा  
अभिञ्ञा परिञ्ञेय्या, ते धम्मे अभिञ्ञा परिजानाति। ये धम्मा अभिञ्ञा पहातब्बा। ते  
धम्मा अभिञ्ञा पजहति। ये धम्मा अभिञ्ञा भावेतब्बा, ते धम्मे अभिञ्ञा भावेति। ये  
धम्मा अभिञ्ञा सच्छिकातब्बा, ते धम्मे अभिञ्ञा सच्छिकरोति।  
    
[ब्ज्त् पगे ६००] [\x ६००।]       
कतमे च भिक्खवे, धम्मा अभिञ्ञा परिञ्ञेय्या: पञ्चुपादानक्खन्धोऽतिस्स वचनीयं  
सेय्यथीदं: रूपूपादानक्खन्धो वेदनूपादानक्खन्धो सञ्ञूपादानक्खन्धो  
सङ्खारूपादानक्खन्धो विञ्ञाणूपादानक्खन्धो। इमे धम्मा अभिञ्ञा परिञ्ञेय्या।   
कतमे च भिक्खवे, धम्मा अभिञ्ञा पहातब्बा: अविज्जा च भवतण्हा च। इमे धम्मा  
अभिञ्ञा पहातब्बा।  
    
कतमे च भिक्खवे, धम्मा अभिञ्ञा भावेतब्बा: समथो च विपस्सना च। इमे धम्मा  
अभिञ्ञा भावेतब्बा।  
    
कतमे च भिक्खवे, धम्मा अभिञ्ञा सच्छिकातब्बा: विज्जा च विमुत्ति च। इमे धम्मा  
अभिञ्ञा सच्छिकातब्बाति।  
    
इदमो च भगवा। अत्तमना ते भिक्खू भगवतो भासितं अभिनन्दुन्ति।  
    
महासऌआयतनिक सुत्तं सत्तमं।  
    
[ब्ज्त् पगे ६०२] [\x ६०२।]       
    
३।५।८  
    
नगरविन्देय्य सुत्तं  
    
एवं मे सुतं: एकं समयं भगवा कोसलेसु चारिकं चरमानो महता भिक्खुसङ्घेन  
सद्धिं येन नगरविन्दं नाम कोसलानं ब्राह्मणगामो, तदवसरि। अस्सोसुं खो  
नगरविन्देय्यका ब्राह्मणगहपतिका: ऽसमणो खलु भो गोतमो सक्यपुत्तो सक्यकुला  
पब्बजितो कोसलेसु चारिकं चरमानो महता भिक्खुसङ्घेन [प्त्स् पगे २९१] [\क़् २९१।]      
 सद्धिं नगरविन्दं अनुप्पत्तो। तं खो पन भगवन्तं गोतमं एवं कल्याणो  
कित्तिसद्दो अब्भुग्गतो: ऽइतिपि सो भगवा अरहं सम्मासम्बुद्दो विज्जाचरणसम्पन्नो  
सुगतो लोकविदू अनुत्तरो पुरिसदम्मसारथी सत्था देवमनुस्सानं बुद्धो भगवाऽति।  
सो इमं लोकं सदेवकं समारकं सब्रह्मकं सस्समणब्राह्मणिं पजं  
सदेवमनुस्सं सयं अभिञ्ञा सच्छिकत्वा पवेदेति। सो धम्मं देसेति आदिकल्याणं  
मज्झेकल्याणं परियोसानकल्याणं सात्थं सब्यञ्छनं केवलपरिपुण्णं परिसुद्धं  
ब्रह्मचरियं पकासेति। साधु खो पन तथारूपानं अरहतं दस्सनं होतीऽति।  
    
अथ खो नगरविन्देय्यका ब्राह्मणगहपतिका येन भगवा, तेनुपसङ्कमिंसु।  
उपसङ्कमित्वा अप्पेकच्चे भगवन्तं अभिवादेत्वा एकमन्तं निसीदिंसु, अप्पेकच्चे  
भगवता सद्धिं सम्मोदिंसु। सम्मोदनीयं कथं साराणीयं वीतिसारेत्वा एकमन्तं  
निसीदिंसु। अप्पेकच्चे येन भगवा, तेनञ्जलिं पणामेत्वा एकमन्तं निसीदिंसु। अप्पेकच्चे  
भगवतो सन्तिके नामगोत्तं सावेत्वा एकमन्तं निसीदिंसु। अप्पेकच्चे तुण्हीभूता  
एकमन्तं निसीदिंसु। एकमन्तं निसिन्ने खो नगरविन्देय्यके ब्राह्मणगहपतिके  
भगवा एतदवोच:  
    
सचे वो गहपतयो, अञ्ञतित्थिया परिब्बाजका एवं पुच्छेय्युं: कथंरूपा गहपतयो,  
समणब्राह्मणा न सक्कातब्बा न गरुकातब्बा न मानेतब्बा न पूजेतब्बाति। एवं पुट्ठा  
तुम्हे गहपतयो, तेसं अञ्ञतित्थियानं परिब्बाजकानं एवं ब्याकरेय्याथ: ये ते  
समणब्राह्मणा चक्खुविञ्ञेय्येसु रूपेसु अवीतरागा अवितदोसा अवितमोहा अज्झत्तं  
अवुपसन्तचित्ता समविसमं चरन्ति कायेन वाचाय मनसा, एवरूपा समणब्राह्मणा न  
सक्कातब्बा, न गरुकातब्बा, न मानेतब्बा, न पूजेतब्बा। तं किस्स हेतु: मयम्पिहि  
चक्खुविञ्ञेय्येसु रूपेसु अवीतरागा अवितदोसा अवितमोहा अज्झत्तं अवुपसन्तचित्ता  
समविसमं चराम कायेन वाचाय मनसा। तेसं नो समचरियम्पि हेतं उत्तरिं  
अपस्सतं। तस्मा ते भोन्तो समणब्राह्मणा न सक्कातब्बा न गरुकातब्बा न मानेतब्बा  
न पूजेतब्बा। ये ते समणब्राह्मणा   
    
[ब्ज्त् पगे ६०४] [\x ६०४।]       
    
सोतविञ्ञेय्येसु सद्देसु, अवीतरागा अवीतदोसा अवीतमोहा अज्झत्तं अवुपसन्तचित्ता  
समविसमं चरन्ति कायेन वाचाय मनसा। घानविञ्ञेय्येसु गन्धेसु, अवीतरागा  
अवीतदोसा अवीतमोहा अज्झत्तं अवुपसन्तचित्ता समविसमं चरन्ति कायेन वाचाय मनसा।  
जिव्हाविञ्ञेय्येसु रसेसु, अवीतरागा अवीतदोसा अवीतमोहा अज्झत्तं  
अवुपसन्तचित्ता समविसमं चरन्ति कायेन वाचाय मनसा। कायविञ्ञेय्येसु पोट्ठब्बेसु,  
अवीतरागा अवीतदोसा अवीतमोहा अज्झत्तं अवुपसन्तचित्ता समविसमं चरन्ति कायेन  
वाचाय मनसा। मनोविञ्ञेय्येसु धम्मेसु, अवीतरागा अवीतदोसा अवीतमोहा अज्झत्तं  
अवुपसन्तचित्ता समविसमं चरन्ति कायेन वाचाय मनसा। एवरूपा समणब्राह्मणा न  
सक्कातब्बा न गरुकातब्बा न मानेतब्बा। न पूजेतब्बा। तं किस्स हेतु: मयम्पि हि  
मनोविञ्ञेय्येसु धम्मेसु अवीतरागा अवीतदोसा अवीतमोहा [प्त्स् पगे २९२] [\क़् २९२।]       
अज्झत्तं अवुपसन्तचित्ता समविसमं चराम कायेन वाचाय मनसा। तेसं नो  
समचरियम्पि हेतं उत्तरिं अपस्सतं। तस्मा ते भोन्तो समणब्राह्मणा न सक्कातब्बा  
न गरुकातब्बा न मनेतब्बा न पूजेतब्बाति। एवं पुट्ठा तुम्हे गहपतयो, तेसं  
अञ्ञतित्थियानं परिब्बाजकानं एवं व्याकरेय्याथ।  
    
सचे पन वो गहपतयो अञ्ञतित्थिया परिब्बाजका एवं पुच्छेय्युं: कथंरूपा१  
गहपतयो समणब्राह्मणा सक्कातब्बा, गरुकातब्बा, मानेतब्बा, पूजेतब्बाऽति। एवं  
पुट्ठा तुम्हे गहपतयो तेसं अञ्ञतित्थियानं परिब्बाजकानं एवं व्याकरेययाथ: ये ते  
समणब्राह्मणा चक्खुविञ्ञेय्येसु रूपेसु वीतरागा वीतदोसा वीतमोहा अज्झत्तं  
वूपसन्तचित्ता समचरियं चरन्ति कायेन वाचाय मनसा। एवरूपा समणब्राह्मणा  
सक्कातब्बा गरुकातब्बा मानेतब्बा पूजेतब्बा। तं किस्स हेतु: मयम्पि हि  
चक्खुविञ्ञेय्येसु रूपेसु अवीतरागा अवीतदोसा अवीतमोहा अज्झत्तं अवुपसन्तचित्ता  
समविसमं चराम कायेन वाचाय मनसा। तेसं नो समचरियम्पि हेतं उत्तरिं  
पस्सतं। तस्मा ते भोन्तो समणब्राह्मणा सक्कातब्बा गरुकातब्बा मानेतब्बा पूजेतब्बा।  
ये ते समणब्राह्मणा सोतविञ्ञेय्येसु सद्देसु वीतरागा वीतदोसा वीतमोहा अज्झत्तं  
वुपसन्तचित्ता समचरियं चरन्ति कायेन वाचाय मनसा। घानविञ्ञेय्येसु गन्धेसु  
वीतरागा वीतदोसा वीतमोहा अज्झत्तं वुपसन्तचित्ता समचरियं चरन्ति कायेन वाचाय  
मनसा। जिव्हाविञ्ञेय्येसु रसेसु वीतरागा वीतदोसा वीतमोहा अज्झत्तं वुपसन्तचित्ता  
समचरियं चरन्ति कायेन वाचाय मनसा। कायविञ्ञेय्येसु पोट्ठब्बेसु वीतरागा वीतदोसा  
वीतमोहा अज्झत्तं वुपसन्तचित्ता समचरियं चरन्ति कायेन वाचाय मनसा।  
मनोविञ्ञेय्येसु धम्मेसु वीतरागा वीतदोसा वीतमोहा अज्झत्तं वुपसन्तचित्ता  
समचरियं चरन्ति कायेन वाचाय मनसा। एवरूपा समणब्राह्मणा सक्कातब्बा  
गरुकातब्बा मानेतब्बा पूजेतब्बा। तं किस्स हेतु: मयम्पि हि मनो विञ्ञेय्येसु धम्मेसु  
अवीतरागा अवीतदोसा अवीतमोहा अज्झत्तं अवुपसन्तचित्ता समविसमं चराम कायेन  
वाचाय मनसा। तेसं नो समचरियम्पि हेतं उत्तरिं पस्सतं। तस्मा ते भोन्तो  
समणब्राह्मणा सक्कातब्बा गरुकातब्बा मानेतब्बा पूजेतब्बाऽति। एवं पुट्ठा तुम्हे  
गहपतयो, तेसं अञ्ञतित्थियानं परिब्बाजकानं एवं व्याकरेय्याथ।  
    
-------------------------  
१।कथम्भूता-मजसं।  
    
[ब्ज्त् पगे ६०६] [\x ६०६।]       
    
सचे पन वो गहपतयो, अञ्ञतित्थिया परिब्बाजका एवं पुच्छेय्युं: के पनायस्मन्तानं  
आकारा के अन्वया, येन तुम्हे आयस्मन्तो एवं वदेथ: अद्धा ते आयस्मन्तो [प्त्स् पगे २९३]  
[\क़् २९३।] वीतरागा रागविनयाय वा पटिपन्ना, वीतदोसा वा दोसविनयाय वा पटिपन्ना  
वीतमोहा वा मोहविनयाय वा पटिपन्नाऽति। एवं पुट्ठा तुम्हे गहपतयो, तेसं  
अञ्ञतित्थियानं परिब्बाजकानं एवं व्याकरेय्याथ: तथा हि ते आयस्मन्तो अरञ्ञे  
वनपत्थानि१ पन्तानि सेनासनानि पटिसेवन्ति। नत्थि खो पन तत्थ तथा रूपा  
चक्खुविञ्ञेय्या रूपा, ये दिस्वा दिस्वा अभिरमेय्युं। नत्थि खो पन तत्थ तथारूपा  
सोतविञ्ञेय्या सद्दा, ये सुत्वा सुत्वा अभिरमेय्युं। नत्थि खो पन तत्थ तथारूपा  
घानविञ्ञेय्या गन्धा, ये घायित्वा घायित्वा अभिरमेय्युं। नत्थि खो पन तत्थ तथा  
रूपा जिव्हाविञ्ञेय्या रसा, ये सायित्वा सायित्वा अभिरमेय्युं। नत्थि खो पन तत्थ तथारूपा  
कायविञ्ञेय्या पोट्ठब्बा, ये फुसित्वा फुसित्वा अभिरमेय्युं। इमे खो नो आवुसो, आकारा इमे  
अन्वया, येन मयं आयस्मन्तो एवं वदेम। अद्धा ते आयस्मन्तो वीतरागा वा  
रागविनयाय वा पटिपन्ना, वीतदोसा वा दोसविनयाय वा पटिपन्ना, वीतमोहा वा  
मोहविनयाय वा पटिपन्नाति। एवं पुट्ठा तुम्हे गहपतयो, तेसं अञ्ञतित्थियानं  
परिब्बाजकानं एवं व्याकरेय्याथाऽति।  
    
एवं वुत्ते नगरविन्देय्यका ब्राह्मणगहपतिका भगवन्तं एतदवोचुं: ऽअभिक्कन्तं  
भो गोतम, अभिक्कन्तं भो गोतम, सेय्यथापि भो गोतम, निक्कुज्जितं वा उक्कुज्जेय्य,  
पटिच्छन्नं वा विवरेय्य, मूऌहस्स वा मग्गं आचिक्खेय्य, अन्धकारे वा तेलपज्जोतं  
धारेय्य चक्खुमन्तो रूपानि दक्खिन्तीऽति। एवमेवं भोता गोतमेन अनेकपरियायेन  
धम्मो पकासितो। एते मयं भगवन्तं गोतमं सरणं गच्छाम धम्मञ्च  
भिक्खुसङ्घञ्च। उपासके नो भवं गोतमो धारेतु अज्जतग्गे पाणुपेते सरणं गतेऽति।  
    
नगरविन्देय्य सुत्तं अट्ठमं।  
    
-------------------------  
१।अरञ्ञवनपत्थानि-मजसं।  
    
[ब्ज्त् पगे ६०८] [\x ६०८।]       
    
३।५।९  
    
पिण्डपातपारिसुद्धि सुत्तं  
    
एवं मे सुतं: एकं समयं भगवा राजगहे विहरति वेऌउवने कलन्दकनिवापे। अथ  
खो आयस्मा सारिपुत्तो सायन्हसमयं पतिसल्लाना वुट्ठितो येन भगवा तेनुपसङ्कमि।  
उपसङ्कमित्वा भगवन्तं अभिवादेत्वा एकमन्तं निसीदि। एकमन्तं निसिन्नं खो  
आयस्मन्तं सारिपुत्तं भगवा एतदवोच:  
    
[प्त्स् पगे २९४] [\क़् २९४।]        
विप्पसन्नानि खो ते सारिपुत्त, इन्द्रियानि परिसुद्धो छविवण्णो परियोदातो। कतमेन खो  
त्वं सारिपुत्त, विहारेन एतरहि बहुलं विहरसीति:  
    
सुञ्ञता विहारेन खो अहं भन्ते, एतरहि बहुलं विहरामीऽति।  
    
साधु साधु सारिपुत्त, महापुरिसविहारेन किर त्वं सारिपुत्त, एकरहि बहुलं विहरसि।  
ऽमहापुरिसविहारो हेस सारिपुत्त, यदिदं सुञ्ञता। तस्मातिह सारिपुत्त, भिक्खु सचे  
आकङ्खेय्य, सुञ्ञता विहारेन एतरहि बहुलं विहरेय्यऽन्ति। तेन सारिपुत्त, भिक्खुना इति  
पटिसञ्चिक्खितब्बं: ऽयेन चाहं मग्गेन गामं पिण्डाय पाविसिं, यस्मिञ्च पदेसे  
पिण्डाय अवरिं, येन च मग्गेन गामतो पिण्डाय पटिक्कमिं अत्थि नु खो मे तत्थ  
चक्खुविञ्ञेय्येसु रूपेसु छन्दो वा रागो वा दोसो वा मोहो वा पटिघं वापि चेतसोऽति।  
    
सचे सारिपुत्त, भिक्खु पच्चवेक्खमानो एवं जानाति: ऽयेन चाहं मग्गेन गामं  
पिण्डाय पाविसिं। यस्मिञ्च पदेसे पिण्डाय अचरिं, येन च मग्गेन गामतो पिण्डाय  
पटिक्कमिं। अत्थि मे तत्थ चक्खुविञ्ञेय्येसु रूपेसु छन्दो वा रागो वा दोसो वा मोहो वा  
पटिघं वापि चेतसोऽति। तेन सारिपुत्त, भिक्खुना तेसंयेव पापकानं अकुसलानं  
धम्मानं पहानाय वायमितब्बं।  
    
सचे पन सारिपुत्त, भिक्खु पच्चवेक्खमानो एवं जानाति: येन चाहं मग्गेन गामं  
पिण्डाय पाविसिं, यस्मञ्च पदेसे पिण्डाय अचरिं, येन च मग्गेन गामतो पिण्डाय  
पटिक्कमिं। नत्थि मे तत्थ चक्खुविञ्ञेय्येसु रूपेसु छन्दो वा रागो वा दोसो वा मोहो  
वा पटिघं वापि चेतसोऽति। तेन सारिपुत्त, भिक्खुना तेनेव पितिपामोज्जेन विहातब्बं  
अहोरत्तानुसिक्खिना कुसलेसु धम्मेसु।  
[ब्ज्त् पगे ६१०] [\x ६१०।]       
    
पुन च परं सारिपुत्त, भिक्खुना इति पटिसञ्चिक्खितब्बं: ऽयेन चाहं मग्गेन गामं  
पिण्डाय पाविसिं, यस्मिञ्च पदेसे पिण्डाय अचरिं, येन च मग्गेन गामतो पिण्डाय  
पटिक्कमिं। अत्थि नु खो मे तत्थ सोतविञ्ञेय्येसु सद्देसु छन्दो वा रागो वा दोसो वा  
मोहो वा पटिघं वापि चेतसोऽति।   
    
सचे सारिपुत्त, भिक्खु पच्चवेक्खमानो एवं जानाति: ऽयेन चाहं मग्गेन गामं  
पिण्डाय पाविसिं। यस्मिञ्च पदेसे पिण्डाय अचरिं, येन च मग्गेन गामतो पिण्डाय  
पटिक्कमिं। अत्थि मे तत्थ सोतविञ्ञेय्येसु सद्देसु छन्दो वा रागो वा दोसो वा मोहो वा  
पटिघं वापि चेतसोऽति। तेन सारिपुत्त, भिक्खुना तेसंयेव पापकानं अकुसलानं  
धम्मानं पहानाय वायमितब्बं।   
सचे पन सारिपुत्त, भिक्खु पच्चवेक्खमानो एवं जानाति: येन चाहं मग्गेन गामं  
पिण्डाय पाविसिं, यस्मिञ्च पदेसे पिण्डाय अचरिं, येन च मग्गेन गामतो पिण्डाय  
पटिक्कमिं। नत्थि मे तत्थ सोतविञ्ञेय्येसु सद्देसु छन्दो वा रागो वा दोसो वा मोहो वा  
पटिघं वापि चेतसोऽति। तेन सारिपुत्त, भिक्खुना तेनेव पितिपामोज्जेन विहातब्बं  
अहोरत्तानुसिक्खिना कुसलेसु धम्मेसु।   
पुन च परं सारिपुत्त, भिक्खुना इति पटिसञ्चिक्खितब्बं: ऽयेन चाहं मग्गेन गामं  
पिण्डाय पाविसिं, यस्मिं च पदेसे पिण्डाय अचरिं, येन च मग्गेन गामतो पिण्डाय  
पटिक्कमिं। अत्थि नु खो मे तत्थ घानविञ्ञेय्येसु गन्धेसु छन्दो वा रागो वा दोसो वा  
मोहो वा पटिघं वापि चेतसोऽति। सचे सारिपुत्त, भिक्खु पच्चवेक्खमानो एवं जानाति:  
ऽयेन चाहं मग्गेन गामं पिण्डाय पाविसिं। यस्मिञ्च पदेसे पिण्डाय अचरिं, येन च  
मग्गेन गामतो पिण्डाय पटिक्कमिं। अत्थि मे तत्थ घानविञ्ञेय्येसु गन्धेसु छन्दो  
वा रागो वा दोसो वा मोहो वा पटिघं वापि चेतसोऽति। तेन सारिपुत्त, भिक्खुना तेसंयेव  
पापकानं अकुसलानं धम्मानं पहानाय वायमितब्बं। सचे पन सारिपुत्त, भिक्खु  
पच्चवेक्खमानो एवं जानाति: येन चाहं मग्गेन गामं पिण्डाय पाविसिं, यस्मिं च  
पदेसे पिण्डाय अचरिं, येन च मग्गेन गामतो पिण्डाय पटिक्कमिं। नत्थि मे तत्थ  
घानविञ्ञेय्येसु गन्धेसु छन्दो वा रागो वा दोसो वा मोहो वा पटिघं वापि चेतसोऽति।  
तेन सारिपुत्त, भिक्खुना तेनेव पितिपामोज्जेन विहातब्बं अहोरत्तानुसिक्खिना कुसलेसु  
धम्मेसु।   
पुन च परं सारिपुत्त, भिक्खुना इति पटिसञ्चिक्खितब्बं: ऽयेन चाहं मग्गेन गामं  
पिण्डाय पाविसिं, यस्मिञ्च पदेसे पिण्डाय अचरिं, येन च मग्गेन गामतो पिण्डाय  
पटिक्कमिं। अत्थि नु खो मे तत्थ जिव्हाविञ्ञेय्येसु रसेसु छन्दो वा रागो वा दोसो वा  
मोहो वा पटिघं वापि चेतसोऽति। सचे सारिपुत्त, भिक्खु पच्चवेक्खमानो एवं जानाति:  
ऽयेन चाहं मग्गेन गामं पिण्डाय पाविसिं। यस्मिञ्च पदेसे पिण्डाय अचरिं, येन च  
मग्गेन गामतो पिण्डाय पटिक्कमिं। अत्थि मे तत्थ जिव्हाविञ्ञेय्येसु रसेसु छन्दो वा  
रागो वा दोसो वा मोहो वा पटिघं वापि चेतसोऽति। तेन सारिपुत्त, भिक्खुना तेसंयेव  
पापकानं अकुसलानं धम्मानं पहानाय वायमितब्बं। सचे पन सारिपुत्त, भिक्खु  
पच्चवेक्खमानो एवं जानाति: येन चाहं मग्गेन गामं पिण्डाय पाविसिं, यस्मिञ्च  
पदेसे पिण्डाय अचरिं, येन च मग्गेन गामतो पिण्डाय पटिक्कमिं। नत्थि मे तत्थ  
जिव्हाविञ्ञेय्येसु रसेसु छन्दो वा रागो वा दोसो वा मोहो वा पटिघं वापि चेतसोऽति। तेन  
सारिपुत्त, भिक्खुना तेनेव पितिपामोज्जेन विहातब्बं अहोरत्तानुसिक्खिना कुसलेसु  
धम्मेसु।   
पुन च परं सारिपुत्त, भिक्खुना इति पटिसञ्चिक्खितब्बं: ऽयेन चाहं मग्गेन गामं  
पिण्डाय पाविसिं, यस्मिञ्च पदेसे पिण्डाय अचरिं, येन च मग्गेन गामतो पिण्डाय  
पटिक्कमिं। अत्थि नु खो मे तत्थ कायविञ्ञेय्येसु फोट्ठब्बेसु छन्दो वा रागो वा दोसो  
वा मोहो वा पटिघं वापि चेतसोऽति। [प्त्स् पगे २९५] [\क़् २९५।] सचे सारिपुत्त, भिक्खु  
पच्चवेक्खमानो एवं जानाति: ऽयेन चाहं मग्गेन गामं पिण्डाय पाविसिं। यस्मिञ्च  
पदेसे पिण्डाय अचरिं, येन च मग्गेन गामतो पिण्डाय पटिक्कमिं। अत्थि मे तत्थ  
कायविञ्ञेय्येसु फोट्ठब्बेसु छन्दो वा रागो वा दोसो वा मोहो वा पटिघं वापि चेतसोऽति।  
तेन सारिपुत्त, भिक्खुना तेसंयेव पापकानं अकुसलानं धम्मानं पहानाय  
वायमितब्बं। सचे पन सारिपुत्त, भिक्खु पच्चवेक्खमानो एवं जानाति: येन चाहं  
मग्गेन गामं पिण्डाय पाविसिं, यस्मिञ्च पदेसे पिण्डाय अचरिं, येन च मग्गेन  
गामतो पिण्डाय पटिक्कमिं। नत्थि मे तत्थ कायविञ्ञेय्येसु फोट्ठब्बेसु छन्दो वा  
रागो वा दोसो वा मोहो वा पटिघं वापि चेतसोऽति। तेन सारिपुत्त, भिक्खुना तेनेव  
पितिपामोज्जेन विहातब्बं अहोरत्तानुसिक्खिना कुसलेसु धम्मेसु। पुन च परं सारिपुत्त,  
भिक्खुना इति पटिसञ्चिक्खितब्बं: ऽयेन चाहं मग्गेन गामं पिण्डाय पाविसिं, यस्मिञ्च  
पदेसे पिण्डाय अचरिं, येन च मग्गेन गामतो पिण्डाय पटिक्कमिं। अत्थि नु खो मे  
तत्थ मनोविञ्ञेय्येसु धम्मेसु छन्दो वा रागो वा दोसो वा मोहो वा पटिघं वापि  
चेतसोऽति। सचे सारिपुत्त, भिक्खु पच्चवेक्खमानो एवं जानाति: ऽयेन चाहं मग्गेन गामं  
पिण्डाय पाविसिं, यस्मिञ्च पदेसे पिण्डाय अचरिं, येन च मग्गेन गामतो पिण्डाय  
पटिक्कमिं। अत्थि मे तत्थ मनोविञ्ञेय्येसु धम्मेसु छन्दो वा रागो वा दोसो वा मोहो  
वा पटिघं वापि चेतसोऽति। तेन सारिपुत्त, भिक्खुना तेसंयेव पापकानं अकुसलानं  
धम्मानं पहानाय वायमितब्बं।  
    
सचे पन सारिपुत्त, भिक्खु पच्चवेक्खमानो एवं जानाति: येन चाहं मग्गेन गामं  
पिण्डाय पाविसिं, यस्मिञ्च पदेसे पिण्डाय अचरिं, येन मग्गेन गामतो पिण्डाय  
पटिक्कमिं। नत्थि मे तत्थ मनोविञ्ञेय्येसु धम्मेसु छन्दो वा रागो वा दोसो वा मोहो  
वा पटिघं वापि चेतसोऽति। येन सारिपुत्त, भिक्खुना तेनेव पीतिपामोज्जेन विहातब्बं  
अहोरत्तानुसिक्खिना कुलेसु धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: पहीना नु खो मे पञ्च  
कामगुणाऽति, सचे सारिपुत्त, भिक्खु पच्चवेक्खमानो एवं जानाति: अप्पहीना खो मे पञ्च  
कामगुणाऽति। तेन सारिपुत्त, भिक्खुना पञ्चन्नं कामगुणानं पहानाय वायमितब्बं।  
सचे पन सारिपुत्त, भिक्खु पच्चवेक्खमानो एवं जानाति: पहीना खो मे पञ्च  
कामगुणाऽति। तेन सारिपुत्त, भिक्खुना तेनेव पीतिपामोज्जेन विहातब्बं  
अहोरत्तानुसिक्खिना कुसलेसु धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: ऽपहीना नु खो मे पञ्च  
नीवरणाऽति। सचे सारिपुत्त, भिक्खु पच्चवेक्खमानो एवं जानाति: अप्पहीना खो मे पञ्च  
नीवरणाऽति। तेन सारिपुत्त, भिक्खुना पञ्चन्नं निवरणानं पहानाय वायमितब्बं।  
सचे पन सारिपुत्त, भिक्खु पच्चवेक्खमानो एवं जानाति: पहीना खो मे पञ्च  
नीवरणाऽति। तेन सारिपुत्त, भिक्खुना तेनेव पीतिपामोज्जेन विहातब्बं अहोरत्तानुसिक्खिना  
कुसलेसु धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: परिञ्ञाता नु खो मे  
पञ्चुपादानक्खन्धाऽति, सचे सारिपुत्त, भिक्खु पच्चवेक्खमानो एवं जानाति: अपरिञ्ञाता  
खो मे पञ्चुपादानक्खन्धाऽति। तेन सारिपुत्त, भिक्खुना पञ्चन्नं  
उपादानक्खन्धानं परिञ्ञाय वायमितब्बं। सचे पन सारिपुत्त, भिक्खु [प्त्स् पगे  
२९६] [\क़् २९६।] पच्चवेक्खमानो एवं जानाति: परिञ्ञाता खो मे  
पञ्चुपादानक्खन्धाऽति। तेन सारिपुत्त, भिक्खुना तेनेव पीतिपामोज्जेन विहातब्बं  
अहोरत्तानुसिक्खिना कुसलेसु धम्मेसु।  
    
[ब्ज्त् पगे ६१२] [\x ६१२।]       
    
पुन च परं सारिपुत्त, भिक्खुना इति पटिसञ्चिक्खितब्बं: भाविता नु खो मे चत्तारो  
सतिपट्ठानाऽति। सचे सारिपुत्त, भिक्खु पच्चवेक्खमानो एवं जानाति: अभाविता खो मे  
चत्तारो सतिपट्ठानाऽति। तेन सारिपुत्त, भिक्खुना चतुन्नं सतिपट्ठानानं भावनाय  
वायमितब्बं। सचे पन सारिपुत्त, भिक्खुना पच्चवेक्खमानो एवं जानाति: भविता खो  
मे चत्तारो सतिपट्ठानाऽति। तेन सारिपुत्त, भिक्खुना तेनेव पीतिपामोज्जेन विहातब्बं  
अहोरत्तानुसिक्खिना कुसलेसु धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: भाविता नु खो मे चत्तारो  
सम्मप्पधानाऽति। सचे सारिपुत्त, भिक्खु पच्चवेक्खमानो एवं जानाति: अभाविता खो मे  
चत्तारो सम्मप्पधानाऽति। तेन सारिपुत्त, भिक्खुना चतुन्नं सम्मप्पधानानं  
भावनाय वायमितब्बं। सचे पन सारिपुत्त, भिक्खु पच्चवेक्खमानो एवं जानाति:  
भाविता खो मे चत्तारो सम्मप्पधानाऽति। तेन सारिपुत्त, भिक्खुना तेनेव  
पीतिपामोज्जेन विहातब्बं अहोरत्तानुसिक्खिना कुसलेसु धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: भाविता नु खो मे चत्तारो  
इद्धिपादाऽति। सचे सारिपुत्त, भिक्खु पच्चवेक्खमानो एवं जानाति: अभाविता खो मे चत्तारो  
इद्धिपादाऽति। तेन सारिपुत्त, भिक्खुना चतुन्नं इद्धिपादानं भावनाय वायमितब्बं।  
सचे पन सारिपुत्त, भिक्खु पच्चवेक्खमानो एवं जानाति: भाविता खो मे चत्तारो  
इद्धिपादाऽति। तेन सारिपुत्त, भिक्खुना तेनेव पीतिपामोज्जेन विहातब्बं अहोरत्तानुसिक्खिना  
कुसलेसु धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: भाविता नु खो मे  
पञ्चिन्द्रियानीऽति। सचे सारिपुत्त, भिक्खु पच्चवेक्खमानो एवं जानाति: अभाविता खो मे  
पञ्चिन्द्रियानीऽति। तेन सारिपुत्त, भिक्खुना पञ्चन्नं इन्द्रियानं भावनाय  
वायमितब्बं। सचे पन सारिपुत्त, भिक्खु पच्चवेक्खमानो एवं जानाति: भाविता खो मे  
पञ्चिन्द्रियानीऽति। तेन सारिपुत्त, भिक्खुना तेनेव पीतिपामोज्जेन विहातब्बं  
अहोरत्तानुसिक्खिना कुसलेसु धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: भाविता नु खो मे  
पञ्चबलानीऽति। सचे सारिपुत्त, भिक्खु पच्चवेक्खमानो एवं जानाति: अभाविता खो मे  
पञ्चबलानीऽति। तेन सारिपुत्त, भिक्खुना पञ्चन्नं बलानं भावनाय वायमितब्बं।  
सचे पन सारिपुत्त, भिक्खु पच्चवेक्खमानो एवं जानाति: भाविता खो मे पञ्चबलानीऽति।  
तेन सारिपुत्त, भिक्खुना तेनेव पीतिपामोज्जेन विहातब्बं अहोरत्तानुसिक्खिना कुसलेसु  
धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: भाविता नु खो मे  
सत्तबोज्झङ्गाऽति। सचे सारिपुत्त, भिक्खु पच्चवेक्खमानो एवं जानाति: अभाविता खो मे  
सत्तबोज्झङ्गाऽति। तेन सारिपुत्त, भिक्खुना सत्तन्नं बोज्झङ्गानं भावनाय  
वायमितब्बं। सचे पन सारिपुत्त, भिक्खु पच्चवेक्खमानो एवं जानाति: भाविता खो मे  
सत्तबोज्झङ्गाऽति। तेन सारिपुत्त, भिक्खुना तेनेव पीतिपामोज्जेन विहातब्बं,  
अहोरत्तानुसिक्खिना कुसलेसु धम्मेसु।  
    
[ब्ज्त् पगे ६१४] [\x ६१४।]       
    
पुन च परं सारिपुत्त, भिक्खुना इति पटिसञ्चिक्खितब्बं: ऽभावितो नु खो मे अरियो  
अट्ठङ्गिको मग्गोऽति। सचे सारिपुत्त, भिक्खु पच्चवेक्खमानो एवं जानाति: ऽअभावितो खो  
मे अरियो अट्ठङ्गिको मग्गोऽति। तेन सारिपुत्त, भिक्खुना अरियस्स अट्ठङ्गिकस्स मग्गस्स  
भावनाय वायमितब्बं। सचे पन सारिपुत्त, भिक्खु पच्चवेक्खमानो एवं जानाति:  
ऽभावितो खो मे अरियो अट्ठङ्गिको [प्त्स् पगे २९७] [\क़् २९७।] मग्गोऽति। तेन सारिपुत्त,  
भिक्खुना तेनेव पीतिपामोज्जेन विहातब्बं अहोरत्तानुसिक्खिना कुसलेसु धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: ऽभाविता नु खो मे समथो च  
विपस्सना चाऽति। सचे सारिपुत्त, भिक्खु पच्चवेक्खमानो एवं जानाति: ऽअभाविता खो मे  
समथो च विपस्सना चाऽति। तेन सारिपुत्त, भिक्खुना समथविपस्सनानं भावनाय  
वायमितब्बं। सचे पन सारिपुत्त, भिक्खु पच्चवेक्खमानो एवं जानाति: ऽभाविता खो मे  
समथो च विपस्सना चाऽति। तेन सारिपुत्त, भिक्खुना तेनेव पीतिपामोज्जेन विहातब्बं  
अहोरत्तानुसिक्खिना कुसलेसु धम्मेसु।  
    
पुन च परं सारिपुत्त, भिक्खुना इति पटिसञ्चिक्खितब्बं: ऽसच्छिकता नु खो मे विज्जा च  
विमुत्ति१ चाऽति। सचे सारिपुत्त, भिक्खु पच्चवेक्खमानो एवं जानाति: ऽअसच्छिकता खो मे  
विज्जा च विमुत्ति चाऽति। तेन सारिपुत्त, भिक्खुना विज्जाय च विमुत्तिया च सच्छिकिरियाय  
वायमितब्बं। सचे पन सारिपुत्त, भिक्खु पच्चवेक्खमानो एवं जानाति: ऽसच्छिकता खो  
मे विज्जा च विमुत्ति चाऽति। तेन सारिपुत्त, भिक्खुना तेनेव  
पीतिपामोज्जेन विहातब्बं अहोरत्तानुसिक्खिना कुसलेसु धम्मेसु।  
    
ये हि केचि सारिपुत्त, अतीतमद्धानं समणा वा ब्राह्मणा वा पिण्डपातं परिसोधेसुं।  
सब्बे ते एवमेव पच्चवेक्खित्वा पच्चवेक्खित्वा पिण्डपातं परिसोधेसुं। येपि हि केचि  
सारिपुत्त, अनागतमद्धानं समणा वा ब्राह्मणा वा पिण्डपातं परिसोधेस्सन्ति, सब्बे  
ते एवमेव पच्चवेक्खित्वा पच्चवेक्खित्वा पिण्डपातं परिसोधेस्सन्ति। येपि हि केचि  
सारिपुत्त, एतरहि समणा वा ब्राह्मणा वा पिण्डपातं परिसोधेन्ति, सब्बे ते एवमेव  
पच्चवेक्खित्वा पच्चवेक्खित्वा पिण्डपातं परिसोधेन्ति। तेन हि वो२ सारिपुत्त, एवं  
सिक्खितब्बं: ऽपच्चवेक्खित्वा पच्चवेक्खित्वा पिण्डपातं परिसोधेस्सामाऽति। एवं हि वो  
सारिपुत्त। सिक्खितब्बन्ति।   
    
इदमवोच: भगवा। अत्तमनो आयस्मा सारिपुत्तो भगवतो भासितं अभिनन्दीति।   
    
पिण्डपातपारिसुद्धि सुत्तं नवमं।  
    
--------------------------  
१।विपस्सना-सीमु।  
२।तस्मातिह सारिपुत्त-सीमु,मजसं।  
    
[प्त्स् पगे २९८] [\क़् २९८।]       
[ब्ज्त् पगे ६१६] [\x ६१६।]       
    
३।५।१०  
    
इन्द्रियभावना सुत्तं  
    
एवं मे सुतं: एकं समयं भगवा कजङ्गलायं१ विहरति मूखेलुवने२। अथ खो  
उत्तरो माणवो पारासरियन्तेवासी३ येन भगवा, तेनुपसङ्कमि। उपसङ्कमित्वा भगवता  
सद्धिं सम्मोदि। सम्मोदनीयं कथं साराणीयं वीतिसारेत्वा एकमन्तं निसीदि।  
एकमन्तं निसिन्नं खो उत्तरं माणवं पारासरियन्तेवासिं भगवा एतदवोच:  
    
देसेति उत्तर, पारासरियो४ ब्राह्मणो सावकानं इन्द्रियभावनन्ति।  
    
देसेति भो गोतम, पारासरियो४ ब्राह्मणो सावकानं इन्द्रियभावनन्ति।  
    
यथा कथं पन उत्तर, देसेति पारासरियो ब्राह्मणो सावकानं इन्द्रियभावनन्ति।   
इध भो गोतम, चक्खुना रूपं न पस्सति, सोतेन सद्दं न सुणाति। एवं भो गोतम,  
देसेति पारासरियो४ ब्राह्मणो सावकानं इन्द्रियभावनन्ति।  
    
एवं सन्ते खो उत्तर, अन्धो भावितिन्द्रियो भविस्सति, बधिरो भावितिन्द्रियो भविस्सति।  
यथा पारासरियस्स ब्राह्मणस्स वचनं। अन्धो हि उत्तर, चक्खुना रूपं न पस्सति।  
बधिरो सोतेन सद्दं न सुणातीऽति।  
    
एवं वुत्ते उत्तरो माणवो पारासरियन्तेवासी तुण्हीभुतो मङ्कुभुतो पत्तक्खन्धो  
अधोमुखो पज्झायन्तो अप्पटिभानो निसीदि।  
    
अथ खो भगवा उत्तरं माणवं पारासरियन्तेवासिं तुण्हीभूतं मङ्कुभूतं  
पत्तक्खन्धं अधोमुखं पज्झायन्तं अप्पटिभानं विदित्वा आयस्मन्तं आनन्दं  
आमन्तेसि: ऽअञ्ञथा खो आनन्द, देसेति पारासरियो ब्राह्मणो सावकानं इन्द्रियभावनं,  
अञ्ञथा च पनानन्द अरियस्स विनये अनुत्तरा इन्द्रियभावना होतीऽति।  
    
एतस्स भगवा कालो, एतस्स सुगत कालो, यं भगवा [प्त्स् पगे २९९] [\क़् २९९।] अरियस्स  
विनये अनुत्तरं इन्द्रियभावनं देसेय्य, भगवतो सुत्वा भिक्खू धारेस्सन्तीऽति।  
    
तेनऽहानन्द, सुणाहि साधुकं मनसिकरोहि भासिस्सामीऽति।  
    
एवं भन्तेति खो आयस्मा आनन्दो भगवतो पच्चस्सोसि। भगवा एतदवोच:   
------------------------  
१।गजङ्गलायं-मजसं  
२।सुखेलुवने-सीमु। सुखेऌउवने-मछसं ३।पारासिवियन्तेवासी-मजसं।  
४।पारासिवियो-मजसं।  
[ब्ज्त् पगे ६१८] [\x ६१८।]       
    
कथञ्चानन्द, अरियस्स विनये अनुत्तरा इन्द्रियभावना होति: इधानन्द, भिक्खुनो  
चक्खुना रूपं दिस्वा उप्पज्जति मनापं, उप्पज्जति अमनापं, उप्पज्जति मनापामनापं।  
सो एवं पजानाति: ऽउप्पन्नं खो मे इदं मनापं उप्पन्नं अमनापं उप्पन्नं  
मनापामनापं। तञ्च खो सङ्खतं ओऌआरिकं पटिच्चसमुप्पन्नं, एतं सन्तं एतं  
पणीतं यदिदं उपेक्खाऽति। तस्स तं उप्पन्नं मनापं उप्पन्नं अमनापं उप्पन्नं  
मनापामनापं निरुज्झति, उपेक्खा सण्ठाति। सेय्यथापि आनन्द, चक्खुमा पुरिसो  
उम्मीलेत्वा वा निमीलेय्य निमीलेत्वा वा उम्मीलेय्य। एवमेव खो आनन्द, यस्स कस्सचि  
एवं सीघं एवं तुवटं एवं अप्पकसिरेन उप्पन्नं मनापं उप्पन्नं अमनापं  
उप्पन्नं मनापामनापं निरुज्झति, उपेक्खा सण्ठाति। अयं वुच्चतानन्द, अरियस्स  
विनये अनुत्तरा इन्द्रियभावना चक्खुविञ्ञेय्येसु रूपेसु।  
    
पुन च परं आनन्द, भिक्खुनो सोतेन सद्दं सुत्वा उप्पज्जति मनापं, उप्पज्जति  
अमनापं, उप्पज्जति मनापामनापं। सो एवं पजानाति: उप्पन्नं खो मे इदं मनापं,  
उप्पन्नं अमनापं, उप्पन्नं मनापामनापं। तञ्च खो सङ्खतं ओऌआरिकं  
पटिच्चसमुप्पन्नं। एतं सन्तं एतं पणीतं यदिदं उपेक्खाऽति। तस्स तं उप्पन्नं  
मनापं उप्पन्नं अमनापं उप्पन्नं मनापामनापं निरुज्झति, उपेक्खा सण्ठाति  
सेय्यथापि आनन्द, बलवा पुरिसो अप्पकसिरेनेव अच्छरं पहरेय्य। एवमेव खो  
आनन्द, यस्स कस्सचि एवं सीघं एवं तुवटं एवं अप्पकसिरेन उप्पन्नं मनापं  
उप्पन्नं अमनापं उप्पन्नं मनापामनापं निरुज्झति, उपेक्खा सण्ठाति। अयं  
वुच्चतानन्द, अरियस्स विनये अनुत्तरा इन्द्रियभावना सोतविञ्ञेय्येसु सद्देसु।  
    
पुन च परं आनन्द, भिक्खुनो घानेन गन्धं घायित्वा उप्पज्जति मनापं, उप्पज्जति  
अमनापं, उप्पज्जति मनापामनापं। सो एवं पजानाति: ऽउप्पन्नं खो मे इदं मनापं  
उप्पन्नं अमनापं उप्पन्नं मनापामनापं। तञ्च खो सङ्खतं ओऌआरिकं  
पटिच्चसमुप्पन्नं। एतं सन्तं एतं पणीतं यदिदं उपेक्खाऽति। तस्स तं उप्पन्नं  
मनापं उप्पन्नं अमनापं उप्पन्नं मनापामनापं निरुज्झति, उपेक्खा सण्ठाति।  
सेय्यथापि [प्त्स् पगे ३००] [\क़् ३००।] आनन्द, ईसकपोणे१, पदुमिनीपत्ते२  
उदकफुसितानि पवत्तन्ति, न सण्ठहन्ति।३ एवमेव खो आनन्द, यस्स कस्सचि एवं  
सीघं एवं तुवटं एवं अप्पकसिरेन उप्पन्नं मनापं उप्पन्नं अमनापं  
उप्पन्नं मनापामनापं निरुज्झति, उपेक्खा सण्ठाति। अयं वुच्चतानन्द, अरियस्स  
विनये अनुत्तरा इन्द्रियभावना घानविञ्ञेय्येसु गन्धेसु।  
--------------------------  
१।ईसकं पोणे-सीमू,मजसं। २।पदुमपलासे-मजसं।  
३।सण्ठन्ति-मजसं।  
    
[ब्ज्त् पगे ६२०] [\x ६२०।]       
    
पुन च परं आनन्द, भिक्खुनो जिव्हाय रसं सायित्वा उप्पज्जति मनापं, उप्पज्जति  
अमनापं, उप्पज्जति मनापामनापं। सो एवं पजानाति: ऽउप्पन्नं खो मे इदं मनापं  
उप्पन्नं अमनापं उप्पन्नं मनापामनापं। तञ्च खो सङ्खतं ओऌआरिकं  
पटिच्चसमुप्पन्नं। एतं सन्तं एतं पणीतं यदिदं उपेक्खाऽति। तस्स तं उप्पन्नं  
मनापं उप्पन्नं अमनापं उप्पन्नं मनापामनापं निरुज्झति, उपेक्खा सण्ठाति।  
सेय्यथापि आनन्द, बलवा पुरिसो जिव्हग्गे खेऌअपिण्डं संयुहित्वा अप्पकसिरेन वमेय्य।  
एवमेव खो आनन्द, यस्स कस्सचि एवं सीघं एवं तुवटं एवं अप्पकसिरेन  
उप्पन्नं मनापं उप्पन्नं अमनापं उप्पन्नं मनापामनापं निरुज्झति, उपेक्खा  
सण्ठाति। अयं वुच्चतानन्द, अरियस्स विनये अनुत्तरा इन्द्रियभावना जिव्हाविञ्ञेय्येसु  
रसेसु।  
    
पुन च परं आनन्द, भिक्खुनो कायेन फोट्ठब्बं फुसित्वा उप्पज्जति मनापं,  
उप्पज्जति अमनापं, उप्पज्जति मनापामनापं। सो एवं पजानाति: ऽउप्पन्नं खो मे इदं  
मनापं उप्पन्नं अमनापं उप्पन्नं मनापामनापं। तञ्च खो सङ्खतं ओऌआरिकं  
पटिच्चसमुप्पन्नं। एतं सन्तं एतं पणीतं यदिदं उपेक्खाऽति। तस्स तं उप्पन्नं  
मनापं उप्पन्नं अमनापं उप्पन्नं मनापामनापं निरुज्झति, उपेक्खा सण्ठाति।  
सेय्यथापि आनन्द, बलवा पुरिसो सम्मिञ्जितं वा बाहं पसारेय्य, पसारितं वा बाहं  
सम्मिञ्जेय्य१। एवमेव खो आनन्द, यस्स कस्सचि एवं सीघं एवं तुवटं एवं  
अप्पकसिरेन उप्पन्नं मनापं उप्पन्नं अमनापं उप्पन्नं मनापामनापं  
निरुज्झति, उपेक्खा सण्ठाति। अयं वुच्चतानन्द, अरियस्स विनये अनुत्तरा इन्द्रियभावना  
कायविञ्ञेय्येसु फोट्ठब्बेसु।  
    
पुन च परं आनन्द, भिक्खुनो मनसा धम्मं विञ्ञाय उप्पज्जति मनापं, उप्पज्जति  
अमनापं, उप्पज्जति मनापामनापं। सो एवं पजानाति: ऽउप्पन्नं खो मे इदं मनापं  
उप्पन्नं अमनापं उप्पन्नं मनापामनापं। तञ्च खो सङ्खतं ओऌआरिकं  
पटिच्चसमूप्पन्नं। एतं सन्तं एतं पणीतं यदिदं उपेक्खाऽति। तस्स तं उप्पन्नं  
मनापं उप्पन्नं अमनापं उप्पन्नं मनापामनापं निरुज्झति, उपेक्खा सण्ठाति।  
सेय्यथापि आनन्द, बलवा पुरिसो दिवससन्तत्ते२ अयोकटाहे द्वे वा तीणी वा उदकफुसितानि  
निपातेय्य। दन्धो आनन्द, उदकफुसितानं निपातो, अथ खो नं खिप्पमेव परिक्खयं  
परियादानं गच्छेय्य। एवमेव खो आनन्द, यस्स कस्सचि एवं सीघं एवं तुवटं  
एवं अप्पकसिरेन उप्पन्नं मनापं उप्पन्नं अमनापं उप्पन्नं मनापामनापं  
निरुज्झति, उपेक्खा सण्ठाति। अयं वुच्चतानन्द, अरियस्स विनये अनुत्तरा इन्द्रियभावना  
मनोविञ्ञेय्येसु धम्मेसु। एवं खो आनन्द, अरियस्स विनये अनुत्तरा इन्द्रियभावना  
होति।  
-------------------------  
१।समिञ्जेय्य-मजसं।  
२।दिवसं सन्तत्ते-मजसं।  
    
[ब्ज्त् पगे ६२२] [\x ६२२।]       
    
कथञ्चानन्द, सेखो होति पाटिपदो। इदानन्द, भिक्खुनो चक्खुना रूपं दिस्वा उप्पज्जति  
मनापं, उप्पज्जति अमनापं, उप्पज्जति मनापामनापं। सो तेन उप्पन्नेन मनापेन  
उप्पन्नेन अमनापेन उप्पन्नेन मनापामनापेन अट्टीयति हरायति जीगुच्छति। सोतेन  
[प्त्स् पगे ३०१] [\क़् ३०१।] सद्दं सुत्वा उप्पज्जति मनापं, उप्पज्जति अमनापं, उप्पज्जति  
मनापामनापं। सो तेन उप्पन्नेन मनापेन उप्पन्नेन अमनापेन उप्पन्नेन  
मनापामनापेन अट्टीयति हरायति जीगुच्छति। घानेन गन्धं घायित्वा उप्पज्जति  
मनापं, उप्पज्जति अमनापं, उप्पज्जति मनापामनापं। सो तेन उप्पन्नेन मनापेन  
उप्पन्नेन अमनापेन उप्पन्नेन मनापामनापेन अट्टीयति हरायति जीगुच्छति। जिव्हाय  
रसं सायित्वा उप्पज्जति मनापं, उप्पज्जति अमनापं, उप्पज्जति मनापामनापं। सो तेन  
उप्पन्नेन मनापेन उप्पन्नेन अमनापेन उप्पन्नेन मनापामनापेन अट्टीयति  
हरायति जीगुच्छति। कायेन फोट्ठब्बं फुसित्वा उप्पज्जति मनापं, उप्पज्जति अमनापं,  
उप्पज्जति मनापामनापं। सो तेन उप्पन्नेन मनापेन उप्पन्नेन अमनापेन  
उप्पन्नेन मनापामनापेन अट्टीयति हरायति जीगुच्छति। मनसा धम्मं विञ्ञाय  
उप्पज्जति मनापं, उप्पज्जति अमनापं, उप्पज्जति मनापामनापं। सो तेन उप्पन्नेन  
मनापेन उप्पन्नेन अमनापेन उप्पन्नेन मनापामनापेन अट्टीयति हरायति जिगुच्छति।  
एवं खो आनन्द, सेखो होति पाटिपदो।  
    
कथञ्चानन्द, अरियो होति भावितिन्द्रियो। इधानन्द, भिक्खुनो चक्खुना रूपं दिस्वा  
उप्पज्जति मनापं। उप्पज्जति अमनापं। उप्पज्जति मनापामनापं। सो सचे आकङ्खति:  
ऽपटिक्कूले१ अप्पटिक्कूलसञ्ञी विहरेय्यऽन्ति। अप्पटिक्कूलसञ्ञी तत्थ विहरति। सचे  
आकङ्खति: अप्पटिक्कुले पटिक्कुलसञ्ञी विहरेय्यऽन्ति। पटिक्कूलसञ्ञी तत्थ विहरति। सचे  
आकङ्खति: ऽपटिक्कूले च अप्पटिक्कूले च अप्पटिक्कूलसञ्ञी विहरेय्यऽन्ति। अप्पटिक्कूलसञ्ञी  
तत्थ विहरति। सचे आकङ्खति: अप्पटिक्कूले च पटिक्कूले च पटिक्कूलसञ्ञी विहरेय्यऽन्ति।  
पटिक्कूलसञ्ञी तत्थ विहरति। सचे आकङ्खति: ऽपटिक्कूलं च अप्पटिक्कूलं च तदूभयं  
अभिनिवज्जेत्वा उपेक्खको विहरेय्यं सतो सम्पजानोऽति। उपेक्खको तत्थ विहरति सतो  
सम्पजानो।  
    
पुन च परं आनन्द, भिक्खुनो सोतेन सद्दं सुत्वा उप्पज्जति मनापं। उप्पज्जति  
अमनापं। उप्पज्जति मनापामनापं। सो सचे आकङ्खति: ऽपटिक्कूले अप्पटिक्कूलसञ्ञी  
विहरेय्यऽन्ति। अप्पटिक्कूलसञ्ञी तत्थ विहरति। सचे आकङ्खति: अप्पटिक्कुले पटिक्कुलसञ्ञी  
विहरेय्यऽन्ति। पटिक्कूलसञ्ञी तत्थ विहरति। सचे आकङ्खति: ऽपटिक्कूले च अप्पटिक्कूले च  
अप्पटिक्कूलसञ्ञी विहरेय्यऽन्ति। अप्पटिक्कूलसञ्ञी तत्थ विहरति। सचे आकङ्खति:  
अप्पटिक्कूले च पटिक्कूले च पटिक्कूलसञ्ञी विहरेय्यऽन्ति। पटिक्कूलसञ्ञी तत्थ विहरति।  
सचे आकङ्खति: ऽपटिक्कूलं च अप्पटिक्कूलं च तदूभयं अभिनिवज्जेत्वा उपेक्खको  
विहरेय्यं सतो सम्पजानोऽति। उपेक्खको तत्थ विहरति सतो सम्पजानो।  
    
पुन च परं आनन्द, भिक्खुनो घानेन गन्धं घायित्वा उप्पज्जति मनापं। उप्पज्जति  
अमनापं। उप्पज्जति मनापामनापं। सो सचे आकङ्खति: ऽपटिक्कूले अप्पटिक्कूलसञ्ञी  
विहरेय्यऽन्ति। अप्पटिक्कूलसञ्ञी तत्थ विहरति। सचे आकङ्खति: अप्पटिक्कुले पटिक्कुलसञ्ञी  
विहरेय्यऽन्ति। पटिक्कूलसञ्ञी तत्थ विहरति। सचे आकङ्खति: ऽपटिक्कूले च अप्पटिक्कूले च  
अप्पटिक्कूलसञ्ञी विहरेय्यऽन्ति। अप्पटिक्कूलसञ्ञी तत्थ विहरति। सचे आकङ्खति:  
अप्पटिक्कूले च पटिक्कूले च पटिक्कूलसञ्ञी विहरेय्यऽन्ति। पटिक्कूलसञ्ञी तत्थ विहरति।  
सचे आकङ्खति: ऽपटिक्कूलं च अप्पटिक्कूलं च तदूभयं अभिनिवज्जेत्वा उपेक्खको  
विहरेय्यं सतो सम्पजानोऽति। उपेक्खको तत्थ विहरति सतो सम्पजानो।  
    
पुन च परं आनन्द, भिक्खुनो जिव्हाय रसं सायित्वा उप्पज्जति मनापं। उप्पज्जति  
अमनापं। उप्पज्जति मनापामनापं। सो सचे आकङ्खति: ऽपटिक्कूले अप्पटिक्कूलसञ्ञी  
विहरेय्यऽन्ति। अप्पटिक्कूलसञ्ञी तत्थ विहरति। सचे आकङ्खति: अप्पटिक्कुले पटिक्कुलसञ्ञी  
विहरेय्यऽन्ति। पटिक्कूलसञ्ञी तत्थ विहरति। सचे  
आकङ्खति: ऽपटिक्कूले च अप्पटिक्कूले च अप्पटिक्कूलसञ्ञी विहरेय्यऽन्ति। अप्पटिक्कूलसञ्ञी  
तत्थ विहरति। सचे आकङ्खति: अप्पटिक्कूले च पटिक्कूले च पटिक्कूलसञ्ञी विहरेय्यऽन्ति।  
पटिक्कूलसञ्ञी तत्थ विहरति। सचे आकङ्खति: ऽपटिक्कूलं च अप्पटिक्कूलं च तदूभयं  
अभिनिवज्जेत्वा उपेक्खको विहरेय्यं सतो सम्पजानोऽति। उपेक्खको तत्थ विहरति सतो  
सम्पजानो।  
    
पुन च परं आनन्द, भिक्खुनो कायेन फोट्ठब्बं फुसित्वा उप्पज्जति मनापं।  
उप्पज्जति अमनापं। उप्पज्जति मनापामनापं। सो सचे आकङ्खति: ऽपटिक्कूले  
अप्पटिक्कूलसञ्ञी विहरेय्यऽन्ति। अप्पटिक्कूलसञ्ञी तत्थ विहरति। सचे आकङ्खति:  
अप्पटिक्कुले पटिक्कुलसञ्ञी विहरेय्यऽन्ति। पटिक्कूलसञ्ञी तत्थ विहरति। सचे आकङ्खति:  
ऽपटिक्कूले च अप्पटिक्कूले च अप्पटिक्कूलसञ्ञी विहरेय्यऽन्ति। अप्पटिक्कूलसञ्ञी तत्थ  
विहरति। सचे आकङ्खति: अप्पटिक्कूले च पटिक्कूले च पटिक्कूलसञ्ञी विहरेय्यऽन्ति।  
पटिक्कूलसञ्ञी तत्थ विहरति। सचे आकङ्खति: ऽपटिक्कूलं च अप्पटिक्कूलं च तदूभयं  
अभिनिवज्जेत्वा उपेक्खको विहरेय्यं सतो सम्पजानोऽति। उपेक्खको तत्थ विहरति सतो  
सम्पजानो।  
    
पुन च परं आनन्द, भिक्खुनो मनसा धम्मं विञ्ञाय उप्पज्जति मनापं। उप्पज्जति  
अमनापं उप्पज्जति मनापामनापं। सो सचे आकङ्खति: पटिक्कूले अप्पटिक्कूलसञ्ञी  
विहरेय्यऽन्ति। अप्पटिक्कूलसञ्ञी तत्थ विहरति। सचे आकङ्खति: ऽअप्पटिक्कुले पटिक्कुलसञ्ञी  
विहरेय्यऽन्ति। पटिक्कूलसञ्ञी तत्थ विहरति। सचे आकङ्खति: ऽपटिक्कूले च अप्पटिक्कूले च  
अप्पटिक्कूलसञ्ञी विहरेय्यऽन्ति। अप्पटिक्कूलसञ्ञी तत्थ विहरति। सचे आकङ्खति:  
ऽअप्पटिक्कूले च पटिक्कूले च पटिक्कूलसञ्ञी विहरेय्यऽन्ति। पटिक्कूलसञ्ञी तत्थ विहरति।  
सचे आकङ्खति: पटिक्कूलं च अप्पटिक्कूलं [प्त्स् पगे ३०२] [\क़् ३०२।] च तदूभयं२  
अभिनिवज्जेत्वा उपेक्खको विहरेय्यं सतो सम्पजानोऽति। उपेक्खको तत्थ विहरति सतो  
सम्पजानो। एवं खो आनन्द, अरियो होति भावितिन्द्रियो।   
-----------------------  
१।पटिकूले-मजसं  
२।तदुभयम्पि-मजसं।  
    
[ब्ज्त् पगे ६२४] [\x ६२४।]       
    
इति खो आनन्द, देसिता मया अरियस्स विनये अनुत्तरा इन्द्रियभावना। देसिता सेखो  
पटिपदो। देसितो अरियो भावितिन्द्रियो। यं खो आनन्द, सत्थारा करणीयं सावकानं  
हितेसिना अनुकम्पकेन अनुकम्पं उपादाय, कतं वो तं मया। एतानि आनन्द,  
रुक्खमूलानि, एतानि सुञ्ञागारानि, झायथानन्द, मा पमादत्थ। मा पच्छा विप्पटिसारिनो  
अहुवत्थ। अयं वो अम्हाकं अनुसासनीति।  
    
इदमवोच भगवा, अत्तमनो आयस्मा आनन्दो भगवतो भासितं अभिनन्दीति।  
    
इन्द्रियभावना सुत्तं दसमं।  
    
सऌआयतन वग्गो पञ्चमो  
    
उपरिपण्णासकं समत्तं।  
    
तस्स वग्गस्स उद्दानं।  
    
अनाथपिण्डिको छन्नो पुण्णो नन्दक राहुला,  
छ छक्कं सऌआयतनिकं नगरविन्देय्य सुद्धिका,  
इन्द्रियभावना चापि वग्गो ओवाद पञ्चमोति।१  
    
इदं वग्गानमुद्दानं।  
    
देवदहोऽनुपदो च सुञ्ञतो च विभङ्गको,  
सऌआयतनोति वग्गा उपरिपण्णासके ठिताऽति।  
    
तीहि पण्णासकेहि पतिमण्डितो सकलो  
मज्झमनिकायो समत्तो।  
----------------------------  
१।अनाथ पिण्डिको छन्नो   
पुण्णो नन्द राहुल छक्कञ्च सऌआयतनिकं नगरविन्देय्यं सुद्धिके  
इन्द्रियभावनञ्चापि   
वग्गो ओवादपञ्चमोति-मजसं।  
*******************************

