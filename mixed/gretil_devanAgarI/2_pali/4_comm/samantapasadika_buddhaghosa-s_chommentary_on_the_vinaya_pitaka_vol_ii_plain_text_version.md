+++
title = "Samantapasadika, Buddhaghosa's Commentary on the Vinaya Pitaka, Vol. II, plain text version"

+++


## Intro
  
  
  
  
Samantapasadika, Buddhaghosa's Commentary on the Vinaya Pitaka, Vol. II, plain text version  
  
  
  
Samantapasadika, Buddhaghosa's Commentary on the Vinaya Pitaka, Vol. II:   
Vinayapitaka: Suttavibhanga: Bhikkhuvibhanga: Parajika (I.2-4)  
  
Based on the edition J. Takakusu and Makoto Nagai, assisted by Kogen Mizuno,  
London : Pali Text Society 1924 (Reprinted 1975)  
  
  
Input by the Dhammakaya Foundation, Thailand, 1989-1996  
[GRETIL-Version vom 14.3.2016]  
  
  
NOTICE  
This file is (C) Copyright the Pali Text Society and the Dhammakaya Foundation, 2015.  
This work is licensed under a Creative Commons Attribution-ShareAlike 4.0 International License.  
  
These files are provided by courtesy of the Pali Text Society for  
scholarly purposes only.  
In principle they represent a digital edition (without revision or  
correction) of the printed editions of the complete set of Pali  
canonical texts published by the PTS. While they have been subject to a  
process of checking, it should not be assumed that there is no  
divergence from the printed editions and it is strongly recommended that  
they are checked against the printed editions before quoting.  
  
  
ADDITIONAL NOTES  
Headline references have been standardized according to the following pattern:  
Bhvibh_n.n. = Bhikkhuvibhaṅga_Class of offence(Roman).rule(Arabic).  
Bhnīvibh_n.n. = Bhikkhuṇīvibhaṅga_Class of offence(Roman).rule(Arabic).  
  
Italicized catchwords of the printed edition were already reduced   
to plain Roman type in the original Dhammakaya file.  
  
  
  
PLAIN TEXT VERSION  
(In order to fascilitate word search, all annotations have been removed,  
and the line breaks of the printed edition have been converted into floating text.)  
  
  
  
  
  
  
  
  
  
  
  
THIS GRETIL TEXT FILE IS FOR REFERENCE PURPOSES ONLY!     
COPYRIGHT AND TERMS OF USAGE AS FOR SOURCE FILE.   
  
Text converted to Unicode (UTF-8).  
(This file is to be used with a UTF-8 font and your browser's VIEW configuration   
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


[पगे २८५]  
२८५  
  समन्तपासादिका नाम  
  विनयट्ठकथा  
  सुत्तविभङ्ग-वण्णना  
 इ  
  पाराजिक इइ  
दुतियं अदुतियेन यं जिनेन पकासितं  
पाराजिकं तस्स ऽदानि पत्तो संवण्णनाक्कमो।  
यस्मा तस्मा सुविञ्ञेय्यं यं पुब्बे व पकासितं  
तं सब्बं वज्जयित्वास्स होति संवण्णना अयं।  
तेन समयेन बुद्धो भगवा राजगहे विहरति गिज्झकूटे पब्बते ति। तत्थ राजगहे ति एवं नामके नगरे, तं हि मन्धातुमहागोविन्दादीहि परिग्गहीतत्ता राजगहन् ति वुच्चति। अञ्ञे प्ऽ एत्थ पकारे वण्णयन्ति किन्तेहि नामम् एतं तस्स नगरस्स, तं पन्ऽ एतं बुद्धकाले च चक्कवत्तीकाले च नगरं होति, सेसकाले सुञ्ञं होति यक्खपरिग्गहीतं, तेसं वसन्तवनं हुत्वा तिट्ठति। एवं गोचरगामं दस्सेत्वा निवासट्ठानम् आह, गिज्झकूटे पब्बते ति।  
सो च गिज्झा वास्स कूटे वसिंसु, गिज्झसदिसानि वास्स कूटानि तस्मा गिज्झकूटो ति वुच्चतीति वेदितब्बो। सम्बहुला ति विनयपरियायेन तयो जना सम्बहुला ति वुच्चन्ति, ततो परं सङ्घो। सुत्तन्तपरियायेन तयो तयो एव, ततो पट्ठाय सम्बहुला। इध सुत्तन्तपरियायेन सम्बहुला ति वेदितब्बो।

[पगे २८६]  
२८६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सन्दिट्ठा ति नातिविस्सासिका न दऌहमित्ता वुच्चन्ति, तत्थ तत्थ सङ्गम्मदिट्ठत्ता हि ते सन्दिट्ठा ति वुच्चन्ति। सम्भत्ता ति विस्सासिका दऌहमित्ता ति वुच्चन्ति,  
तेहि सुट्ठु भत्ता भजमाना एकसम्भोगपरिभोगा ति कत्वा सम्भत्ता ति वुच्चन्ति। इसिगिलिपस्से ति इसिगिली नाम पब्बतो तस्स पस्से। पुब्बे किर पञ्चसतमत्ता पच्चेकसम्बुद्धा। कासि-कोसलादिसु जनपदेसु पिण्डाय चरित्वा पच्छाभत्तं तस्मिं पब्बते सन्निपतित्वा समापत्तिया वीतिनामेन्ति, मनुस्सा ते पविसन्ते ऽव पस्सन्ति, न निक्खमन्ते, ततो आहंसु; अयं पब्बतो इमे इसी गिलतीति, तद् उपादाय तस्स इसिगिलि त्व् एव समञ्ञा उदपादि, तस्स पस्से पब्बतपादे।  
तिणकुटियो करित्वा ति तिणच्छदनसद्वारबन्धा कुटियो कत्वा। वस्सं उपगच्छन्तेन हि नालकपटिपदं पटिपन्नेनापि पञ्चन्नं छदनानं अञ्ञतरेन छन्ने येव सद्वारबन्धे सेनासने उपगन्तब्बं। वुत्तं ह्ऽ एतं; न भिक्खवे असेनासनिकेन वस्सं उपगन्तब्बं, यो उपगच्छेय्य आपत्ति दुक्कटस्सा ऽति। तस्मा वस्सकाले सचे सेनासनं लभति, इच्च्ऽ एतं कुसलं, नो चे लभति, हत्थकम्मं परियेसेत्वा कातब्बं, हत्थकम्मं अलभन्तेन सामम् पि कातब्बं, न त्व् एव असेनासनिकेन वस्सं उपगन्तब्बं, अयम् अनुधम्मता। तस्मा ते भिक्खू तिणकुटियो करित्वा रत्तिट्ठानदिवाट्ठानादीनि परिच्छिन्दित्वा कतिकवत्तानि च खन्धकवत्तानि च अधिट्ठाय तीसु सिक्खासु सिक्खमाना वस्सं उपगच्छिंसु। आयस्मापि धनियो ति न केवलं ते थेराऽव इमस्स सिक्खापदस्स आदिकम्मिक आयस्मा धनियो पि। कुम्भकारपुत्तो ति कुम्भकारस्स पुत्तो, तस्स हि नामं धनियो, पिता कुम्भकारो, तेन वुत्तं धनियो कुम्भकारपुत्तो ति। वस्सं उपगञ्छीति तेहि थेरेहि सद्धिं एकट्ठाने येव तिणकुटिकं करित्वा वस्सं उपगञ्छि।  
वस्सं वुत्था ति पुरिमिकाय उपगता महापवारणाय पवारिता पाटिपददिवसतो पट्ठाय वुत्थवस्सा ति वुच्चन्ति, एवं वस्सं वुत्था हुत्वा।

[पगे २८७]  
भ्विभ्_इ।२।] सुत्तविभङ्ग-वण्णना २८७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तिणकुटियो भिन्दित्वा ति न दण्डमुग्गरप्पहारादीहि चुण्णविचुण्णं कत्वा, वत्तसीसेन पन तिणञ् च दारुवल्लि आदीनि च ओरोपेत्वा ति अत्थो। येन हि विहारपच्चन्ते कुटि कता होति, तेन सचे आवासिका भिक्खू होन्ति, ते आपुच्छितब्बा, सचे इमं कुटिं पटिजग्गित्वा कोचि वसितुं उस्सहति, तस्स देथा ऽति वत्वा पक्कमितब्बं। येन अरञ्ञे वा कता होति पटिजग्गनकं वा न लभति, तेन अञ्ञेसम् पि परिभोगं भविस्सतीति पटिसामेत्वा गन्तब्बं। ते पन भिक्खू अरञ्ञे कुटियो कत्वा पटिजग्गनकं अलभन्ता तिणञ् च कट्ठञ् च पटिसामेत्वा सङ्गोपेत्वा ति अत्थो। यथा च ठपितं उपचिकाहि न खज्जति अनोवस्सकञ् च होति, तथा ठपेत्वा इमं ठानं आगन्त्वा वसितुकामानं सब्रह्मचारीनं उपकाराय भविस्सतीति गमियवत्तं पूरेत्वा। जनपदचारिकं पक्कमिंसू ऽति अत्तनो अत्तनो चित्तानुकूलं जनपदं अगमंसु। आयस्मा पन धनियो कुम्भकारपुत्तो तत्थ्ऽ एव वस्सं वसीति आदि उत्तानत्थम् एव। याव ततियकन् ति याव ततियकं वारं। अनवयो ति अनु अवयो सन्धिवसेन उकारलोपो, अनु अनु अवयो, यं यं कुम्भकारेहि कत्तब्बं नाम अत्थि, सब्बत्थ अनूनो परिपुण्णसिप्पो ति अत्थो। सके ति अत्तनो सन्तके। आचरियके ति आचरियकम्मे। कुम्भकारकम्मे ति कुम्भकारानं कम्मे, कुम्भकारेहि कत्तब्बकम्मे ति अत्थो। एतेन सकं आचरियकं सरूपतो दस्सितं होति। परियोदातसिप्पो ति परिसुद्धसिप्पो, अनवयत्ते पि सति अञ्ञेहि असदिससिप्पो ति वुत्तं होति। सब्बमत्तिकामयन् ति पिट्ठिसङ्घाटकवाटसुचीघटिकवातपानकवाटमत्तं ठपेत्वा अवसेसं भित्तिच्छदनकट्ठकम्मादिभेदं सब्बं गेहसम्भारं मत्तिकामयम् एव कत्वा ति अत्थो। तिणञ् च कट्ठञ् च गोमयञ् च सङ्कड्ढित्वा तं कुटिकं पचीति सब्बमत्तिकामयं कत्वा पाणिकाय घंसित्वा सुक्खापेत्वा तेलतम्बमत्तिकाय परिमज्जित्वा अन्तो च बहि च तिणादीहि पूरेत्वा यथा पक्का सुपक्का होति एवं पचि, एवं पक्का च पन सा अहोसि कुटिका।

[पगे २८८]  
२८८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अभिरूपा ति सुरूपा। पासादिका ति पसादजनिका।  
लोहितिका ति लोहितवण्णा। किङ्किणिकसद्दो ति किङ्किणिकजालसद्दो, यथा किर नानारतनेहि कतस्स किङ्किणिकजालस्स सद्दो होति, एवं तस्सा कुटिया वातपानन्तरिकादीहि पविट्ठेन वातेन समाहताय सद्दो अहोसि। एतेन्ऽ अस्सा अन्तो च बहि च सुपक्कभावो दस्सितो होति। महा-अट्ठकथायं पन किङ्किणिका ति कंसभाजनं, तस्मा यथा अभिहतस्स कंसभाजनस्स सद्दो, एवम् अस्सा वाताहताय सद्दो अहोसीति वुत्तं। किं एतं भिक्खवे ति एत्थ जानन्तो ऽव भगवा कथासमुट्ठापनत्थं पुच्छि। भगवतो एतम् अत्थं आरोचेसुन् ति सब्बमत्तिकामयाय कुटिकाय करणभावं आदितो पट्ठाय भगवतो आरोचेसुं। कथं हि नाम सो भिक्खवे ॥। पे॥। तं कुटिकं करिस्सतीति इदं अतीतत्थे अनागतवचनं अकासीति वुत्तं होति, तस्स लक्खणं सद्दसत्थतो परियेसितब्बं। न हि नाम भिक्खवे तस्स मोघपुरिसस्स पाणेसु अनुद्दया अनुकम्पा अविहेसा भविस्सतीति, एत्थ अनुद्दया ति अनुरक्खणा, एतेन मेत्तापुब्बभावम् दस्सेति। अनुकम्पा ति परदुक्खेन चित्तकम्पना।  
अविहेसा ति अविहिंसना एतेहि करुणापुब्बभागं दस्सेति।  
इदं वुत्तं होति; भिक्खवे तस्स मोघपुरिसस्स पथविखणनचिक्खल्लमद्दनाग्गिदानेसु बहु खुद्दानुखुद्दके पाणे ब्याबाधेन्तस्स विनासेन्तस्स तेसु पाणेसु मेत्ताकरुणानं पुब्बभागमत्तापि अनुद्दया अनुकम्पा अविहेसा। न हि भविस्सतीति अप्पमत्तकापि नाम न भविस्सति। मा पच्छिमा जनता पाणेसु पातब्यतं आपज्जीति पच्छिमो जनसमूहो पाणेसु पातब्यभावं मा आपज्जि, बुद्धकाले पि भिक्खूहि एवं कतं, ईदिसेसु ठानेसु पाणातिपातं करोन्तानं न्ऽ अत्थि दोसो ति ंअञ्ञित्वा इमस्स दिट्ठानुगतिं आपज्जमाना पच्छिमा जनता मा पाने पातब्बे घंसितब्बे एव मञ्ञीति वुत्तम् होति।

[पगे २८९]  
भ्विभ्_इ।२।] सुत्तविभङ्ग-वण्णना २८९  
एवं धनियं गरहित्वा, न च भिक्खवे सब्बमत्तिकामया कुटिका कातब्बा ति आयतिं तादिसाय कुटिकाय करणं पटिक्खिपि, पटिक्खिपित्वा यो करेय्य आपत्ति दुक्कटस्सा ऽति सब्बमत्तिकामयकुटिकाकरणे आपत्तिं ठपेसि।  
तस्मा यो पि पठविखणनादिना पाणेसु पातब्यतं अनापज्जन्तो तादिसं कुटिकं करोति, सो पि दुक्कटं आपज्जति, पठविखणनादीहि पन पाणेसु पातब्यतं आपज्जन्तो यं यं वत्थुं वीतिक्कमति, तत्थ तत्थ वुत्तम् एव आपत्तिं आपज्जति, धनियत्थेरस्स आदिकम्मिकत्ता अनापत्ति, सेसानम् सिक्खापदं अतिक्कमित्वा करोन्तानम् पि कतं लभित्वा तत्थ वसन्तानम् पि दुक्कटम् एव, दब्बसम्भारमिस्सका पन यथा तथा वा मिस्सका होतु वट्टति, सुद्धमत्तिकामया ऽव न वट्टति। सापि इट्ठकाहि गिञ्जकावसथसङ्खेपेन कता वट्टति। एवं भन्ते ति खो ॥। पे॥। तं कुतिकं भिन्दिंसू ऽति भगवतो वचनं सम्पटिच्छित्वा कट्ठेहि च पासाणेहि च तं कुटिकं विकिरन्ता भिन्दिंसु।  
अथ खो आयस्मा धनियो ति आदिंहि अयं सङ्खेपतो धनियो एकपस्से दिवाविहारं निसिन्नो तेन सद्देन आगन्त्वा ते भिक्खू; किस्स मे तुम्हे आवुसो कुटिं भिन्दथा ऽति पुच्छित्वा भगवा भेदापेतीति सुत्वा सुब्बचताय सम्पटिच्छि। कस्मा पन भगवा इमिना अतिमहन्तेन उस्साहेन अत्तनो वसनत्थं कतं कुटिकं भेदापेसि, ननु एतस्स्ऽ एत्थ वयकम्मम् पि अत्थीति किञ्चापि अत्थि, अथ खो तं भगवा अकप्पिया ति भिन्दापेसि, तित्थियधजो ति भिन्दापेसि, अयम् एत्थ विनिच्छयो। अट्ठकथायं पन अञ्ञानि पि कारणानि वुत्तानि, सत्तानुद्दयाय पत्तचीवरगुत्तत्थाय सेनासनबाहुल्लपटिसेधनाया ऽति आदीनि। तस्मा इदानि पि यो भिक्खु बहुस्सुतो विनयञ्ञू अञ्ञं भिक्खुं अकप्पियपरिक्खारं गहेत्वा विचरन्तं दिस्वा नं छिन्दापेय्य वा भिन्दापेय्य वा अनुपवज्जो, सो न्ऽ एव चोदेतब्बो न सारेतब्बो, न तं लब्भा वत्तुं मम परिक्खारो तया नासितो तं मे देहीति।

[पगे २९०]  
२९० समन्तपासादिका [भ्विभ्_इ।२।  
तत्रायं पाऌइमुत्तको कप्पियाकप्पियपरिक्खारविनिच्छयो। केचि तालपण्णच्छत्तं अन्तो वा बहि वा पञ्चवण्णेन सुत्तेन सिब्बेत्वा वण्णमट्टं करोन्ति तं न वट्टति, एकवण्णेन पन नीलेन वा पीतकेन वा येन केनचि सुत्तेन अन्तो वा बहि वा सिब्बितुं, छत्तदण्डगाहनकं सलाकपञ्जरं वा विनन्धितुं वट्टति, तञ् च खो थिरकरणत्थं न वण्णमट्टत्थाय, छत्तपण्णेसु मकरदन्तकं वा अड्ढचन्दकं वा छिन्दितुं न वट्टति, छत्तदण्डे गेहत्थम्भेसु विय घटको वा वाऌअरूपं वा न वट्टति, सचे पि सब्बत्थ आरग्गेन लेखा दिन्ना होति सापि न वट्टति, घटकम् पि वाऌअरूपम् पि भिन्दित्वा धारेतब्बं, लेखापि घंसित्वा वा अपनेतब्बा सुत्तकेन वा दण्डो वेठेतब्बो, दण्डबुन्दे पन अहिच्छत्तकसण्ठानं वट्टति, वातप्पहारेन अचलनत्थं छत्तमण्डऌइकं रज्जुकेहि गहेत्वा दण्डे बन्धन्ति, तस्मिं बन्धनट्ठाने वलयम् इव उक्किरित्वा लेखं ठपेन्ति सा वट्टति। चीवरमण्डनत्थाय नानासुत्तकेहि सतपदिसदिसं सिब्बन्ता आगन्तुकपत्तं ठपेन्ति, अञ्ञम् पि यं किञ्चि सूचिकम्मविकारं करोन्ति पत्तमुखे वा परियन्ते वा वेणिं वा सङ्खलिकं वा एवम् आदि सब्बं न वट्टति, पकतिसूचिकम्मम् एव वट्टति, गण्ठिकपट्टकञ् च पासकपट्टकञ् च अट्ठकोनकम् पि सोऌअसकोणकम् पि करोन्ति, तत्थ अग्घियाहयमुग्गरादीनि दस्सेन्ति कक्कटक्खीनि उक्किरन्ति सब्बं न वट्टति, चतुकोणम् एव वट्टति। कोणसुत्तकपिलका च चीवरे रत्ते दुविञ्ञेय्यरूपा वट्टन्ति, कञ्जिकपिट्ठकलि आदिसु चीवरं पक्खिपितुं न वट्टति, चीवरकम्मकाले पन हत्थमलसूचिमलादीनं धोवनत्थं किलिट्ठकाले च धोवनत्थं वट्टति, गन्धं वा लाखं वा तेलं वा रजने पक्खिपितुं न वट्टति।

[पगे २९१]  
भ्विभ्_इ।२।] सुत्तविभङ्ग-वण्णना २९१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] चीवरं रञ्जित्वा सङ्खेन वा मणिना वा येन केनचि न घट्टेतब्बं। भूमियं जानुका निहन्त्वा हत्थेहि गहेत्वा दोणियम् पि न घंसितब्बं, दोणियं वा फलके वा ठपेत्वा अन्तो गाहापेत्वा हत्थेन पहरितुं पन वट्टति, तम् पि मुट्ठिना न कातब्बं, पोराणकत्थेरा पन दोणियम् पि न ठपेसुं, एको गहेत्वा तिट्ठति अपरो हत्थे कत्वा हत्थेन पहरति। चीवरस्स कण्णसुत्तकं न वट्टति रजितकाले छिन्दितब्बं। यं पन; अनुजानामि भिक्खवे कण्णसुत्तकं ति, एवं अनुञ्ञातं तं अनुवाते पासकं कत्वा बन्धितब्बं रजनकाले लग्गनत्थाय, गण्ठिके पि सोभाकरणत्थं लेखा वा पिलका वा न वट्टति नासेत्वा परिभुञ्जितब्बं।  
पत्ते वा थालके वा आरग्गेन लेखं करोन्ति अन्तो वा बहि वा न वट्टति, पत्तं भमं आरोपेत्वा मज्जित्वा पचन्ति मणिवण्णं करिस्सामा ऽति न वट्टति, तेलवण्णो पन वट्टति, पत्तमण्डले भत्तिकम्मं न वट्टति, मकरदन्तकं पन वट्टति। धम्मकरकच्छत्तकस्स उपरि वा हेट्ठा वा धम्मकरककुच्छियं वा लेखा न वट्टति, छत्तमुखवट्टियं पन्ऽ अस्स लेखा वट्टति। कायबन्धनस्स सोभनत्थं तहिम् तहिं दुगुणं सुत्तं कोट्टेन्ति कक्कटकच्छीनि उट्ठापेन्ति न वट्टति, उभोसु पन अन्तेसु दसामुखस्स थिरभावाय दुगुणं कोट्टेतुं वट्टति।  
दसामुखे पन घटकं वा मकरमुखं वा देड्ढुभसीसं वा यं किञ्चि विकाररूपं कातुं न वट्टति, तत्थ तत्थ अच्छीनि दस्सेत्वा मालाकम्मादीनि वा कत्वा कोट्टितकायबन्धनम् पि न वट्टति, उजुकम् एव पन मच्छकण्टकं वा खज्जूरिपत्तकं वा मट्टपट्टिका वा कत्वा कोट्टितं वट्टति।

[पगे २९२]  
२९२ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कायबन्धनस्स दसा एका वट्टति, द्वे तीणि चत्तारि पि वट्टन्ति, ततो परं न वट्टन्ति, रज्जुककायबन्धनं एकम् एव वट्टति, पामङ्गसण्ठानं पन एकम् पि न वट्टति। दसा पन पामङ्गसण्ठानापि वट्टति, बहुरज्जुके एकतो कत्वा एकेन निरन्तरं वेठेत्वा कतं बहुरज्जुकन् ति न वत्तब्बं वट्टति। कायबन्धनवीते अट्ठमङ्गलादिकम् यं किञ्चि विकाररूपं न वट्टति, परिच्छेदलेखा मत्तम् पि वट्टति, वीटकस्स उभोसु अन्तेसु थिरकरणत्थाय घटकं करोन्ति अयम् पि वट्टति।  
अञ्जनियं इत्थिपुरिसचतुप्पदसकुणरूपं वा मालाकम्मलताकम्ममकरदन्तं गोमुत्तक अद्धचन्दकादिभेदं वा विकाररूपं न वट्टति, घंसित्वा वा छिन्दित्वा वा यथा वा न पञ्ञायति तथा सुत्तकेन वेठेत्वा वऌअञ्जेतब्बा, उजुकम् एव पन चतुरस्सा वा अट्ठंसा वा सोऌअसंसा वा अञ्जनि वट्टति, हेट्ठतो पि ऽस्सा द्वे वा तिस्सो वा वट्टलेखायो वट्टन्ति, गीवायम् पि ऽस्सा पिधानकबन्धनत्थं एका वट्टलेखा वट्टति। अञ्जनिसलाकाय पि वण्णमट्टकम्मं न वट्टति। अञ्जनित्थविकाय पि यं किञ्चि नानावण्णेन सुत्तेन वण्णमट्टकम्मं न वट्टति। एस्ऽ एव नयो कुञ्चिककोसके पि। कुञ्चिके वण्णमट्टकम्मं न वट्टति, तथा सिपाटिकाय एकवण्णसुत्तेन पन्ऽ एत्थ येन केनचि सिब्बितुं वट्टति। आरकण्टके पि वट्टमणिकं वा अञ्ञं वा वण्णमट्टं न वट्टति, गीवाय पन परिच्छेदलेखा वट्टति। पिप्फलके पि मणिकं वा पिलकं वा यं किञ्चि ठपेतुं न वट्टति, दण्डके पन परिच्छेदलेखा वट्टति। नखच्छेदनं वलिकतं येव करोन्ति, तस्मा तं वट्टति। उत्तरारणियं वा अरणिधनुके वा उपरिपेल्लनदण्डके वा मालाकम्मादिकं यं किञ्चि वण्णमट्टं न वट्टति।

[पगे २९३]  
भ्विभ्_इ।२।] सुत्तविभङ्ग-वण्णना २९३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पेल्लनदण्डकस्स पन वेमज्झे मण्डलं होति, तत्थ परिच्छेदलेखा मत्तं वट्टति।  
सूचिसण्डासं करोन्ति, येन सूचिं डंसापेत्वा घंसन्ति, तत्थ मकरमुखादिकं यं किञ्चि वण्णमट्टं न वट्टति, सूचि डंसनत्थं पन मुखमत्तं होति, तं वट्टति। दन्तकट्ठच्छेदनवासियम् पि यं किञ्चि वण्णमट्टं न वट्टति। उजूकम् एव कप्पियलोहेन उभोसु वा पस्सेसु चतुरस्सं वा अट्ठंसं वा बन्धितुं वट्टति।  
कत्तरदण्डे पि यं किञ्चि वण्णमट्टं न वट्टति। हेट्ठा एका वा द्वे वा वट्टलेखा वा उपरि अहिच्छत्तकमकुलमत्तं च वट्टति। तेलभाजनेसु विसाणे वा नाऌइयं वा अलाबुके वा आमण्डसारके वा ठपेत्वा इत्थिरूपं पुरिसरूपञ् च अवसेसं सब्बम् पि वण्णमट्टकम्मं वट्टति।  
मञ्चपीठे भिसिबिम्बोहने भुम्मत्थरणपादपुञ्जने चङ्कमणभिसिया सम्मुज्जनियं कचवरछड्डनके रजनदोणिकाय पानीयौलुङ्के पानीयघटे पादकठलिकाय फलकपीठके वलयाधारके दण्डधारिकाय पत्तपिधाने तालवण्टे च विजाने एतेसु सब्बं मालाकम्मादि वण्णमट्टकम्मं वट्टति। सेनासने पन द्वारकवाटवातपानकवाटादिसु सब्बरतनमयम् पि वण्णमट्टकम्मं वट्टति, सेनासने किञ्चिअटिसेधेतब्बं न्ऽ अत्थि अञ्ञत्र विरुद्धसेनासना, विरुद्धसेनासनं नाम अञ्ञेसं सीमाय राजवल्लभेहि कतसेनासनं वुच्चति, तस्मा ये तादिसं सेनासनं करोन्ति, ते वत्तब्बा; मा अम्हाकं सीमाय सेनासनं करोथा ऽति, अनादियित्वा करोन्ति येव, पुन पि वत्तब्बा; मा एवं अकत्थ मा अम्हाकं उपोसथपवारणादीनं अन्तरायम् अकत्थ मा सामग्गिं भिन्दित्थ तुम्हाकं सेनासनं कतम् पि कतट्ठाने न ठस्सतीति, सचे बलक्कारेन करोन्ति येव येदा तेसं लज्जिपरिसा उस्सन्ना होति,

[पगे २९४]  
२९४ समन्तपासादिका [भ्विभ्_इ।२।  
सक्का च होति लद्धुं धम्मिको विनिच्छयो, तदा तेसं पेसेतब्बं तं आवासं हरथा ऽति, सचे यावततियं पेसिते हरन्ति साधु। नो चे हरन्ति, थपेत्वा बोधिञ् च चेतियञ् च अवसेससेनासनानि भिन्दितब्बानि, नो च खो अपरिभोगं करोन्तेहि, पटिपाटिया पन छदनगोपानसिइट्ठकादीनि अपनेत्वा तेसं पेसेतब्बं; दब्बसम्भारे हरथ ऽति, सचे हरन्ति साधु। नो चे हरन्ति अथ तेसु दब्बसम्भारेसु हिमवस्सातपादीहि पूतिभूतेसु वा चोरेहि वा हटेसु अग्गिना वा दड्ढेसु, सीमसामिका भिक्खू अनुपवज्जा न लब्भा चोदेतुं; तुम्हेहि अम्हाकं दब्बसम्भारा नासिता ति वा तुम्हाकं गीवा वा ति, यं पन सीमसामिकेहि भिक्खूहि कतं, तं सुकतम् एव होतीति। पालिमुत्तकविनिच्छयो निट्ठितो।  
एवं भिन्नाय पन कुटिकाय धनियस्स परिवितक्कञ् च पुन कुटिकरणत्थाय उस्साहञ् च दस्सेतुं अथ खो आयस्मतो ति आदि वुत्तं। तत्थ दारुगहे गणको ति रञ्ञो दारुभण्डागारे दारुगोपको। देवगहदारुनीति देवेन गहितदारूनि, राजपरिग्गहितानि दारूनीति अत्थो। नगरपटिसङ्खारिकानीति नगरस्स पटिसङ्खारूपकरणानि। आपदत्थाय निक्खित्तानीति अग्गिडाहेन वा पुराणभावेन वा पटिराजूपरुन्धनादिना वा गोपुरट्टालकराजन्तेपुरहत्थिसालादीनं विपत्ति आपदा ति वुच्चति, तद् अत्थं निक्खित्तानीति वुत्तं होति। खण्डाखण्डिकं छेदापेत्वा ति अत्तनो कुटिया पमाणं सल्लक्खेत्वा किञ्चि अग्गे किञ्चि मज्झे किञ्चि मूले खण्डाखण्डं करोन्तो छेदापेसि। वस्सकारो ति तस्स ब्राह्मणस्स नामं, मगधमहामत्तो ति मगधरट्ठे महामत्तो, महतिया इस्सरियमत्ताय समन्नागतो मगधरञ्ञो वा महामत्तो महाअमच्चो ति वुत्तं होति। अनुसञ्ञायमानो ति तत्थ तत्थ गन्त्वा पच्चवेक्खमानो। भणे ति इस्सरानं नीचट्ठानिकपुरिसालपनं। बद्धं आणापेसीति ब्राह्मणो पकतियापि तस्मिम् इस्सापकतो ऽव सो रञ्ञो आणापेहीति वचनं सुत्वा यस्मा पक्कोसापेहीति रञ्ञा वुत्तं तस्मा नं हत्थेसु पादेसु च बद्धं कत्वा आणापेस्सामीति बद्धं आणापेसि।

[पगे २९५]  
भ्विभ्_इ।२।] सुत्तविभङ्ग-वण्णना २९५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अद्दसा खो आयस्मा धनियो ति कथं अद्दस। सो किर अत्तना लेसेन दारूनं हटभावं ञात्वा; निस्संसयं एस दारूनं कारना राजकुलतो वधं वा बन्धनं वा पापुणिस्सति, तदा नं अहम् एव मोचेस्सामीति, निच्चकालं तस्स पवत्तिं सुणन्तो येव विचरति, तस्मा तं खणञ् ञेव गन्त्वा अद्दस। तेन वुत्तं: अद्दसा खो आयस्मा धनियो ति। दारूनं किच्चा ऽति दारूनं कारणा। पुराहं हञ्ञामीति अहं पुरा हञ्ञामि, याव अहं न हञ्ञामि ताव त्वं एय्यासीति अत्थो। इङ्घ भन्ते सरापेहीति एत्थ इङ्घा ऽति चोदनत्थे निपातो। पठमाभिसित्तो ति अभिसित्तो हुत्वा पठमं। एवरूपिं वाचं भासित ति दिन्नञ् ञेव समणब्राह्मणानं तिणकट्ठोदकं परिभुञ्जन्तू ऽति इमं एवरूपिं वाचं अभिसित्तो हुत्वा पठमम् एव यं त्वं अभासि तं सयम् एव भासित्वा इदानि सरसि न सरसीति वुत्तं होति। राजानो किर अभिसित्तमत्तो येव धम्मभेरिं चरापेन्ति: दिन्नञ् ञेव समणब्राह्मणानं तिणकट्ठोदकं परिभुञ्जन्तू ऽति, नं सन्धाय एस वदति, तेसं मया सन्धाय भासितन् ति तेसं अप्पमत्तके पि कुक्कुच्चायन्तानं समितबाहितपापानं समणब्राह्मणानं तिणकट्ठोदकहरणं सन्धाय मया एवं भासितं, न तुम्हादिसानन् ति अधिप्पायो। तञ् च खो अरञ्ञे अपरिग्गहितन् ति तञ् च तिणकट्ठोदकं यं अरञ्ञे अपरिग्गहितं होति एतं सन्धाय मया भासितन् ति दीपेति।  
लोमेन त्वं मुत्तो ति एत्थ लोमम् इव लोमं, किं पन तं, पब्बज्जा लिङ्गं। किं वुत्तं होति; यथा नाम धुत्ता मंसं खादिस्सामा ऽति महग्घलोमं एऌअकं गण्हेय्युं, तम् एनं अञ्ञो विञ्ञू पुरिसो दिस्वा इमस्स एऌअकस्स मंसं कहापनमत्तं अग्घति,

[पगे २९६]  
२९६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] लोमानि पन लोमवारे लोमवारे अनेके कहापणे अग्घतीति द्वे अलोमके एऌअके दत्वा गण्हेय्य, एवं सो एऌअके विञ्ञूपुरिसम् आगम्म लोमेन मुच्चेय्य, एवम् एव त्वं इमस्स कम्मस्स कतत्ता वधबन्धनारहो, यस्मा पन अरहद्धजो सब्भि अवज्झरूपो, त्वञ् च सासने पब्बजितत्ता तं पब्बज्जा लिङ्गभूतं अरहद्धजं धारेसि, तस्मा त्वं इमिना पब्बज्जालिङ्गलोमेन एऌअको विय विञ्ञूपुरिसं आगम्म मुत्तो ऽसि। मनुस्सा उज्झायन्तीति रञ्ञो परिसतिं भासमानस्स सम्मुखा च परम्मुखा च सुत्वा तत्थ तत्थ मनुस्सा उज्झायन्ति अवज्झायन्ति, अवजानन्ता तं झायन्ति ओलोकेन्ति, लामकतो वा चिन्तेन्तीति अत्थो। खीयन्तीति तस्स अवण्णं कथेन्ति पकासेन्ति।  
विपाचेन्तीति वित्थारिकं करोन्ति सब्बत्थ पत्थरन्ति, अयञ् च अत्थो सद्दसत्थानुसारेन वेदितब्बो। अयं पन्ऽ एत्थ योजना अलज्जिनो इमे समणसक्यपुत्तिया ति आदीनि चिन्तेन्ता उज्झायन्ति, न्ऽ अत्थि इमेसं सामञ्ञन् ति आदीनि भणन्ता खीयन्ति, अपगता इमे सामञ्ञा ति आदीनि तत्थ तत्थ वित्थारेन्तो विपाचेन्तीति, एतेन नयेन इमेसं पदानं इतो परम् पि तत्थ तत्थ आगतपदानुरूपेन योजना वेदितब्बा।  
तत्थ ब्रह्मचारिनो ति सेट्ठचारिनो। सामञ्ञन् ति समणभावो, ब्रह्मञ्ञन् ति सेट्ठभावो, सेसं उत्तानत्थम् एव।  
रञ्ञो दारूनीति आदिम्हि अदिन्नं आदियिस्सतीति अयं उज्झायनत्थो। यं पन अदिन्नं आदियि तं दस्सेतुं रञ्ञो दारूनीति वुत्तम्, इति वचनभेदे असम्मुय्हन्ते हि अत्थो वेदितब्बो। पुराणवोहारिको महामत्तो ति भिक्खुभावतो पुराणे गिहीकाले विनिच्छयवोहारे नियुत्तत्ता वोहारिको ति सञ्खं गतो महाअमच्छो। अथ खो भगवा तं भिक्खुं एतद् अवोचा ऽति भगवा सामञ् ञेव लोकवोहारम् पि जानाति अतीतबुद्धानं पञ्ञत्तिम् पि जानाति, पुब्बे पि बुद्धा एत्तकेन पाराजिकं पञ्ञापेन्ति, एत्तकेन थुल्लच्चयं एत्तकेन दुक्कटन् ति। एवं सन्ते पि सचे अञ्ञेहि लोकवोहारञ्ञूहि सद्धिं असंसन्दित्वा पादमत्तेन पाराजिकं पञ्ञापेय्य।

[पगे २९७]  
भ्विभ्_इ।२।] सुत्तविभङ्ग-वण्णना २९७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तेन्ऽ अस्स सियुं वत्तारो; सीलसंवरो नाम एकभिक्खुस्स पि अप्पमेय्यो असङ्खेय्यो महापठवीसमुद्दआकासानि विय अतिवित्थिन्नो तं नाम भगवा पादमत्तकेन नासेसीति। ततो तथागतस्स ञाणबलं अजानन्ता सिक्खापदं कोपेय्युं पञ्ञत्तम् पि सिक्खापदं यथाठाने न तिट्ठेय्य लोकवोहारञ्ञूहि पन सद्धिं संसन्देत्वा पञ्ञत्ते सो उपवादो न होति। अञ्ञदत्थु एवं वत्तारो होन्ति; इमे हि नाम अगारिकापि पादमत्तेन चोरं हनन्ति पि बन्धन्ति पि पब्बाजेन्ति पि, कस्मा भगवा पब्बजितं न नासेस्सति येन परसन्तकं तिणसलाकमत्तम् पि न गहेतब्बं ति, तथागतस्स च ञाणबलं जानिस्सन्ति, पञ्ञत्तम् पि च सिक्खापदं अकुप्पं भविस्सति यथाठाने ठस्सति, तस्मा लोकवोहारञ्ञूहि सद्धिं संसन्देत्वा पञ्ञापेतुकामो सब्बा वन्तं परिसं अनुविलोकेन्तो, अथ खो भगवा अविदूरे निसिन्नं दिस्वा तं भिक्खुं एतद् अवोच एतं अवोच; कित्तकेन खो भिक्खु राजा मागधो सेनियो बिम्बिसारो चोरं गहेत्वा हन्ति वा बन्धति वा पब्बाजेति वा ति।  
तत्थ मागधो मगधानं इस्सरो, सेनियो ति सेनाय सम्पण्णो, बिम्बिसारो ति तस्स नामं। पब्बाजेति वा ति रट्ठतो निक्खामेति। सेसम् एत्थ उत्तानत्थम् एव। पञ्चमासको पादो ति तदा राजगहे वीसतिमासको कहापणो होति, तस्मा पञ्चमासको पादो, एतेन लक्खणेन सब्बजनपदेसु कहापणस्स चतुत्थो भागो पादो ति वेदितब्बो। सो च खो पोराणस्स नीलकहापणस्स वसेन न इतरेसं रुद्रदामकादीनं, तेन पादेन अतीता बुद्धापि पाराजिकं पञ्ञापेसुं अनागतापि पञ्ञापेस्सन्ति, सब्बबुद्धानं हि पाराजिकवत्थुम्हि वा पाराजिके वा नानत्तं न्ऽ अत्थि, इमान्ऽ एव चत्तारि पाराजिकवत्थूनि इमान्ऽ एव चत्तारि पाराजिकानि इतो ऊनं वा अतिरित्तं वा न्ऽ अत्थि, तस्मा भगवापि धनियं विगरहित्वा पादेन्ऽ एव दुतियपाराजिकं पञ्ञापेन्तो;

[पगे २९८]  
२९८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यो पन भिक्खु अदिन्नं थेय्यसङ्खातं ति आदिम् आह।  
एवं मूलच्छेज्जवसेन दऌहं कत्वा दुतियपाराजिके पञ्ञत्ते अपरम् पि अनुप्पञ्ञत्तत्थाय रजकभण्डिकवत्थुं उदपादि, तस्स्ऽ उप्पत्ति दीपनत्थम् एतं वुत्तं; एवञ् च्ऽ इदम् भगवता भिक्खूनं सिक्खापदं पञ्ञत्तं होतीति, तस्स्ऽ अत्थो अनुप्पञ्ञत्तिसम्बन्धो च पठमपाराजिकवण्णनाय वुत्तनयेन्ऽ एव वेदितब्बो। यथा च इध एवं रेसु सब्बसिक्खापदेसु यं यं पुब्बे वुत्तं तं सब्बं वज्जेत्वा उपरूपरि अपुब्बम् एव वण्णयिस्साम, यदि हि यं यं वुत्तनयं, तं तं पुन पि वण्णयिस्साम, कदा वण्णनाय अन्तं गमिस्साम, तस्मा यं यं पुब्बे वुत्तं, तं सब्बं साधुकं उपलक्खेत्वा तत्थ तत्थ अत्थो च योजना च वेदितब्बो, अपुब्बं पन यं किञ्चि अनुत्तानत्थं, सब्बं मयम् एव वण्णयिस्साम।  
रजकत्थरणं गन्त्वा ति रजकतित्थं गन्त्वा। तञ्हि यस्मा तत्थ रजकावत्थानि अत्थरन्ति, तस्मा रजकत्थरणन् ति वुच्चति। रजकभण्डिकन् ति रजकानं भण्डिकं, रजका सायण्हसमये नगरं पविसन्ता बहूनि वत्थानि एकेकं भण्डिकं बन्धन्ति, ततो एकं भण्डिकं तेसं पमादेन अपस्सन्तानम् अवहरित्वा थेनेत्वा ति अत्थो।  
गामो नामा ति एवम् आदि गामा वा अरञ्ञा वा ति एत्थ वुत्तस्स गामस्स च अरञ्ञस्स च पभेददस्सनत्थं वुत्तं।  
तत्थ यस्मिं गामे एका एव कुटि एकं गेहं सेय्यथापि मलयजनपदे, अयं एककुटिको गामो नाम, एतेन नयेन परे वेदितब्बा। अमनुस्सो नाम यो सब्बसो वा मनुस्सानं अभावेन यक्खपरिग्गहभूतो यतो वा मनुस्सा केनचि कारणेन पुन पि आगन्तुकामा एव अपक्कन्ता। परिक्खित्तो नाम इट्ठकपाकारं आदिं कत्वा अन्तमसो कण्टकसाखापरिक्खितो। गोनिसादिनिविट्ठो नाम वीथिसन्निवेसादिवसेन अनिविसित्वा यथा गावो तत्थ तत्थ द्वे तिस्सो निसीदन्ति,

[पगे २९९]  
भ्विभ्_इ।२।] सुत्तविभङ्ग-वण्णना २९९  
एवं तत्थ तत्थ द्वे तीणि घरानि कत्वा निविट्ठो। सत्थो ति जङ्घसत्थसकटसत्थादीसु यो कोचि। इमस्मिञ् च सिक्खापदे निगमो पि नगरम् पि गामगहणेन्ऽ एव गहितन् ति वेदितब्बं। गामूपचारो ति आदि अरञ्ञपरिच्छेददस्सनत्थं वुत्तं। इन्दखीले ठितस्साऽति यस्स गामस्स अनुराधपुरस्स्ऽ एव द्वे इन्दखीला। तस्स अब्भन्तरिमे इन्दखीले ठितस्स, तस्स हि बाहिरो इन्दखीलो अभिधम्मिकनयेन अरञ्ञसङ्खेपं गच्छति। यस्स पन एको तस्स गामद्वारबाहानम् वेमज्झे ठितस्स, यत्रापि हि इन्दखीलो न्ऽ अत्थि, तत्र गामद्वारबाहानं वेमज्झम् एव इन्दखीलो ति वुच्चति, तेन वुत्तं गामद्वारबाहानं वेमज्झे ठितस्सा ऽति।  
मज्झिमस्सा ऽति थाममज्झिमस्स, नो पमाणमज्झिमस्स न्ऽ एव अप्पथामस्स न महाथामस्स मज्झिमथामस्सा ऽति वुत्तं होति। लेड्डुपातो ति यथा मातुगामो काके उट्ठपेन्तो उजुकम् एव हत्थं उक्खिपित्वा लेड्डुम् खिपति यथा च उदकुक्खेपे उदकं खिपन्ति एवं अक्खिपित्वा यथा तरुणमनुस्सा अत्तनो बलं दस्सेन्ता बाहं पसारेत्वा लेड्डुं खिपन्ति एवं खित्तस्स लेड्डुस्स पतनट्ठानं, पतितो पन लुठित्वा, यत्थ गच्छति तं न गहेतब्बं। अपरिक्खित्तस्स गामस्स घरूपचारे ठितस्स मज्झिमस्स पुरिसस्स लेड्डुपातो ति एत्थ पन निम्बकोसस्स उदकपातट्ठाने ठितस्स मातुगामस्स सुप्पपातो वा मुसलपातो वा घरूपचारे नाम, तस्मिं घरूपचारे ठितस्स लेड्डुपातो गामूपचारो ति कुरुन्दट्ठकठायं वुत्तं।  
महापच्चरियम् पि तादिसम् एव। महाअट्ठकथायं पन घरं नाम, घरूपचारो नाम गामो नाम गमूपचारो नामा ऽति मातिकं ठपेत्वा निम्बकोसस्स उदकपातट्ठानब्भन्तरं घरं नाम, यं पन द्वारे ठितो मातुगामो भाजनधोवनौदकं छड्डेति तस्स पतनट्ठानञ् च मातुगामेन्ऽ एव अन्तो गेहे ठितेन पकतिया बहि खित्तस्स सुप्पस्स वा सम्मुज्जनिया वा पतनट्ठानञ् च घरस्स्ऽ एव पुरतो द्वीसु कोणेसु सम्बन्धित्वा मज्झे रुक्खसुचिद्वारं ठपेत्वा गोरूपानं पवेसनिवारणत्थं कतपरिक्खेपे च अयं सब्बो पि घरूपचारो नाम,

[पगे ३००]  
३०० समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मिं घरूपचारे ठितस्स मज्झिमस्स पुरिसस्स लेड्डुपातब्भन्तरं गामो नाम, ततो अञ्ञस्स लेड्डुपातस्स अब्भन्तरं गामूपचारो नामा ऽति वुत्तं, इदम् एत्थ पमाणं।  
यथा च एत्थ, एवं सब्बत्थ यो सो अट्ठकथावादो वा थेरवादो वा पच्छा वुच्चति, सो पमाणतो दट्ठब्बो। यञ् च्ऽ एतं महाअट्ठकथायं वुत्तं, तं पालिया विरुद्धम् इव दिस्सति, पालियं हि घरूपचारे ठितस्स मज्झिमस्स पुरिसस्स लेड्डुपातो ति एत्तकम् एव वुत्तं। अट्ठकथायं पन तं लेड्डुपातं गामसङ्खेपं कत्वा ततो परं गामूपचारो वुत्तो ति। वुच्चति; सब्बम् एतम् पाऌइयं वुत्तं अधिप्पायो पन्ऽ एत्थ वेदितब्बो, सो च अट्ठकथाचरियानम् एव विदितो, तस्मा यथा घरूपचारे ठितस्सा ऽति घरूपचारलक्खणं पाऌइयं अवुत्तम् पि अट्ठकथाय वुत्तवसेन गहितं, एवं सेसम् पि गहेतब्बं।  
तत्रायं नयो: इध गामो नाम दुविधो होति, परिक्खित्तो च अपरिक्खितो च, तत्र परिक्खित्तस्स परिक्खेपो येव परिच्छेदो, तस्मा तस्स विसुं परिच्छेदं अवत्वा गामूपाचारो नाम परिक्खित्तस्स गामस्स इन्दखीले ठितस्स मज्झिमस्स पुरिसस्स लेड्डुपातो ति पाऌइयं वुत्तं। अपरिक्खित्तस्स पन गामस्स गामपरिच्छेदो वत्तब्बो, तस्मा तस्स गामस्स परिच्छेददस्सनत्थं अपरिक्खित्तस्स गामस्स घरूपचारे ठितस्स मज्झिमस्स पुरिसस्स लेड्डुपातो ति पाऌइयं वुत्तं। गामपरिच्छेदे च दस्सिते गामूपचारलक्खणं पुब्बे वुत्तनयेन्ऽ एव सक्का ञातुन् ति पुन तत्थ ठितस्स मज्झिमस्स पुरिसस्स लेड्डुपातो ति न वुत्तं। यो पन घरूपचारे ठितस्स लेड्डुपातं येव गामूपचारो ति वदति, तस्स घरूपचारो गामो ति आपज्जति। ततो घरं घरूपचरो गामो गामूपचारो ति एस विभागो सङ्कीयति,

[पगे ३०१]  
भ्विभ्_इ।२।] सुत्तविभङ्ग-वण्णना ३०१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] असङ्करतो च्ऽ एत्थ विनिच्छयो वेदितब्बो, विकाले गामप्पवेसनादीसु।  
तस्मा पाऌइञ् च अट्ठकथञ् च संसन्देत्वा वुत्तनयेन्ऽ एव्ऽ एत्थ गामो च गमूपचारो च वेदितब्बो। यो पि च गामो पुब्बे महा हुत्वा पच्छा कुलेसु नट्ठेसु अप्पको होति, सो घरूपचारतो लेड्डुपातेन्ऽ एव परिच्छिन्दितब्बो, पुरिमपरिच्छेदो पन्ऽ अस्स परिक्खित्तस्सापि अपरिक्खित्तस्सापि अप्पमाणम् एवा ऽति। अरञ्ञं नाम ठपेत्वा गामञ् च गामूपचारञ् चा ऽति इमं यथावुत्तलक्खणं गामञ् च गमूपचारञ् च ठपेत्वा इमस्मिं अदिन्नादानसिक्खापदे अवसेसं अरञ्ञं नामा ऽति वेदितब्बं। अभिधम्मे पन अरञ्ञन् ति निक्खमित्वा बहि इन्दखीला सब्बम् एतं अरञ्ञन् ति वुत्तं। अरञ्ञसिक्खापदे आरञ्ञकं नाम सेनासनं पञ्चधनुसतिकं पच्छिमन् ति वुत्तं, तं इन्दखीलतो पट्ठाय आरोपितेन आचरियधनुना पञ्चधनुसतप्पमाणन् ति वेदितब्बं। एवं भगवता गामा वा अरञ्ञा वा ति एतस्स अत्थं विभजन्तेन घरं, घरूपचारो गामो गामूपचारो अरञ्ञन् ति पापभिक्खूनं लेसोकासनिसेधनत्थं पञ्चकोट्ठासा दस्सिता, तस्मा घरे च घरूपचारे वा गामे वा गमूपचारे वा अरञ्ञे वा पादग्घनकतो पट्ठाय सस्सामिकं भण्डं अवहरन्तस्स पाराजिकम् एवा ऽति वेदितब्बं।  
इदानि अदिन्नं थेय्यसङ्खातं आदियेय्या ऽति आदीनं अत्थदस्सनत्थं अदिन्नं नामा ऽति आदिम् आह। तत्थ अदिन्नन् ति दन्तपोणसिक्खापदे अत्तनो सन्तकम् पि अपटिग्गहितकं कप्पियं अज्झोहरणीयं वुच्चति। इध पन यं किञ्चि परपरिग्गहीतं सस्सामिकभण्डं तद् एटं तेहि सामिकेहि कायेन वा वाचाय वा न दिन्नन् ति अदिन्नं। अत्तनो हत्थतो वा यथाठितट्ठानतो वा न निस्सट्ठन् ति अनिस्सट्ठं। यथाठाने ठितम् पि अनपेक्खताय न परिच्चत्तन् ति अपरिच्चल्लं। आरक्खसंविधानेन रक्खितत्ता रक्खितं। मञ्जूसादिसु पक्खिपित्वा गोपितत्ता गोपितं, मम इदन् ति तण्हा ममत्तेन ममायितत्ता ममायिलं, ताहि अपरिच्चागरक्खणगोपनाहि तेहि भण्डसामिकेहि परेहि परिग्गहीतन् ति परपरिग्गहीतं,

[पगे ३०२]  
३०२ समन्तपासदिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एतं अदिन्नं नाम।  
थेय्यसङ्खातन् ति एत्थ थेनो ति चोरो, थेनस्स भावो थेय्यं, अवहरणचित्तस्स्ऽ एतं अधिवचनं, सङ्खातन् ति अत्थतो एकं, कोट्ठासस्स्ऽ एतं अधिवचनं, सञ्ञानिदाना हि पपञ्चसङ्खा ति आदिसु विय। थेय्यञ् च तं सङ्खातञ् चा ऽति थेय्यसङ्खातं। थेय्यचित्तसङ्खातो एको चित्तकोट्ठासो ति अत्थो। करणत्थे च्ऽ एतं पच्चत्तवचनं, तस्मा थेय्यसङ्खातेना ऽति अत्थतो दट्ठब्बं। यो च थेय्यसङ्खातेन आदियति, सो यस्मा थेय्यचित्तो होति, तस्मा व्यञ्जनं अनादियित्वा अत्थम् एव दस्सेतुं थेय्यचित्तो अवहरणचित्तो ति एवम् अस्स पदभाजनं वुत्तन् ति वेदितब्बं।  
आदियेय्य --पे-- सङ्खेतं वीतिनामेय्या ऽति एत्थ पन पठमपदं अभियोगवसेन वुत्तं। दुतियपदं अञ्ञेसं भण्डं हरन्तस्स गच्छतो वसेन, ततियपदं उपनिक्खित्तभण्डवसेन, चतुत्थं सविञ्ञाणकवसेन, पञ्चमं थले निक्खित्तादिवसेन, छट्ठं परिकप्पवसेन वा सुङ्खघातवसेन वा वुत्तन् ति वेदितब्बं। योजना पन्ऽ एत्थ एकभण्डवसेनापि नानाभण्डवसेनापि होति एकभण्डवसेन च सविञ्ञाणकेन्ऽ एव लब्भति। नानाभण्डवसेन सविञ्ञाणकाविञ्ञाणकमिस्सकेन। तत्थ नानाभण्डवसेन ताव एवं वेदितब्बा। आदियेय्याऽति आरामं अभियुञ्जति आपत्ति दुक्कटस्स, सामिकस्स विमतिं उप्पादेति आपत्ति थुल्लच्चयस्स, सामिको न मय्हं भविस्सतीति धुरं निक्खिपति आपत्ति पाराजिकस्स। हरेय्या ऽति अञ्ञस्स भण्डं हरन्तो सीसे भारं थेय्यचित्तो आमसति आपत्ति दुक्कटस्स, फन्दापेति आपत्ति थुल्लच्चयस्स, खन्धं ओरोपेति आपत्ति पाराजिकस्स। अवहरेय्याऽति उपनिक्खित्तं भण्डं देहि मे भण्डं ति वुच्चमानो नाहं गण्हामीति भणति आपत्ति दुक्कटस्स, सामिकस्स विमतिम् उप्पादेति आपत्तिथुल्लच्चयस्स।  
सामिको न मय्हं दस्सतीति धुरं निक्खिपति आपत्ति पाराजिकस्स।

[पगे ३०३]  
भ्विभ्_इ।२।] सुत्तविभङ्ग-वण्णना ३०३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इरियापथं विकोपेय्या ऽति सह भण्डहारकं नेस्सामीति पठमं पादं सङ्कामेति आपत्ति थुल्लच्चयस्स, दुतियं पादं सङ्कामेति आपत्ति पाराजिकस्स। ठाना चावेय्या ऽति थलट्ठं भण्डं थेय्यचित्तो आमसति आपत्ति दुक्कटस्स, फन्दापेति आपत्ति थुल्लच्चयस्स ठाना चावेति आपत्ति पाराजिकस्स। सङ्केतं वीतिनामेय्या ति परिकप्पितट्ठानं पठमं पादं अतिक्कामेति आपत्ति थुल्लच्चयस्स, दुतियं पादं अतिक्कामेति आपत्ति पाराजिकस्स। अथ वा पठमं पादं सुङ्कघातं अतिक्कामेति आपत्ति थुल्लच्चयस्स, दुतियं पादं अतिक्कामेति आपत्ति पाराजिकस्सा ऽति अयम् एत्थ नानाभण्डवसेन योजना।  
एकभण्डवसेन पन सस्सामिकं दासं वा तिरच्छानं वा यथावुत्तेन अभियोगादिना नयेन आदियति वा हरति वा अवहरति वा इरियापठं वा कोपेति ठाना चावेति, परिच्छेदं वा अतिक्कामेति अयम् एत्थ एकभण्डवसेन योजना।  
अपि च इमानि छप्पदानि वण्णयन्तेन पञ्चपञ्चके समोधानेत्वा पञ्चवीसति अवहारा दस्सेतब्बा। एवं वण्णितं यथा हि इदं अदिन्नादानपाराजिकं सुवण्णितं होति, इमस्मिञ् च ठाने सब्बट्ठकथा आकुला लुलिता दुविञ्ञेय्यविनिच्छया।  
तथा हि सब्बाट्ठकथासु यानि तानि पाऌइयं: पञ्चह्ऽ आकारेहि अदिन्नं आदियन्तस्स आपत्ति पाराजिकस्स, परपरिग्गहीतञ् च होतीति, आदिना नयेन अवहारङ्गानि वुत्तानि, तानि पि गहेत्वा कत्थचि एकं पञ्चकं दस्सितं। कत्थचि छह्ऽ आकारेहीति आगतेहि सद्धिं द्वे पञ्चकानि दस्सितानि, एतानि च पञ्चकानि न होन्ति, यत्थ हि एकेकेन पदेन अवहारो सिज्झति, तं पञ्चकं नाम वुच्चति। एत्थ पन सब्बेहि पि पदेहि एको येव अवहारो, यानि पि च तत्थ लब्भमानानि येव पञ्चकानि दस्सितानि, तेसम् पि न सब्बेसं अत्थो पकासितो। एवम् इमस्मिं ठाने सब्बाट्ठकथा आकुला लुलिता दुविञ्ञेय्यविनिच्छया, तस्मा पञ्चपञ्चके समोधानेत्वा दस्सियमाना इमे पञ्चवीसति अवहारा साधुकं सल्लक्खेतब्बा। पञ्चपञ्चकानि नाम, नानाभण्डपञ्चकं एकभण्डपञ्चकं साहत्थिपञ्चकं पुब्बपयोगपञ्चकं थेय्यावहारपञ्चकन् ति।

[पगे ३०४]  
३०४ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्थ नानाभण्डपञ्चकञ् च एकभण्डपाअचकञ् च आदियेय्य हरेय्य अवहरेय्य इरियापथं विकोपेय्य ठाना चावेय्या ऽति इमेसं पदानं वसेन लब्भन्ति, तानि पुब्बे योजेत्वा दस्सितनयेन्ऽ एव वेदितब्बानि। यं पन्ऽ एतं सङ्केतं वीतिनामेय्या ऽति छट्ठं पदं तं परिकप्पावहारस्स च निस्सग्गियावहारस्स च साधारणं, तस्मा तं ततियपञ्चमेसु पञ्चकेसु लब्भमानपदवसेन योजेतब्बं। वुत्तं नानाभण्डपञ्चकञ् च एकभण्डपञ्चकञ् च।  
कतमं साहत्थिकपञ्चकं, पञ्च अवहारा साहत्थिको आणत्तिको निस्सग्गिको अत्थसाधको धुरनिक्खेपो ति। तत्थ साहत्थिको नाम परस्स भण्डं सहत्था अवहरति, आणत्तिको नाम असुकस्स भण्डं अवहरा ऽति अञ्ञं आणापेति, निस्सग्गियो नाम अन्तो सुङ्कघाते ठितो बहि सुङ्कघातं पातेति आपत्ति पाराजिकस्सा ऽति, इमिना च सद्धिं सङ्केतं वीतिनामेय्या ऽ ति इदं पदं योजनं लभति। अत्थसाधको नाम असुकभण्डं यदा सक्कोसि तदा अवहरा ऽति आणपेति। तत्थ सचे परो अनन्तरायिको हुत्वा तं अवहरति, आणापको आणत्तिक्खणे येव पाराजिको होति, अवहारको पन अवहटकाले, अयं अत्थसाधको। धुरनिक्खेपो पन उपनिक्खित्तभण्डवसेन वेदितब्बो, इदं साहत्थिकपञ्चकं। कतमं पुब्बपयोगपञ्चकं, अपरे पि पञ्चावहारा पुब्बपयोगो, सहपयोगो संविदावहारो सङ्केतकम्मं निमित्तकम्मन् ति। तत्थ आणत्तिवसेन पुब्बपयोगो वेदितब्बो, ठानाचावनवसेन सहपयोगो, इतरे पन तयो पालियं आगातनयेन्ऽ एव वेदितब्बा ति, इदं पुब्बपयोगपञ्चकं। कतमं थेय्यावहारपञ्चकं।  
अपरे पि पञ्चावहारा थेय्यावहारा पसय्हावहारो परिकप्पावहारो पटिच्छन्नावहारो कुसावहारो ति। ते पञ्चापि:  
अञ्ञतरि भिक्खु सङ्घस्स चीवरे भाजियमाने थेय्यचित्तो कुसं सङ्कामेत्वा चीवरं अग्गहेसीति एतस्मिं कुससङ्कामनवत्थुस्मिं वण्णयिस्साम, इदं थेय्यावहारपञ्चकं। एवम् इमानि पञ्चपञ्चकानि समोधानेत्वा इमे पञ्चवीसति अवहारा वेदितब्बा। इमेसु च पन पञ्चसु पञ्चकेसु कुसलेन विनयधरेन ओतिण्णं वत्थुं सहसा अविनिच्छिनित्वा व पञ्चठानानि ओलोकेतब्बानि,

[पगे ३०५]  
भ्विभ्_इ।२।] सुत्तविभङ्ग-वण्णना ३०५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यानि सन्धाय पोराणा आहु:  
वत्थुं कालञ् च देसञ् च, अग्घं परिभोगपञ्चमं  
तुलयित्वा पञ्चठानानि धारेय्यत्थं विचक्खणो ति।  
तत्थ वत्थुन् ति भण्डं, अवहारकेन हि मया इदं नाम अवहटन् ति वुत्ते पि आपत्तिं अनारोपेत्वा ऽव तं भण्डं सस्सामिकं वा अस्सामिकं वा ति उपपरिक्खितब्बं। सस्सामिके पि सामिकानं सालयभावो वा निरालयभावो वा उपपरिक्खितब्बो। सचे तेसं सालयकाले हटं भण्डं अग्घापेत्वा आपत्ति कातब्बा। सचे निरायकाले न पाराजिकेन कारेतब्बो। भण्डसामिकेसु पन भण्डं आहरापेन्तेसु भण्डं दातब्बं, अयम् एत्थ सामिचि। इमस्स पन्ऽ अत्थस्स दीपनत्थम् इदं वत्थु। भातियराजकाले किर महाचेतियपूजाय दक्खिणदिसतो एको भिक्खु सत्तहत्थं पण्डुकासावं अंसे करित्वा चेतियङ्गणं पाविसि।  
तङ्खणम् एव च राजापि चेतियवन्दनत्थं आगतो ततो उस्सारनाय वत्तमानाय महाजनसम्मद्दो अहोसि। अथ खो सो भिक्खु जनसम्मद्दपीऌइतो अंसतो पतन्तं कासावं अदिस्वा ऽव निक्खन्तो, निक्खमित्वा कासावं अपस्सन्तो को ईदिसे जनसम्मद्दे कासावं लच्छति न दानि तं मय्हन् ति धुरनिक्खेपं कत्वा गतो। अथ्ऽ अञ्ञो भिक्खु पच्चा आगच्छन्तो नं कासावं दिस्वा थेय्यचित्तेन गहेत्वा पुन विप्पटिसारी हुत्वा अस्समणो दानि ऽम्हि विब्भमिस्सामीति चित्ते उप्पन्ने विनयधरे पुच्छित्वा ञस्सामीति चिन्तेसि। तेन समयेन चूलभयसुमनत्थेरो नाम सब्बपरियत्तिधरो विनयाचरियपामोक्खो महाविहारे पटिवसति। सो भिक्खु थेरं उपसङ्कमित्वा वन्दित्वा ओकासं कारेत्वा अत्तनो कुक्कुच्चं पुच्छि। थेरो तेन भट्ठे जनकाये पच्छा आगन्त्वा गहितभावं ञत्वा अत्थि दानि एत्थ ओकासो ति चिन्तेत्वा आह;

[पगे ३०६]  
३०६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे कासावसामिकं भिक्खुं आनेय्यासि सक्का भवेय्य तव पतिट्ठा कातुन् ति। कथाहं भन्ते तं दक्खिस्सामीति। तहिं तहिं गन्त्वा ओलोकेहीति। सो पञ्च पि महाविहारे ओलोकेत्वा न्ऽ एव अद्दक्खि।  
ततो नं थेरो पुच्छि: कतराय दिसाय बहू भिक्खू आगच्छन्तीति। दक्खिणदिसाय भन्ते ति। तेन हि कासावं दीघतो च तिरियञ् च मिनित्वा ठपेहि, ठपेत्वा दक्खिणदिसाय विहारपटिपाटिया विचिनित्वा तं भिक्खुं आनेहीति। सो तथा कत्वा तं भिक्खुं दिस्वा थेरस्स सन्तिकं आनेसि। थेरो पुच्छि: तवेदं कासावन् ति। आम भन्ते ति। कुहिं ते पातितन् ति। सो सब्बं आचिक्खि। थेरो तेन कतं धुरनिक्खेपं सुत्वा इतरं पुच्छि, तया इदं कुहिं दिस्वा गहितन्ति।  
सो पि सब्बं आरोचेसि। ततो नं थेरो आह: सचे ते सुद्धचित्तेन गहितं अभविस्स अनापत्ति येव ते अस्स, थेय्यचित्तेन पन गहितत्ता दुक्कटं आपन्नो ऽसि, तं देसेत्वा अनापत्तिको होहि, इदञ् च कासावं अत्तनो सन्तकं कत्वा एतस्स्ऽ एव भिक्खुनो देहीति, सो अमतेन्ऽ एव अभिसित्तो परमस्सासं पत्तो अहोसि, एवं वत्थुं ओलोकेतब्बं। कालो ति अवहारकालो। तद् एव हि भण्डं कदाचि समग्घं होति, कदाचि महग्घं। तस्मा तं भण्डं यस्मिम् काले अवहटं, तस्मिं येव काले यो तस्स अग्घो होति, तेन्ऽ अग्घेन आपत्ति कारेतब्बा, एवं कालो ओलोकेतब्बो। देसो ति अवहारदेसो। तं हि भण्डं यस्मिं देसे अवहटं, तस्मिं येव देसे यो तस्स अग्घो होति, तेन्ऽ अग्घेन आपत्ति कारेतब्बा।  
भण्डुट्ठानदेसे हि भण्डं समग्घं होति, अञ्ञत्थ महग्घं। इमस्सापि अत्थस्स दीपनत्थम् इदं वत्थु।  
अन्तरसमुद्दे किर एको भिक्खु सुसण्ठानं नालिकेरं लभित्वा भमं आरोपेत्वा सङ्खथालकसदिसं मनोरमं पानीयथालकं कत्वा तत्थ्ऽ एव ठपेत्वा चेतियगिरिं अगमासि। अथ्ऽ अञ्ञो भिक्खु अन्तरसमुद्दं गन्त्वा तस्मिं विहारे पटिवसन्तो तं थालकम् दिस्वा थेय्यचित्तेन गहेत्वा चेतियगिरिम् एव गतो। तस्स तत्थ यागुं पिवन्तस्स तं थालकं दिस्वा थालकसामिको भिक्खु आह,

[पगे ३०७]  
भ्विभ्_इ।२।] सुत्तविभङ्ग-वण्णना ३०७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कुतो ते इदं लद्धन् ति। अन्तरसमुद्दतो मे आनी। सो तं न्ऽ एतं तव सन्तकं थेय्याय ते गहितन् ति सङ्घमज्झं आकड्ढि। तत्थ च विनिच्छयं अलभित्वा महाविहारं अगमिंसु। तत्थ भेरिं पहारापेत्वा महाचेतियसमीपे सन्निपातं कत्वा विनिच्छयं आरभिंसु। विनयधरत्थेरा अवहारं पञ्ञापेसुं। तस्मिं सन्निपाते आभिधम्मिक-गोधत्थेरो नाम विनयकुसलो होति, सो एवम् आह:  
इमिना इमं थालकं कुहिं अवहटन् ति। अन्तरसमुद्दे अवहटन् ति। तत्र्ऽ एतं किं अग्घतीति। न किञ्चि अग्घति, तत्र हि नालिकेरं भिन्दित्वा मिञ्जं खदित्वा कपालं छड्ढेन्ति दारुअत्थं पन फरतीति। इमस्स भिक्खुनो एत्थ हत्थकम्मं किं अग्घतीति। मासकं वा ऊनमासकं वा ति। अत्थि पन कत्थचि सम्मासम्बुद्धेन मासके वा ऊनमासके वा पाराजिकं पञ्ञत्तन् ति। एवं वुत्ते, साधु साधु सुकथितं सुविनिच्छितन् ति एकसाधुकारो अहोसि। तेन च समयेन भातियराजापि चेतियवन्दनत्थं नगरतो निक्खमन्तो तं सद्दं सुत्वा किं इदन् ति पुच्छित्वा सब्बं पटिपातिया सुत्वा नगरे भेरिं चरापेसि, मयि सन्ते भिक्खूनम् पि भिक्खुनीनम् पि गिहीनम् पि अधिकरणं आभिधम्मिक-गोधत्थेरेन विनिच्छितं सुविनिच्छितं तस्स विनिच्छये अतिट्ठमानं राजाणायं ठपेमीति। एवं देसो ओलोकेतब्बो। अग्घो ति भण्डग्घो नवभण्डस्स हि यो अग्घो होति सो पच्छा परिहायति। यथा नवधोतो पत्तो अट्ठ वा दस वा अग्घति सो पच्छा छिद्दो वा आनिगण्डिकाहतो वा अप्पग्घो होति, तस्मा न सब्बदा भण्डं पकतिअग्घेन् एव कातब्बन् ति, एवं अग्घो ओलोकेतब्बो। परिभोगो ति भण्डपरिभोगो। परिभोगेनापि हि वासिआदिभण्डस्स अग्घो परिहायति, तस्मा एवं उपपरिक्खितब्बं। सचे कोचि कस्सचि पादग्घनकं वासिं हरति, तत्र वासिसामिको पुच्छितब्बो,

[पगे ३०८]  
३०८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तया अयं वासि कित्तकेन कीता ति। पादेन भन्ते ति। किम् पन ते किणित्वा ऽव ठपिता उदाहु तं वलञ्जेसीति।  
सचे वदति एकदिवसं मे दन्तकट्ठं वा रजनच्छल्लिं वा पत्तपचनदारुं वा छिन्नं घंसित्वा वा निसिता ति।  
अथ्ऽ अस्स पोराणो अग्घो भट्ठो ति वेदितब्बो। यथा च वासिया एवं अञ्जनिया वा अञ्जनिसलाकाय वा कुञ्चिकाय वा पलालेन वा थुसेहि वा इट्ठकचुण्णेन वा एकवारं घंसित्वा धोवितमत्तेनापि अग्घो भस्सति। तिपुमण्डलस्स मकरदन्तच्छेदनेनापि परिमज्जनमत्तेनापि उदकसाटिकाय सकिं निवासनपारुपणेनापि परिभोगसीसेन अंसे वा सीसे वा ठपनमत्तेनापि तण्डुलादीनं पप्फोटनेनापि ततो एकं वा द्वे वा अपनयनेनापि अन्तमसो एकं पासाणसक्खरं उद्धरित्व छड्ढितमत्तेनापि सप्पितेलादीनं भाजनन्तरपरिवत्तनेनापि अन्तमसो ततो मक्खिकं वा कपिल्लिकं वा उद्धरित्वा छड्ढनमत्तेनापि गुऌअपिण्डकस्स मधुरभावजाननत्थं नखेन विज्झित्वा अनुमत्तं गहितमत्तेनापि अग्घो भस्सति। तस्मा यं किञ्चि पादग्घनकं वुत्तनयेन्ऽ एव सामिकेहि परिभोगेन ऊनकं कतं होति, न तं अवहटो भिक्खु पाराजिकेन कातब्बो ति, एवं अग्घो ओलोकेतब्बो। एवं इमानि तुलयित्वा पञ्चठानानि धारेय्य अत्थं विचक्खणो। आपत्तिं वा अनापत्तिं वा गरुकं लहुकं वा आपत्तिं यथाठाने ठपेय्या ऽति निट्ठितो आदियेय्य ॥। पे॥। सङ्केतं वीतिनामेय्या ऽति इमेसं पदानं विनिच्छयो। इदानि यम् इदं यथारूपे अदिन्नादाने ति आदीनि विभजन्तेन यथारूपं नामा ऽति आदिवुत्तं। तत्थ यथारुपन् ति यथाजातिकं, तं पन यस्मा पादतो पट्ठाय होति, तस्मा पादं वा पादारहं वा अतिरेकपादं वा ति आह। तत्थ पादेन कहापनस्स चतुत्थभागं अकप्पियभण्डम् एव दस्सेति।

[पगे ३०९]  
भ्विभ्_इ।२।] सुत्तविभङ्ग-वण्णना ३०९  
पादारहेन पादग्घनकं कप्पियभण्डं, अतिरेकपादेन उभयम् पि। एत्तावता सब्बाकारेन दुतियपाराजिकपहोनवत्थुं दस्सितं होति। पथब्ब्याराजा ति सकलपठविया राजा दीपचक्कवत्ति असोक सदिसो। यो वा पन्ऽ अञ्ञो पि एकदीपे राजा सीहऌअराजसदिसो। पदेसराजा ति एकदीपस्स पदेसिस्सरो बिम्बिसार-पसेनदि आदायो विय। मण्डलिका नाम ये दीपदेसे पि एकम् एकं मण्डलं भुञ्जन्ति।  
अन्तरभोगिका नाम द्विन्नं राजूनं अन्तरा कतिपयगामिसामिका। अक्खदस्सा ति धम्मविनिच्छनका, ते धम्मसभायं निसीदित्वा अपराधानुरूपं चोरानं हत्थपादच्छेज्जादिं अनुसासन्ति। ये पन ठानन्तरप्पत्ता अमच्चा वा राजकुमारा वा कतापराधा होन्ति, ते रञ्ञो आरोचेन्ति, गरुकं ठानं सयं न विनिच्छिनन् ति। महामत्ता ति ठानन्तरप्पत्ता महाअमच्चा, ते पि तत्थ तत्थ गामे वा निगमे वा निसीदित्वा राजकिच्चं करोन्ति। ये वा पना ऽति अञ्ञे पि ये राजकुलनिस्सिता वा सककिरियनिस्सिता वा हुत्वा छेज्जभेज्जं अनुसासन्ति, सब्बे पि ते इमस्मिं अत्थे राजानो ति दस्सेति। हनेय्युन् ति पोथेय्युञ् च्ऽ एव छिन्देय्युन् ति च।  
पब्बाजेय्युन् ति नीहरेय्युं। चोरो ऽसी ति एवम् आदीनि च वत्वा परिभासेय्युं, तेन्ऽ एवाह परिभासो एसो ति। पुरिमं उपादाया ऽति मेथुनधम्मं पतिसेवित्वा पाराजिकं आपत्तिं आपन्नं पुग्गलं उपादाय। सेसं पुब्बे वुत्तनयत्ता उत्तानपदत्थत्ता च पाकटम् एवा ऽति एवं उद्दिट्ठसिक्खापदं पदानुक्कमेन विभजित्वा इदानि यन् तं आदियेय्या ऽति आदीहि छहि पदेहि सङ्खेपतो आदानं दस्सेत्वा सङ्खेपतो एव पादं वा पादारहं वा अतिरेकपादं वा ति आदातब्बं भण्डं दस्सितं। यत्थ यत्थट्ठितं यथा यथा आदानं गच्छति अनागते पापभिक्खूनं लेसो कासनिरुन्धनत्थं तथ वित्थारतो दस्सेतुं भुम्मट्ठं थलट्ठन् ति आदिना नयेन मातिकं ठपेत्वा भुम्मट्ठं नाम भण्डं भूमिया निक्खित्तं होतीति आदिन्ना नयेन तस्स विभङ्गं आह।

[पगे ३१०]  
३१० समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्रायं अनुत्तानपदवण्णनाय सद्धिं विनिच्छयकता। निखातन् ति भूमियं खणित्वा ठपितं। पटिच्छन्नन् ति पंसु इट्ठकादीहि पटिच्छन्नं। भुम्मट्ठं भण्डं ॥। पे॥। गच्छति वा आपत्ति दुक्कटस्साऽति तं एवं निखणित्वा वा पटिच्छादेत्वा वा ठपितत्ता भूमियं ठितभण्डं। यो भिक्खु केनचिद् एव उपायेन ञत्वा अवहरिस्सामीति थेय्यचित्तो हुत्वा रत्तिभागे उट्ठाय गच्छति, सो भण्डट्ठानं अपत्वापि सब्बकायवचीविकारेसु दुक्कटं आपज्जति। कथं, सो हि तस्स आहरणत्थाय उट्ठहन्तो यं यं अङ्गपच्चङ्गं फन्दापेति, सब्बत्थ दुक्कटम् एव। निवासनपारुपणं सण्ठपेति हत्थवारे हत्थवारे दुक्कटं। महन्तं निधानं न सक्का एकेन आहरितुं दुतियं परियेसिस्सामीति कस्सचि सहायस्स सन्तिकं गन्तुकामो द्वारं विवरति, पदवारे च हत्थवारे च दुक्कटं। द्वारपिदहने पन अञ्ञस्मिं वा गमनस्स अनुपकारे अनापत्ति। तस्स निपन्नोकासं गन्त्वा इत्थन्नामा ऽति पक्कोसति, तम् अत्थं आरोचेत्वा एहि गच्छामा ऽति वदति वाचाय वाचाय दुक्कटं। सो तस्स वचनेन उट्ठहति तस्सापि दुक्कटं। उट्ठहित्वा तस्स सन्तिकं गन्तुकामो निवासनं पारुपणं सण्ठपेति द्वारं विवरित्वा तस्स समीपं गच्छति हत्थवारपदवारेसु सब्बत्थ दुक्कटं। सो तं पुच्छति असुको च असुको च कुहिं असुकञ् च पक्कोसाहीति वाचाय वाचाय दुक्कटं।  
सब्बे समागते दिस्वा मया असुकस्मिं नाम ठाने एवरूपो निधि उपलद्धो गच्छाम तं गहेत्वा पुञ्ञानि च करिस्साम सुखं च जीविस्सामाति वदति वाचाय वाचाय दुक्कटम् एव। एवं लद्धसहायो कुद्दाऌअं परियेसति, सचे पन्ऽ अस्स अत्तनो कुद्दालो अत्थि तं आहरिस्सामीति गच्छन्तो च गण्हन्तो च आहरन्तो च सब्बहत्थवारपदवारेसु दुक्कटं आपज्जति। सचे न्ऽ अत्थि अञ्ञं भिक्खुं वा गहट्ठं वा गन्त्वा याचति, याचन्तो च सचे कुद्दालं मे देहि कुद्दालेन मे अत्थो किञ्चि कातब्बम् अत्थि,

[पगे ३११]  
भ्विभ्_इ।२।] सुत्तविभङ्ग-वण्णना ३११  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तं कत्वा पच्चा हरिस्सामीति आहरन्तो च मुसा भणन्तो याचति, वाचाय वाचाय दुक्कटं।  
सचे मातिका सोधेतब्बा अत्थि, विहारे भूमिकम्मं कातब्बं अत्थीति मुसापि भणति, यं यं वचनं मुसा तत्थ तत्थ पाचित्तियं। महा-अट्ठकथायं पन सच्चे पि अलिके पि दुक्कटम् एव वुत्तं तं पमादलिखितन् ति वेदितब्बं।  
न हि अदिन्नादानस्स पुब्बपयोगपाचित्तियट्ठाने दुक्कटं नाम अत्थि। सचे पन कुद्दालस्स दण्डो न्ऽ अत्थि दण्डं करिस्सामीति वासिं वा फरसुं वा निसेति, तद् अत्थाय गच्छति, गन्त्वा सुक्खकट्ठं छिन्दति तच्छति आकोटेति, सब्बत्थ हत्थवारपदवारेसु दुक्कटं। अल्लरुक्खं छिन्दति पाचित्तियं। ततो परं सब्बपयोगेसु दुक्कटं।  
सङ्खेप-अट्ठकथायं पन महापच्चरियञ् च तत्थ जातकं कट्ठलता छेदनत्थं वासिफरसुं परियेसन्तानम् पि दुक्कटं वुत्तं। सचे पन तेसं एवं होति वासिफरसुकुद्दाले याचेन्ता आसङ्किता भविस्साम लोहं समुट्ठापेत्वा करोमा ऽति, ततो आकरं गन्त्वा लोहबीजत्थं पठविं खणन्ति, अकप्पियपठविं खणन्तानं दुक्कटेहि सद्धिं पाचित्तियानीति महापच्चरियं वुत्तं।  
यथा च इध एवं सब्बत्थ पाचित्तियट्ठाने दुक्कटा न मुच्चति। कप्पियं पठविं खणन्तानम् दुक्कटानि येव, बीजं पन गहेत्वा ततो परं सब्बकिरियासु पयोगे पयोगे दुक्कटं। पिटकपरियेसने पि हत्थवारपदवारवाचासु वुत्तनयेन्ऽ एव दुक्कटं, मुसावादे पाचित्तियं, पिटकं कातुकामताय वल्लिच्छेदने पाचित्तियन् ति, सब्बं पुरिमनयेन्ऽ एव वेदितब्बं।  
गच्छति वा आपत्ति दुक्कटस्साऽ ति एवं परियिट्ठसहायकुद्दलापिटको निधिट्ठानं गच्छति, पदवारे पदवारे दुक्कटं। सचे पन गच्छन्तो इमं निधिं लद्धा बुद्धपूजं वा सङ्घभत्तं वा करिस्सामीति कुसलं उप्पादेति कुसलचित्तेन गमने अनापत्ति। कस्मा, थेय्यचित्तो दुतियं वा

[पगे ३१२]  
३१२ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ॥। पे॥। गच्छति वा आपत्ति दुक्कटस्साऽति वुत्तत्ता।  
यथा च इध एवं सब्बत्थ अथेय्यचित्तस्स अनापत्ति, मग्गतो ओक्कम्म निधानट्ठानगमनत्थाय मग्गं करोन्तो भूतगामं छिन्दति पाचित्तियं, सुक्खकट्ठं छिन्दति दुक्कटं। तत्थ जातकन् ति चिरनिहिताय कुम्भिया उपरि जातकं कट्ठं वा लतं वा ति न केवलं कट्ठलताम् एव यं किञ्चि अल्लं वा सुक्खं वा तिणरुक्खलतादिं छिन्दन्तस्स सहपयोगत्ता दुक्कटम् एव होति। अट्ठविधञ् ह्ऽ एतं दुक्कटं नाम, इमस्मिं ठाने समोधानेत्वा थेरेहि दस्सितं, पुब्बपयोगदुक्कटं सहपयोगदुक्कटं अनामासदुक्कटं दुरूपचिण्णदुक्कटं विनयदुक्कटं ञातदुक्कटं ञत्तिदुक्कटं पटिस्सवदुक्कटन् ति।  
तत्थ थेय्यचित्तो दुतियं वा कुद्दालं वा पिटकं वा परियेसति गच्छति वा आपत्ति दुक्कटस्सा ऽति इदं पुब्बपयोगदुक्कटं नाम। एत्थ हि दुक्कटट्ठाने दुक्कटं पाचित्तियट्ठाने पाचित्तियम् एव होति। तत्थ जातकं कट्ठं वा लतं वा छिन्दति आपत्ति दुक्कटस्सा ऽति इदं सहपयोगदुक्कटं नाम। एत्थ पन पाचित्तियवत्थुञ् च दुक्कटवत्थुञ् च दुक्कटट्ठाने येव तिट्ठति, कस्मा, अवहारस्स सहपयोगत्ता ऽति। यं पन दसविधं रतनं सत्तविधं धञ्ञं सब्बञ् च आवुधभण्डादिं आमसन्तस्स दुक्कटं वुत्तं, इदं अनामासदुक्कटं नाम। यं कदलिनालिकेराअदीनं तत्थ जातकफलानि आमसन्तस्स दुक्कटं वुत्तं, इदं दुरूपचिण्णदुक्कटं नाम। यं पन पिण्डाय चरन्तस्स पत्ते रजे पतिते पत्तं अपटिग्गहेत्वा वा अधोवित्वा वा तत्थ भिक्खं गण्हन्तस्स दुक्कटं वुत्तं, इदं विनयदुक्कटं नाम। सुत्वा न वदन्ति आपत्ति दुक्कटस्सा ऽति इदं ञातदुक्कटं नाम। यं एकादससु समनुभासनासु ञत्तिया दुक्कटन् ति वुत्तं, इदं ञत्तिदुक्कटं नाम। तस्स भिक्खवे भिक्खुनो पुरिमिका च न पञ्ञायति पटिस्सवे च आपत्ति दुक्कटस्सा ऽति इदं पटिस्सवदुक्कटं नाम, इदं पन सहपयोगदुक्कटं। तेन वुत्तं: यं किञ्चि अल्लं वा सुक्खं वा तिणरुक्खलतादिं छिन्दन्तस्स सहपयोगत्ता दुक्कटम् एव होतीति। सचे पन्ऽ अस्स तत्थ जातके तिणरुक्खलतादिम्हि छिन्ने पि लज्जिधम्मो ओक्कमति संवरो उप्पज्जति छेदनपच्चया दुक्कटम् देसेत्वा मुच्चति।

[पगे ३१३]  
भ्विभ्_इ।२।] सुत्तविभङ्ग-वण्णना ३१३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अथ धुरनिक्खेपं अकत्वा सौस्साहो ऽव पंसुं खणति छेदनदुक्कटं पटिप्पस्सम्भति खणनदुक्कटे पतिट्ठाति, अकप्पियपठविं खणन्तो पि हि इध सहपयोगत्ता दुक्कटम् एव आपज्जति। सचे पन्ऽ अस्स सब्बदिसासु खणित्वा कुम्भिमूलं पत्तस्सापि लज्जिधम्मो ओक्कमति, खणनपच्चया दुक्कटं देसेत्वा मुच्चति वियूहति वा ति। अथ पन सौस्साहो पंसुं वियूहति एकपस्से रासिं करोति, खणनदुक्कटं पटिप्पस्सम्भति वियूहनदुक्कटे पतिट्ठाति, तञ् च पंसुं तत्थ तत्थ पुञ्जं करोन्तो पयोगे पयोगे दुक्कटं आपज्जति। सचे पन रासिं कत्वापि धुरनिक्खेपं करोति लज्जिधम्मं आपज्जति वियूहनदुक्कटं देसेत्वा मुच्चति।  
उद्धरति वा ति अथ पन सौस्साहो ऽव पंसुं उद्धरित्वा बहि पातेहि वियूहनदुक्कटं पटिप्पस्सम्भति उद्धरणदुक्कटे पतिट्ठाति। पंसुं पन कुद्दालेन वा हत्थेहि वा पच्छिया वा तहिं तहिं पातेन्तो पयोगे पयोगे दुक्कटं आपज्जति। सचे पन सब्बपंसुं नीहरित्वा कुम्भिं थलट्ठं कत्वापि लज्जिधम्मं आपज्जति उद्धरणदुक्कटं देसेत्वा मुच्चति। अथ पन सौस्साहो ऽव कुम्भिं आमसति उद्धरणदुक्कटं पटिप्पस्सम्भति आमसनदुक्कटे पतिट्ठाति। आमसित्वापि च लज्जिधम्मं आपज्जन्तो आमसनदुक्कटं देसेत्वा मुच्चति। अथ सौस्साहो ऽव कुम्भिं फन्दापेति आमसनदुक्कटं पटिप्पस्सम्भति फन्दापेति आपत्ति थुल्लच्चयस्सा ऽति वुत्तथुल्लच्चये पतिट्ठाति। तत्रायं दुक्कटथुल्लच्चयानं द्विन्नम् पि वचनत्थो: पठमं ताव्ऽ एत्थ दुट्ठु कतं सत्थारा वुत्तकिच्चं विराधेत्वा कतन् ति दुक्कटं। अथवा दुट्ठुं कतं विरूपासा किरिया भिक्खुकिरियानम् मज्झे न सोभतीति एवम् पि दुक्कटं। वुत्तञ् च्ऽ एतं:--  
दुक्कटन् ति च यं वुत्तं तं सुणोहि यथातथं,  
अपरद्धं विरद्धं च खलितं यञ् च दुक्कटं,  
यं मनुस्सो करे पापं आवि वा यदि वा रहो,  
दुक्कटन् ति पवेदेन्ति तेन्ऽ एतं इति वुच्चतीति।

[पगे ३१४]  
३१४ समन्तपासादिका [भ्विभ्_इ।२।  
इतरम् पन थूलत्ता अच्चयत्ता च थुल्लच्चयं, सम्पराये च दुग्गति, तं होति कटुकप्फलन् ति आदीसु विय च्ऽ एत्थ संयोगभावो वेदितब्बो। एकस्स सन्तिके देसेतब्बेसु हि अच्चयेसु तेन समो थूलो अच्चयो न्ऽ अत्थि, तस्मा वुत्तम् थूलत्ता अच्चयत्ता च थुल्लच्चयन् ति। वुत्तञ् ह्ऽ एतं:--  
थुल्लच्चयन् ति यं वुत्तं तं सुणोहि यथातथं,  
एकस्स मूले देसेति यो च नं पतिगण्हति  
अच्चयो तेन समो न्ऽ अत्थि तेन्ऽ एतं इति वुच्चतीति*  
फन्दापेन्तस्स च पयोगे पयोगे थुल्लच्चयन् ति, लज्जिधम्मं ओक्कन्तो थुल्लच्चयं देसेत्वा मुच्चति, सहपयोगतो पट्ठायेव च्ऽ एत्थ पुरिमा पुरिमा आपत्ति पटिप्पस्सम्भति सहपयोगं पन अकत्वा लज्जिधम्मं ओक्कन्तेन या पुब्बपयोगे दुक्कटपाचित्तियो आपन्ना, सब्बा ता देसेतब्बा। सहपयोगे च तत्थ जातकच्छेदने बहुकानि पि दुक्कटानि पंसुखणनं पत्वा पटिप्पस्सम्भन्ति, एकं खणनदुक्कटम् एव होति। खणने बहुकानि पि वियूहनं वियूहणे बहुकानि पि उद्धरणं उद्धरणे बहुकानि पि आमसनं, आमसने बहुकानि पि फन्दापनं पत्वा पटिप्पस्सम्भन्ति। पंसुखणनादीसु च लज्जिधम्मे उप्पन्ने बहुकापि आपत्तियो होन्तु एकम् एव देसेत्वा मुच्चतीति कुरुन्दट्ठकथायं वुत्तं। पुरिमापत्ति पटिप्पस्सद्धि च नाम्ऽ एसा ञत्तिया दुक्कटं द्वीहि कम्मवाचाहि थुल्लच्चया पटिप्पस्सम्भन्तीति एवं अनुसावणासु येव सुत्ते आगता। इध पन दुतियपाराजिके अट्ठकथाचरियप्पमाणेन गहेतब्बा ति। ठाना चावेति आपत्ति पार्सा ऽति यो पन फन्दापेत्वा पि लज्जिधम्मं अनोक्कमित्वा ऽव तं कुम्भिं ठानतो अन्तमसो केसग्गमत्तम् पि चावेति पाराजिकम् एव आपज्जतीति अत्थो। ठानाचावनं च्ऽ एत्थ छहि आकारेहि वेदितब्बं। कथं, कुम्भिमुखवट्टियं गहेत्वा अत्तनो अभिमुखं आकड्ढन्तो इमिना अन्तेन फुट्ठोकासं केसग्गमत्तम् पि पारिमन्तेन अतिक्कामेति पाराजिकं।

[पगे ३१५]  
भ्विभ्_इ।२।] सुत्तविभङ्ग-वण्णना ३१५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तथ्ऽ एव गहेत्वा परतो पेल्लेन्तो पारिमन्तेन फुट्ठोकासं केसग्गमत्तम् पि इमिना अन्तेन अतिक्कामेति पाराजिकं।  
वामतो वा दक्खिणतो वा अपनामेन्तो वामन्तेन फुट्ठोकासं केसग्गमत्तम् पि दक्खिणन्तेन अतिक्कामेति पाराजिकं। दक्खिणन्तेन वा फुट्ठोकासं केसग्गमत्तम् पि वामन्तेन अतिक्कामेति पाराजिकं। उक्खिपन्तो केसग्गमत्तम् पि भूमितो मोचेति पाराजिकं। खणित्वा हेट्ठतो ओसीदेन्तो बुन्देन फुट्ठोकासं केसग्गमत्तम् पि मुखवट्टिया अतिक्कामेति पाराजिकन् ति एवं एकट्ठाने ठिताय कुम्भिया, यदि पन कुम्भिमुखवट्टिया पासं कत्वा लोहखाणुं वा खदिरसारादिखाणुं वा पठवियं आकोटेत्वा तत्थ सङ्खलिकाय बन्धित्वा ठपेन्ति, एकिस्सा दिसाय एकाय सङ्खलिकाय बद्धाय द्वे ठानानि लब्भन्ति। द्वीसु तीसु चतुसु दिसासु चतुहि सङ्खलिकाहि बद्धाय पञ्च ठानानि लब्भन्ति। तत्थ एकखाणुके बद्धकुम्भिमुखवट्टिया पठमं खाणुकं वा उद्धरति सङ्खलिकं वा छिन्दति थुल्लच्चयं। ततो कुम्भिं यथावुत्तनयेन केसग्गमत्तम् पि ठाना चावेति पाराजिकं। अथ पठमं कुम्भिं उद्धरति थुल्लच्चयं। ततो खाणुकं केसग्गमत्तम् पि ठाना चावेति सङ्खलिकं वा छिन्दति पाराजिकं। एतेन उपायेन द्वीसु तीसु चतुसु खाणुकेसु बद्धकुम्भियापि पच्छिमे ठानाचावने पाराजिकं, सेसे थुल्लच्चयं वेदितब्बं। सचे खाणु न्ऽ अत्थि सङ्खलिकाय अग्गे वलयं कत्वा तत्थ जातके मूले पवेसितं होति, पठमं कुम्भिं उद्धरित्वा पच्छा मूलं छेत्वा वलयं इतो चितो च सारेति रक्खति। सचे पन मूलतो अनीहरित्वा हत्थेन गहेत्वा आकासगतं करोति पाराजिकं, अयम् एत्थ विसेसो, सेसं वुत्तनयं एव।  
    
[पगे ३१६]  
३१६ समन्तपासादिका [भ्विभ्_इ।२।  
केचि पन निमित्तत्थाय कुम्भिमत्थके निग्रोधरुक्खादीनि रोपेन्ति, मूलानि कुम्भिं विनन्धित्वा ठितानि होन्ति।  
मूलानि छिन्दित्वा कुम्भिं गहेस्सामीति छिन्दन्तस्स पयोगे पयोगे दुक्कटं। छिन्दित्वा ओकासं कत्वा कुम्भिं केसग्गमत्तम् पि ठाना चावेति पाराजिकं। मूलानि छिन्दतो ऽव लुठित्वा कुम्भि निन्नट्ठानं गता रक्खति तावा, गतट्ठानतो उद्धरति पाराजिकं। सचे छिन्नेसु मूलेसु एकमूलमत्तेन कुम्भि तिट्ठति सो च तं इमस्मिं मूले छिन्ने पतिस्सतीति छिन्दति, छिन्नमत्ते पाराजिकं। सचे पन एकमूलेन्ऽ एव पासे बद्धसूकरो विय ठिता होति अञ्ञं किञ्चि लग्गनकं न्ऽ अत्थि तस्मिम् पि मूले छिन्नमत्ते पाराजिकं। सचे कुम्भिमत्थके महापासाणो ठपितो होति, तं दण्डेन उक्खिपित्वा अपनेतुकामो कुम्भिमत्थके जातरुक्खं छिन्दति दुक्कटं। तस्सा समीपे जातकं छेत्वा आहरति, अतत्थजातकत्ता नं छिन्दतो पाचित्तियं। अत्तनो भाजनन् ति सचे पन कुम्भिं उद्धरितुं असक्कोन्तो कुम्भिगतभण्डं गहणत्थं अत्तनो भाजनं पवेसेत्वा अन्तो कुम्भियं पञ्चमासकं वा अतिरेकपञ्चमासकं व अग्घनकं थेय्यचित्तो आमसति, आपत्ति दुक्कटस्स। परिच्छेदो च्ऽ एत्थ पाराजिकनियमनत्थं वुत्तो।  
थेय्यचित्तेन पन ऊनपञ्चमासकं पि आमसन्तो दुक्कटं आपज्जति येव। फन्दापेतीति एत्थ याव एकाबद्धं कट्वा अत्तनो भाजनं पवेसेति ताव फन्दापेतीति वुच्चति।  
अपि च इतो चितो च अपब्यूहन्तो पि फन्दापेति येव सो थुल्लच्चयं आपज्जति। यदा पन एकाबद्धभावो छिन्नो कुम्भिगतं कुम्भियम् एव भाजनगतम् पि भाजने येव होति तदा अत्तनो भाजनगतं नाम होति। एवं कत्वा कुम्भितो अनीहटे पि भाजने पाराजिकं आपज्जति। मुत्थिं वा छिन्दतीति एत्थ यथा अङ्गुलन्तरेहि निक्खन्तकहापणा कुम्भिगते कहापणे न सम्फुसन्ति। एवं मुट्ठिं करोन्तो मुट्ठिं छिन्दति नाम, सो पि पाराजिकं आपज्जति। सुत्तारूऌहन् ति सुत्ते आरूऌहं सुत्ते आवुतस्स पि सुत्तमयस्स पि एतं अधिवचनं।

[पगे ३१७]  
भ्विभ्_इ।२।] सुत्तविभङ्ग-वण्णना ३१७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पामङ्गादीनि सोवण्णमयानि पि होन्ति रूपिमयानि पि सुत्तमयानि पि मुत्तावलिआदयो पि एत्थ्ऽ एव सङ्गहं गता।  
वेठनन् ति सीसवेठनपट्टो वुच्चति, एतेसु यं किञ्चि थेय्यचित्तो आमसति दुक्कटं, फन्दापेति कोटियं गहेत्वा आकासट्ठं अकरोन्तो उद्धारेति थुल्लच्चयं। घंसन्तो नीहरतीति एत्थ पन परिपुण्णाय कुम्भिया उपरि समतित्तिकं कुम्भिं कत्वा ठपितं वा एकं कोटिं बुन्दे एकं कोटिं मुखवट्टियं कत्वा ठपितं वा घंसन्तस्स नीहरतो थुल्लच्चयं, कुम्भिमुखा मोचेन्तस्स पाराजिकं।  
यं पन उपड्ढकुम्भियं वा रित्तकुम्भियं वा ठपितं, तस्स अत्तनो फुट्ठोकासो ऽव ठानं। न सकला कुम्भि। तस्मा तं घंसन्तस्सापि नीहरतो पतिट्ठितोकासतो केसग्गमत्ते मुत्ते पाराजिकम् एव। कुम्भिया पन परिपुण्णाय वा ऊनाय वा उजुकम् एव उद्धरन्तस्स हेट्ठिमकोटिया पतिट्ठितोकासा मुत्ते च पाराजिकम् एव। अन्तो कुम्भियं ठपितं यं किञ्चि पाराजिकपहोनकं भण्डं सकलकुम्भियं चारेन्तस्स पामङ्गादिं च घंसित्वा नीहरन्तस्स याव मुखवट्टिं नातिक्कमति ताव थुल्लच्चयम् एव। तस्स हि सब्बापि कुम्भिठानन् ति सङ्खेप-महापच्चरियादीसु वुत्तं। महा-अट्ठकथायं पन ठपितट्ठानम् एव थानं, नो सकला कुम्भि।  
तस्मा यथाठितट्ठानतो केसग्गमत्तम् पि मोचेन्तस्स पाराजिकम् एवा ऽति वुत्तं, तं पमाणं। इतरं पन आकासगतं अकरोन्तस्स चीवरवंसे ठपितचीवरवेठकनयेन वुत्तं, तं न गहेतब्बं। विनयविनिच्छयेहि आगते गरुके ठातब्बं, एसा विनयधम्मता। अपि च अत्तनो भाजनगतं वा करोति मुट्ठिं वा छिन्दतीति वचनतो प्ऽ एतं वेदितब्बं। यथा अन्तोकुम्भियं ठितस्स न सब्बा कुम्भिठानन् ति, सप्पिआदीसु यं किञ्चि पिवतो एकपयोगेन पीतमत्ते पाराजिकन् ति महा-अट्ठकथायं वुत्तं।

[पगे ३१८]  
३१८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] महापच्चरियादीसु पन अयं विभागो दस्सितो मुखं अपनेत्वा आकड्ढन्तस्स पिवतो सचे परगलगतं पादं न अग्घति मुखगतेन सद्धिं अग्घति रक्खति ताव, कण्ठेन पन परिच्छिन्नकाले येव पाराजिकं होति। सचे पि ओट्ठेहि परिच्छिन्दन्तो ओट्ठे पिदहति पाराजिकं एव। उप्पलदण्डवेऌउनालि नलनालिआदीहि पिवन्तस्सापि सचे परगलगतम् एव पादं अग्घति पाराजिकं। सचे सह मुखगतेन अग्घति उप्पलदण्डादिगतेन सद्धिं एकाबद्धभावं कोपेत्वा ओट्ठेहि परिच्छिन्नमत्ते पाराजिकं। सचे उप्पलदण्डादिगतेन सद्धिं अग्घति उप्पलदण्डादीनं बुन्दे अङ्गुलिया पिहितमत्ते पाराजिकं। पादग्घनके परगलं अप्पविट्ठे उप्पलदण्डादीसु च मुखे च अतिरेकपादम् पि एकाबद्धं हुत्वा तिट्ठति रक्खति येवा ऽति।  
तं सब्बम् पि यस्मा अत्तनो भाजनगतं वा करोति मुट्ठिं वा छिन्दतीति इमं नयं भजति, तस्मा सुदस्सितम् एव। एस ताव एकाबद्धे नयो।  
सचे पन हत्थेन वा पत्तेन वा थालकादिना वा केनचि भाजनेन गहेत्वा पिवति, यम्हि पयोगे पादग्घनकं पूरेति तम्हि कते पाराजिकं। अथ महग्घं होति सप्पिका यम्हि एकपयोगेन्ऽ एव पादग्घनकं गहेतुं सक्कोति एकुद्धारे येव पाराजिकं। भाजनं पन निमुज्जापेत्वा गण्हन्तस्स याव एकाबद्धं होति ताव रक्खति। मुखवट्टिपरिच्छेदेन वा उद्धारेन वा पाराजिकं। यदा पन सप्पि वा तेलं वा अच्छं तेलसदिसम् एव मधुफाणितं वा कुम्भिं आविञ्जेत्वा अत्तनो भाजने पवेसेति, तदा तेसं अच्छताय एकाबद्धता न्ऽ अत्थीति पादग्घनके मुखवट्टितो गऌइतमत्ते पाराजिकं। यं पचित्वा ठपितं पन मधुफाणितं सिलेसो विय चिक्कनं आकड्ढनविकड्ढनयोग्गं होति। उप्पन्ने कुक्कुच्चे एकाबद्धम् एव हुत्वा पटिनीहरितुम् सक्कोति एतं मुक्खवट्टिया निक्खमित्वा भाजने पविट्ठम् पि बाहिरेन सद्धिं एकाबद्धत्ता रक्खति,

[पगे ३१९]  
भ्विभ्_इ।२।] सुत्तविभङ्ग-वण्णना ३१९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मुखवट्टितो छिन्नमत्ते पन पाराजीकं। यो पि थेय्यचित्तेन परस्स कुम्भिया पादग्घनकं सप्पिं वा तेलं वा अवस्सपिवनकं यं किञ्चि दुकुलसाटकं वा चम्मखण्डादीनं वा अञ्ञतरं पक्खिपति हत्थतो मुत्तमत्ते पाराजिकं। रित्तकुम्भिया इदानि तेलं आकिरिस्सन्तीति ञत्वा यं किञ्चि भण्डं थेय्यचित्तो पक्खिपति, तं चे तत्थ तेले आकिण्णे पञ्चमासकं अग्घनकं पिवति पीतमत्ते पाराजिकन् ति महा-अट्ठकथायं वुत्तं। तं पन तत्थ्ऽ एव सुक्खतऌआके सुक्खमातिकाय उजुकरणविनिच्छयेन विरुज्झति अवहारलक्खणं च्ऽ एत्थ न पञ्ञायति, तस्मा न गहेतब्बं। महा-पच्चरियादीसु पन तस्स उद्धारे पाराजिकं वुत्तं, तं युत्तं। परस्स रित्तकुम्भिया सङ्गोपनत्थाय भण्डं ठपेत्वा तत्थ तेले आकिण्णे सचे अयं जानिस्सति मं पऌइबुज्झिस्सतीति भीतो पादग्घनकं तेलं पीतं भण्डं थेय्यचित्तेन उद्धरति पाराजिकं। सुद्धचित्तेन उद्धरति परे आहरापेन्ते भण्डदेय्युं, भण्डदेय्यं नाम यं परस्स नट्ठं तस्स मूलं वा, तद् एव वा भण्डं दातब्बन् ति अत्थो। नो चे देति सामिकस्स धुरनिक्खेपे पाराजिकं। सचे परस्स कुम्भियं अञ्ञो सप्पिं वा तेलं वा आकिरति, तत्र चायं थेय्यचित्तेन तेलपिवनकं भण्डं पक्खिपति वुत्तनयेन्ऽ एव पाराजिकं। अत्तनो रित्तकुम्भिया परस्स सप्पिं वा तेलं वा आकिरणभावं ञत्वा थेय्यचित्तेन भण्डं निक्खिपति पुब्बनयेन्ऽ एव उद्धारे पाराजिकं।  
सुद्धचित्तो निक्खिपित्वा पच्छा थेय्यचित्तेन उद्धरति पाराजिकम् एव। सुद्धचित्तो वा उद्धरति न्ऽ एव अवहारो न गीवा महा-पच्चरियं पन अनापत्तिमत्तम् एव वुत्तं।  
किस्स मम कुम्भियं तेलं आकिरसीति कुपितो अत्तनो भण्डं उद्धरित्वा छड्ढेति नो भण्डदेय्यन् ति कुरुन्दियं वुत्तं। थेय्यचित्तेन मुखवट्टियं गहेत्वा कुम्भिं आविञ्जति तेलं गाऌएतुकामो पादग्घनके गऌइते पाराजिकं।

[पगे ३२०]  
३२० समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] थेय्यचित्तेन्ऽ एव जज्जरं करोति सवित्वा गमिस्सतीति पादग्घनके सवित्वा गते पाराजिकं। थेय्यचित्तेन्ऽ एव छिद्दं करोति ओमट्ठं वा उम्मट्ठं वा वेमट्ठं वा। इदं पन सम्मोहट्ठानं तस्मा सुट्ठु सल्लक्खेतब्बं, अयं ह्ऽ एत्थ विनिच्छयो ओमट्ठं नाम अधोमुखछिद्दं।  
उम्मट्ठं नाम उद्धमुखच्छिद्दं। वेमट्ठं नाम उलुङ्कस्स्ऽ एव उजुगतछिद्दं। तत्थ ओमट्ठस्स बहि पट्ठाय कतस्स अब्भन्तरन्तो पादग्घनके तेले गऌइते बहि अनिक्खन्ते पि पाराजिकं। कस्मा, यस्मा ततो गऌइतमत्तम् एव बहि गतं नाम होति, न कुम्भिगतसङ्ख्यं लभति। अन्तोपट्ठाय कतस्स बाहिरन्ततो पादग्घनके गऌइते पाराजिकं। उम्मट्ठस्स यथा तथा वा कतस्स बाहिरन्ततो गऌइते पाराजिकं। तं हि याव बाहिरन्ततो न गऌअति ताव कुम्भिगतम् एव होति। वेमट्ठस्स कपालमज्झतो गऌइतवसेन कारेतब्बो ति अट्ठकथासु वुत्तं। तं पन अन्तो च बहि च पट्ठाय मज्झे ठपेत्वा कतछिद्दे तऌआकस्स मरियादाभेदेन न समेति। अन्तोपट्ठाय कते पन बाहिरन्तेन बहिपट्ठाय कते अब्भन्तरन्तेन कारेतब्बो ति इदम् एत्थ युत्तं। यो पन वट्टेत्वा गच्छिस्सतीति थेय्यचित्तेन कुम्भिया आधारकं वा उपत्थम्भनलेड्डुके वा अपनेति वट्टित्वा गताय पाराजिकं। तेलाकिरणभावं पन ञत्वा रित्तकुम्भिया जज्जरभावे वा छिद्देसु वा कतेसु पच्छा निक्खन्ततेलप्पमाणेन भण्डदेय्यं होति। अट्ठकथासु पन कत्थचि पाराजिकन् ति पि लिखितं तं पमादलिखितं। परिपुण्णाय कुम्भिया उपरि कठलं वा पासाणं वा पतित्वा भिन्दिस्सति ततो तेलं पग्घरिस्सतीति थेय्यचित्तेन दुब्बन्धं वा करोति दुट्ठपितं वा ठपेति अवस्सं पतनकं तथा करोन्तस्स कतमत्ते पाराजिकम्।  
रित्तकुम्भिया उपरि करोति तं पच्छा पुण्णकाले पतित्वा भिन्दति भण्डदेय्यं। ईदिसेसु हि ठानेसु भण्डस्स नत्थिकाले कतपयोगत्ता आदितो ऽव पाराजिकं न होति।

[पगे ३२१]  
भ्विभ्_इ।२।] सुत्तविभङ्ग-वण्णना ३२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] भण्डविनासद्वारस्स पन कतत्ता भण्डदेय्यं होति, आहरापेन्तेसु अददतो सामिकानं धुरनिक्खेपेन पाराजिकं।  
थेय्यचित्तेन मातिकं उजुं करोति वट्टेत्वा वा गमिस्सति वेलं वा उत्तरापेस्सतीति वेट्टेत्वा वा गच्छतु वेलं वा उत्तरतु, उजुकरणकाले पाराजिकं। ईदिसाहि पयोगा पुब्बपयोगावहारे सङ्गहं गच्छन्ति। सुक्खमातिकाय उजुकताय पच्छा उदके आगते लुठित्वा वा गच्छतु, वेलं वा उत्तरतु भण्डदेय्यं। कस्मा, ठानाचावनपयोगस्स अभावा, तस्स लक्खणं नावट्ठे आविभविस्सति।  
तत्थ्ऽ एव भिन्दति वा ऽति आदीसु अट्ठकथायं ताव वुत्तं भिन्दति वा ऽति मुग्गरेन पोथेत्वा भिन्दति। छड्डेति वा ऽति उदकं वा वालिकं वा आकिरित्वा उत्तारपेति। झापेति वा ऽति दारूनि आहरित्वा झापेति। अपरिभोगं वा करोतीति अखादितब्बं वा अपातब्बं वा करोति, उच्चारं वा पस्सावं वा विसं वा उच्चिट्ठं वा कुणपं वा पातेति। आपत्ति दुक्कटस्सा ऽति ठानाचावनस्स नत्थिताय दुक्कटं। बुद्धविसयो नाम्ऽ एसो, किञ्चापि दुक्कटं आहरापेन्तो भण्डदेय्यन् ति। तत्थ पुरिमद्वयं न समेति, तं हि कुम्भिजज्जरकरणेन च मातिका उजुकरणेन च सद्धिं एकलक्खणं। पच्छिमं पन द्वयं ठाना अचावेन्तेनापि सक्का कातुं तस्मा एत्थ एवं विनिच्छयं वदन्ति, अट्ठकथायं किर थानाचावनस्स नत्थिताय दुक्कटन् ति। इदं पच्छिमद्वयं सन्धाय वुत्तं। ठानाचावनं अकरोन्तो येव हि थेय्यचित्तेन वा विनासेतुकामताय वा झापेय्यापि अपरिभोगम् पि करेय्य। पुरिमद्वये पन वुत्तनयेन भिन्दन्तस्स वा छड्डेन्तस्स वा ठानाचावनं अत्थि। तस्मा करोन्तस्स विनासेतुकामताय भण्डदेय्यं, थेय्यचित्तेन पाराजिकन् ति, पाऌइयं दुक्कटन् ति वुत्तत्ता अयुत्तन् ति चे, न अञ्ञथा गहेतब्बत्थतो, पाऌइयं हि थेय्यचित्तपक्खे भिन्दति वा ति उदकेन सम्भिन्दति।

[पगे ३२२]  
३२२ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] छड्डेति वा ति वच्चं वा पस्सावं वा छड्डेतीति एवं एके वदन्ति। अयम् पन्ऽ एत्थ सारो। विनीतवत्थुम्हि तिणज्झापको विय ठाना अचावेतुकामो ऽव केवलं भिन्दति। भिन्नत्ता पन तेलादीनि निक्खमन्ति, यं वा पन्ऽ एत्थ पत्थिन्नं, तं एकाबद्धम् एव तिट्ठति, अछड्डेतुकामो येव च केवलं तत्थ उदकवालिकादीनि आकिरति, आकिण्णत्ता पन तेलं छद्दीयति, तस्मा वोहारवासेन भिन्दति वा छड्डेति वा ऽति वुच्चतीति। एवं एतेसं पदानं अत्थो गहेतब्बो। नासेतुकामतापक्खे पन इतरथापि युज्जति। एवं हि कथीयमाने पाऌइ च अट्ठकथा च पुब्बापरेन संसन्दित्वा कठिता होन्ति। एत्तावतापि च सन्तोसं अकत्वा आचरिये पयिरुपासित्वा पयिरुपासित्वा विनिच्छयो वेदितब्बो।  
--भुम्मट्ठकथा निट्ठिता--।  
    
थलट्ठे थले निक्खित्तन् ति भूमितले वा पासादपब्बतातलादीसु वा यत्थकत्थचि पटिच्छन्ने वा अपटिच्छन्ने वा ठपितं थलट्ठन् ति वेदितब्बं। तं सचे रासिकतं होति, अन्तो कुम्भियं भाजनगतकरणमुट्ठिच्छेदनविनिच्छयेन विनिच्छिनितब्बं। सचे एकाबद्धं सिलेसनीयासादिपक्कमधुफाणितविनिच्छयेन विनिच्छिनितब्बं।  
सचे गरुकं होति भारबद्धं लोहपिण्डतेलमधुघटादिं वा कुम्भिया ठानाचावनविनिच्छयेन विनिच्छिनितब्बं, सङ्खलिकबद्धस्स च ठानभेदो सल्लक्खेतब्बो। पत्थरित्वा ठपितं पन पावारत्थरणसाटकादिं उजुकं गहेत्वा आकड्ढति, पारिमन्ते ओरिमन्तेन फुट्ठोकासं अतिक्कन्ते पाराजिकं। एवं सब्बदिसासु सल्लक्खेतब्बं। वेठेत्वा उद्धरति केसग्गमत्तं आकासगतं करोन्तस्स पाराजिकं, सेसं वुत्तनयम् एवा ऽति  
--थलट्ठकथा निट्ठिता--।  
    
[पगे ३२३]  
भ्विभ्_इ।२।] सुत्तविभङ्ग-वण्णना ३२३  
आकासत्थे मोरस्स छहि आकारेहि ठानपरिच्छेदो वेदितब्बो, पुरतो मुखतुण्डकेन पच्छतो कलापग्गेन उभयपस्सेउ पक्खपरियन्तेहि अधो पादनखसिखाय उद्धं सिखग्गेना ऽति। भिक्खु सस्सामिकं आकासट्ठं मोरं गहेस्सामीति पुरतो वा तिट्ठति हत्थं वा पसारेति, मोरो आकासे येव पक्खे चारेति वातं गाहापेत्वा गमनं उपच्छिन्दित्वा तिट्ठति, तस्स भिक्कुनो दुक्कटं। तं अफन्दन्तो हत्थेन आमसति दुक्कटम् एव। ठाना अचावेन्तो फन्दापेति थुल्लच्चयं। हत्थेन पन गहेत्वा वा अगहेत्वा वा मुखतुण्डकेन फुट्ठोकासं कलापग्गं, कलापग्गेन वा फुट्ठोकासं मुखतुण्डकं अतिक्कामेति पाराजिकं। तथा वामपक्खपरियन्तेन फुट्ठोकासं दक्खिणपक्खपरियन्तं दक्खिणपक्खपरियन्तेन वा फुट्ठोकासं वामपक्खपरियन्तं अतिक्कामेति पाराजिकं। तथा पादनखसिखाय फुट्ठोकासं सिखग्गं, सिखग्गेन वा फुट्ठोकासं पादनखसिखं अतिक्कामेति पाराजिकं। आकासेन गच्छन्तो मोरो सीसादिसु यस्मिं अङ्गे निलीयति, तं तस्स ठानं। तस्मा तं हत्थे निलीनं इतो चितो च करोन्तो पि फन्दापेति येव। यदि पन इतरेन हत्थेन गहेत्वा ठाना चावेति पाराजिकं। इतरं हत्थं उपनेति मोरो सयम् एव उड्डेत्वा तत्थ निलीयति अनापत्ति।  
अङ्गे निलीनभावं ञत्वा थेय्यचित्तेन एकं पदवारं गच्छति थुल्लच्चयं, दुतिये पाराजिकं। भूमियं ठितमोरो द्विन्नं पादानं कलापस्स च वसेन तीणि ठानानि लभति, तं उक्खिपन्तस्स याव एकम् पि ठानं पठविं फुसति तव थुल्लच्चयं, केसग्गमत्तम् पि पठविया मोचितमत्ते पाराजिकं। पञ्जरे ठितं सहपञ्जरेन उद्धरति पाराजिकं। यदि पन पादं न अग्घति सब्बत्थ अग्घवसेन कातब्बं। अन्तो वत्थुम्हि चरन्तं मोरं थेय्यचित्तेन पदसा बहि वत्थुं नीहरन्तो द्वारपरिच्छेदं अतिक्कामेति पाराजिकं, वजेठितबलिवद्दस्स हि वजो विय अन्तोवत्थुं तस्स ठानं। हत्थेन पन गहेत्वा अन्तोवत्थुस्मिं पि आकासगतं करोन्तस्स पाराजिकम् एव। अन्तोगामे चरन्तम् पि गामपरिक्खेपं अतिक्कामेन्तस्स पाराजिकं।

[पगे ३२४]  
३२४ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सयम् एव निक्खमित्वा बहि गामूपचारे वा वत्थूपचारे वा चरन्तं पन थेय्यचित्तो कट्ठेन वा कठलाय वा उत्रासेत्वा अटविमुखं करोति मोरो उड्डेत्वा अन्तोगामे वा अन्तोवत्थुम्हि वा छदनपिट्ठे वा निलीयति रक्खति।  
सचे पन अटविमुखो उड्डेति वा गच्छति वा अटविं पवेसेत्वा गहेस्सामीति परिकप्पे सति पठवितो केसग्गमत्तम् पि उप्पतितमत्ते दुतियपदवारे वा पाराजिकं। कस्मा, यस्मा गामतो निक्खन्तस्स ठितट्ठानम् एव ठानं होति, कपिञ्जरादीसु पि अयम् एव विनिच्छयो।  
साटकं वा ति वातवेगुक्खित्तं पठवितले पत्थरित्वा ठपितम् इव आकासेन गच्छन्तं खलितथद्धं साटकं।  
अभिमुखागतं हत्थेन एकस्मिं अन्ते गण्हाति, इतो चितो च ठानं अविकोपेन्तो येव गमनूपच्छेदे दुक्कटं, थानाचावनं अकरोन्तो चालेति, फन्दापने थुल्लच्चयं। ठाना चावेति पाराजिकं। ठानपरिच्छेदो च्ऽ अस्स मोरस्स्ऽ एव छहि आकारेहि वेदितब्बो। अबद्धसाटको पन एकस्मिं अन्ते गहितमत्तो ऽव दुतियेन्ऽ अन्तेन पतित्वा भूमियं पतिट्ठाति, तस्स द्वे ठानानि होन्ति हत्थो च्ऽ एव भूमि च। तं यथागहितम् एव पठमं गहितोकासप्पदेसतो चालेति थुल्लच्चयं। पच्छा भूमितो दुतियहत्थेन वा पादेन वा उक्खिपति पाराजिकं। पठमं वा भूमितो उद्धरति थुल्लच्चयं, पच्छा गहितोकासप्पदेसतो चावेति पाराजिकं। गहणं वा अमुञ्चन्तो उजुकम् एव हत्थं ओणामेत्वा भूमिगतं कत्वा तेन्ऽ एव हत्थेन उक्खिपति पाराजिकं, वेठने पि अयम् एव विनिच्छयो।  
हिरञ्ञं वा सुवण्णं वा छिज्जमानन् ति मनुस्सानं अलङ्करोन्तानं गीवेय्यकादि पिलन्धनं वा सुवण्णसलाकं छिन्दन्तानं सुवण्णकारानं सुवण्णखण्डं वा छिज्जमानं पतति। तञ् चे भिक्खु आकासेन आगच्छन्तं थेय्यचित्तेन हत्थेन गण्हाति, गहणम् एव ठानं गहितप्पदेसतो हत्थं अपनेति पाराजिकं।

[पगे ३२५]  
भ्विभ्_इ।२।] सुत्तविभङ्ग-वण्णना ३२५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] चीवरे पतितं हत्थेन उक्खिपति पाराजिकं। अनुद्धरित्वा ऽव याति, दुतिये पदवारे पाराजिकं, पत्ते पे पि एस्ऽ एव नयो। सीसे वा मुखे वा पादे वा पतिट्ठितं हत्थेन गण्हाति पाराजिकं, अगहेत्वा ऽव याति, दुतिये पदवारे पाराजिकं। यत्थ कत्थचि पतति तस्स पतिट्ठितोकासो ऽव ठानं, न सब्बं अङ्गपच्चङ्गं पत्तचीवरं वा ऽति  
--आकासट्ठकथा निट्ठिता--।  
    
वेहासट्ठे मञ्चपीठादीसु ठपितं भण्डं आमासं वा होतु अनामासं वा थेय्यचित्तेन आमसन्तस्स दुक्कटं।  
मञ्चपीठेसु ठपितभण्डेसु च्ऽ एत्थ थलट्ठे वुत्तनयेन्ऽ एव विनिच्छयो वेदितब्बो। अयं पन विसेसो, सचे खलिया बद्धसाटको मञ्चे वा पीठे वा पत्थटो मज्झेन मञ्चतलं न फुसति मञ्चपादे ऽव फुसति, तेसं वसेन ठानं वेदितब्बं। पादानं उपरि फुट्ठोकासम् एव हि अतिक्कामितमत्ते तत्थ पाराजिकं होति। सह मञ्चपीठेहि हरन्तस्स पन मञ्चपीठपादानं पतिट्ठितोकासवसेन ठानं वेदितब्बं। चीवरवंसे ति चीवरठपनत्थाय बन्धित्वा ठपिते वंसे वा कट्ठदण्डके वा, तत्थ संहरित्वा पारतो अन्तं ओरतो भोगं कत्वा ठपितचीवरस्स पतिट्ठितोकासेन फुट्ठोकासो ऽव ठानं, न सब्बो चीवरवंसो। तस्मा थेय्यचित्तेन तं भोगे गहेत्वा आकड्ढन्तस्स पारतो वंसे पतिट्ठितोकासं ओरतो चीवरेन वंसस्स फुट्ठपदेसं अतिक्कामेन्तस्स एकद्वण्गुलमत्ताकड्ढनेन्ऽ एव पाराजिकं, अन्तो गहेत्वा कड्ढन्तस्सापि एस्ऽ एव नयो। तत्थ्ऽ एव पन चीवरवंसे वामतो वा दक्खिणतो वा चारेन्तस्स वामन्तेन दक्खिणन्तट्ठानं दक्खिणन्तेन वा वामन्तट्ठानं अतिक्कन्तमत्ते दस द्वादसङ्गुलमत्तसाराणेन्ऽ एव पाराजिकं। उद्धं उक्खिपन्तस्स केसग्गमत्तुक्खिपनेन पाराजिकं। चिवरवंसं फुसन्तं वा अफुसन्तं वा रज्जुकेन बन्धित्वा ठपितचीवरं मोचेन्तस्स थुल्लच्चयं,

[पगे ३२६]  
३२६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मुत्ते पाराजिकं।  
मुत्तमत्तम् एव हि तं ठानम् मुत्तन् ति सङ्ख्यं गच्छति, वंसे वेठेत्वा ठपितं निब्बेठेन्तस्स थुल्लच्चयं, निब्बेठितमत्ते पाराजिकं, वलयं कत्वा ठपिते वलयं छिन्दति वा, मोचेति वा एकं वा वंसकोटिं मोचेत्वा नीहरति थुल्लच्चयं, छिन्नमत्ते मुत्तमत्ते नीहटमत्ते च पाराजिकं। तथा अकत्वा चीवरवंसे इतो चितो च सारेति रक्खति ताव, वलयस्स हि सब्बो पि चीवरवंसो ठानं। कस्मा, तत्थ संसरणधम्मताय।  
यदि पन नं हत्थेन गहेत्वा आकासगतं करोति पाराजिकं, पसारेत्वा ठपितस्स पतिट्ठितोकासेन फुट्ठोकासो ऽव ठानं। तत्थ संहरित्वा ठपिते वुत्तनयेन विनिच्छयो वेदितब्बो। यम् पन एकेन्ऽ अन्तेन भूमिं फुसित्वा ठितं होति, तस्स चीवरवंसे च भूमियं च पतिट्ठितोकासवसेन द्वे ठानानि। तत्थ भूमियं एकेन्ऽ अन्तेन पतिट्ठिते अबद्धसाटके वुत्तनयेन्ऽ एव विनिच्छयो वेदितब्बो, चीवररज्जुयापि अयम् एव विनिच्छयो। अङ्कुसके लग्गेत्वा ठपितभण्डं पन भेसज्जघटो वा भेसज्जत्थविका वा सचे भित्तिं वा भूमिं वा अफुसित्वा ठितं,  
लग्गनकं घंसन्तस्स नीहरतो अङ्कुसककोटितो निक्खन्तमत्ते पाराजिकं, लग्गनकं थद्धं होति, बुन्देन उक्खिपित्वा आकासगतं करोन्तस्स अङ्कुसकोटितो अनिक्खन्ते पि पाराजिकं। भित्तिनिस्सितम् होति पठमं अङ्कुसककोटितो नीहरति थुल्लच्चयं, पच्छा भित्तिं मोचेति पाराजिकं।  
पठमं भित्तिं मोचेत्वा पच्छा अङ्कुसतो नीहरन्तस्सापि एस्ऽ एव नयो। सचे पन भारिकं भण्डं नीहरितुम् असक्कोन्तो सयं भित्तिनिस्सितं कत्वा अङ्कुसतो नीहरति, पुन भित्तिं अमोचेत्वापि अङ्कुसतो नीहटमत्ते येव पाराजिकं, अत्तना कतठानं हि ठानं न होति। भूमिं फुसित्वा ठितस्स पन द्वे एव ठानानि। तत्थ वुत्तो येव विनिच्छयो।

[पगे ३२७]  
भ्विभ्_इ।२।] सुत्तविभङ्ग-वण्णना ३२७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यं पन सिक्काय पक्खिपित्वा लग्गितं होति तं सिक्कातो नीहरन्तस्सापि सहसिक्काय अङ्कुसतो नीहरन्तस्सापि पाराजिकं। भित्तिभूमिनिस्सितवसेन च्ऽ एत्थ ठानभेदो वेदितब्बो। भित्तिखीलो ति उजुकं कत्वा भित्तियं आकोटितो वा तत्थ जातको एव वा। नागदन्तो पन वङ्को आकोटितो एव, तेसु लग्गेत्वा ठपितं अङ्कुसके वुत्तनयेन विनिच्छितब्बं। द्वीसु तीसु पन पटिपाटिया ठितेसु आरोपेत्वा ठपितं कुन्तं वा भिण्डिवालं वा अग्गे वा बुन्दे वा गहेत्वा आकड्ढति, एकं एकस्स फुट्ठोकासमत्ते अतिक्कन्ते पाराजिकं। फुट्ठोकासमत्तम् एव हि तेसं ठानं होति, न सब्बे खीला वा नागदन्ता वा, भित्तिअभिमुखो ठत्वा मज्झे गहेत्वा आकड्ढति, ओरिमन्तेन फुट्ठोकासं पारिमन्तेन अतिक्कन्तमत्ते पाराजिकं, परतो पेल्लन्तस्सापि एस्ऽ एव नयो। हत्थेन गहेत्वा उक्खिपन्तो केसग्गमत्तम् पि आकासगतं करोति पाराजिकं। भित्तिं निस्साय ठपितं भित्तिं घंसन्तो आकड्ढति, अग्गेन फुट्ठोकासं बुन्दं, बुन्देन वा फुट्ठोकासं अग्गं अतिक्कमन्तस्स पाराजिकं। भित्तिअभिमुखो ठत्वा आकड्ढन्तो एकेन अन्तेन पुट्ठोकासं अपरन्तं अतिक्कामेति पाराजिकं। उजुकं उक्खिपन्तो केसग्गमत्तं आकासगतं करोति पाराजिकं।  
रुक्खे वा लग्गितन् ति तालरुक्खादीसु आरोपेत्वा लग्गिते अङ्कुसकादीसु वुत्तनयेन विनिच्छयो वेदितब्बो। तत्थ जातकं पन तालपिण्डं चालेन्तस्स थुल्लच्चयं। यस्मिं फले पाराजिकवत्थुं पूरेति, तस्मिं बन्धना मुत्तमत्ते पाराजिकं, पिण्डिं छिन्दति पाराजिकं, अग्गेन पण्णन्तरं आरोपेत्वा ठपिता द्वे ठानानि लभन्ति ठपितट्ठाणं च वण्टट्ठानञ् च तत्थ वुत्तनयेन विनिच्छयो वेदितब्बो।  
यो पन छिन्नमत्ता पतमाना सद्दं करेय्या ऽति भयेन सयं अग्गेन पण्णन्तरं आरोपेत्वा छिन्दति, छिन्नमत्ते पाराजिकं।

[पगे ३२८]  
३२८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अत्तना कतट्ठानं हि ठानं न होति। एतेन उपायेन सब्बरुक्खानं पुप्फफलेसु विनिच्छयो वेदितब्बो। पत्ताधारके पीति एत्थ रुक्खाधारको वा होतु वऌअयाधारको वा दण्डाधारको वा यं किञ्चि पत्तट्ठपनकं पच्छिकापि होतु, पत्ताधाराको त्व्ऽ एव सङ्ख्यं गच्छति।  
तत्थ ठपितपत्तस्स पत्तेन फुट्ठोकासो एवं ठानं।  
तत्थ रुक्खाधारके पञ्चह्ऽ आकारेहि ठानपरिच्छेदो होति, तत्थ ठितं पत्तं मुखवट्टिं गहेत्वा चतुसु दिसासु यतो कुतोचि कड्ढन्तो एकेन्ऽ अन्तेन फुट्ठोकासं अपरन्तं अतिक्कामेति पाराजिकं। उद्धं केसग्गमत्तं उक्खिपतो पाराजिकं, सहाधारकेन हरन्तस्सापि एस्ऽ एव नयो ति  
--वेहासट्ठकथा निट्ठित--।  
    
उदकट्ठे उदके निक्खित्तं होतीति राजभयादिभीतेहि उदकेन अविनस्सनधम्मेसु तम्बहोहभाजनादिसु सुप्पटिच्छन्नं कत्वा पोक्खरणिआदिसु असन्दनके उदके निक्खित्तं। तस्स पतिट्ठितोकासो येव ठानं, न सब्बं उदकं। गच्छति वा आपत्ति दुक्कटस्सा ऽति अगम्भीरे उदके पदसा गच्छन्तस्स पदवारे पदवारे दुक्कटं। गम्भीरे हत्थेहि वा पादेहि वा पयोगं करोन्तस्स हत्थपादेहि वा पयोगे पयोगे दुक्कटं, एस्ऽ एव नयो कुम्भिगहणत्थं निम्मुज्जनुम्मुज्जनेसु, सचे पन अन्तरा कञ्चि उदकसप्पं वा वाऌअमच्छं वा दिस्वा भीतो पलायति अनापत्ति। आमसनादीसु भूमिगताय कुम्भिया वुत्तनयेन्ऽ एव विनिच्छयो वेदितब्बो। अयं पन विसेसो:--तत्थ भूमिं खणित्वा कड्ढति, इध कद्दमे ओसारेति, एवं छह्ऽ आकारेहि ठानपरिच्छेदो। उप्पलादीसु यस्मिं पुप्फे वत्थुं पूरेति तस्मिं छिन्नमत्ते पाराजिकं। उप्पलजातिकानञ् च्ऽ एत्थ याव एकस्मिम् पि पस्से वाको न छिज्जति ताव रक्खति। पदुमजातिकानं पन दण्डे छिन्ने अब्भन्तरे सुत्तं अच्छिन्नम् पि न रक्खति, सामिकेहि छिन्दित्वा ठपितानि उप्पलादीनि होन्ति, यं वत्थुं पूरेति तस्मिं उद्धटे पाराजिकं।

[पगे ३२९]  
भ्विभ्_इ।२।] सुत्तविभङ्ग-वण्णना ३२९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] हत्थकबद्धानि होन्ति, यस्मिं हत्थके वत्थुं पूरेति, तस्मिं उद्धटे पाराजिकं। भारबद्धानि होन्ति तं भारं छन्नं आकारानं येन केनचि आकारेन ठाना चावेन्तस्स भुम्मट्ठकुम्भियं वुत्तनयेन पाराजिकं। दीघनाऌआनि उप्पलादीनि होन्ति पुप्फेसु वा नाऌएसु वेणिं कत्वा उदकपिट्ठे रज्जुखि तिणानि सन्थरित्वा ठपेन्ति वा बन्धन्ति वा, तेसं दीघतो पुप्फग्गेन च नाऌअन्तेन च तिरियं परियन्तेहि हेट्ठा पतिट्ठितोकासेन उद्धं उपरि ठितस्स पिट्ठिया ऽति छहि आकारेहि ठानाचावनपरिच्छेदो वेदितब्बो। यो पि उदकपिट्ठियं ठपितपुप्फकलापकं उदकं चालेत्वा वीचिं उट्ठापेत्वा केसग्गमत्तम् पि यथाठितट्ठानतो चावेति पाराजिकं। अथ पन परिकप्पेति एत्थ गतं गहेस्सामीति रक्खति ताव, गतट्ठाने पन उद्धरतो पाराजिकं। उदकतो अच्चुग्गतस्स पुप्फस्स सकलम् उदकं ठानं, तं उप्पाटेत्वा उजुकं उद्धरन्तस्स नाऌअन्ते केसग्गमत्तं उदकतो अतिक्कन्ते पाराजिकं। पुप्फे गहेत्वा अपणामेत्वा आकड्ढन्तो उप्पाटेति, न उदकं ठानं, उप्पाटितमत्ते पाराजिकं, कलापबद्धानि पुप्फानि उदकट्ठाने वा रुक्खे वा गच्छे वा बन्धित्वा ठपेन्ति, बन्धनं अमोचेत्वा इतो चितो च करोन्तस्स थुल्लच्चयं। बन्धेन मुत्तमत्ते पाराजिकं।  
पठमं बन्धनं मोचेत्वा पच्छा हरति, एत्थ छह्ऽ आकारेहि ठानपरिच्छेदो ति इदं उभयं महा-पच्चरि आदिसु वुत्तं। पदुमिनियं पुप्फानि सहपदुमिनिया गण्हितुकामस्स पुप्फनाऌएहि च पत्तनाऌएहि च फुट्ठ उदकवसेन उद्धञ् च्ऽ एव तिरियञ् च ठानपरिच्छेदो वेदितब्बो। तं पन्ऽ अस्स पदुमिनिं अनुप्पाटेत्वा पुप्फानि वा पत्तानि वा अत्तनो अभिमुखं आकड्ढन्तस्स थुल्लच्चयं, उप्पाटितमत्ते पाराजिकं। पुप्फपत्तनाऌए ठानतो अचावेत्वापि पठमं पदुमिनिं उप्पाटेन्तस्स थुल्लच्चयं। पच्छा पुप्फपत्तनाऌएसु ठाना चावितेसु पाराजिकं।  
उप्पाटिताय पदुमिया पुप्फं गण्हन्तो पन भण्डं अग्घापेत्वा कारेतब्बो,

[पगे ३३०]  
३३० समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] बहि ठपिते रासिकटकलापबद्धभारबद्धपुप्फे पि एस्ऽ एव नयो। भिसं वा मुलालं वा येन वत्थुं पूरेति तं उप्पाटेन्तस्स पाराजिकं। कद्दमे फुट्ठोकासवसेन च्ऽ एत्थ ठानं परिच्छिन्दितब्बं।  
तानि उप्पाटेन्तस्स सुखुमम् पि मूलं अच्छिन्नं होति रक्खति ताव। भिसपब्बे जातं पत्तं वा पुप्फं वा होति, तम् पि रक्खतीति महा-अट्ठकतायम् एव वुत्तं।  
भिसगण्ठिम्हि पन कण्टको होति योब्बनप्पत्तानं मुखपिऌअका विय अयं अदीघत्ता न रक्खति, सेसं उप्पलादीसु वुत्तनयम् एव। मच्छकच्छपानं सस्सामिकानं वापि आदीसु सकलम् उदकं ठानं, तस्मा यो पटिजग्गनट्ठाने सस्सामिकं मच्छं बलिसेन वा जालेन वा कुमिनेन वा हत्थेन वा गण्हाति तस्स येन मच्छेन वत्थुं पूरेति, तस्मिं केसग्गमत्तम् पि उदकतो उद्धटमत्ते पाराजिकं। कोचि मच्छो गय्हमानो इतो चितो च धावति, आकासं उप्पतति, तिरे वा पतति, आकासे वा ठितस्ं तीरे वा पतिट्ठितं गण्हतो पि पाराजिकं एव। कच्छपं पि बहि गोच रत्थं गतं गण्हतो एस्ऽ एव नयो। उदकट्ठं पन उदका मोचयतो पाराजिकं। तेसु तेसु पन जनपदेसु सब्बसाधारणस्स महाताऌआकस्स निद्धमनतुम्बं निस्साय सब्बसाधारणम् एव कुन्नदीसदिसं उदकवाहकं खणन्ति। ततो खुद्दकमातिकायो नीहरित्वा मातिका कोटियं अत्तनो अत्तनो वलञ्जनत्थाय आवाटे खणन्ति। तेसं पन यदा उदकेन अत्थो होति, तदा आवाटे खुद्दकमातिकायो उदकवाहकञ् च सोधेत्वा निद्धमनतुम्बं उग्घाटेन्ति, ततो उदकेन सद्धिं मच्छा निक्खमित्वा अनुपुब्बेन आवाटे पत्वा वसन्ति। तत्थ तलाके च उदकवाहकेसु च मच्छे गण्हन्ते न वारेन्ति, खुद्दिकासु पन अत्तनो अत्तनो मातिकासु उदकाअवाटेसु च पविट्ठमच्छे गण्हितुं न देन्ति वारेन्ति,

[पगे ३३१]  
भ्विभ्_इ।२।] सुत्तविभङ्ग-वण्णना ३३१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्थ यो तऌआके वा निद्धमनतुम्बे वा उदकवाहके वा मच्छे गण्हति, अवहारेन न कारेतब्बो। खुद्दकमातिकासु पन आवाटे वा पविट्ठं गण्हन्तो गहितस्स अग्घवसेन कारेतब्बो। सचे ततो गय्हमानो मच्छो आकासे वा उप्पतति तीरे वा पतति, तं आकासट्ठं तीरट्ठं वा उदकविनिम्मुत्तं गण्हतो अवहारो न्ऽ अत्थि। कस्मा, यस्मा अत्तनो परिग्गहट्ठाने ठितस्स्ऽ एव ते सामिका। एवरूपा हि तत्थ कतिका, कच्छपे पि एस्ऽ एव नयो। सचे पन मच्छो गय्हमानो आवाटतो खुद्दकमातिकं आरुहति तत्थ नं गण्हतो पि अवहारो येव। खुद्दकमातिकतो पन उदकवाहकं ततो च तऌआकं आरूऌहं गण्हतो अवहारो न्ऽ अत्थि, यो आवाटतो भत्तसित्थेहि पलोभेत्वा मातिकं आरोपेत्वा गण्हाति अवहारो ऽव। ततो पन पलोभेत्वा उदकवाहकं आरोपेत्वा गण्हन्तस्स अवहारो न्ऽ अत्थि। केचि पन कुतोचिद् एव सब्बसाधारणट्ठानतो मच्छे आनेत्वा पच्छिमवत्थुभागे उदकावाटे खिपित्वा पोसित्वा दिवसे दिवसे द्वे तीणि उत्तरिभङ्गत्थाय मारेन्ति, एवरूपं मच्छं उदके वा आकासे ऽव वा तीरे वा यत्थ कत्थचि ठितं गण्हतो अवहारो एव, कच्छपे पि एस्ऽ एव नयो। निदाघकाले पन नदिया सोते पच्छिन्ने कत्थचि निन्नट्ठाने उदकं तिट्ठति, तत्थ मनुस्सा मच्छानं विनासाय मदनफलविसादीनि पक्खिपित्वा गच्छन्ति मच्छा तानि खादन्तो मरित्वा उत्ताना उदके पलवन्ता तिट्ठन्ति। यो तत्थ गन्त्वा। याव सामिका नागच्छन्ति ताव्ऽ इमे मच्छे गण्हिस्सामीति गण्हति अग्घवसेन कारेतब्बो।  
पंसुकूलसञ्ञाय गण्हतो अवहारो न्ऽ अत्थि, आहरापेन्ते पन भण्डदेय्यं। मच्छविसं पक्खिपित्वा गतमनुस्सा भाजनानि आहरित्वा पूरेत्वा गच्छन्ति याव पुन पि आगच्छिस्सामा ऽति सालया होन्ति ताव ते सस्सामिकमच्छा ऽव, यदा पन ते अलं अम्हाकन् ति मिराऌअय पक्कमन्ति, ततो पट्ठाय थेय्यचित्तेन गण्हन्तस्स दुक्कटं। पंसुकूलसञ्ञिस्स अनापत्ति। यथा च मच्छकच्छपेसु एवं सब्बाय पि ओदकजातिया विनिच्छयो वेदितब्बो।

[पगे ३३२]  
३३२ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।]   
    
--उदकट्ठकथा निट्ठिता--।  
    
नावट्ठे पठमं ताव नावं दस्सेन्तो नावा नाम याय तरतीति आदिम् आह। तस्मा इध अन्तमसो रजकदोणिकापि वेणुकलापको पि नावा त्व्ऽ एव वेदितब्बा। सीमासम्मन्नने पन धुवनावा अन्तो खणित्वा वा फलकेहि बन्धित्वा वा कता सब्बन्तिमेन परिच्छेदेन तिण्णं वाहनिका एव वत्टति, इध पन एकस्स पि वाहनिका नावा त्व्ऽ एव वुच्चति।  
नावाय निक्खित्तन् ति यं किञ्चि इन्द्रियबद्धं वा अनिन्द्रियबद्धं वा, तस्स अवहारलक्खणं थलट्ठे वुत्तनयेन्ऽ एव वेदितब्बं। नावां अवहरिस्सामीति आदिम्हि च दुतियपरियेसनगमनाअमसनफन्दापनानि वुत्तनयान्ऽ एव।  
बन्धनं मोचेतीति एत्थ पन याव बन्धना मुत्तमत्ते ठाना न चवति, तस्सा बन्धनं याव न मुत्तं होति ताव दुक्कटं। मुत्ते पन थुल्लच्चयम् पि पाराजिकम् पि होति, तं परतो आविभविस्सति, सेसं वुत्तनयम् एव, अयं ताव पाऌइवण्णना। अयं पन्ऽ एत्थ पाऌइमुत्तकविनिच्छयो, चण्डसोते बन्धित्वा ठपितनावाय एकं ठानं बन्धनम् एव, तस्मिं मुत्तमत्ते पाराजिकं, तत्थ युत्ति पुब्बे वुत्ता एव। विप्पनट्ठनावा पन यं यं उदकप्पदेसं फरित्वा ठिता होति स्वास्सा ठानं, तस्मा तं उद्धं वा उच्चारेन्तस्स अधो वा ओपिऌआपेन्तस्स चतूऔ दिसासु फुट्ठोकासं अतिक्कामेन्तस्स अतिक्कन्तमत्ते पाराजिकं। निच्चले उदके अबन्धनं अत्तनो धम्मताय ठितनावं पुरतो वा पच्छतो वा वामदक्खिणपस्सतो वा कड्ढन्तस्स एकेन्ऽ अन्तेन फुट्ठोकासं अपरेन उदके पतिट्ठितन्तेन अतिक्कन्तमत्ते पाराजिकं। उद्धं केसग्गमत्तं उदकतो मोचिते अधो नावातलेन फुट्ठोकासं मुखवट्टिं अतिक्कन्तमत्ते पाराजिकं। तीरे बन्धित्वा निच्चले उदके ठपितनावाय बन्धनञ् च ठितोकासो चा ऽति द्वे ठानानि,

[पगे ३३३]  
भ्विभ्_इ।२।] सुत्तविभङ्ग-वण्णना ३३३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तं पठमं बन्धना मोचेति थुल्लच्चयं।  
पच्छा छन्नं आकारानं अञ्ञतरेन चावेति पाराजिकं। पठमं ठाना चावेत्वा पच्छा बन्धनं मोचेति एस्ऽ एव नयो। थले उस्सादेत्वा उक्कुज्जेत्वा ठपितनावाय फुट्ठोकासो ऽव ठानं, तस्सा पञ्चह्ऽ आकारेहि ठानपरिच्छेदो वेदितब्बो। निक्कुज्जेत्वा ठपितनावाय पन मुखवट्टिया फुट्ठोकासो ऽव ठानं तस्सापि पञ्चह्ऽ आकारेहि ठानपरिच्छेदं ञत्वा यतो कुतोचि फुट्ठोकासं उद्धं च केसग्गमत्तं अतिक्कन्तमत्ते पाराजिकं वेदितब्बं।  
थलं पन उस्सादेत्वा द्विन्नं दारुघटिकानं उपरि ठपितनावाय दारुघटिकानं फुट्ठोकासो येव ठानं।  
तस्मा तत्थ मञ्चपादमत्थके येव पतिट्ठितबद्धसाटके नागदन्तेसु ठपितभिण्डिवाले च वुत्तनयेन विनिच्छयो वेदितब्बो। योत्तबद्धाय पन नावाय सट्ठिसत्तति व्यामप्पमाणं योत्तं अमोचेत्वा ऽव आकड्ढित्वा पठविलग्गं कत्वा सह योत्तेन थले ठपिताय नावाय न फुट्ठोकासमत्तम् एव ठानं, अथ खो योत्तकोटितो पट्ठाय याव नावाय पठवियं पतिट्ठितोकासस्स पच्छिमन्तो ताव दीघतो तिरियं पन नावाय च योत्तस्स च पठवियं पतिट्ठितपरियन्तपमाणं ठानन् ति वेदितब्बं, तं दीघतो वा तिरियतो वा कड्ढन्तस्स एकेन्ऽ अन्तेन फुट्ठोकासं अपरेन पठवियं पतिट्ठितन्तेन अतिक्कन्तमत्ते, उद्धं केसग्गमत्तं सह योत्तेन पठवितो मोचिते पाराजिकं। यो पन तित्थे ठितनावं आरुहित्वा थेय्यचित्तो अरित्तेन वा पियेन वा पाजेति पाराजिकं। सचे पन छत्तं वा पणामेत्वा चीवरं वा पादेहि अक्कमित्वा हत्थेहि उक्खिपित्वा लकारसदिसं कत्वा वातं गण्हापेति बलवा च वातो आगम्म नावं हरति, वातेन्ऽ एव साहटा होति, पुग्गलस्स न्ऽ अत्थि अवहारो, पयोगो अत्थि सो पन ठानाचावनपयोगो न होति।

[पगे ३३४]  
३३४ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यदि पन तं नावं एवं गच्छन्तं पकति गमनं पच्छिन्दित्वा अञ्ञं दिसाभागं नेति पाराजिकं। सयम् एव यं किञ्चि गामतित्थं सम्पत्तं थाना अचावेन्तो ऽव विक्किणित्वा गच्छति न्ऽ एव अत्थि अवहारो भण्डदेय्यं पन होतीति।  
--नावट्ठकथा निट्ठिता--।  
    
यानट्थे यानं ताव दस्सेन्तो यानं नाम वय्हन्ति आदिम् आह। तत्थ उपरि मण्डपसदिसं पदरच्छन्नं सब्बपलिगुण्ठिमं वा छादेत्वा कतं वय्हं। उभोसु पस्सेसु सुवण्णरजतादिमया गोपानसियो दत्वा गरुऌअपक्खकनयेन कता सन्दमानिका, रथो च सकटञ् च पाकटम् एव, तेसु यत्थ कत्थचि सविञ्ञाणकं वा अविञ्ञाणकं वा रासिआदिवसेन ठपितं भन्डं थेय्यचित्तेन ठाना चावेन्तस्स नावट्ठे च थलट्ठे च वुत्तनयेन पाराजिकं वेदितब्बं। अयं पन विसेसो यानट्ठं। तण्डुऌआदिभण्डं पिटकेन गण्हतो पिटके अनुक्खित्ते पि पिटकं पहरित्वा तण्डुलादीनं एकाबद्धभावे विकोपिते पाराजिकं। थलट्ठादीसु पि अयं नयो लब्भति। यानं अवहरिस्सामीति आदिम्हि दुतियपरियेसनादीनि वुत्तनयान्ऽ एव ठाना चावेतीति एत्थ पन दुकयुत्तस्स यानस्स द्विन्नं गोणानं अट्ठपादा द्वे च चक्कानीति दसठानानि, तं थेय्यचित्तस्स धुरे निसीदित्वा पाजयतो गोणानं पादुद्धारे थुल्लच्चयं।  
चक्कानं पन पठवियं पतिट्ठितपदेसतो केसग्गमत्ते अतिक्कन्ते पाराजिकं। सचे पन गोणा नायं अम्हाकं सामिको ति ञत्वा धुरं छड्ढेत्वा आकड्ढन्ता तिट्ठन्ति वा फन्दन्ति वा रक्खति ताव। गोणे पन उजुकं पटिपादेत्वा धुरं आरोपेत्वा दऌहं योजेत्वा पाचनेन विज्झित्वा पाजेन्तस्स वुत्तनयेन्ऽ एव तेसं पादुद्धारे थुल्लच्चयं, चक्कातिक्कमे पाराजिकं। सचे पि सकद्दमे मग्गे एकं चक्कं कद्दमे लग्गं होति दुतियचक्कं गोणा प्रैवत्तेन्ता पवएट्ट्न्ति, एकस्स ठितत्ता न ताव अवहारो होति,

[पगे ३३५]  
भ्विभ्_इ।२।] सुत्तविभङ्ग-वण्णना ३३५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] गोणे पुन उजुकं पटिपादेत्वा पाजेन्तस्स ठितचक्के केसग्गमत्तं फुट्ठोकासं अतिक्कन्ते पाराजिकं। चतुयुत्तकस्स पन अट्ठारसट्ठानानि, अट्ठयुत्तकस्स चतुत्तिंसा ति एतेन्ऽ उपायेन युत्तयानस्स ठानभेदो वेदितब्बो।  
यं पन अयुत्तकं धुरे एकाय पच्छतो च द्वीहि उपत्थम्भनीहि उपत्थम्भेत्वा ठपितं, तस्स तिण्णं उपत्थम्भनीनं चक्कानञ् च वसेन पञ्चठानानि। सचे धुरे उपत्थम्भनी हेट्ठा भागे कप्पकता होति छठानानि। पच्छतो पन अनुपत्थम्भेत्वा धुरे उपत्थम्भितस्से ऽव उपत्थम्भनीवसेन तीणि वा चत्तारि वा ठानानि।  
धुरेन फलकस्स वा दारुकस्स वा उपरि ठपितस्स तीणि ठानानि। तथा पठवियं ठपितस्स, तं कड्ढित्वा उक्खिपित्वा वा पुरतो च पच्छतो च ठाना चावेन्तस्स थुल्लच्चयं। चक्कानं पतिट्ठितट्ठाने केसग्गमत्तं अतिक्कन्ते पाराजिकं। चक्कानि अपनेत्वा द्वीहि अक्खसीसेहि दारूनं उपरि ठपितस्स द्वेठानानि, तं कड्ढेन्तो वा उक्खिपन्तो वा फुट्ठोकासं अतिक्कामेति पाराजिकं। भूमिया ठपितस्स धूरेन च चतुहि च अक्खुद्धीहि पतिट्ठितवसेन पञ्चठानानि, तं धूरे गहेत्वा कड्ढतो उद्धीनं पच्छिमन्तेहि पुरिमन्ते अतिक्कन्ते पाराजिकं। उद्धीसु गहेत्वा कड्ढतो उद्धीनं पुरिमन्तेहि पच्छिमन्ते अतिक्कन्ते पाराजिकं। पस्से गहेत्वा कड्ढतो उद्धीनं येव तिरियं पतिट्ठितट्ठानस्स अतिक्कमेन पाराजिकं। मज्झे गहेत्वा उक्खिपतो केसग्गमत्ते पठवितो मुत्ते पाराजिकं। अथ उद्धिखाणुका न होन्ति, समम् एव भागं कत्वा मज्झे विज्झित्वा अक्खसीसानि पवेसितानि होन्ति, तं हेट्ठिमतलस्स सामन्ता सब्बं पठविं फुसित्वा तिट्ठति।  
तत्थ चतुसु दिसासु उद्धञ् च फुट्ठट्ठानातिक्कमवसेन पाराजिकं वेदितब्बं। भूमियं नाभिया ठपितचक्कस्स एकम् एव ठानं, तस्स पञ्चह्ऽ आकारेहि परिच्छेदो, नेमिपस्सेन च नाभिया च फुसित्वा ठितस्स द्वेठानानि, नेमिया उट्ठितभागं पादेन अतिक्कमित्वा भूमिं फुसापेत्वा अरेसु वा नेमिया वा गहेत्वा उक्खिपन्तस्स अत्तना कतट्ठानं ठानं न होति,

[पगे ३३६]  
३३६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मा तस्मिं ठिते पि अवसेसट्ठाने अतिक्कन्तमत्ते पाराजिकं। भित्तिं निस्साय ठपितचक्कस्स पि द्वेठानानि, तत्थ पठमं भित्तितो मोचेन्तस्स थुल्लच्चयं। पच्छा पठवितो केसग्गमत्तुद्धारे पाराजिकं। पठमं भूमितो मोचेन्तस्स पन सचे भित्तियं पतिट्ठितट्ठानं न कुप्पति एस्ऽ एव नयो। अथ अरे गहेत्वा हेट्ठा कड्ढन्तस्स भित्तिं फुसित्वा ठितोकासस्स उपरिमो अन्तो हेट्ठिमं अतिक्कमति पाराजिकं। मग्गपटिपन्ने याने यानसामिको केनचिद् एव करणीयेन ओरोहित्वा मग्गा ओक्कन्तो होति। अथञ्ञो भिक्खु पटिपथं आगच्छन्तो आरक्खसुञ्ञं पस्सित्वा यानं अवहरिस्सामीति आरोहति, तस्स पयोगं विना येव गोणा गहेत्वा पक्कन्ता अवहारो न्ऽ अत्थि, सेसं नावाय वुत्तसदिसन् ति।  
--यानट्ठकथा निट्ठिता--।  
    
इतो परं भारो येव भारट्ठं, सो सीसभारादिवसेन चतुधा दस्सितो, तत्थ सीसभारादीसु असम्मोहत्थं सीसादीनं परिच्छेदो वेदितब्बो। तत्थ सीसं ताव पुरिमगले गलवाटको, पिट्ठिगले केसञ्चि केसन्ते आवत्तो होति गलकस्स्ऽ एव उभोसु पस्सेसु केसञ्चि केसा ओरुय्ह जायन्ति, ये कण्णचूऌइका ति वुच्चन्ति, तेसं अधोभागो चा ऽति अयं हेत्ठिमपरिच्छेदो। ततो उपरि सीसं, एत्थन्तरे ठितभारो सीसभारो नाम। उभोसु पस्सेसु कण्णचूऌइकाहि पट्ठाय हेट्ठा, कप्परेहि पट्ठाय उपरि, पिट्ठिगलावत्ततो च गलवाटकतो च पट्ठाय हेट्ट्ठा, पिट्ठिवेमज्झावत्ततो च उपपरिच्छेदमज्झे हदयाअवाटतो च पट्ठाय उपरि खन्धो, एत्थन्तरे ठितभारो खन्धभारो नाम। पिट्ठिवेमज्झावत्ततो पन हदयाअवाटतो च हेट्ठा याव पादनखसिखा, अयं कटिपरिच्छेदो, एत्थन्तरे समन्ततो सरीरे ठितभारो कटिभारो नाम। कप्परतो पट्ठाय पन हेट्ठा याव हत्थनखसिखा, अयं ओलम्बकपरिच्छेदो एत्थन्तरे ठितभारो ओलम्बको नाम। इदानि सीसे भारन् ति आदीसु अयं अपुब्बविनिच्छयो।

[पगे ३३७]  
भ्विभ्_इ।२।] सुत्तविभङ्ग-वण्णना ३३७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यो भिक्खु इदं गहेत्वा एत्थ याहीति सामिकेहि अनाणत्तो सयम् एव, मय्हं इदं नाम देथ अहं वो भण्डं वहामीति तेसं भण्डं सीसेन आदाय गच्छन्तो थेय्यचित्तेन तं भण्डं आमसति दुक्कटं।  
यथावुत्तसीसपरिच्छेदं अनतिक्कमन्तो ऽव इतो चितो च घंसेन्तो सारेति पि, पच्चा सारेति पि थुल्लच्चयं।  
खन्दं ओरोपितमत्ते किञ्चापि सामिकानं वहतू ऽति चित्तं अत्थि, तेहि पन अनाणत्तत्ता पाराजिकं। खन्धं पन अनारोपेत्वापि सीसतो केसग्गमत्तं मोचेन्तस्स पाराजिकंयमकभारस्स पन एको भागो सीसे पतिट्ठाति, एको पिट्ठियं। तत्थ द्विन्नं ठानानं वसेन विनिच्छयो वेदितब्बो। अयम् पन सुद्धसीसभारादीनं येव वसेन देसना आरद्धा। यो चायं सीसभारे वुत्तो, खन्धभारादीसु पि अयम् एव विनिच्छयो। हत्थे भारन् ति एत्थ पन हत्थेन गहितत्ता ओलम्बको हत्थे भारो ति वुत्तो। सो पठमं येव भूमितो ऽव गहितो होतु सुद्धचित्तेन सीसादीहि वा हत्थे भारो त्व् एव सङ्ख्यं गच्छति, तं थेय्यचित्तेन तादिसं गहणट्ठानं दिस्वा भूमियं वा गच्छादीसु वा निक्खिपन्तस्स हत्थतो मुत्तमत्ते पाराजिकं। भूमितो गण्हातीति एत्थ पन तेसं भारानं यं किञ्चि पातरासादि कारणा सुद्धचित्तेन भूमियं निक्खिपित्वा पुन थेय्यचित्तेन केसग्गमत्तं उद्धरन्तस्स पाराजिकन् ति।  
--भारट्ठकथा निट्ठिता--।  
    
आरामट्ठे पि आरामं ताव दस्सेन्तो आरामो नाम पुप्फारामो फलारामो ति आह। तेसु वस्सिकादीनं पुप्फनको पुप्फारामो। अम्बफलादीनं फलनके फलारामो।  
आरामे चतुहि ठानेहि निक्खित्तस्स विनिच्छयो भुम्मट्ठादीसु वुत्तनयो एव। तत्थ जातके पन मूलन् ति उसीरहिरिवेरादिकं यं किञ्चि मूलं, तं उप्पाटेत्वा पा उप्पाटितं वा गण्हतो येन मूलेन वत्थं पूरेति, तस्मिं गहिते पाराजिकं।

[पगे ३३८]  
३३८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कन्दो पि मूलेन्ऽ एव सङ्गहीतो, उप्पाटेन्तस्स च्ऽ एत्थ अप्पमत्तके पि अच्छिन्ने थुल्लच्चयम् एव।  
तत्थ विनिच्छयो भीसे वुत्तनयेन वेदितब्बो। तचन् ति भेसज्जत्थाय वा रजनत्थाय वा उपभोगगमनूपगं यं किञ्चि रुक्खत्तचं उप्पाटेत्वा उप्पाटितं वा गण्हन्तस्स मूले वुत्तनयेन पाराजिकं। पुप्फन् ति वस्सिकमल्लिकादि यं किञ्चि पुप्फं। ओचिनित्वा वा ओचितं वा गण्हन्तस्स उप्पलपदुमेसु वुत्तनयेन पाराजिकं। पुप्फानम् पि हि वण्टं वा बन्धनं वा अच्छिन्नं रक्खति।  
वण्टब्भन्तरे पन केसञ्चि सूचिका होति, सा न रक्खति।  
फलन् ति अम्बफलतालफलादि यं किञ्चि, तं रुक्खतो गण्हन्तस्स विनिच्छयो रुक्खे लगितक्कथायं वुत्तो, अपनेत्वा ठपितं भुम्मट्ठादीसु सङ्गहीतम् एव। आरामं अभियुञ्जतीति परसन्तकं मम सन्तको अयन् ति मुसा भणित्वा अभियुञ्जति अदिन्नादानस्स पयोगत्ता दुक्कटं, सामिकस्स विमतिं उप्पादेतीति विनिच्छयकुसलताय बलवनिस्सितादि भावेन वा आरामसामिकस्स संसयं जनेति।  
कथं, तं हि तथा विनिच्छयपसुतं दिस्वा सामिको चिन्तेति सक्खिस्सामि नु खो अहं इमं आरामं अत्तनो कातुं न सक्खिस्सामि नु खो ति। एवं तस्स विमतिं उप्पज्जमाना तेन उप्पादिता होति, तस्मा थुल्लच्चयं आपज्जति। धुरं निक्खिपतीति यदा पन सामिको अयं थद्धो कखऌओ जीवितब्रह्मचरियन्तरायम् पि मे करेय्य, अलं दानि मय्हं इमिना आरामेना ऽति धुरं निक्खिपति अभियुञ्जको पाराजिकं आपज्जति। सचे सयम् पि कतधुरनिक्खेपो होति, अथ पन सामिकेन धुरे निक्खित्ते पि अभियुञ्जको धुरं अनिक्खिपित्वा ऽव इमं सुट्ठु पीऌएत्वा मम आणापवत्तिं दस्सेत्वा किङ्कारपटिस्साविभावे नं ठपेत्वा दस्सामीति दातब्बभावे सौस्साहो रक्खति ताव। अथ अभियुञ्जको अच्छिन्दित्वा न दानि नं इमस्स दस्सामीति धुरं निक्खिपति,

[पगे ३३९]  
भ्विभ्_इ।२।] सुत्तविभङ्ग-वण्णना ३३९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सामिको पन धुरं न निक्खिपति पक्खं परियेसति, कालं आगमेति लज्जिपरिसं ताव लभामि पच्छा जानिस्सामीति पुन गहणे येव सौस्साहो होति रक्खति येव, यदा पन सो पि न दस्सामीति सामिको पि न लच्छामीति एवं उभो धुरं निक्खिपन्ति, तदा अभियुञ्जकस्स पाराजिकं। अथ पन अभियुञ्जित्वा विनिच्छयं कुरुमानो अनिट्ठिते विनिच्छये सामिकेन पि धुरनिक्खेपे अकते अत्तनो अस्सामिकभावं जानन्तो येव ततो किञ्चि पुप्फं वा फलं वा गण्हाति भण्डग्घेन कारेतब्बो। धम्मं चरन्तो ति भिक्खुसङ्घे वा राजकुले वा विनिच्छयं करोन्तो। सामिकं पराजेतीति विनिच्छयिकानं उक्कोटं दत्वा कूटसक्खिं ओतारेत्वा आरामसामिकं जिनातीति अत्थो। आपत्ति पाराजिकस्सा ऽति न केवलं तस्स्ऽ एव सञ्चिच्च तस्स अत्थसाधने पवत्तानं कूटविनिच्छयिकानम् पि कूटसक्खीनम् पि सब्बेसं पाराजिकं। एत्थ च सामिकस्स धुरनिक्खेपवसेन्ऽ एव पराजयो वेदितब्बो। अनिक्खित्तधुरो हि अपराजितो ऽव होति।  
धम्मं चरन्तो परज्जतीति सचे पि धम्मेन विनयेन सत्थुसासनेन विनिच्छयस्स पवत्तत्ता सयं पराजयं पापुणाति, एवम् पि मुसावादेन सामिकानं पीऌआकरणप्पच्चया थुल्लच्चयं आपज्जतीति।  
--आरामट्ठकथा निट्ठिता--।  
    
विहाराट्ठे पि चतुहि ठानेहि निक्खित्तं वुत्तनयम् एव।  
अभियोगे पि च्ऽ एत्थ चातुद्दिसं सङ्घं उद्दिस्स भिक्खूनम् दिन्नं विहारं वा परिवेणं वा आवासं वा महन्तम् पि खुद्दकम् पि अभियुञ्जतो अभियोगो न रूहति, अच्छिन्दित्वा गण्हितुम् पि न सक्कोति। कस्मा, सब्बेसं धुरनिक्खेपाभावतो, न ह्ऽ एत्थ सब्बे चातुद्दिसा भिक्खू धुरनिक्खेपं करोन्तीति, दीघभाणकादिभेदस्स पन गणस्स एकपुग्गलस्स वा सन्तकं अभियुञ्जित्वा गण्हन्तो सक्कोति ते धुरं निक्खिपापेतुं। तस्मा तत्थ आरामे वुत्तनयेन विनिच्छयो वेदितब्बो ति।  
--विहारट्ठकथा निट्ठिता--।

[पगे ३४०]  
३४० समन्तपासादिका [भ्विभ्_इ।२।  
खेत्तट्ठे पि खेत्तं ताव दस्सेन्तो खेत्तं नाम यत्थ पुब्बण्णं वा अपरण्णं वा जायतीति आह। तत्थ पुब्बण्णन् ति साऌइआदीनि सत्तधञ्ञानि। अपरण्णन् ति मुग्गमासादीनि उच्छुखेत्तादिकम् पि एत्थ्ऽ एव सङ्गहीतं, इधापि चतुहि ठानेहि निक्खित्तं वुत्तनयम् एव। तत्थ जातके पन साऌइसीसादीनि निरुम्भित्वा वा एकम् एकं हत्थेन्ऽ एव छिन्दित्वा वा असितेन लायित्वा वा बहूनि एकतो उप्पाटेत्वा वा गण्हन्तस्स यस्मिं बीजे वा सीसे वा मुट्ठियं वा मुग्गमासादि फले वा वत्थुं पूरेति, तस्मिं बन्धना मोचितमत्ते पाराजिकं। अच्छिज्जमानो पन दण्डको वा वाको वा तचो वा अप्पमत्तको पि रक्खति। वीहिनाऌअं दीघम् पि होति याव अन्तो नाऌइतो वीहिसीसदण्डको न निक्खमति, ताव रक्खति।  
केसग्गमत्तम् पि नाऌअतो दण्डकस्स हेट्ठिमतले निक्खन्ते भण्डग्घवसेन कारेतब्बो। असितेन लायित्वा गण्हतो पन मुट्ठिगतेसु हेट्ठा छिन्नेसु पि सचे सीसानि जटितानि रक्खति ताव। विजटेत्वा पन केसग्गमत्तम् पि उक्खिपतो सचे वत्थुं पूरेति पाराजिकं। सामिकेहि पन लायित्वा ठपितं सभुसं वा अभुसं वा कत्वा गण्हतो येन वत्थुं पूरेति तस्मिं गहिते पाराजिकं। सचे परिकप्पेति इदं मद्दित्वा पप्फोटेत्वा सारम् एव गण्हिस्सामीति रक्खति ताव। मद्दनपप्फोटनेसु ठाना चावेन्तस्सापि पाराजिकं न्ऽ अत्थि। पच्छा भाजनगते कतमत्ते पाराजिकं। अभियोगो पन्ऽ एत्थ वुत्तनयो एव, खीलसङ्कमणादीसु पठवि नाम अनग्घा, तस्मा सचे एकेन्ऽ एव खीलेन केसग्गमत्तम् पि पठविपदेसं सामिकानं पस्सन्तानं वा अपस्सन्तानं वा अत्तनो सन्तकं करोति तस्मिं खीले नामं छिन्दित्वा व अच्छिन्दित्वा वा सङ्कामितमत्ते तस्स च ये च्ऽ अस्स एकच्छन्दा सब्बेसं पाराजिकं। सचे पन द्वीहि खीलेहि गहेतब्बं होति, पठमे खीले थुल्लच्चयं, दुतिये पाराजिकं। सचे तीहि गहेतब्बं होति, पठमे दुअटं, दुतिये थुल्लच्चयं, ततिये पाराजिकं। एवं बहुकेसु पि अवसाने द्वे ठपेत्वा पुरिमेहि दुक्कटं, अवसाने द्विन्नं एकेन थुल्लच्चयं,

[पगे ३४१]  
भ्विभ्_इ।२।] सुत्तविभङ्ग-वण्णना ३४१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इतरेन पाराजिकं वेदितब्बं। तञ् च खो सामिकानं धुरनिक्खेपेन एवं सब्बत्थ। रज्जुं वा ति मम सन्तकं इदन् ति ञापेतुकामो रज्जुं वा पसारेति, सट्ठिं वा पातेति दुक्कटं। इदानि द्वीहि पयोगेहि अत्तनो सन्तकं करिस्सामीति तेसं पठमे थुल्लच्चयं दुतिये पाराजिकं। वतिं वा ति परस्स खेत्तं परिक्खेपवसेन अत्तनो कातुकामो दारूनि निखणाति पयोगे पयोगे दुक्कटं, एकस्मिं अनागते थुल्लच्चयं, तस्मिं आगते पाराजिकं। सचे तत्तकेन असक्कोन्तो साखापरिवारेन्ऽ एव अत्तनो कातुं सक्कोति, साखापातने पि एस्ऽ एव नयो।  
एवं येन येन परिक्खीपित्वा अत्तनो कातुं सक्कोति, तत्थ तत्थ पठमेहि पयोगेहि दुक्कटं, अवसाने द्विन्नं एकेन थुल्लच्चयं, इतरेन पाराजिकं वेदितब्बं। मरियादं वा ति परस्स खेत्तं मम इदन् ति ञापेतुकामो अत्तनो खेत्तमरियादं केदारसाऌइं यथा परस्स खेत्तं अतिक्कमति एवं सङ्कामेति, पंसुमत्तिकादीहि वा वड्ढेत्वा वित्थतं करोति, अकतं वा पन पतिट्ठपेति, पुरिमपयोगेहि दुक्कटं, द्विन्नं पच्छिमानं एकेन थुल्लच्चयं इतरेन पाराजिकन् ति।  
--खेत्तट्ठकथा निट्ठिता--।  
    
वत्थुट्ठे पि वत्थुं ताव दस्सेन्तो वत्थु नाम आरामवत्थुं विहारवत्थुन् ति आह। तत्थ बीजं वा उपरोपके वा आरोपेत्वा ऽव केवलं भूमिं सोधेत्वा तिण्णं पाकारानं येन केनचि परिक्खिपित्वा वा अपरिक्खिपित्वा वा पुप्फारामादीनं अत्थाय ठपितो भूमिभागो आरामवत्थु नाम। एतेन्ऽ एव नयेन एकविहारपरिवेणाअवासानं अत्थाय ठपितो भूमिभागो विहारवत्थु नाम। यो पि पुब्बे आरामो च विहारो च हुत्वा पच्छा विनस्सित्वा भूमिमत्तो ठितो आरामविहारकिच्चं न करोति, सो पि आरामविहारवत्थुसङ्गहेन्ऽ एव सङ्गहीतो। विनिच्छयो पन्ऽ एत्थ खेत्ते वुत्तसदिसो येवाऽति।  
--वत्थुट्ठकथा निट्ठिता--।  
    
गामट्ठे यं वत्तब्बं तं वुत्तनयम् एव।

[पगे ३४२]  
३४२ समन्तपासादिका [भ्विभ्_इ।२।  
अरञ्ञट्थे अरञ्ञं ताव दस्सेन्तो अरञ्ञं नाम यं मनुस्सानं परिग्गहीतं होति, तं अरञ्ञन् ति आह। तत्थ यस्मा अरञ्ञ नाम मनुस्सानं परिग्गहीतम् पि अत्थि अपरिग्गहीतम् पि, इध पन यं परिग्गहीतं सारक्खं यतो न विना मूलेन कट्ठलतादीनि गहेतुं लब्भन्ति तं अधिप्पेतं। तस्मा यं मनुस्सानं परिग्गहीतं होतीति वत्वा पुन अरञ्ञन् ति वुत्तं। तेन इमम् अत्थं दस्सेति न परिग्गहीतभावो अरञ्ञस्स लक्खणं, यम् पन अरञ्ञलक्खणेन अरञ्ञं मनुस्सानं च परिग्गहीतं, तं इमस्मिम् अत्थे अरञ्ञन् ति। तत्थ विनिच्छयो आरामट्ठादीसु वुत्तसदिसो, तत्थ जातकेसु पन्ऽ एत्थ एकस्मिम् पि महग्घरुक्खे छिन्नमत्ते पाराजिकं। लतं वा ति एत्थ वेत्तो पि लतापि लता एव, तत्थ यो वेत्तो वा लता वा दीघा होति महारुक्खे च गच्छे च विनिविज्झित्वा वा वेठेत्वा वा गता, सा मूले छिन्नापि अवहारं न जनेति अग्गे छिन्नापि।  
यदा पन अग्गे मूले पि छिन्ना होति, तदा अवहारं जनेति।  
सचे पन वेठेत्वा ठिता होति, वेठेत्वा ठिता पन रुक्खतो मोचितमत्ता अवहारं जनेति। तिणं वा ति एत्थ तिणं वा होतु पण्णं वा सब्बं तिणगहणेन गहितं, तं गेहच्छन्नादीनम् अत्थाय परेहि छिन्नं वा अत्तना छिन्दित्वा वा गण्हन्तो भण्डग्घेन कारेतब्बो, न केवलञ् च तिणपण्णम् एव, अञ्ञम् पि यं किञ्चि वाकच्छल्लि आदिं, यत्थ सामिका सालया तं गण्हन्तो भण्डग्गेन कारेतब्बो। तच्छेत्वा ठपितो अद्धगतो पि रुक्खो न गहेतब्बो। यो पन अग्गे च मूले च छिन्नो होति, साखापि ऽस्स पूतिका जाता छल्लियो पि गऌइता, अयं सामिकेहि छड्डितो ति गहेतुं वट्टति। लक्खणच्छिन्नस्सापि यदा लक्खणं छल्लिया परियोनद्धं होति, तदा गहेतुं वट्टति। गेहादीनं अत्थाय रुक्खे छिन्दित्वा यदा तानि कतानि अज्झावुत्थानि च होन्ति, दारूनि पि अरञ्ञे वस्सेन च आतपेन च विनस्सन्ति ईदिसानि पि दिस्वा छड्डितानीति गहेतुं वट्टति। कस्मा, यस्मा अरञ्ञसामिका एतेसं अनिस्सरा, येहि अरञ्ञसामिकानं देय्यधम्मं दत्वा छिन्नानि,

[पगे ३४३]  
भ्विभ्_इ।२।] सुत्तविभङ्ग-वण्णना ३४३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ते एव इस्सरा तेहि च तानि छड्डितानि निरालया तत्थ जाता ति। यो भिक्खु पठमं येव अरञ्ञपालानं देय्यधम्मं दत्वा अरञ्ञं पविसित्वा यथारुचिते रुक्खे गाहापेति, तस्स तेसं आरक्खट्ठानं अगन्त्वापि यथारुचितेन मग्गेन गन्तुं वट्टति। अथापि पविसन्तो अदत्वा निक्खमन्तो दस्सामीति रुक्खे गाहापेत्वा निक्खमन्तो तेसं दातब्बं दत्वा गच्छति वट्टति एव। अथापि आभोगं कत्वा गच्छति देहीति वुत्ते दातब्बम् एव। सचे कोचि अत्तनो धनं दत्वा भिक्खुस्स गन्तुं देथा ऽति वदति लद्धकप्पम् एव गन्तुं वट्टति। सचे पन कोचि इस्सरजातिको धनं अदत्वा ऽव भिक्खूनं भागं मा गण्हथा ऽति वारेति, अरञ्ञपाला च मयं भिक्खूनं तापसानञ् च अगण्हन्ता कुतो लच्छाम देथ भन्ते ति वदन्ति दातब्बम् एव। यो पन अरञ्ञपालेसु निद्दायन्तेसु वा कीऌआपसुतेसु वा कत्थचि पक्कन्तेसु वा आगन्त्वा कुहिम् अरञ्ञपाला ति पक्कोसित्वापि अदिस्वा गच्छति भण्डदेय्यं। यो पि आरक्खट्ठानं पत्वा कम्मट्ठानादीनि मनसिकरोन्तो वा अञ्ञविहितो वा असतिया अतिक्कमति भण्डदेय्यम् एव। यस्सापि तं ठानं पत्तस्स चोरो वा हत्थी वा वाऌअमिगो वा महामेघो वा वुट्ठहति, सो च तम्हा उपद्दवा मुञ्चितुकम्यताय सहसा तं ठानं अतिक्कमति रक्खति ताव भण्डदेय्यं पन होति।  
इदम् पन रञ्ञे आरक्खट्ठानं नाम सुङ्कघाततो पि गरुकतरं, सुङ्कघातकस्स हि परिच्छेदं अनुक्कमित्वा दूरतो ऽव परिहरन्तो दुक्कटम् एव आपज्जति, इदम् पन थेय्यचित्तेन परिहरन्तस्स आकासेन गच्छतो पि पाराजिकं एव, तस्मा एत्थ अप्पमत्तेन भवितब्बन् ति।  
--अरञ्ञट्ठकथा निट्ठिता--।  
    
उदके पन भाजनगतन् ति उदकदुल्लभकाले उदकमनिकादीसु भाजनेसु सङ्गोपित्वा ठपितं, तं यस्मिं भाजने ठपितं होति तं भाजनं आविञ्जित्वा वा छिद्दं कत्वा वा तत्थ पोक्खरणितऌआकेसु च अत्तनो भाजनं पवेसेत्वा गण्हन्तस्स सप्पितेलेसु वुत्तनयेन विनिच्छयो वेदितब्बो।

[पगे ३४४]  
३४४ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मरियादच्छेदने पन तत्थ जातकभूतगामेन सद्धिम् पि मरियादं छिन्दन्तस्स अदिन्नादानपयोगत्ता दुक्कटं, तञ् च पन पनारे होति। अन्तो ठत्वा बहि मुखो छिन्दन्तो बहि अन्तेन कारेतब्बो। बहि ठत्वा अन्तो मुखो छिन्दन्तो अन्तो अन्तेन कारेतब्बो। अन्तो च बहि च छिन्दन्तो मज्झे ठपेत्वा तं छिन्दन्तो मज्झेन कारेतब्बो।  
मरियादं दुब्बलं कत्वा गावो पक्कोसेति वा गामदारकेहि वा पक्कोसापेति ता आगन्त्वा खुरेहि मरियादं छिन्दन्ति, तेन्ऽ एव छिन्ना होति। मरियादं दुब्बलं कत्वा गावो उदके पवेस्ति गामदारकेहि वा पवेसापेति, ताहि उट्ठापितवीचियो मरियादं भिन्दित्वा गच्छन्ति गामदारके वा उदके कीऌअथा ऽति वदति, कीऌअन्ते वा उत्रासेति, तेहि उट्ठापितवीचियो पि मरियादं भिन्दित्वा गच्छन्ति, अन्तो उदके जातं रुक्खं छिन्दति, अञ्ञेन वा छिन्दापेति, तेन पि पतन्तेन उट्ठापितवीचियो मरियादं भिन्दित्वा गच्छन्ति, तेन्ऽ एव छिन्ना होति। मरियादं दुब्बलं कत्वा तऌआकरक्खणत्थाय तऌआकतो निब्बहनौदकं वा निद्धमनतुम्बं वा पिदहति, अञ्ञतो गच्छन्तं वा उदकं यथा एत्थ पविसति एवं पालिं वा बन्धति, मातिकं वा उजुकं करोति, तस्स उपरिभागे ठितं अत्तनो तऌआकं वा भिन्दति, उस्सन्नं उदकं मरियादं गहेत्वा गच्छति, तेन्ऽ एव छिन्ना होति, सब्बत्थ निक्खन्तौदकग्घानुरूपेन अवहारेन कारेतब्बो।  
निद्धमनपनाऌइं उग्घाटेत्वा नीहरन्तस्सापि एस्ऽ एव नयो।  
सचे पन तेन मरियादाय दुब्बलाय कताय अत्तनो धम्मताय आगन्त्वा वा अनाणत्तेहि गामदारकेहि आरोपिता वा गावियो खूरेहि मरियादं भिन्दन्ति अत्तनो येव धम्मताय अनाणत्तेहि वा गामदारकेहि उदके पवेसिता वीचियो उट्ठापेन्ति, गामदारका वा सयम् एव पविसित्वा कीऌअन्ता उट्ठापेन्ति, अन्तो उदके वा रुक्खो अञ्ञेन छिज्जमानो पतित्वा उट्ठापेति, उट्ठापिता वीचियो मरियादं भिन्दन्ति। सचे पि मरियादं दुब्बलं कत्वा सुक्खतऌआकस्स उदकनिब्बहनट्ठानं उदकनिद्धमनतुम्बं वा पिदहति,

[पगे ३४५]  
भ्विभ्_इ।२।] सुत्तविभङ्ग-वण्णना ३४५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अञ्ञतो गमनमग्गे वा पालिं बन्धति सुक्खमातिकं वा उजुकं करोति, पच्छा देवे वुट्ठे उदकं आगन्त्वा मरियादं भिन्दति, सब्बत्थ भण्डदेय्यं। यो पन निदाघेसु सुक्खवापिया मरियादं याव तलं पापेत्वा भिन्दति,  
पच्छा देवे वुट्ठे आगतागतं उदकं पलायति भण्डदेय्यं। यत्तकं तप्पच्चया सस्सं उप्पज्जति, ततो पादमत्तग्घनकम् पि अदेन्तो सामिकानं धुरनिक्खेपेन अस्समणो होति। यं पन सब्बसाधारणं तऌआकं होति, तऌआके उदकस्स सब्बे पि मनुस्सा इस्सरा। हेट्ठतो पन्ऽ अस्स सस्सानि करोन्ति, सस्सपायनत्थं तऌआकतो महामातिका निक्खमित्वा खेत्तमज्झेन याति, सापि सन्दनकाले सब्बसाधारणा। ततो पन खुद्दकमातिका नीहरित्वा अत्तनो अत्तनो केदारेसु उदकं पवेसेन्ति, तं अञ्ञेसं गहेतुं न देन्ति, निदाघसमये ऽव उदके मन्दीभूते वारेन उदकं देन्ति, यो उदकवारे सम्पत्ते न लभति, तस्स सस्सानि मिलायन्ति, तस्मा अञ्ञेसं वारे अञ्ञो गहेतुं न लभति। तत्थ यो भिक्खु परेसं खुद्दकमातिकतो वा केदारतो वा उदकं थेय्यचित्तेन अत्तनो वा परस्स वा मातिकं वा केदारं वा पवेसेति अटविमुखं वा वाहेति, अवहारो व्ऽ अस्स होति।  
यो पि चिरेन मे उदकवारो भविस्सति, इदन् च सस्सं मिलायतीति परेसं केदारे पविसन्तस्स उदकस्स पविसनमग्गं पिदहित्वा अत्तनो केदारं पवेसेति, अवहारो एव। सचे पन तऌआकतो अनिग्गते परेसं मातिकामुखं असम्पत्ते वा उदके सुक्खमातिका येव यथा आगच्छन्तं उदकं अञ्ञेसं केदारे अपविसित्वा अत्तनो येव केदारं पविसति, एवं तत्थ तत्थ बन्धति, अनिक्खन्तेसु बन्धा, निक्खन्ते भण्डदेय्यं। तऌआकं गन्त्वा सयम् एव निद्ध मनपनाऌइं उग्घाटेत्वा अत्तनो केदारं पवेसेन्तस्सापि न्ऽ अत्थि अवहारो।

[पगे ३४६]  
३४६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कस्मा, तऌआकं निस्साय खेत्तस्स कतत्ता, कुरुन्दीआदीसु पन अवहारो ति वुत्तं। तं वत्थुं कालञ् च देसञ् चा ऽति इमिना लक्खणेन न समेति, तस्मा महाअट्ठकथाय वुत्तम् एव युत्तन् ति।  
--उदककथा निट्ठिता--।  
    
दन्तपोणं आरामट्ठकविनिच्छयेन विनिच्छिनितब्बं। अयम् पन विसेसो, यो सङ्घस्स वेतनाभतो हुत्वा देवसिकं वा पक्खमासं वा वारेन वा दन्तकट्ठं आहरति, सो तं आहरित्वा छिन्दित्वापि याव भिक्खुसङ्घं न सम्पटिच्छापेति ताव तस्स्ऽ एव होति, तस्मा तं थेय्यचित्तेन गण्हन्तो भण्डग्घेन कारेतब्बो। तत्थ जातकं पन गरुभण्डं, तम् पि भिक्खुसङ्घेन रक्खितगोपितं गण्हन्तो भण्डग्घेन कारेतब्बो। एस्ऽ एव नयो गणपुग्गलगिहीमनुस्स सन्तके पि, छिन्नके अच्छिन्नके च, तेसं आरामुय्यानभूमीसु जाते सामणेरा वारेन भिक्खुसङ्घस्स दन्तकट्ठं आहरन्ता आचरियौपज्झायानम् पि आहरन्ति। तं याव छिन्दित्वा सङ्घं न सम्पटिच्छापेन्ति ताव सब्बं तेसं येव होति, तस्मा तम् पि थेय्यचित्तेन गण्हन्तो भण्डग्घेन कारेतब्बो। यदा पन ते छिन्दित्वा सङ्घस्स पटिच्छापेत्वा दन्तकट्ठमाऌअके निक्खिपन्ति यथासुखं भिक्खुसङ्घो परिभुञ्जतू ऽति। ततो पट्ठाय अवहारो न्ऽ अत्थि, वत्तम् पन जानितब्बं। यो हि देवसिकं सङ्घमज्झे ओसरति, तेन दिवसे दिवसे एकम् एव दन्तकट्ठं गहेतब्बं। यो पन देवसिकं न ओसरति, पधानघरे वसित्वा धम्मसवणे उपोसथग्गे वा दिस्सति, तेन पमाणं सल्लक्खेत्वा चत्तारि पञ्चदन्तकट्ठानि अत्तनो वसनट्ठाने ठपेत्वा खादितब्बानि। तेसु खीणेसु सचे पुन पि दन्तकट्ठमाऌअके बहूनि होन्ति येव, पुन पि आहरित्वा खादितब्बानि। यदि पन पमाणं असल्लक्खेत्वा आहरति, तेसु अक्खीणेसु येव माऌअके खीयन्ति। केचि थेरा येहि गहितानि, ते पटिआहरन्तू ऽति वदेय्युं, केचि खादन्तु पुन सामणेरा आहरिस्सन्तीति। तस्मा विवादपरिहारत्थं पमाणं सल्लक्खेतब्बं।

[पगे ३४७]  
भ्विभ्_इ।२।] सुत्तविभङ्ग-वण्णना ३४७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] गहणे पन दोसो न्ऽ अत्थि, मग्गं गच्छन्तेनापि एकं वा द्वे वा थविकाय पक्खिपित्वा गन्तब्बन् ति।  
--दन्तकट्ठकथा निट्ठिता--।  
    
वनस्पतीति वनस्स पति, वनजेट्ठकरुक्खस्स्ऽ एतं अधिवचनं। इध पन सब्बो पि मनुस्सेहि परिग्गहितरुक्खो अधिप्पेतो। अम्बलबुजपनसादिको, यत्थ वा पन मरिचवल्लिआदीनि रोपेन्ति, सो छिज्जमानो सचे एकाय पि छल्लिया वा वाकेन वा सकलिकाय वा फेग्गुना वा सम्बन्धो ऽव हुत्वा भूमियं पतति, रक्खति ताव। यो पन छिन्नो पि वल्लीहि वा सामन्तरुक्खसाखाहि वा सम्बन्धो सन्धारितत्ता उजुकम् एव तिट्ठति, पतन्तो वा भूमिं न पापुणाति न्ऽ अत्थि तत्थ परिहारो, अवहारो एव होति। यो पि ककचेन छिन्नो अच्छिन्नो विय हुत्वा तथ्ऽ एव तिट्ठति, तस्मिम् पि एस्ऽ एव नयो। यो पन रुक्खं दुब्बलं कत्वा पच्छा चालेत्वा पातेति, अञ्ञेन वा चालापेति, अञ्ञं वास्स सन्तिके रुक्खं छिन्दित्वा अज्झोत्थरति, परेन वा अज्झोत्थरापेति, मक्कटे वा परिपातेत्वा तत्थ आरोपेति, अञ्ञेन वा आरोपापेति, वग्गुलियो वा तत्थ आरोपेति, परेन वा आरोपापेति, ता तं रुक्खं पातेन्ति, तस्स्ऽ एव अवहारो। सचे पन तेन रुक्खे दुब्बले कते अञ्ञो अनाणत्तो एव तं चालेत्वा पातेति अञ्ञेन वा चालापेति रुक्खेन च अज्झोत्थरति, अत्तनो धम्मताय मक्कटा वा वग्गुलियो वा आरोहन्ति, परो वा अनाणत्तो आरोपेति, सयं वा एस वातमुखं सोधेति बलववातो आगन्त्वा रुक्खं पातेति, सब्बत्थ भण्डदेय्यं। वातमुखसोधनं पन्ऽ एत्थ असम्पत्ते वाते सुक्खमातिकाय उजुकरणादीहि समेति, नो अञ्ञथा। रुक्खं आविज्झित्वा सत्थेन वा आकोटेति, अग्गिऽं वा देति मण्डुकण्टकं वा विसं वा आकोटेति, येन सो मरति, सब्बत्थ भण्डदेय्यम् एवा ऽति।  
--वनस्पतिकथा निट्ठिता--।

[पगे ३४८]  
३४८ समन्तपासादिका [भ्विभ्_इ।२।  
हरणके, अञ्ञस्स हरणकभण्डं थेय्यचित्तो आमसतीति परं सीसभारादीहि भण्डम् आदाय गच्छन्तं दिस्वा एतं हरिस्सामीति वेगेन गन्त्वा आमसति, एत्तावतास्स दुक्कटं। फन्दापेतीति आकड्ढनविकड्ढनं करोति सामिको न मुञ्चति, तेन्ऽ अस्स थुल्लच्चयं। ठाना चावेतीति आकड्ढित्वा सामिकस्स हत्थतो मोचेति, तेन्ऽ अस्स पाराजिकं।  
सचे पन तं भण्डसामिको उट्ठहित्वा पोथेत्वा पुन तं भण्डं मोचापेत्वा गण्हेय्य, भिक्खु पठमगहणेन्ऽ एव पाराजिको। सीसतो वा कण्णतो वा गीवतो वा हत्थतो वा अलङ्कारं छिन्दित्वा मोचेत्वा वा गण्हन्तस्स सीसादीहि मोचितमत्ते पाराजिकं। हत्थे पन वऌअयं वा कटकं वा अनीहरित्वा अग्गबाहं घंसन्तो वा अपरापरं वा सारेति, आकासगतं वा करोति रक्खति ताव। रुक्खमूलचीवरवंसेसु वलयम् इव न पाराजिकं जनेति। कस्मा, सविञ्ञाणकत्ता। सविञ्ञाणककोट्ठासगतं हि याव ततो न नीहटं ताव तत्थ्ऽ एव होति, एस्ऽ एव नयो अङ्गुलिमुद्दिकपादअककटूपगपिलन्धनेसु। यो पन परस्स निवत्थसाटकं अच्छिन्दति, परो च सलज्जिताय सहसा न मुच्चति,  
एकेन्ऽ अन्तेन चोरो कड्ढति, एकेन्ऽ अन्तेन परो रक्खति ताव।  
परस्स हत्थतो मुत्तमत्ते पाराजिकं। अथापि कड्ढन्तस्स छिन्दित्वा वा एकदेसो हत्थगतो होति, सो च पादं अग्घति पाराजिकम् एव। सह भण्डहारकन् ति सभण्डहारकं, भण्डं नेस्सामीति चिन्तेत्वा इतो याहीति भण्डहारकं तज्जेति। सो भीतो चोरेन अधिप्पेतदिसाभिमुखो हुत्वा एकं पादं सङ्कामेति चोरस्स थुल्लच्चयं, दुतिये पाराजिकं॥ पातापेतीति अथापि चोरो भण्डहारकस्स हत्थे आवुधं दिस्वा सासङ्को हुत्वा पातापेत्वा गहेतुकामो एकमन्तं पटिक्कम्म सन्तज्जेत्वा पातापेति, परस्स हत्थतो मुत्तमत्ते पाराजिकं। पातापेति आपत्ति दुक्कटस्साति आदि पन परिकप्पवसेन वुत्तं।

[पगे ३४९]  
भ्विभ्_इ।२।] सुत्तविभङ्ग-वण्णना ३४९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यो हि भण्डं पातापेत्वा यं मम रुच्चति तं गहेस्सामीति परिकप्पेत्वा पातापेति, तस्स पातापने च आमसने च दुक्कटं, फन्दापने थुल्लच्चयं, पादग्घनकस्स ठाना चावने पाराजिकं। तं पच्छा परिपातियमानस्स मुञ्चतो पि न्ऽ अत्थि येव समणभावो।  
यो पि भण्डहारकं अतिक्कमन्तं दिस्वा अनुबन्धन्तो तिट्ठ तिट्ठ भण्डं पातेहीति वत्वा पातापेति, तस्स पि तेन हत्थतो मुत्तमत्ते पाराजिकं। यो पन तिट्ठ तिट्ठा ऽति वदति पातेहीति न वदति, इतरो ऽव तं ओलोकेत्वा सचे एस मं पापुणेय्य घातेय्यापि मन्तिसालयो ऽव हुत्वा तं भण्डं गहणट्ठाने पक्खिपित्वा पुन निवत्तित्वा गहेस्सामीति पक्कमति, पातनप्पच्चया पाराजिकं न्ऽ अत्थि।  
आगन्त्वा पन थेय्यचित्तेन गण्हतो उद्धारे पाराजिकं।  
अथ पन्ऽ अस्स एवं होति मया पातापेन्तेन्ऽएव इमं मम सन्तकं कतं ति। ततो नं सकसञ्ञाय गण्हाति गहणे रक्खति भण्डदेय्यं पन होति। देहीति वुत्ते अदेन्तस्स सामिकानं धुरनिक्खेपे पाराजिकं। सो इमं छड्डेत्वा गतो, अनज्झावुत्थकं दानि इदन् ति पंसुकूलसञ्ञाय गण्हतो पि एस्ऽ एव नयो। अथ वा पन सामिको तिट्ठ तिट्ठा ऽति वुत्तमत्तेन्ऽ एव ओलोकेन्तो तं दिस्वा न दानि इदं मय्हन् ति धुरनिक्खेपं कत्वा निरालयो छेड्डेत्वा पलायति, तं थेय्यचित्तेन गण्हतो उद्धारे दुक्कटं, आहरापेन्ते दातब्बं, अदेन्तस्स पाराजिकं। कस्मा, तस्स पयोगेन छड्डितत्ता ति महा-अट्ठकथाय वुत्तं। अञ्ञेसु पन विचारणा एव न्ऽ अत्थि। पुरिमनयेन्ऽ एव सकसञ्ञाय वा पंसुकूलसञ्ञाय वा गण्हन्ते पि अयम् एव विनिच्छयो ति।  
--हरणककथा निट्ठिता--।  
    
उपनिधिम्हि नाहं गण्हामीति सम्पजानमुसावादे पि अदिन्नादानस्स पयोगत्ता दुक्कटं। किं तुम्हे भणथ, न्ऽ एव्ऽ इदं मय्हं अनुरूपं न तुम्हाकन् ति आद्मि वदन्तस्सापि दुक्कटम् एव। रहो मया एतस्स हत्थे ठपितं न अञ्ञो कोचि जानाति।

[पगे ३५०]  
३५० समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] दस्सति नु खो मे नो ति सामिको विमतिं उप्पादेति भिक्खुस्स थुल्लच्चयं। तस्स फरुसादिभावं दिस्वा सामिको न मय्हं दस्सतीति धुरं निक्खिपति, तत्र सचायं भिक्खु किलमेत्वा तं दस्सामीति दाने सौस्साहो रक्खति ताव। सचे पि सो दाने निरुस्साहो भण्डसामिको पन गहणे सौस्साहो रक्खतेव। यदि पन तस्मिं दाने निरुस्साहे, भण्डसामिको न मय्हं दस्सतीति धुरं निक्खिपति, एवं उभिन्नं धुरनिक्खेपेन भिक्खुनो पाराजिकं। यदि पि मुखेन दस्सामीति वदति, चित्तेन पन अदातुकामो, एवम् पि सामिकस्स धुरनिक्खेप पाराजिकं।  
तम् पन उपनिधि नाम सङ्गोपनत्थाय अत्तनो हत्थे परेहि ठपितभण्डं अगुत्तदेसतो ठाना चावेत्वा गुत्ते ठाने ठपनत्थाय हरतो अनापत्ति। थेय्यचित्तेन पि ठानाचावेन्तस्स अवहारो न्ऽ अत्थि। कस्मा, अत्तनो हत्थे निक्खित्तत्ता, भण्डदेय्यं पन होति। थेय्यचित्तेन परिभुञ्जतो पि एस्ऽ एव नयो, तावकालिकगहणे पि तथ्ऽ एव।  
धम्मं चरन्तो ति आदि वुत्तनयं एव, अयं ताव पाऌइवण्णना। पाऌइमुत्तकविनिच्छयो पन्ऽ एत्थ पत्तचकुक्कादि वसेन एकं वुत्तो। एको किर भिक्खु परस्स महग्घे पत्ते लोभं उप्पादेत्वा तं हरितुकामो ठपितट्ठानम् अस्स सुट्ठु सल्लक्खेत्वा अत्तनो पि पत्तं तस्स्ऽ एव सन्तिके ठपेसि। सो पच्चूससमये आगन्त्वा धम्मं वाचापेत्वा निद्दायमानं महाथेरम् आह, वन्दामि भन्ते ति। को एसो ति। अहं भन्ते आगन्तुकभिक्खु कालस्स्ऽ एव्ऽ अम्हि गन्तुकामो, असुकस्मिं च मे ठाने ईदिसेन नाम अंसवट्टकेन ईदिसाय पत्तत्थविकाय पत्तो ठपितो, साधु भन्ते तं लभेय्यं ति। थेरो पविसित्वा तं गण्हि, उद्धारे येव चोरस्स पाराजिकं। सचे आगन्त्वा को ऽसि त्वं अवेलाय आगतो ति वुत्ते भीतो पलायति,

[पगे ३५१]  
भ्विभ्_इ।२।] सुत्तविभङ्ग-वण्णना ३५१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पाराजिकं पत्वा ऽव पलायति, थेरस्स पन सुद्धचित्तत्ता अनापत्ति। थेरो तं गण्हिस्सामीति अञ्ञं गण्हि, एस्ऽ एव नयो। अयं पन अञ्ञं तादिसम् एव गण्हन्ते युज्जति मनुस्सविग्गहे आणत्तसदिसवधस्मिं विय। कुरुन्दियं पन पदवारेन कारेतब्बो ति वुत्तं, तं तादिसम्, एव गण्हन्ते युज्जति, तं मञ्ञमानो अत्तनो पत्तं गण्हित्वा अदासि, चोरस्स सामिकेन दिन्नत्ता पाराजिकं न्ऽ अत्थि, असुद्धचित्तेन गहितत्ता दुक्कटं।  
तं मञ्ञमानो चोरस्स्ऽ एव पत्तं गण्हित्वा अदासि, इधापि चोरस्स अत्तनो सन्तकत्ता पाराजिकं न्ऽ अत्थि, असुद्धचित्तेन पन गहितत्ता दुक्कटम् एव, सब्बत्थ थेरस्स अनापत्ति।  
अपरो पत्तं चोरेस्सामीति तथ्ऽ एव निद्दायमानं थेरं वन्दि, को अयन् ति च वुत्ते, अहं भन्ते गिलानभिक्खु एकं ताव मे पत्तं देथ गामद्वारं गन्त्वा भेसज्जं आहरिस्सामीति। थेरो इध गिलानो न्ऽ अत्थि, चोरो अयं भविस्सतीति सल्लक्खेत्वा इमं हरतू ऽति अत्तनो वेरिभिक्खुस्स पत्तं नीहरित्वा अदासि, द्विन्नम् पि उद्धारे येव पाराजिकं।  
वेरिभिक्खुस्स पत्तो ति सञ्ञाय अञ्ञस्स पत्तं उद्धरन्ते पि एस्ऽ एव नयो। सचे पन वेरिस्सायन् ति सञ्ञाय चरस्स पत्तं उद्धरित्वा देति, वुत्तनयेन्ऽ एव थेरस्स पाराजिकं, चोरस्स दुक्कटं। अथ वेरिस्सा ऽति मञ्ञमानो अत्तनो पत्तं देति, वुत्तनयेन्ऽ एव उभिन्नम् पि दुक्कटं। एको महाथेरो उपट्ठाकं दहरभिक्खुं पत्तचीवरं गण्ह असुकं नाम गामं गन्त्वा पिण्डाय चरिस्सामा ऽति आह।  
दहरो गहेत्वा थेरस्स पच्छतो गच्छन्तो थेय्यचित्तं उप्पादेत्वा सचे सीसे भारं खन्धे करोति, पाराजिकं न्ऽ अत्थि। कस्मा, आणत्तिया गहितत्ता। सचे पन मग्गतो ओक्कम्म अटविं पविसति पदवारेन कातब्बो। अथ निवत्तित्वा विहाराभिमुखो पलायित्वा विहारं पविसित्वा गच्छति, उपचारातिक्कमे पाराजिकं। अथापि महाथेरस्स निवासनपरिवत्तकट्ठानतो गामाभिमुखो पलायति, गामूपचारातिक्कमे पाराजिकं। यदि पन उभो पिण्डय चरित्वा भुत्वा वा गहेत्वा वा निक्खमन्ति,

[पगे ३५२]  
३५२ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] थेरो च पुन पि तं वदेति पत्तचीवरं गण्ह विहारं गमिस्सामा ऽति, तत्र चे सो पुरिमनयेन्ऽ एव सीसे भारं खन्धे करोति रक्खति ताव।  
अतविं पविसति, पदवारेन कारेतब्बो, निवत्तित्वा गामाभिमुखो येव पलायति, गामूपचारातिक्कमे पाराजिकं।  
पुरतो विहाराभिमुखो पलायित्वा विहारे अठत्वा अनिसीदित्वा अवूपसन्तेन्ऽ एव थेय्यचित्तेन गच्छति, उपचारातिक्कमे पाराजिकं। यो पन अनाणत्तो गण्हति, तस्स सीसे भारं खन्धे करणादीसु पि पाराजिकं, सेसं पुरिमसदिसम् एव।  
यो पन असुकं नाम विहारं गन्त्वा चीवरं धोवित्वा रजित्वा वा एहीति वुत्ते साधू ऽति गहेत्वा गच्छति, तस्सापि अन्तरामग्गे थेय्यचित्तं उप्पादेत्वा सीसे भारं खन्धे करणादीसु पाराजिकं न्ऽ अत्थि, मग्गा ओक्कमने पदवारेन कारेतब्बो। तं विहारं गन्त्वा तथ्ऽ एव वसन्तो थेय्यचित्तेन परिभुञ्जन्तो जीरापेति, चोरा वास्स तं हरन्ति, अवहारो न्ऽ थि, भण्डदेय्यं पन होति, ततो निक्खमित्वा आगच्छतो पि एस्ऽ एव नयो। सो पन अनाणत्तो थेरेन निमित्ते वा कते सयम् एव वा किलिट्ठं सल्लक्खेत्वा देथ भन्ते चीवरं अमुकं नाम गामं गन्त्वा रजित्वा आहरिस्सामीति गहेत्वा गच्छति, तस्स अन्तरामग्गे थेय्यचित्तं उप्पादेत्वा सीसे भारं खन्धे करणादीसु पाराजिकं। कस्मा, अनाणत्तिया गहितत्ता। मग्गा ओक्कमतो पि पटिनिवत्तित्वा तम् एव विहारं आगन्त्वा विहारसीमं अतिक्कमतो पि वुत्तनयेन्ऽ एव पाराजिकं। तत्थ गन्त्वा रजित्वा पच्छागच्छतो पि थेय्यचित्तेन उप्पन्ने एस्ऽ एव नयो। सचे पन यत्थ गतो तत्थ वा अन्तरामग्गे विहारे वा तम् एव विहारं पच्चागन्त्वा तस्स एकपस्से वा उपचारसीमं अनतिक्कमित्वा वसन्तो थेय्यचित्तेन परिभुञ्जन्तो जीरापेति चोरा वास्स तं हरन्ति, यथा तथा वा नस्सति भण्डदेय्यं, उपचारसीमं अतिक्कमतो पन पाराजिकं।  
यो पन थेरेन निमित्ते कयिरमाने देथ भन्ते अहं रजित्वा आहरिस्सामीति वत्वा कत्थ गन्त्वा भन्ते रजामीति पुच्छति,

[पगे ३५३]  
भ्विभ्_इ।२।] सुत्तविभङ्ग-वण्णना ३५३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] थेरो च तं यत्थ इच्छसि तत्थ गन्त्वा रजाहीति वदति, अयं विस्सट्ठदूतो नाम, थेय्यचित्तेन पलायन्तो पि न अवहारेन कारेतब्बो। थेय्यचित्तेन पन पलायतो पि परिभोगेन वा अञ्ञथा वा नासयतो पि भण्डदेय्यम् एव होति। भिक्खु भिक्खुस्स हत्थे कञ्चि परिक्खारं पहिणाति असुकविहारे असुकभिक्खुस्स देहीति, तस्स थेय्यचित्त्च् उप्पन्ने सब्बट्ठानेसु असुकं नाम विहारं गन्त्वा चीवरं धोवित्वा वा रजित्वा वा एहीति एत्थ वुत्तसदिसो विनिच्छयो। अपरो भिक्खुं पहिणितुकामो निमित्तं करोति को नु खो गहेत्वा गमिस्सतीति। तत्र चे एको देथ भन्ते अहं गहेत्वा गमिस्सामीति गहेत्वा गच्छति, तस्स थेय्यचित्ते उप्पन्ने सब्बट्ठानेसु देथ भन्ते चीवरं असुकं नाम गामं गन्त्वा रजित्वा आहरिस्सामीति एत्थ वुत्तसदिसो विनिच्छयो। थेरेन चीवरत्थाय वत्थं लभित्वा उपट्ठाककुले ठपितं होति, अथ्ऽ अस्स अन्तेवासिको वत्थं हरितुकामो तत्र गन्त्वा तं किर वत्थं देथा ऽति थेरेन पेसितो विय वदति, तस्स वचनं सद्दहित्वा उपासकेन ठपितं उपासिका वा उपासिकाय ठपितं उपासको वा अञ्ञो वा कोचि नीहरित्वा देति, उद्धारे येव्ऽ अस्स पाराजिकं। सचे पन थेरस्स उपट्ठाकेहि इमं थेरस्स दस्सामा ऽति अत्तनो वत्थं ठपितं होति, अथ्ऽ अस्स अन्तेवासिको तं हरितुकामो तत्थ गन्त्वा थेरस्स किर वत्थं दातुकामत्थ तं देथा ऽति वदति, ते च्ऽ अस्स सद्दहित्वा मयं भन्ते भोजेत्वा दस्सामा ऽति ठपयिम्ह, हन्द गण्हाहीति देन्ति सामिकेहि दिन्नत्ता पाराजिकं न्ऽ अत्थि, असुद्धचित्तेन पन गहितत्ता दुक्कटं भण्डदेय्यञ् च होति। भिक्खु भिक्खुस्स वत्वा गामं गच्छति इत्थन्नामो मम वस्सावासिकं दस्सति तं गहेत्वा ठपेय्यासीति। साधू ऽति सो भिक्खु तेन दिन्नं महग्घसाटकं अत्तना लद्धेन अप्पग्घसाटकेन सद्धिं ठपेत्वा तेन आगतेन अत्तनो महग्घसाटकस्स लद्धभावं ञत्वा वा अञ्ञत्वा वा देहि मे वस्सावासिकन् ति वुत्ते तव थूलसाटको लद्धो, मय्हं पन साटको महग्घो, द्वे पि अमुकस्मिं नाम ओकासे ठपिता, पविसित्वा गण्हाहीति वदति,

[पगे ३५४]  
३५४ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तेन पविसित्वा थूलसाटके गहिते इतरस्स इतरं गण्हतो उद्धारे पाराजिकं। अथापि तस्स साटके अत्तनो नामं अत्तनो च साटके तस्स नामं लिखित्वा गच्छ नामं वाचेत्वा गण्हाहीति वदति, तत्रापि एस्ऽ एव नयो।  
यो पन अत्तना च तेन च लद्धसाटके एकतो ठपेत्वा तं एवं वदति तया च मया च लद्धसाटका द्वे पि अन्तोगब्भे ठपिता, गच्छ यं इच्छसि तं विचिनित्वा गण्हा ऽति, सो च लज्जाय आवासिकेन लद्धं थूलसाटकम् एव गण्हेय्य, तत्र्ऽ आवासिकस्स विचिनित्वा गहितावसेसं इतरम् गण्हतो अनापत्ति। आगन्तुको भिक्खु आवासिकानं चीवरकम्मं करोन्तानं समीपे पत्तचीवरं ठपेत्वा एते सङ्गोपिस्सन्तीति मञ्ञमानो नहायितुं वा अञ्ञत्र वा गच्छति।  
सचे तं आवासिका सङ्गोपेन्ति इच्च् एतं कुसलं, नो चे नट्ठे गीवा न होति, सचे पि सो इदं भन्ते ठपेथा ऽति वत्वा गच्छति, इतरे च किच्चपसुतत्ता न जानन्ति, एस्ऽ एव नयो। अथापि ते इदं भन्ते ठपेथा ऽति वुत्ता मयं व्यावटा ऽति पटिक्खिपन्ति, इतरो च अवस्सं ठपेस्सन्तीति अनादियित्वा गच्छति एस्ऽ एव नयो। सचे पन याचिता अयाचिता वा मयं ठपेस्साम त्वं गच्छा ऽति वदन्ति तं सङ्गोपितब्बं, नो चे सङ्गोपेन्ति नट्ठे गीवा। कस्मा सम्पटिच्छितत्ता। यो भिक्खु भण्डागारिको हुत्वा पच्चूससमये एव भिक्खूनं पत्तचीवरानि हेट्ठापासादं ओरोपेत्वा द्वारं अपिदहित्वा तेसम् पि अनारोचेत्वा ऽव दूरे भिक्खाचारं गच्छति, तानि ते चोरा हरन्ति तस्स्ऽ एव गीवा। यो पन भिक्खूहि ओरोपेथ भन्ते पत्तचीवरानि कालो सलाकगहणस्सा ऽति वुत्ते समागतत्था ऽति पुच्छित्वा आम समागतम्हा ऽति वुत्ते पत्तचीवरानि नीहरित्वा निक्खिपित्वा भण्डागारद्वारं बन्धित्वा तुम्हे पत्तचीवरानि गहेत्वा हेट्ठापासादद्वारं जग्गित्वा गच्छेय्याथा ऽति वत्वा गच्छति। तत्र च्ऽ एको अलसजातिको भिक्खु भिक्खूसु गतेसु पच्छा अक्खीनि पुञ्छन्तो उट्ठहित्वा उदकट्ठानं वा मुखधोवनत्थं वा गच्छति,

[पगे ३५५]  
भ्विभ्_इ।२।] सुत्तविभङ्ग-वण्णना ३५५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तं खणं दिस्वा चोरा पत्तचीवरं हरन्ति सुहटं, भण्डागारिकस्स गीवा न होति। सचे पि कोचि भण्डागारिकस्स अनारोचेत्वा ऽव भण्डागारे अत्तनो परिक्खारं ठपेति, तस्मिम् पि नट्ठे भण्डागारिकस्स गीवा न होति।  
सचे पन भण्डागारिको तं दिस्वा अट्ठाने ठपितन् ति गहेत्वा ठपेति नट्ठे तस्स गीवा। सचे पि ठपितभिक्खुना मया भन्ते ईदिसो नाम परिक्खारो ठपितो, उपधारेय्याथा ऽति वुत्ते साधू ऽति सम्पटिच्छति, दुन्निक्खित्तं वा मञ्ञमानो अञ्ञस्मिं ठाने ठपेति, तस्स्ऽ एव गीवा। नाहं जानामीति पटिक्खिपन्तस्स पन न्ऽ अत्थि गीवा। यो पि तस्स पस्सन्तस्स्ऽ एव ठपेति, भण्डागारिकञ् च न सम्पटिच्छापेति नट्ठं सुनट्ठम् एव। सचे तं भण्डागारिको अञ्ञत्र ठपेति नट्ठे गीवा। सचे भण्डागारं सुगुत्तं सब्बो सङ्घस्स च चेतियस्स च परिक्खारो तत्थ्ऽ एव ठपीयति भण्डागारिको च बालो अब्यत्तो द्वारं विवरित्वा धम्मकथं वा सोतुं अञ्ञं वा किञ्चि कातुं कत्थचि गच्छति, तं खणम् दिस्वा यत्तकं चोरा हरन्ति, सब्बं तस्स गीवा। भण्डागारतो निक्खमित्वा बहि चङ्कमन्तस्स वा द्वारं विवरित्वा सरीरं उतुं गाहापेन्तस्स वा तत्थ्ऽ एव समणधम्मानुयोगेन निसिन्नस्स वा तत्थ्ऽ एव निसीदित्वा केनचि कम्मेन व्यावटस्स वा उच्चारपस्सावपीऌइतस्स वा सतो तत्थ्ऽ एव उपचारे विज्जमाने बहि गच्छतो वा अञ्ञेन वा केनचि आकारेन पमत्तस्स सतो द्वारं विवरित्वा वा विवटम् एव पविसित्वा वा सन्धिं छिन्दित्वा वा यत्तकं तस्स पमादप्पच्चया चोरा हरन्ति, सब्बं तस्स्ऽ एव गीवा।  
उण्हसमये पन वातपानं विवरित्वा निपज्जितुं वट्टतीति वदन्ति। उच्चारपीऌइतस्स पन तस्मिं उपचारे असति अञ्ञत्थ गच्छन्तस्स गिलानपक्खे ठितत्ता अविसयो तस्मा गीवा न होति। यो पन अन्तो उण्हपीऌइतो द्वारं सुगुत्तं कत्वा बहि निक्खमति, चोरा च तं गहेत्वा द्वारं विवरा ऽति वदन्ति, याव ततियं न विवरितब्बं। यदि पन ते चोरा सचे न विवरसि, तञ् च मारेस्साम द्वारञ् च छिन्दित्वा परिक्खारं हरिस्सामा ऽति फरसुआदीनि उक्खिपन्ति,

[पगे ३५६]  
३५६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मयि च मते सङ्घस्स च सेनासने विनट्ठे गुणो न्ऽ अत्थीति विवरितुं वट्टति, इधापि अविसयत्ता गीवा न्ऽ अत्थीति वदन्ति। सचे कोचि आगन्तुको कुञ्चिकं वा देति द्वारं वा विवरति यत्तकं चोरा हरन्ति सब्बं तस्स गीवा। सङ्घेन वा गणेन वा भण्डागारगुत्तत्थाय सूचियन्तकञ् च कुञ्चिकमुद्दिका च योजेत्वा दिन्ना होति, भण्डागारिको घटिकमत्तं दत्वा निपज्जति, चोरा विवरित्वा परिक्खारं हरन्ति तस्स्ऽ एव गीवा।  
सूचियन्तकञ् च कुञ्चिकमुद्दिकञ् च योजेत्वा निपन्नं पन्ऽ एतं सचे चोरा आगन्त्वा विवरा ऽति वदन्ति, तत्थ पुरिमनयेन्ऽ एव पटिपज्जितब्बं। एवं गुत्तिं कत्वा निपन्ने पन सचे भित्तिं वा छदनं वा भिन्दित्वा उम्मग्गेन वा पविसित्वा हरन्ति, न तस्स गीवा। सचे भण्डागारे अञ्ञे पि थेरा वसन्ति, विवटे द्वारे अत्तनो परिक्खारं गहेत्वा गच्छन्ति, भण्डागारिको तेसु गतेसु द्वारं जग्गति, सचे तत्थ किञ्चि अवहरति भण्डागारिकस्स इस्सरताय भण्डागारिकस्स्ऽ एव गीवा। थेरेहि पन सहायेहि भवितब्बं अयं सामिचि। यदि भण्डागारिको तुम्हे बहि ठत्वा ऽव तुम्हाकं परिक्खारं गण्हथ मा पविसित्था ऽति वदति, तेसञ् च एको लोऌअमहाथेरो सामणेरेहि च्ऽ एव उपट्ठाकेहि च सद्धिं भण्डागारं पविसित्वा निसीदति च्ऽ एव निपज्जति च यत्तकं भण्डं नस्सति सब्बं तस्स गीवा, भण्डागारिकेन पन अवसेसत्थेरेहि च सहायेहि भवितब्बं। अथ भण्डागारिको ऽव लोऌअसामणेरे च उपट्ठाके च गहेत्वा भण्डागारे निसीदति च्ऽ एव निपज्जति च, यं तत्थ नस्सति सब्बं तस्स्ऽ एव गीवा। तस्मा भण्डागारिकेन्ऽ एव तत्थ वसितब्बं, अवसेसेहि अप्प्ऽ एव रुक्खमूले वसितब्बं, न च भण्डागारेहि। यो पन अत्तनो अत्तनो सभागभिक्खूनं वसनगब्भेसु परिक्खारं ठपेन्ति, परिक्खारे नट्ठे येहि ठपितो तेसं येव गीवा, इतरेहि पन सहायेहि भवितब्बं।  
यदि पन सङ्घो भण्डागारिकस्स विहारे येव यागुभत्तं दापेति, सो च भिक्खाचारत्थाय गामं गच्छति नट्ठं तस्स्ऽ एव गीवा।

[पगे ३५७]  
भ्विभ्_इ।२।] सुत्तविभङ्ग-वण्णना ३५७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] भिक्खाचारं पविसन्तेहि अतिरेकचीवररक्खणत्थाय ठपितविहारचारिकस्सापि यागुभत्तं वा निवापं वा लभमानस्स्ऽ एव भिक्खाचारं गच्छतो यं तत्थ नस्सति सब्बं गीवा। न केवलञ् च एतम् एव, भण्डागारिकस्स विय यं तस्स पमादप्पच्चया नस्सति सब्बं गीवा।  
सचे विहारो महा होति अञ्ञं पदेसं रक्खितुं गच्छन्तस्स अञ्ञस्मिं पदेसे निक्खित्तं हरन्ति, अविसयत्ता गीवा न होति। ईदिसे पन विहारे वेमज्झे सब्बेसं ओसरणट्ठाने परिक्खारे ठपेत्वा निसीदितब्बं, विहारचारिका वा द्वे तयो ठपेतब्बा। सचे तेसम् पि अप्पमत्तानं इतो चितो च रक्खतं येव किञ्चि नस्सति गीवा न होति। विहारचारिके बन्धित्वा हरितभण्डम् पि चोरानं पटिपथं गतेसु अञ्ञेन मग्गेन हरितभण्डम् पि न तेसं गीवा। सचे विहारचारिकानं विहारे दातब्बं यागुभत्तं वा निवापो वा न होति, तेहि पत्तब्बलाभतो अतिरेका द्वे तिस्सो यागुसलाका तेसं पहोनकभत्तसलाका च ठपेतुं वट्टति। निबद्धं कत्वा पन न ठपेतब्बा, मनुस्साहि विप्पटिसारिनो होन्ति विहारचारिका येव अम्हाकं भत्तं भुञ्जन्तीति, तस्मा परिवत्तेत्वा ठपेतब्बा। सचे तेसं सभागा सलाकभत्तानि आहरित्वा देन्ति, इच्च् एतं कुसलं, नो चे देन्ति वारं गाहापेत्वा नीहरापेतब्बानि, सचे विहारचारिको द्वे तिस्सो सलाका चत्तारि पञ्च सलाकभत्तानि च लभमानो ऽवा भिक्खाचारं गच्छति, भण्डागारिकस्स विय सब्बं नट्ठं गीवा होति। सचे सङ्घस्स विहारपालानं दातब्बं भत्तं वा निवापो वा न्ऽ अत्थि, भिक्खु विहारवारं गहेत्वा अत्तनो अत्तनो निस्सितके जग्गन्ति, सम्पत्तं वारं अगहेतुं न लब्भति, यथा अञ्ञे भिक्खू करोन्ति, तथ्ऽ एव कातब्बं। भिक्खूहि पन असहायस्स वा अदुतियस्स वा यस्स सभागो भिक्खु भत्तं आनेत्वा दाता न्ऽ अत्थि, एवरूपस्स वारो न पापेतब्बो। यम् पि पाकवट्टत्थाय विहारे ठपेन्ति, तं गहेत्वा उपजीवन्तेन ठातब्बं। यो तं न उपजीवति वारं न गाहापेतब्बं फलाफलत्थाय पि विहारे भिक्खुं ठपेन्ति जग्गित्वा गोपेत्वा फलवारेन भाजेत्वा खादन्ति,

[पगे ३५८]  
३५८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यो तानि खादति तेन ठातब्बं, अनुपजीवन्तो न गाहापेतब्बो। सेनासनमञ्चपीठपच्चत्थरणरक्खणत्थाय पि ठपेन्ति, आवासे वसन्तेन ठातब्बं, अब्भोकासिको पन रुक्खमूलिको वा न गाहेतब्बो। एको नवको होति, बहुस्सुतो पन बहुन्नं धम्मं वाचेति, परिपुच्छं देति, पाऌइं वण्णेति, धम्मकथं कथेति, सङ्घस्स भारं नित्थरति, अयं लाभं परिभुञ्जन्तो पि आवासे वसन्तो पि वारं न गाहेतब्बो, पुरिसविसेसो नाम ञातब्बो ति वदन्ति। उपोसथागारपटिमाघरजग्गिकस्स पन द्विगुणं यागुभत्तं देवसिकं तण्डुऌअनाऌइ संवच्छरे तिचीवरं दसवीसग्घनकं कप्पियभण्डञ् च दातब्बं। सचे पन तस्स तं लभमानस्स्ऽ एव पमादेन तत्थ किञ्चि नस्सति सब्बं गीवा, बन्धित्वा बलक्कारेन अच्छिन्नं पन न गीवा। तत्थ चेतियस्स वा सङ्घस्स वा सन्तकेन चेतियस्स सन्तकं रक्खापेतुं वट्टति। चेतियस्स सन्तकेन सन्घस्स सन्तकं रक्खापेतुं न वट्टति। यम् पन चेतियस्स सन्तकेन सद्धिं सङ्घस्स सन्तकं ठपितं होति, तं चेतियसन्तके रक्खापिते रक्खितम् एव होतीति एवं वट्टति। पक्खवारेन उपोसथागारादीनि रक्खतो पि पमादवसेन नट्ठं गीवा येवा ऽति।  
--उपनिधिकथा निट्ठिता--।  
    
सङ्कं ततो हनन्तीति सुङ्कघातं सुङ्कट्ठानस्स्ऽ एतं अधिवचनं, तं हि यस्मा ततो सुङ्कारहं भन्डं सुङ्कं अदत्वा नीहरन्ता रञ्ञो सुङ्कं हनन्ति विनासेन्ति, तस्मा सुङ्कघातन् ति वुत्तं। तत्र पविसित्वा ति तत्र पब्बतखण्डादीसु रञ्ञा परिच्छेदं कत्वा ठपिते सुङ्कट्ठाने पविसित्वा। राजग्घं भण्डन् ति राजारहं भण्डं, यतो रञ्ञो पञ्चमासकं वा अतिरेकपञ्चमासकं वा अग्घनकं सुङ्कं दातब्बं होति, तं भण्डन् ति अत्थो।

[पगे ३५९]  
भ्विभ्_इ।२।] सुत्तविभङ्ग-वण्णना ३५९  
राजकन् ति पि पाठो अयम् एव अत्थो। थेय्यचित्तो ति इतो रञ्ञो सुङ्कं न दस्सामीति थेय्यचित्तं उप्पादेत्वा तं भण्डं आमसति दुक्कटं। ठपितट्ठानतो गहेत्वा थविकायं वा पक्खिपति, पटिच्छन्नट्ठाने वा ऊरुना सद्धिं बन्धति थुल्लच्चयं। सङ्कट्ठानेन परिच्छिन्नत्ता ठानाचावनं न होति, सुङ्कट्ठानपरिच्छेदं दुतियं पादं अतिक्कामेति पाराजिकं। बहि सुङ्कघातं पातेतीति राजपुरिसानं अञ्ञविहतभावं पस्सित्वा अन्तो ठितो ऽव बहिपतनत्थाय खिपति, तञ् चे अवस्सपतनकं हत्थतो मुत्तमत्ते पाराजिकं। तञ् चे रुक्खे वा खाणुम्हि वा पटिहतं बलववातवेगुक्खित्तं वा हुत्वा पुन अन्तो येव पतति रक्खति, पुन गण्हित्वा खिपति पुब्बे वुत्तनयेन्ऽ एव पाराजिकं। भूमियं पतित्वा वट्टन्तं पुन अन्तो पविसति पाराजिकं एव। कुरुन्दिय-सङ्खेपट्ठकथासु पन सचे बहि पतितं ठत्वा ठत्वा वट्टन्तं पविसति पाराजिकं। सचे अतिट्ठमानं येव वट्टित्वा पविसति रक्खतीति वुत्तं। अन्तो ठत्वा हत्थेन वा पादेन वा यट्ठिया वा वट्टेति, अञ्ञेन वा वट्टापेति, सचे अठत्वा वट्टमानं गतं पाराजिकं। अन्तो ठत्वा ठत्वा बहिगच्छन्तं रक्खति, वट्टित्वा गमिस्सतीति वा अञ्ञो नं वट्टेस्सतीति वा अन्तो ठपितं पच्छा सयं वा वट्टमानं अञ्ञेन वा वट्टितं बहि गच्छति रक्खति येव, सुद्धचित्तेन ठपिते पन तथागच्छन्ते वत्तब्बम् एव न्ऽ अत्थि। द्वे पुटके एकाबद्धे कत्वा सुङ्कट्ठानसीमन्तरे ठपेति। किञ्चापि बहिपुटके सुङ्कं पादं अग्घति, तेन सद्धिं एकाबद्धताय अन्तो पुटके रक्खति। सचे पन परिवत्तेत्वा अब्भन्तरिमं बहि ठपेति पाराजिकं। काजे पि एकाबद्धं कत्वा ठपिते एस्ऽ एव नयो। सचे पन अबन्धित्वा काजकोटियं ठपितमत्तम् एव होति पाराजिकं। गच्छन्ते याने वा अस्सपिट्ठिआदीसु वा ठपेति बहि नीहरिस्सतीति नीहटे पि अवहारो न्ऽ अत्थि, भण्डदेय्यम् पि न होति। कस्मा, अत्र पविट्ठस्स सुङ्कं गण्हन्तू ऽति वुत्तत्ता।

[पगे ३६०]  
३६० समन्तपाका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इदञ् च सुङ्कट्ठानस्स बहि ठितं न च तेन नीतं, तस्मा न्ऽ एव भण्डदेय्यं न पाराजिकं। ठितयानादिसु ठपिते विना तस्स पयोगं गतेसु थेय्यचित्ते पि सति न्ऽ एव्ऽ अत्थि अवहारो।  
यदि पन ठपेत्वा यानादीनि पाजेन्तो अतिक्कामेति, हत्थिसिप्पादीसु वा कतपरिचयत्ता पुरतो ठत्वा एहि रे ति पक्कोसति, सीमातिक्कमे पाराजिकं। एऌअकलोमसिक्खापदे इमस्मिं ठाने अञ्ञं हरापेति अनापत्ति इध पाराजिकं। तत्र अञ्ञस्स याने वा भण्डे वा अजानन्तस्स पक्खिपित्वापि तियोजनं अतिक्कामेति, निस्सग्गियानि होन्तीति पाचित्तियं, इध अनापत्ति। सुङ्कट्ठाने सुङ्कं दत्वा ऽव गन्तुं वट्टति।  
एको आभोगं कत्वा गच्छति सचे सुङ्कं देहीति वक्खन्ति दस्सामि। नो चे वक्खन्ति गमिस्सामीति। तं दिस्वा एको सुङ्किको एको भिक्खु गच्छति गण्हथ नं सुङ्कन् ति च वदति। अपरो कुतो पब्बजितस्स सुङ्कं, गच्छतू ऽति वदति, लद्धकप्पं होति गन्तब्बं। भिक्खूनं सुङ्कं अदत्वा गन्तुं न वट्टति। गण्ह उपासका ऽति वुत्ते पन भिक्खुस्स सुङ्कं गण्हतेहि पत्तचीवरं गहेतब्बं भविस्सति, किं तेन गच्छतू ऽति वुत्ते पि लद्धकप्पम् एव। सचे पि सुङ्किका निद्दायन्ति वा जूतं वा कीऌअन्ति यत्थ कत्थचि वा गता, अयञ् च कुहिं सुङ्किका ति पक्कोसित्वापि न पस्सति, लद्धकप्पम् एव। सचे पि सुङ्कट्ठानं पत्वा अञ्ञविहितो वा किञ्चि चिन्तेन्तो वा सज्झायन्तो वा मनसिकारं अनुयुञ्जन्तो वा चोरहत्थिसीहब्यग्घादीहि सहसा वुट्ठाय समनुबद्धो वा महामेघं वुट्ठितं दिस्वा पुरतो सालं पविसितुकामो वा हुत्वा तं ठानं अतिक्कामेति, लद्धकप्पम् एव। सुङ्कं परिहरतीति एत्थ उपचारं ओक्कमित्वा किन्चापि परिहरति, अवहारो येवा ऽति कुरुन्दट्ठकथायं वुत्तं। महा-अट्ठकथायम् पन परिहरन्तं राजपुरिसा विहेठेन्तीति केवलं आदीनवं दस्सेत्वा उपचारं ओक्कमित्वा परिहरतो दुक्कतं।

[पगे ३६१]  
भ्विभ्_इ।२।] सुत्तविभङ्ग-वण्णना ३६१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अनोक्कमित्वा परिहरतो अनापत्तीति वुत्तं। इदं पालिया समेति, एत्थ द्वीहि लेड्डुपातेहि उपचारो परिच्छिन्दितब्बो ति।  
--सुङ्कघातकथा निट्ठिता--।  
    
इतो परस्मिं एकंसेन अवहारपहोनकपाणं दस्सेन्तो मनुस्सपाणो ति आह, तम् पि भुजिस्सं हरन्तस्स अवहारो न्ऽ अत्थि। यो पि भुजिस्सो मातरा वा पितरा वा आठपितो होति अत्तना वा अत्तनो उपरि कत्वा पञ्ञासं वा सट्ठिं वा अग्गहेसि। तम् पि हरन्तस्स अवहारो न्ऽ अत्थि, धनं पन गतट्ठाने ऽव वड्ढति। अन्तोजातकधनक्कीतककरमराणीतकप्पभेदं। पन दासं येव हरन्तस्स अवहारो होति, तम् एव हि सन्धाय इदं वुत्तं पाणो नाम मनुस्सपाणो वुच्चतीति। एत्थ च गेहदासिया कुच्छिस्मिं दासस्स जातो अन्तोजातको, धनेन कीतो धनक्कीतो, परदेसतो हरित्वा आनेत्वा दासव्यं उपगमितो करमराणीतो ति वेदितब्बो। एवरूपं पाणं हरिस्सामीति आमसति दुक्कटं, हत्थे वा पादे वा गहेत्वा उक्खिपन्तो फन्दापेति थुल्लच्चयं, उक्खिपित्वा पलायितुकामो केसग्गमत्तम् पि ठितट्ठानतो अतिक्कामेति पाराजिकं। केसेसु वा हत्थेसु वा गहेत्वा कड्ढति, पदवारेन कारेतब्बो। पदसा नेस्सामीति तज्जेन्तो वा पहरन्तो वा इतो गच्छाहीति वदति, तेन वुत्तदिसाभागं गच्छन्तस्स दुतियपदवारे पाराजिकं। ये पि तेन सद्धिं एकच्छन्दा होन्ति, सब्बेसं एकक्खणे पाराजिकं। भिक्खुदासं दिस्वा सुखदुक्खं पुच्छित्वा वा अपुच्छित्वा वा गच्छ पलायित्वा सुखं जीवा ऽति वदति, सो चे पलायति दुतियपदवारे पाराजिकं। तं अत्तनो समीपं आगतं अञ्ञो पलायाहीति वदति, सचे भिक्खुसतं पटिपाटिया अत्तनो अत्तनो समीपम् आगतं वदति, सब्बेसं पाराजिकं। यो पन वेगसा पलायन्तं येव पलाय याव तं सामिका न गण्हन्तीति भणति,

[पगे ३६२]  
३६२ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अनापत्ति पाराजिकस्स। सचे पन सनिकं गच्छन्तं भणति, सो च तस्स वचनेन सीघं गच्छति पाराजिकं। पलायित्वा अञ्ञं गामं वा देसं वा गतं दिस्वा ततो पि पलापेन्तस्स पाराजिकम्, एव।  
अदिन्नादानं नाम परियायेन मुच्चति, यो हि एवं वदति,  
त्वं इध किं करोसि, किं ते पलायितुं न वट्टतीति वा किं कत्थचि गन्त्वा सुखं जीवितुं न वट्टतीति वा दासादासियो पलायित्वा अमुकं नाम पदेसं गन्त्वा सुखं जीविस्सन्तीति वा वदति, सो च तस्स वचनं सुत्वा पलायति अवहारो न्ऽ अत्थि।  
यो पि मयं अमुकं नाम पदेसं गच्छाम, तत्र गता सुखं जीवन्ति, अम्हेहि च सद्धिं गच्छन्तानं अन्तरामग्गे पि पाथेय्यादीहि किलमथो न्ऽ अत्थीति वत्वा सुखं अत्तना सद्धिं आगच्छन्तं गहेत्वा गच्छति मग्गगमनवसेन न थेय्यचित्तेन न्ऽ एव्ऽ अत्थि अवहारो। अन्तरामग्गे च चोरेसु उट्ठितेसु अरे चोरा वुट्ठिता वेगेन पलायाहि एहि याहीति वदन्तस्सापि चोरन्तरायमोचनत्थाय वुत्तत्ता अवहारं न वदन्ति  
--पाणकथा निट्ठिता--।  
    
अपदेसु अहि नाम सस्सामिको अहिगुण्ठिकादीहि गहितसप्पो।  
यं कीऌआपेन्तो अड्ढम् पि पादम् पि कहापणम् पि लभन्ति।  
मुञ्चन्तापि हिरञ्ञं वा सुवण्णं वा गहेत्वा ऽव मुञ्चन्ति।  
ते कस्सचि भिक्खुनो निसिन्नोकासं गन्त्वा सप्पकरण्डं ठपेत्वा निद्दायन्ति वा कत्थचि वा गच्छन्ति। तत्र चे सो भिक्खु थेय्यचित्तेन तं करण्डं आमसति दुक्कटं, फन्दापेति थुल्लच्चयं, ठाना चावेति पाराजिकं। सचे पन करण्डकं उग्घाटेत्वा सप्पं गीवाय गण्हति दुक्कटं, उद्धरति थुल्लच्चयं, उजुकं कत्वा उद्धरन्तस्स करण्डतलतो सप्पस्स नण्गुट्ठे केसग्गमत्ते मुत्ते पाराजिकं। घंसित्वा कड्ढन्तस्स नङ्गुट्ठे मुखवट्टितो मुत्तमत्ते पाराजिकं। करण्डमुखं ईसकं विवरित्वा पहारं वा दत्वा एहि रे ति नामेन पक्कोसित्वा वा निक्खामेति पाराजिकं।

[पगे ३६३]  
भ्विभ्_इ।२।] सुत्तविभङ्ग-वण्णना ३६३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तथ्ऽ एव विवरित्वा मण्डूकसद्दं मूसिकसद्दं वा लाजाविकिरणं वा कत्वा नामेन पक्कोसति अच्छरकं वा हन्ति, एवं निक्खन्ते पि पाराजिकं। मुखं अविवरित्वापि एवं कते छातो सप्पो सीसेन करण्डपुटं आहच्च ओकासं कत्वा पलायति पाराजिकं एव। सचे पन मुखे विवरिते सयम् एव सप्पो निक्खमित्वा पलायति भण्डदेय्यं। अथापि मुखं विवरित्वा वा अविवरित्वा वा केवलं मण्डूकमूसिकसद्दलाजाविकिरणम् एव च करोति, न नामं गहेत्वा पक्खोसति न अच्छरं वा हन्ति,  
सप्पो छातत्ता मण्डूकादीनि खादिस्सामीति निक्खमित्वा पलायति भण्डदेय्यं एव। मच्छो केवलं इध अपदगहणेन आगतो, यं पन्ऽ एत्थ वत्तब्बं तं उदकट्ठे वुत्तम् एवा ऽति।  
--अपदकथा निट्ठिता--।  
    
दिनदेसु ये अवहरितुं सक्का, ते दस्सेन्तो मनुस्सा पक्खजातो ति आह। देवता पन अवहरितुं न सक्का, पक् खाजाता एतेसन् ति पक्खजाता, ते लोमपक्खा चम्मपक्खा अट्ठिपक्खा ति तिविधा। तत्थ मोरकुक्कुटादयो लोमपक्खा, वग्गुलिआदयो चम्मपक्खा, भमरादयो अट्ठिपक्खा ति वेदितब्बा। ते सब्बे पि मनुस्सा च पक्खजाता च केवलं इध दिपदगहणेन आगता। यम् पन्ऽ एत्थ वत्तब्बं, तं आकासट्ठे च पाणे च वुत्तनयम् एवा ऽति।  
--दिपदकथा निट्ठिता--।  
    
चतुप्पदेसु पसुका ति पालियं आगतावसेसा सब्बा चतुप्पदजातीति वेदितब्बा। हत्थिआदायो पाकटा येव। तत्थ थेय्यचित्तेन हत्थिं आमसन्तस्स दुक्कटं, फन्दापेन्तस्स थुल्लच्चयं। यो पन महाबलो बलमदेन तरुणं भिङ्कच्छापं नाभिमूले सीसेन उद्धारेत्वा गण्हन्तो चत्तारो पादे सोण्डञ् च भूमितो केसग्गमत्तम् पि मोचेति पाराजिकं। हत्थी पन कोचि हत्थिसालायं बन्धित्वा ठपितो होति,

[पगे ३६४]  
३६४ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कोचि अबद्धो व तिट्ठति, कोचि अन्तो वत्थुम्हि तिट्ठति, कोचि राजङ्गणे, तत्थ हत्थिसालायं गीवाय बन्धित्वा ठपितस्स गीवाबन्धनञ् च चत्तारो च पादा ति पञ्चठानानि होन्ति। गीवाय च एकस्मिञ् च पादे अयसङ्खलिकाय बद्धस्स छठानानि, गीवायञ् च द्वीसु च पादेसु बद्धस्स सत्तठानानि, तेसं वसेन फन्दापनट्ठानाचावनादीनि वेदितब्बानि। अबद्धस्स सकला हत्थिसाला ठानं, ततो अतिक्कामेति पाराजिकं। अन्तो वत्थुम्हि ठितस्स सकलं अन्तो वत्थुम् एव ठानं, तस्स वत्थुद्वारातिक्कमने पाराजिकं। राजङ्गणे ठितस्स सकलनगरं ठानं, तस्स नगरद्वारातिक्कमने पाराजिकं। बहिनगरे ठितस्स ठितट्ठानम् एव ठानम्, तम् हरन्तो पदवारेन कारेतब्बो, निपन्नस्स एकम् एव ठानं, तं थेय्यचित्तेन उट्ठापेन्तस्स उट्ठितमत्ते पाराजिकं, अस्से पि अयम् एव विनिच्छयो।  
सचे पन सो चतुसु पादेसु बद्धो होति, अट्ठट्ठानानि वेदितब्बानि, एस नयो ओट्ठे पि। गणो पि कोचि गेहे बन्धित्वा ठपितो होति, कोचि अबन्धो ऽव तिट्ठति, कोचि पन वजे बन्धित्वा ठपितो होति, कोचि अबन्धो ऽव तिट्ठति। तत्थ गेहे बन्धित्वा ठपितस्स चत्तारो पादा बन्धनञ् चा ऽति पञ्चठानानि, अबद्धस्स सकलं गेहं, वजे पि बद्धस्स पञ्चठानानि अबद्धस्स सकलो वजो, तं वजद्वारं अतिक्कामेति पाराजिकं। वजं भिन्दित्वा हरन्तो खण्डद्वारं अतिक्कामेति पाराजिकं। द्वारं वा विवरित्वा वजं वा भिन्दित्वा बहि ठितो नामेन पक्कोसित्वा निक्खामेति पाराजिकं।  
साखाभङ्गं दस्सेत्वा पक्कोसन्तस्सापि एस्ऽ एव नयो।  
द्वारं अविवरित्वा वजं अभिन्दित्वा केवलं साखाभङ्गं चालेत्वा पक्कोसति, गोणो छातताय वजं लङ्घेत्वा निक्खमति पाराजिकम् एव। सचे पन द्वारे विवरिते वजे वा भिन्ने सयम् एव निक्खमति, भण्डदेय्यं, द्वारं विवरित्वा वा अविवरित्वा वा वजं भिन्दित्वा वा अभिन्दित्वा वा केवलं साखाभङ्गं चालेति न पक्कोसति,

[पगे ३६५]  
भ्विभ्_इ।२।] सुत्तविभङ्ग-वण्णना ३६५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] गोणो छातताय पदसा वा लङ्घेत्वा वा निक्खमति भण्डदेय्यम् एव। एको मज्झे गामे बन्धो ठितो, एको निपन्नो ठितगोणस्स पञ्चठानानि होन्ति, निपन्नस्स द्वे, तेसं वसेन फन्दापनट्ठानाचावनानि वेदितब्बानि। सो पन निपन्नम् अनुट्ठपेत्वा तत्थ्ऽ एव घातेति भण्डदेय्यं। सुपरिक्खित्ते पन द्वारयुत्तगामे ठितगोणस्स सकलगामो ठानं, अपरिक्खित्ते ठितस्स वा चरन्तस्स वा पादेहि अक्कन्तट्ठानम् एव ठानं।  
गद्रभपसुकादीसु पि अयम् एव विनिच्छयो ति।  
--चतुप्पदकथा निट्ठिता--।  
    
बहुप्पदेसु सचे एकाय सतपदिया वत्थुं पूरति, तं पदसा नेन्तस्स नवनवुति थुल्लच्चयानि एकं पाराजिकं, सेसं वुत्तनयम् एवा ऽति।  
--बहुप्पदकथा निट्ठिता--।  
    
ओचरतीति ओचरको तत्थ तत्थ अन्तो अनुपविसतीति वुत्तं होति। ओचरित्वा ति सल्लक्खेत्वा उपधारेत्वा ति अत्थो। आचिक्खतीति परकुलेसु वा विहारादीसु वा दुट्ठपितं असंविहितारक्खं भण्डं अञ्ञस्स चोरकम्मं कातुं पटिबलस्स आरोचेति। आपत्ति उभिन्नं पाराजिकस्सा ऽति अवस्सं हारिये भण्डे ओचरकस्स आणत्तिक्खणे, इतरस्स ठानाचावने ति एवं आपत्ति उभिन्नं पाराजिकस्स। यो पन पुरिसो गेहे न्ऽ अत्थि भण्डं असुकस्मिं नाम पदेसे ठपितं असंविहितारक्खं द्वारं असंवुतं गतमत्तेन्ऽ एव सक्का हारितुं न्ऽ अत्थि नाम कोचि पुरिसकारूपजीवि। यो तं गन्त्वा हरेय्या ऽति आदिना नयेन परियाय कथं करोति, तञ् च सुत्वा अञ्ञो अहं दानि हरिस्सामीति गन्त्वा हरति, तस्स ठानाचावने पाराजिकं इतरस्स पन अनापत्ति। परियायेन हि अदिन्नादानतो मुच्चतीति।  
--ओचरककथा निट्ठिता--।  
    
ओणिं रक्खतीति ओणिरक्खो। यो परेन अत्तनो वसनट्ठाने आभतं भण्डं इदं ताव भन्ते मुहुत्तं ओलोकेथ याव अहं इदं नाम किच्चं कत्वा आगच्छामीति वुत्ते रक्खति तस्स्ऽ एतं अधिवचनं।

[पगे ३६६]  
३६६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तेन्ऽ एव्ऽ आह ओणिरक्खो नाम आहटं भण्डं गोपेन्तो ति, तत्थ ओणिरक्खो येभुय्येन बन्धित्वा लग्गेत्वा ठपितभण्डं अमोचेत्वा ऽव हेट्ठा पसिब्बकं वा पुटकं वा छिन्दित्वा किञ्चिमत्तं वा गहेत्वा सिब्बनादिं पुन पाकतिकं करोति, एवं गण्हिस्सामीति आमसनादीनि करोन्तस्स अनुरूपा आपत्तियो वेदितब्बा ति।  
--ओणिरक्खकथा निट्ठिता--।  
    
संविधाय अवहारो संविदावहारो, अञ्ञमञ्ञसञ्ञतिया कतावकारो ति वुत्तं होति। संविदहित्वा ति एकच्छन्दताय एकज्झासयताय सम्मन्तयित्वा ति अत्थो। तत्रायं विनिच्छयो, सम्बहुला भिक्खू असुकं नाम गेहं गन्त्वा छदनं वा भिन्दित्वा सद्धिं वा छिन्दित्वा भण्डं हरिस्सामीति संविदहित्वा गच्छन्ति, तेसु एको भण्डं अवहरति, तस्स्ऽ उद्धारे सब्बेसं पाराजिकं। परिवारे पि च्ऽ एतं वुत्तं:--  
चतुरो जना संविधाय गरुभण्डं अवहरुं,  
तयो पाराजिका वुत्ता एको न पाराजिको,  
पञ्हा मे सा कुसलेहि चिन्तिता ति।*  
तस्सायं अत्थो, चत्तारो जना आचरियन्तेवासिका छमासिकं गरुभण्डं हरितुकामा जाता। तत्थ आचरियो, त्वं एकं मासकं हर त्वां एकं त्वं एकं अहं तयो हरिस्सामीति आह। अन्तेवासिकेसु पन पठमो तुम्हे भन्ते तयो हरथ त्वं एकं हर त्वं एकं अहं एकं हरिस्सामीति आह। इतरे पि द्वे एवम् एवं आहंसु। तत्थ अन्तेवासिकेसु एकम् एकस्स एको मासको साहत्थिको होति तेन तेसं दुक्कटापत्तियो, पञ्च आणत्तिका, तेहि तिण्णम् पि पाराजिकं।  
आचरियस्स पन तयो साहत्थिका तेहि ऽस्स थुल्लच्चयं, तयो आणत्तिका तेहि पि थुल्लच्चयम् एव। इमस्मिं हि अदिन्नादानसिक्खापदे साहत्थियं वा आणत्तियस्स आणत्तियं वा साहत्थियस्स अङ्गं न होति,

[पगे ३६७]  
भ्विभ्_इ।२।] सुत्तविभङ्ग-वण्णना ३६७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] साहत्थियम् पन साहत्थियेन्ऽ एव कारेतब्बं आणत्तियं आणत्तियेन्ऽ एव। तेन वुत्तं:  
चतुरो जना संविधाय --पे-- पञ्हा मे सा कुसलेहि चिन्तिता ऽति। अपि च संविदावहारे असम्मोहत्थं एकं भण्डं एकट्ठानं, एकं भण्डं नानाट्ठानं, नानाभण्डं एकं ठनं, नानाभण्डं नानाठानन् ति इदम् पि चतुक्कं अत्थतो सल्लक्खेतब्बं। तत्थ एकं भण्डं एकट्ठानन् ति एककुलस्स आपणफलके पञ्चमासकं भण्डं दुट्ठपितं दिस्वा सम्बहुला भिक्खू एकं आणापेन्ति गच्छे तं आहरा ऽति, तस्स्ऽ उद्धारे सब्बेसं पाराजिकं। एकं भण्डं नानाठानन् ति एककुलस्स पञ्चसु आपणफलकेसु एकेकमासकां दुट्ठपितं दिस्वा सम्बहुला एकं अणापेन्ति गच्छ्ऽ एते आहरा ऽति, पञ्चमस्स मासकस्स उद्धारे सब्बेसं पाराजिकं। नानाभण्डं एकट्ठान् ति बहुन्नं सन्तकं पञ्चमासकं वा अतिरेकपञ्चमासकं वा अग्घणकं भण्डं एकस्मिं ठाने दुट्ठपितं दिस्वा सम्बहुला एकं अणापेन्ति गच्छ्ऽ एते आहरा ऽति, तस्स्ऽ उद्धारे सब्बेसं पाराजिकं। नानाभण्डं नानाठानन् ति पञ्चन्नं कुलानं पञ्चसु आपणफलकेसु एकेकमासकं दुट्ठपितं दिस्वा सम्बहुला एकं आणापेन्ति गच्छ्ऽ एते आहरा ऽति पञ्चमस्स मासकस्स उद्धारे सब्बेसं पाराजिकन् ति। --संविधावहारकथा निट्ठिता--।  
    
सङ्केतकम्मन् ति सञ्जाननकम्मं, कालपरिच्छेदवसेन सञ्ञाणकरणन् ति अत्थो। एत्थ च पुरेभत्तं अवहरा ऽति वुत्ते अज्ज वा पुरेभत्तं अवहरतु स्वे वा अनागते वा संवच्छरे, न्ऽ अत्थि विसङ्केतो। उभिन्नम् पि ओचरके वुत्तनयेन्ऽ एव पाराजिकं। सचे पन अज्ज पुरेभत्तं आहरा ऽति वुत्ते स्वे हरति, अज्जा ऽति नियमितं तं सङ्केतं अतिक्कम्म पच्छा पच्छा अवहटं होति।  
सचे स्वे पुरेभत्तं अवहरा ऽति वुत्ते अज्ज पुरेभत्तं अवहरति,

[पगे ३६८]  
३६८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] स्वे ति नियामितं तं सङ्केतं अप्पत्वा पुरे अवहटं होति। एवं अवहरन्तस्स अवहारकस्स्ऽ एव पाराजिकम्, मूलट्ठस्स अनापत्ति। स्वे पुरेभत्तन् ति वुत्ते तदहे ऽव वा स्वे पच्छा भत्तं वा हरन्तो पि तं सङ्केतं पुरे वा पच्छा वा हर वेदितब्बो। एस नयो पच्छाभत्तरत्तिन्दिवेसु पि पुरिमयाममज्झिमयामपच्छिमयाम-कालजूण्हमास-उतुसंवच्छरादिवसेनापि च्ऽ एत्थ सङ्केतविसङ्केतता वेदितब्बा। पुरेभत्तं हरा ऽति वुत्ते पुरेभत्तम् एव हरिस्सामीति वायमन्तस्स पच्छाभत्तं होति, एत्थ कथन् ति। महासुम्मत्थेरो ताव आह, पुरेभत्तप्पयोगो ऽव एसो तस्मा मूलट्ठो न मुच्चतीति।  
महापदुमत्थेरो पनाह, कालपरिच्छेदं अतिक्कन्तत्ता विसङ्केतं तस्मा मूलट्ठो मुच्चतीति। --सङ्केतकम्मकथा निट्ठिता--।  
    
निमित्तकम्मन् ति सञ्ञुप्पादनत्थं कस्सचि निमित्तस्स करणं, तं अक्खि वा निखणिस्सामीति आदिना नयेन तिधा वुत्तं। अञ्ञम् पि पन्ऽ एत्थ हत्थऌअङ्घणपाणिप्पहाराङ्गुलिपोठन -गीवुन्नामनौक्कासनादिंअनेकप्पकारं सङ्गहेतब्बं, सेसम् एत्थ सङ्केतकम्मे वुत्तनयम् एव ऽति।  
--निमित्तकम्मकथा निट्ठिता--।  
    
इदानि एतेस्व् एव सङ्केतकम्मनिमित्तकम्मेसु असम्मोहत्थं भिक्खु भिक्खुं आणापेतीति आदिम् आह। तत्थ सो तं मञ्ञमानो तन् ति सो अवहारको यं आणापकेन निमित्तसञ्ञं कत्वा वुत्तं तम् एतन् ति मञ्ञमानो तम् एव अवहरति, उभिन्नं पाराजिकं। सो तं मञ्ञमानो अञ्ञन् ति यं अवहरा ऽति वुत्तं तं एतन् ति मञ्ञमानो अञ्ञं तस्मिं येव ठाने ठपितं अवहरति, मूलट्ठस्स अनापत्ति। अञ्ञं मञ्ञमानो तन् ति आणापकेन निमित्तसञ्ञं कत्वा वुत्तभण्डं अप्पग्घं, इदं अञ्ञं तस्स्ऽ एव संईपे ठपितं सारभण्डन् ति एवं अञ्ञं मञ्ञमानो तम् एव अवहरति, उभिन्नं पाराजिकं। अञ्ञं मञ्ञमानो अञ्ञन् ति पुरिमनयेन्ऽ एव इदं अञ्ञं तस्स्ऽ एव समीपे ठपितं सारभण्डन् ति मञ्ञति तञ् चे अञ्ञम् एव होति,

[पगे ३६९]  
भ्विभ्_इ।२।] सुत्तविभङ्ग-वण्णना ३६९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्स्ऽ एव पाराजिकं।  
इत्थन्नामस्स पावदा ऽति आदिसु एको आचरियो तयो बुद्धरक्खितधम्मरक्खितसङ्घरक्खितनामका अन्तेवासिका दट्ठब्बा। तत्थ भिक्खु भिक्खुं आणापेतीति आचरियो किञ्चि भण्डं कत्थचि सल्लक्खेत्वा तस्स हरणत्थाय बुद्धरक्खितं आणापेति। इत्थन्नामस्स पावदा ऽति गच्छ त्वं बुद्धरक्खित एतम् अत्थं धम्मरक्खितस्स पावद।  
इत्थन्नामो इत्थन्नामस्स पावदतू ऽति धम्मरक्खितो पि सङ्घरखितस्स पावदतु। इत्थन्नामो इत्थन्नामं भन्डं अवहरतू ऽति एवं तया आणत्तेन धम्मरक्खितेन आणत्तो सङ्घरक्खितो इत्थन्नामं भण्डं अवहरतु, सो हि अम्हेसु वीरजातिको पटिबलो इमस्मिं कम्मे ति, आपत्ति दुक्कटस्सा ऽति एवं आणापेन्तस्स आचरियस्स ताव दुक्कटं, सचे पन सा आणत्ति यथादिप्पायं गच्छति, यं परतो थुल्लच्चयं वुत्तं, आणत्तिक्खणे तद् एव होति। अथ तं भण्डं अवस्सं हारियं होति, यं परतो सब्बेसं आपत्ति पाराजिकस्सा ऽति वुत्तं, ततो इमस्स तङ्खणे येव पाराजिकं होतीति, अयं युत्ति सब्बत्थ वेदितब्बा। सो इतरस्स आरोचेतीति बुद्धरक्खितो धम्मरक्खितस्स धम्मरक्खितो सङ्घरक्खितस्स अम्हाकं आचरियो एवं वदति: इत्थन्नामं किर भण्डं अवहर त्वं किर अम्हेसु वीरपुरिसो तिऽ आरोचेति, एवं तेसम् पि दुक्कटं। अवहारको पतिगण्हातीति साधु हरिस्सामीति सङ्घरक्खितो सम्पटिच्छति। मूलट्ठस्स आपत्ति थुल्लच्चयस्सा ऽति सङ्घरक्खितेन पटिग्गहितमत्ते आचरियस्स थुल्लच्चयं। महाजनो हि तेन पापे नियोजितो ति।  
सो तं भण्डन् ति सो चे सङ्घरक्खितो तं भण्डं अवहरति, सब्बेसं चतुन्नम् पि जनानं पाराजिकं। न केवलञ् च चतुन्नं, एतेन उपायेन विसङ्केतं अकत्वा परम्पराय आनापेन्तं समणसतं समणसहस्सं वा होतु, सब्बेसं पाराजिकम् एव। दुतियवारे सो अञ्ञं आणापेतीति सो आचरियेन आणत्तो बुद्धरक्खितो धम्मरक्खितं अदिस्वा वा अवत्तुकामो वा हुत्वा सण्घरक्खितम् एव उपसङ्कमित्वा अम्हाकं आचरियो एवम् आह:इत्थन्नामं किर भण्डं अवहरा ऽति आणापेति। आपत्ति दुक्कटस्सा ऽति आणत्तिया ताव बुद्धरक्खितस्स दुक्कटं। पतिगन्हा ऽति आपत्ति दुक्कटस्सा ऽति सङ्घरक्खितेन सम्पटिच्छिते मूलट्ठस्स्ऽ एव दुक्कटं वेदितब्बं।

[पगे ३७०]  
३७० समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे पन सो तं भण्डं अवहरति, आणापकस्स च बुद्धरक्खितस्स अवहारकस्स च सङ्घरक्खितस्सा ऽति उभिन्नम् पि पाराजिकं। मूलट्ठस्स पन आचरियस्स विसङ्केतत्ता पाराजिकेन अनापत्ति। धम्मरक्खितस्स अजाननताय सब्बेन सब्बं अनापत्ति।  
बुद्धरक्खितो पन द्विन्नं सोत्थिभावं कत्वा अत्तना नट्ठो। इतो परेसु चतुसु आणत्तिवारेसु पठमे ताव सो गन्त्वा पुन पच्चा गच्छतीति भण्डट्ठानं गन्त्वा अन्तो च बहि च आरक्खं दिस्वा अवहरितुं असक्कोन्तो आगच्छति।  
यदा सक्कोसि तदा ति किं अज्जेव हटं होति, गच्छ यदा सक्कोसि तदा नं अवहरा ऽति। आपत्ति दुक्कटस्सा ऽति एवं पुन आणत्तियापि दुक्कटम् एव होति। सचे पन तं भण्डं अवस्सहारियं होति, अत्थसाधकचेतना नाम मग्गानन्तरफलसदिसा, तस्मा अयं आणत्तिक्खणे येव पाराजिको।  
सचे पि अवहारको सट्ठिवस्सातिक्कमेन तं भण्डं अवहरति, अणापको च पन अन्तरा येव कालं करोति, हीनाय वा आवत्तति, अस्समणो ऽव हुत्वा कालं वा करिस्सति हीनाय वा आवत्तिस्स ति, अवहारकस्स पन अवहारक्खणे येव पाराजिकं। दुतियवारे यस्मा तं सनिकं वा भणन्तो तस्स वा बधिरताय मा अवहरा ऽति एतं वचनं न सावेसि, तस्मा मूलट्ठो न मुत्तो, ततियवारे पन सावितत्ता मुत्तो, चतुत्थवारे तेन च सावितत्ता इतरेन साधू ऽति सम्पटिच्छित्वा ओरतत्ता उभो पि मुत्तो ऽति। --आणत्तिकथा निट्ठिता--।  
    
इदानि तत्थ तत्थ ठानाचावनवसेन वुत्तस्स अदिन्नादानस्स अङ्गवत्थुभेदेन च आपत्तिभेदं दस्सेन्तो पञ्चह्ऽ आकारेहीति आदिम् आह। तत्थ पञ्चहि आकारेहीति पञ्चहि कारणेहि पञ्चहि अङ्गेहीति वुत्तं होति, तत्रायं सङ्खेपत्थो।  
अदिन्नं आदियन्तस्स परपरिग्गहीतञ् च होतीति आदिना नयेन वुत्तेहि पञ्चह्ऽ आकारेहि पाराजिकं होति, न ततो ऊणेहीति। तत्र्ऽइमे पञ्चाअकारा परपरिग्गहीतं, परपरिग्गहितसञ्ञी,

[पगे ३७१]  
भ्विभ्_इ।२।] सुत्तविभङ्ग-वण्णना ३७१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] परिक्खारस्स गरुकभावो थेय्यचित्तं ठानाचावनन् ति। इतो परेहि पन द्वीहि वारेहि लहुके परिक्खारे वत्थुभेदेन थुल्लच्चयञ् च दुक्कटञ् च दस्सितं।  
छाअकारेहीति आदिना नयेन वुत्तवारत्तये पि न सकसञ्ञिता, न विस्सासगाहिता, न तावकालिकता परिक्खारस्स गरुकभावो थेय्यचित्तं ठानाचावनन् ति एवं छाअकारा वेदितब्बा।  
वत्थुभेदेन पन्ऽ एत्थापि पठमवारे पाराजिकं, दुतियततियवारेसु थुल्लच्चयदुक्कटानि वुत्तानि। ततो परेसु पन तीसु वारेसु विज्जमाने पि वत्थुभेदे वत्थुस्स परेहि अपरिग्गहितत्ता दुक्कटम् एव वुत्तं। तत्र यद् एतं न च परपरिग्गहीतन् ति वुत्तं, तं अनज्झावुत्थकं वा होतु छड्डितछिन्नमूलकं अस्सामिकवत्थुं अत्तनो सन्तकं वा उभयम् पि न च परपरिग्गहीतन् त्व् एव च सङ्ख्यं गच्छति। यस्मा पन्ऽ एत्थ परपरिग्गहीतसञ्ञा च अत्थि, थेय्यचित्तेन च गहितं, तस्मा अनापत्ति न वुत्ता ति। एवं वत्थुवसेन च चित्तवसेन च आपत्तिभेदं दस्सेत्वा इदानि अनापत्तिं दस्सेन्तो अनापत्ति ससञ्ञिस्सा ऽति आदिम् आह। तत्थ ससञ्ञिस्सा ऽति सकसञ्ञिस्स, मय्हं सन्तकं इदं भण्डन् ति एवं ससञ्ञिस्स परभण्डम् पि गण्हतो गहणे अनापत्ति, गहितं पन दातब्बं, सचे सामिकेहि देहीति वुत्ते न देति, तेसं धुरनिक्खेपे पाराजिकं। विस्सासगाहे ति विस्सासगहणे पि अनापत्ति, विस्सासगाहलक्खणं पन इमिना सुत्तेन जानितब्बं। अनुजानामि भिक्खवे पञ्चह्ऽ अण्गेहि समन्नागतस्स विस्सासं गहेतुं सन्दिट्ठो च होति, सम्भत्तो च आलपितो च जीवति च गहिते च अत्तमनो होतीति। तत्थ सन्दिट्ठो ति दिट्ठमत्तकमित्तो। सम्भत्तो ति दऌहमित्तो। आलपितो ति मम सन्तकं यं इच्छसि तं गण्हेय्यासि आपुच्छित्वा गहणे कारणं न्ऽ अत्थीति वुत्तो। जीवतीति अनुट्ठानसेय्याय सयितो पि याव जीवितिन्द्रियुपच्छेदं न पापुणाति।

[पगे ३७२]  
३७२ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] गहिते अत्तमनो होतीति गहिते तुट्ठचित्तो होति। एवरूपस्स सन्तकं गहितम् एव अत्तमनो भविस्सतीति जानन्तेन गहेतुं वट्टति।  
असेसपरियादानवसेन चेतानि पञ्चङ्गानि वुत्तानि, विस्सासगाहो पन तीहि अङ्गेहि रूहति सन्दिट्ठो जीवति गहिते अत्तमनो सम्भत्तो जीवति गहिते अत्तमनो आलपितो जीवति गहिते अत्तमनो ति। यो पन जीवति न च गहिते अत्तमनो होति, तस्स सन्तकं विस्सासगाहेन गहितम् पि पुन दातब्बं, ददमानेन च मतकधनं ताव ये तस्स धने इस्सरा गहट्ठा वा पब्बजिता वा तेसं दातब्बं, अनत्तमनस्स सन्तकं तस्स्ऽ एव दातब्बं। यो पन पठमं येव सुट्ठुकतं तया मम सन्तकं गण्हन्तेना ऽति वचीभेदेन वा चित्तुप्पादमत्तेन वा अनुमोदित्वा पच्छा केनचि कारणेन कुपितो पच्चा हरापेतुं न लभति। यो पि अदातुकामो चित्तेन पन अधिवासेति न किञ्चि वदति, सो पि पुन पच्चाहरापेतुं न लभति। यो पन मया तुम्हाकं सन्तकं गहितं वा परिभुत्तं वा ति वुत्ते गहितं वा होतु परिभुत्तं वा, मया पुन तं केनचि देवकरणीयेन ठपितं तं पाकतिकं कातुं वट्टतीति वदति, अयं पच्चा हरापेतुं लभति। तावकालिके ति पटिदस्सामि पटिकरिस्सामीति एवं गण्हन्तस्स तावकालिके पि गहणे अनापत्ति। गहितम् पन सचे भण्डसामिको पुग्गलो वा गणो वा तुय्ह्ऽ एव्ऽ एतं होतू ऽति अनुजानाति, इच्च् एतं कुसलं। नो चे अनुजानाति आहरापेन्ते दातब्बं, सङ्घसन्तकं पन पटिदातुम् एव वट्टति। पेतपरिग्गहे ति एत्थ पन पित्तिविसये उपपन्नापि कालं कत्वा तस्मिञ् ञेव अत्तभावे निब्बत्तापि चातुम्महाराजिकादयो देवापि सब्बे पि पेता त्व् एव सङ्ख्यं गता, तेसं परिग्गहे अनापत्ति। सचे पि हि सक्को देवराजा आपणं पसारेत्वा निसिन्नो होति, दिब्बचक्खुको च भिक्खु तं ञात्वा अत्तनो चीवरत्थाय सतं सहस्सग्घनिकम् पि साटकं तस्स मा गण्ह मा गण्हा ऽति विरवन्तस्सापि गहेत्वा गच्छति वट्टति।

[पगे ३७३]  
भ्विभ्_इ।२।] सुत्तविभङ्ग-वण्णना ३७३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] देवताय पन उद्दिस्स बलिकम्मं करोन्तेहि रुक्खादिसु लग्गितसाटके वत्तब्बम् एव न्ऽ अत्थि।  
तिरच्छानगतपरिग्गहे ति तिरच्छानगतानम् पि परिग्गहे अनापत्ति। सचे पि हि नागराजा वा सुपण्णमाणवको वा मनुस्सरूपेन आपणं पसारेति। ततो च्ऽ अस्स सन्तकं कोचि भिक्खु पुरिमनयेन्ऽ एव गहेत्वा गच्छति वट्टति। सीहो वा ब्यग्घो वा मिगमहिसादयो वधित्वा खादन्तो पि जिघच्छापीऌइतो आदितो ऽव न वारेतब्बो, अनत्थम् पि हि करेय्य।  
यदि पन थोके खादिते वारेतुं सक्कोति, वारेत्वा गहेतुं वट्टति। सोणादयो पि आमिसं गहेत्वा गच्छन्ते पातापेत्वा गण्हितुं वट्टति। पंसुकूलसञ्ञिस्सा ऽति अस्सामिकं इदं पंसुकूलन् ति एवं सञ्ञिस्सापि गहणे अनापत्ति। सचे पन तं सस्सामिकं होति आहरापेन्ते दातब्बं। उम्मत्तकस्सा ऽति पुब्बे वुत्तप्पकारस्स उम्मत्तकस्सापि अनापत्ति। आदिकम्मिकस्सा ऽति इध धनियो आदिकम्मिको तस्स अनापत्ति।  
अवसेसानं पन रजकभण्डिकादि चोरानं छब्बग्गिकादीनं आपत्ति येवा ऽति।  
--पदभाजनियवण्णना निट्ठिता--।  
    
समुट्ठानञ् च किरिया अथो सञ्ञा सचित्तकं,  
लोकवज्जञ् च कम्मञ् च कुसलं वेदनाय चा ऽति।  
इमस्मिम् पन पकिण्णके इदं सिक्खापदं तिसमुट्ठानं, साहत्थिकं कायतो च चित्ततो च समुट्ठाति। आणत्तिकं वाचतो च चित्ततो च समुट्ठाति, साहत्थिकाणत्तिकं कायतो च वाचतो च चित्ततो च समुट्ठाति। किरियासमुट्ठानञ् च करोन्तो येव हि एतं आपज्जति, न अकरोन्तो।  
अदिन्नं आदियामीति सञ्ञाय अभावेन मुच्चनतो सञ्ञाविमोक्खं, सचित्तकं लोकवज्जं कायकम्मं वचीकम्मं अकुसलचित्तं। तुट्ठो वा भीतो वा मज्झत्तो वा तं आपज्जतीति तिवेदनन् ति सब्बं पठमसिक्खापदे वुत्तनयेन्ऽ एव वेदितब्बं।

[पगे ३७४]  
३७४ समन्तपासादिका [भ्विभ्_इ।२।  
विनीतवत्थुकथासु छब्बग्गियवत्थुं अनुप्पञ्ञत्तियं वुत्तम् एव। दुतियवत्थुम्हि चित्तं नाम पुथुज्जनानं रागादिवसेन पकतिं जहित्वा धावति सन्धावति विधावति। सचे भगवा कायवचीद्वारभेदं विनापि चित्तुप्पादमत्तेन आपत्ति पञ्ञापेय्य, को सक्कुणेय्य अनापत्तिकं अत्तानं कातुम्, तेनाह अनापत्ति भिक्खु चित्तुप्पादेति, चित्तवसिकेन पन न भवितब्बं, पटिसङ्खानबलेन चित्तं निवारेतब्बम् एवा ति। आमसनफन्दापनठानाचावनवत्थूनि उत्तानत्थान्ऽ एव। ततो परानि च थेय्यचित्तो भूमितो अग्गहेसीति वत्थुपरियोसानानि च। निरुत्तिपथवत्थुस्मिं आदियीति गण्हि, चोरो ऽसि त्वन् ति परामसि, इतरो पन केन अवहटन् ति वुत्ते मया अवहटन् ति पुच्छासभागेन पटिञ्ञं अदासि। यदि हि इतरेन केन गहितं केन अपनीतं केन ठपितन् ति वुत्तं अभविस्स, अद्धा अयम् पि मया गहितं अपनीतं ठपितन् ति वा वदेय्य।  
मुखं नाम भुञ्जनत्थाय च कथनत्थाय च कतं, थेय्यचित्तं पन विना अवहारो न्ऽ अत्थि। तेनाह भगवा अनापत्ति भिक्खु निरुत्ति पथेति। वोहारवचनमत्ते अनापत्तीति अत्थो। ततो परं वेठनवत्थु परियोसानं सब्बं उत्तानत्थम् एवा ऽति। अभिन्नसरीरवत्थुसमिं अधिवत्तो ति साटकतण्हाय तस्मिं येव सरीरे निब्बत्तो। अनादियन्नो ति तस्सा वचनं अगण्हन्तो आदरं वा अकरोन्तो। तं सरीरं उट्ठहित्वा ति पेतो अत्तनो आनुभावेन तं सरीरं उट्ठापेसि।  
तेन वुत्तं, तं सरीरं उट्ठहित्वा ति। द्वारं थकेसीति भिक्खुस्स सुसानसमीपे येव विहारो, तस्मा अभीरुकजातिको भिक्खु खिप्पम् एव तत्थ पविसित्वा द्वारं थकेसि।  
तत्थ्ऽ एव परिपटीति द्वारे थकिते पेतो साटके निरालयो हुत्वा तं सरीरं पहाय यथाकम्मं गतो, तस्मा तं सरीरं तत्थ्ऽ एव परिपटि, पतितन् ति वुत्तं होति। अभिन्ने सरीरे ति अब्भुण्हे अल्लसरीरे पंसुकूलं न गहेतब्बं। गण्हन्तस्स एवरूपा उपद्दवा होन्ति दुक्कटञ् च आपज्जति, भिन्ने पन गहेतुं वट्टति।

[पगे ३७५]  
भ्विभ्_इ।२।] सुत्तविभङ्ग-वण्णना ३७५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कित्तावता पन भिन्नम् होति। काककुललसोणसिगालादीहि मुखतुण्डकेन वा दाठाय वा ईसकं फालितमत्तेनापि, यस्स पन पततो घंसनेन छविमत्तं छिन्नं होति, चम्मं अच्छिन्नं एतं अभिण्णम् एव, चम्मे पन छिन्ने भिन्नं। यस्सापि सजीवकाले येव पभिन्नगण्डकुट्ठपीलका वा वणो वा होति इदम् पि भिन्नं।  
ततियदिवसतो प्पफूति उद्धुमातकादिभावेन कुणपभावं उपगतम् पि भिन्नम् एव। सब्बेन सब्बं पन अभिन्ने पि सुसानगोपकेहि वा अञ्ञेहि वा मनुस्सेहि गाहापेतुं वट्टति, नो चे अञ्ञं लभति, सत्थकेन वा केनचि वा वणं कत्वा गहेतब्बं। विसभागे सरीरे पन सतिं उपट्ठपेत्वा समणसञ्ञं उप्पादेत्वा सीसे वा हत्थपादपिट्ठियं वा वणं कत्वा गहेतुं वट्टति। तद् अन्तरवत्थुस्मिं कुसं सङ्कामेत्वा चीवरं अग्गहेसीति पुब्बे आदियेय्या ऽति इमस्स पदस्स अत्थवण्णनायं नाममत्तेन दस्सितेसु थेय्यावहार-पसय्हावहार-परिकप्पावकारपटिच्छन्नावहार -कुसावहारेसु कुसावहारेन अवहरीति अत्थो। इमेसं पन अवहारानं एवं नानत्तं वेदितब्बं। यो हि कोचि सस्सामिकं भण्डं रत्तिभागे वा दिवसभागे वा सन्धिच्छेदादीनि कत्वा अदिस्समानो अवहरति, कूटमानकूटकहापणादीहि वा वञ्चेत्वा गण्हाति, तस्स्ऽ एवं गण्हतो अवहारो थेय्यावहारो ति वेदितब्बो। यो पन परे पसय्ह बलसा अभिभुय्य, अथ वा पन सन्तज्जेत्वा भयं दस्सेत्वा तेसं सन्तकं गण्हति पन्थघातगामघातादीनि करोन्तो दामरिकचोरा विय कोधवसेन परघरं विलोपं करोन्तो अत्तनो पत्तबलितो वा अधिकं बलक्कारेन गण्हन्ता राजाराजमहामत्तादयोय, तस्स्ऽ एवं गण्हतो अवहारो पसय्हावहारो ति वेदितब्बो।  
परिकप्पेत्वा गण्हतो पन अवहारो परिकप्पावहारो ति वुच्चति। सो भण्डपरिकप्पओकासपरिकप्पवसेन दुविधो,

[पगे ३७६]  
३७६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्रायं भण्डपरिकप्पो। इध्ऽ एकच्चो साटकत्थिको अन्तोगब्भं पविसित्वा सचे साटको भविस्सति गण्हिस्सामि, सचे सुत्तं न गण्हिस्सामीति परिकप्पेत्वा अन्धकारे पसिब्बकं गण्हाति, साटको चे तत्र होति उद्धारे येव पाराजिकं। सुत्तं चे होति रक्खति, बहि नीहरित्वा मुञ्चित्वा सुत्तन् ति ञत्वा पुन आहरित्वा यथठाने ठपेति रक्खति येव। सुत्तन् ति ञत्वा पि यं लद्धं तं गहेतब्बन् ति गच्छति, पदवारेन कारेतब्बो, भूमियं ठपेत्वा गण्हाति उद्धारे पाराजिकं। चोरो चोरो ति सामिकेहि परियुट्ठितो छद्देत्वा पलायति रक्खति। सामिका दिस्वा गण्हन्ति, इच्च् एतं कुसलं। अञ्ञो चे कोचि गण्हति भण्डदेय्यं। अथ निवत्तेसु सामिकेसु सयम् एव तं दिस्वा पगेव्ऽ एतं मया नीहटम्, मम दानि सन्तकन् ति गण्हति रक्खति भण्डदेय्यं पन होति। सचे पन सुत्तं भविस्सति गण्हिस्सामि, सचे साटको न गण्हिस्सामि, सचे सप्पि भविस्सति गण्हिस्सामि, सचे तेलं न गण्हिस्सामीति आदिना नयेन परिकप्पेत्वा गण्हन्तस्सापि एस्ऽ एव नयो। महापच्चरिआदीसु पन साटकत्थिको पि साटकपसिब्बकम् एव गहेत्वा निक्खन्तो बहि ठत्वा मुञ्चित्वा साटको अयन् ति दिस्वा गच्छन्तो पादुद्धारेन्ऽ एव कारेतब्बो ति वुत्तं। एत्थ पन सचे साटको भविस्सति गण्हिस्सामीति परिकप्पितत्ता परिकप्पो दिस्सति, दिस्वा हटत्ता परिकप्पावहारो न दिस्सति। महा-अट्ठकथायम् पन यं परिकप्पितं, तं अदिट्ठं परिकप्पितभावे ठितं येव उद्धरन्तस्स अवहारो वुत्तो, तस्मा तत्थ परिकप्पावहारो दिस्सति। तं मञ्ञमानो तं अवहरीति पाऌइया च समेतीति। तत्थ य्वायं सचे साटको भविस्सति गण्हिस्सामीति आदिना नयेन पवत्तो परिकप्पो, अयं भण्डपरिकप्पो नाम, ओकासपरिकप्पो पन एवं वेदितब्बो। इध्ऽ एकच्चो लोलभिक्खु परपरिवेणं वा कुलघरं वा अरञ्ञे कं मन्तसालं वा पविसित्वा तत्थ कथासल्लापेन निसिन्नो ऽव किञ्चि लोभणेय्यं परिक्खारं ओलोकेति, ओलोकेन्तो च पन दिस्वा द्वारपमुख हेट्ठापासाद परिवेण द्वारकोट्ठकरुक्खमूलादिवसेन परिच्छेदं कत्वा सचे मं एत्थन्तरे पस्सिस्सन्ति दुट्ठुकामताय गहेत्वा विचरन्तो विय तेसं येव दस्सामि,

[पगे ३७७]  
भ्विभ्_इ।२।] सुत्तविभङ्ग-वण्णना ३७७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] नो चे पस्सिस्सन्ति हरिस्सामीति परिकप्पेति, तस्स तं आदाय परिकप्पितपरिच्छेदं अतिक्कन्तमत्ते पाराजिकं। सचे उपचारसीमं परिकप्पेति, तद् अभिमुखो गच्छन्तो कम्मट्ठानादीनि मनसिकरोन्तो वा अञ्ञविहितो वा असतिया उपचारसीमं अतिक्कमति भण्डदेय्यं। अथापि ऽस्स तं ठानं पत्तस्स चोरो वा हत्थी वा वाऌअमिगो वा महामेघो वा वुट्ठहति, सो च तम्हा उपद्दवा मुञ्चितुकम्यताय सहसा तं ठानं अतिक्कमति भण्डदेय्यम् एव। केचि पन्ऽ एत्थ यस्मा मूले थेय्यचित्तेन गहितं, तस्मा न रक्खति अवहारो येवा ऽति वदन्ति, अयं ताव महा-अट्ठकथानयो। महापच्चरियम् पन सचे पि यो अन्तोपरिच्छेदे हत्थिं वा अस्सं वा अभिरूहित्वा नं न्ऽ एव पाजेति, न पाजापेति, परिच्छेदे अतिक्कन्ते पि पाराजिकं न्ऽ अत्थि, भण्डदेय्यम् एवा ऽति वुत्तं। तत्र य्वायं सचे मं एत्थन्तरे पस्सिस्सन्ति दुट्ठुकामताय गहेत्वा विचरन्तो विय एतेसं येव दस्सामीति पवत्तो परिकप्पो, अयं ओकासपरिकप्पो नाम। एवम् इमेसं द्विन्नम् पि परिकप्पानं वसेन परिकप्पेत्वा गण्हतो अवहारो परिकप्पावहारो ति वेदितब्बो।  
पटिच्छादेत्वा पन अवहरणं पटिच्छन्नावहारो। सो एवं वेदितब्बो; यो भिक्खु मनुस्सानं उय्यानादीसु कीऌअन्तानं वा परिविसन्तानं वा ओमुञ्चित्वा ठपितं अलङ्कारभण्डकां दिस्वा सचे ओनमिता गण्हिस्सामि, किं समणो गण्हतीति मं जानित्वा विहेठेय्युन् ति पंसुना वा पण्णेन वा पटिच्छादेति पच्छा गण्हिस्सामीति, तस्स एत्तावता उद्धारो न्ऽ अत्थीति न ताव अवहारो होति। यदा पन ते मनुस्सा अन्तोगामं पविसितुकामा तं भण्डकं विचिनन्तापि अपस्सित्वा, इदानि अन्धकारो स्वे ऽव जानिस्सामा ऽति सालया एव गता होन्ति।  
अथ्ऽ अस्स तं उद्धरतो उद्धारे पाराजिकं। पतिच्छन्नकाले येव तं मम सन्तकन् ति सञ्ञाय वा गता दानि ते छड्डितभण्डं इदन् ति पंसुकूलसञ्ञाय वा गण्हन्तस्स पन भण्डदेय्यं।

[पगे ३७८]  
३७८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तेसु दुतियदिवसे आगन्त्वा विचिनित्वा अदिस्वा धुरनिक्खेपं कत्वा गतेसु पि गहितं भण्डदेय्यम् एव, यस्मा तस्स पयोगेन तेहि न दिट्ठं। यो पन तथारूपं भण्डं दिस्वा यथाट्ठाने ठितं येव अप्पटिच्छादेत्वा थेय्यचित्तो पादेन अक्कमित्वा कद्दमे वा वालिकाय वा पवेसेति, तस्स पवेसितमत्ते येव पाराजिकं।  
कुसं सङ्कामेत्वा पन अवहरणं कुसावहारो ति वुच्चति।  
सो पि एवं वेदितब्बो, यो हि भिक्खु कुसं पातेत्वा चीवरे भाजियमाने अत्तनो कोट्ठासस्स समीपे ठितं अप्पग्घतरं वा महग्घतरं वा समसमं वा अग्घेन परस्स कोट्ठासं हरितुकामो अत्तनो कोट्ठासे पतितं कुसदण्डकं परस्स कोट्ठासे पातेतुकामो उद्धरति रक्खति ताव, परस्स कोट्ठासे पातेति रक्खत्ऽ एव। यदा पन तस्मिं पातिते परस्स कोट्ठासतो परस्स कुसदण्डकं उद्धरति, उद्धटमत्ते पाराजिकं होति। सचे पठमतरं परकोट्ठासतो कुसदण्डकं उद्धरति , अत्तनो कोट्ठासे पातेतुकामताय उद्धारे रक्खति, पातने रक्खति, अत्तनो कोट्ठासतो पन अत्तनो दण्डकं उद्धरति, उद्धारे येव रक्खति। तं उद्धरित्वा परकोट्ठासे पातेन्तस्स हत्थतो मुत्तमत्ते पाराजिकं। सचे पन द्वीसु पि कोट्ठासेसु पतितदण्डको अदस्सनं गमेति, ततो अवसेसभिक्खूसु गतेसु इतरो मय्हं भन्ते दण्डको न पञ्ञायति, मय्हं पि आवुसो न पञ्ञायति, कतमो पन भन्ते मय्हं भागो ति, अयं तुय्हं भागो ति अत्तनो भागं दस्सेति, तस्मिं विवदित्वा वा अविवदित्वा वा तं गण्हित्वा गते इतरो तस्स भागं उद्धरति, उद्धारे पाराजिकं। सचे पि तेन अहं मम भागं तुय्हं न देमि, त्वं पन अत्तनो भागं ञत्वा गण्हाति वुत्ते पि नायं ममा ऽति जानन्तो पि तस्स्ऽ एव भागं गण्हाति, उद्धारे पाराजिकं। सचे पन इतरो अयं तुय्हं भागो अयं मय्हं भागो ति किं इमिना विवादेना ति चिन्तेत्वा मय्हं वा पत्तो होतु तुम्हाकं वा, यो वरभागो तं तुम्हे गण्हथा ऽति वदति,

[पगे ३७९]  
भ्विभ्_इ।२।] सुत्तविभङ्ग-वण्णना ३७९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] दिन्नकं नाम गहितं होति, न्ऽ अत्थ्ऽ एत्थ अवहारो। सचे पि सो विवादभीरुको भिक्खु यं तुय्हं रुच्चति, तं गण्हाति वुत्तो अत्तनो पत्तं वरभागं ठपेत्वा लामकञ् ञेव गहेत्वा गच्छति, ततो इतरस्स विचितावसेसं गण्हन्तस्सापि अवहारो न्ऽ अत्थ्ऽ एव ऽति।  
--कुससङ्कामनवत्थुकथा निट्ठिता--।  
    
अट्ठकथासु पन वुत्तं इमस्मिं ठाने कुससङ्कामनवसेन चीवरभाजनीयम् एव एकं आगतं, चतुण्णम् पि पन पच्चयानं उप्पत्ति च भाजनीयञ् च नीहरित्वा दस्सेतब्बन् ति। एवञ् च वत्वा चीवरक्खन्धके, पतिगण्हातु मे भन्ते भगवा सीवेय्यकं दुस्सयुगं भिक्खुसङ्घस्स च गहपतिचीवरं अनुजानातू ऽति, इदं जीवकवत्थुं आदिं कत्वा उस्सन्नचीवरकथा। सेनासनक्खन्धके: तेन खो पन समयेन राजगहं दुब्भिक्खं होति मनुस्सा न सक्कोन्ति सङ्घभत्तं कातुं, इच्छन्ति उद्देसभत्तं निमन्तनं सलाकं पक्खिकं उपोसथिकं पातिपदिकं कातुन् ति, इदं सुत्तम् आदिं कत्वा पिण्डपातकथा। सेनासनक्खन्धके येव: तेन खो पन समयेन सत्तरसवग्गिया भिक्खू अञ्ञतरं पच्चन्तिमं विहारं पटिसङ्खरोन्ति इध मयं वस्सं वसिस्साम ऽति, अद्दसासुं खो छब्बग्गिया भिक्खू सत्तरसवाग्गिये भिक्खू विहारं पटिसङ्खरोन्ते ति, इदं छब्बग्गियवत्थुं आदिं कत्वा आगतसेनासनकथा, तद् अवसाने च सप्पिआदिभेसज्जकथा वित्थारेन कथिता, मयम् पन तं सब्बं आगतागतट्ठाने येव कथयिस्साम, एवं कथने कारणं पुब्बे वुत्तम् एव। इतोपरं जन्ताघरवत्थुं उत्तानत्थम् एव, पञ्चसु विघासवत्थूसु ते भिक्खू अनुपसम्पन्नेहि कप्पियं कारापेत्वा परिभुञ्जिंसु विघासं पन गण्हन्तेन खायितावसेसं छड्डितं गहेतब्बं। यदि सक्कोति खादन्ते छड्डापेत्वा गण्हितुं एतम् पि वट्टति,

[पगे ३८०]  
३८० समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अत्तगुत्तत्थाय पन परानुद्दयताय च न गहेतब्बं। ओदनखादनियपूवौच्छुतिम्बरूसकभाजनियवत्थुसु अपरस्स भागं देहीति असन्तं पुग्गलं आह। अमूलकं अग्गहेसीति सामिकेसु देन्तेसु एवं अग्गहेसि। अनापत्ति भिक्खु पाराजिकस्सा ऽति सामिकेहि दिन्नं अग्गहेसि, तेन्ऽ अस्स अनापत्ति वुत्ता। आपत्ति सम्पजानमुसावादे पाचित्तियस्सा ऽति, यो पन सम्पजानमुसावादो वुत्तो, तस्मिं पाचित्तियं आह, परतो तेकटुलयागुवत्थुम्हि विय, गहणे पन अयं विनिच्छयो।  
सङ्घस्स सन्तकं सम्मतेन वा आणत्तेहि वा आरामिकादीहि दीयमानं गिहीनञ् च सन्तकं सामिकेन वा आणत्तेन वा दीयमानं अपरस्स भागं देहीति वत्वा गण्हतो भण्डदेय्यं, अञ्ञेन दीयमानं गण्हन्तो भण्डग्घेन कारेतब्बो। असम्मतेन वा अणानत्तेन वा दीय्यमाने अपरम् पि भागं देहीति वत्वा वा कूटवस्सानि गणेत्वा वा गण्हन्तो पट्टचतुक्के विय तस्स उद्धारे येव भण्डग्घेन कारेतब्बो। इतरेहि दीय्यमानं एवं गण्हतो भण्डदेय्यं, सामिकेन पना इमस्स देहीति दापितं वा सयं दिन्नं वा सुदिन्नन् ति अयम् एत्थ सब्बट्ठकथाविनिच्छयतो सारो।  
ओदनीयघरादिवत्थुसु ओदनीयघरं नाम विक्कायिकभत्तपचनघरं, सूनाघरं नाम विक्कायिकमंसपचनघरं, पूवघरं नाम विक्कायिकखज्जकपचनघरं, सेसम् एत्थ परिक्खारवत्थूसु च पाकटम् एव। पीठवत्थुस्मिं सो भिक्खु परिकप्पेत्वा एतं ठानं सम्पत्तं गण्हिस्सामीति सङ्कामेसि, तेन्ऽ अस्स सङ्कमने अवहारो न्ऽ अत्थि, सङ्कामेत्वा पुन परिकम्पितोकासतो गहणे पाराजिकं वुत्तं। एवं हरन्तो च यदि पीठके थेय्यचित्तं न्ऽ अत्थि, थविकं अग्घापेत्वा कारेतब्बो, अथ पीठके पि अत्थि,

[पगे ३८१]  
भ्विभ्_इ।२।] सुत्तविभङ्ग-वण्णना ३८१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] उभो अग्घापेत्वा कारेतब्बो ति। भिसिआदीनि तीणि वत्थूनि पाकटानेऽव। विस्सासगाहादिसु तीसु वत्थूसु गहणे अनापत्ति, आहरापेन्तेसु भण्डदेय्यं पिण्डाय पविट्ठस्स पटिविंसो अन्तो उपचारसीमायं ठितस्स्ऽ एव गहेतुं वट्टति। यदि पन दायका बहि उपचारट्ठानम् पि भन्ते गण्हथ आगन्त्वा परिभुञ्जिस्सन्तीति वदन्ति, एवं अन्तोगामट्ठानम् पि गहेतुं वट्टति। सेसम् एत्थ उत्तानत्थम् एव। सत्तसु अम्बचोरकादिवत्थूसु पंसुकूलसञ्ञाय गहणे अनापत्ति, आहरापेन्तेसु भण्डदेय्यं, थेय्यचित्तेन परिभोगे पाराजिकं। तत्रायं विनिच्छयो, सामिकापि सालया चोरापि सालया पंसुकूलसञ्ञाय खादन्तस्स भण्डदेय्यं थेय्यचित्तेन गन्हतो उद्धारे येव अवहारो भण्डं अग्घापेत्वा कारेतब्बो। सामिका सालया चोरा निरालया एस्ऽ एव नयो। सामिका निरालया चोरा सालया पुन गण्हिस्सामा ऽति किस्मिचिद् एव गहणट्ठाने खीपित्वा गता एस्ऽ एव नयो। उभो पि निरालया पंसुकूलसञ्ञाय खादतो अनापत्ति।  
थेय्यचित्तेन दुक्कटं, सङ्घस्स अम्बादीसु पन सङ्घारामे जातं वा होतु आनेत्वा दिन्नं वा पञ्चमासकं वा अतिरेकपञ्चमासकं वा अग्घनकं अवहरन्तस्स पाराजिकं। पच्चन्ते चोरूपद्दवेन गामेसु वुट्ठहन्तेसु भिक्खू पि विहारे छड्डेत्वा पुन आवसन्ते जनपदे आगमिस्सामा ऽति सौस्साहा ऽव गच्छन्ति, भिक्खू तादिसं विहारं पत्वा अम्बपक्कादीनि छड्डितकाक्नीति पंसुकूलसञ्ञाय परिभुञ्जन्ति अनापत्ति। थेय्यचित्तेन परिभुञ्जतो अवहारो होति, भण्डं अग्घापेत्वा कारेतब्बो। महापच्चरियं पन सङ्खेपट्ठकथायञ् च अविसेसेन वुत्तं। छड्डीतविहारे फलाफलं थेय्यचित्तेन परिभुञ्जतो न पाराजिकं। कस्मा, आगतानागतानं सन्तकत्ता ति गणसन्तके पन पुग्गलिके च सौस्साहमत्तम् एव पमाणं, सचे पन ततो अम्बपक्कादिं कुलसङ्गहणत्थाय देति, कुलदूसकदुक्कटं, थेय्यचित्तेन देन्तो अग्घेन कारेतब्बो। सङ्घिके पि एस्ऽ एव नयो। सेनासनत्थाय नियमितं कुलसङ्गहत्थाय ददतो दुक्कटं,

[पगे ३८२]  
३८२ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इस्सरवताय थुल्लच्चयं, थेय्यचित्तेन पाराजिकं। नो चे वत्थुं पहोति, अग्घेन कारेतब्बो।  
बहि उपचारसीमाय निसीदित्वा इस्सरवताय परिभुञ्जतो गीवा। गण्डिं पहरित्वा कालं घोसेत्वा मय्हं पापुणातीति खादितं सुखादितं, गण्डिं अपहरित्वा कालम् एव घोसेत्वा गण्डिम् एव पहरित्वा कालं अघोसेत्वा गण्डिम् पि अपहरित्वा कालम् पि अघोसेत्वा अञ्ञेसं न्ऽ अत्थि भावं ञत्वा मय्हं पापुणातीति खादितापि सुखादितम् एव। पुप्फारामवत्थु द्वयं पाकटम् एव।  
वुत्तवादिकवत्थुत्तये वुत्तो वज्जेमीति तया वुत्तो हुत्वा तव वचनेन वदामीति अत्थो। अनापत्ति भिक्खु पाराजिकस्सा ऽति सामिकेहि दिन्नत्ता अनापत्ति। न च भिक्खवे वुत्तो वज्जेमीति वत्तब्बो ति अहं तया वुत्तो हुत्वा तव वचनेन वदामीति एवं अञ्ञो भिक्खु अञ्ञेन भिक्खुना न वत्तब्बो ति अत्थो। परिच्छेदं पन कत्वा इदं नाम तव वचनेन गण्हिस्सामीति वत्तुं वट्टति। वुत्तो वज्जेहीति मया वुत्तो हुत्वा मम वचनेन वदेहीति अत्थो, सेसं वुत्तनयम् एव।  
इमेसु पि च द्वीसु चत्थूसु परिच्छेदं कत्वा वत्तुं वट्टति।  
एत्तावता हि उपारम्भा मुत्तो होतीति। मणिवत्थुत्तयस्स मज्झिमे वत्थुस्मिं नाहं अकल्लको ति नाहं गिलानो ति अत्थो, सेसं पाकटम् एव। सूकरवत्थुद्वये किञ्चापि पठमस्स भिक्खुनो छातज्झत्तं दिस्वा कारुञ्ञेन मोचितत्ता अनापत्ति। सामिकेसु पन असम्पटिच्छन्तेसु भण्डदेय्यं, ताव महन्तो वा मतसूकरो आहरित्वा दातब्बो, तद् अग्घनकं वा भण्डं। सचे पाससामिके कुहिञ्चापि न पस्सति, पाससामन्ता तद् अग्घनकं कासावं वा थालकां वा यथा ते आगता पस्सन्ति, ईदिसे ठाने ठपेत्वा ऽव गन्तब्बं। थेय्यचित्तेन पन मोचेन्तस्स पाराजिकम् एव।  
एत्थ च कोचि सूकरो पासं पादेन कड्ढित्वा छिन्नमत्ते पासे ठानाचावनधम्मेन ठानेन ठितो होति चण्डसोते बद्धनावा विय।

[पगे ३८३]  
भ्विभ्_इ।२] सुत्तविभङ्ग-वण्णना ३८३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कोचि अत्तनो धम्मताय ठितो, कोचि निपन्नो, कोचि कूटपासेन बद्धो होति। कूटपासो नाम यस्स अन्ते धणुकं वा अङ्कुसको वा अञ्ञो वा कोचि दण्डको बद्धो होति, यो तत्थ तत्थ रुक्खादीसु लग्गित्वा सूकरस्स गमनं निवारेति। तत्र पासं कड्ढित्वा ठितस्स एकम् एव ठानं पासबन्धनं, ये हि पासे मुत्तमत्ते वा छिन्नमत्ते वा पलायति, अत्तनो धम्मताय ठितस्स बन्धनञ् च चत्तारो च पादा ति पञ्चठानानि, निपन्नस्स बन्धनञ् च सयनञ् चा ऽति द्वे ठानानि। कूटपासबद्धस्स यत्थ यत्थ गच्छति, तं तद् एव ठानं। तस्मा तं तत ततो मोचेन्ता दस पि वीसतिम् पि सतम् पि भिक्खू पाराजिकं आपज्जन्ति, तत्थ तत्थ आगतं दिस्वा एकम् एव दासं पलापेन्तो विय। पुरिमानं पन तिण्णं चतुप्पदकथायं वुत्तनयेन फन्दापनठानाचावनानि वेदितब्बानि। सुणखदट्ठं सूकरं विस्सज्जापेन्तस्सापि कारुञ्ञाधिप्पायेन भण्डदेय्यं, थेय्यचित्तेन पाराजिकं। पासट्ठानम् पन सुणखसमीपं वा असम्पत्तं पटिपथं गन्त्वा पठमम् एव पलापेन्तस्स अवहारो न्ऽ अत्थि। यो पि बद्धसूकरस्स घासञ् च पानीयं च दत्वा बलं गाहापेत्वा उक्कुट्ठिं करोति उत्रस्तो पलायिस्सतीति, सो च पलायति पाराजिकं। पासं दुब्बलं कत्वा उक्कट्ठिसद्देन पलापेन्तस्सापि एस्ऽ एव नोयो। यो पन घासञ् च पानीयञ् च दत्वा गच्छति बलं गहेत्वा पलायिस्सतीति, सो च पलायति भण्डदेय्यं, पासं दुब्बलं कत्वा गच्छन्तस्सापि एस्ऽ एवनयो। पाससन्तिके सत्थं वा अग्गिं वा ठपेति छिन्ने वा दड्ढे वा पलायिस्सतीति, सूकरो पासं चालेन्तो छिन्ने वा दड्ढे वा पलायति, भण्डदेय्यम् एव। पासं यट्ठिया सह पातेति, पच्छा सूकरो तं मद्दन्तो गच्छति भण्डदेय्यं। सूकरो अदुहऌअपासाणेहि अक्कन्तो होति, तं पलापेतु कामस्स अदुहऌअं कारुञ्ञेन उक्खिपतो भण्डदेय्यं, थेय्यचित्तेन पाराजिकं। सचे उक्खित्तमत्ते आगन्त्वा पच्छा गच्छति, भण्डदेय्यम् एव, उक्खीपित्वा ठपितं अदूहऌअं पातेति, पच्छा सूकरो तं मद्दन्तो गच्छति भण्डदेय्यं।

[पगे ३८४]  
३८४ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ओपाते पतितसूकरम् पि कारुञ्ञेन उद्धरतो भण्डदेय्यं, थेय्यचित्तेन पाराजिकं। ओपातं पूरेत्वा नासेति, पच्छा सूकरो तं मद्दन्तो गच्छति भण्ददेय्यं। सूले विद्धं कारुञ्ञेन उद्धरति भण्डडेय्यं, थेय्यचित्तेन पाराजिकं। सूलं उद्धरित्वा छड्डेति, भण्डदेय्यं। विहारभूमियं पन पासे वा अदुहऌअं वा ओड्डेन्ता वारेतब्बा, मिगरूपानं पटिसरणट्ठानम् एतं, मा इध एवं करोथा ऽति, सचे हरापेथ भन्ते ति वदन्ति, हरापेतुं वट्टति। अथ सयं हरन्ति, सुन्दरम् एव। अथ न्ऽ एव हरन्ति न हरितुं देन्ति, रक्खं याचित्वा हरापेतुं वट्टति। मनुस्सा सस्सरक्खणकाले खेत्तेसु पासे च अदूहऌआदीनि च करोन्ति, मंसं खादन्ता सस्सानि रक्खिस्सामा ऽति। वीतिवत्ते सस्सकाले तेसु अनालयेसु पक्कन्तेसु तत्थ बद्धं वा पतितं वा मोचेतुं वट्टति।  
मिगवत्थुद्वये पि सूकरवत्थूसु वुत्तसदिसो येव विनिच्छयो। मच्छवत्थुद्वये पि एस्ऽ एव नयो। अयम् पन विसेसो। कुमिनमुखं विवरित्वा वा पच्छामुटकं मुञ्चित्वा वा पस्सेन छिद्दं कत्वा कुमिनतो मच्छे पोथेत्वा पलापेन्तस्स पाराजिकं। भत्तसित्थानि दस्सेत्वा एवं पलापेन्तस्सापि पाराजिकं। सह कुमिनेन उद्धरतो पि पाराजिकं। केवलं कुमिनमुखं विवरति, पच्छा मुटकं मुञ्चति, छिद्दं वा करोति, मच्छा पन अत्तनो धम्मताय पलायन्ति भण्डदेय्यं। एवं कत्वा भत्तसित्थानि दस्सेति, मच्छा गोचरत्थाय निक्खमित्वा पलायन्ति भण्डदेय्यम् एव। मुखं विवरित्वा पच्छा मुटकं अमुञ्चित्वा पस्से छिद्दं अकत्वा केवलं भत्तसित्थानि दस्सेति, मच्छा पन छातकज्झत्ता सीसेन पहरित्वा ओकासं कत्वा गोचरत्थाय निक्खमित्वा पलायन्ति भण्डदेय्यम् एव। तुच्छकुमिनस्स मुखं विवरति पच्छा, मुटकं वा मुञ्चति छिद्दं वा करोति, आगतागता मच्छा द्वारं पत्ता मुटकच्छिद्देहि पलायन्ति भण्डदेय्यम् एव,

[पगे ३८५]  
भ्विभ्_इ।२।] सुत्तविभङ्ग-वण्णना ३८५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तुच्छकुमिनं गहेत्वा गुम्बे खिपति भण्डदेय्यम् एवा ऽति। याने भण्डं पीठेसु थविकाय सदिसं मंसपेसिवत्थुम्हि सचे आकासे गण्हाति, गहितट्ठानम् एव ठानं, तं छह्ऽ आकारेहि परिच्छिन्दित्वा ठानाचावनं वेदितब्बं।  
सेसम् एत्थ दारुगोपालकरजकसाटकवत्थूसु च अम्बचोरकादि वत्थूसु च वुत्तनयेन विनिच्छिनितब्बं। कुम्बीवत्थुस्मिं यो सप्पितेलादीनि पादग्घनकानि गहेत्वा न पुन एवं करिस्सामीति संवरे ठत्वा ठत्वा दुतियदिवसादीसु पि पुन चित्ते उप्पन्ने एवम् एवं धुरनिक्खेपं कत्वा कत्वा परिभुञ्जन्तो सब्बम् पि तं परिभुञ्जति न्ऽ एव्ऽ अत्थि पाराजिकं, दुक्कटं वा थुल्लच्चयं वा आपज्जति भण्डदेय्यम् पन होति। अयम् पि भिक्खु एवम् एवं अकासि। तेन वुत्तं अनापत्ति भिक्खु पाराजिकस्सा ऽति। धुरनिक्खेपं पन अकत्वा दिवसे दिवसे परिभुञ्जिस्सामीति थोकं थोकम् पि परिभुञ्जतो यस्मिं दिवसे पादग्घनकं पूरति तस्मिं पाराजिकं। संविदावहारवत्थूनि संविदावहारे मुट्ठिवत्थूनि ओदनियघरादिवत्थूसु, द्वेविघासवत्थूनि अम्बचोरकादि वत्थूसु वुत्तविनिच्छयनयेन वेदितब्बानि। द्वे तिणवत्थूनि उत्तानत्थान्ऽ एव।  
अम्बभाजापनादि वत्थूसु ते भिक्खू एकं गामकावासं परिच्छिन्नभिक्खुकं अगमंसु। तत्थ भिक्खू फलाफलं परिभुञ्जमानापि तेसु आगतेसु थेरानं फलानि देथा ऽति कप्पियकारकानं अवोचुं। अथ ते भिक्खू किं सङ्घिकं अम्हाकं न पापुणातीति गण्डिं पहरित्वा भाजापेत्वा तेसम् पि वस्सग्गेन भागं दत्वा अत्तनापि परिभुञ्जिंसु। तेन नेसं भगवा, अनापत्ति भिक्खवे परिभोगत्थाया ऽति आह। तस्मा इदानि पि यत्थ आवासिका आगन्तुकानं न देन्ति, फलवारे च सम्पत्ते अञ्ञेसं अभावं दिस्वा चोरिकाय अत्तना ऽव खादन्ति, तत्थ आगन्तुकेहि गण्डिं पहरित्वा भाजेत्वा परिभुञ्जितुं वट्टति।

[पगे ३८६]  
३८६ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यत्थ पन आवासिका रुक्खे रक्खित्वा फलवारे सम्पत्ते भाजेत्वा खादन्ति, चतूसु पच्चयेसु सम्मा उपनेन्ति, अनिस्सरा तत्थ आगन्तुका। ये पि रुक्खा चीवरत्थाय नियमेत्वा दिन्ना, तेसु पि आगन्तुका अनिस्सरा। एस्ऽ एव नयो सेसपच्चयत्थाय नियमेत्वा दिन्ने पि। ये पन तथा अनियमिता आवासिका च ते रक्खित्वा गोपित्वा चोरिकाय परिभुञ्जन्ति, न तेसु आवासिकानं कतिकाय ठातब्बं। ये फलपरिभोगत्थाय दिन्ना, आवासिका च ने रक्खित्वा गोपेत्वा सम्मा उपनेन्ति, तेसु येव तेसं कतिकाय ठातब्बं। महापच्चरियम् पन वुत्तं चतुन्नं पच्चयानं नियमेत्वा दिन्नं थेय्यचित्तेन परिभुञ्जन्तो भण्डं अग्घापेत्वा कारेतब्बो। परिभोगवसेन भाजेत्वा परिभुञ्जन्तस्स भण्डदेय्यं।  
यम् पन्ऽ एत्थ सेनासनत्थाय नियमितं, तं परिभोगवसेन्ऽ एव भाजेत्वा परिभुञ्जन्तस्स थुल्लच्चयञ् च भण्डदेय्यञ् चा ऽति। ओदिस्स चीवरत्थाय दिन्नं चीवरे येव उपनेतब्बं। सचे दुब्भिक्खं होति भिक्खू पिण्डपातेन किलमन्ति, चीवरम् पन सुलभं, सङ्घसुट्ठुताय अपलोकनकम्मं कत्वा पिण्डपाते पि उपनेतुं वट्टति।  
सेनासनेन गिलानपच्चयेन वा किलमन्तेसु सङ्घसुट्ठुताय अपलोकनकम्मं कत्वा तद् अत्थाय पि उपनेतुं वट्टति।  
ओदिस्स पिण्डपातत्थाय गिलानपच्चयत्थाय च दिन्ने पि एस्ऽ एव नयो। उद्दिस्स सेनासनत्थाय दिन्नं पन गरुभण्डं होति, तं रक्किह्त्वा गोपेत्वा तद् अत्थम् एव उपनेतब्बं। सचे पन दुब्भिक्खं होति, भिक्खू पिण्डपातेन न यापेन्ति, एत्थ राजरोगचोरभयादीहि अञ्ञत्थ गच्छन्तानं विहारा पलुज्जन्ति, ताऌअनालिकेरादिके विनासेन्ति।  
सेनासनपच्चयम् पन निस्साय यापेतुं सक्का होति, एवरूपे काले सेनासनं विस्सज्जेत्वापि सेनासनजग्गनत्थाय परिभोगो भगवता अनुञ्ञातो, तस्मा एकं वा द्वे वा वरसेनासनानि ठपेत्वा इतरानि लामककोटिया पिण्डपातत्थाय विस्सज्जेतुं वट्टन्ति। मूलवत्थुच्छेदं पन कत्वा न उपनेतब्बं।

[पगे ३८७]  
भ्विभ्_इ।२।] सुत्तविभङ्ग-वण्णना ३८७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यो पन आरामो चतुपच्चयत्थाय नियामेत्वा दिन्नो, तत्थ अपलोकनकम्मं न कातब्बं। येन पन पच्चयेन ऊनं, तद् अत्थं उपनेतुं वट्टति। आरामो जग्गितब्बो, वेतनं दत्वापि जग्गापेतुं वट्टति। ये पन वेतनं लभित्वा आरामे येव गेहं कत्वा वसन्ता रक्खन्ति, ते चे आगतानं भिक्खूनं नालिकेरं वा ताऌअपक्कं वा देन्ति, यं तेसं सङ्घेन अनुञ्ञातं होति दिवसे दिवसे एत्तकं नाम खादथा ऽति, तद् एव ते दातुं लब्भन्ति।  
ततो उत्तरिं तेसं ददन्तानम् पि गहेतुं न वट्टति। यो पन आरामं केणिया गहेत्वा सङ्घस्स चतुपच्चयत्थाय कप्पियभण्डम् एव देति, अयं बहुकम् पि दातुं लभति।  
चेतियस्स पदीपत्थाय वा खण्डफुल्लपटिसङ्खरणत्थाय वा दिन्नाअरामो पि जग्गितब्बो। वेतनं दत्वापि जग्गापेतब्बो। वेतनञ् च पन्ऽ एत्थ चेतियसन्तकम् पि सङ्घसन्तकम् पि दातुं वट्टति। एतम् पि आरामं वेतनेन तत्थ्ऽ एव वसित्वा रक्खन्तानञ् च केणिया गहेत्वा कप्पियभण्डदायकानञ् च तत्थ जातकफलदानं वुत्तनयेन्ऽ एव वेदितब्बं।  
अम्बपाऌअकादिवत्थूसु अनापत्ति भिक्खवे गोपकस्स दाने ति, एत्थ कतरं गोपकदानं वट्टति, कतरं न वट्टतीति। महासुम्मत्थेरो ताव आह, यं गोपकस्स परिच्छिन्दित्वा दिन्नं होति एत्तकं दिवसे दिवसे गण्हाति, तद् एव वट्टति, ततो उत्तरिं न वट्टतीति। महापदुमत्थेरो पनाह, किं गोपकानं पन्ण्णं आरोपेत्वा निमित्तसञ्ञं वा कत्वा दिन्नं अत्थि, एतेसं हत्थे विस्सट्ठकस्स एते इस्सरा, तस्मा यं ते देन्ति, तं बहुकम् पि वट्टतीति। कुरुन्दट्ठकथायं पन वुत्तं, मनुस्सानं आरामं वा अञ्ञं फलाफलं दायका रक्खन्ति, तेहि दिन्नं वट्टति,

[पगे ३८८]  
३८८ समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] आहरापेत्वा पन न गहेतब्बं। सङ्घिके पन चेतियसन्तके च केणिया गहेत्वा रक्खन्तस्स्ऽ एव दानं वट्टति।  
वेतनेन रक्खन्तस्स अत्तनो भागमत्तं वट्टतीति।  
महापच्चरियम् पन यं गिहीनं आरामरक्खका भिक्खूनं देन्ति, एतं वट्टति। भिक्खुसङ्घस्स पन आरामगोपका यं अत्तनो भतिया खण्डेत्वा देन्ति, एतं वट्टति। यो पि उपड्ढारामं वा कोचिद् एव रुक्खो वा भतिं लभित्वा रक्खति, तस्सापि अत्तनो सम्पत्तरुक्खतो येव दातुं वट्टति। केणिया गहेत्वा रक्खन्तस्स पन सब्बम् पि वट्टतीति वुत्तं। एवं पन सब्बं व्यञ्जनतो नानं अत्थतो एकम् एव, तस्मा अधिप्पायं ञत्वा गहेतब्बं।  
दारुवत्थुम्हि तावकालिको अहं भगवा ति तावकालिकचित्तो अहं भगवा ति वत्तुकामेन वुत्तं, तावकालिकचित्तो ति पुन आहरित्वा दस्सामीति एवं चित्तो अहन् ति वुत्तं होति।  
भगवा तावकालिके अनापत्तीति आह। अयं पन्ऽ एत्थ पाऌइमुत्तकविनिच्छयो:सचे सङ्घो सङ्घिकं कम्मं कारेति उपोसथागारं वा भोजनसालं वा, ततो आपुच्छित्वा तावकालिकं हरितब्बं, यो पन सङ्घिको दब्बसम्भारो अगुत्तो देवे वस्सन्ते तेमति आतपेन सुक्खति, तं सब्बम् पि आहरित्वा अत्तनो आवासे कातुं वट्टति। सङ्घो आहरापेन्तो अञ्ञेन वा दब्बसम्भारेन मूलेन वा सञ्ञापेतब्बो। न सक्का चे होति सञ्ञापेतुं, सङ्घिकेन भन्ते कतं तं सङ्घिकपरिभोगेन वऌअञ्जथा ऽति वत्तब्बं। सेनासनस्स पन अयम् एव भिक्खु इस्सरो ति, सचे पासाणत्थम्भो वा रुक्खत्थम्भो वा कवाटं वा वातपानं वा न प्पहोति, सङ्घिकं तावकालिकं आहरित्वा पाकतिकं कातुं वट्टति, एस्ऽ एव नयो अञ्ञेसु दब्बसम्भारेसु। उदकवत्थुस्मिं यदा उदकं दुल्लभं होति,

[पगे ३८९]  
भ्विभ्_इ।२।] सुत्तविभङ्ग-वण्णना ३८९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] योजनतो पि अद्धयोजनतो पि आहरीयति, एवरूपे परिग्गहितौदके अवहारो। यतो पि अहरिमतो वा पोक्खरणी आदीसु ठिततो वा केवलं यागुभत्तं सम्पादेन्ति, पानियपरिभोगञ् च करोन्ति, न अञ्ञं महापरिभोगं, तं पि थेय्यचित्तेन गण्हतो अवहारो। यतो पन एकं वा द्वे वा घटे गहेत्वा आसनं धोवितुं बोधिरुक्खे सिञ्चितुं, उदकपूजं कातुं, रजनं पचितुं लब्भति। तत्थ सङ्घस्स कतिकावसेन्ऽ एव पटिपज्जितब्बं।  
अतिरेकं गण्हन्तो मत्तिकादीनि वा थेय्यचित्तेन पक्खिपन्तो भण्डं अग्घापेत्वा कारेतब्बो। सचे आवासिका कतिकवत्तं दऌहं करोन्ति, अञ्ञेसं भण्डकं धोवितुं वा रजितुं वा न देन्ति, अत्तना पन अञ्ञेसं अपस्सन्तानं गहेत्वा सब्बं करोन्ति, तेसं कतिकाय न ठातब्बं।  
यत्तकं ते धोवन्ति, तत्तकं धोवितब्बं। सचे सङ्घस्स द्वे तिस्सो पोक्खरोणियो वा उदकसोण्डियो वा होन्ति, कतिका च कता एत्थ नहायितब्बं, इतो पानीयं गहेतब्बं, इध सब्बपरिभोगो कातब्बो ति, कतिकवत्तेन्ऽ एव सब्बं कातब्बं। यत्थ कतिका न्ऽ अत्थि, तत्थ सब्बपरिभोगो वट्टतीति।  
मत्तिकवत्थुस्मिं यत्थ मत्तिका दुल्लभा होन्ति नानप्पकारा वा वण्णमत्तिका आहरित्वा ठपिता, तत्थ थोकापि पञ्चमासकं अग्घति, तस्मा पाराजिकं। सङ्घिके पन कम्मे चेतियकम्मे च निट्ठिते सङ्घं आपुच्छित्वा तावकालिकं वा गहेतुं वट्टति। सुधायं पि चित्तकम्मवण्णेसु पि एस्ऽ एव नयो। तिणवत्थूसु झापिततिणे ठानाचावनस्स अभावेन दुक्कटं, भण्डदेय्यम् पन होति।  
सङ्घो तिणवत्थुं जग्गित्वा सङ्घिकं आवासं छादेति, पुन कदाचि जग्गितुं न सक्कोति, अथ्ऽ अञ्ञो एको भिक्खु वत्तसीसेन जग्गति, सङ्घस्स्ऽ एव्ऽ एतं। नो चे जग्गति, सङ्घेन एको भिक्खु वत्तब्बो जग्गित्वा देहीति।

[पगे ३९०]  
३९० समन्तपासादिका [भ्विभ्_इ।२।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सो चे भागं इच्छति भागं दत्वापि जग्गापेतब्बं। सचे भागं वड्ढेति, दातब्बम् एव। वड्ढेति येव, गच्छ जग्गित्वा सब्बं गहेत्वा अत्तनो सेनासनं छादेहीति वत्तब्बो। कस्मा, नट्ठे अत्थो न्ऽ अत्थि, ददन्तेहि पन सवत्थुकं न दातब्बं, गरुभण्डं होति, तिणमत्तं पन दातब्बं। तस्मिं चे जग्गित्वा अत्तनो सेनासनं छादेन्ते पुन सङ्घो जग्गितुं पहोति, त्वं मा जग्गि सङ्घो जग्गिस्सतीति वत्तब्बो। मञ्चादीनि सत्तवत्थूनि पाकटा न्ऽ एव।  
पाऌइयं पन अनागतम् पि पासाणत्थम्भं वा रुक्खत्थम्भं वा अञ्ञम् वा किञ्चि पादग्घनकं हरन्तस्स पाराजिकम् एव। पधानघरादीसु छड्डितपतितानं परिवेणादीनं कुड्डम् पि पाकारम् पि भिन्दित्वा इट्ठकादीनि अवहरन्तस्सापि एस्ऽ एव नयो। कस्मा, सङ्घिकं नाम कदाचि अज्झावसन्ति, कदाचि न अज्झावसन्ति, पच्चन्ते चोरभयेन जनपदे वुट्ठहन्ते छड्डितविहारादीसु किञ्चि परिक्खारं हरन्तस्सापि एस्ऽ एव नयो। ये पन ततो तावकालिकं हरन्ति, पुन आवसितेसु च विहारेसु भिक्खू आहरापेन्ति दातब्बं। सचे पि ततो आहरित्वा सेनासनं कतं होति, तं वा तद् अग्घनकं वा दातब्बम् एव। पुन आवसिस्सामा ऽति आलयं अच्छिन्दित्वा वुट्ठितेसु जनपदेसु गणसन्तकं वा पुग्गलिकं वा गहितं होति, ते चे अनुजानन्ति, पटिकम्मेन किच्चं न्ऽ अत्थि। सङ्घिकम् पनगरुभण्डं, तस्मा पटिकम्मं कत्तब्बम् एव।   
--विहारपरिभोगवत्थुं उत्तानत्थम् एव--।  
    
अनुजानामि भिक्खवे तावकालिकं हरितुन् ति, एत्थ यो भिक्खु सङ्घिकं मञ्चं वा पीठं वा तावकालिकं हरित्वा अत्तनो फासुकट्ठाने एकम् पि द्वे पि मासे सङ्घिकपरिभोगेन परिभुञ्जति आगतानं बुड्ढतरानं देति न पटिबाहति,

[पगे ३९१]  
भ्विभ्_इ।२।] सुत्तविभङ्ग-वण्णना ३९१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्स तस्मिं नट्ठे पि जिण्णे पि थेनाय अवहटे पि गीवा न होति, वसित्वा पन गच्छन्तेन यथाठाने ठपेतब्बं। यो पन पुग्गलिकपरिभोगेन परिभुञ्जति आगतानं बुड्ढतरानं न देति, तस्स तस्मिं नट्ठे गीवा होति। अञ्ञम् पन आवासं हरित्वा परिभुञ्जन्तेन सचे तत्थ बुड्ढतरो आगन्त्वा वुट्ठापेति, मया इदं असुकावासतो नाम आहटं, गच्छामि तं पाकतिकं करोमीति वत्तब्बं। सचे सो भिक्खु अहं करिस्सामीति वदति, तस्स भारं कत्वापि गन्तुं वट्टतीति सङ्खेपट्ठकथायं वुत्तं। चम्पावत्थुम्हि तेकटुलयागू ति तिलतण्डुलमुग्गेहि वा तिलतण्डुलमासेहि वा तिलतण्डुलकुलत्थेहि वा तिलतण्डुलेहि सद्धिं यं किञ्चि एकं अपरण्णं पक्खिपित्वा तीहि कटा। एतं किर इमेहि तीहि चतुभागौदकसम्भिन्ने खीरे सप्पिमधुसक्खरादीहि योजेत्वा करोन्ति।  
राजगहवत्थुम्हि मधुगोलको ति अतिरसपूवो वुच्चति, मधुसीसकम् पि वदन्ति, सेसम् एत्थ वत्थुद्वये पि ओदनभाजनियवत्थुस्मिं वुत्तनयेन्ऽ एव वेदितब्बम्। अज्जुकवत्थुस्मिं एतद् अवोचा ऽति गिलानो हुत्वा अवोच। आयस्मा उपाऌइ आयस्मतो अज्जुकस्स पक्खो ति न अगतिगमनवसेन पक्खो। अपि च खो अनापत्तिसञ्ञिताय लज्जीअनुग्गहेन विनयानुग्गहेन च थेरो पक्खो ति वेदितब्बो। सेसम् एत्थ उत्तानत्थम् एव बाराणसीवत्थुस्मिं चोरेहि उद्धुतन् ति चोरेहि विलुत्तं। इद्धिया आनेत्वा पासादे ठपेसीति थेरो किर तं कुलं सोकसल्लसमप्पितं आवट्टन्तं दिस्वा तस्स कुलस्स अनुकम्पाय पसादानुरक्खणट्ठाय धम्मानुग्गहेन अत्तनो इद्धिया तेसं येव पासादकं दारकानं समीपे होतू ऽति अधिट्ठासि। दारका अम्हाकं पासादो ति सञ्जानित्वाभिरुहिंसु,अतो थेरो इद्धिं पटिसंहरि।

[पगे ३९२]  
३९२ समन्तपासादिका [भ्विभ्_इ।२।  
पासादो पि सकट्ठाने येव अट्ठासि। वोहारवसेन पन वुत्तं, ते दारके इद्धिया आनेत्वा पासादे ठपेसीति। इद्धिविसये ति ईदिसाय अधिट्ठानैद्धिया अनापत्ति, विकुब्बणैद्धि पन न वट्टति। अवसाने वत्थुद्वयं उत्तानत्थम् एवा ऽति।  
समन्तपासादिकाय विनयसंवण्णनाय  
दुतियपाराजिकवण्णना निट्ठिता।  
तत्रायं अनुसासनी:--  
दुतियं अदुतियेन यं जिनेन पकासितं  
पाराजिककिलेसेन पाराजिकम् इदं इध।  
सिक्खापदं समत्तेन अञ्ञं किञ्चि न विज्जति  
अनेकनयवोकिण्णं गम्भीरत्थविनिच्छयं।  
तस्मा वत्थुम्हि ओतिण्णे भिक्खुना विनयञ्ञुता  
विनयानुग्गहेन्ऽ एत्थ करोन्तेन विनिच्छयं।  
पाऌइं अट्ठकथञ् च्ऽ एव साधिप्पायमसेसतो  
ओगय्ह अप्पमत्तेन करणीयो विनिच्छयो।  
आपत्तिदस्सनुस्साहो न कातब्बो कुदाचनं  
पस्सिस्सामि अनापत्ति मितिकयिराथ मानसं।  
पस्सित्वापि च आपत्तिं अवत्वा ऽव पुनप्पुनं  
वीमंसित्वा ऽव विञ्ञूहि संसन्दित्वा ऽव तं वदे।  
कप्पिये पि च वत्थुस्मिं चित्तस्स लहुवत्तिनो  
वसेन सामञ्ञगुणा चवन्तीध पुथुज्जना।  
तस्मा परपरिक्खारं आसीविसम् इवोरगं  
अग्गिं विय च सम्पस्सं नामसेय्य विचक्खणो ति।

[पगे ३९३]  
भ्विभ्_इ।३] ३९३  
 पाराजिक इइइ  
ततियं तीहि सुद्धेन यं बुद्धेन विभावितं  
पाराजिकं तस्स दानि पत्तो संवण्णनाक्कमो।  
यस्मा तस्मा सुविञ्ञेय्यं यं पुब्बे च पकासितं  
तं वज्जयित्वा अस्सापि होति संवण्णना अयं।  
तेन समयेन बुद्धो भगवा वेसालियं विहरति महावने कूटागारसालायन् ति, एत्थ वेसालियन् ति एवन्नामके इत्थिलिङ्गवसेन पत्तवोहारे नगरे, तञ् हि नगरं तिक्खत्तुं पाकारपरिक्खेपवड्ढनेन विसालीभूतत्ता वेसालीति वुच्चति। इदम् पि च नगरं सब्बञ्ञुतप्पत्ते येव सम्मासम्बुद्धे सब्बाकारेन वेपुल्लतं पत्तन् ति वेदितब्बं। एवं गोचरगामं दस्सेत्वा निवासट्ठानं आह महावने कूटागारसालायन् ति, तत्थ महावनं नाम सयञ्जातम् अरोपिमं सपरिच्छेदं महन्तं वनं। कपिलवत्थुसामन्ता पन महावनं हिमवन्तेन सह एकाबद्धं अपरिच्छेदं हुत्वा महासमुद्दं आहच्च ठितं, इदं तादिसं न होति सपरिच्छेदं महन्तं वनन् ति महावनं। कूटागारसाला पन महावनं निस्साय कते आरामे कूटागारं अन्तो कत्वा हंसवट्टकच्छन्नेन कता सब्बाकारसम्पन्ना बुद्धस्स भगवतो गन्धकुटी वेदितब्बा।  
अनेकपरियायेन असुभकथं कथेतीति अनेकेहि कारणेहि असुभाकारसन्दस्सनप्पवत्तं कायविच्छन्दनियकथं कथेसि। सेय्यथीदं: अत्थि इमस्मिं काये केसा लोमा ॥। पे॥।मुत्तन् ति।

[पगे ३९४]  
३९४ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] किं वुत्तं होति: भिक्खवे इमस्मिं व्याममत्ते कलेबरे सब्बादरेनापि विचीनन्तो न कोचि किञ्चि मुत्तं वा मणिं वा वेऌउरियं वा अगरुं वा चन्दनं वा कुङ्कुमं वा कप्पूरं वा वासचुण्णादिं वा अनुमत्तम् पि सुचिभावं पस्सति। अथ खो परमदुग्गन्धं जेगुच्छम् अस्सिरीकदस्सनं केसलोमादिं नानप्पकारम् असुचिं येव पस्सति, तस्मा न एत्थ छन्दो वा रागो वा करणीयो। ये हि पि उत्तमङ्गे सिरस्म्मिं जाता केसा नाम, ते पि असुभा च्ऽ एव असुचिनो च पटिक्कूला च।  
सो च नेसं असुभासुचिपटिक्कूलभावो वण्णतो पि सण्ठानतो पि गन्धतो पि आसयतो पि ओकासतो पीति पञ्चहि कारणेहि वेदितब्बो। एवं लोमादीनन् ति अयम् एत्थ सङ्खेपो, वित्थारो पन विसुद्धिमग्गे* वुत्तनयेन्ऽ एव वेदितब्बो।  
इति भगवा एकम् एकस्मिं कोट्ठासे पञ्चपञ्चप्पभेदेन अनेकपरियायेन असुभकथं कथेति।  
असुभाय वण्णं भासतीति उद्धुमातकादि वसेन असुभमातिकं निक्खिपित्वा पदभाजनियेन तं विभजन्तो वण्णेन्तो संवण्णेन्तो असुभाय वण्णं भासति। असुभभावनाय वण्णं भासतीति या अयं केसादीसु वा उद्धुमातकादीसु वा अज्झत्तबहिद्धा वत्थुसु असुभाकारं गहेत्वा पवत्तस्स चित्तस्स भावना वड्ढना फातिकम्मं तस्सा असुभभावनाय आनिसंसं दस्सेन्तो वण्णं भासति गुणं परिकित्तेति। सेय्यथीदं: असुभभावना हि युत्तो भिक्खवे भिक्खु केसादीसु वा वत्थुसु उद्धुमातकादीसु वा वत्थुसु पञ्चङ्गविप्पहीनं पञ्चङ्गसमन्नागतं तिविधकल्याणं दसलक्खणसम्पन्नं पठमज्झानं पटिलभति,

[पगे ३९५]  
भ्विभ्_इ।३।] सुत्तविभङ्ग-वण्णना ३९५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सो तं पठमज्झानसङ्खातं चित्तमञ्जुसं निस्साय विपस्सनं वड्ढेत्वा उत्तमत्थं अरहत्तं पापुणातीति। तत्रीमानि पठमस्स झानस्स दसलक्खणानि: पारिपन्थिकतो चित्तविसुद्धि मज्झिमस्स समाधिनिमित्तस्स पटिपत्ति, तत्थ चित्तपक्खन्दनं विसुद्धस्स चित्तस्स अज्झुपेक्खणं समथपटिपन्नस्स अज्झुपेक्खणं एकत्तुपट्ठानस्स अज्झुपेक्खणं, तत्थ जातानं धम्मानं अनतिवत्तनट्ठेन सम्पहंसना इन्द्रियानं एकरसट्ठेन सम्पहंसना तदुपकविरियवायनट्ठेन सम्पहंसना आसेवनट्ठेन सम्पहंसना ति, तत्रायं पाऌइ: पठमस्स झानस्स को आदि किं मज्झं किं परियोसानं, पठमस्स झानस्स पटिपदाविसुद्धि आदि, उपेक्खानुब्रूहना मज्झे, सम्पहंसना परियोसानं, पठमस्स झानस्स पटिपदाविसुद्धि आदि, आदिस्स कति लक्खणानि।  
आदिस्स तीणि लक्खणानि। यो तस्स परिपन्थो ततो चित्तं विसुज्झति विसुद्धत्ता चित्तं मज्झिमं समाधिनिमित्तं पटिपज्जति, पटिपन्नत्ता तत्थ चित्तं पक्खन्दति, यञ् च परिपन्थतो चित्तं विसुज्झति, यञ् च विसुद्धत्ता चित्तं मज्झिमं समाधिनिमित्तं पटिपज्जति यञ् च पटिपन्नत्ता तत्थ चित्तं पक्खन्दति पठमस्स झानस्स पटिपदा विसुद्धि आदि। आदिस्स इमानि तीणि लक्खनाणि। तेन वुच्चति:  
पठमज्झानं आदिकल्यानञ् च्ऽ एव होति लक्खणसम्पण्णञ् चा ऽति। पठमस्स झानस्स उपेक्खानुब्रूहना मज्झे, मज्झस्स कति लक्खणानि, मज्झस्स तीणि लक्खणानि विसुद्धं चित्तं अज्झुपेक्खति समथपटिपन्नं अज्झुपेक्खति एकत्तुपट्ठानं अज्झुपेक्खति, यञ् च विसुद्धं चित्तं अज्झुपेक्खति यञ् च समथपटिपन्नं अज्झुपेक्खति,

[पगे ३९६]  
३९६ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यञ् च एकत्तुपट्ठानं अज्झुपेक्खति, पठमस्स झानस्स उपेक्खानुब्रूहना मज्झे, मज्झस्स इमानि तीणि लक्खणानि। तेन वुच्चति: पठमज्झानं मज्झेकल्यानञ् च्ऽ एव होति लक्खणसम्पन्नञ् चा ऽति।  
पठमस्स झानस्स सम्पहंसना परियोसानं, परियोसानस्स कति लक्खणानि, परियोसानस्स चत्तारि लक्खणानि, तत्थ जातानं धम्मानं अनतिवत्तनट्ठेन सम्पहंसना इन्द्रियानं एकरसट्ठेन सम्पहंसना तदुपकविरियवायनट्ठेन सम्पहंसना आसेवनट्ठेन सम्पहंसना, पठमस्स झानस्स सम्पहंसना परियोसानं, परियोसानस्स इमानि चत्तारि लक्खणानि। तेन वुच्चति: पठमज्झानं परियोसानकल्याणञ् च्ऽ एव होति लक्खणसम्पन्नञ् चा ऽति। एवं तिविधत्तगतं चित्तं तिविधकल्याणकं दसलक्खणसम्पन्नं वितक्कसम्पन्नञ् च्ऽ एव होति विचारपीतिसुखसम्पन्नञ् च चित्तस्स अधिट्ठानसम्पन्नञ् च सद्धासम्पन्नञ् च विरियसतिसमाधिपञ्ञासम्पन्नञ् चा ऽति।  
आदिस्स आदिस्स असुभसमापत्तिया वण्णं भासतीति एवम् पि इत्थम् पीति पुनप्पुन ववत्थानं कत्वा आदिसन्तो असुभसमापत्तिया वण्णं भासति आनिसंसं कथेति गुणं परिकित्तेति। सेय्यथीदं: असुभसञ्ञा परिचितेन भिक्खवे भिक्खुनो चेतसा बहुलं विहरतो मेथुनधम्मसमापत्तिया चित्तं पतिलीयति पतिकुटति पतिवट्टति न सम्पसारीयति उपेक्खा वा पटिक्कूल्यता वा सण्ठाति, सेय्यथापि भिक्खवे कुक्कुटपत्तं वा नहारुदद्दुलं वा अग्गिम्हि पक्खित्तं पतिलीयति पतिकुटति पतिवट्टति न सम्पसारीयति, एवम् एव खो भिक्खवे असुभसञ्ञा परिचितेन भिक्खुनो चेतसा बहुलं विहरतो मेथुनधम्मसमापत्तिया चित्तं पतिलीयति पतिकुटति पतिवट्टति न सम्पसारीयतीति।

[पगे ३९७]  
भ्विभ्_इ।३।] सुत्तविभङ्ग-वण्णना ३९७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इच्छाम्ऽ अहं भिक्खवे अद्धमासं पतिसल्लीयितुम् ति अहं भिक्खवे एकं अद्धमासं पतिसल्लीयितुं निलीयितुं एको ऽव हुत्वा विहरितुं इच्छामीति अत्थो। न्ऽ अम्हि केनचि उपसङ्कमितब्बो अञ्ञत्र एकेन पिण्डपातनीहारकेना ऽति यो अत्तना पयुत्तवाचं अकत्वा ममत्थाय सद्धेसु कुलेसु पटियत्तं पिण्डपातं नीहरित्वा मय्हं उपनामेति, तं पिण्डपातनीहारकं एकं भिक्खुं ठपेत्वा न्ऽ अम्हि अञ्ञेन केनचि भिक्खुना वा गहट्ठेन वा उपसङ्कमितब्बो ति, कस्मा पन एवम् आहा ऽति, अतीते किर पञ्चसता मिगलुद्दका महतीहि दण्डवाकराहि अरञ्ञं परिक्खिपित्वा हट्ठतुट्ठा एकतो येव यावजीवं मिगपक्खिघातकम्मेन जीविकं कप्पेत्वा निरये उप्पन्ना ते तत्थ पच्चित्वा पुब्बे कतेन केनचिद् एव कुसलकम्मेन मनुस्सेसु उप्पन्ना कल्याणूपनिस्सयवसेन सब्बे पि भगवतो सन्तिके पब्बज्जञ् च उपसम्पदञ् च लभिम्सु, तेसं ततो मूलाकुसलकम्मतो अविपक्कविपाका अपरापरचेतना तस्मिं अद्धमासब्भन्तरे अत्तूपक्कमेन च परूपक्कमेन च जीवितूपच्छेदाय ओकासम् अकासि, नं भगवा अद्दस, कम्मविपाको नाम न सक्का केनचि पटिबाहितुं, तेसु च भिक्खूसु पुथुज्जनापि अत्थि सोतापन्ना सकदागामी अनागामि खीणासवापि, तत्थ खीणासवा अप्पटिसन्धिका इतरे अरियसावका नियतगतिका सुगतिपरायणा, पुथुज्जनानं गति अनियता, अथ भगवा चिन्तेसि: इमे अत्तभावे छन्दरागेन मरणभयभीता न सक्खिस्सन्ति गतिं विसोधेतुं, हन्द नेसं छन्दरागप्पहाणाय असुभकथं कथेमि, तं सुत्वा अत्तभावे विगतछन्दरागताय गतिविसोधनं कत्वा सग्गे पटिसन्धिं गण्हिस्सन्ति, एवं तेसं मम सन्तिके पब्बज्जा सात्थिका भविस्सतीति।

[पगे ३९८]  
३९८ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ततो तेसं अनुग्गहाय असुभकथं कथेति, कम्मट्ठानसीसेन, नो मरणसंवण्णनाधिप्पायेन। कथेत्वा च पन्ऽ अस्स एतद् अहोसि: सचे मं इमं अद्धमासं भिक्खू पस्सिस्सन्ति अज्ज एको भिक्खु मतो अज्ज द्वे। । । पे। । । अज्ज दसा ऽति आगन्त्वा आरोचेस्सन्ति अयञ् च कम्मविपाको न सक्का मया वा अञ्ञेन वा पटिबाहितुं स्वाहं तं सुत्वापि किं करिस्सामि किम् मे अनत्थिकेन अनयब्यसनेन सुतेन हन्दाहं भिक्खूनं अदस्सनं उपगच्छामीति। तस्मा एवम् आह: इच्छाम्ऽ अहं भिक्खवे अद्धमासं पतिसल्लीयितुं न्ऽ अम्हि केनचि उपसङ्कमितब्बो अञ्ञत्र एकेन पिण्डपातनीहारकेना ऽति। अपरे पनाहु परूपवादविवज्जनत्थं एवं वत्वा पतिसल्लीनो ति, परे किर भगवन्तं उपदिस्सन्ति: अयं सब्बञ्ञू अहं सद्धम्मवरचक्कवत्तीति पटिजानमानो अत्तनो पि सावके अञ्ञमञ्ञं घातेन्ते निवारेतुं न सक्कोति किम् अञ्ञं सक्खिस्सतीति। तत्थ पण्डिता वक्खन्ति: भगवा पतिसल्लानम् अनुयुत्तो इमं पवत्तिम् न जानाति कोचि ऽस्स आरोचयितापि न्ऽ अत्थि, सचे जानेय्य अद्धा निवारेय्या ऽति, इदं पन इच्छामत्तं पठमम् एव्ऽ एत्थ कारणं।  
नास्सुधा ऽति एत्थ अस्सुधा ऽति पदपूरणमत्ते अवधारणत्थे वा निपातो। न्ऽ एव कोचि भगवन्तं उपसङ्कमतीति अत्थो। अनेकेहि वण्णसण्ठानादीहि कारणेहि वोकारो अस्सा ऽति अनेकाकारवोकारो अनेकाकारवोकिण्णो अनेकाकारसम्मिस्सो ति वुत्तं होति। को सो, असुभभावनानुयोगो तं अनेकाकारवोकारं असुभभावनानुयोगं। अनुयुत्ता विहरन्तीति युत्ता पयुत्ता विहरन्ति। अट्टियन्तीति तेन कायेन अट्टा दुक्खिता होन्ति। हरायन्तीति लज्जन्ति। जिगुच्छन्तीति सञ्जातजिगुच्छा होन्ति। दहरो ति तरुणो। युवा ऽति योब्बनेन समन्नागतो। मण्डनकजातियो ति मण्डनकपकतिको।

[पगे ३९९]  
भ्विभ्_इ।३।] सुत्तविभङ्ग-वण्णना ३९९  
सीसं नहातो ति सीसेन सद्धिं नहातो। दहरो युवा ऽति च एत्थ दहरवचनेन पठमयोब्बनभावं दस्सेति, पठमयोब्बने हि सत्ता विसेसेन मण्डनकजातिया होन्ति।  
सीसं नहातो ति इमिना मण्डनानुयोगकालं। युवापि हि किञ्चि कम्मं कत्वा सङ्किलिट्ठसरीरो न मण्डनानुयुत्तो होति सीसं नहातो पन सो मण्डनम् एवानुयुञ्जति, अहिकुणपादीनि दट्ठुम् पि न इच्छति, सो तस्मिं खणे अहिकुणपेन वा कुक्कुरकुणपेन वा मनुस्सकुणपेन वा कण्ठे आसत्तेन केनचिद् एव पच्चत्थिकेन आनेत्वा कण्ठे बद्धेन पटिमुक्केन यथा अट्टियेय्य हरायेय्य जिगुच्छेय्य, एवम् एवं ति भिक्खू सकेन कायेन अट्टीयन्ता हरायन्ता जिगुच्छन्ता सो विय पुरिसो तं कुणपं विगतच्छन्दरागताय अत्तनो कायं परिच्चजितुकामा हुत्वा सत्थं आदाय अत्तनापि अत्तानं जीविता वोरोपेन्ति: त्वं मं जीविता वोरोपेहि अहं त्वन् ते एवं अञ्ञमञ्ञम् पि जीविता वोरोपेन्ति। मिगलद्धिकम् पि समणकुत्तकन् ति मिगलद्धिको ति तस्स नामं।  
समणकुत्तको ति समणवेसधारको, सो किर सिखामत्तं ठपेत्वा सीसं मुण्डेत्वा एकं कासावं निवासेत्वा एकं अंसे कत्वा विहारं येव उपनिस्साय विघासादभावेन जीवति। तम् पि मिगलद्धिकं समणकुत्तकं उपसङ्कमित्वा एवं वदन्ति। साधू ऽति आयाचनत्थे निपातो। नो ति उपयोगबहुवचनं, साधु आवुसो अम्हे जीविता वोरोपेहीति वुत्तं होति। तत्थ च अरिया न्ऽ एव पाणातिपातं करिंसु, न समादपेसुं न समनुञ्ञा अहेसुं। पुथुज्जना पन सब्बम् अकंसु। लोहितकन् ति लोहितमक्खितं। येन वग्गुमूदा ऽति वग्गुमता लोकस्स पुञ्ञसम्मता नादी। सो पि किर तं पापं तत्थ पवाहेस्सामीति सञ्ञाय गतो। अहुद् एव कुक्कुच्चन् ति तेसु किर भिक्खूसु केनचि पि कायविकारो वा वचीविकारो वा न कतो,

[पगे ४००]  
४०० समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सब्बे सत्ता सम्पजाना दक्खिणेन पस्सेन निपज्जिंसु, तं अनुस्सरतो तस्स कुक्कुच्चं अहोसि येव, नदिया आनुभावेन अप्पमत्तकम् पि पापं पहीनं नाम न्ऽ अत्थि। अहु विप्पटिसारो ति तस्स्ऽ एव कुक्कुच्चस्स सभावनियमनत्थम् एतं वुत्तं, विप्पटिसारकुक्कुच्चं अहोसि न विनयकुक्कुच्चन् ति। अलाभा वत मे ति आदि कुक्कुच्चस्स पवत्ति आकारदस्सनत्थं वुत्तं। तत्थ अलाभा वत मे ति आयतिं दानि मम हितसुखलाभा नाम न्ऽ अत्थीति अनुत्थुनाति। न वत मे लाभा ति इमिना पन तम् एव्ऽ अत्थं दऌहं करोति। अयं ह्ऽ एत्था अधिप्पायो। सचे पि कोचि लाभा वतेति वदेय्य तं मिच्छा न वत मे लाभा ति। दुल्लद्धं वत मे ति कुसलानुभावेन लद्धम् पि इदं मनुस्सत्तं दुल्लद्धं वत मे। न वत मे सुलद्धन् ति इमिना पन तम् एव्ऽ अत्थं दऌहं करोति। अयञ् ह्ऽ एत्थ अधिप्पायो। सचे पि कोचि सुलद्धं ते ति वदेय्य तं मिच्छा, न वत मे सुलद्धन् ति। अपुञ्ञं पसुतन् ति अपुञ्ञं उपचितं जनितं वा। कस्मा इति चे। य्व् आहं भिक्खू ॥। पे॥। वोरोपेसिन् ति। तस्स्ऽ अत्थो यो अहं सीलवन्ते ताय एव सीलवन्तताय कल्याणधम्मे उत्तमधम्मे सेट्ठधम्मे भिक्खू जीविता वोरोपेसिन् ति। अञ्ञतरा मारकायिका ति नामवसेन अपाकटा एका भुम्मदेवता मिच्छादिट्ठिका मारपक्खिका मारस्स अनुवत्तिका: एवम् अयं मारधेय्यं मारविसयं नातिक्कमिस्सतीति चिन्तेत्वा सब्बाभरणविभूसिता हुत्वा अत्तनो आनुभावं दस्सयमाना अभिज्जमाने उदके पठवीतले चङ्कममाना विय आगन्त्वा मिगलद्धिकं समणकुत्तकं एतद् अवोच। साधु सधू ऽति सम्पहंसनत्थे निपातो, तस्मा एवञ् च द्विवचनं।

[पगे ४०१]  
भ्विभ्_इ।३।] सुत्तविभङ्ग-वण्णना ४०१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अतिण्णे तारेसीति संसारतो अतिण्णे इमिना जीविता वोरोपणेन तारेसि परिमोचेसीति। अयं किर एतिस्सा देवताय बालाय दुम्मेधाय लद्धि ये न मता ते संसारतो न मुत्ता ये मता ते मुत्ता ति, आ संसारमोचकमिलक्खा विय एवं लद्धिका हुत्वा तम् पि तत्थ नियोजेन्ति एवम् आह।  
अथ खो मिगलद्धिको समणकुत्तको तावभुसं उप्पन्नविप्पटिसारो पि तं देवताय आनुभावं दिस्वा अयं देवता एवम् आह: अद्धा इमिना अत्थेन एवम् एव भवितब्बन् ति निट्ठं गन्त्वा लाभा किरमेति आदीनि परिकित्तयन्तो विहारेन विहारं परिवेणेन परिवेणं उपसङ्कमित्वा। एवं वदेती ति तं तं विहारञ् च परिवेणञ् च उपसङ्कमित्वा द्वारं विवरित्वा अन्तो पविसित्वा भिक्खू एवं वदेति को अतिण्णो कं तारेमीति। होति येव भयन् ति मरणं पटिच्च चित्तुत्रासो होति। होति छम्भितत्तन् ति हदयमंसं आदिं कत्वा सरीरचलनं होति, अतिभयेन थद्धसरीरत्तन् ति पि एको, थम्भितत्तं हि छम्भितत्तन् ति वुच्चतीति। लोमहंसो ति उद्धं ठितलोमता, खीणासवा पन सत्तसुञ्ञताय सुदिट्ठत्ता मरणकसत्तम् एव न पस्सन्ति, तस्मा तेसं सब्बम् प्ऽ एतं नाहोसीति वेदितब्बं। एकम् पि भिक्खुं द्वे पि ॥।  
पे॥। सट्ठिम् पि भिक्खू एकाहेन्ऽ एव जीविता वोरोपेसी ति एवं गणनवसेन सब्बानि पि तानि पञ्च भिक्खुसतानि जीविता वोरोपेसि।  
पटिसल्लाना वुट्ठितो ति तेसं पञ्चन्नं भिक्खुसतानं जीवितक्खयप्पत्तिभावं ञत्वा ततो एकीभावतो वुट्ठितो, जानन्तो पि अजानन्तो विय कथासमुट्ठापनत्थं आयस्मन्तं आनन्दं आमन्तेसि: किन्नु खो आनन्द तनुभूतो विय भिक्खुसङ्घो ति आनन्द इतो पुब्बे बहू भिक्खू उपट्ठानं आगच्छन्ति उद्देसं परिपुच्छं गण्हन्ति सज्झायन्ति एकपज्जोतो विय आरामो दिस्सति इदानि पन अद्धमासमत्तस्स अच्चयेन तनुभूतो विय तनुको मन्दो अप्पको विरलविरलो विय जातो भिक्खुसङ्घो किन्नु खो कारणं किं दिसासु पक्कन्ता भिक्खू ति।

[पगे ४०२]  
४०२ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अथायस्मा आनन्दो कम्मविपाकेन तेसं जीवितक्खयप्पत्तिं असल्लक्खेन्तो असुभकम्मट्ठाननुयोगप्पच्चया पन सल्लक्खेन्तो तथाहि पन भन्ते भगवा ति आदिं वत्वा भिक्खूनं अरहत्तप्पत्तिया अञ्ञं कम्मट्ठानं याचन्तो साधु भन्ते भगवा ति आदिम् आह। तस्स्ऽ अत्थो साधु भन्ते भगवा अञ्ञं कारणं आचिक्खतु येन भिक्खुसङ्घो अरहत्ते पतिट्ठहेय्य महासमुद्दं ओरोहनतित्थानि विय हि अञ्ञानि पि दसानुस्सति दसकसिण-चतुधातुववत्थान-ब्रह्मविहारानापाणसतिप्पभेदानि बहूनि निब्बाणारोहनकम्मट्ठानानि सन्ति, तेसु भगवा भिक्खू समस्सासेत्वा अञ्ञतरं कम्मट्ठानं आचिक्खतू ऽति अधिप्पायो। अथ भगवा तथाकातुकामो थेरं उय्योजेन्तो तेन ह्ऽ आनन्दा ऽति आदिम् आह। तत्थ वेसालियं उपनिस्साया ऽति वेसालिं उपनिस्साय समन्ता गावुते पि अद्धयोजने पि यावतिका भिक्खू विहरन्ति, ति सब्बे सन्निपातेहीति अत्थो। सब्बे उपट्ठानसालायं सन्निपातेत्वा ति अत्तना गन्तुं युत्तट्ठानं सयं गन्त्वा अञ्ञात्थ दहरभिक्खू पहिणित्वा मुहुत्तेन्ऽ एव अनवसेसे भिक्खू उपट्ठानसालायं समूहं कत्वा। यस्स दानि भन्ते भगवा कालं मञ्ञतीति एत्थ अयम् अधिप्पायो भगवा भिक्खुसङ्घो सन्निपतितो, एस कालो भिक्खूनं धम्मकथं कातुं अनुसासनिं दातुं, इदानि यस्स तुम्हे कालं जानाथ तं कत्तब्बन् ति।  
अथ खो भगवा ॥। पे॥। भिक्खू आमन्तेसि: अयम् पि खो भिक्खवे ति, आमन्तेत्वा च पन भिक्खूनं अरहत्तपत्तिया पुब्बे आचिक्खितासुभकम्मट्ठानतो अञ्ञं परियायं आचिक्खन्तो आनापाणसतिसमाधी ति आह।

[पगे ४०३]  
भ्विभ्_इ।३।] सुत्तविभङ्ग-वण्णना ४०३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इदानि यस्मा भगवता भिक्खूनं सन्तपणीतकम्मट्ठानदस्सनत्थं एव अयं पाऌइ वुत्ता, तस्मा अपरिहापेत्वा अत्थयोजनाक्कमं एत्थ वण्णनं करिस्सामि। तत्र अयम् पि खो भिक्खवे ति इमस्स ताव पदस्स अयं योजना भिक्खवे न केवलं असुभभावना येव किलेसप्पहानाय संवत्तति अपि च अयम् पि खो आनापाणसति समाधि । । । पे । । । वूपसमेतीति, अयम् पन्ऽ एत्थ अत्थवन्णना, आनापाणसतीति अस्सासपस्सासपरिग्गाहिका सति। वुत्तं ह्ऽ एतं पटिसम्भिदायं:* आनन् ति अस्सासो नो पस्सासो, पाणन् ति पस्सासो नो अस्सासो अस्सासवसेन उपट्ठानासति पस्सासवसेन उपट्ठानासति। यो अस्ससति तस्स्ऽ उपट्ठाति यो पस्ससति तस्स्ऽ उपट्ठातीति।  
समाधीति ताय आनापाणपरिग्गाहिकाय सतिया सद्धिं उप्पन्ना चित्तेकग्गता, समाधिसीसेन चायं देसना न सतिसीसेन, तस्मा आनापाणसतिया युत्तो समाधि आनापाणसतिसमाधि, आनापाणसतियं वा समाधि आनापाणसतिसमाधीति एवम् एत्थ अत्थो वेदितब्बो। भावितो ति उप्पादितो वड्ढितो च। बहुलीकतो ति पुनप्पुन कतो। सन्तो च्ऽ एव पणीतो चा ऽति सन्तो च्ऽ एव पणीतो च्ऽ एव, उभयत्थ एव सद्देन नियमो वेदितब्बो।  
किं वुत्तं होति, अयं हि यथा असुभकम्मट्ठानं केवलं पटिवेधवसेन सन्तञ् च पणीतञ् च ओऌआरिकारम्मणत्ता पन पटिक्कूलारम्मणत्ता च आरम्मणवसेन न्ऽ एव सन्तं न पणीतं, न एवं केनचि परियायेन असन्तो वा अप्पणीतो वा, अपि च खो आरम्मणसन्तताय पि सन्तो वूपसन्तो निब्बुतो पटिवेधसङ्खाताङ्गसन्तताय पि आरम्मणपणीतताय पि पणीतो अतित्तिकरो अङ्गपणीतताय पीति, तेन वुत्तं सन्तो च्ऽ एव पणीतो चा ऽति। असेचनको च सुखो च विहारो ति एत्थ पन नास्स सेचनन् ति असेचनको, अनासित्तको अब्बोकिण्णो पाटेक्को आवेणिको,

[पगे ४०४]  
४०४ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] न्ऽ अत्थ्ऽ एत्थ परिकम्मेन वा उपचारेन वा सन्तता आदिं मनसिकारतो प्पभूति अत्तनो सभावेन्ऽ एव सन्तो च पणीतो चा ऽति अत्थो। केचि पन असेचनको ति अनासित्तको ओजवन्तो सभावेन्ऽ एव मधुरो ति वदन्ति।  
एवम् अयं असेचनको च अप्पितप्पितक्खने कायिकचेतसिकसुखपटिलाभाय संवत्तनतो सुखो च विहारो ति वेदितब्बो। उप्पन्नुप्पन्ने ति अविक्खम्भिते अविक्खम्भिते।  
पापके ति लामके। अकुसले धम्मे ति अकोसल्लसम्भूते।  
धम्मे। ठानसो अन्तरधापेतीति खणेन्ऽ एव अन्तरधापेति विक्खम्भेति। वूपसमेतीति सुट्ठु उपसमेति, निब्बेधभागियत्ता वा अनुपुब्बेन अरियमग्गवुद्धिप्पत्तो समुच्छिन्दति पटिप्पस्सम्भेतीति पि अत्थो। सेय्यथापीति ओपम्मनिदस्सनम् एतं। गिम्हानं पच्छिमे मासे ति आसाऌहमासे। ऊहतं रजोजल्लन् इत् अद्धमासे वातातपसुक्खाय गोमहिसादिपादप्पहारसम्भिन्नाय पठविया उद्धं हतं ऊहतं आकासे समुट्ठितरजञ् च रेणुञ् च। महा अकालमेघो ति सब्बं नभं अज्झोत्थरित्वा उट्ठितो, आसाऌहजुण्हपक्खे सकलं अद्धमासं वस्सनकमेघो।  
सो हि असम्पत्ते वस्सकाले उप्पन्नत्ता अकालमेघो ति इध अधिप्पेतो। थानसो अन्तरधापेति वूपसमेतीति खणेन्ऽ एव अदस्सनं नेति पठवियं सन्निसीदापेति। एवम् एव खो ति ओपम्मसम्पटिपादनम् एतं, ततो परं वुत्तनयम् एव।  
इदानि कथं भावितो च भिक्खवे आनापाणसतिसमाधीति, एत्थ कथन् ति आनापाणसतिसमाधिभावनं नानप्पकारतो वित्थारेतुकम्यता पुच्छा, भावितो च भिक्खवे आनापाणसतिसमाधीति नानप्पकारतो वित्थारेतुकम्यताय फुट्ठधम्मनिदस्सनं,

[पगे ४०५]  
भ्विभ्_इ।३।] सुत्तविभङ्ग-वण्णना ४०५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एसेवनयो दुतियपदे पि, अयम् पन्ऽ एत्थ सङ्खेपत्थो भिक्खवे केन पकारेन केनाकारेन केनचि विधिना भावितो आनापाणसतिसमाधि केनप्पकारेन बहुलिकतो सन्तो च्ऽ एव ॥। पे॥। वूपसमेतीति।  
इदानि तम् अत्थं वित्थारेन्तो इध भिक्खवे ति आदिम् आह।  
तत्थ इध भिक्खवे भिक्खू ऽति भिक्खवे इमस्मिं सासने भिक्खु। अयं ह्ऽ एत्थ इधसद्दो सब्बप्पकाराअनापानसतिसमाधिनिब्बत्तकस्स पुग्गलस्स निस्सयभूतसासनपरिदीपनो अञ्ञसासनस्स तथा भावपटिसेधनो च। वुत्तं ह्ऽ एतं: इध्ऽ एव भिक्खवे समणो। । । पे। । । सुञ्ञा परप्पवादा समणेहि अञ्ञे ति। तेन वुत्तं: इमस्मिं सासने भिक्खू ऽति। अरञ्ञगतो वा । । । पे । । । सुञ्ञागारगतो वा ति इदम् अस्स आनापाणसतिसमाधि भावनानुरूपसेनासनपरिग्गहपरिदीपनं। इमस्स हि भिक्खुनो दीघरत्तं रूपादीसु आरम्मणेसु अनुविसटं चित्तं आनापाणसतिसमाधि आरम्मणं अभिरूहितुं न इच्छति, कूटगोणयुत्तरथो विय उप्पथम् एव धावति। तस्मा सेय्यथापि नाम गोपो कूटधेनुया सब्बं खीरं पिवित्वा वड्ढितकूटवच्छं दमेतुकामो धेनुतो अपनेत्वा एकमन्ते महन्तं थम्भं निखणित्वा तत्थ योत्तेन बन्धेय्य। अथ्ऽ अस्स सो वच्छो इतोचितो च विप्फन्दित्वा पलायितुं असक्कोन्तो तम् एव थम्भं उपनिसीदेय्य वा उपनिपज्जेय्य वा।  
एवम् एवं इमिनापि भिक्खुना दीघरत्तं रूपारम्मणादिरसपानवड्ढितं दुट्ठचित्तं दमेतुकामेन रूपादि आरम्मणतो अपनेत्वा अरञ्ञं वा । । । पे । । । सुञ्ञागारं वा पवेसेत्वा तत्थ अस्सासपस्सासत्थम्भे सतियोत्तेन बन्धितब्बं। एवम् अस्स तं चित्तं इतोचितो च विप्फन्दित्वापि पुब्बे आचिण्णारम्मणं अलभमानं सतियोत्तं छिन्दित्वा पलायितुं असक्कोन्तं तम् एव्ऽ आरम्मणं उपचारप्पणावसेन उपनिसीदति च्ऽ एव उपनिपज्जति च। तेनाहु पोराणा:

[पगे ४०६]  
४०६ समन्तपासादिका [भ्विभ्_इ।३।  
यथा थम्भे निबन्धेय्य वच्छं दम्मं नरो इध  
बन्धेय्य्ऽ एवं सकं चित्तं सतियारम्मणे दऌहन् ति।  
एवम् अस्स तं सेनासनं भावनानुरूपं होति। तेन वुत्तं: इदम् अस्स आनापाणसतिसमाधिभावनानुरूपसेनासनपरिग्गहपरिदीपनन् ति। अथ वा यस्मा इदं कम्मट्ठानपभेदे बुद्धभूतं सब्बञ्ञुबुद्धपच्चेकबुद्धबुद्धसावकानं विसेसाधिगमदिट्ठधम्मसुखविहारपदट्ठानं आनापाणसतिकम्मट्ठानं इत्थिपुरिसहत्थिअस्सादिसद्दसमाकुलं गामन्तं अपरिच्चजित्वा न सुकरं सम्पादेतुं सद्दकण्टकत्ता झानस्स। अगामके पन अरञ्ञे सुकरं योगावचरेन इदं कम्मट्ठानं परिग्गहेत्वा आनापाणचतुत्थज्झानं निब्बत्तेत्वा तद् एव च पादकं कत्वा सङ्खारे सम्मसित्वा अग्गफलं अरहत्तं सम्पापुणितुं, तस्मास्स अनुरूपं सेनासनं दस्सेन्तो भगवा अरञ्ञगतो वा ति आदिम् आह। वत्थुविज्जाचरियो विय हि भगवा, सो यथा वत्थुविज्जाचरियो नगरभूमिं पस्सित्वा सुट्ठु उपपरिक्खित्वा एत्थ नगरं मापेथा ऽति उपदिसति, सोत्थिना च नगरे निट्ठिते राजकुलतो महासक्कारं लभति। एवम् एवं योगावचरस्स अनुरूपसेनासनं उपपरिक्खित्वा एत्थ कम्मट्ठानम् अनुयुञ्जितब्बन् ति उपदिसति, ततो तत्थ कम्मट्ठानम् अनुयुत्तेन योगिना कमेन अरहत्ते पत्ते सम्मासम्बुद्धो वत सो भगवा ति महन्तं सक्कारं लभति। अयं पन भिक्खु दीपिसदिसो ति वुच्चति। यथापि महादीपिराजा अरञ्ञे तिणगहणं वा वनगहणं व पब्बतगहणम् वा निस्साय निलीयित्वा वनमहिसगोकण्णसूकरादयो मगे गण्हाति।

[पगे ४०७]  
भ्विभ्_इ।३।] सुत्तविभङ्ग-वण्णना ४०७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एवम् एवायं अरञ्ञादीसु कम्मट्ठानं अनुयुञ्जन्तो भिक्खु यथाक्कमेन सोतापत्ति सकदागामि अनागामि अरहत्तमग्गे च्ऽ एव अरियफलञ् च गण्हातीति वेदितब्बो। तेन्ऽ आहु पोराणा:  
यथापि दीपिको ना निलीयित्वा गण्हती मगे  
तथ्ऽ एवायं बुद्धपुत्तो युत्तयोगो विपस्सको  
अरञ्ञं पविसित्वान गण्हाति फलमुत्तमन् ति।  
तेन्ऽ अस्स परक्कमजवयोग्गभूमिं अरञ्ञसेनासनं दस्सेन्तो भगवा अरञ्ञगतो वा ति आदिम् आह। तत्थ अरञ्ञगतो वा ति अरञ्ञं नाम निक्खमित्वा बहि इन्दखीला सब्बम् एतं अरञ्ञन् ति चा। अरञ्ञकं नाम सेनासनं पञ्चधनुसतिकं पच्छिमन् ति च। एवं वुत्तलक्खणेसु अरञ्ञेसुअनुरूपं यं किञ्चि पविवेकसुखम् अरञ्ञं गतो।  
रुक्खमूलगतो वा ति रुक्खमूलसमीपं गतो, सुञ्ञागारगतो वा ति सुञ्ञं विवित्तोकासं गतो। एत्थ च ठपेत्वा अरञ्ञञ् च रुक्खमूलञ् च अवसेससत्तविधसेनासगतो पि सुञ्ञागारगतो पीति वत्तुं वट्टति। एवम् अस्स उतुत्तयानुकुलं धातुचरियानुकूलञ् च आनापाणसतिभावनानुरूपं सेनासनं उपदिसित्वा अलीनानुद्धच्चपक्खिकं सन्तम् इरियापथं उपदिसन्तो निसीदतीति आह। अथ्ऽ अस्स निसज्जाय दऌहभावं अस्सासपस्सासानं पवत्तनसुखत्तं आरम्मणपरिग्गहूपायञ् च दस्सेन्तो पल्लङ्कं आभुजित्वा ति आदिम् आह। तत्थ पल्लङ्कन् ति समन्ततो ऊरुबद्धासनं। आभुजित्वा ति आबन्धित्वा। उजुं कायं पनिधाया ऽति उपरि सरीरं उजुकं ठपेत्वा,

[पगे ४०८]  
४०८ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अट्ठारसपिट्ठिकण्टके कोटिया कोटिं पटिपादेत्वा। एवं हि निसिन्नस्स चम्ममंसनहारूनि न पनमन्ति। अथ्ऽ अस्स या तेसं पनमनप्पच्चया खणे खणे वेदना उप्पज्जेय्युं ता न उप्पज्जन्ति। तासु अनुप्पज्जमानासु चित्तं एकग्गं होति। कम्मट्ठानं न परिपटति उद्धिं फातिं उपगच्छति। परिमुखं सतिं उपट्ठपेत्वा ति कम्मट्ठानाभिमुखं सतिं ठपयित्वा। अथ वा परीति परिग्गहट्ठो। मुखन् ति निय्यानट्ठो, सतीति उपट्ठानट्ठो, तेन वुच्चति परिमुखं सतिन् ति।  
एवं पटिसम्भिदाय वुत्तनयेन प्ऽ एत्थ अत्थो दट्ठब्बो।  
तत्रायं सङ्खेपो, परिग्गहीतनिय्यानं सतिं कत्वा ति।  
सो सतो ऽव अस्ससतीति सो भिक्खु एवं निसीदित्वा एवञ् च सतिं उपट्ठपेत्वा तं सतिं अविजहन्तो सतो येव अस्ससति सतो पस्ससति, सतो कारी होतीति वुत्तं होति। इदानि येह्ऽ आकारेहि सतो कारी होति, ते दस्सेन्तो दीघं वा अस्ससन्तो ति आदिम् आह।  
वुत्तं ह्ऽ एतं पटिसम्भिदायं:* सो सतो ऽव अस्ससति सतो पस्ससतीति। एतस्स्ऽ एव विभङ्गे द्वत्तिंसाय आकारेहि सतो कारी होति, दीघं अस्सासवसेन चित्तस्स एकग्गतं अविक्खेपं पजानतो सति उपट्ठिता होति, ताय सतिया तेन ञाणेन सतो कारी होति। दीघं पस्सासवसेन ॥। पे॥। पटिनिस्सग्गानुपस्सी अस्सासवसेन पटिनिस्सग्गानुपस्सी पस्सासवसेन चित्तस्स एकग्गतं अविक्खेपं पजानतो सति उपट्ठिता होति, ताय सतिया तेन ञाणेन सतो कारी होतीति। तत्थ दीघं वा अस्ससन्तो ति दीघं वा अस्सासं पवत्तेन्तो, अस्सासो ति बहि निक्खमनवातो, पस्सासो ति अन्तो पविसनवातो। सुत्तन्तट्ठकथासु पन उप्पटिपाटिया आगतं, तत्थ सब्बेसम् पि गब्भसेय्यकानं मातुकुच्छितो निक्खमनकाले पठमं अब्भन्तरवातो बहि निक्खमति,

[पगे ४०९]  
भ्विभ्_इ।३।] सुत्तविभङ्ग-वण्णना ४०९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पच्छा बाहिरवातो सुखुमं रजं गहेत्वा अब्भन्तरं पविसन्तो तालुं आहच्च निब्बायति, एवं ताव अस्सासपस्सासा वेदितब्बा।  
या पन तेसं दीघरस्सता सा अद्धानवसेन वेदितब्बा।  
यथा हि ओकासद्धानं फरित्वा ठितं उदकं वा वालिका वा दीघम् उदकं दीघवालिका रस्सम् उदकं रस्सवालिका ति वुच्चति। एवं चुण्णविचुण्णापि अस्सासपस्सासा हत्थिसरीरे अहिसरीरे च तेसं अत्तभावसङ्खातं दीघं अद्धानं सनिकं पूरेत्वा सनिकम् एव निक्खमन्ति, तस्मा दीघा ऽति वुच्चन्ति। सुणखससादीनं अत्तभावसङ्खातं रस्सं अद्धानं सीघं पूरेत्वा सीघम् एव निक्खमन्ति, तस्मा रस्सा ति वुच्चन्ति। मनुस्सेसु पन केचि हत्थि अहिआदायो विय कालद्धानवसेन दीघं अस्ससन् ति च पस्ससन् ति च, केचि सुणखससादयो विय रस्सं, तस्मा तेसं कालवसेन दीघम् अद्धानं निक्खमन्ता च पविसन्ता च ते दीघा, इत्तरम् अद्धानं निक्खमन्ता च पविसन्ता च रस्सा ऽति वेदितब्बा। तत्रायं भिक्खु नवहि आकारेहि दीघं अस्ससन्तो च पस्ससन्तो च दीघं अस्ससामि पस्ससामीति पजानाति। एवं पजानतो च्ऽ अस्स एकेन्ऽ आकारेन कायानुपस्सनासतिपट्ठानभावना सम्पज्जतीति वेदितब्बा। यथाह पटिसम्भिदायं :कथं दीघं अस्ससन्तो दीघं अस्ससामीति पजानाति, दीघं पस्सस्सन्तो दीघं पस्ससामीति पजानाति। दीघं अस्सासं अद्धानसङ्खाते अस्ससति दीघं पस्सासं अद्धानसङ्क्ते पस्ससति दीघं अस्सासपस्सासं अद्धानसङ्खाते अस्ससति पि पस्ससतिपि दीघं अस्सासपस्सासं अद्धानसङ्खाते अस्ससतो पि पस्ससतो पि छन्दो उप्पज्जति,

[पगे ४१०]  
४१० समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] छन्दवसेन ततो सुखुमतरं दीघं अस्सासं अद्धानसङ्खाते अस्ससति छन्दवसेन ततो सुखुमतरं दीघं पस्सासं ॥। पे॥। दीघं अस्सासपस्सासं अद्धानसङ्खाते अस्ससति पि पस्ससति पि, छन्दवसेन ततो सुखुमतरं दीघं अस्सासपस्सासं अद्धान सङ्खाते अस्ससतो पि पस्ससतो पि पामोज्जं उप्पज्जति।  
पामुज्जवसेन ततो सुखुमतरं दीघं अस्सासं अद्धानसङ्खाते अस्ससति, पामुज्जवसेन ततो सुखुमतरं दीघं अस्सासं दीघं अस्सासपस्सासं अद्धानसङ्खाते अस्ससति पि पस्ससति पि, पामुज्जवसेन ततो सुखुमतरं दीघं अस्सासपस्सासं अद्धानसङ्खाते अस्ससतो पि पस्ससतो पि दीघं अस्सासपस्सासं चित्तं विवट्टति उपेक्खा सण्ठाति, इमेहि नवहि आकारेहि दीघं अस्सासपस्सास कायो उपट्ठानं सति, अनुपस्सना ञाणं कायो उपट्ठानं नो सति, सति उपट्ठानञ् च्ऽ एव सति च, ताय सतिया तेन ञाणेन तं कायं अनुपस्सतीति, तेन वुच्चति काये कायानुपस्सना सतिपट्ठानभावना ति एसेवनयो रस्सपदे पि। अयम् पन विसेसो: यथा नाम एत्थ दीघं अस्सासं अद्धानसङ्खाते ति वुत्तं एवं इध रस्सं अस्सासं इत्तरसङ्खाते अस्ससतीति आगतं, तस्मा तस्सवसेन याव: तेन वुच्चति काये कायानुपस्सनासतिपट्ठानभावना ति ताव योजेतब्बं। एवम् अयं अद्धानवसेन इत्तरवसेन च इमेहि आकारेहि अस्सासपस्सासे पजानन्तो दीघं वा अस्ससन्तो दीघं अस्ससामीति पजानाति ॥। पे॥। रस्सं वा पस्ससन्तो रस्सं पस्ससामीति पजानातीति वेदितब्बो। एवं जानतो च्ऽ अस्स:  
दीघो रस्सो च अस्सासो पस्सासो पि च तादिसो  
चत्तारो वण्णा वत्तन्ति नासिकग्गे ऽव भिक्खुनो ति।*

[पगे ४११]  
भ्विभ्_इ।३।] सुत्तविभङ्ग-वण्णना ४११  
सब्बकायपटिसंवेदी अस्ससिस्सामि ॥। पे॥। पस्ससिस्सामीति सिक्खतीति सकलस्स अस्सासकायस्स आदिमज्झपरियोसानं विदितं करोन्तो पाकटं करोन्तो अस्ससिस्सामीति सिक्खति, सकलस्स पस्सासकायस्स आदिमज्झपरियोसानं विदितं करोन्तो पाकटं करोन्तो पस्ससिस्सामीति सिक्खति। एवं विदितं करोन्तो पाकटं करोन्तो ञाणसम्पयुत्तचित्तेन अस्ससति च्ऽ एव पस्ससति च, तस्मा अस्ससिस्सामि पस्ससिस्सामीति सिक्खतीति वुच्चति। एकस्स हि भिक्खुनो चुण्णविसटे अस्सासकाये पस्सासकाये वा आदि पाकटो होति, न मज्झपरियोसानं, सो आदिम् एव परिग्गहेतुं सक्कोति, मज्झे परियोसाने किलमति।  
एकस्स मज्झं पाकतं होति, न आदिपरियोसानं, एकस्स परियोसानं पाकटं होति न आदिमज्झं, सो परियोसानं येव परिग्गहेतुं सक्कोति आदिमज्झे किलमति। एकस्स सब्बं पाकटं होति, सो सब्बम् पि परिग्गहेतुं सक्कोति, न कत्थचि किलमति। तादिसेन भवितब्बन् ति दस्सेन्तो आह सब्बकायपटिसंवेदी अस्ससिस्सामि ॥। पे॥। पस्ससिस्सामीति सिक्खतीति। तत्थ सिक्खतीति एवं घटति वायमति यो वा तथाभूतस्स संवरो अयम् एत्थ अधिसीलसिक्खा, यो तथाभूतस्स समाधि अयं अधिचित्तसिक्खा, या तथाभूतस्स पञ्ञा अयं अधिपञ्ञासिक्खा ऽति इमा तिस्सो सिक्खायो तस्मिं आरम्मणे ताय सतिया तेन मनसिकारेन सिक्खति आसेवति भावेति बहुलीकरोतीति एवम् एत्थ अत्थो दट्ठब्बो।  
तत्थ यस्मा पुरिमनये केवलं अस्ससितब्बं पस्ससितब्बम् एव च न अञ्ञऽं किञ्चि कातब्बं, इतो पट्ठाय पन ञाणुप्पादनादीसु योगो करणीयो, तस्मा तत्थ अस्ससामीति पजानाति पस्ससामीति पजानाति च्च्ऽ एव वत्तमानकालवसेन पाऌइं वत्वा इतो पट्ठाय कत्तब्बस्स ञाणुप्पादनादिनो आकारस्स दस्सनत्थं सब्बकायपटिसंवेदी अस्ससिस्सामीति सिक्खतीति आदिना नयेन अनागतवचनवसेन पाऌइ आरोपिता ति वेदितब्बा। पस्सम्भयं कायसङ्खारं अस्ससिस्सामि ॥। पे॥। पस्ससिस्सामीति सिक्खतीति ओऌआरिकं कायसङ्खारं पस्सम्भेन्तो पटिप्पस्सम्भेन्तो निरोधेन्तो वूपसमेन्तो अस्ससिस्सामि पस्ससिस्सामीति सिक्खति।

[पगे ४१२]  
४१२ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्र्ऽ एवं ओऌआरिकसुखुमता च पस्सद्धि च वेदितब्बा। इमस्स हि भिक्खुनो पुब्बे अपरिग्गहितकाले कायो च चित्तञ् च सदरथा होन्ति ओऌआरिकानं कायचित्तानं ओऌआरिकत्ते अवूपसन्ते अस्सासपस्सासापि ओऌआरिका होन्ति बलवतरा हुत्वा पवत्तन् ति नासिका न प्पहोति मुखेन अस्ससन्तो पि पस्ससन्तो पि तिट्ठति।  
यदा पन्ऽ अस्स कायो पि चित्तम् पि परिग्गहीता होन्ति तदा ते सन्ता होन्ति वूपसन्ता, तेसु सन्तेसु अस्सासपस्सासा सुखुमा हुत्वा पवत्तन्ति अत्थि नु खो न्ऽ अत्थीति विचेतब्बताकारप्पत्ता होन्ति। सेय्यथापि पुरिसस्स धावित्वा सब्बता वा ओरोहित्वा महाभारं वा सीसतो ओरोपेत्वा ठितस्स ओऌआरिका अस्सासपस्सासा होन्ति, नासिका न प्पहोति मुखेन अस्ससन्तो पि पस्ससन्तो पि तिट्ठति। यदा पन्ऽ एस तं परिस्समं विनोदेत्वा नहात्वा च पिवित्वा च अल्लसाटकं हदये कत्वा सीताय छायाय निपन्नो होति अथ्ऽ अस्स ते अस्सासपस्सासा सुखुमा होन्ति अत्थि नु खो न्ऽ अत्थीति विचेतब्बाकारप्पत्ता।  
एवम् एवं इमस्स भिक्खुनो पुब्बे अपरिग्गहितकाले कायो च ॥। पे॥। विचेतब्बाकारप्पत्ता होन्ति। तं किस्स हेतु, तथा हिऽ स्स पुब्बे अप्परिग्गहितकाले ओऌआरिकोऌआरिके कायसङ्खारे पस्सम्भेस्सामीति आभोगसमन्नाहारमनसिकारपच्चवेक्खणा न्ऽ अत्थि परिग्गहीतकाले पन अत्थि, तेन्ऽ अस्स अपरिग्गहीतकालतो परिग्गहीतकाले कायसङ्खारो सुखुमो होति। तेन्ऽ आहु पोराणा:  
सारद्धे कायचित्ते च अधिमत्तं पवत्तति  
असारद्धम्हि कायम्हि सुखुमं सम्पवत्ततीति।  
परिग्गहे पि ओऌआरिको पठमज्झानूपचारे सुखुमो तस्मिम् पि ओऌआरिको पठमज्झाने सुखुमो पठमज्झाने च दुतियज्झानूपचारे च ओऌआरिको दुतियज्झाने सुखुमो दुतियज्झाने ततियज्झानूपचारे च ओऌआरिको ततियज्झाने सुखुमो ततियज्झाने च चतुत्थज्झानूपचारे च ओऌआरिको चतुत्थज्झाने अतिसुखुमो अप्पवत्तिम् एव पापुणाति। इदं ताव दीघभाणक-सञ्ञुत्तभाणकानं मतं,

[पगे ४१३]  
भ्विभ्_इ।३।] सुत्तविभङ्ग-वण्णना ४१३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मज्झिमभाणका पन पठमज्झाने ओऌआरिको, दुतियज्झानूपचारे सुखुमो ति एवं हेट्ठिमहेट्ठिमज्झानतो उपरूपरि झानूपचारे च सुखुमतरं इच्छन्ति। सब्बेसं येव पन मतेन अपरिग्गहीतकाले पवत्तकायसङ्खारो परिग्गहीतकाले पटिप्पस्सम्भति परिग्गहीतकाले पवत्तकायसङ्खारो पठमज्झानूपचारे ॥। पे॥। चतुत्थज्झानूपचारे पवत्तकायसङ्खारो चतुत्थज्झाने पटिप्पस्सम्भति, अयं ताव समथे नयो। विपस्सनाय पन अपरिग्गहे पवत्तो कायसङ्खारो ओऌआरिको महाभूतपरिग्गहे सुखुमो, सो पि ओऌआरिको उपादारूपपरिग्गहे सुखुमो, सो पि ओऌआरिको सकलरूपपरिग्गहे सुखुमो, सो पि ओऌआरिको अरूपपरिग्गहे सुखुमो, सो पि ओऌआरिको रूपारूपपरिग्गहे सुखुमो, सो पि ओऌआरिको पच्चयपरिग्गहे सुखुमो, सो पि ओऌआरिको सप्पच्चयनामरूपदस्सने सुखुमो, सो पि ओऌआरिको लक्खणारम्मणिकविपस्सनाय सुखुमो, सो पि दुब्बलविपस्सनाय ओऌआरिको बलवविपस्सनाय सुखुमो। तत्थ पुब्बे वुत्तनयेन्ऽ एव पुरिमस्स पुरिमस्स पच्छिमेन पच्छिमेन पस्सद्धि वेदितब्बा।  
एवम् एत्थ ओऌआरिकसुखुमता च पस्सद्धि च वेदितब्बा।  
पटिसम्भिदायं पन्ऽ अस्स सद्धिं चोदनसोधनाहि एवम् अत्थो वुत्तो। कथं:पस्सम्भयं कायसङ्खारं अस्ससिस्सामि ॥। पे॥। पस्ससिस्सामीति सिक्खति। कतमे कायसङ्खारा, दीघं अस्सासाकायिका एते धम्मा कायपटिबद्धा कायसङ्खारा ते कायसङ्खारे पस्सम्भेन्तो निरोधेन्तो वूपसमेन्तो सिक्खति, दीघं पस्सासाकायिका एते धम्मा ॥। पे॥। रस्सं अस्सासा रस्सं पस्सासा सब्बकायपटिसम्वेदी अस्सासा सब्बकायपटिसंवेदी पस्सासा कायिका एते धम्मा कायपटिबद्धा कायसङ्खारा, ते कायसङ्खारे पस्सम्भेन्तो निरोधेन्तो वूपसमेन्तो सिक्खति। यथारूपेहि कायसङ्खारेहि या कायस्स आनमना विनमना सन्नमना पनमना इञ्जना फन्दना चलना कम्पना सन्तं सुखुमं पस्सम्भयं कायसङ्खारं अस्ससिस्सामीति सिक्खति पस्सम्भयं कायसङ्खारं पस्ससिस्सामीति सिक्खति।

[पगे ४१४]  
४१४ समन्तपासादिका [भ्विभ्_इ।३।  
    
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यथारूपेहि कायसङ्खारेहि या कायस्स न आनमना न विनमना न सन्नमना न पणामना अनिञ्जना अफन्दना अचलना अकम्पना, सन्तं सुखुमं पस्सम्भयं कायसङ्खारं अस्ससिस्सामि पस्ससिस्सामीति सिक्खति। इति किर पस्सम्भयं कायसङ्खारं अस्ससिस्सामीति सिक्खति। पस्सम्भयं कायसङ्खारं पस्ससिस्सामीति सिक्खति। एवं सन्ते वातूपलद्धिया च पभावना न होति, अस्सासपस्सासानञ् च पभावना न होति, आणापाणसतिया च पभावना न होति आणापाणसतिसमाधिस्स च पभावना न होति, न च तं समापत्तिं पण्डिता समापज्जन्ति पि वुट्ठहन्ति पि, इति किर पस्सम्भयं कायसङ्खारं अस्ससिस्सामि पस्ससिस्समीति सिक्खति। एवं सन्ते वातूपलद्धिया च पभावना होति अस्सासपस्सासानञ् च पभावना होति आणापाणसतिया च पभावना होति आणापाणसतिसमाधिस्स च पभावना होति, तञ् च समापत्तिं पण्डिता समापज्जन्ति पि वुट्ठहन्ति पि, यथा कथं विय। सेय्यथापि कंसे आकोटिते पठमं ओऌआरिका सद्दा पवत्तन्ति, ओऌआरिकानं सद्दानं निमित्तं सुग्गहितत्ता सुमनसिकतत्ता सूपधारितत्ता निरुद्धे पि ओऌआरिके सद्दे अथ पच्छा सुखुमका सद्दा पवत्तन्ति, सुखुमकानं सद्दानं निमित्तं सुग्गहितत्ता सुमनसिकतत्ता सूपधारितत्ता निरुद्धे पि सुखुमके सद्दे अथ पच्छा सुखुमसद्दनिमित्तारम्मणता पि चित्तं पवत्तति।  
एवम् एवं पठमं ओऌआरिका अस्सासपस्सासा पवत्तन्ति, ओऌआरिकानं अस्सासपस्सासानं निमित्तं सुग्गहितत्ता सुमनसिकतत्ता सूपधारितत्ता निरुद्धे पि ओऌआरिके अस्सासपस्सासे अथ पच्छा सुखुमका अस्सासपस्सासा पवत्तन्ति, सुखुमकानं अस्सासपस्सासानं निमित्तं सुग्गहितत्ता सुमनसिकतत्ता सूपधारितत्ता निरुद्धे पि सुखुमके अस्सासपस्सासे अथ पच्छा सुखुमास्सासपस्सासनिमित्तारम्मणतापि चित्तं न विक्खेपं गच्छति।

[पगे ४१५]  
भ्विभ्_इ।३।] सुत्तविभङ्ग-वण्णना ४१५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एवं सन्ते वातूपलद्धिया च पभावना होति अस्सासपस्सासानञ् च पभावना होति, आणापाणसतिया च पभावना होति आणापाणसतिसमाधिस्स च पभावना होति, तञ् च समापत्तिं पण्डिता समापज्जन्ति पि वुट्ठहन्ति पि। पस्सम्भयं कायसङ्खारं अस्सासपस्सासा कायो उपट्ठानं सतिअनुपस्सना ञाणं कायो उपट्ठानं नो सति सति उपट्ठानञ् च्ऽ एव सति च ताय सतिया तेन ञाणेन तं कायं अनुपस्सतीति, तेन वुच्चति: काये कायानुपस्सना सतिपट्ठानभावना ति। अयं ताव्ऽ एत्थ कायानुपस्सनावसेन वुत्तस्स पठमचतुक्कस्स अनुपुब्बपदवण्णना।  
यस्मा पन्ऽ एत्थ इदम् एव चतुक्कं आदिकम्मिकस्स कम्मट्ठानवसेन वुत्तं इतरानि पन तीणि चतुक्कानि एत्थ पठमज्झानस्स वेदना चित्तधम्मानुपस्सनावसेन वुत्तानि। तस्मा इदं कम्मट्ठानं भावेत्वा आणापाणचतुत्थज्झानपदट्ठानाय विपस्सनाय सह पटिसम्भिदाहि अरहत्तं पापुणितुकामेन बुद्धपुत्तेन यं कातब्बं तं सब्बं इध्ऽ एव ताव आदिकम्मिकस्स कुलपुत्तस्स वसेन आदितो प्पभुति एवं वेदितब्बम्। चतुब्बिधं ताव सीलं विसोधेतब्बं। तत्थ तिविधा विसोधना अनापज्जनं आपन्नवुट्ठानं किलेसेहि च अप्पतिपीलनं, एवं विसुद्धसीलस्स हि भावना सम्पज्जति। यद् इदं चेतियङ्गणवत्तं बोधियङ्गणवत्तं उपज्झायवत्तं आचरियवत्तं जन्ताघरवत्तं उपोसथागारवत्तं द्वे असीतिखन्धकवत्तानि चुद्दसविधं महावत्तन् ति इमेसं वसेन आभिसमाचारिकसीलं वुच्चति, तम् पि साधुकं परिपूरेतब्बं। यो हि अहं सीलं रक्खामि किं आभिसमाचारिकेन कम्मं ति वदेय्य तस्स सीलं परिपूरेस्सतीति न्ऽ एतं ठानं विज्जति।

[पगे ४१६]  
४१६ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] आभिसमाचारिकवत्ते पन परिपूरे सीलं परिपूरेति सीले परिपूरे समाधि गब्भं गण्हाति।  
वुत्तं ह्ऽ एतं भगवता: सो वत भिक्खवे भिक्खु आभिसमाचारिकं धम्मं अपरिपूरेत्वा सीलानि परिपूरेस्सतीति न्ऽ एतं ठानं विज्जतीति वित्थारेतब्बं तस्मा तेन यम् प्ऽ इदं चेतियङ्गणवत्तादि आभिसमाचारिकं सीलं वुच्चति, तम् पि साधुकं परिपूरेतब्बं, ततो:  
आवासो च कुलं लाभो गणो कम्मेन पञ्चमं  
अद्धानं ञाति आबाधो गन्धो इद्धीति ते दसा ऽति।*  
एवं वुत्तेसु दससु पऌइबोधेसु यो पऌइबोधो अत्थि सो पच्छिन्दितब्बो। एवं उपच्छिन्नपऌइबोधेन कम्मट्ठानं उग्गहेतब्बं। तम् पि दुविधं होति सब्बत्थ कम्मट्ठानञ् च पारिहारियकम्मट्ठानञ् च, तत्थ सब्बत्थ कम्मट्ठानं नाम भिक्खुसङ्घादीसु मेत्तामरणसति च असुभसञ्ञा पीति एके। कम्मट्ठानिकेन हि भिक्खुना पठमं ताव परिच्छिन्दित्वा सीमट्ठकभिक्खुसङ्घो मेत्ता भावेतब्बा। ततो सीमट्ठकदेवतासु ततो गोचरगामे इस्सरजने ततो तत्थ मनुस्से उपादाय सब्बसत्तेसु, सो हि भिक्खुसङ्घो मेत्ताय सहवासीनं मुदुचित्ततं जनेति, अथ्ऽ अस्स सुखसंवासता होति। सीमट्ठकदेवतासु मेत्ताय मुदुकतचित्ताहि देवताहि धम्मिकाय रक्काय सुसं विहितारक्खो होति। गोचरगामे इस्सरजने मेत्ताय मुदुकतचित्तसन्तानेहि इस्सरेहि धम्मिकाय रक्खाय सुरक्खितपरिक्खारो होति। तत्थ मनुस्सेसु मेत्ताय पसादितचित्तेहि तेहि अपरिभूतो हुत्वा विचरति, सब्बसत्तेसु मेत्ताय सब्बत्थ अप्पटिहतचारो होति। मरणसतिया पन अवस्सं मरितब्बन् ति चिन्तेन्तो अनेसनं पहाय उपरूपरि वड्ढामानसंवेगो अनोलीनवुत्तिको होति।

[पगे ४१७]  
भ्विभ्_इ।३।] सुत्तविभङ्ग-वण्णना ४१७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] असुभसञ्ञाय दिब्बेसु पि आरम्मणेसु तङ्हा न उप्पज्जति। तेन्ऽ अस्स्ऽ एतं तयं एवं बहूपकारत्ता सब्बत्थ अत्थरितब्बं इच्छितब्बन् ति कत्वा अधिप्पेतस्स च योगानुयोगकम्मस्स पदट्ठानत्ता सब्बत्थ कम्मट्ठानन् ति वुच्चति। अट्ठतिंसारम्मणेसु पन यं यस्स चरितानुकूलं तं तस्स निच्चं परिहरितब्बताय यथावुत्तेन्ऽ एव नयेन पारिहारियकम्मट्ठानन् ति पि वुच्चति। इध पन इदम् एव आनापाण कम्मट्ठानं पारिहारियकम्मट्ठानन् ति वुच्चति।  
अयम् एत्थ सङ्खेपो वित्थारतो पन सीलविसोधनकथं पऌइबोधुपच्छेदकथञ् च इच्छन्तेन विसुद्धिमग्गतो गहेतब्बो।  
एवं विसुद्धसीलेन पन उपच्छिन्नपऌइबोधेन च इदं कम्मट्ठानं उग्गण्हन्तेन इमिना ऽव कम्मट्ठानेन चतुत्थज्झानं निब्बत्तेत्वा विपस्सनं वड्ढेत्वा अरहत्तं पत्तस्स बुद्धपुत्तस्स सन्तिके उग्गहेतब्बं, तं अलभन्तेन अनागामिस्स तम् पि अलभन्तेन सकदागामिस्स तं पि अलभन्तेन सोतापन्नस्स तम् पि अलभन्तेन आनापाणचतुत्थज्झानलाभिस्स तम् पि अलभन्तेन पालिया अट्ठकथाय च असम्मूऌहस्स विनिच्छयाचरियस्स सन्तिके उग्गहेतब्बं, अरहन्तादयो हि अत्तना गतमग्गम् एव आचिक्खन्ति अयं पन गहने पदेसे महा हत्थिपथं नीहरन्तो विय सब्बत्थ असम्मूऌहो सप्पायासप्पायं परिच्छिन्दित्वा कथेति।  
तत्रायं अनुपुब्बकथा: तेन भिक्खुना सल्लहुकवुत्तिना विनयाचारसम्पन्नेन वुत्तप्पकारम् आचरियं उपसङ्कमित्वा वत्तपटिवत्तिया आराधितचित्तस्स तस्स सन्तिके पञ्चसन्धिकं कम्मट्ठानं उग्गहेतब्बं। तत्र्ऽ इमे पञ्चसन्धियो उग्गहो परिपुच्छा उपट्ठानं अप्पणालक्खणन् ति।

[पगे ४१८]  
४१८ समन्तपासादिका [भ्विभ्_ इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्थ उग्गहो नाम कम्मट्ठानस्स उग्गहणं परिपुच्छा नाम कम्मट्ठानपरिपुच्छना, उपट्ठानं नाम कम्मट्ठानस्स उपट्ठानं, अप्पना नाम कम्मट्ठानप्पणा, लक्खणं नाम कम्मट्ठानस्स लक्खनं। एवं लक्खणम् इदं कम्मट्ठानन् ति कम्मट्ठानसभावूपधारणन् ति वु होति। एवं पञ्चसन्धिकं कम्मट्ठानं उग्गण्हन्तो अत्तनापि न किलमति आचरियं पि न विहेठेति, तस्मा थोकं उद्दिसापेत्वा बहुकालं सज्झायित्वा एवं पञ्चसन्धिकं कम्मट्ठानं उग्गहेत्वा सचे तत्थ सप्पायं होति तत्थ्ऽ एव वसितब्बं। नो चे तत्थ सप्पायं होति आचरियं आपुच्छित्वा सचे मन्दपञ्ञो योजनपरमं गन्त्वा सचे तिक्खपञ्ञो दूरम् पि गन्त्वा अट्ठारससेनासनदोसविवज्जितं पञ्चसेनासनङ्गसमन्नागतं सेनासनं उपगम्म तत्थ वसन्तेन उपच्छिन्नखुद्दकपऌइबोधेन कतभत्तकिच्चेन भत्तसम्मदं पटिविनोदेत्वा रतनत्तयगुणानुस्सरणेन चित्तं सम्पहंसेत्वा आचरियुग्गहतो एकपदम् पि अपम्मुस्सन्तेन इमं आनापाणासतिकम्मट्ठानं मनसिकातब्बं। अयम् एत्थ सङ्खेपो वित्थारतो पन इमं कथामग्गं इच्छेन्तेन विसुद्धिमग्गतो गहेतब्बो।  
यं पन वुत्तं इमं आनापाणसतिकम्मट्ठानं मनसिकातब्बन् ति तत्रायं मनसिकारविधि:  
गणना अनुबन्धना फुसना ठपना सल्लक्खणा  
विवट्टना पारिसुद्धि तेसञ् च पतिपस्सना ऽति।   
गणना ति गणना येव, अनुबन्धना ति अनुपदहना। फुसना ति फुट्ठट्ठानं। ठपना ति अप्पना। सल्लक्खणा ति विपस्सना विवट्टना ति मग्गो।

[पगे ४१९]  
भ्विभ्_इ।३।] सुत्तविभङ्ग-वण्णना ४१९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पारिसुद्धीति फलं।  
तेसञ् च पतिपस्सना ति पच्चवेक्खणा। तत्थ इमिना आदिकम्मिककुलपुत्तेन पठमं गणनाय इमं कम्मट्ठानं मनसिकातब्बं। गणयन्तेन च पञ्चन्नं हेट्ठा न ठपेतब्बं, दसन्नं उपरि न नेतब्बं।  
अन्तरे खण्डं न दस्सेतब्बं पञ्चन्नं हेट्ठा ठपेन्तस्स हि सम्बाधे ओकासे चितुप्पादो विप्फन्दति सम्बाधे वजे सन्निरुद्धगोगणो विय, दसन्नं उपरि नेन्तस्स गणननिस्सितो ऽव चित्तुप्पादो होति, अन्तरा खण्डं दस्सेन्तस्स सिखाप्पत्तं नु खो मे कम्मट्ठानं नो ति चित्तं विकम्पति, तस्मा एते दोसे वज्जेत्वा गणेतब्बं।  
गणयन्तेन च पठमं दन्धगणनाय धञ्ञमापकगणनाय गणेतब्बं। धञ्ञमापको हि नाऌइं पूरेत्वा एकन् ति वत्वा ओकिरति पुन पूरेन्तो किञ्चि कचवरं दिस्वा तं छड्डेन्तो एकं एकन् ति वदति, एसनयो द्वे द्वे ति आदिसु, एवम् एवं इमिनापि अस्सासपस्सासेसु यो उपट्ठाति तं गहेत्वा एकं एकन् ति आदिं कत्वा याव दसदसा ति पवत्तमानं पवत्तमानं उपलक्खेत्वा ऽव गणेतब्बं। तस्स एवं गणयतो निक्खन्ता च पविसन्ता च अस्सासपस्सासा पाकटा होन्ति। अथ्ऽ अनेन तं दन्धगणनं धञ्ञमापकगणनं पहाय सीघगणनाय गोपालगणनाय गणेतब्बं। छेको हि गोपालको सक्खरायो उच्छङ्गेन गहेत्वा रज्जुदण्डहत्थो पातो ऽव वजं गन्त्वा गावो पिट्ठियं पहरित्वा पलिघत्थम्भमत्थके निसिन्नो द्वारं पत्तं पत्तं येव गाविं एको द्वे ति सक्खरं खिपित्वा गणेति। तियामरत्तिं सम्बाधे ओकासे दुक्खं वुत्थगोगणो निक्खमन्तो अञ्ञमञ्ञं उपनिघंसन्तो वेगेन पुञ्जपुञ्जो हुत्वा निक्खमति।

[पगे ४२०]  
४२० समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सो वेगेन वेगेन तीणि चत्तारि पञ्च दसा ऽति गणेति येव। एवं इमस्सापि पुरिमनयेन गणयतो अस्सासपस्सासा पाकटा हुत्वा सीघसीघं पुनप्पुनं सञ्चरन्ति। ततो तेन पुनप्पुनं सञ्चरन्तीति ञत्वा अन्तो च बहि च अगहेत्वा द्वारप्पत्तं द्वारप्पत्तं येव गहेत्वा एको द्वे तीणि चत्तारि पञ्च, एको द्वे तीणी चत्तारि पञ्च छ, एको द्वे तीणि चत्तारि पञ्च छ सत्त अट्ठ नव दसा ऽति सीघसीघं गणेतब्बम् एव। गणनपटिबद्धे हि कम्मट्ठाने गणनबलेन्ऽ एव चित्तं एकग्गं होति अरित्तूपत्थम्भनवसेन चण्डसोते नावाठपनम् इव, तस्स्ऽ एवं सीघसीघं गणयतो कम्मट्ठानं निरन्तरप्पवत्तं विय हुत्वा उपट्ठाति।  
अथ निरन्तरं पवत्ततीति ञात्वा अन्तो च बहि च वातं अपरिग्गहेत्वा पुरिमनयेन्ऽ एव वेगवेगेन गणेतब्बं।  
अन्तो पविसनवातेन हि सद्धिं चित्तं पवेसयतो अब्भन्तरं वातब्भाहतं मेदपूरितं विय होति, बहि निक्खमनवातेन हि सद्धिं चित्तं नीहरतो बहिद्धा पुथुत्तारम्मणे चित्तं विक्खिपति फुट्ठोकासे पन सतिं ठपेत्वा भावेन्तस्स्ऽ एव भावना सम्पज्जति, तेन वुत्तं अन्तो च बहि च वातं अपरिग्गहेत्वा पुरिमनये ऽव वेगवेगेन गणेतब्बन् ति।

[पगे ४२१]  
भ्विभ्_इ।३।] सुत्तविभङ्ग-वण्णना ४२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कीवचिरं पन्ऽ एतं गणेतब्बन् ति, याव विना गणनाय अस्सासपस्सासारम्मणे सति सन्तिट्ठति, बहि विसटवितक्कविच्छेदं कत्वा अस्सासपस्सासारम्मणे सति सण्ठपनत्थं येव हि गणना ति, एवं गणनाय मनसिकत्वा अनुबन्धनाय मनसिकातब्बं।  
अनुबन्धना नाम गणनं पटिसंहरित्वा सतिया निरन्तरं अस्सासपस्सासानं अनुगमनं। तञ् च खो न आदिमज्झपरियोसानानुगमनवसेन, बहि निक्खमनवातस्स हि नाभिआदि हदयं मज्झं नासिका परियोसानं, अब्भन्तरं पविसनवातस्स नासिकग्गं आदि हदयं मज्झं नाभि परियोसानं, तञ् च्ऽ अस्स अनुगच्छतो विक्खेपगतं चित्तं सारम्भाय च्ऽ एव होति इञ्जनाय च, यथाह:*  
अस्सासादिमज्झपरियोसानं सतिया अनुगच्छतो अज्झत्तं  
विक्खेपगतेन चित्तेन कायो पि चित्तम् पि सारद्धा ऽव होन्ति, इञ्जिता च फन्दिता च,  
पस्सासादिमज्झपरियोसानं सतिया अनुगच्छतो बहिद्धा  
विक्खेपगतेन चित्तेन कायो पि चित्तम् पि सारद्धा च होन्ति, इञ्जिता च फन्दिता चाऽति।  
तस्मा अनुबन्धनाय मनसिकरोन्तेन आदिमज्झपरियोसानवसेन मनसिकातब्बं। अपि च खो फुसनावसेन च ठपनावसेन च मनसिकातब्बं। गणनानुबन्धनावसेन विय हि फुसनावसेन ठपनावसेन विसुं मनसिकारो न्ऽ अत्थि, फुट्ठफुट्ठट्ठाने ठाने येव पन गणेन्तो गणनाय च फुसनाय च मनसिकरोति,। तत्थ्ऽ एव गणनं पटिसंहरित्वाते सतिया अनुबन्धन्तो अप्पणावसेन च चित्तं ठपेन्तो अनुबन्धनाय च फुसनाय च ठपनाय च मनसिकरोतीति वुच्चति।

[पगे ४२२]  
४२२ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।]   
स्वायम् अत्थो अट्ठकथायं वुत्तपङ्गुलदोवारिकोपमाहि पटिसम्भिदायं वुत्तककचोपमाय च वेदितब्बो। तत्रायं पङ्गुऌओपमा: सेय्यथापि पङ्गुऌओ दोऌआय कीऌअतं मातापुत्तानं दोऌअं खिपित्वा तत्थ्ऽ एव दोऌअत्थम्भमूले निसिन्नो कमेन आगच्छन्तस्स गच्छन्तस्स वा दोऌअफलकस्स उभोकोटियो मज्झञ् च पस्सति न च उभोकोटिमज्झानं दस्सनत्थं व्यावटो होति एवम् एवायं भिक्खु सतिवसेन उपनिबन्धनत्थम्भमूले ठत्वा अस्सासपस्सासदोऌअं खिपित्वा तत्थ्ऽ एव निमित्ते सतिया निसिन्नो कमेन आगच्छन्तानञ् च गच्छन्तानञ् च पुट्ठट्ठाने अस्सासपस्सासानं आदिमज्झपरियोसानं सतिया अनुगच्छन्तो तत्थ्ऽ एव चित्तं ठपेन्तो पस्सति, न च तेसं दस्सनत्थं व्यावटो होति, अयं पङ्गुलोपमा। अयं पन दोवारिकोपमा: सेय्यथापि दोवारिको नगरस्स अन्तो च बहि च पुरिसे को त्वं कुतो वा आगतो कुहिं वा गच्छसि किं वा ते हत्थे ति न वीमंसति, न हि तस्स ते भारा द्वारप्पत्तं द्वारप्पत्तं येव पन वीमंसति एवम्, एवं इमस्स भिक्खुनो अन्तो पविट्ठवाता च बहिनिक्खन्तवाता च न भारा होन्ति, द्वारप्पत्ता द्वारप्पत्ता येव भारा ति, अयं दोवारिकोपमा। ककचोपमा पन आदितो प्पभूति एवं वेदितब्बा। वुत्तं ह्ऽ एतं:*  
निमित्तं अस्सासपस्सासा अनारम्मणम् एकचित्तस्स  
अजानतो च तयो धम्मे भावनानूपलब्भति,  
निमित्तं अस्सासपस्सासा आरम्मणनम् एकचित्तस्स  
जानतो च तयो धम्मे भावना उपलब्भतीति।  
कथं इमे तयो धम्मा एकचित्तस्स आरम्मणा न होन्ति, न च्ऽ इमे तयो धम्मा अविदिता होन्ति, न च चित्तं विक्खेपं गच्छति पधानञ् च पञ्ञायति पयोगञ् च साधेति विसेसम् अधिगच्छति,

[पगे ४२३]  
भ्विभ्_इ।३।] सुत्तविभङ्ग-वण्णना ४२३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सेय्यथापि रुक्खो समे भूमिभागे निक्खित्तो, तम् एनं पुरिसो ककचेन छिन्देय्य रुक्खे फुट्ठककचदन्तानं वसेन पुरिसस्स सति उपट्ठिता होति, न आगते वा गते वा ककचदन्ते मनसिकरो ति न आगता वा गता वा ककचदन्ता अविदिता होन्ति पधानञ् च पञ्ञायति पयोगञ् च साधेति, यथा रुक्खो समे भूमिभागे निक्खित्तो एवं उपनिबन्धनिमित्तं, यथा ककचदन्ता एवं अस्सासपस्सासा, यथारुक्खे फुट्ठककचदन्तानं वसेन पुरिसस्स सतिउपट्ठिता होति न आगते वा गते वा ककचदन्ते मनसिकरोति न आगता वा गता वा ककचदन्ता अविदिता होन्ति पधानञ् च पञ्ञायति पयोगञ् च साधेति, एवम् एवं भिक्खु नासिकग्गे वा मुखनिमित्ते वा सतिं उपट्ठपेत्वा निसिन्नो होति न आगते वा गते वा अस्सासपस्सासे मनसिकरोति न आगता वा गता वा अस्सासपस्सासा अविदिता होन्ति पधानञ् च पञ्ञायति पयोगञ् च साधेति विसेसम् अधिगच्छति। पधानन् ति कतमं पधानं। आरद्धविरियस्स कायो पि चित्तम् पि कम्मनियं होति इदं पधानं। कतमो पयोगो आरद्धविरियस्स उपक्किलेसा पहीयन्ति वितक्का वूपसम्मन्ति अयं पयोगो। कतमो विसेसो आरद्धविरियस्स संयोजना पहीयन्ति अनुसया व्यन्ति होन्ति अयं विसेसो। एवं इमे तयो धम्मा एकचित्तस्स आरम्मणा न होन्ति, अन् च्ऽ इमे तयो धम्मा अविदिता होन्ति न च चित्तं विक्खेपं गच्छति पधानञ् च पञ्ञायति पयोगञ् च साधेति विसेसम् अधिगच्छति।  
आनापाणसति यस्स परिपुण्णा सुभाविता  
अनुपुब्बं परिचिता यथा बुद्धेन देसिता  
सो इमं लोकं पभासेति अब्भा मुत्तो ऽव चन्दिमा ऽति।*  
अयं ककचोपमा। इध पन्ऽ अस्स आगतागतवसेन अमनसिकारमत्तम् एव पयोजनन् ति वेदितब्बं। इदं कम्मट्ठानं मनसिकरोतो कस्सचि न चिरेन्ऽ एव निमित्तञ् च उप्पज्जति अवसेसज्झानङ्गपतिमण्डिता अप्पणासङ्खाता ठपना च सम्पज्जति।

[पगे ४२४]  
४२४ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कस्सचि पन गणनावसेन्ऽ एव मनसिकारकालतो प्पभूति। अनुक्कमतो ओऌआरिकस्सासपस्सासनिरोधवसेन कायदरथे वूपसन्ते कायो पि चित्तं पि लहुकं होति सरीरं आकासे लङ्घनाकारप्पत्तं विय होति, यथा सारद्धकायस्स मञ्चे वा पीठे वा निसीदतो मञ्चपीठं ओनमति विकूजति पच्चत्थरञं वलिं गण्हति, असारद्धकायस्स पन निसीदतो न्ऽ एव मञ्चपीठं ओनमति न विकूजति न पच्चत्थरणं वलिं गण्हति, तूलपिचुपूरितं विय मञ्चपीठं होति, कस्मा यस्मा असारद्धो कायो लहुको होति। एवम् एवं गणनावसेन मनसिकारकालतो पभूति अनुक्कमतो ओऌआरिकास्सासपस्सासनिरोधवसेन कायदरथे वूपसन्ते कायो पि चित्तम् पि लहुकं होति सरीरं आकासे लङ्घनाकारप्पत्तं विय होति, तस्स ओऌआरिके अस्सासपस्सासे निरुद्धे सुखुमस्सासपस्सासनिमित्तारम्मणं चित्तं पवत्तति, तस्मिम् पि निरुद्धे अपरापरं ततो सुखुमतरसुखुमतमं निमित्तारम्मणं पवत्तति येव। कथं, यथा पुरिसो महतिया लोहसलाकाय कंसतालं आकोटेय्य एकप्पहारेन महासद्दो उप्पज्जेय्य, तस्स ओऌआरिकसद्दारम्मणं चित्तं पवत्तेय्य, निरुद्धे ओऌआरिके सद्दे अथ पच्छा सुखुमसद्दनिमित्तारम्मणं, तस्मिम् पि निरुद्धे अपरापरं ततो सुखुमतरसुखुमतमसद्दनिमित्तारम्मणं पवत्तत्ऽ एव, एवन् ति वेदितब्बं। वुत्तम् पि च्ऽ एतं: सेय्यथापि कंसे अकोटिते ति वित्थारो। यथा हि अञ्ञानि कम्मट्ठानानि उपरूपरिभूतानि होन्ति न तथा इदं इदं पन उपरूपरि भावेन्तस्स सुखुमत्तं गच्छति उपट्ठानम् पि न उपगच्छति,

[पगे ४२५]  
भ्विभ्_इ।३।] सुत्तविभङ्ग-वण्णना ४२५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एवं अनुपट्ठहन्ते पन तस्मिं न तेन भिक्खुना उट्ठायासना चम्मखण्डं पप्फोठेत्वा गन्तब्बं। किं कातब्बं। आचरियं पुच्छिस्सामीति वा नट्ठं दानि मे कम्मट्ठानन् ति वा न वुट्ठातब्बं। इरियापथं विकोपेत्वा गच्छतो हि कम्मट्ठानं नवनवं एव होति, तस्मा यथानिसिन्नेन्ऽ एव देसतो आहरितब्बं, तत्रायं आहरनूपायो। तेन हि भिक्खुना कम्मट्ठानस्स अनुपट्ठहनभावं ञत्वा इतिपटिसञ्चिक्खितब्बं इमे अस्सासपस्सासा नाम कत्थ अत्थि कत्थ न्ऽ अत्थि कस्स वा अत्थि कस्स वा न्ऽ अत्थीति। अथ्ऽ एवं पटिसञ्चिक्खतो इमे अन्तोमातुकुच्छियं न्ऽ अत्थि उदके निमुग्गानं न्ऽ अत्थि तथा असञ्ञीभूतानं मतानं चतुत्थज्झानसमापन्नानं रूपारूपभवसमङ्गीनं निरोधसमापन्नानन् ति ञत्वा एवं अत्तना ऽव अत्ता चोदेतब्बो। ननु त्वं पण्डित नेव मातुकुच्छिगतो न उदके निमुग्गो न असञ्ञीभूतो न मतो न चतुत्थज्झानसमापन्नो न रूपारूपभवसमङ्गी न निरोधसमापन्नो, अत्थि येव ते अस्सासपस्सासा मन्दपञ्ञताय पन परिग्गहेतुं न सक्कोसीति, अथानेन पकतिफुट्ठवसेन्ऽ एव चित्तं ठपेत्वा मनसिकारो पवत्तेतब्बो, इमे हि दीघनासिकस्स नासापुटं घट्टेन्ता पवत्तन्ति, रस्सनासिकस्स उत्तरोट्ठं तस्मानेन इमं नाम ठानं घट्टेन्तीति निमित्तं ठपेतब्बं, इदम् एव हि अत्थवसं पटिच्च वुत्तं भगवता: नाहं भिक्खवे मुट्ठस्सतिस्स असम्पजानस्स आनापाणसतिभावनं वदामीति। किञ्चापि हि यं किञ्चि कम्मट्ठानं सतस्स सम्पजानस्स्ऽ एव सम्पज्जति। इतो अञ्ञं पन मनसिकरोन्तस्स पाकटं होति, इदम् पन आनापाणसतिकम्मट्ठानं गरुकं गरुकभावनं बुद्ध-पच्चेकबुद्ध-बुद्धपुत्तानं महापुरिसानं येव मनसिकारभूमिभूतं न च्ऽ एव इत्तरं न इत्तरसत्तसमासेवितं, यथा यथा मनसिकयिरति, तथा तथा सन्तञ् च्ऽ एव होति सुखुमञ् च तस्मा एत्थ बलवती सति च पञ्ञा च इच्छितब्बा।

[पगे ४२६]  
४२६ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यथा हि पट्टसाटकस्स तुन्नकरणकाले सुचि पि सुखुमा इच्छितब्बा सुचिपासवेधनम् पि ततो सुखुमतरं, एवम् एवं पुट्टसाटकसदिसस्स इमस्स कम्मट्ठानस्स भावनाकाले सुचिपटिभागा सति पि सुचिपासवेधनपटिभागा तं सम्पयुत्ता पञ्ञापि बलवती इच्छितब्बा। ताहि च पन सतिपञ्ञाहि समन्नागतेन भिक्खुना न ते अस्सासपस्सासा अञ्ञत्र पकतिफुट्ठोकासा परियेसितब्बा।  
यथा पन कस्सको कसिं कसित्वा बलिवद्दे मुञ्चित्वा गोचराभिमुखे कत्वा छायाय निसिन्नो विस्समेय्य अथ्ऽ अस्स ते बलिवद्दा वेगेन अटविं पविसेय्युं, यो होति छेको कस्सकोल् सो पुन ते गहेत्वा योजेतुकामो न तेसं अनुपदं गन्त्वा अटविं आहिण्डति। अथ खो रस्मिञ् च पतोदञ् च गहेत्वा उजुकम् एव तेसं सन्निपाततित्थं गन्त्वा निसीदति वा निपज्जति वा। अथ ते गोने दिवसभागं चरित्वा निपाततित्थं ओतरित्वा नहात्वा च पिवित्वा च पच्चुत्तरित्वा ठिते दिस्वा रस्मिया बन्धित्वा पतोदेन विज्झन्तो आनेत्वा योजेत्वा पुन कम्मं करोति। एवम् एव तेन भिक्खुना न ते अस्सासपस्सासा अञ्ञत्र पकतिफुट्ठोकासा परियेसितब्बा।  
सतिरस्मिं पन पञ्ञापतोदञ् च गहेत्वा पकतिफुट्ठोकासे चित्तं ठपेत्वा मनसिकारो पवत्तेतब्बो। एवं हि ऽस्स मनसिकरोतो न चिरस्स्ऽ एव ते उपट्ठहन्ति निपाततित्थे विय गोणा, ततो तेन सतिरस्मिया बन्धित्वा तस्मिं येव ठाने योजेत्वा पञ्ञापतोदेन विज्झन्तेन पुन कम्मट्ठानं अनुयुञ्जितब्बं। तस्स्ऽ एवम् अनुयुञ्जतो न चिरस्स्ऽ एव निमित्तं उपट्ठाति, तम् पन्ऽ एतं न सब्बेसं एकसदिसं होति।

[पगे ४२७]  
भ्विभ्_इ।३।] सुत्तविभङ्ग-वण्णना ४२७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अपि च खो कस्सचि सुखसम्फस्सं उप्पादयमानो तूलपिचु विय्कप्पासपिचु विय वातधारा विय च उपट्ठातीति एकच्चे आहु। अयम् पन अट्ठकथाविनिच्छयो : इदं हि कस्सचि करूपं विय मणिगुलिका विय मुत्तागुलिका विय च कस्सचि खरसम्फस्सं हुत्वा कप्पासट्ठि विय सारदारुसूचि विय च कस्सचि दीघपामण्गसुत्तं विय कुसुमदामं विय च धूपासिखा विय च कस्सचि वित्थतं मक्कटसुत्तं विय वऌआहकपटलं विय पदुमपुप्फं विय रथचक्कं विय सुरियमण्डलं विय च उपट्ठाति। तञ् च पन्ऽ एतं यथा सम्बहुलेसु भिक्खूसु सुत्तन्तं सज्झायित्वा निसिन्नेसु एकेन भिक्खुना: तुम्हाकं कीदिसं हुत्वा इदं सुत्तं उपट्ठातीति वुत्ते, एको:  
मय्हं महती पब्बतेय्या नदि विय हुत्वा उपट्ठातीति आह।  
अपरो: मय्हं एका वनराजि विय। अञ्ञो : मय्हं सीतच्छायो साखासम्पन्नो फलभारभरितरुक्खो विया ऽति।  
तेसं हि तं एकम् एव सुत्तं सञ्ञानानताय नानतो उपट्ठाति। एवं एकम् एव कम्मट्ठानं सञ्ञानानताय नानतो उपट्ठाति, सञ्ञजं हि एतं सञ्ञानिदानं सञ्ञाप्पभवं, तस्मा सञ्ञानानताय नानतो उपट्ठातीति वेदितब्बं। एत्थ च अञ्ञम् एव अस्सासारम्मणं चित्तं अञ्ञं पस्सासारम्मणं अञ्ञं निमित्तारम्मणं, यस्स हि इमे तयो धम्मा न्ऽ अत्थि, तस्स कम्मट्ठानं, न्ऽ एव अप्पणं न उपचारं पापुणाति, यस्स पन्ऽ इमे तयो धम्मा अत्थि, तस्स्ऽ एव कम्मट्ठानं अप्पनञ् च उपचारञ् च पापुणाति, वुत्तं ह्ऽ एतं:*

[पगे ४२८]  
४२८ समन्तपासादिका [भ्विभ्_इ।३।  
निमित्तं अस्सासपस्सासा अनारम्मणम् एकचित्तस्स  
अजानतो च तयो धम्मे भावनानूपलब्भति,  
निमित्तं अस्सासपस्सासा आरम्मणम् एकचित्तस्स  
जानतो च तयो धम्मे भावना उपलब्भातीति।  
एवं उपट्ठिते पन निमित्ते तेन भिक्खुना आचरियसन्तिकं गन्त्वा आरोचेतब्बं मय्हं भन्ते एवरूपं नाम उपट्ठातीति। आचरियेन पन एतं निमित्तन् ति वा न वा निमित्तन् ति न वत्तब्बं। एवं होति आवुसो ति वत्वा पुनप्पुनं मनसिकरोहीति वत्तब्बो। निमित्तन् ति हि वुत्ते ओसानं आपज्जेय्य न निमित्तन् ति वुत्ते निरासो विसीदेय्य, तस्मा तद् उभयम् पि अवत्वा मनसिकारे येव नियोजेतब्बो ति, एवं ताव दीघभाणका। मज्झिमभाणका पन्ऽ आहु:  
निमित्तम् इदं आवुसो कम्मट्ठानं पुनप्पुनं मनसिकरोहि सप्पुरिसा ऽति वत्तब्बो ति। अथानेन निमित्ते येव चित्तं ठपेतब्बं, एवम् अस्सायं इतो पभूति ठपनावसेन भावना होति। वुत्तं ह्ऽ एतं पोराणेहि:*  
निमित्ते ठपयं चित्तं नानाकारं विभावयं,  
धीरो अस्सासपस्सासे सकं चित्तं निबन्धतीति।  
तस्स्ऽ एवं निमित्तुपट्ठानतो पभूति नीवरणानि विक्खम्भितान्ऽ एव होन्ति, किलेसा सन्निसिन्ना ऽव सति उपट्ठिता येव चित्तं समाहितम् एव, इदं हि द्वीहाकारेहि चित्तं समाहितं नाम होति उपचारभूमियं वा नीवरणप्पहानेन पटिलाभभूमियं वा अण्गपातुभावेन, तत्थ उपचारभूमीति उपचारसमाधि। पटिलाभभूमीति अप्पनासमाधि। तेसं किं नानाकरणं। उपचारसमाधि कुसलवीथियं जवित्वा भवङ्गं ओतरति। अप्पनासमाधि दिवसभागे अप्पेत्वा निसिन्नस्स दिवसभागम् पि कुसलवीथियं जवति भवङ्गं न ओतरति। इमेसु द्वीसु समाधीसु निमित्तपातुभावे उपचारसमाधिना समाहितं चित्तं होति।

[पगे ४२९]  
भ्विभ्_इ।३।] सुत्तविभङ्ग-वण्णना ४२९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अथानेन तं निमित्तं न्ऽ एव वण्णतो मनसिकातब्बं, न लक्खणतो पच्चवेक्खितब्बं। अपि च खो खत्तियमहेसिया चक्कवत्तिगब्भो विय कस्सकेन साऌइयवगब्भो विय च अप्पमत्तेन रक्खितब्बं, रक्खितं हि ऽस्स फलदं होति।  
निमित्तं रक्खतो लद्धं परिहानि न विज्जति।  
आरक्खम्हि असन्तम्हि लद्धं लद्धं विनस्सतीति।  
तत्रायं रक्खणूपायो: तेन भिक्खुना आवासो गोचरो भस्सं पुग्गलो भोजनं उतु इरियापथो ति इमानि सत्त असप्पायानि वज्जेत्वा तान्ऽ एव सत्त सप्पायानि सेवन्तेन पुनप्पुनं तं निमित्तं मनसिकातब्बं, एवं सप्पायसेवनेन निमित्तं थिरं कत्वा वुद्धिं विरूऌहिं गमयित्वा वत्थुविसदकिरिया इन्द्रियसमत्तपटिपादनता निमित्तकुसलता यस्मिं समये चित्तं निग्गहेतब्बं तस्मिं समये चित्तं निग्गण्हनाय यस्मिं समये चित्तं पग्गण्हेतब्बं तस्मिं समये चित्तं पग्गण्हना यस्मिं समये चित्तं सम्पहंसेतब्बं तस्मिं समये चित्तं सम्पहंसना यस्मिं समये चित्तं अज्झुपेक्खितब्बं तस्मिं समये चित्तं अज्झुपेक्खणा असमाहितपुग्गलपरिवज्जना समाहितपुग्गलसेवना तद् अधिमुत्तता ति इमानि दस अप्पनाकोसल्लानि अविजहन्तेन योगो करणीयो।  
तस्स्ऽ एवम् अनुयुत्तस्स विहरतो इदानि अप्पना उप्पज्जिस्सतीति भवङ्गं विच्छिन्दित्वा निमित्तारम्मणं मनोद्वारावज्जनं उप्पज्जति। तस्मिञ् च निरुद्धे तद् एवारम्मणं गहेत्वा चत्तारि पञ्च वा जवनानि येसं पठमं परिकम्मं दुतियं उपचारं ततियं अनुलोमं चतुत्थं गोत्रभू पञ्चमं अप्पनाचित्तं,

[पगे ४३०]  
४३० समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पठमं वा परिकम्मञ् च्ऽ एव उपचारञ् च, दुतियं अनुलोमं, ततियं गोत्रभू, चतुत्थं अप्पनाचित्तन् ति वुच्चति, चतुत्थम् एव हि पञ्चमं वा अप्पेति न छट्ठं सत्तमं वा आसन्नभवङ्गपातत्ता। आभिधम्मिक गोधत्थेरो पन्ऽ आह:आसेवनपच्चयेन कुसला धम्मा बलवन्तो होन्ति, तस्मा छट्ठं सत्तमं वा अप्पेतीति। तं अट्ठकथासु पटिक्खित्तं, तत्थ पुब्बभागचित्तानि कामावचरानि, अप्पनाचित्तं पन रूपावचरं, एवम् अनेन पञ्चङ्गविप्पहीनं पञ्चङ्गसमन्नागतं दसलक्खणसम्पन्नं तिविधकल्याणम् पठमज्झानम् अधिगतं होति। सो तस्मिं येव आरम्मणे वितक्कादयो वूपसमेत्वा दुतियततियचतुत्थज्झानानि पापुणाति, एत्तावता च ठपनवसेन भावनाय परियोसानप्पत्तो होति। अयम् एत्थ सङ्खेपकथा वित्थारं पन इच्छन्तेन विसुद्धिमग्गतो* गहेतब्बं।  
एवं पत्तचतुत्थज्झानो पन्ऽ एत्थ भिक्खु सल्लक्खणाविवट्टनावसेन कम्मट्ठानं वड्ढेत्वा पारिसुद्धिं पत्तुकामो तद् एव झानं आवज्जनसमापज्जनाधिट्ठानवुट्ठानपच्चवेक्खणासङ्खातेहि पञ्चहाकारेहि वसिप्पत्तं पगुणं कत्वा अरूपपुब्बङ्गमं वा रूपं रूपपुब्बङ्गमं वा अरूपन् ति रूपारूपं परिग्गहेत्वा विपस्सनं पट्ठपेति। कथं, सो हि झाना वुट्ठहित्वा झानङ्गानि परिग्गहेत्वा तेसं निस्सयं हदयवत्थुं तं निस्सयानि च भूतानि तेसञ् च निस्सयं सकलम् पि करजकायं पस्सति, ततो झानङ्गानि अरूपं वत्थादीनि रूपन् ति रूपारूपं ववत्थपेति। अथवा समापत्तितो वुट्ठहित्वा केसादीसु कोट्ठासेसु पठवीधातु आदिवसेन चत्तारि भूतानि तन्निस्सितरूपानि च परिग्गहेत्वा यथा परिग्गहितरूपारम्मणं यथा परिग्गहितरूपवत्थुद्वारारम्मणं वा ससम्पयुत्तधम्मं विञ्ञाणं पस्सति,

[पगे ४३१]  
भ्विभ्_इ।३।] सुत्तविभङ्ग-वण्णना ४३१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ततो भूतादीनि रूपं ससम्पयुत्तधम्मं विञ्ञाणम् अरूपन् ति ववत्थपेति। अथवा समापत्तितो वुट्ठहित्वा अस्सासपस्सासानं समुदयो करजकायो च चित्तं चा ऽति पस्सति, यथा हि कम्मारगग्गरिया धममानाय भस्तञ् च पुरिसस्स च तज्जं वायामं पटिच्च वातो सञ्चरति, एवम् एवं कायञ् च चित्तञ् च पटिच्च अस्सासपस्सासा ति। ततो अस्सासपस्सासे च कायञ् च रूपं चित्तञ् च तं सम्पयुत्तधम्मे च अरूपन् ति ववत्थपेति। एवं नामरूपं ववत्थपेत्वा तस्स पच्चयं परियेसति, परियेसन्तो च तं दिस्वा तीसु पि अद्धासु नामरूपस्स पवत्तिं आरब्भ कण्खं वितरति। वितिण्णकङ्खो कलापसम्मसनवसेन ति-लक्खणं आरोपेत्वा उदयब्बयानुपस्सनाय पुब्बभागे उप्पन्ने ओभासादयो दसविपस्सनूपक्किलेसे पहाय उपक्किलेसविमुत्तं पटिपदाञाणं मग्गो ति ववत्थपेत्वा उदयं पहाय भङ्गानुपस्सनं पत्वा निरन्तरं भङ्गानुपस्सनेन भयतो उपट्ठितेसु सब्बसङ्खारेसु निब्बिन्दन्तो विरज्जन्तो विमुच्चन्तो यथाक्कमं चत्तारो अरियमग्गे पापुणित्वा अरहत्तफले पतिट्ठाय एकूणवीसतिभेदस्स पच्चवेक्खणाञाणस्स परियन्तप्पत्तो सदेवकस्स लोकस्स अग्गदक्खिणेय्यो होति। एत्तावता च्ऽ अस्स गणनं आदिं कत्वा विपस्सना परियोसाना आनापाणसतिसमाधिभावना च समत्ता होतीति।  
अयं सब्बाकारतो पठमचतुक्कवण्णना।  
इतरेसु पन तीसु चतुक्केसु यस्मा वीसुं कम्मट्ठानभावनानयो नाम न्ऽ अत्थि, तस्मा अनुपदवण्णना नयेन्ऽ एव तेसं अत्थो वेदितब्बो। पीतिपटिसंवेदीति पीति पटिसंविदितं करोन्तो पाकटं करोन्तो अस्ससिस्सामि पस्ससिस्सामीति सिक्खति। तत्थ द्वीहाकारेहि पीतिपटिसंविदिता होति आरम्मणतो च असम्मोहतो च,

[पगे ४३२]  
४३२ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कथं आरम्मणतो पीतिपटिसंविदिता होति। सप्पीतिके द्वे झाने समापज्जति तस्स समापत्तिक्खणे झानपटिलाभेन आरम्मणतो पीति पटिसंविदिता होति, आरम्मणस्स पटिसंवेदितत्ता। कथं असम्मोहतो। सप्पीतिके द्वे झाने समापज्जित्वा वुट्ठाय झानसम्पयुत्तकपीतिं खयतो वयतो सम्मसति, तस्स विपस्सनाक्खणे लक्खणपटिवेधेन असम्मोहतो लक्खणपटिसंविदिता होति। वुत्तञ् च्ऽ एतं पटिसम्भिदायं:* दीघं अस्सासवसेन चित्तस्स एकग्गतं अविक्खेपं पजानतो सति उपट्ठिता होति ताय सतिया तेन ञाणेन सा पीतिपटिसंविदिता होति, दीघं पस्सासवसेन, रस्सं अस्सासवसेन रस्सं पस्सासवसेन, सब्बकायपटिसंवेदी अस्सासपस्सासवसेन, पस्सम्भयं कायसङ्खारं अस्सासपस्सापवसेन चित्तस्स एकग्गतं अविक्खेपं पजानतो सति उपट्ठिता होति। ताय सतिया तेन ञाणेन सा पीतिपटिसंविदिता होति, आवज्जतो सा पीति पटिसंविदिता होति, जानतो पस्सतो पच्चवेक्खतो चित्तं अधिट्ठहतो सद्धाय अधिमुच्चतो विरियं पग्गण्हतो सतिं उपट्ठापयतो चित्तं समादहतो पञ्ञाय पजानतो अभिञ्ञेय्यं परिञ्ञेय्यं पहातब्बं भावेतब्बं सच्छिकातब्बं सच्छिकरोतो सा पीतिपटिसंविदिता होति। एवं सा पीतिपटिसंविदिता होतीति।  
एतेन्ऽ एव नयेन अवसेसपदानि पि अत्थतो वेदितब्बानि।  
इदम् पन्ऽ एत्थ विसेसमत्तं तिण्णं झानानं वसेन सुखपटिसंवेदित चतुन्नम् पि वसेन चित्तसङ्खारपटिसंवेदिता वेदितब्बा। चित्तसङ्खारो ति वेदनादयो दुवे खन्धा, सुखपटिसंवेदीपदे च्ऽ एत्थ विपस्सनाभूमि दस्सनत्थं सुखन् ति द्वे सुखानि कायिकञ् च सुखं चेतसिकञ् चा ऽति पटिसम्भिदाय वुत्तं।

[पगे ४३३]  
भ्विभ्_इ।३।] सुत्तविभङ्ग-वण्णना ४३३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पस्सम्भयं चित्तसङ्खारन् ति ओऌआरिकं ओऌआरिकं चित्तसङ्खारं पस्सम्भेन्तो निरोधेन्तो ति अत्थो। सो वित्थारतो कायसङ्खारे वुत्तनयेन्ऽ एव वेदितब्बो। अपि च्ऽ एत्थ पीतिपदे पीतिसीसेन वेदना वुत्ता। सुखपटिसंवेदीपदे सरूपेन्ऽ एव वेदना।  
द्वीसु चित्तसङ्खारपदेसु सञ्ञा च वेदना च चेतसिका एते धम्मा चित्तपटिबद्धा चित्तसङ्खारा ति वचनतो सञ्ञासम्पयुत्ता वेदना ति, एवं वेदनानुपस्सनानयेन इदं चतुक्कं भासितन् ति वेदितब्बं। ततियचतुक्के पि चतुन्नं झानानं वसेन चित्तपटिसंवेदिता वेदितब्बा।  
अभिप्पमोदयं चित्तन् ति चित्तं मोदेन्तो पमोदेन्तो हासेन्तो पहासेन्तो अस्ससिस्सामि पस्ससिस्सामीति सिक्खति। तत्थ द्वीहाकारेहि अभिप्पमोदो होति। समाधिवसेन च विपस्सनावसेन च। कथं समाधिवसेन। सप्पीतिके द्वे झाने समापज्जति। सो समापत्तिक्खणे सम्पयुत्तपीतिया चित्तं आमोदेति पमोदेति। कथं विपस्सनावसेन। सप्पीतिके द्वे झाने समापज्जित्वा वुट्ठाय झानसम्पयुत्तकपीतिं खयतो वयतो सम्मसति। एवं विपस्सनाक्खणे झानसम्पयुत्तकपीतिं आरम्मणं कत्वा चित्तं आमोदेति पमोदेति। एवं पटिपन्नो अभिप्पमोदयं चित्तं अस्ससिस्सामि पस्ससिस्सामीति सिक्खतीति वुच्चति। समादहं चित्तन् ति पठमज्झानादिवसेन आरम्मणे चित्तं समं आदहन्तो समं ठपेन्तो, तानि वा पन झानानि समापज्जित्वा वुट्ठाय झानसम्पयुत्तकचित्तं खयतो वयतो सम्मसतो विपस्सना खणे लक्खणपटिवेधेन उप्पज्जति खणिकचित्तेकग्गता। एवं उप्पन्नाय खणिकचित्तेकग्गतायवसेन पि आरम्मणे चित्तं समं आदहन्तो समं ठपेन्तो समादहं चित्तं अस्ससिस्सामि पस्ससिस्सामीति सिक्खतीति वुच्चति। विमोचयं चित्तन् ति पठमज्झानेन नीवरणेहि चित्तं मोचेन्तो विमोचेन्तो, दुतियेन वितक्कविचारेहि ततियेन पीतिया चतुत्थेन सुखदुक्खेहि चित्तं मोचेन्तो विमोचेन्तो, तानि वा पन झानानि समापज्जित्वा वुट्ठाय झानसम्पयुत्तकचित्तं खयतो वयतो सम्मसति।

[पगे ४३४]  
४३४ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यो विपस्सनाखणे अनिच्चानुपस्सनाय निच्चसञ्ञतो चित्तं मोचेन्तो विमोचेन्तो दुक्खानुपस्सनाय सुखसञ्ञतो अनत्तानुपस्सनाय अत्तसञ्ञतो निब्बिदानुपस्सनाय नन्दितो, विरागानुपस्सनाय रागतो निरोधानुपस्सनाय समुदयतो पटिनिस्सग्गानुपस्सनाय आदानतो चित्तं मोचेन्तो विमोचेन्तो अस्ससति च्ऽ एव पस्ससति च, तेन वुत्तं:विमोचयं चित्तं अस्ससिस्सामि पस्ससिस्सामीति सिक्खतीति। एवं चित्तानुपस्सनाय वसेन इदं चतुक्कं भासितन् ति वेदितब्बं।  
चतुत्थचतुक्के पन अनिच्चानुपस्सीति एत्थ ताव अनिच्चं वेदितब्बं अनिच्चता वेदितब्बा अनिच्चानुपस्सना वेदितब्बा अनिच्चानुपस्सी वेदितब्बो। तत्थ अनिच्चन् ति पञ्चक्खन्धा, कस्मा, उप्पादवयञ्ञथत्तभावा। अनिच्चता ति तेसञ् ञेव उप्पादवयञ्ञथत्तं हुत्वा अभावो वा निब्बत्तानं तेन्ऽ एव्ऽ आकारेन अठत्वा खणभङ्गेन भेदो ति अत्थो। अनिच्चानुपस्सना ति तस्स अनिच्चताय वसेन रूपादीसु अनिच्चन् ति अनुपस्सना। अनिच्चानुपस्सीति ताय अनुपस्सनाय समन्नागतो, तस्मा एवं भूतो अस्ससन्तो पस्ससन्तो च इध अनिच्चानुपस्सी अस्ससिस्सामि पस्ससिस्सामीति सिक्खतीति वेदितब्बो।  
विरागानुपस्सीति एत्थ पन द्वे विरागा खयविरागो च अच्चन्तविरागो च। एत्थ खयविरागो ति सङ्खारानं खणभङ्गो, अच्चन्तविरागो ति निब्बाणं। विरागानुपस्सना ति तद् उभयदस्सनवसेन पवत्ता विपस्सना च मग्गो च।  
ताय दुविधाय पि अनुपस्सनाय समन्नागतो हुत्वा अस्ससन्तो च पस्ससन्तो च विरागानुपस्सी अस्ससिस्सामि पस्ससिस्सामीति सिक्खतीति वेदितब्बो। निरोधानुपस्सी पदे पि एसेवनयो। पटिनिस्सग्गानुपस्सीति एत्थापि द्वे पटिनिस्सग्गा परिच्चागपटिनिस्सग्गो च पक्खन्दनपटिनिस्सग्गो च, पटिनिस्सग्गो येव अनुपस्सना पटिनिस्सग्गानुपस्सना, विपस्सनामग्गानं एतं अधिवचनं। विपस्सना हि तद् अङ्गवसेन सद्धिं खन्धाभिसङ्खारे हि किलेसे परिच्चजति, सङ्खतदोसदस्सनेन च तब्बिपरिते निब्बाणे तन्निन्नताय पक्खन्दतीति परिच्चागपटिनिस्सग्गो च्ऽ एव पक्खन्दनपटिनिस्सग्गो ति च वुच्चति।

[पगे ४३५]  
भ्विभ्_इ।३।] सुत्तविभङ्ग-वण्णना ४३५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मग्गो समुच्छेदवसेन सद्धिं खन्धाभिसङ्खारेहि किलेसे परिच्चजति, आरम्मणकरणेन च निब्बाणे पक्खन्दतीति परिच्चागपटिनिस्सग्गो च्ऽ एव पक्खन्दनपटिनिस्सग्गो ति च वुच्चति, उभयम् पि पन पुरिमपुरिमञाणानं अनु-अनुपस्सनतो अनुपस्सना ति वुच्चति, ताय दुविधाय पटिनिस्सग्गानुपस्सनाय समन्नागतो हुत्वा अस्ससन्तो च पस्ससन्तो च पटिनिस्सग्गानुपपस्सी अस्ससिस्सामि पस्ससिस्सामीति सिक्खतीति वेदितब्बो। एवं भावितो ति एवं सोऌअसहि आकारेहि भावितो, सेसं वुत्तनयम् एव।  
आनापाणसतिसमाधिकथा निट्ठिता।  
अथ खो भगव ति आदिम्हि पन अयं सङ्खेपत्थो एवं भगवा आनापाणसतिसमाधिकथाय भिक्खू समस्सासेत्वा अथ यन्तं ततियपाराजिकपञ्ञत्तिया निदानञ् च्ऽ एव पकरणञ् च उप्पन्नं भिक्खूनं अञ्ञमञ्ञं जीविता वोरोपणं एतस्मिं ने एतस्मिं पकरणे भिक्खुसङ्घं सन्निपातापेत्वा पटिपुच्छित्वा विगरहित्वा च यस्मा तत्थ अत्तना अत्तानं जीविता वोरोपणं मिगलद्धिकेन च वोरोपापनं पाराजिकवत्थुं न होति, तस्मा तं ठपेत्वा पाराजिकस्स वत्थुभूतं अञ्ञमञ्ञं जीविता वोरोपणं एव गहेत्वा पाराजिकं पञ्ञपेन्तो यो पन भिक्खु सञ्चिच्च मनुस्सविग्गहन् ति आदिम् आह। अरियपुग्गलमिस्सकत्ता पन्ऽ एत्थ मोघरिपुरिसा ऽति अवत्वा ते भिक्खू ति वुत्तं। एवं मूलच्छेज्जवसेन दऌहं कत्वा ततियपाराजिके पञ्ञत्ते अपरम् पि अनुप्पञ्ञत्तत्थाय मरणवण्णसंवण्णनवत्थू उदपादि, तस्स्ऽ उप्पत्तिदीपनत्थं एवञ् च्ऽ इदं भगवता ति आदि वुत्तं। तत्थ पटिबद्धचित्ता ति छन्दरागेन पटिबद्धचित्ता, सारत्ता अपेक्खवन्तो ति अत्थो।  
मरणवण्णं संवण्णेमा ति जीविते आदीनवं दस्सेन्तो मरणस्स गुणं वण्णेम आनिसंसं दस्सेमा ऽति।

[पगे ४३६]  
४३६ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कतकल्याणो ति आदिसु अयं पदत्थो, कल्याणं सुचिकम्मं कतं तया ति त्वां खो असि कतकल्याणो, कतं कुसलं अनवज्जं कम्मं कतं तया ति कतकुसलो। मरणकाले सम्पत्ते या सत्तानं उप्पज्जति भयसङ्खाता भीरु, ततो ताय नं रक्खणकम्मं कतं तया ति कतभीरुत्तानो। पापं लामककम्मं अकतं तया ति अकतपापो।  
लुद्दं दारुणं दुस्सील्यकम्मं अकतं तया ति अकतलुद्दो। किब्बिसं साहसिककम्मं लोभादिकिलेसूस्सदं अकतं तया ति अकतकिब्बिसो। कस्मा इदं वुच्चति, यस्मा सब्बप्पकारम् पि कतं तया कल्याणं अकतं तया पापं, तेन्ऽ एतं वदाम। किं तुय्हं इमिना रोगाभिभूतत्ता लामकेन पापकेन दुक्खबहुलत्ता दुक्खेन जीवितेन दुज्जीवितेन। मतं ते जीविता सेय्यो ति तव मरणं जीविता सुन्दरतरं, कस्मा, यस्मा इतो त्वं कालकतो कतकालो हुत्वा कालं करित्वा मरित्वा ति अत्थो। कायस्स भेदा ॥।  
पे॥। उप्पज्जिस्ससि, एवं उप्पन्नो च तत्थ दिब्बेहि देवलोके उप्पन्नेहि पञ्चहि कामगुणेहि मनापियरूपादिकेहि पञ्चहि वत्थुकामकोट्ठासेहि। समप्पितो समङ्गिभूतो परिचरिस्सतीति सम्पयुत्तो समोधानगतो हुत्वा इतो चितो विचरिस्ससि विहरिस्ससि अभिरमिस्ससीति अत्थो। असप्पायानीति अहितानि अवुद्धिकरानि यानि खिप्पम् एव जीवितक्खयं पापेन्ति।, सञ्चिच्चा ऽति अयं सञ्चिच्च मनुस्सविग्गहन् ति मातिकाय वुत्तस्स सञ्चिच्च पदस्स उद्धारो, तत्थ सन्ति उपसग्गो तेन सद्धिं उस्सुक्कवचनम् एतं सञ्चिच्चा ऽति,

[पगे ४३७]  
भ्विभ्_इ।३।] सुत्तविभङ्ग-वण्णना ४३७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्स सञ्चेतेत्वा सुट्ठु चेतेत्वा ति अत्थो। यस्मा पन यो सञ्चिच्च वोरोपेति, सो जानन्तो सञ्जानन्तो होति, तं च्ऽ अस्स वोरोपणं चेच्च अभिवितरित्वा वीतिक्कमो होति, तस्मा व्यञ्जने आदरं अकत्वा अत्थम् एव दस्सेतुं जानन्तो सञ्जानन्तो चेच्च अभिवितरित्वा वीतिक्कमो ति एवम् अस्स पदभाजनं वुत्तं। तत्थ जानन्तो ति पाणो ति जानन्तो। सञ्जानन्तो ति जीविता वोरोपेमीति सञ्जानन्तो। तेन्ऽ एव पाणजाननाकारेन सद्धिं सञ्जानन्तो ति अत्थो। चेच्चा ति वधकचेतनावसेन चेतेत्वा पकप्पेत्वा, अभिवितरित्वा ति उपक्कमवसेन मद्दन्तो निरासङ्कचित्तं पेसेत्वा। वीतिक्कमो ति एवं पवत्तस्स यो वीतिक्कमो अयं सञ्चिच्च सद्दस्स सिखाप्पत्तो अत्थो ति वुत्तं होति। इदानि मनुस्सविग्गहं जीविता वोरोपेय्य ऽति एत्थ वुत्तं मनुस्सत्तभावं आदितो पट्ठाय दस्सेतुं मनुस्सविग्गहो नामा ऽति आदिम् आह। तत्थ गब्भसेय्यकानं वसेन सब्बसुखुमात्तभावदस्सनत्थं यं मातुकुच्छिस्मिन् ति वुत्तं। पठमं चित्तन् ति पठमं पटिसन्धिचित्तं। उप्पन्नन् ति जातं। पठमं विञ्ञाणं पातुभूतन् ति इदं तस्स्ऽ एव वेवचनं। मातुकुच्छिस्मिं पठमं चित्तन् ति वचनेन च्ऽ एत्थ सकलापि पञ्चवोकारपटिसन्धि दस्सिता होति, तस्मा तञ् च पठमं चित्तं तं सम्पयुत्ता च तयो अरूपक्खन्धा तेन सह निब्बत्तञ् च कललरूपन् ति अयं सब्बपठमो मनुस्सविग्गहो। तत्थ कललरूपन् ति इत्थिपुरिसानं कायवत्थुभावदसकवसेन समतिंसरूपानि, न पुंसकानं कायवत्थुदसकवसेन वीसति, तत्थ इत्थिपुरिसानं कललरूपं जातिउण्णाय एकेन अंसुना उद्धटतेलबिन्दुमत्तं होति अच्छं विप्पसन्नं।  
वुत्तञ् च्ऽ एतं अट्ठकथायं:  
तिलतेलस्स यथा बिन्दु सप्पिमन्डो अनाविलो,  
एवं वण्णपटिभागं कललन् ति पवुच्चतीति।  
एवं परित्तकं वत्थुं आदिं कत्वा पकतिया वीसंवस्ससतायुकस्स सत्तस्स याव मरणकाला एत्थन्तरे अनुपुब्बेन वुद्धिप्पत्तो अत्तभावो एसो मनुस्सविग्गहो नाम।

[पगे ४३८]  
४३८ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] जीविता वोरोपेय्या ऽति कललकाले पि तापनमद्दनेहि वा भेसज्जसम्पदानेन वा ततो वा उद्धम् पि तद् अनुरूपेन उपक्कमेन जीविता वियोजेय्या ऽति अत्थो। यस्मा पन जीविता वोरोपणं नाम अत्थतो जीवितिन्द्रियूपच्छेदनम् एव होति, तस्मा एतस्स पदभाजने जीवितिन्द्रियं उपच्छिन्दति उपरोधेति सन्ततिं विकोपेतीति वुत्तं। तत्थ जीवितिन्द्रियस्स पवेणिघटनं उपच्छिन्दन्तो उपरोधेन्तो च जीवितिन्द्रियं उपच्छिन्दति उपरोधेतीति वुच्चति, स्वायम् अत्थो सन्ततिं विकोपेतीति पदेन दस्सितो, विकोपेतीति वियोजेति। तत्थ दुविधं जीवितिन्द्रियं रूपजीवितिन्द्रियं अरूपजीवितिन्द्रियञ् च। तेसु अरूपजीवितिन्द्रिये उपक्कमो न्ऽ अत्थि तं वोरोपेतुं न सक्का, रूपजीवितिन्द्रिये पन अत्थि, तं वोरोपेतुं सक्का। तम् पन वोरोपेन्तो अरूपजीवितिन्द्रियम् पि वोरोपेति तेन्ऽ एव हि सद्धिं तं निरुज्झति तदायत्तवुत्तितो, तं पन वोरोपेन्तो किं अतीतं वोरोपेति अनागतं पच्चुप्पन्नन् ति, न्ऽ एव अतीतं न अनागतं तेसु हि एकं निरुद्धम् एकम् अनुप्पन्नन् ति उभयम् पि असन्तं असन्तत्ता उपक्कमो न्ऽ अत्थि, उपक्कमस्स नत्थिताय तम् पि वोरोपेतुं न सक्का। वुत्तम् पि च्ऽ एतं: अतीते चित्तक्खणे जीवित्थ न जीवति न जीविस्सति, अनागते चित्तक्खने जीविस्सति न जीवित्थ न जीवति पच्चुप्पन्ने चित्तक्खणे जीवति न जीवित्थ न जीविस्सतीति। तस्मा यत्थ जीवति तत्थ उपक्कमो युत्तो ति पच्चुप्पन्नं वोरोपेति। पच्चुप्पन्नञ् च नाम्ऽ एतं खणपच्चुप्पन्नं सन्ततिपच्चुप्पन्नं अद्धानपच्चुप्पन्नन् ति तिविधं, तत्थ खणपच्चुप्पन्नं नाम उप्पादजरा भङ्गसमङ्गी तं वोरोपेतुं न सक्का, कस्मा सयम् एव निरुज्झनतो। सन्ततिपच्चुप्पन्नं नाम सत्तट्ठजवनवारमत्तं सभागसन्ततिवसेन पवत्तित्वा निरुज्झनकं याव वा उण्हतो आगन्त्वा ओवरकं पविसित्वा निसिन्नस्स अन्धकारं होति सीततो वा आगन्त्वा ओवरके निसिन्नस्स याव विसभागौतुपातुभावेन पुरिमको उतु न पटिप्पस्सम्भति। एत्थन्तरे सन्ततिपच्चुप्पन्नन् ति वुच्चति,

[पगे ४३९]  
भ्विभ्_इ।३।] सुत्तविभङ्ग-वण्णना ४३९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पटिसन्धितो पन याव चुति एतं अद्धानपच्चुप्पन्नं नाम, तद् उभयम् पि वोरोपेतुं सक्का। कथं, तस्मिं हि उपक्कमे कते लद्धूपक्कमं जीवितनवकं निरुज्झमानं दुब्बलस्स परिहीनवेगस्स सङ्तानस्स पच्चयो होति, ततो सन्ततिपच्चुप्पन्नं वा अद्धानपच्चुप्पन्नं वा यथा परिच्छिन्नं कालं अप्पत्वा अन्तराव निरुज्झति। एवं तद् उभयम् पि वोरोपेतुं सक्का, तस्मा तद् एव सन्धाय सन्ततिं विकोपेतीति इदं वुत्तन् ति वेदितब्बं।  
इमस्स पन्ऽ अत्थस्स आविभावत्थं पाणो वेदितब्बो पाणातिपातो वेदितब्बो पाणातिपाती वेदितब्बो पाणातिपातस्स पयोगो वेदितब्बो। तत्थ पाणो ति वोहारतो सत्तो परमत्थतो जीवितिन्द्रियं, जीवितिन्द्रियं हि अतिपातेन्तो पानम् अतिपातेतीति वुच्चति, तं वुत्तप्पकारम् एव। पाणातिपातो ति याय चेतनाय जीवितिन्द्रियुपच्छेदकं पयोगं समुट्ठापेति, सा वधकचेतना पाणातिपातो वुच्चति, पाणातिपातीति वुत्तचेतनासमङ्गिपुग्गलो दट्ठब्बो। पाणातिपातस्स पयोगो ति पाणातिपातस्स छप्पयोगा साहत्थिको आणत्तियो निस्सग्गियो थावरो विज्जामयो इद्धिमयो ति, तत्थ साहत्थिको ति सयं मारेन्तस्स कायेन वा कायपटिबद्धेन वा पहरणं। आणत्तियो ति अञ्ञं आणापेन्तस्स एवं विज्झित्वा वा पहरित्वा वा मारापेहीति आणापनं, निस्सग्गियो ति दूरे ठितं मारेतुकामस्स कायेन वा कायपटिबद्धेन वा उसुसत्तियन्तपासाणादीनं निस्सज्जनं। थावरो ति असञ्चारिमेन उपकरणेन मारेतुकामस्स ओपातं अपस्सेनं उपनिक्खिपनं भेसज्जसंविधानं। ते चत्तारो पि परतो पाऌइवण्णनायम् एव वित्थारतो आविभविस्सन्ति, विज्जामयैद्धिमया पन पाऌइयं अनागता ते एवं वेदितब्बा। सङ्खेपतो हि मारणत्थं विज्जापरिजपनं विज्जामयो पयोगो, अट्ठकथासु पन कतमो विज्जामयो पयगो,

[पगे ४४०]  
४४० समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] आथब्बणिका आतब्बणं पयोजेन्तिणगरे वा रुन्धे सङ्गामे वा। पच्चुपट्ठिते पटिसेनाय पच्चत्थिकेसु पच्चामित्तेसु इतिं उप्पादेन्ति उपद्दवं उप्पादेन्ति रोगं उप्पादेन्ति पज्जरकं उप्पादेन्ति सूचिकं करोन्ति विसूचिकं करोन्ति पक्खन्दियं करोन्ति। एवं आथब्बणिका आतब्बणं पयोजेन्ति। विज्जाधरा विज्जं परिवत्तेत्वा नगरे वा रुन्धे। । । पे । । । पक्खन्दियं करोन्तीति। एवं विज्जामयं पयोगं दस्सेत्वा आथब्बणिकेहि च विज्जाधरेहि च मारितानं बहूनि वत्थूनि वुत्तानि। किं तेहि, इदं ह्ऽ एत्थ लक्खनं:  
मारणत्थं विज्जापरिजपणं विज्जामयो पयोगो ति। कम्मविपाकजाय इद्धिया पयोजनं इद्धिमयो पयोगो, कम्मविपाकजिद्धि च नाम्ऽ एसा नागानं नागिद्धि सुपण्णानं सुपण्णिद्धि यक्खानं यक्खिद्धि देवानं देविद्धि राजूनं राजिद्धीति बहुविधा। तत्थ दिट्ठदट्ठफुट्ठविसानं नागानं दिस्वा डसित्वा फुसित्वा च परूपघातकरणे नागिद्धि वेदितब्बा। सुपण्णानं महासमुद्दतो द्वत्तिव्या मसतप्पमाणनागुद्धरणे सुपण्णिद्धि वेदितब्बा। यक्खा पन न्ऽ एव आगच्छन्ता न पहरन्ता दिस्सन्ति, तेहि पहटसत्ता पन तस्मिं येव ठाने मरन्ति, तत्र तेसं यक्खिद्धि दट्ठब्बा। वेस्सवणस्स सोतापन्नकालतो पुब्बे नयनावुधेन ओलोकितकुम्भण्डानं मरणे अञ्ञेसञ् च देवानं यथासकं इद्धानुभावे देविद्धि वेदितब्बा। रञ्ञो चक्कवत्तिस्स सपरिसस्स आकासगमनादीसु असोकस्स हेट्ठा उपरि च योजने आणापवत्तनादीसु पितुरञ्ञो च सीहऌअनरिन्दस्स दाठाकोटनेन चूलसुमनकुतिम्बियमारणे राजिद्धि दट्ठब्बा ति।

[पगे ४४१]  
भ्विभ्_इ।३।] सुत्तविभङ्ग-वण्णना ४४१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] केचि पन: पुन च परं भिक्खवे समणो वा ब्राहमणो वा इद्धिमा चेतोवसिप्पत्तो अञ्ञिस्सा कुच्छिगतं गब्भं पापकेन मनसानुपेक्खिता होति अहो वतायं कुच्छिगतं गब्भं न सोत्थिना अभिनिक्खमेय्या ऽति। एवम् पि भिक्खवे कुटुम्बस्स उपघातो होतीति आदिकानि सुत्तानि दस्सेत्वा भावनामयिद्धियापि परूपघातकम्मं वदन्ति, सह परूपघातकरणेन च आदित्तघरूपनिक्खित्तस्स उदकघटस्स भेदनम् इव इद्धिविनासञ् च इच्छन्ति, तं तेसं इच्छामत्तम् एव। कस्मा, यस्मा कुसलवेदनावितक्कपरित्तत्तिकेहि न समेति। कथं, अयं हि भावनामयिद्धि नाम कुसलत्तिके कुसला च्ऽ एव अब्याकता च पाणातिपातो अकुसलो।  
वेदनत्तिके अदुक्खम्-असुखसम्पयुत्ता पाणातिपातो दुक्खसम्पयुत्तो, वितक्कत्तिके अवितक्काविचारा, पाणातिपातो सवितक्को सविचारो परित्तत्तिके महग्गता पाणातिपातो परित्तो ति।  
सत्थहारकं वास्स परियेसेय्या ऽति एत्थ, हरतीति हारकं, किं हरति, जीवितं, अथ वा हरितब्बन् ति हारकं उपनिक्खिपितब्बन् ति अत्थो। सत्थञ् च तं हारकञ् चा ऽति सत्थहारकं। अस्सा ऽति मनुस्सविग्गहस्स, परियेसेय्या ऽति यथा लभति तथा करेय्य, उपनिक्खिपेय्या ऽति अत्थो।  
एतेन थावरप्पयोगम् दस्सेति, इतरथा हि परियिट्ठमत्तेन्ऽ एव पाराजिको भवेय्य न च्ऽ एतं युत्तं। पाऌइयम् पन सब्बं व्यञ्जनं अनादियित्वा यं एत्थ थावरप्पयोगसङ्गहीतं सत्थं, तद् एव दस्सेटुं असिं वा ॥। पे॥।  
रज्जुं वा ति पदभाजनं वुत्तं। तत्थ सत्थन् ति वुत्तावसेसं यं किञ्चि समुखं वेदितब्बं। लगुलपासाणविसरज्जूनञ् च जीवितविनासनभावतो सत्थसङ्गहो वेदितब्बो। मरणवण्णं वा ति एत्थ, यस्मा किं तुय्हं इमिना पापकेन दुज्जीवितेन यो त्वं न लभसि पणीतानि भोजनानि भुञ्जितुन् ति आदिना नयेन जीविते आदीनवं दस्सेन्तो पि त्वं खो ऽसि उपासक कतकल्याणो

[पगे ४४२]  
४४२ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ॥। पे॥। अकतं तया पापं मतं ते जीविता सेय्यो इतो त्वं कालकतो ॥।  
पे॥। परिचरिस्ससि अच्छरापरिवुतो नन्दनवने सुखप्पत्तो विहरिस्ससीति आदिना नयेन मरणे वण्णं भणन्तो पि मरणवण्णम् एव संवण्णे ति, तस्मा द्विधा भिन्दित्वा पदभाजनं वुत्तं: जीविते आदीनवं दस्सेति मरणे वण्णं भनतीति। मरणाय वा समादपेय्या ऽति मरणत्थाय वा उपायं गाहापेय्य। सत्थं वा आहरा ऽति आदीसु च यम् पन वुत्तं सोब्भे वा पपाते वा नरके वा पपता ऽति आदि, तं सब्बं परतो वुत्तनयत्ता अत्थतो वुत्तम् एवा ऽति वेदितब्बं। न हि सक्का सब्बं सरूपेन्ऽ एव वत्तुं। इतिचित्तमनो ति इति चित्तो इति मनो, मतन् ते जीविता सेय्यो ति एत्थ वुत्तमरणचित्तो मरणमनो ति अत्थो, यस्मा पन्ऽ एत्थ मनो चित्तस्स अत्थदीपनत्थं वुत्तो। अत्थतो पन्ऽ एतं उभयम् पि एकम् एव, तस्मा तस्स अत्थतो अभेदं दस्सेतुं यं चित्तं तं मनो, यं मनो तं चित्त ति वुत्तं। इति सब्बम् पन उद्धरित्वापि न ताव अत्थो वुत्तो।  
चित्तसङ्कप्पो ति इमस्मिं पदे अधिकारवसेन इतिसद्दो आहरितब्बो। इदं हि इति चित्तसण्कप्पो ति एवं अवुत्तम् पि अधिकारतो वुत्तम् एव होतीति वेदितब्बं। तथा हि ऽस्स तम् एव्ऽ अत्थं दस्सेन्तो मरणसञ्ञीति आदिम् आह। यस्मा च्ऽ एत्थ सङ्कप्पो ति न इदं वितक्कस्स नामं, अथ खो संविदहनमत्तस्स्ऽ एतं अधिवचनं। तञ् च संविदहनं इमस्मिं अत्थे सञ्ञा चेतनाधिप्पायेहि सङ्गहं गच्छति, तस्मा चित्तो नानप्पकारको सङ्कप्पो अस्सा ऽति चित्तसङ्कप्पो ति एवं अत्थो दट्ठब्बो। तथा हि ऽस्स पदब्जनियम् पि सञ्ञाचेतनाधिप्पायवसेन वुत्तं।  
    
[पगे ४४३]  
भ्विभ्_इ।३।] सुत्तविभङ्ग-वण्णना ४४३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एत्थ च अधिप्पायो ति वितक्को वेदितब्बो। उच्चावचेहि आकारेहीति महन्तामहन्तेहि उपायेहि, तत्थ मरणवण्णसंवण्णने ताव जीविते आदीनवदस्सनवसेन अवचाकारता, मरणे वण्णभणनवसेन उच्चाकारता वेदितब्बा। समादपने पन मुट्ठिजाणुनिप्फोटनादीहि मरणसमादपनवसेन उच्चाकारता, एकतो भुञ्जन्तस्स नखे विसं पक्खिपित्वा मरणादिसमादपनवसेन अवचाकारता वेदितब्बा। सोब्भे वा नरके वा पपाते वा ति एत्थ सोब्भो नाम समन्ततो छिन्नतटो गम्भीरो आवाटो, नरको नाम तत्थ तत्थ फलन्तिया भूमिया सयम् एव निब्बत्ता महादरी, यत्थ हत्थी पि पतन्ति चोरा पि निलीना तिट्ठन्ति। पपाता ति पब्बतन्तरे वा थलन्तरे वा एकतो छिन्नो होति। पुरिमे उपादाया ऽति मेथुनं धम्मं पतिसेवित्वा अदिन्नञ् च आदीयित्वा पाराजिकं आपत्तिं आपन्नपुग्गले उपादाय। सेसं पुब्बे वुत्तनयत्ता उत्तानत्थत्ता च पाकटम् एवा ऽति।  
एवं उद्दिट्ठसिक्खापदं पदानुक्कमेन विभजित्वा इदानि यस्मा हेट्ठा पदभाजनियम्हि सङ्खेपेन्ऽ एव मनुस्सविग्गहपाराजिकं दस्सितं, न वित्थारेन आपत्तिं रोपेत्वा तन्ति ठपिता। सण्खेपदस्सिते च अत्थे न सब्बाकारेन्ऽ एव भिक्खू नयं गहेतुं सक्कोन्ति, अनागते च पापपुग्गलानं पि ओकासो होति, तस्मा भिक्खूनञ् च सब्बाकारेन नयगहणत्थां अनागते च पापपुग्गनं ओकासपटिबाहनत्थं पुन सामं अधिट्ठाया ऽति आदिना नयेन मातिकं ठपेत्वा वित्थारतो मनुस्सविग्गहपाराजिकं दस्सेन्तो सामन् ति सयं हनतीति आदिम् आह। तत्रायं अनुत्तानपदवण्णनाय सद्धिं विनिच्छयकथा: कायेना ऽति हत्थेन वा पादेन वा मुट्ठिना वा जाणुना वा येन केनचि अङ्गपच्चङ्गेन। कायपटिबद्धेना ऽति कायतो अमोचितेन असिआदिना पहरणेन। निस्सग्गियेना ऽति कायतो च कायपटिबद्धतो च मोचितेन उसुसत्तिआदिना। एत्तावता साहत्थियो च निस्सग्गियो चा ऽति द्वे पयोगा वुत्ता होन्ति।

[पगे ४४४]  
४४४ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्थ एकम्, एको उद्दिस्सानुद्दिस्सभेदतो दुविधो, तत्थ उद्देसके यं उद्दिस्स पहरति तस्स्ऽ एव मरणेन कम्मना बज्झति, यो कोचि मरतू ऽति एवं अनुद्देसिके पहारप्पच्चया यस्स कस्सचि मरणेन कम्मना बज्झति, उभयथापि च पहरितमत्ते वा मरतु पच्छा वा तेन्ऽ एव रोगेन पहरितमत्ते येव कम्मना बज्झति, मरणाधिप्पायेन च पहारं दत्वा तेन अमतस्स पुन अञ्ञचित्तेन पहारे दिन्ने पच्छापि यदि पठमप्पहारेन्ऽ एव मरति, तदा एव कम्मना बद्धो ति। अथ दुतियप्पहारेन मरति, न्ऽ अत्थि पाणातिपातो उभयेहि मतो पि पठमप्पहारेन्ऽ एव कम्मना बद्धो, उभयेहि अमते न्ऽ एव्ऽ अत्थि पाणातिपातो। एसनयो बहूहि पि एकस्स पहारे दिन्ने, तत्रापि हि यस्स पहारेन मरति तस्स्ऽ एव कम्मना बद्धो होतीति। कम्मापत्तिव्यत्तिभावत्थं च्ऽ एत्थ एऌअकचतुक्कम् पि वेदितब्बं:  
यो हि एऌअकं एकस्मिं ठाने निपन्नं उपधारेति रत्तिं आगन्त्वा वधिस्सामीति, एऌअकस्स च निपन्नोकासे तस्स माता वा पिता वा अरहा वा पण्डुकासावं पारुपित्वा निपन्नो होति, सो रत्तिभागे आगन्त्वा एऌअकं मारेमीति मातरं वा पितरं वा अरहन्तं वा मारेति, इमं वत्थुं मारेमीति चेतनाय अत्थिभावतो घातको च होति आनन्तरियकम्मञ् च फसति पाराजिकञ् च आपज्जति, अञ्ञो कोचि आगन्तुको निपन्नो होति, एऌअकं मारेमीति तं मारेति घातको च होति पाराजिकञ् च आपज्जति, आनन्तरियं न फुसति, यक्खो वा पेतो वा निपन्नो होति एऌअकं मारेनीति तं मारेति घातको च होति न च आनन्तरियं फुसति न पाराजिकं आपज्जति थुल्लच्चयं पन होति, अञ्ञो कोचि निपन्नो न्ऽ अत्थि, एऌअको ऽव होति तं मारेति घातको च होति पाचित्तियञ् च आपज्जति, मातापितुअरहन्तानं अञ्ञतरं मारेमीति तेसं येव अञ्ञतरं मारेति,

[पगे ४४५]  
भ्विभ्_इ।३।] सुत्तविभङ्ग-वण्णना ४४५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] घातको च होति आनन्तरियञ् च फुसति पाराजिकञ् च आपज्जति, तेसं अञ्ञतरं मारेस्सामीति अञ्ञं आगन्तुकं मारेति यक्खं वा पेतं वा मारेति एऌअकं वा मारेति, पुब्बेवुत्तनयेन वेदितब्बं। इध पन चेतना दारुणा होतीति। अञ्ञानि पि एत्थ पलाऌअपुञ्जादिवत्थूनि वेदितब्बानि। यो हि लोहितकं असिं वा सत्तिं वा पुञ्छिस्सामीति पलाऌअपुञ्जे पवेसेन्तो तत्थ निपन्नं मातरं वा पितरं वा अरहन्तं वा आगन्तुकपुरिसं वा यक्खं वा पेतं वा तिरच्छानगतं वा मारेति वोहारवसेन घातको ति वुच्चति वधकचेतनाय पन अभावतो न्ऽ एव कम्मं फुसति न आपत्तिं आपज्जति। यो पन एवं पवेसेन्तो सरीरसम्फस्सं सल्लक्खेत्वा सत्तो मञ्ञे अब्भन्तरगतो मरतू ऽति पवेसेत्वा मारेति, तस्स तेसं वत्थूनं अनुरूपेन कम्मबद्धो च आपत्ति च वेदितब्बा। एसनयो तत्थ निदहनत्थं पवेसन्तस्सापि वनप्पगुम्बादीसु खिपन्तस्सापि। यो पि चोरं मारेमीति चोरवेसेन गच्छन्तं पितरं मारेति आनन्तरियञ् च फुसति पाराजिको च होति। यो पन परसेनाय अञ्ञञ् च योधं पितरं च कम्मं करोन्ते दिस्वा योधस्स उसुं खिपति एतं विज्झित्वा मम पितरं विज्झिस्सतीति, यथाधिप्पायं गते पितुघातो होति, योधे विद्धे मम पिता पलायिस्सतीति खिपति, उसुअयथाधिप्पायं गन्त्वा पितरं मारेति वोहारवसेन पितुघातको ति वुच्चति, आनन्तरियं पन न्ऽ अत्थीति।  
 अधिट्ठहित्वाति समीपे ठत्वा। आणापेतीति उद्दिस्स वा अनुद्-  
दिस्स वा आणापेति। तत्थ परसेनाय पच्चुपट्ठिताय अनुद्दिस्स्ऽ एव एवं विज्झ एवं पहर एवं घातेहीति आणत्ते यत्तके आणत्तो घातेति तत्तका उभिन्नम् पि पाणातिपाता, सचे तत्थ आणापकस्स मातापितरो होन्ति आनन्तरियम् पि फुसति।  
सचे आणत्तस्स्ऽ एव मातापितरो सो ऽव आनन्तरियं फुसति,

[पगे ४४६]  
४४६ समन्तपासादिका [भ्विभ्_इ।३।  
सचे अरहा होति उभो पि आनन्तरियं फुसन्ति। उद्दिसित्वा पन एतं दीघं रस्सं रत्तकञ्चुकं नीलकञ्चुकं हत्थिक्खन्धे निसिन्नं मज्झे निसिन्नं विज्झ पहर घातेहीति आणत्ते सचे सो तम् एव घातेति, उभिण्णम् पि पानातिपातो आणन्तरियवत्थुम्हि च आनन्तरियं, सचे अञ्ञं मारेति आनापकस्स न्ऽ अत्थि पाणातिपातो, एतेन आणत्तिको पयोगो वुत्तो होति।  
तत्थ  
वत्थुं कालञ् च ओकासं आवुधं इरियापथं  
तुलयित्वा पञ्चथानानि धारेय्य्ऽ अत्थं विचक्खणो अपरो नयो  
वत्थुकालो च ओकासो आवुधं इरियापथो  
किरियाविसेसो ति इमे छ आणत्ति नियामका।  
तत्थ वत्थू ऽति मारेतब्बो सत्तो। कालो ति पुब्बण्हसायण्हादिकालो च योब्बनथामविरियादिकालो च। ओकासो ति गामो वा वनं वा गेहद्वारं वा गेहमज्झं वा रथिका वा सिङ्घाटकं वा ति एवम् आदि। आवुधन् ति असि वा उसु वा सत्ति वा ति एवम् आदि। इरियापथो ति मारेतब्बस्स गमनं वा निसज्जा वा ति एवम् आदि। किरियाविसेसो ति विज्झनं वा छेदनं वा भेदनं वा सङ्खमुण्डकं वा ति एवम् आदि। यदि हि वत्थुं विसंवादेत्वा यं मारेहीति आणत्तो ततो अञ्ञं मारेति पुरतो पहरित्वा मारेहीति वा आणत्तो पच्छतो वा पस्सतो वा अञ्ञस्मिं वा पदेसे पहरित्वा मारेति आणापकस्स न्ऽ अत्थि कम्मबन्धो आणत्तस्स्ऽ एव कम्मबन्धो। अथ वत्थुं अविसंवादेत्वा यथाणत्तिया मारेति आणापकस्स आणत्तिक्खणे आणत्तस्स च मारणक्खणे ति उभयेसम् पि कम्मबन्धो, वत्थुविसेसेन पन्ऽ एत्थ कम्मविसेसो च आपत्तिविसेसो च होतीति। एवं ताव वत्थुम्हि सङ्केतविसङ्केतता वेदितब्बा।  
काले पन यो अज्ज स्वे ति अनियमेत्वा पुब्बण्हे मारेहीति आणत्तो यदा कदाचि पुब्बण्हे मारेति न्ऽ अत्थि विसङ्केतो,

[पगे ४४७]  
भ्विभ्_इ।३।] सुत्तविभङ्ग-वण्णना ४४७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यो पन अज्ज पुब्बण्हे ति वुत्तो मज्झण्हे वा सायण्हे वा स्वे वा पुब्बण्हे मारेति विसङ्केतो होति, आणापकस्स न्ऽ अत्थि कम्मबन्धो पुब्बण्हे मारेतुं वायमन्तस्स मज्झण्हे जाते पि एस्ऽ एव नयो, एतेन नयेन सब्बकालप्पभेदेसु सङ्केतविसङ्केतता वेदितब्बा। ओकासे पि यो एतं गामे ठितं मारेहीति अनियमेत्वा आणत्तो तं यत्थ कत्थचि मारेति न्ऽ अत्थि विसङ्केतो। यो पन गामे येवा ऽति नियमेत्वा आणत्तो वने मारेति, यथा वने आणत्तो गामे मारेति अन्तो गेहद्वारे आणत्तो गेहमज्झे मारेति विसङ्केतो। एतेन नयेन सब्बोकासभेदेसु सङ्केतविसङ्केतता वेदितब्बा। आवुधे पि यो असिना उसुना वा ति अनियमेत्वा आवुधेन मारेहीति आणत्तो येन केनचि आवुधेन मारेति न्ऽ अत्थि विसङ्केतो। यो पन असिना ऽति वुत्तो उसुना इमिना वा असिना ऽति वुत्तो अञ्ञेन असिना मारेति एतस्स्ऽ एव वा असिस्स इमाय धाराय मारेहीति वुत्तो इतराय वा धाराय तलेन वा तुण्डेन वा थरुना वा मारेति विसङ्केतो, एतेन नयेन सब्ब आवुधभेदेसु सङ्केतविसङ्केतता वेदितब्बा। इरियापथे पन यो एतं गच्छन्तं मारेहीति वदति आणत्तो च नं सचे पि गच्छन्तं मारेति न्ऽ अत्थि विसङ्केतो। गच्छन्तम् एव मारेहीति वुत्तो पन सचे निसिन्नं मारेति निसिन्नम् एव मारेहीति वुत्तो गच्छन्तं मारेति विसङ्केतो होति। एतेन नयेन सब्बैरियापथभेदेसु सङ्केतविसङ्केतता वेदितब्बा।  
किरियाविसेसे पि विज्झित्वा मारेहीति वुत्तो विज्झित्वा ऽव मारेति न्ऽ अत्थि विसङ्केतो, यो पन विज्झित्वा मारेहीति वुत्तो छिन्दित्वा मारेति विसङ्केतो। एतेन नयेन सब्बकिरियाविसेसभेदेसु सङ्केतविसङ्केतता वेदितब्बा। यो पन लिङ्गवसेन दीघं रस्सं काऌअं ओदातं किसं थूलं मारेहीति अनियमेत्वा आणापेति आणत्तो च यं किञ्चि तादिसं मारेति न्ऽ अत्थि विसङ्केतो उभिण्णं पाराजिकं।

[पगे ४४८]  
४४८ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अथ पन सो अत्तानं सन्धाय आणापेति आणत्तो च अयम् एव ईदिसो ति आणापकम् एव मारेति आणापकस्स दुक्कटं वधकस्स पाराजिकं।  
आणापको अत्तानं सन्धाय आणापेति, इतरो अञ्ञं तादिसं मारेति आणापको मुच्चति वधकस्स्ऽ एव पाराजिकं। कस्मा, ओकासस्स अनियमितत्ता। सचे पन अत्तानं सन्धाय आणापेन्तो पि ओकासं नियमेति असुकस्मिं नाम रत्तिट्ठाने वा दिवाट्ठाने वा थेरासने वा नवासने वा मज्झिमासने वा निसिन्नं एवरूपं नाम मारेहीति। तत्थ अञ्ञो निसिन्नो होति, सचे आणत्तो नं मारेति न्ऽएव वधको मुच्चति, न आणापको। कस्मा, ओकासस्स नियमितत्ता, सचे पन नियमितोकासतो अञ्ञत्र मारेति, आणापको मुच्चतीति। अयं नयो महाअट्ठकथायं सुट्ठु दऌहं कत्वा वुत्तो तस्मा एत्थ न अनादरियं कातब्बन् ति, अधिट्ठायातीति मातिकावसेन आणत्तिकपयोगकथा निट्ठिता।  
इदानि ये दूतेना ऽति इमस्स मातिकापदस्स निद्देसत्थं भिक्खु भिक्खुं आणापेतीति आदयो चत्तारो वारा वुत्ता, तेसु सो तं अञ्ञमानो ति सो आणत्तो यो आणापकेन इत्थन्नामो ति अक्खातो तं मञ्ञमानो तम् एव जीविता वोरोपेति, उभिन्नम् पाराजिकं। तं मञ्ञमानो अञ्ञन् ति यं जीविता वोरोपेहीति वुत्तो तं मञ्ञमानो अञ्ञं तादिसं जीविता वोरोपेति मूऌअट्ठस्स अनापत्ति। अञ्ञं मञ्ञमानो तन् ति यो आणापकेन वुत्तो तस्स बलवसहायं समीपे ठितं दिस्वा इमस्स बलेनायं गच्छति इमं ताव जीविता वोरोपेमीति पहरन्तो इतरम् एव परिवत्तित्वा तस्मिं ठाने ठितं सहायो ति मञ्ञमानो जीविता वोरोपेति उभिन्नं पाराजिकं, अञ्ञं मञ्ञमानो अञ्ञन् ति पुरिमनयेन्ऽ एव इमं तावस्स सहायं जीविता वोरोपेमीति सहायं एव वोरोपेति तस्स्ऽ एव पाराजिकं। दूतपरम्परापदस्स निद्देसवारे इत्थन्नामस्स पावदा ऽति आदीसु एको आचरियो तयो बुद्धरक्खितधम्मरक्खित-सङ्घरक्खित-नामका अन्तेवासिका दट्ठब्बा। तत्थ भिक्खु भिक्खुं आणापेतीति आचरियो कञ्चि पुग्गलं मारापेतुकामो तम् अत्थं आचिक्खित्वा बुद्धरक्खितं आणापेति।

[पगे ४४९]  
भ्विभ्_इ।३।] सुत्तविभङ्ग-वण्णना ४४९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इत्थन्नामस्स पावदा ऽति गच्छ त्वं बुद्धरक्खित एतम् अत्थं धम्मरक्खितं पावद, इत्थन्नामो इत्थन्नामस्स पावदतू ऽति धम्मरक्खितो पि सङ्घरक्खितस्स पावदतु, इत्थन्नामो इत्थन्नामं जीविता वोरोपेतू ऽति। एवं तया आणत्तेन धम्मरक्खितेन आणत्तो सङ्घरक्खितो इत्थं नामं पुग्गलं जीविता वोरोपेतु, सो हि अम्हेसु वीरजातिको पटिबलो इमस्मिं कम्मे ति।  
आपत्ति दुक्कटस्सा ऽति एवं आणापेन्तस्स आचरियस्स ताव दुक्कतं। सो इतरस्स आरोचेतीति बुद्धरक्खितो धम्मरक्खितस्स धम्मरक्खितो च सङ्घरक्खितस्स अम्हाकं आचरियो एवं वदेति: इत्थन्नामं किर जीविता वोरोपेहि त्वं किर अम्हेसु वीरपुरिसो ति आरोचेति। एवं तेसम् पि दुक्कतं। वधको पतिगण्हातीति साधु वोरोपेस्सामीति सङ्घरक्खितो सम्पटिच्छति। मूलट्ठस्स आपत्ति थुल्लच्चयस्सा ऽति सङ्घरक्खितेन पटिग्गहितमत्ते आचरियस्स थुल्लच्चयं। महाजनो हि तेन पापे नियोजितो ति। सो तन् ति सो चे सङ्घरक्खितो तं पुग्गलं जीविता वोरोपेति, सब्बेसम् पि चतुन्नं जनानं पाराजिकं। न केवलञ् च चतुन्नं एतेन उपायेन विसङ्केतं अकत्वा परम्पराय आणापेन्तं समणसतं समणसहस्सं वा होतु सब्बेसं पाराजिकम् एव।  
विसक्कियदूतपदनिद्देसे सो अञ्ञं आणापेतीति सो आचरियेन आणत्तो बुद्धरक्खितो धम्मरक्खितं अदिस्वा वा अवत्तुकामो वा हुत्वा सङ्घरक्खितम् एव उपसङ्कमित्वा अम्हाकं आचरियो एवम् आह:इत्थन्नामं किर जीविता वोरोपेहीति विसङ्केतं करोन्तो आणापेति, विसङ्केतकरणेन्ऽ एव हि एस विसक्कियदूतो ति वुच्चति। आपत्ति दुक्कटस्सा ऽति आणत्तिया ताव बुद्धरक्खितस्स दुक्कटं। पतिगण्हाति आपत्ति दुक्कटस्सा ऽति सङ्घरक्खितेन सम्पटिच्छिते मूलट्ठस्स्ऽ एव दुक्कटन् ति वेदितब्बं एवं सन्ते पटिग्गहणे आपत्ति येव न सिया सञ्चरित्तपटिग्गहण-मरणाभिनन्दनेसु पि च आपत्ति होति,

[पगे ४५०]  
४५० समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मरणपटिग्गहणे कथं न सिया तस्मा पटिग्गण्हन्तस्स्ऽ एव्ऽ एतं दुक्कतं, तेन्ऽ एव्ऽ एत्थ मूलट्ठस्सा ऽति न वुत्तं। पुरिमनयेन पि च्ऽ एतं पटिग्गण्हन्तस्स वेदितब्बम् एव, ओकासाभावेन पन न वुत्तं, तस्मा यो यो पतिगण्हाति तस्स तस्स तप्पच्चया आपत्ति येवा ऽति अयम् एत्थ अम्हाकं खन्ति, यथा च्ऽ एत्थ एवं अदिन्नादाने पीति, सचे पन सो तं जीविता वोचोपेति आणापकस्स च बुद्धरक्खितस्स वोरोपकस्स च सङ्घरक्खितस्सा ऽति उभिन्नम् पि पाराजिकं, मूलट्ठस्स पन आचरियस्स विसङ्केतत्ता पाराजिकेन अनापत्ति, धम्मरक्खितस्स अजाननताय सब्बेन सब्बं अनापत्ति, बुद्धरक्खितो पन द्विन्नं सोत्थिभावं कत्वा अत्तना नट्ठो ति।  
गतपच्चागतदूतनिद्देसे सो गन्त्वा पुन पच्चागच्छतीति तस्स जीविता वोरोपेतब्बस्स समीपं गन्त्वा सुसंविहितरक्खत्ता नं जीविता वोरोपेतुं असक्कोन्तो आगच्छति। यदा सक्कोसि तदा ति किं अज्ज्ऽ एव मारितो मारितो होति, गच्छ यदा सक्कोसि तदा नं जिविता वोरोपेहीति, आपत्ति दुक्कटस्सा ऽति एवं पुन आणत्तियापि दुक्कटम् एव होति, सचे पन सो अवस्सं जीविता वोरोपेतब्बो होति अत्थसाधिकचेतना मग्गानन्तरफलसदिसा तस्मा अयं आणत्तिक्खणे येव पाराजिको।  
सचे पि वधको सट्ठिवस्सातिक्कमेन तं वधेति आणापको च अन्तरा कालं करोति हीनाय वा आवत्तति अस्समणो ऽव हुत्वा कालञ् च करिस्सति हीनय वा आवत्तिस्सति। सचे आणापको गिहीकाले मातरं वा पितरं वा अरहन्तं वा सन्धाय एवं आणापेत्वा पब्बजति तस्मिं पब्बजिते आणत्तो तं मारेति आणापको गिहीकाले येव मातुघातको पितुघातको अरहन्तघातको होति, तस्मा न्ऽ एव्ऽ अस्स पब्बज्जा न उपसम्पदा रूहति। सचे पि मारेतब्बपुग्गलो आणत्तिक्खणे पुथुज्जनो यदा पन तं आणत्तो मारेति तदा अरहा होति,

[पगे ४५१]  
भ्विभ्_इ।३।] सुत्तविभङ्ग-वण्णना ४५१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] आणत्तितो वा पहारं लभित्वा दुक्खमूलिकसद्धं निस्साय विपस्सन्तो अरहत्तं पत्वा तेन्ऽ एव्ऽ आबाधेन कालं करोति आणापको आनत्तिक्खणे येव अरहन्तघातको वधको पन सब्बत्थ उपक्कमकरणक्खणे येव पाराजिको होति।, इदानि ये सब्बेसु येव्ऽ इमेसु दूतवसेन वुत्तमातिकापदेसु सङ्केतविसङ्केतदस्सनत्थं वुत्ता तयो वारा तेसु पठमवारे ताव, यस्मा तं सनिकं वा भणन्तो तस्स वा बधिरताय मा घातेहीति एवं वचनं न सावेसि, तस्मा मूलट्ठो न मुत्तो, दुतियवारे सावितत्ता मुत्तो। ततियवारे पन तेन च सावितत्ता इतरेन च साधू ऽति सम्पटिच्छित्वा ओरतत्ता उभो पि मुत्ता ऽति। दूतकथा निट्ठिता।  
अरहो रहोसञ्ञीनिद्देसादीसु अरहो ति सम्मुखे। रहो ति परम्मुखे। तत्थ यो उपट्ठानकाले वेरिभिक्खुम्हि भिक्खूहि सद्धिं आगन्त्वा पुरतो निसिन्नो येव अन्धकारदोसेन तस्स आगतभावं अजानन्तो: अहो वत इत्थन्नामो हतो अस्स चोरापि नाम तं न हनन्ति सप्पो न डंसति न सत्थं वा विसं वा आहरतीति तस्स मरनं अभिनन्दन्तो ईदिसानि वचनानि उल्लपति, अयं अरहो रहोसञ्ञी उल्लपति नाम। सम्मुखे ऽव तस्मिं परम्मुखसञ्ञीति अत्थो।  
यो पन तं पुरतो निसिन्नं दिस्वा पुन उपट्ठानं कत्वा गतेहि भिक्खूहि सद्धिं गते पि तस्मिं इध्ऽ एव सो निसिन्नो ति सञ्ञी हुत्वा पुरिमनयेन्ऽ एव उल्लपति, अयं रहो अरहोसञ्ञी उल्लपति नाम। एतेन्ऽ एव उपायेन अरहो अरहोसञ्ञी रहो रहोसञ्ञी च वेदितब्बा, चतुन्नम् पि च एतेसं वाचाय वाचाय दुक्कटन् ति वेदितब्बं।

[पगे ४५२]  
४५२ समन्तपासादिका [भ्विभ्_इ।३।  
इदानि मरणवण्णसंवण्णनाय विभागदस्सनत्थं वुत्तेसु पञ्चसु कायेन संवण्णनादि मातिकानिद्देसेसु कायेन विकारं दस्सेतीति यथा सो जानाति सत्थं वा आहरित्वा विसं वा खादित्वा रज्जुया वा उब्बन्धित्वा सोब्भादीसु वा पपतित्वा यो मरति सो किर धनं वा लभति यसं वा लभति सग्गं वा गच्छतीति अयम् अत्थो एतेन वुत्तो ति।  
तत्थ हत्थमुद्दादीहि दस्सेति वाचाय भणतीति तम् एव्ऽ अत्थं वाक्यभेदं कत्वा भणति।  
ततियवारो उभयवसेन वुत्तो, सब्बत्थ संवण्णनाय पयोगे पयोगे दुक्कटं, तस्स दुक्खुप्पत्तियं संवण्णकस्स थुल्लच्चयं, यं उद्दिस्स वण्णना कता, तस्मिं मते संवण्णनक्खणे येव संवण्णकस्स पाराजिकं।  
सो तं न जानाति अञ्ञो ञत्वा लद्धो वत मे सुखुप्पत्ति उपायो ति ताय संवण्णनाय मरति अनापत्ति। द्विन्नं उद्दिस्स संवण्णनाय कताय एको ञत्वा मरति पाराजिकं, द्वे पि मरन्ति पाराजिकञ् च अकुसलरासि च, एसनयो सम्बहुलेसु। अनोदिस्स मरणं संवण्णेन्तो आहिण्डति यो यो तं संवण्णनं ञत्वा मरति सब्बो तेन मारितो होति।  
दूतेन संवण्णनाय असुकं नाम गेहं वा गामं वा गन्त्वा इत्थन्नामस्स एवं मरणवण्णं संवण्णेहीति सासने आरोपितमत्ते दुक्कटं। यस्स्ऽ अत्थाय पहितो तस्स दुक्खुप्पत्तिया मूलट्ठस्स थुल्लच्चयं मरणेन पाराजिकं। दूतो ञातो दानि अयं सग्गमग्गो ति तस्स अनारोचेत्वा अत्तनो ञातिस्स वा सालोहितस्स वा आरोचेति, तस्मिं मते विसङ्केतो होति मूलट्ठो मुच्चति, दूतो तथ्ऽ एव चिन्तेन्त्वा सयं संवण्णनाय वुत्तं कत्वा मरति विसङ्केतो ऽव, अनोदिस्स पन सासने आरोपिते यत्तका दूतस्स संवण्णनाय मरन्ति तत्तका पाणातिपाता, सचे मातापितरो मरन्ति आनन्तरियम् पि होति। लेखासंवण्णनाय लेखं छिन्दतीति पण्णे वा पोत्थके वा अक्खरानि लिखति: यो सत्थं वा आहरित्वा पपाते वा पपतित्वा अञ्ञेहि वा अग्गिप्पवेसन-उदकप्पवेसनादीहि उपायेहि मरति सो इदञ् च्ऽ इदञ् च लभतीति,

[पगे ४५३]  
भ्विभ्_इ।३।] सुत्तविभङ्ग-वण्णना ४५३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] वा तस्स धम्मो होति वा ति एत्थापि दुक्कटथुल्लच्चया वुत्तनयेन्ऽ एव वेतितब्बा। उद्दिस्स लिखिते पन यं उद्दिस्स लिखितं, तस्स्ऽ एव मरणेन पाराजिकं। बहुं उद्दिस्स लिखिते यत्तका मरन्ति तत्तका पाणातिपाता, मातापितुन्नं मरणेन आनन्तरियं, अनोदिस्स लिखिते पि एसेवनयो। बहू मरन्तीति विप्पटिसारे उप्पन्ने तं पोत्थकं झापेत्वा वा यथा वा अक्खरानि न पञ्ञायन्ति तथा कत्वा मुच्चति। सचे सो परस्स पोत्थको होति ओदिस्स लिखितो वा होति अनोदिस्स लिखितो वा गहितट्ठाने ठपेत्वा मुच्चति। सचे मूलेन कीतो होति पोत्थकसामिकानं पोत्थकं येसं हत्थतो मूलं गहितं तेसं मूलं दत्वा मुच्चति। सचे सम्बहुला मरणवण्णं लिखिस्सामा ऽति एकज्झासया हुत्वा एको रुक्खं आरोहित्वा पण्णं छिन्दति एको आहरति एको पोत्थकं करोति एको लिखति एको सचे कण्ठकलेखो होति मसिं मक्खेति मसिं मक्खेत्वा तं पोत्थकं सज्जेत्वा सब्ब्ऽ एव सभायं वा आपणे वा यत्थ वा पन लेखा दस्सनकोतूहलका बहूसन्निपतन्ति तत्थ ठपेन्ति, तं वाचेत्वा सचे पि एको मरति सब्बेसं पाराजिकं। सचे बहुका मरन्ति वुत्तसदिसो ऽव नयो। विप्पटिसारे पन उप्पन्ने तं पोत्थकं सचे पि मञ्जूसाय गोपेन्ति अञ्ञो च तं दिस्वा नीहरित्वा पुन बहुन्नं दस्सेति न्ऽ एव मुच्चन्ति, तिट्ठतु मञ्जूसा सचे पि तं पोत्थकं नदियं वा समुद्दे वा खिपन्ति धोवन्ति खण्डाखण्डं वा छिन्दति अग्गिम्हि वा झापेन्ति याव सङ्घट्टिते पि दुद्धोते वा दुज्झापिते वा पत्ते अक्खरानि पञ्ञायन्ति ताव न मुच्चन्ति, यथा पन अक्खरानि न पञ्ञायन्ति तथ्ऽ एव कते मुच्चन्तीति।

[पगे ४५४]  
४५४ समन्तपासादिका [भ्विभ्_इ। ३।  
इदानि थावरपयोगस्स विभावदस्सनत्थं वुत्तेसु ओपातादिमातिका निद्देसेसु, मनुस्सं ओदिस्स ओपातं खणतीति, इत्थन्नामो पातित्वा मरिस्सतीति कञ्चि मनुस्सं उद्दिसित्वा यत्थ सो एकतो विचरति तत्थ आवाटं खणति, खणन्तस्स ताव सचे पि जातपठविं खणति पाणातिपातस्स पयोगत्ता पयोगे पयोगे दुक्कटं, यं उद्दिस्स खणति तस्स दुक्खुप्पत्तिया थुल्लच्चयं मरणेन पाराजिकं, अञ्ञस्मिं पतित्वा मते अनापत्ति, सचे अनोदिस्स यो कोचि मरिस्सतीति खतो होति यत्तका पतित्वा मरन्ति तत्तका पाणातिपाता, आनन्तरियवत्थूसु च आनन्तरियं थुल्लच्चय-पाचित्तियवत्थूसु थुल्लच्चय-पाचित्तियानि। बहू तत्थ चेतना कतमाय पाराजिकं होतीति। महाअट्ठकथायं ताव वुत्तं आवाटं गम्भीरतो च आयामवित्थारतो च खणित्वा पमाणे ठपेत्वा तच्छेत्वा पुञ्छित्वा पंसुपच्छिं उद्धरन्तस्स सन्निट्ठापका अत्थसाधनचेतना मग्गानन्तरफलसदिसा, सच्पि वस्ससतस्स अच्चयेन पतित्वा अवस्सं मरणकसत्तो होति सन्निट्ठापकचेतनायम् एव पाराजिकन् ति। महापच्चरियं पन सङ्खेपट्ठकथायञ् च इमस्मिं आवाटे पतित्वा मरिस्सतीति एकस्मिम् पि कुद्दालप्पहारे दिन्ने सचे कोचि तत्थ पक्खलितो पतित्वा मरति पाराजिकम् एव। सुत्तन्तियथेरा पन सन्निट्ठापकचेतनं गण्हन्तीति वुत्तं।  
एको ओपातं खणित्वा असुकं नाम आनेत्वा इध पातेत्वा मारेहीति अञ्ञं आणापेति। सो तं पातेत्वा मारेति उभिन्नं पाराजिकं। अञ्ञं पातेत्वा मारेति सयं पतित्वा मरति अञ्ञो अत्तनो धम्मताय पतित्वा मरति, सब्बत्थ विसङ्केतो होति मूलट्ठो मुच्चति। असुको असुकं आनेत्वा इध मारेस्सतीति खते पि एस्ऽ एव नयो। येमरितुकामा इध मरिस्सन्तीति खणति, एकस्स मरणे पाराजिकं बहुन्नं मरणे अकुसलरासि,

[पगे ४५५]  
भ्विभ्_इ।३।] सुत्तविभङ्ग-वण्णना ४५५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मातापितुन्नं मरणे आनन्तरियं थुल्लच्चय-पाचित्तियवत्थूसु थुल्लच्चय-पाचित्तियानि। ये केचि मारेतुकामा ते इध पातेत्वा मारेस्सन्तीति खणति, तत्थ पातेत्वा मारेन्ति, एकस्मिं मते पाराजिकं। बहुसु अकुसलरासि आनन्तरियादिवत्थूसु आनन्तरियादीनि, इध च अरहन्तापि सङ्गहं गच्छन्ति, पुरिमनये पन तेसं मरितुकामताय पतनं न्ऽ अत्थीति ते न सङ्गय्हन्ति, द्वीसु पि नयेसु अत्तनो धम्मताय पतित्वा मते विसङ्केतो। ये केचि अत्तनो वेरिके एत्थ पातेत्वा मारेस्सन्तीति खणति।, तत्थ च वेरिका वेरिके पातेत्वा मारेन्ति, एकस्मिं मारिते पाराजिकं, बहुसु अकुसलरासि, मातरि वा पितरि वा अरहन्ते वा वेरिकेहि आनेत्वा तत्थ मारिते आनन्तरियं, अत्तनो धम्मताय पतित्वा मते विसङ्केतो, यो पन मरितुकामा वा अमरितुकामा वा मारेतुकामा वा अमारेतुकामा वा ये केचि एत्थ पतिता वा पातिता वा मरिस्सन्तीति सब्बथापि अनोदिस्स्ऽ एव खणति, यो यो मरति तस्स तस्स मरणेन यथानुरूपं कम्मञ् च फुसति आपत्तिञ् च आपज्जति। सचे गब्भिनी पतित्वा सगब्भा मरति द्वे पाणातिपाता, गब्भो येव विनस्सति एको, गब्भो न विनस्सति माता मरति एको येव। चोरेहि अनुबद्धो पतित्वा मरति ओपातखणकस्स्ऽ एव पाराजिकं। चोरा तत्थ पातेत्वा मारेन्ति पाराजिकम् एव। तत्थ पतितं बहि नीहरित्वा मारेन्ति पाराजिकम् एव। कस्मा, ओपाते पतितप्पयोगेन गहितत्ता, ओपाततो निक्खमित्वा तेन्ऽ एव आबाधेन मरति पाराजिकम् एव। बहूनि वस्सानि अतिक्कमित्वा पुन कुपितेन तेन्ऽ एव्ऽ आबाधेन मरति पाराजिकम् एव। ओपाते पतनप्पच्चया उप्पन्नरोगेन गीलानस्स्ऽ एव अञ्ञो रोगो उप्पज्जति ओपातरोगो बलवतरो होति तेन मते पि ओपातखणको न मुच्चति। सचे पच्छा उप्पन्नरोगो बलवा होति तेन मते मुच्चति। उभोहि मते न मुच्चति, ओपाते ओपपातिकमनुस्सो निब्बत्तित्वा उत्तरितुं असक्कोन्तो मरति पाराजिकम् एव।  
मनुस्सं ओदिस्स खते यक्खादीसु पतित्वा मतेसु अनापत्ति।

[पगे ४५६]  
४५६ समन्तपासादिका [भ्विभ्_इ।३।  
यक्खादयो ओदिस्स खते मनुस्सादीसु मरन्तेसु पि एस्ऽ एव नयो। यक्खादयो ओदिस्स खणन्तस्स पन खणने पि तेसं दुक्खुप्पत्ति यम् पि दुक्कटम् एव। मरणवत्थुवसेन थुल्लच्चयं पाचित्तियं वा, अनोदिस्स खते ओपाते यक्खरूपेन वा पेतरूपेन वा पतति तिरच्छानरूपेन मरति पतनरूपं पमाणं तस्मा थुल्लच्चयन् ति उपतिस्सत्थेरो। मरणरूपं पमाणं तस्मा पाचित्तियन् ति फुस्सदेवत्थेरो। तिरच्छानरूपेन पतित्वा यक्खपेतरूपेन मते पि एसेवनयो। ओपातक्खणको ओपातं अञ्ञस्स विक्किणाति वा मुधा वा देति यो यो पतित्वा मरति तप्पच्चया तस्स्ऽ एव आपत्ति च कम्मबन्धो च। येन लद्धो सो निद्दोसो ति। अथ सो पि एवं पतिता उत्तरितुं असक्कोन्ता नस्सिस्सन्ति सूद्धारा वा न भविस्सन्तीति तं ओपातं गम्भीरतरं वा उत्तानतरं वा दीघतरं वा रस्सतरं वा वित्थततरं वा सम्बाधतरं वा करोति उभिन्नम् पि आपत्ति च कम्मबन्धो च। बहू मरन्तीति विप्पटिसारे उप्पन्ने ओपातं पंसुना पूरेति, सचे कोचि पंसुम्हि पतित्वा मरति पूरेत्वापि मूलट्ठो न मुच्चति। देवे वस्सन्ते कद्दमो होति तत्थ लग्गित्वा मते पि, रुक्खो वा पतन्तो वातो वा वस्सोदकं वा पंसुं हरति, कन्दमूलत्थं वा पठविं खणन्ता तत्थ आवाटं करोन्ति। तत्थ सचे कोचि लग्गित्वा वा पतित्वा वा मरति मूलट्ठो न मुच्चति।  
तस्मिं पन ओकासे महन्तं तऌआकम् वा पोक्खरणिं वा कारेत्वा चेतियं वा पतिट्ठापेत्व बोधिं वा रोपेत्वा आवासं वा सकटमग्गं वा कारेत्वा मुच्चति। यदापि थिरं कत्वा पूरिते ओपाते रुक्खादीनं मूलानि मूलेहि संसिब्बितानि होन्ति,

[पगे ४५७]  
भ्विभ्_इ।३।] सुत्तविभङ्ग-वण्णना ४५७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] जातपठवी वा जाता तदापि मुच्चति। सचे पि नदी आगन्त्वा ओपातं हरति एवम् पि मुच्चतीति। अयं ताव ओपातकथा।  
ओपतस्स्ऽ एव पन अनुलोमेसु पासादीसु पि यो ताव पासं ओड्डेति एत्थ बज्झित्वा सत्ता मरिस्सन्तीति। अवस्सं बज्झनकसत्तानं वसेन हत्था मुत्तमत्ते पाराजिकानन्तरिय-थुल्लच्चय-पाचित्तियानि वेदितब्बानि। ओदिस्स कते यं ओदिस्स ओड्डितो ततो अञ्ञेसं बन्धने अनापत्ति। पासे मूलेन वा मुधा वा दिन्ने पि मूलट्ठस्स्ऽ एव कम्मबन्धो, सचे येन लद्धो सो उग्गलितं वा पासं सण्ठपेति पस्सेन वा गच्छन्ते दिस्वा वतिं कत्वा सम्मुखे पवेसेति थद्धतरं वा पासयट्ठिं ठपेति दऌहतरं वा पासरज्जुं बन्धति थिरतरं वा खाणुकं वा आकोटेति उभो पि न मुच्चन्ति। सचे विप्पटिसारे उप्पन्ने पासं उग्गऌआपेत्वा गच्छति तं दिस्वा पुन अञ्ञे सण्ठपेन्ति बद्धा बद्धा मरन्ति मूलट्ठो न मुच्चति। सचे पन तेन पासयट्ठि सयं अकता होति गहितट्ठाने ठपेत्वा मुच्चति। तत्थ जातकयट्ठिं छिन्दित्वा मूलट्ठो मुच्चति, सयं कतयट्ठिं पन गोपेन्तो पि न मुच्चति, यदि हि तं अञ्ञो गण्हित्वा पासं सण्ठपेति तप्पच्चया मरन्तेसु मूलट्ठो न मुच्चति।  
सचे तं झापेत्वा अलातं कत्वा छड्डेति तेन अलातेन पहारं लद्धा मरन्तेसु पि न मुच्चति, सब्बसो पन झापेत्वा विनासेत्वा वा मुच्चति। पासरज्जुम् पि अञ्ञेहि च वट्टितं गहितट्ठाने ठपेत्वा मुच्चति, रज्जुके लभित्वा सयं वट्टितं उब्बट्टेत्वा वाके लभित्वा वट्टितं हीरहीरं कत्वा मुच्चति, अरञ्ञतो पन सयवाके आहरित्वा वट्टितं गोपेन्तो पि न मुच्चति, सब्बसो पन झापेत्वा वा नासेत्वा वा मुच्चति।  
अदूहलं सज्जेन्तो चतूसु पदेसु अदूहलमञ्चं ठपेत्वा पासाणे आरोपेति पयोगे पयोगे दुक्कटं, सब्बसज्जं कत्वा हत्थतो मुत्तमत्ते अवस्सं अज्झोत्थरितब्बकसत्तानं वसेन ओदिस्सानोदिस्सकानुरूपेन पाराजिकादीनि वेदितब्बानि।

[पगे ४५८]  
४५८ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अदूहऌए मूलेन वा मुधा वा दिन्ने पि मूलट्ठस्स्ऽ एव कम्मबन्धो, सचे येन लद्धं सो पतितं वा उक्खिपति अञ्ञे पि पासाणे आरोपेत्वा गरुकतरं वा करोति पस्सेन वा गच्छन्ते दिस्वा वतिं कत्वा अदूहऌअं पवेसेति उभो पि न मुच्चन्ति। सचे पि विप्पटिसारे उप्पन्ने अदूहऌअं पातेत्वा गच्छति तं दिस्वा अञ्ञो सण्ठपेति मूलट्ठो न मुच्चति, पासाणे पन गहितट्ठाने ठपेत्वा अदूहऌअपादे च पासयट्ठियं वुत्तनयेन गहितट्ठाने ठपेत्वा झापेत्वा वा मुच्चति। सूलं रोपेन्तस्सापि सब्बसज्जं कत्वा हत्थतो मुत्तमत्ते सूलमुखे पतित्वा अवस्सं मरणकसत्तानं वसेन ओदिस्सानोदिस्सानुरूपतो पाराजिकादीनि वेदितब्बानि। सूले मूलेन वा मुधा वा दिन्ने पि मूलट्ठस्स्ऽ एव कम्मबन्धो, सचे येन लद्धं सो एकप्पहारेन्ऽ एव मरिस्सन्तीति तिखिणतरं वा करोति दुक्खं मरिस्सन्तीति कुण्टतरं वा करोति उच्चन् ति सल्लक्खेत्वा नीचतरं वा नीचन् ति सल्लक्खेत्वा उच्चतरं वा पुन रोपेति, वङ्कं वा उजुकं अतिउजुकं वा ईसकं पोणं करोति उभो पि न मुच्चन्ति। सचे पन अट्ठाने ठितन् ति अञ्ञस्मिं ठाने ठपेति, तञ् चे मरणत्थाय आदितो प्पभूति परियेसित्वा कतं होति मूलट्ठो न मुच्चति, अपरियेसित्वा पन कतम् एव लभित्वा रोपिते मूलट्ठो मुच्चति, विप्पटिसारे उप्पन्ने पासयट्ठियं वुत्तनयेन गहितट्ठाने वा ठपेत्वा झापेत्वा वा मुच्चति।  
अपस्सेने सत्थं वा ति एत्थ अपस्सेनं नाम निच्चपरिभोगो मञ्चो वा पीठं वा अपस्सेनफलकं वा दिवाट्ठाने निसीदन्तस्स अपस्सेनकत्थम्भो वा तत्थ जातकरुक्खो वा चङ्कमे अपस्सायतिट्ठन्तस्स आलम्बणरुक्खो वा आलम्बणफलकं वा सब्बम् प्ऽ एतं अपस्सायनीयट्ठेन अपस्सेनं नाम,

[पगे ४५९]  
भ्विभ्_इ।३।] सुत्तविभङ्ग-वण्णना ४५९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मिं अपस्सेने यथा अपस्सयन्तं विज्झति वा छिन्दति वा तथा कत्वा वासि-फरसु-सत्ति-आरकण्टादीनं अञ्ञतरं सत्थं ठपेति दुक्कटं। धुवपरिभोगट्ठाने निरासङ्कस्स निसीदतो वा निपज्जतो वा अपस्सयन्तस्स वा सत्थसम्फस्सपच्चया दुक्खुप्पत्तिया थुल्लच्चयं, मरणेन पाराजिकं। तञ् चे अञ्ञो पि तस्स वेरिभिक्खु विहारचारिकं चरन्तो दिस्वा: इमस्स मञ्ञे मरणत्थाय इमं निक्खित्तं साधु सुट्ठु मरतू ऽति अभिनन्दन्तो गच्छति दुक्कटं। सचे पन सो पि तत्थ एवं कते सुकतं भविस्सतीति तिखिणधारादिकरणेन किञ्चि किञ्चि कम्मं करोति तस्सापि पाराजिकं। सचे पन अट्ठाने ठितन् ति उद्धरित्वा अञ्ञस्मिं ठाने ठपेति तद् अत्थम् एव कत्वा ठपिते मूलट्ठो न मुच्चति, पाकतिकं लभित्वा ठपितं होति न मुच्चति, तं अपनेत्वा अञ्ञं तिखिणतरं ठपेति मूलट्ठो मुच्चत्ऽ एव।  
विसमक्खणे पि याव मरणाभिनन्दने दुक्कटं ताव एसेवनयो। सचे पन सो पि खुद्दकं विसमण्डलन् ति सल्लक्खेत्वा महन्तरं करोति महन्तं वा अतितनुकं होतीति खुद्दकं करोति तनुकं वा बहऌअं बहऌअं वा तनुकं करोति अग्गिना तापेत्वा हेट्ठा वा उपरि वा सञ्चारेति तस्सापि पाराजिकं। इदं अट्ठाने ठितन् ति सब्बम् एव तच्छेत्वा पुञ्छित्वा अञ्ञस्मिं ठाने ठपेति, अत्तना भेसज्जानि योजेत्वा कते मूलट्ठो न मुच्चति, अत्तना अकते मुच्चति।  
सचे पन सो इमं विसं अतिपरित्तन् ति अञ्ञम् पि आनेत्वा पक्खिपति यस्स विसेन मरति तस्स पाराजिकं। सचे उभिन्नम् पि सन्तकेन मरति उभिन्नम् पाराजिकं। इमं विसं निब्बिसन्ति तं अपनेत्वा अत्तनो विसम् एव ठपेति, तस्स्ऽ एव पाराजिकं मूलट्ठो मुच्चति। दुब्बलं वा करोतीति मञ्चपीठं अटनिया हेट्ठाभागे छिन्दित्वा बिदलेहि वा रज्जुकेहि वा येहि वीतं होति ते वा छिन्दित्वा अप्पावसेसम् एव कत्वा हेट्ठा आवुधं निक्खिपति,

[पगे ४६०]  
४६० समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एत्थ पतित्वा मरिस्सतीति, अपस्सेनफलकादीनम् पि चङ्कमे आलम्बनरुक्खफलकपरियोसानानं परभागं छिन्दित्वा हेट्ठा आवुधं निक्खिपति, सोब्भादीसु मञ्चं वा पीठम् वा अपस्सेनफलकं वा आनेत्वा ठपेति यथा तत्थ निसिन्नमत्तो वा अपस्सेनमत्तो वा पतति, सोब्भादीसु वा सञ्चरणसेतु होति तं दुब्बलं करोति, एवं करोन्तस्स करणे दुक्कटं, इतरस्स दुक्खुप्पत्तिया थुल्लच्चयं मरणे पाराजिकं।  
भिक्खुं आनेत्वा सोब्भादीनं तटे ठपेति दिस्वा भयेन कम्पेन्तो पतित्वा मरिस्सतीति दुक्कटं। सो तथ्ऽ एव पतति दुक्खुप्पत्तिया थुल्लच्चयं, मरणे पाराजिकं, सयं पातेति अञ्न पातापेति अञ्ञो अवुत्तो ऽव अत्तनो धम्मताय पातेति अमनुस्सो पातेति वातप्पहारेन पतति अत्तनो धम्मताय पतति सब्बत्थ मरणे पाराजिकं। कस्मा, तस्स पयोगेन सब्भादितटे ठितत्ता।  
उपनिक्खिपणं नाम समीपे निक्खिपणं, तत्थ यो इमिना असिना मतो धनं वा लभतीति आदिना नयेन मरणवण्णं वा संवण्णेत्वा इमिना मरणत्थिका मरन्तु मारणत्थिका मारेन्तू ऽति वा वत्वा असिं उपनिक्खिपति तस्स उपनिक्खिपणे दुक्कटं। मरितुकामो वा तेन अत्तानं पहरतु मारेतुकामो वा अञ्ञं पहरतु उभयत्थापि परस्स दुक्खुप्पत्तिया उपनिक्खेपकस्स थुल्लच्चयं, मरणेन पाराजिकं, अनोदिस्स निक्खित्ते बहुन्नं मरणे अकुसलरासि पाराजिकादिवत्थूसु पाराजिकादीनि, विप्पटिसारे उप्पन्ने असिं गहितट्ठाने ठपेत्वा मुच्चति, किणित्वा गहितो होति असिसामिकानं असिं येसं हत्थतो मूलं गहितं तेसं मूलं दत्वा मुच्चति, सचे लोहपिण्डिं वा फालं वा कुद्दाऌअं वा गहेत्वा असि कारापितो होति, यं भण्डं गहेत्वा कारितो तद् एव कत्वा मुच्चति, सचे पि कुद्दाऌअम् गहेत्वा कारितं विनासेस्वा फालं कारेति फालेन पहारं लभित्वा मरन्तेसु पि पाणातिपाता न मुच्चति।

[पगे ४६१]  
भ्विभ्_इ।३।] सुत्तविभङ्ग-वण्णना ४६१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे पन लोहं समुट्ठापेत्वा उपनिक्खिपणत्थम् एव कारितो होति अरेन घंसित्वा चुण्णविचुण्णं कत्वा विप्पकिण्णे मुच्चति।  
सचे पि संवण्णना पोत्थको विय बहूहि एकज्झासयेहि कतो होति पोत्थके वुत्तनयेन्ऽ एव कम्मबन्धविनिच्छयो वेदितब्बो। एस नयो सत्तिभेण्डीसु, लगुऌए पासयट्ठिसदिसो विनिच्छयो, तथा पासाणे सत्थे असिसदिसो ऽव।  
विसं वा ति उपनिक्खिपन्तस्स वत्थुवसेन ओदिस्सानोदिस्सानुरूपतो पाराजिकादिवत्थूसु पाराजिकादीनि वेदितब्बानि, किणित्वा ठपितेसु पुरिमनयेन पटिपाकतिकं कत्वा मुच्चति, सयं भेसज्जेहि योजिते अविसं कत्वा मुच्चति, रज्जुया पासरज्जुसदिसो ऽव विनिच्छयो। भेसज्जे, यो भिक्खु वेरिभिक्खुस्स पज्जरके वा विसभागरोगे वा उप्पन्ने असप्पायानि पि सप्पिआदीनि सप्पायानीति मरणाधिप्पायेन देति अञ्ञं वा किञ्चि कन्दमूलफलं, तस्स एवं भेसज्जदानेदुक्कटं परस्स दुक्खुप्पत्तियं मरणे च थुल्लच्चय-पाराजिकानि, आनन्तरियवत्थुम्हि आनन्तरियन् ति वेदितब्बं। रूपूपहारे, उपसंहरतीति मनापं अमनापं वा रूपं तस्स समीपे ठपेति अत्तना वा यक्खपेतादिवेसं गहेत्वा टिट्ठति तस्स उपसम्हारमत्ते दुक्कटं, परस्सु तं रूपं दिस्वा भयुप्पत्तियं थुल्लच्चयं, मरणे पाराजिकं। सचे पन तद् एवरूपं एकच्चस्स मनापं होति अलाभकेन च सुस्सित्वा मरति विसङ्केतो, मनापिये पि एस्ऽ एव नयो। तत्थ पन विसेसेन इत्थीनं पुरिसरूपं पुरिसानञ् च इत्थीरूपं मनापं तं अलङ्करित्वा उपसंहरति दिट्ठमत्तकम् एव करोति अतिचिरम् पस्सितुम् पि न देति, इतरो अलाभकेन सुस्सित्वा मरति पाराजिकं। सचे उत्तसित्वा मरति विसङ्केतो,

[पगे ४६२]  
४६२ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अथ पन उत्तसित्वा वा अलाभकेन वा ति अविचारेत्वा केवलं पस्सित्वा मरिस्सतीति उपसंहरति उत्तसित्वा वा सुस्सित्वा वा मते पाराजिकम् एव। एतेन्ऽ एव उपायेन सद्दूपहारादयो पि वेदितब्बा। केवलं ह्ऽ एत्थ अमनुस्ससद्दादयो उत्रासजनका अमनापसद्दा, पुरिसानं इत्थीसद्दं मधुरं गन्धब्बसद्दादयो चित्तस्सादकरा मनापसद्दा, हिमवन्ते विसरुक्खानं मूलादिगन्धा कुणपगन्धा च अमनापगन्धा, कालानुसारीमूलगन्धादयो मनापगन्धा, पटिक्कूलमूलरसादयो अमनापरसा अपटिक्कूलमूलरसादयो मनापरसा, विसफस्समहाकच्छुफस्सादयो अमनापफोट्ठब्बा चीनपट्टहंसपुप्फतुलिकफस्सादयो मनापफोट्ठब्बा ति वेदितब्बा। धम्मूपहारे धम्मो ति देसना धम्मो वेदितब्बो। देसनावसेन वा निरये च सग्गे च विपत्तिसम्पत्तिभेदं धम्मारम्मणम् एव। नेरयिकस्सा ऽति भिन्नसंवरस्स कतपापस्स निरये निब्बत्तनारहसत्तस्स पञ्चविधबन्धनकम्मकरणादि नेरयिककथं कथेति, तञ् चे सुत्वा सो उत्तस्सित्वा मरति, कथिकस्स पाराजिकं। सचे पन सुत्वापि अत्तनो धम्मताय मरति अनापत्ति। इमं सुत्वा एवरूपं पापं न करिस्सति ओरमिस्सति विरमिस्सतीति निरयकथं कथेसि, तं सुत्वा इतरो उत्तसित्वा मरति अनापत्ति।  
सग्गकथन् ति देवनाटकादीनं नन्दनवनादीनञ् च सम्पत्तिकथं, तं सुत्वा इतरो सग्गाधिमुत्तो सीघं तं सम्पत्तिं पापुणितुकामो सत्थाहरणविसखादनाअहारूपच्छेद-अस्सासपस्सास-सन्निरुद्धनादीहि दुक्खं उप्पादेति, कथिकस्स थुल्लच्चयं मरति पाराजिकं। सचे पि सो सुत्वापि यावतायुकं ठत्वा अत्तनो धम्मताय मरति अनापत्ति,

[पगे ४६३]  
भ्विभ्_इ।३।] सुत्तविभङ्ग-वण्णना ४६३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इमं सुत्वा पुञ्ञानि करिस्सतीति कथेति, तं सुत्वा इतरो अत्तनो धम्मताय कालं करोति अनापत्ति। आचिक्खनाय पुट्ठो भणतीति भन्ते कथं मतो धनं वा लभति सग्गे वा उप्पज्जतीति एवं पुच्छितो भणति। अनुसासनियं अपुट्ठो ति एवं अपुच्छितो सामञ्ञ्ऽ एव भणति।  
सङ्केतकम्म-निमित्तकम्मानि अदिन्नादानकथायं वुत्तनयेन्ऽ एव वेदितब्बानि।  
एवं नानप्पकारतो आपत्तिभेदं दस्सेत्वा इदानि अनापत्तिभेदं दस्सेन्तो अनापत्ति असञ्चिच्चा ऽति आदिम् आह। तत्थ असञ्चिच्चा ऽति इमिना उपक्कमेन इमं मारेमीति अचेतेत्वा, एवं हि अचेतेत्वा कतेन उपक्कमेन परे मते पि अनापत्ति।  
वक्खति च अनापत्ति भिक्खु असञ्चिच्चा ऽति। अजानन्तस्सा ऽति इमिना अयं मरिस्सतीति अजानन्तस्स, उपक्कमेन परे मते पि अनापत्ति। वक्खति च विसपिण्डपातवत्थुस्मिं अनापत्ति भिक्खु अजानन्तस्सा ऽति, न मरणाधिप्पायस्सा ऽति मरणं अनिच्छन्तस्स, येन हि उपक्कमेन परो मरति तेन उपक्कमेन तस्मिं मरिते पि न मरणाधिप्पायस्स अनापत्ति। वक्खति च अनापत्ति भिक्खु न मरणाधिप्पायस्सा ऽति, उम्मत्तकादयो पुब्बे वुत्तनया एव। इध पन आदिकम्मिका अञ्ञमञ्ञं जीविता वोरोपितभिक्खू तेसं अनापत्ति, अवसेसानं मरणवण्णसंवण्णनकानं आपत्ति येवा ऽति। पदभाजनियवण्णना निट्ठिता।  
समुट्ठानादीसु इमं सिक्खापदं ति-समुट्ठानं कायचित्ततो वाचाचित्ततो कायवाचाचित्ततो च समुट्ठाति। किरिया, सञ्ञाविमोक्खं, सचित्तकं, लोकवज्जं, कायकम्मं, वचीकम्मं, अकुसलचित्तं, दुक्खवेदनं। सचे पि हि सिरिसयनं आरूऌहो रज्जसम्पत्तिसुखं अनुभवन्तो राजा चोरो देव आनीतो ति वुत्ते, गच्छथ नं मारेथा ऽति हसमानो भणति दोमनस्सचित्तेन्ऽएव भणतीति वेदितब्बो।

[पगे ४६४]  
४६४ समन्तपासादिका [भ्विभ्_इ।३।  
सुखवोकिण्णत्ता पन अनुप्पबन्धभावा च दुज्जानम् एतं पुथुज्जनेहीति। विनीतवत्थुकथासु पठमवत्थुस्मिं कारुञ्ञेना ऽति ते भिक्खू तस्स महन्तं गेलञ्ञदुक्खं दिस्वा कारुञ्ञं उप्पादेत्वा सीलवा त्वं कतकुसलो कस्मा मीयमानो भायसि ननु सीलवतो सग्गो नाम मरणमत्तपटिबद्धो येवा ऽति एवं मरणत्थिका ऽव हुत्वा मरणत्थिकभावं अजानन्ता मरणवण्णं संवण्णेसुं। सो पि भिक्खु तेसं सम्वण्णनाय आहारूपच्छेदं कत्वा अन्तरा ऽव कालम् अकासि, तस्मा आपत्तिं आपन्ना, वोहारवसेन पन वुत्तं कारुञ्ञेन मरणवण्णं संवण्णेसुं ति, तस्मा इदानि पि पण्डितेन भिक्खुना गिलानस्स भिक्खुनो एवं मरणवण्णो न संवण्णेतब्बो। सचे हि तस्स संवण्णनं सुत्वा आहारूपच्छेदादिना उपक्कमेन एकजवनवारावसेसे पि आयुस्मिं अन्तरा कालं करोति इमिना ऽव मारितो होति। इमिना पन नयेन अनुसिट्ठि दातब्बा:सीलवतो नाम अनच्छरिया मग्गफलुप्पत्ति तस्मा विहारादीसु आसत्तिं अकत्वा बुद्धगतं धम्मगतं सङ्घगतं कायगतञ् च सतिं उपट्ठपेत्वा मनसिकारे अप्पमादो कातब्बो ति। मरणवण्णे च संवण्णिते पि सो ताय संवण्णनाय किञ्चि उपक्कमं अकत्वा अत्तनो धम्मताय यथायुना यथानुसन्धिना ऽव मरति तप्पच्चया संवण्णको आपत्तिया न कारेतब्बो ति। दुतियवत्थुस्मिं न च भिक्खवे अप्पटिवेक्खित्वा ति एत्थ कीदिसं आसनं पटिवेक्खितब्बं कीदिसं न पटिवेक्खितब्बं। यं सुद्धं आसनम् एव होति अपच्चत्थरणकं यञ् च आगन्त्वा ठितानं पस्सतं येव अत्थरीयति तं न पच्चवेक्खितब्बं निसीदितुं वट्टति,

[पगे ४६५]  
भ्विभ्_इ।३।] सुत्तविभङ्ग-वण्णना ४६५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यम् पि मनुस्सा सयं हत्थेन अक्कमित्वा इध भन्ते निसीदथा ऽति देन्ति तस्मिम् पि वट्टति, सचे पि पठमम् एव आगन्त्वा निसिन्ना पच्छा उद्धं वा अधो वा सङ्कमन्ति पच्चवेक्खणकिच्चं न्ऽ अत्थि। यम् पि तनुकेन वत्थेन यथा तलं दिस्सति एवं पटिच्छन्नं होति तस्मिम् पि पच्चवेक्खणकिच्चं न्ऽ अत्थि, यम् पन पटिगच्च्ऽ एव पावारकोजवकादीहि अत्थतं होति, तं हत्थेने परामसित्वा सल्लक्खेत्वा निसीदितब्बं। महापच्चरियं पन घणसाटकेनापि अत्थते यस्मिं वलि न पञ्ञायति तं पटिवेक्खितब्बं ति वुत्तं। मुसलवत्थुस्मिं असञ्चिच्चो ति अवधकचेतनो विरुद्धपयोगो हि सो ति, तेनाह असञ्चिच्चो अहन् ति। उदुक्खलवत्थुं उत्तानम् एव। बुड्ढपब्बजितवत्थूसु पठमस्मिं भिक्खुसङ्घस्स पटिबन्धं पलिबुद्धं मा अकासीति पणामेसि, दुतियस्मिं सङ्घमज्झे पि गणमज्झे पि महल्लकत्थेरस्स पुत्तो ति वुच्चमानो तेन वचनेन अट्टियमानो मरतु अयं ति पणामेसि, ततियवत्थुस्मिं तस्स दुक्खुप्पादनेन थुल्लच्चयं, ततो परानि तीणि वत्थूनि उत्थानत्थान्ऽ एव। विसगतपिण्डपातवत्थुस्मिं साराणीयधम्मपूरको भिक्खु अग्गिपिण्डं सब्रह्मचारीनं दत्वा ऽव भुञ्जति, तेन वुत्तं अग्गकारिकं अदासीति। अग्गकारिकन् ति अग्गकिरियं। पठमं लद्धपिण्डपातं अग्गग्गं वा पणीतपणीतं पिण्डपातन् ति अत्थो। या पन तस्स दानसङ्खाता अग्गकिरिया सा न सक्का दातुं पिण्डपातं हि सो थेरासनतो पट्ठाय अदासि।

[पगे ४६६]  
४६६ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ते भिक्खू ति थेरासनतो पट्ठाय परिभुत्तपिण्डपाता भिक्खू। ते किर सब्बे पि कालम् अकंसु, सेसम् एत्थ उत्तानम् एव। अस्सद्धेसु पन मिच्छादिट्ठिकुलेसु सक्कच्चं पणीतभोजनं लभित्वा अनुपपरिक्खित्वा न्ऽ एव अत्तना परिभुञ्जितब्बं, न परेसं दातब्बं। यम् पि आभिदोसिकं भत्तं वा खज्जकं वा ततो लब्भति तम् पि न परिभुञ्जितब्बं। अपिहितवत्थुम् पि हि सप्पविच्छिकादिहि अधिसयितं छड्डनियधम्मं तानि कुलानि देन्ति, गन्धहलिद्दादि मक्खितो पि ततो पिण्डपातो न गहेतब्बो सरीरे रोगट्ठानानि पुञ्छित्वा ठपितं भत्तम् पि हि तानि दातब्बं मञ्ञन्तीति। वीमंसनवत्थुस्मिं वीमंसमानो द्वे वीमंसति सक्को नु खो इमं मारेतुं नो ति। विसं वा वीमंसति, मारेय्य नु खो अयं इमं विसं खादित्वा नो ति पुग्गलं वा, उभयथापि वीमंसाधिप्पायेन दिन्ने मरतु वा मा वा थुल्लच्चयं, इदं विसं एतं मारेतू ऽति वा इदं विसं खादित्वा अयं मरतू ऽति वा एवं दिन्ने पन सचे मरति पाराजिकं, नो चे थुल्लच्चयं। इतो परानि तीणि सिलावत्थूनि तीणि तिणवत्थूनि तीणि इट्ठक-वासि-गोपाणसी-वत्थूनि च उत्तानत्थान्ऽ एव, न केवलञ् च सिलादीनं येव वसेन अयं आपत्तानापत्तिभेदो होति, दण्डमुग्गरनिखादनम् एवादीनम् पि वसेन होति येव। तस्मा पालियं अनागतम् पि आगतनयेन्ऽ एव वेदितब्बं।  
अट्टकवत्थूसु अट्टको ति वेहासमञ्चो वुच्चति, यं सेतकम्म-मालाकम्म-लताकम्मादीनं अत्थाय बन्धन्ति तत्र आवुसो अत्र ठितो बन्धाहीति मरणाधिप्पायो यत्र ठितो पतित्वा खाणुना वा भिज्जेय्य, सोब्भपपातादीसु वा मरेय्य तादिसं ठानं सन्धायाह।

[पगे ४६७]  
भ्विभ्_इ।३।] सुत्तविभङ्ग-वण्णना ४६७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एत्थ च कोचि उपरिट्ठानं नियामेति इतो पतित्वा मरिस्सतीति। कोचि हेट्ठाट्ठानं इध पतित्वा मरिस्सतीति। कोचि उभयम् पि इतो इध पतित्वा मरिस्सतीति। तत्र यो उपरिनियमितट्ठाना अपतित्वा अञ्ञतो पतति हेट्ठा नियमितट्ठाने वा अपतित्वा अञ्ञत्थ पतति, उभयनियामे वा यं किञ्चि एकं विराधेत्वा पतति, तस्मिं मते विसङ्केतत्ता अनापत्ति। विहारच्छादनवत्थुस्मिम् पि एस्ऽ एव नयो। अनभिरतिवत्थुस्मिं सो किर भिक्खु कामवितक्कादीनं समुदाचारं दिस्वा निवारेतुं असक्कोन्तो सासने अनभिरतो गिही भावाभिमुखो जातो, ततो चिन्तेसि याव सीलभेदं न पापुणामि ताव मरिस्सामीति। अथ पब्बतं अभिरुहित्वा पपाते पपतन्तो अञ्ञतरं विलिवकारं ओत्थरित्वा मारेसि, विलिवकारन् ति वेणुकारं। न च भिक्खवे अत्तानं पातेतब्बन् ति न अत्ता पातेतब्बो, विभत्तिव्यत्तयेन पन्ऽ एतं वुत्तं। एत्थ च न केवलं न पातेतब्बं अञ्ञेन पि येन केनचि उपक्कमेन अन्तमसो आहारूपच्छेदेन्ऽ पि न मारेतब्बो, यो पि हि गिलानो विज्जमाने भेसज्जे च उपट्ठाकेसु च मरितुकामो आहारं उपच्छिन्दति दुक्कटम् एव, यस्स पन महाआबाधो चिरानुबन्धो भिक्खू उपट्ठहन्ता किलमन्ति जिगुच्छन्ति, कदा नु खो गिलानतो मुञ्चिस्सामा ऽति अट्टीयन्ति, सचे सो अयं अत्तभावो पटिजग्गियमानो पि न तिट्ठति भिक्खू च किलमन्तीति आहारं उपच्छिन्दति भेसज्जं न सेवति वट्टति। यो अयं रोगो खरो आयुसङ्खारा न तिट्ठन्ति अयञ् च मे विसेसाधिगमो हत्थप्पत्तो विय दिस्सतीति उपच्छिन्दति वट्टति येव। अगिलानस्सापि उप्पन्नसंवेगस्स आहारपरियेसनं नाम पपञ्चो कम्मट्ठानम् एव अनुयुञ्जिस्सामीति कम्मट्ठानसीसेन उपच्छिन्दन्तस्स वट्टति। विसेसाधिगमं व्याकरित्वा आहारं उपच्छिन्दति न वट्टति।

[पगे ४६८]  
४६८ समन्तपासादिका [भ्विभ्_इ।३।  
सभागानं हि लज्जीभिक्खूनं कथेतुं वट्टति। सिलावत्थुस्मिं दवाया ऽति दवेन हस्सेन खिड्डाया ऽति अत्थो।  
सिला ति पासाणो, न केवलञ् च पासाणो अञ्ञम् पि यं किञ्चि दारुखण्डं वा इट्ठकखण्डं वा हत्थेन वा यन्तेन वा पविज्झितुं न वट्टति। चेतियादीनं अत्थाय पासाणादयो हसन्ता हसन्ता पवट्टेन्ति खिपन्ति पि उक्खिपन्ति पि कम्मसमयो ति वट्टति। अञ्ञम् पि ईदिसं नवकम्मं वा करोन्ता भण्डकं वा धोवन्ता रुक्खं वा धोवनदण्डकं वा उक्खिपित्वा पविज्झन्ति वट्टति। भत्तविस्सग्गकालादीसु काके वा सोणे वा कट्ठं वा कठलं वा खिपित्वा पलापेति वट्टति। सेदनादिवत्थूनि सब्बान्ऽ एव उत्तानत्थानि, एत्थ च अहं कुक्कुच्चको ति गिलानुपट्ठानं न कातब्बं हितकामताय सब्बं गिलानस्स बलाबलञ् च रुचिञ् च सप्पायञ् च उपलक्खेत्वा कातब्बं। जारगब्भिनीवत्थुस्मिं पवुत्थपतिका ऽति पवासं गतपतिका। गब्भपातनन् ति येन परिभुत्तेन गब्भो पतति तादिसं भेसज्जं। द्विपजापतिकवत्थूनि उत्तानत्थान्ऽ एव। गब्भमद्दनवत्थुस्मिं मद्दित्वा पातेहीति वुत्ते अञ्ञेन मद्दापेत्वा पातेति विसङ्केतं। मद्दापेत्वा पातापेहीति वुत्ते पि सयं मद्दित्वा पातेति विसङ्केतम् एव। मनुस्सविग्गहे परियायो नाम न्ऽअत्थि, तस्मा गब्भो नाम मद्दिते पततीति वुत्ते सा सयं वा मद्दतु अञ्ञेन वा मद्दापेत्वा पातेतु विसङ्केतो न्ऽ अत्थि पाराजिकम् एव। तापनवत्थुस्मिम् पि एस्ऽ एव नयो। वञ्झित्थीवत्थुस्मिं वञ्झित्थी नाम या गब्भं न गण्हति, गब्भं अगण्हकैत्थी नाम न्ऽ अत्थि यस्सा पन गहितो पि गब्भो न सण्थाति तं येव सन्धायेतं वुत्तं। उतुसमये किर सब्बित्थियो गब्भं गण्हन्ति या पनायं वञ्झाति वुच्चति, तस्सा कुच्छियं निब्बत्तसत्तानं अकुसलविपाको सम्पापुणाति,

[पगे ४६९]  
भ्विभ्_इ।३।] सुत्तविभङ्ग-वण्णना ४६९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ते परित्तकुसलविपाकेन गहितपटिसन्धिका अकुसलविपाकेन अधिभूता विनस्न्ति, अभिनवपटिसन्धियं येव हि कम्मानुभावेन द्वीह्ऽ आकारेहि गब्भो न सण्थाति वातेन वा पाणकेहि वा, वातो सोधेत्वा अन्तरधापेति पाणका खादित्वा, तस्स पन वातस्स पाणकानं वा पटिघाताय भेसज्जे कते गब्भो सण्ठहेय्य, सो भिक्खु तं अकत्वा अञ्ञं खरभेसज्जं अदासि, तेन सा कालम् अकासि, भगवा भेसज्जस्स कटत्ता दुक्कटं पञ्ञापेसि।  
दुतियवत्थुस्मिम् पि एस्ऽ एव नयो, तस्मा आगतागतस्स परजनस्स भेसज्जं न कातब्बं करोन्तो दुक्कटम् आपज्जति, पञ्चन्नं पन सहधम्मिकानं कातब्बं भिक्खुस्स भिक्खुणिया सिक्खमानाय सामणेरस्स सामणेरिया, समसीलसद्धापञ्ञानं हि एतेसं तीसु सिक्खासु युत्तानं भेसज्जं अकातुं न लब्भति, करोन्तेन च सचे तेसं अत्थि, तेसं सन्तकं गहेत्वा योजेत्वा दातब्बं। सचे न्ऽ अत्थि अत्तनो सन्तकं दातब्बं। सचे अत्तनो पि न्ऽ अत्थि भिक्खाचारवत्तेन वा ञातकपवारितट्ठानतो वा परियेसितब्बं। अलभन्तेन गिलानस्स अत्थाय अकटविञ्ञत्तियापि आहरित्वा कातब्बं। अपरेसम् पि पञ्चन्नं कातुं वट्टति, मातु पितु तद् उपट्ठाकानं अत्तनो वेय्यावच्चकरस्स पण्डुपलासस्सा ऽति, पण्डुपलासो नाम यो पब्बज्जापेक्खो याव पत्तचीवरं पटियादियति ताव विहारे वसति। तेसु सचे मातापितरो इस्सरा होन्ति न पच्चासिंसन्ति अकातुं वट्टति, सचे पन रज्जे पि ठिता पच्चासिंसन्ति अकातुं न वट्टति। भेसज्जं पच्चासिंसन्तानं भेसज्जं दातब्बं।, योजेतुं अजानन्तानं योजेत्वा दातब्बं, सब्बेसं अत्थाय सहधम्मिकेसु वुत्तनयेन्ऽ एव परियेसितब्बं। सचे पन मातरं विहारे आनेत्वा जग्गति सब्बं परिकम्मं अनामसन्तेन कातब्बं। खादनीयं भोजनीयं सहत्था दातब्बं, पिता पन यथा सामणेरो एवं सहत्थेन नहापनसम्बाहनादीनि कत्वा उपट्ठातब्बो।

[पगे ४७०]  
४७० समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ये मातापितरो उपट्ठहन्ति पटिजग्गन्ति तेसम् पि एवम् एवं कातब्बं। वेय्यावच्चकरो नाम यो वेतनं गहेत्वा अरञ्ञे दारूनि वा छिन्दति अञ्ञं वा किञ्चि कम्मं करोति तस्स रोगे उप्पन्ने यावा ञातका पस्सन्ति ताव भेसज्जं कातब्बं।  
यो पन भिक्खु निस्सितको हुत्वा सब्बकम्मानि करोति तस्स भेसज्जं कातब्बम् एव। पण्डुपलासे पि सामणेरे विय पटिपज्जितब्बं।  
अपरेसम् पि दसन्नं कातुं वट्टति, जेट्ठभातु कणित्ठभातु जेट्ठभगिनिया कणिट्ठभगिनिया चूऌअमातुया महामातुया चूऌअपितुनो महापितुनो पितुच्छाय मातुऌअस्सा ऽति, तेसं पन सब्बेसम् पि करोन्तेन तेसं येव सन्तकं भेसज्जं गहेत्वा केवलं योजेत्वा दातब्बं, सचे पन न प्पहोन्ति याचन्ति च देथ नो भन्ते तुम्हाकं पटिदस्सामा ऽति, तावकालिकं दातब्बं। सचे पि न याचन्ति अम्हाकं भेसज्जं अत्थि तावकालिकं गण्हथा ऽति वत्वा यदा नेसं भविस्सति तदा दस्सन्तीति आभोगं वा कत्वा दातब्बं। सचे पटिदेन्ति गहेतब्बं नो चे देन्ति न चोदेतब्बा। एते दसञातके ठपेत्वा अञ्ञेसं न कातब्बं। एतेसं पुत्तपरम्पराय पन याव सत्तमो कुलपरिवट्टो ताव चत्तारो पच्चये आहरापेन्तस्स अकटविञ्ञत्ति वा भेसज्जं करोन्तस्स वेज्जकम्मं वा कुलदूसकापत्ति वा न होति।  
सचे भातुजाया भगिनिसामिको वा गिलाना होन्ति ञातका चे तेसम् पि वट्टति, अञ्ञातका चे भातु च भगिनिया च कत्वा दातब्बं तुम्हाकं जग्गनट्ठाने देथा ऽति अथवा तेसं पुत्तानं कत्वा दातब्बं तुम्हाकं मातापितुन्नं देथा ऽति। एतेन उपायेन सब्बपदेसु विनिच्छयो वेदितब्बो।  
तेसं अत्थाय च सामणेरेहि अरञ्ञतो भेसज्जं आहरापेन्तेन ञातिसामणेरेहि वा आहरापेतब्बं अत्तनो अत्थाय वा आहरापेत्वा दातब्बं।

[पगे ४७१]  
भ्विभ्_इ।३।] सुत्तविभङ्ग-वण्णना ४७१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तेहि पि उपज्झायस्स आहरामा ऽति वत्तसीसेन आहरितब्बं। उपज्झायस्स मातापितरो पि गिलाना विहारं आगच्छन्ति, उपज्झायो च दिसापक्कन्तो होति सद्धिविहारिकेन उपज्झायस्स सन्तकं भेसज्जं दातब्बं।  
नो चे अत्थि अत्तनो भेसज्जं उपज्झायस्स परिच्चजित्वा दातब्बं। अत्तनो पि असन्ते वुत्तनयेन परियेसित्वा उपज्झायस्स सन्तकं कत्वा दातब्बं। उपज्झायेन पि सद्धिविहारिकस्स मातापितूसु एवम् एव पटिपज्जितब्बं, एस नयो आचरियन्तेवासिकेसु। अञ्ञो पि यो आगन्तुको वा चोरो वा युद्धपराजितो इस्सरो वा ञातकेहि परिच्चत्तो कपणो वा गमियमनुस्सो वा गिलानो हुत्वा विहारं पविसति, सब्बेसं अपच्चासिंसन्तेन भेसज्जं कातब्बं, सद्धं कुलं होति चतूहि पच्चयेहि उपट्ठायकं भिक्खुसन्घस्स मातापितुट्ठानियं तत्र चे कोचि गिलानो होति तस्स्ऽ अत्थाय विस्सासेन भेसज्जं कत्वा भन्ते देथा ऽति वदन्ति, न्ऽ एव दातब्बं न कातब्बं। अथ पन कैयं ञत्वा एवं पुच्छन्ति: भन्ते असुकस्स नाम रोगस्स किं भेसज्जं करोन्तीति। इदञ् च्ऽ इदञ् च गहेत्वा करोन्तीति वत्तुं वट्टति।  
भन्ते मय्हं माता गिलाना भेसज्जं ताव आचिक्खथा ऽति एवं पुच्छिते पन न आचिक्खितब्बं अञ्ञमञ्ञं पन कथा कातब्बा आवुसो असुकस्स नाम भिक्खुनो इमस्मिं रोगे किं भेसज्जं करिंसू ऽति इदञ् च्ऽ इदञ् च भन्ते ति, तं सुत्वा इतरो मातुभेसज्जं करोति वट्टत्ऽ एव। महापदुमत्थेरो पि किर वसभरञ्ञो देविया रोगे उप्पन्ने एकाय इत्थिया आगन्त्वा पुच्छितो न जानामीति अवत्वा एवम् एव भिक्खूहि सद्धिं सल्लपेसि, तं सुत्वा तस्सा भेसज्जम् अकंसु, वूपसन्ते च रोगे ति-चीवरेन च तीहि च कहापनसतेहि सद्धिं भेसज्जचङ्गोटकं पूरेत्वा आहरित्वा थेरस्स पादमूले ठपेत्वा भन्ते पुप्फपूजं करोथा ऽति आहंसु।  
थेरो आचरियभागो नाम अयन् ति कप्पियवसेन गाहापेत्वा पुप्फपूजं अकासि। एवं ताव भसज्जे पटिपज्जितब्बं।

[पगे ४७२]  
४७२ समन्तपासादिका [भ्विभ्_इ।३।  
परित्ते पन गिलानस्स परित्तं करोथ भन्ते ति वुत्ते पन न कातब्बं। भणथा ऽति वुत्ते पन कातब्बं।  
सचे पि ऽस्स एवं होति मनुस्सा नाम न जानन्ति अकयिरमाने विप्पटिसारिनो भविस्सन्तीति कातब्बं। परित्तोदकं परित्तसुत्तं कत्वा देथा ऽति वुत्ते पन तेसं येव उदकं हत्थेन चालेत्वा सुत्तं परिमज्जेत्वा दातब्बं। सचे विहारतो उदकं अत्तनो सन्तकं वा सुत्तं देति दुक्कटं, मनुस्सा उदकञ् च सुत्तञ् च गहेत्वा निसीदित्वा परित्तं भणथा ऽति वदन्ति कातब्बं। नो चे जानन्ति आचिक्खितब्बं भिक्खूनं निसिन्नानं पादेसु उदकञ् च आकिरित्वा सुत्तञ् च ठपेत्वा गच्छन्ति परित्तं करोथ भणथा ऽति न पादा अपनेतब्बा, मनुस्सा हि विप्पटिसारिनो होन्ति। अन्तो गामे गिलानस्स्ऽ अत्थाय विहारं पेसेन्ति परित्तं भणन्तू ऽति भनितब्बं। अन्तो गामे राजगेहादीसु रोगे वा उपद्दवे वा उप्पन्ने पक्कोसापेत्वा भणापेन्ति आटानाटियसुत्तादीनि भणितब्बानि। आगन्त्वा गिलानस्स सिक्खापदानि देन्तु धम्मं कथेन्तु राजन्तेपुरे वा अमच्चगेहे वा आगन्त्वा सिक्खापदानि देन्तु धम्मं कथेन्तू ऽति पेसिते पि गन्त्वा सिक्खापदानि दातब्बानि धम्मो कथेतब्बो। मतानं परिवारत्थं आगच्छन्तू ऽति पक्कोसन्ति न गन्तब्बं, सीवथिकदस्सनेन असुभदस्सनेन च मरणसतिं पटिलभिस्सामा ऽति कम्मट्ठानसीसेन गन्तुं वट्टति, एवं परित्ते पटिपज्जितब्बं।  
पिण्डपाते पन अनामट्ठपिण्डपातो कस्स दातब्बो कस्स न दातब्बो। मातापितुन्नं ताव दातब्बो, सचे पन कहापणग्घनको होति सद्धादेय्यविनिपातनं न्ऽ अत्थि, मातापितु-उपट्ठाकानं वेय्यावच्चकरस्स पण्डुपलासस्सा ऽति एतेसम् पि दातब्बो।

[पगे ४७३]  
भ्विभ्_इ।३।] सुत्तविभङ्ग-वण्णना ४७३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्थ पण्डुपलासस्स थालके पक्खिपित्वा दातुं वट्टति, तं ठपेत्वा अञ्ञेसं अगारिकानं मातापितुन्नम् पि न वट्टति। पब्बजितपरिभोगो हि अगारियानं चेतियट्ठानिय्यो। अपि च अनामट्ठपिण्डपातो नाम्ऽ एसो सम्पत्तस्स दामरिकचोरस्सापि इस्सरस्सापि दातब्बो।  
कस्मा, ते हि आदियमाने पि न देन्तीति आमसित्वा दिय्यमाने पि उच्चिट्ठकं देन्तीति कुज्झन्ति, कुद्धा जीविता वोरोपेन्ति सासनस्सापि अन्तरायं करोन्ति, रज्जं पत्थयमानस्स विचरतो चोरनागस्सवत्थुं च्ऽ एत्थ कथेतब्बं, एवं पिण्डपाते पटिपज्जितब्बं।  
पटिसन्थारो पन कस्स कातब्बो कस्स न कातब्बो, पटिसन्थारो नाम विहारं सम्पत्तस्स यस्स कस्सचि आगन्तुकस्स दऌइद्दस्स वा चोरस्स वा इस्सरस्स वा कातब्बो येव।  
कथं, आगन्तुकं ताव खीणपरिब्बयं विहारं सम्पत्तं दिस्वा पानीयं पिवा ऽति दातब्बं पादमक्खणतेलं दातब्बं, काले आगतस्स यागुभत्तं विकाले आगतस्स सचे तण्डुला अत्थि तण्डुला दातब्बा। अवेलाय सम्पत्तो ऽसि गच्छा ऽति न वत्तब्बो। सयनट्ठानं दातब्बं सब्बं अपच्चासिंसन्तेन्ऽ एव कातब्बं, मनुस्सा नाम चतुपच्चयदायका एवं सङ्गहे कयिरमाने पुनप्पुनं पसीदित्वा उपकारं करिस्सन्तीति चित्तं न उप्पादेतब्बं। चोरानं पन सङ्घिकम् पि दातब्बं। पटिसन्थारानिसंसदीपनत्थञ् च चोरनागवत्थुं भातरा सद्धिं जम्बुदीपगतस्स महानागरञ्ञो वत्थुं पितुराजस्स रज्जे चतुन्नं अमच्चानं वत्थुं अभयचोरवत्थुन् ति एवम् आदीनि बहूनि वत्थूनि महाअट्ठकथायं वित्थारतो वुत्तानि।

[पगे ४७४]  
४७४ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्रायं एकवत्थुदीपना: सीहऌअदीपे किर अभयो नाम चोरो पञ्चसतपरिवारो एकस्मिं ठाने खन्धावारं बन्धित्वा समन्ता ति-योजनं उप्पातेत्वा वसति। अनुराधपुरवासिनो कलम्बुनदिं न उत्तरन्ति। चेतियगिरिमग्गे जनसञ्चारो उपच्छिन्नो, अथ्ऽ एकदिवसं चोरो चेतियगिरिं विलुम्पिस्सामीति अगमासि, आरामिका दिस्वा दीघभाणक-अभयत्थेरस्स आरोचेसुं। थेरो सप्पिफाणितादीनि अत्थीति पुच्छि, अत्थि भन्ते, चोरानं देथ तण्डुला अत्थीति, अत्थि भन्ते सङ्घस्स्ऽ अत्थाय आहटा तण्डुला च पत्तसाकञ् च गोरसो चा ऽति, भत्तं सम्पादेत्वा चोरानं देथा ऽति। आरामिका तथा करिंसु। चोरा भत्तं भुञ्जित्वा केनायं पटिसन्थारो कतो ति पुच्छिंसु। अम्हाकं अय्येन अभयत्थेरेना ऽति।  
चोरा थेरस्स सन्तिकं गन्त्वा वन्दित्वा आहंसु: मयं सङ्घस्स च चेतियस्स च सन्तकं अच्छिन्दित्वा गहेस्सामा ऽति आगता, तुम्हाकं, पन्ऽ इमिना पटिसन्थारेन्ऽ अम्हा पसन्ना अज्जपट्ठाय विहारे धम्मिका रक्खा अम्हाकं आयत्ता होतु, नागरा आगन्त्वा दानं देन्तु चेतियं वन्दन्तू ऽति।  
ततो पट्ठाय च नागरे दानं दातुं आगच्छन्ते नदीतीरे येव पच्चुग्गन्त्वा रक्खन्ता विहारं नेन्ति, विहारे पि दानं देन्तानं रक्खं कत्वा तिट्ठन्ति, ते पि भिक्खूनं भुत्तावसेसं चोरानं देन्ति, आगमनकाले पि ते चोरा नदीतीरं पापेत्वा निवत्तन्ति। अथ्ऽ एकदिवसं भिक्खुसङ्घे खीयनककथा उप्पन्ना: थेरो इस्सरवताय सङ्घस्स सन्तकं चोरानं अदासीति। थेरो सन्निपातं कारापेत्वा आह: चोरा सङ्घस्स पकतिवट्टञ् च चेतियसन्तकञ् च अच्छिन्दित्वा गण्हिस्सामा ऽति आगमंसु, अथ नेसं मया एतं न हरिस्सन्तीति एत्तको नाम पटिसन्थारो कतो, तं सब्बम् पि एकतो सम्पिण्डेत्वा अग्घापेथ तेन कारणेन अविलुत्तं भण्डं एकतो पिण्डेत्वा अग्घापेथा ऽति, ततो सब्बम् पि थेरेन दिन्नकं चेतियघरे एकं वरपोत्थकचित्तत्थरणं न अग्घति।

[पगे ४७५]  
भ्विभ्_इ।३।] सुत्तविभङ्ग-वण्णना ४७५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ततो आहंसु: थेरेन कतपटिसन्थारो सुकतो चोदेतुं वा सारेतुं वा न लब्भति, गिवा वा अवहारो वा न्ऽ अत्थीति, एवं महानिसंसो पटिसन्थारो ति सल्लक्खेत्वा कत्तब्बो पण्डितेन भिक्खुना ऽति।  
अङ्गुलिपतोदकवत्थुस्मिं उत्तसन्तो ति किऌअन्तो। अनस्सासको ति निरस्सासो। इमस्मिञ् च पन वत्थुस्मिं याय आपत्तिया भवितब्बं, सा खुद्दकेसु निद्दिट्ठा ऽति इध न वुत्ता, तद् अनन्तरे वत्थुस्मिं ओत्थरित्वा ति अक्कमित्वा, सो किर तेहि आकड्ढियमाने पतितो, एको तस्स उदरं अभिरूहित्वा निसीदि। सेसापि पण्णरसजना पठवियं अज्झोत्थरित्वा अदुहऌअपासाणा विय मिगं मारेसुं, यस्मा पन ते कम्माधिप्पाया न मरनाधिप्पाया तस्मा पाराजिकं न वुत्तं। भूतविज्जावत्थुस्मिं यक्खं मारेसीति भूतविज्जापाठका यक्खगहितकं मोचेतुकामा यक्खं आवाहेत्वा मुञ्चा ऽति वदन्ति, नो चे मुञ्चतिपिट्ठेन वा मत्तिकाय वा रूपं कत्वा हत्थपादादीनि छिन्दन्ति, यं यं तस्स छिज्जति तं तं यक्खस्स छिन्नम् एव होति। सीसे छिन्ने यक्खो पि मरति एवं सो पि मारेसि, तस्मा थुल्लच्चयं वुत्तं, न केवलञ् च यक्खम् एव यो पि हि सक्कं देवराजं मारेय्य सो पि थुल्लच्चयम् एव आपज्जति। वाऌअयक्खवत्थुस्मिं वाऌअयक्खविहारन् ति यस्मिं विहारे वाऌओ चण्डो यक्खो वसति तं विहारं। यो हि एवरूपं विहारं अजानन्तो केवलं वसनत्थाय पेसेति अनापत्ति। यो मरणाधिप्पायो पेसेति सो इतरस्स मरणेन पाराजिकं, अमरणेन थुल्लच्चयं आपज्जति। यथा च वाऌअयक्खविहारं एवं यत्थ वाऌअसीहव्यग्घादि मिगा वा अजगरकण्हसप्पादयो दीघजातिका वा वसन्ति, तं वाऌअविहारं पेसेन्तस्सापि आपत्तानापत्तिभेदो वेदितब्बो।

[पगे ४७६]  
४७६ समन्तपासादिका [भ्विभ्_इ।३।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अयं पाऌइमुत्तकनयो। यथा च भिक्खुं वाऌअयक्खविहारं पेसेन्तस्स, एवं वाऌअयक्खम् पि भिक्खुसन्तिकं पेसेन्तस्स आपत्तानापत्तिभेदो वेदितब्बो, एस्ऽ एव नयो वाऌअकन्तारादिवत्थूसु पि, केवलं ह्ऽ एत्थ यस्मिं कन्तारे वाऌअमिगा वा दीघजातिका वा अत्थि सो वाऌअकन्तारो, यस्मिं चोरा अत्थि सो चोरकन्तारो ति एवं पदत्थमत्तम् एव नानं, मनुस्सविग्गहपाराजिकञ् च नाम्ऽ एतं सण्हं परियाय कथाय न मुच्चति, तस्मा यो वदेय्य: असुकस्मिं नाम ओकासे चोरो निसिन्नो यो तस्स सीसं छिन्दित्वा आहरति सो राजतो सक्कारविसेसं लभतीति। तस्स चे तं वचनं सुत्वा कोचि नं गन्त्वा मारेति अयं पाराजिको होतीति। तं मञ्ञमानो ति आदीसु सो किर भिक्खु अत्तनो वेरिभिक्खुं मारेतुकामो चिन्तेसि:इमं मे दिवा मारेन्तस्स न सुकरं भवेय्य सोत्थिना गन्तुं रत्तिं नं मारेस्सामीति सल्लक्खेत्वा रत्तिं आगम्म बहुन्नं सयितट्ठाने तं मञ्ञमानो तम् एव जीविता वोरोपेसि। अपरो तं मञ्ञमानो अञ्ञं, अपरो अञ्ञं तस्स्ऽ एव सहायं मञ्ञमानो तं, अपरो अञ्ञं तस्स्ऽ एव सहायं मञ्ञमानो अञ्ञं तस्स सहायम् एव जीविता वोरोपेसि, सब्बेसम् पि पाराजिकम् एव।  
अमनुस्सगहितवत्थूसु पठमे यक्खं पलापेस्सामीति पहारं अदासि, इतरो न दानायं विरज्झितुं समत्थो मारेस्सामि नं ति। एत्थ च न मरणाधिप्पायस्स अनापत्ति वुत्ता ति, एत्तकेन्ऽ एव न अमनुस्सगहितस्स पहारो दातब्बो, ताऌअपण्णम् पन परित्तसुत्तं वा हत्थे वा पादे वा बन्धितब्बं। रतनसुत्तादीनि परित्तानि भणितब्बानि मा सीलवन्तं भिक्खुं विहेठेहीति धम्मकथा कातब्बा ति।  
सग्गकथादीनि उत्तानत्थानि, यं ह्ऽ एत्थ वत्तब्बं तं वुत्तम् एव। रुक्खच्छेदनवत्थुं अट्टबन्धनवत्थुसदिसं, अयम् पन विसेसो यो रुक्खेन ओत्थटो पि न मरति,

[पगे ४७७]  
भ्विभ्_इ।३।] सुत्तविभङ्ग-वण्णना ४७७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सक्का च होति एकेन पस्सेन रुक्खं छेत्वा पठविं वा खणित्वा निक्खमितुं हत्थे च्ऽ अस्स वासि वा कुट्ठारि वा अत्थि तेन अपि जीवितं परिच्चजितब्बं न च रुक्खो छिन्दितब्बो न पठवी वा खनितब्बा। कस्मा, एवं करोन्तो हि पाचित्तियं आपज्जति बुद्धस्स आणं भञ्जति न जीवितपरियन्तं सीलं करोति तस्मा अपि जीवितं परिच्चजितब्बं न च सीलं ति परिग्गहेत्वा न एवं कातब्बं। अञ्ञस्स पन भिक्खुनो रुक्खं वा छिन्दित्वा पठविं वा खणित्वा नीहरितुं वट्टति। स उदुक्खलयन्तकेन रुक्खं पवट्टेत्वा नीहरितब्बो होति, तं येव रुक्खं छिन्दित्वा उदुक्खलं गहेतब्बं ति। महासुम्मत्थेरो आह: अञ्ञम् पि छिन्दित्वा गहेतुं वट्टतीति। महापदुमत्थेरो:  
सोब्भादीसु पतितस्सापि निस्सेनिं बन्धित्वा उत्तारणे एस्ऽ एव नयो, अत्तना भूतगामं छिन्दित्वा निस्सेणि न कातब्बा अञ्ञेसं कत्वा उद्धरितुं वट्टतीति। दायालिम्पनवत्थूसु दायं आलिम्पेसुन् ति वने अग्गिं अदंसु। एत्थ पन ओदिस्सानोदिस्सवसेन पाराजिकानन्तरिय-थुल्लच्चया-पाचित्तयवत्थूनं अनुरूपतो पाराजिकादीनि अकुसलरासिभावो च पुब्बे वुत्तनयेन्ऽ एव वेदितब्बो। अल्लतिणवनप्पगुम्बादयो डय्हन्तूऽति आलिम्पेन्तस्स च पाचित्तियं, दब्बूपकरणानि विनस्सन्तू ऽति आलिम्पेन्तस्स दुक्कटं। खिड्डाधिप्पायेनापि दुक्कतन् ति सङ्खेपट्ठकथायं वुत्तं। यं किञ्चि अल्लसुक्खं सैन्द्रियानिन्द्रियं डय्हतू ऽति आलिम्पेन्तस्स वत्थुवसेन पाराजिक-थुल्लच्चय-पाचित्तिय-दुक्कटानि वेदितब्बानि। पटग्गिदानं पन परित्तकरणञ् च भगवता अनुञ्ञाटं, तस्मा अरञ्ञे वनकम्मिकेहि वा दिन्नं सयं वा उट्ठितं अग्गिं आगच्छन्तं दिस्वा तिणकुटियो मा विनस्सन्तू ऽति तस्स अग्गिनो पटिअग्गिं दातुं वट्टति। येन सद्धिं आगच्छन्तो अग्गि एकतो हुत्वा निरूपादानो निब्बाति।

[पगे ४७८]  
४७८ समन्तपासादिका [भ्विभ्_इ।३।  
परित्तम् पि कातुं वट्टतीति, तिणकुटिकानं समन्ता भूमितच्छनं परिखाखणनं वा यथा आगतो अग्गि उपादानं अलभित्वा निब्बाति एतञ् च सब्बं उट्ठिते येव अग्गिस्मिं कातुं वट्टति। अनुट्ठिते अनुपसम्पन्नेहि कप्पियवोहारेन कारेतब्बं, उदकेन पन निब्बापेन्तेहि अप्पाणकम् एव उदकं आसिञ्चितब्बं। आघातनवत्थुस्मिं यथा एकप्पहारवचनेन एवं द्वीहि पहारेहीति आदिवचनेसु पि पाराजिकं वेदितब्बं। द्वीहीति वुत्ते च एकेन पहारेन मारिते पि खेत्तम् एव ओतिण्णत्ता पाराजिकं। तीहि मारिते पन विसङ्केतं। इति यथा परिच्छेदे वा परिच्छेदब्भन्तरे वा अविसङ्केतं परिच्छेदातिक्कमे पन सब्बत्थ विसङ्केतं होति आणापको मुच्चति वधकस्स्ऽ एव दोसो। यथा च पहारेसु एवं परिसेसु पि एको मारेतू ऽति वुत्ते एकेन्ऽ एव मारिते पाराजिकं, द्वीहि मारिते विसङ्केतं। मारेन्तू ऽति वुत्ते एकेन वा द्वीहि वा मारिते पाराजिकं, तीहि मारिते विसङ्केतन् ति वेदितब्बं। एको सङ्गामे वेगेन धावतो पुरिसस्स असिना सीसं छिन्दि असीसकं कवन्धं धावति, तम् अञ्ञो पहरित्वा पातेसि कस्स पाराजिकन् ति वुत्ते उपड्ढा थेरा गमनूपच्छेदकस्सा ऽति आहंसु। आभिधम्मिकगोधकत्थेरो सीसच्छेदकस्सा ऽति एवरूपानि पि वत्थूनि इमस्स वत्थुस्स अत्थदीपने वत्तब्बानीति। तक्कवत्थुस्मिं अनियमेत्वा तक्कं पायेथा ऽति वुत्ते यं वा तं वा तक्कं पायेत्वा मारिते पाराजिकं, नियमेत्वा पन गोतक्कं महिसतक्कं अजिकातक्कन् ति वा सीतं उण्हं धूपितं अधूपितन् ति वा वुत्ते यं वुत्तं ततो अञ्ञं पायेत्वा मारिते विसङ्केतं। सुवीरकवत्थुस्मिं लोणसुवीरकं नाम सब्बरसाभिसङ्खटम् एकं भेसज्जं, तं किर करोन्ता हरीटकामलकविभीटककसावे सब्बधञ्ञानि सब्बापण्णानि सत्तन्नम् पि धञ्ञानं ओदनं कदलिफलादीनि सब्बफलानि वेत्तकेतकखज्जूरिकऌईरादयो सब्बकऌईरे मच्छमंसखण्डानि अनेकानि च मधुफाणितसिन्धवलोणानि कटुकादीनि भेसज्जानि पक्खिपित्वा कुम्भिमुखं लिम्पित्वा एकं वा द्वे वा तीणि वा संवच्छरानि ठपेन्ति,

[पगे ४७९]  
भ्विभ्_इ।३।] सुत्तविभङ्ग-वण्णना ४७९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तं परिपच्चित्वा जम्बुरसवण्णं होति, वातकासकुट्ठपण्डुभगन्दरादीनं सिनिद्धभोजनभुत्तानञ् च उत्तरं पाणं भत्तजिरणकभेसज्जं तादिसम् न्ऽ अत्थि, तम् पन्ऽ एतं भिक्खूनं पच्छाभत्तम् पि वट्टति, गिलानानं पाकतिकम् एव अगिलानानं पन उदकसम्भिन्नं पानपरिभोगेना ऽति।  
समन्तपासादिकाय विनयसंवण्णणाय  
ततियपाराजिकवण्णना निट्ठिता।

[पगे ४८०]  
४८० [भ्विभ्_इ।४  
 पाराजिक इव्  
चतुसच्चविदू सत्था चतुत्थं यं पकासयि  
पाराजिकं तस्स दानि पत्तो संवण्णनाक्कमो,  
यस्मा तस्मा सुविञ्ञेय्यं यं पुब्बे च पकासितं  
तं वज्जयित्वा अस्सापि होति संवण्णना अयं।  
तेन समयेन बुद्धो भगवा वेसाऌइयं विहरति । । । पे । । । जिहीनं कम्मन्लं अधिट्ठेमा ऽति गिहीनं खेत्तेसु च्ऽ एव आरामादीसु च कत्तब्बं किच्चं अधिट्ठाम, एवं कातब्बं एवं न कातब्बन् ति आचिक्खाम च्ऽ एव अनुसासाम चा ऽति वुत्तं होति। दूतेय्यन् ति दूतकम्मं। उत्तरिमनुस्सधम्मस्सा ऽति मनुस्से उत्तिण्णधम्मस्स मनुस्से अतिक्कमित्वा ब्रह्मत्तं वा निब्बानं वा पापनकधम्मस्सा ऽति अत्थो। उत्तरिमनुस्सानं वा सेट्ठपुरिसानं झायीनञ् च अरियानञ् च धम्मस्स। असुको भिक्खू ऽति आदीसु अत्तना एवं मन्तयित्वा पच्छा गिहीनं भासन्ता बुद्धरक्खितो नाम भिक्खु पठमस्स झानस्स लाभी, धम्मरक्खितो दुतियस्सा ऽति एवं नामवसेन्ऽ एव वण्णं भासिंसू ऽति वेदितब्बो ति। तत्थ एसो एव खो आवुसो सेय्यो ति कम्मन्ताधिट्ठानं दूतेय्य हरणञ् च बहुसपत्तं महासमारम्भं न च समणसारुप्पं, ततो पन उभयतो पि एसो एव पासं सतरो सुन्दरतरो यो अम्हाकं गिहीनं अञ्ञमञ्ञस्स उत्तरिमनुस्सधम्मस्स वण्णो भासितो। किं वुत्तं होति: इरियापथं सन्ठपेत्वा निसिन्नं वा चण्कमन्तं वा पुच्छन्तानं वा अपुच्छन्तानं वा गिहीनं अयं असुको नाम भिक्खु पठमस्स झानस्स लाभीति एवम् आदिना नयेन यो अम्हाकं अञ्ञेन अञ्ञस्स उत्तरिमनुस्सधम्मस्स वण्णो भासितो भविस्सति एसो एव सेय्यो ति,

[पगे ४८१]  
भ्विभ्_इ।४।] सुत्तविभङ्ग-वण्णना ४८१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अनागतसम्बन्धे पन असति न एतेहि यो तस्मिं खणे भासितो ऽव तस्मा न युज्जति, तस्मा अनागतसम्बन्धं कत्वा यो एवं भासितो भविस्सति सो सेय्यो ति एवम् एत्थ अत्थो वेदितब्बो। लक्खणं पन सद्दसत्थतो परियेसितब्बं। वण्णवा अहेसुन् ति अञ्ञो येव नेसं अभिनवो सरीरवण्णो उप्पज्जि तेन वण्णेन वण्णवन्तो अहेसुं।  
पीनिन्द्रिया ति पञ्चहि पसादेहि अभिनिविट्ठोकासस्स परिपुण्णत्ता मनच्छट्ठानं इन्द्रियानं अमिलातभावेन पीनिन्द्रिया। पसन्नमुखवण्णा ऽति किञ्चापि अविसेसेन वण्णवन्तो सरीरवण्णतो पन नेसं मुखवण्णो अधिकतरं पसन्नो अच्छो अनाविलो परिसुद्धो ति अत्थो। विप्पसन्नछविवण्णा ति येन च ते कणिकारपुप्फादि सदिसेन वण्णेन वण्णवन्तो तादिसो अञ्ञेसम् पि मनुस्सानं वण्णो अत्थि, यथा पन इमेसं एवं न तेसं छविवण्णो विप्पसन्नो, तेन वुत्तं विप्पसन्नछविवण्णा ति, इतिह ते भिक्खू न्ऽ एव उद्देसपरिपुच्छं न कम्मट्ठानं अनुयुञ्जन्ता। अथ खो कुहकताय अभूतगुणसंवण्णनाय लद्धानि पणीतभोजनानि भुञ्जित्वा यथासुखं निद्दारामतं सङ्गनिकारामतञ् च अनुयुञ्जन्ता इमं सरीरसोभं अनुपापुणिंसु, यथा तं बाला भन्तमिगपटिभागा ति। वग्गुमुदातीरिया ऽति वग्गुमुदातीरवासिनो। कच्चि भिक्खवे खमनीयन् ति भिक्खवे कच्चि तुम्हाकं इदं चतुचक्कं नवद्वारं सरीरयन्तं खमनीयं सक्का खमितुं सहितुं परिहरितुं न किञ्चि दुक्खं उप्पादेतीति। कच्चि यापनीयन् ति कच्चि सब्बकिच्चेसु यापेतुं गमेतुं सक्का न किञ्चि अन्तरायं दस्सेतीति। कुच्छि परिकन्तो ति कुच्छिं परिकन्तितो वरं भवेय्य, परिकत्तो ति पि पाठो युज्जति।  
    
[पगे ४८२]  
४८२ समन्तपासादिका [भ्विभ्_इ।४।  
एवं वग्गुमुदातीरिये अनेकपरियायेन विगरहित्वा इदानि यस्मा तेहि कतकम्मं चोरकम्मं होति, तस्मा आयतिं अञ्ञेसम् पि एवरूपस्स कम्मस्स अकरणत्थं अथ खो भगवा भिक्खू आमन्तेसि, आमन्तेत्वा च पन पञ्चिमे भिक्खवे महाचोरा ति अदिम् आह। तत्थ सन्तो संविज्जमाना ति अत्थि च्ऽ एव उपलब्भन्ति चा ऽति वुत्तं होति। इधा ऽति इमस्मिं सत्तलोके। एवं होतीति एवं पुब्बभागे इच्छा उप्पज्जति। कुदस्सु नामाहन् ति एत्थ सु इति निपातो, कुदा नामा ऽति अत्थो। सो अपरेन समयेन ऽति सो पुब्बभागे एवं चिन्तेत्वा अनुक्कमेन परिसं वड्ढेन्तो पन्थदूहनकम्मं पच्चन्तिमगामविलोपन् ति एवम् आदीनि कत्वा वेपुल्लप्पत्तपरिसो हुत्वा गामे पि अगामे जनपदे पि अजनपदे करोन्तो हनन्तो घातेन्तो ॥। पे॥। पचन्तो पाचेन्तो, इति बाहिरकचोरं दस्सेत्वा तेन सदिसे सासने पञ्च महाचोरे दस्सेतुं एवम् एव खो ति आदिम् आह। तत्थ पापभिक्खुनो ति अञ्ञेसु ठानेसु मूलच्छिन्नो पाराजिकप्पत्तो पापभिक्खू ति वुच्चति। इध पन पाराजिकं अनापन्नो इच्छाचारे ठितो खुद्दानुखुद्दकानि सिक्खापदानि मद्दित्वा विचरन्तो पापभिक्खू ति अधिप्पेतो। तस्सापि बाहिरकमहाचोरस्स विय पुब्बभागे एवं होति कुदस्सु नामाहं ॥। पे॥। परिक्खारानं ति। तत्थ सक्कतो ति सक्कारप्पत्तो गरुकतो ति गरुकारप्पत्तो। मानितो ति मनसा पियायितो। पूजितो ति चतुपच्चयाभिहारपूजाय पूजितो। अपचितो ति अपचितिप्पत्तो। तत्थ यस्स चत्तारो पच्चये सक्करित्वा सुट्ठु अभिसङ्कटे पणीतपणीते कत्वा देन्ति, सो सक्कतो, यस्मिं गरुभावं पच्चुपट्ठपेत्वा देन्ति, सो गरुकतो यं मनसा पियायन् ति सो मानितो, यस्स सब्बम् एतं करोन्ति सो पूजितो, यस्स अभिवादनपच्चुट्ठान अञ्जलिकम्मादिवसेन परमनिपच्चाकारं करोन्ति,

[पगे ४८३]  
भ्विभ्_इ।४।] सुत्तविभङ्ग-वण्णना ४८३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सो अपचितो, इमस्स पन पब्बम् पि इमं लोकामिसं पत्थयमानस्स एवं होति। सो अपरेन समयेना ऽति सो पुब्बभागे एवं चिन्तेत्वा अनुक्कमेन सिक्खाय अतिब्बगारवे उद्धते उन्नऌए चपले मुखरे विकिण्णवाचे मुट्ठस्सति असम्पजाने पाकतिन्द्रिये आचरियौपज्झायेहि परिच्चत्तके लाभगरुके पापभिक्खू सङ्गण्हित्वा इरियापथसण्ठपनादीनि कुहकवत्तानि सिक्खापेत्वा अयं थेरो अमुकस्मिं नाम सेनासने वस्सं उपगम्म वत्तपटिवत्तं पूरयमानो वस्सं वसित्वा निग्गतो ति। लोकसम्मतसिनासनसंवण्णनादीहि उपायेहि लोकं परिपाचेतुं पटिबलेहि जातकादिसु कतपरिचयेहि सरसम्पन्नेहि पापभिक्खूहि संवण्णियमानगुणो हुत्वा सतेन वा सहस्सेन वा परिवुतो ॥। पे॥। भेसज्जपरिक्खारानं।  
अयं भिक्खवे पठमो महाचोरो ति अयं सन्धिच्छेदादि चोरो विय न एकं कुलं न द्वे, अथ खो महाजनं वञ्चेत्वा चतुपच्चयगहणतो पठमो महाचोरो ति वेदितब्बो। ये पन सुत्तन्तिका वा आभिधम्मिका वा विनयधरा वा भिक्खू भिक्खाचारे असम्पज्जमाने पाऌइं वाचेन्ता अट्ठकथं कथेन्ता अनुमोदनाय धम्मकथाय इरियापथसम्पत्तिया च लोकं पसादेन्ता जनपदचारिकं चरन्ति सक्कता गरुकता मानिता पूजिता अपचिता ते तन्तिं पवेणिं घटनका सासनजोतका ति वेदितब्बा।  
तथागतप्पवेदितन् ति तथागतेन पटिविद्धं पच्चक्खकतं जानापितं वा। अत्तनो दहतीति परिसमज्झे पाऌइञ् च अट्ठकथञ् च संसन्देत्वा मधुरेन सरेन पासादनीयं सुत्तन्तं कथेत्वा धम्मकथावसाने अच्छरियब्भूतजातेन विञ्ञूजनेन अहो भन्ते पाऌइ च अट्ठकथा च सुपरिसुद्धा कस्स सन्टिके उग्गण्हित्था ऽति पुच्छितो को अम्हादिसे उग्गहापेतुं समत्थो ति आचरियं अनुद्दिसित्वा अत्तना पटिविद्धसयम्भूञाणाधिगतं तं धम्मविनयं पवेदेति,

[पगे ४८४]  
४८४ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अयं तहागतेन कप्पसतसहस्साधिकानि चत्तारि असङ्खेय्यानि पारमियो पूरेत्वा किच्छेन कसिरेन पटिविद्धधम्मत्थेनको दुतियो महाचोरो। सुद्धं च ब्रह्मचारिन् ति खीणासवभिक्खुं। परिसुद्धं ब्रह्मचरियं चरन्तन् ति निरुपक्किलेसं सेट्ठचरियं चरन्तं, अञ्ञम् पि वा अनागामिं अदिं कत्वा याव सीलवन्तं पुथुज्जनं अविप्पटिसारादिवत्थुकं परिसुद्धं ब्रह्मचरियं चरन्तं। अमूलकेन अब्रह्मचरियेन अनुद्धंसेतीति तस्मिं पुग्गले अविज्जमानेन अन्तिमवत्तुना अनुवदति चोदेति। अयं विज्जमानगुणमक्खी अरियगुणत्थेनको ततियो महाचोरो। गरुभण्डानि गरुपरिक्खाराणीति यथा अदिन्नादाने: चतुरो जना संविधाय गरुभण्डं अवहरुं ति, एत्थ पञ्चमासकग्घणकं गरुभण्डन् ति वुच्चति।  
न इध एवं अथ खो:पञ्चिमानि भिक्खवे अविस्सज्जनीयानि न विस्सज्जेतब्बानि सङ्घेन वा गणेन वा पुग्गलेन वा विस्सज्जितानि पि अविस्सज्जितनि होन्ति, यो विस्सज्जेय्य आपत्ति थुल्लच्चयस्स। कतमानि पञ्च, आरामो आरामवत्थु ॥।  
पे॥। दारुभण्डं मत्तिकाभण्डं ति वचनतो अविस्सज्जितब्बत्ता गरुभण्डानि। पञ्चिमानि भिक्खवे अवेभङ्गियानि न विभजितब्बानि सङ्घेन वा गणेन वा पुग्गलेन वा विभत्तानि पि अविभत्तानि होन्ति, यो विभजेय्य आपत्ति थुल्लच्चयस्स। कतमानि पञ्च, आरामो आरामवत्थु। । । पे । । । दारुभण्डं मत्तिकाभण्डन् ति वचनतो अवेभङ्गिकत्ता साधारणपरिक्खारभावेन गरुपरिक्खारानि। आरामो आरामवत्थुन् ति आदीसु यं वत्तब्बं तं सब्बं पञ्चिमानि भिक्खवे अविस्सज्जियानीति खन्धके आगतसुत्तवण्णनायम् एव भणिस्साम।

[पगे ४८५]  
भ्विभ्_इ।४।] सुत्तविभङ्ग-वण्णना ४८५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तेहि गिही सङ्गण्हातीति तानि दत्वा दत्वा गिही सङ्गण्हति अनुग्गण्हति। उपलापेतीति अहो अम्हाकं अय्यो ति एवं लेपनके अनुबन्धनके सस्नेहे करोति, अयं अविस्सज्जियं अवेभङ्गियञ् च गरुपरिक्खारं तथा भावतो थेनेत्वा गिहीनं सङ्गण्हको चतुत्थो महाचोरो।  
सो च पनायं इमं गरुभण्डं कुलसङ्गण्हनत्थं विस्सज्जेन्तो कुलदूसकदुक्कटं आपज्जति, पब्बाजनियकम्मारहो च होति, भिक्खुसङ्घं अभिभवित्वा इस्सरवताय विस्सज्जेन्तो थुल्लच्चयं आपज्जति, थेय्यचित्तेन विस्सज्जेन्तो भण्डं अग्घापेत्वा कारेतब्बो ति, अयं अग्गो महाचोरो ति चोरानं जेट्ठचोरो, इमिना सदिसो चोरो नाम न्ऽ अत्थि। यो पञ्चिन्द्रियगहणातीतं अतिसण्हसुखुमं लोकुत्तरधम्मं थेनेति, किम् पन सक्का लोकुत्तरधम्मो हिरञ्ञसुवण्णादीनि विय वञ्चेत्वा थेनेत्वा गहेतुन् ति। न सक्का। तेन्ऽ एवाह:यो असन्तं अभूतं उत्तरिमनुस्सधम्मं उल्लपतीति, अयं हि अत्तनि असन्तं तं धम्मं केवलं अत्थि मय्हं एसो ति उल्लपति। न पन सक्कोति ठाना चावेतुं अत्तनि वा संविज्जमानं कातुं, अथ कस्मा चोरो ति वुत्तो। यस्मा तं उल्लपित्वा असन्तसम्भावनाय उप्पन्ने पच्चये गण्हति। एवं हि गण्हता ते पच्चया सुखुमेन उपायेन वञ्चेत्वा थेनेत्वा गहिता होन्ति। तेन्ऽ एवाह:  
तं किस्स हेतु थेय्याय वो भिक्खवे रट्ठपिण्डो भुत्तो ति।  
अयं हि एत्थ अत्थो यं अवोचुम्हा:अयं अग्गो महाचोरो यो असन्तं अभूतं उत्तरिमनुस्सधम्मं उल्लपतीति। तं किस्स हेतू ऽति केन कारणेन एतं अवोचुम्ह इति चे। थेय्याय वो भिक्खवे रट्ठपिण्डो भुत्तो ति, भिक्खवे यस्मा सो तेन रट्ठपिण्डो थेय्याय थेय्यचित्तेन भुत्तो होति।  
एत्थ हि वोकारो: येहि वो अरिया अरञ्ञे वनपन्थानीति आदीसु विय पदपूरणमत्ते निपातो,

[पगे ४८६]  
४८६ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मा तुम्हेहि भुत्तो ति एवम् अस्स अत्थो न दट्ठब्बो।  
इदानि तम् एव्ऽ अत्थं गाथाहि विभूततरं करोन्तो अञ्ञथा सन्तं ति आदिम् आह। तत्थ अञ्ञथा सन्तन् ति अपरिसुद्धकायसमाचारादिकेन अञ्ञेन आकारेन सन्तं। अञ्ञथा यो पवेदये ति परिसुद्धकायसमाचारादिकेन अञ्ञेन आकारेन यो पवेदेय्य परमपरिसुद्धो अहं अत्थि मे अब्भन्तरे लोकुत्तरधम्मो ति एवं जानापेय्य, पवेदेत्वा च पन ताय पवेदनाय उप्पन्नं भोजनं अरहा विय भुञ्जति। निकच्च कितवस्स्ऽ एव भुत्तं थेय्येन तस्स तन् ति निकच्चा ऽति वञ्चेत्वा, अञ्ञथा सन्तं अञ्ञथा दस्सेत्वा।  
अगुम्बागच्छभूतं एव साखापलास पल्लवादिच्छदनेन गुम्बम् इव गच्छम् इव च अत्तानं दस्सेत्वा। कितवस्स्ऽ एवा ऽति वञ्चकस्स केराटिकस्स गुम्बगच्छसञ्ञाय अरञ्ञे आगतागते सकुणे गहेत्वा जीविककप्पकस्स साकुणिकस्स्ऽ एव। भुत्तं थेय्येन तस्स तन् ति तस्सापि अनरहन्तस्स्ऽ एव सतो अरहन्तभावं दस्सेत्वा लद्ध्हभोजनं भुञ्जतो, यन् तं भुत्तं तं यथा साकुणिककितवस्स निकच्च वञ्चेत्वा सकुणगहणं एवं मनुस्से वञ्चेत्वा लद्धस्स ब्जनस्स भुत्तत्ता थेय्येन भुत्तं नाम होति। इमं पन अत्थवसं अजानन्ता ये एवं भुञ्जन्ति।  
कासावकण्ठा ॥। पे॥। निरयन् ते उपपज्जरे। कासावकण्था ति कासावेन वेठितकण्ठा। एत्तकम् एव अरियद्धजधारणमत्तं सेसं सामञ्ञं न्ऽ अत्थीति वुत्तं होति। भविस्सन्ति खो पन आनद अनागतम् अद्धानं गोत्रभुनो कासावकण्ठा ति एवं वुत्तदुस्सीलानं एतं अधिवचनं। पापधम्मा ति लामकधम्मा। असञ्ञता ति कायादीहि अस्सञ्ञता। पापा ति लामकपुग्गला। पापेहि कम्मेही ति तेहि करणकाले आदीनवं अदिस्वा कतेहि परवञ्चनादीहि पापकम्मेहि। निरयन् ते उपपज्जरे ति निरस्सादं दुग्गतिं ते उपपज्जन्ति, तस्मा सेय्यो अयोगुऌओ ति गाथा। तस्स्ऽ अत्थो: सचायं दुस्सीलो असञ्ञतो इच्छाचारे ठितो कुहणाय लोकं वञ्चको पुग्गलो तत्तं अग्गिसिखूपमं अयोगुऌअं भुञ्जेय्य अज्झोहरेय्य,

[पगे ४८७]  
भ्विभ्_इ।४।] सुत्तविभङ्ग-वण्णना ४८७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्स यञ् च्ऽ एतं रट्ठपिण्डं भुञ्जेय्य, यञ् च्ऽ एतं अयोगुऌअं। तेसु द्वीसु अयोगुऌओ भुत्तो सेय्यो सुन्दरतरो पणीततरो च भवेय्य, न हि अयोगुऌअस्स भुत्तत्ता सम्पराये सब्बञ्ञुतञाणेनापि दुज्जानपरिच्छेदं दुक्खं अनुभवति, एवं पटिलद्धस्स पन रट्ठपिण्डस्स भुत्तत्ता सम्पराये वुत्तप्पकारं दुक्खं अनुभोति, अयं हि कोटिप्पत्तो मिच्छाजीवो ति।  
एवं पापकिरियाय अनादीनवदस्सावीनं आदीनवं दस्सेत्वा अथ खो भगवा वग्गुमुदातिरिये भिक्खू अनेकपरियायेन विगरहित्वा दुभरताय दुप्पोसताय ॥। पे॥।  
इमं सिक्खापदं उद्दिसेय्याथा ऽति च वत्वा चतुत्थं पाराजिकं पञ्ञपेन्तो यो पन भिक्खु अनभिजानं ति आदिम् आह। एवं मूलच्छेज्जवसेन दऌहं कत्वा चतुत्थपाराजिके पञ्ञत्ते अपरम् पि अनुप्पञ्ञत्तत्थाय अधिमानवत्थुं उदपादि, तस्स्ऽ उप्पत्ति दीपनत्थं एतं वुत्तं एवञ् च्ऽ इदं भगवता भिक्खुनं सिक्खापदं पञ्ञत्तं होतीति। तत्थ अदिट्ठे दिट्ठसञ्ञिनो ति अरहत्तञाणचक्खुना अदिट्ठे येव दिट्ठं अम्हेहि अरहत्तन् ति दिट्ठसञ्ञिनो हुत्वा। एस नयो अप्पत्तादीसु, अयम् पन विसेसो:अप्पत्ते ति अत्तनो सन्ताने उप्पत्तिवसेन अप्पत्ते। अनधिगते ति मग्गभावनाय अनधिगते, अप्पटिलद्धे ति पि अत्थो। असच्छिकते ति अप्पटिविद्धे पच्चवेक्खणावसेन वा अपच्चक्खकते। अधिमानेना ऽति अधिगतमानेन, अधिगता मयम् ति एवं उप्पन्नमानेना ऽति अत्थो। अधिकमानेन वा थद्धमानेना ऽति अत्थो। अञ्ञं व्याकरिंसू ऽति अरहत्तं व्याकरिंसु, पत्तं आवुसो अम्हेहि अरहत्तं कतं कर्णीयन् ति भिक्खूनं आरोचेसुं, तेसं मग्गेन अप्पहीनकिलेसत्ता केवलं समथविपस्सनाबलेन विक्खम्भितकिलेसानं अपरेन समयेन तथारूपप्पच्चयसमायोगे रागाय चित्तं नमति रागत्थाय नमतीति अत्थो, एस नयो इतरेसु।

[पगे ४८८]  
४८८ समन्तपासादिका [भ्विभ्_इ।४।  
तञ् च खो एतं अब्बोहारिकन् ति तञ् च खो एतं तेसं अञ्ञव्याकरणं अब्बोहारिकं आपत्ति पञ्ञापने वोहारं न गच्छति, आपत्तिया अङ्गं न होतीति अत्थो। कस्स पनायं अधिमानो उप्पज्जति कस्स नूप्पज्जतीति। अरियसावकस्स ताव नूपज्जति, सो हि मग्गफलनिब्बान पहीनकिलेसावसिट्ठकिलेसपच्चवेक्खणेन सञ्जातसोमनस्सो अरियगुणपटिवेधे निक्कङ्खो, तस्मा सोतापन्नादीनं अहं सकदागामीति आदिवसेन अधिमानो नूप्पज्जति, दुस्सीलस्स नूप्पज्जति, सो हि अरियगुणाधिगमे निरासो ऽव, सीलवतो पि परिच्चत्तकम्मट्ठानस्स निद्दारामतादिम् अनुयुत्तस्स नूप्पज्जति, सुपरिसुद्धसीलस्स पन कम्मट्ठाने अप्पमत्तस्स नामरूपं ववत्थपेत्वा पच्चयपरिग्गहेन वितिण्णकङ्खस्स ति-लक्खणं आरोपेत्वा सङ्खारे सम्मसन्तस्स आरद्धविपस्सकस्स उप्पज्जति, उप्पन्नो च सुद्धसमथलाभी सुद्धविपस्सनालाभी वा अन्तरा ठपेति, सो हि दस पि वीसतिम् पि तिंसम् पि वस्सानि किलेससमुदाचारं अपस्सन्तो अहं सोतापन्नो ति वा सकदागामीति वा अनागामीति वा मञ्ञति। समथविपस्सनालाभी पन अरहत्ते येव ठपेति, तस्स हि समाधिबलेन किलेसा विक्खिम्भिता विपस्सनाबलेन सङ्खारा सुपरिग्गहीता तस्मा सट्ठिम् पि वस्सानि असीतिम् पि वस्सानि वस्ससतम् पि किलेसा न समुदाचरन्ति खीणासवस्स्ऽ एव चित्ताचारो होति, सो एवं दीघरत्तं किलेससमुदाचारं अपस्सन्तो अन्तरा अठत्वा ऽव अरहा अहं ति मञ्ञतीति।  
अनभिजानन् ति न अभिजानं, यस्मा पनायं अनभिजानं समुदाचरति स्वास्स सन्ताने अनुप्पन्नो ञाणेन च असच्छिकतो ति अभूतो होति, तेन्ऽ अस्स पदभाजने असन्तं अभूतं असंविज्जमानन् ति वत्वा अजानन्तो अपस्सन्तो ति वुत्तं।

[पगे ४८९]  
भ्विभ्_इ।४।] सुत्तविभङ्ग-वण्णना ४८९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] उत्तरिमनुस्सधम्मन् ति उत्तरिमनुस्सानं झायीनञ् च्ऽ एव अरियानञ् च धम्मं। अत्तूपनायिकन् ति अत्तनि तं उपनेति अत्तानं वा तत्थ उपनेतीति अत्तूपनायिको, तं अत्तूपनायिकं, एवं कत्वा समुदाचरेय्या ऽति सम्बन्धो।  
पदभाजने पन यस्मा उत्तरिमनुस्सधम्मो नाम झानविमोक्खसमाधिसमापत्तिञाणदस्सनं ॥। पे॥।  
सुञ्ञागारे अभिरतीति। एवं झानादयो अनेकधम्मा वुत्ता।  
तस्मा तेसं सब्बेसं वसेन अत्तूपनायिकभावं दस्सेन्तो ते वा कुसले धम्मे अत्तनि उपनेतीति बहुवचननिद्देसं अकासि। तत्थ एते धम्मा मयि सन्तीति समुदाचरन्तो अत्तनि उपनेति, अहं एतेसु सन्दिस्सामीति समुदाचरन्तो अत्तानं तेसु उपनेतीति वेदितब्बो। अलम् अरियञाणदस्सनन् ति एत्थ लोकियलोकुत्तरा पञ्ञाजाननट्ठेन ञाणं, चक्खुणा दिट्ठम् इव धम्मं करणतो दस्सनट्ठेन दस्सनन् ति ञाणदस्सनं, अरियं विसुद्धं उत्तमं ञाणदस्सनन् ति अरियञाणदस्सनं, अलं परियत्तं किलेसविद्धंसनसमत्थं अरियञाणदस्सनम् एत्थ झानादिभेदे उत्तरिमनुस्सधम्मे, अलं वा अरियञाणदस्सनम् अस्सा ऽति अलम् अरियञाणदस्सनो, तं अलम् अरियञाणदस्सनं, उत्तरिमनुस्सधम्मन् ति एवं पदत्थसम्बन्धो वेदितब्बो। तत्थ येन ञाणदस्सनेन सो अलम् अरियञाणदस्सनो ति वुच्चति।  
तद् एव दस्सेतुं ञाणन् ति तिस्सो विज्जा, दस्सनन् ति यं ञाणं तं दस्सणम्, यं दस्सनं तं ञाणन् ति विज्जासीसेन पदभाजनं वुत्तं महग्गतलोकुत्तरा पन्ऽ एत्थ सब्बापि पञ्ञा ञाणन् ति वेदितब्बा। समुदाचरेय्या ऽति वुत्तप्पकारम् एतं उत्तरिमनुस्सधम्मं अत्तूपनायिकं कत्वा आरोचेय्य।  
इत्थिया वा ऽति आदि पन आरोचेतब्बपुग्गलनिदस्सनं, एतेसं हि आरोचिते आरोचितं होति न देवमारब्रह्मानं नापि पेतयक्खतिरच्छानगतानन् ति। इति जानामि इति पस्सामीति समुदाचरणाकारदस्सनम् एव्ऽ एतं। पदभाजने पन्ऽ अस्स जानाम्ऽ अहं एते धम्मे पस्साम्ऽ अहं एते धम्मे ति इदं तेसु झानादीसु धम्मेसु जाननपस्सनानं पवत्तिदीपनं, अत्थि च मे एते धम्मा ति आदि अत्तूपनायिकभावदीपनं।

[पगे ४९०]  
४९० समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ततो अपरेन समयेना ऽति आपत्तिपटिजाननसमयदस्सनम् एतं। अयम् पन आरोचितक्खणे येव पाराजिकं आपज्जति, आपत्तिं पन आपन्नो यस्मापरेन चोदितो वा अचोदितो वा पटिजानाति तस्मा समनुग्गाहियमानो वा असमनुग्गाहियमानो वा ति वुत्तं। तत्थ समनुग्गाहियमाने ताव किन् ते अधिगतन् ति अधिगमपुच्छा, झानविमोक्खादीसु सोतपत्तिमग्गादीसु वा किं तया अधिगतन् ति। किन्ति ते अधिगतन् ति उपायपुच्छा, अयं हि एत्थाधिप्पायो किं तया अनिच्चलक्खणम् धुरं कत्वा अधिगतं, दुक्खानत्तलक्खणेसु अञ्ञतरं वा, किं वा समाधिवसेन अभिनिविसित्वा उदाहु विपस्सनावसेन, तथा किं रूपे अभिनिविसित्वा उदाहु अरूपे, किं वा अज्झत्तं अभिनिविसित्वा उदाहु बहिद्धा ति।  
कदा ते अधिगतन् ति कालपुच्छा, पुब्बण्हमज्झन्तिकादीसु कतरस्मिं काले ति वुत्तं होति। कत्थ ते अधिगतन् ति ओकासपुच्छा, कस्मिं ओकासे किं रत्तिट्ठाने दिवाट्ठाने रुक्खमूले मण्डपे कतमस्मिं वा विहारे ति वुत्तं होति।  
कतमे ते किलेसा पहीना ति पहीनकिलेसपुच्छा। कतरमग्गवज्झा तव किलेसा पहीना ति वुत्तं होति। कतमेसं त्वं धम्मानं लाभीति पटिलद्धधम्मपुच्छा, पठममग्गादीसु कतमेसं धम्मानं त्वं लाभी ति वुत्तं होति। तस्मा इदानि चे पि कोचि भिक्खु उत्तरिमनुस्सधम्माधिगमं व्याकरेय्य न सो एत्तावता ऽव सक्कातब्बो, इमेसु पन छसु ठानेसु सोधनत्थं वत्तब्बो: किं ते अधिगतं किं झानं उदाहु विमोक्खादीसु अञ्ञतरन् ति, यो हि येन अधिगतो धम्मो, सो तस्स पाकटो होति। सचे इदं नाम मे अधिगतन् ति वदति, ततो किन् ति ते अधिगतन् ति पुच्छितब्बो, अनिच्चलक्खणादिसु किं धुरं कत्वा अट्ठतिंसाय वा आरम्मनेसु रूपारूपाज्झत्तबहिद्धादिभेदेसु वा धम्मेसु केन मुखेन अभिनिविसित्वा ति,

[पगे ४९१]  
भ्विभ्_इ।४।] सुत्तविभङ्ग-वण्णना ४९१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यो हि यस्साभिनिवेसो सो तस्स पाकटो होति। सचे अयं नाम मे अभिनिवेसो एवं मया अधिगतं ति वदति, ततो कदा ते अधिगतं ति पुच्छितब्बो। किं पुब्बण्हे उदाहु मज्झन्तिकादीसु अञ्ञतरस्मिं काले ति, सब्बेसं हि अत्तना अधिगातकालो पाकटो होति। सचे अमुकस्मिं नाम काले अधिगतन् ति वदति, ततो कत्थ ते अधिगतं ति पुच्छितब्बो। किं दिवाट्ठाने उदाहु रत्तिट्ठानादीसु अञ्ञतरस्मिं ओकासे ति, सब्बेसं हि अत्तना अधिगतोकासो पाकटो होति। सचे अमुकस्मिं नाम मे ओकासे अधिगतन् ति वदति ततो कतमे ते किलेसा पहीना ति पुच्छितब्बो, किं पठममग्गवज्झा उदाहु दुतियादिमग्गवज्झा ति, सब्बेसं हि अत्तना अधिगतमग्गेन पहीनकिलेसा पाकटा होन्ति। सचे इमे नाम मे किलेसा पहीना ति वदति, ततो कतमेसं त्वं धम्मानं लाभीति पुच्छितब्बो। किं सोतापत्तिमग्गस्स उदाहु सकदागामिमग्गादीसु अञ्ञतरस्सा ऽति, सब्बेसं अत्तना अधिगतधम्मो पाकटो होति। सचे इमेसं नामाहं धम्मानं लाभीति वदति एत्तावता पि ऽस्स वचनं न सद्धातब्बं, बहुस्सुता हि उग्गहपरिपुच्छा कुसला भिक्खू इमानि छ-ठानानि सोधेतुं सक्कोन्ति, इमस्स पन भिक्खुनो आगमनपटिपदा सोधेतब्बा, यदि आगमनपटिपदा न सुज्झति इमाय पटिपदाय लोकुत्तरधम्मो नाम न लब्भतीति अपनेतब्बो। यदि पन्ऽ अस्स आगमनपटिपदा सुज्झति दीघरत्तं तीसु सिक्खासु अप्पमत्तो जागरियम् अनुयुत्तो चतूसु पच्चयेसु अलग्गो आकासे पाणिसमेन चेतसा विहरतीति पञ्ञायति, तस्स भिक्खुनो व्याकरणं पटिपदाय सद्धिं संसन्दति। सेय्यथापि नाम गङ्गोदकं यमुनोदकेन सद्धिं संसन्दति समेति।  
एवम् एवं सुपञ्ञत्ता तेन भगवता सावकानं निब्बानगामिनी पटिपदा संसन्दति निब्बानञ् च पटिपदा चा ऽति वुत्तसदिसं होति। अपि च खो न एत्तकेनापि सक्कारो कातब्बो। कस्मा, एकच्चस्स हि पुथुज्जनस्सापि सतो खीणासवपटिपत्तिसदिसा पटिपदा होति, तस्मा सो भिक्खु तेहि तेहि उपायेहि उत्तासेतब्बो। खीणासवस्स नाम असनियापि मत्थके पतमानाय भयं वा छम्भितत्तं वा लोमहंसो वा न होति,

[पगे ४९२]  
४९२ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सच्ऽ अस्स भयं वा छम्भितत्तं वा लोमहंसो वा उप्पज्जति न त्वं अरहा ति अपनेतब्बो। सचे पन अभीरू अच्छम्भी अनुत्रासी हुत्वा सीहो विय निसीदति अयं भिक्खु सम्पन्नवेय्याकरणो समन्ता राजराजमहामत्तादीहि पेसितं सक्कारं अरहतीति। पापिच्छो ति या सा इध्ऽ एकच्चो दुस्सीलो च समानो सीलवा ऽति मं जनो जानातू ऽति इच्छतीति आदिना नयेन वुत्ताय पापिच्छताय समन्नागतो।  
इच्छापकतो ति ताय पाराजिकाय इच्छाय अपकतो, अधिभूतो पराजितो हुत्वा। विसुद्धापेक्खो ति अत्तनो विसुद्धिं अपेक्खमानो इच्छमानो पत्थयमानो, अयं हि यस्मा पाराजिकं आपन्न्तो तस्मा भिक्खुभावे ठत्वा अभब्बो झानादीनि अधिगन्तुं, भिक्खुभावो हि ऽस्स सग्गन्तरायो च्ऽ एव होति मग्गन्तरायो च, वुत्तं ह्ऽ एतं सामञ्ञं दुप्परामट्ठं निरयायूपकड्ढतीति। अपरम् पि वुत्तं, सठिलो हि परिब्बाजो भीयो आकिरते रजन्ति: इच्च् अस्स भिक्खुभावो विसुद्धि नाम न होति, यस्मा पन गिही वा उपासको वा आरामिको वा सामणेरो वा हुत्वा दानसरणसीलसंवरादीहि सग्गमग्गं वा झानविमोक्खादीहि मोक्खमग्गं वा आराधेतुं भब्बो होति, तस्मास्स गिही-आदिभावो विसुद्धि नाम होति, तस्मा तं विसुद्धिं अपेक्खणतो विसुद्धापेक्खो ति वुच्चति।  
तेन्ऽ एव च्ऽ अस्स पदभाजने गिही वा होतुकामो ति आदि वुत्तं।  
एवं वदेय्या ऽति एवं भणेय्य। कथं, अजानम् एवं आवुसो अवचं जानामि अपस्सं पस्सामीति। पदभाजने पन एवं वदेय्या ऽति इदं पदं अनुद्धरित्वा ऽव यथा वदन्तो अजानम् एवं आवुसो जानामि अपस्सं पस्सामीति वदति नाम वुच्चति, तं आकारं दस्सेतुं नाहं एते धम्मे अजानामीति आदि वुत्तं। तुच्छं मुसा विलपिन् ति अहं वचनत्थविरहतो तुच्छं वञ्चनाधिप्पायतो मुसा विलपिं अभणिन् ति वुत्तं होति।

[पगे ४९३]  
भ्विभ्_इ।४।] सुत्तविभङ्ग-वण्णना ४९३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पदभाजने पन्ऽ अस्स अञ्ञेन पदब्यञ्जनेन अत्थमत्तं दस्सेतुं तुच्छकं मया भणितन् ति। आदि वुत्तं। पुरिमे उपादाया ऽति पुरिमानि तीणि पाराजिकानि आपन्ने पुग्गले उपादाय। सेसं पुब्बे वुत्तनयत्ता उत्तानत्थत्ता च पाकटम् एवा ऽति।  
एवं उद्दिट्ठसिक्खापदं पदानुक्कमेन विभजित्वा इदानि यस्मा हेट्ठा पदभाजनियम् हि झानविमोक्खसमाधि समापत्ति ञाणदस्सनं ॥। पे॥। सुञ्ञागारे अभिरतीति एवं सङ्खित्तेन्ऽएव उत्तरिमनुस्सधम्मो दस्सितो न वित्थारेन आपत्तिं रोपेत्वा तन्ति ठपिता, सङ्खेपदस्सिते च अत्थे न सब्बे सब्बाकारेन नयं गहेतुं सक्कोन्ति।  
तस्मा सब्बाकारेन नयगहणत्थं पुन तद् एव पदभाजनं मातिकाठाने ठपेत्वा वित्थारतो उत्तरिमनुस्सधम्मं दस्सेत्वा आपत्तिभेदं दस्सेतुकामो झानन् ति पठमं झानं दुतियं झानं ति आदिम् आह। तत्थ पठमज्झानादीहि मेत्ताझानादीनि पि असुभज्झानादीनि पि आनापाणसतिसमाधिज्झानम् पि लोकियज्झानम् पि लोकुत्तरज्झानम् पि सङ्गहीतम् एव, तस्मा पठमज्झानं समापज्जिन् ति पि ॥। पे॥। चतुत्थं झानं मेत्ताझानं ॥। पे॥। उपेक्खाझानं असुभज्झानम् आनापाणसतिसमाधिज्झानं लोकियज्झानं लोकुत्तरज्झानं समापज्जिन् ति पि भणन्तो पाराजिको ऽव होतीति वेदितब्बो। सुट्ठु मुत्तो विविधेहि वा किलेसेहि मुत्तो ति विमोक्खो, सो पनायं रागदोसमोहेहि सुञ्ञत्ता सुञ्ञतो, रागदोसमोहनिमित्तेहि अनिमित्तत्ता अनिमित्तो, रागदोसमोहपणिधीनं अभावतो अप्पनिहितो ति वुच्चति। चित्तं समं आदहति आरम्मणे ठपेतीति समाधि, अरियेहि समापज्जितब्बतो समापत्ति, सेसं वुत्तनयम् एव।  
एत्थ च विमोक्खत्तिकेन च समाधित्तिकेन च अरियमग्गो ऽव वुत्तो,

[पगे ४९४]  
४९४ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] समापत्तित्तिकेन फलसमापत्ति, तेसु यं किञ्चि एकम् पि पदं गहेत्वा अहं इमस्स लाभीति भणन्तो पाराजिको ऽव होति। तिस्सो विज्जा ति पुब्बेनिवेसानुस्सति दिब्बचक्खु आसवानं खये ञाणन् ति, तत्थ एकिस्सापि नामं गहेत्वा अहं इमिस्सा विज्जाय लाभीति भणन्तो पाराजिको होति। सङ्खेपट्ठकथायं पन विज्जानं लाभिम्हीति भणन्तो पि तिस्सन्नं विज्जानं लाभिम्हीति भणन्तो पि पाराजिको वा ति वुत्तं, मग्गभावना पदभाजने वुत्ता सत्ततिंसभोधिपक्खियधम्मा मग्गसम्पयुत्ता लोकुत्तरा ऽव इध अधिप्पेता तस्मा लोकुत्तरानं सतिपट्ठानानं सम्मप्पधानानं इद्धिपादानं इन्द्रियानं बलानं बोज्झङ्गानं अरियस्स अट्ठङ्गिकस्स मग्गस्स लाभिंहीति वदतो पाराजिन् ति महाअट्ठकथायं वुत्तं। महापच्चरिआदीसु पन सतिपट्ठानानं लाभिम्हीति एवं एकेककोट्ठासवसेनापि कायानुपस्सना सतिपट्ठानस्स लाभिम्हीति एवं तत्थ एकेकधम्मवसेनापि वदतो पाराजिकम् एवा ऽति वुत्तं। तम् पि समेति, कस्मा, म्गखणुप्पन्न् येव सन्धाय वुत्तत्ता, फलसच्छिकिरियाय पि एकेकफलवसेन पाराजिकं वेदितब्बं। रागस्स पहाणन् ति आदित्तिके किलेसप्पहानम् एव वुत्तं, तं पन यस्मा मग्गेन विना न्ऽ अत्थि, ततियमग्गेन हि रागदोसानं पहाणं चतुत्थेन मोहस्स तस्मा रागो मे पहीणो ति आदीनि वदतो पि पाराजिकं। रागा चित्तं विनीवरणता ति आदित्तिके लोकुत्तरचित्तम् एव वुत्तं। तस्मा रागा मे चित्तं विणीवरणन् ति आदीनि वदतो पि पाराजिकम् एव। सुञ्ञागारपदभाजने पन यस्मा झानेन अघट्टेत्वा सुञ्ञागारे अभिरमामीति वचनमत्तेन पाराजिकं न अधिप्पेतं, तस्मा पठमेन झानेन सुञ्ञागारे अभिरमतीति आदि वुत्तं, तस्मा झानेन घटेत्वा इमिना नाम झानेन सुञ्ञागारे अभिरमामीति वदति,

[पगे ४९५]  
भ्विभ्_इ।४।] सुत्तविभङ्ग-वण्णना ४९५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अयम् एव पाराजिको होतीति वेदितब्बो।  
या च ञाणन् ति इमस्स पदभाजने अम्बट्ठसुत्तादीसु वुत्तासु अट्ठसु विज्जासु विपस्सनाञाणमनोमयिद्धि इद्धिविधदिब्बसोतचेतोपरियङाणभेदा पञ्चविज्जा आगता तासु एका विपस्सना ऽव पाराजिकवत्थुं न होति, सेसा होन्तीति वेदितब्बं, तस्मा विपस्सनाय लाभिम्हीति पि विपस्सनाञाणस्स लाभिम्हीति पि वदतो पाराजिकं न्ऽ अत्थि। फुस्सदेवत्थेरो पन भणति; इतरापि चतस्सो विज्जा ञाणेन अघटिता पाराजिकवत्थूनि न होन्ति। तस्मा मनोमयस्स लाभिम्हि इद्धिविधस्स दिब्बाय सोतधातुया चेतोपरियस्स लाभिम्हीति वदतो पि पाराजिकं न्ऽ अत्थीति। तं तस्स अन्तेवासिकेह्ऽ एव पटिक्खित्तं, आचरियो न आभिधम्मिको भुम्मन्तरं न जानाति, अभिञ्ञा नाम चतुत्थज्झानपादको महग्गतधम्मो झानेन्ऽ एव इज्झति, तस्मा मनोमयस्स लाभिम्हीति वा मनोमयञाणस्स लाभिम्हीति वा यथा तथा वा वदति पाराजिकम् एवा ऽति। एत्थ किञ्चापि निब्बानं पाऌइया न आगतं, अथ खो निब्बानं पत्तन् ति वा सच्छिकतन् ति वा वदतो पाराजिकम् एव। कस्मा, निब्बानस्स निब्बट्टितलोकुत्तरत्ता, तथा चत्तारि सच्चानि पटिविज्झिं पटिविद्धानि मया ति वदतो पि पाराजिकम् एव। कस्मा, यस्मा सच्चपटिवेधो हि मग्गस्स परियायवचनं, यस्मा पन तिस्सो पटिसम्भिदा कामावचरकुसलतो चतूसु ञाणसम्पयुत्तेसु चित्तुप्पादेसु उप्पज्जन्ति किरियतो चतूसु ञाणसम्पयुत्तेसु चित्तुप्पादेसु उप्पज्जन्ति, अत्थपटिसम्भिदा एतेसु च्ऽ एव उप्पज्जति चतूसु मग्गेसु चतूसु फलेसु च उप्पज्जतीति विभङ्गे वुत्तं।  
तस्मा धम्मपटिसम्भिदालाभिम्हीति वा निरुत्ति पटिभाणपटिसम्भिदाय लाभिम्हीति वा लोकिय अत्थपटिसम्भिदाय लाभिम्हीति वा वुत्ते पि पाराजिकं न्ऽ अत्थि,

[पगे ४९६]  
४९६ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पटिसम्भिदाणं लभिम्हीति वुत्ते पि न ताव सीसं ओतरति, लोकुत्तरअत्थपटिसम्भिदाय लाभिम्हीति वुत्ते पन पाराजिकं होति।  
सङ्खेपट्ठकथायं पन अत्थपटिसम्भिदाप्पत्तो ऽम्हीति अविसेसेनापि वदतो पाराजिकं वुत्तं। कुरुन्दियम् पि न मुच्चतीति वुत्तं। महाअट्ठकथायं पन एत्तावता पाराजिकं न्ऽ अत्थि एत्तावता सीसं न ओतरति, न एत्तावता पाराजिकन् ति विचारितत्ता न सक्का अञ्ञं पमाणं कातुन् ति, निरोधसमापत्तिं समापज्जामीति वा लाभी वा अहं तस्सा ऽति वदतो पि पाराजिकं न्ऽ अत्थि। कस्मा निरोधसमापत्तिया न्ऽ एव लोकियत्ता न लोकुत्तरत्ता ति, सचे पन्ऽ अस्स एवं होति निरोधं नाम अनागामी वा खीणासवो वा समापज्जति, तेसं मं अञ्ञतरो ति जानिस्सन्तीति व्याकरोति, सो च नं तथा जानाति पाराजिकन् ति महापच्चरिय-सङ्खेपट्ठकथासु वुत्तं, तं वीमंसित्वा गहेतब्बं, अतीतभवे कस्सपसम्मासम्बुद्धकाले सोतापन्नो ऽम्हीति वदतो पि पाराजिकं न्ऽ अत्थि, अतीतक्खन्धानं हि परामट्ठत्ता सीसं न ओतरतीति। सङ्खेपट्ठकथायम् पन अतीते अट्ठसमापत्तिलाभिम्हीति वदतो पाराजिकं न्ऽ अत्थि कुप्पधम्मत्ता, इध पन अत्थि अकुप्पधम्मत्ता ति केचि वदन्तीति वुत्तं। तम् पि तत्थ्ऽ एव अतीतत्तभावं सन्धाय कथेन्तस्स पाराजिकं न होति, पच्चुप्पन्नत्तभावं सन्धाय कथेन्तस्स्ऽ एव होतीति पटिक्खित्तं।  
एवं झानादीनि दसमातिकापदानि वित्थारेत्वा इदानि उत्तरिमनुस्सधम्मं उल्लपन्तो यं सम्पजानमुसावादं भणति तस्स अङ्गं दस्सेत्वा तस्स्ऽ एव वित्थारस्स वसेन चक्कपेय्यालं बन्धन्तो उल्लपनाकारञ् च आपत्तिभेदञ् च दस्सेतुं तीह्ऽ आकारेहीति आदिम् आह। तत्थ सुद्धिकवारो वत्तुकामवारो पच्चयपटिसंयुत्तवारो ति तयो महावारा, तेसु सुद्धिकवारे पठमज्झानं आदिं कत्वा याव मोहा चित्तं विनीवरणपदं ताव एकम् एकस्मिं पदे समापज्जं समापज्जामि समापन्नो लाभि ऽम्हि वसि ऽम्हि सच्छिकतं मया ति इमेसु छसु पदेसु एकम् एकं पदं तीह्ऽ आकारेहि चतूहि पञ्चहि छहि सत्तह्ऽ आकारेहीति एवं पञ्चक्खत्तुं योजेत्वा सुद्धिकनयो नाम वुत्तो।

[पगे ४९७]  
भ्विभ्_इ।४।] सुत्तविभङ्ग-वण्णना ४९७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ततो पठमञ् च झानं दुतियञ् च झानन् ति एवं पठमज्झानेन सद्धिं एकम् एकं पदं घटेन्तेन सब्बपदानि घटेत्वा तेन्ऽ एव वित्थारेन खण्डचक्कं नाम वुत्तं, तं हि पुन आनेत्वा पठमज्झानादीहि न योजितं तस्मा खण्डचक्कन् ति वुच्चति। ततो दुतियञ् च झानं ततियञ् च झानन् ति एवं दुतियज्झानेन सद्धिं एकम् एकं पदं घटेत्वा पुन आनेत्वा पठमज्झानेन सद्धिं सम्बन्धित्वा तेन्ऽ एव वित्थारेन बद्धचक्कं नाम वुत्तं ततो यथा दुतियज्झानेन सद्धिं एवं ततियज्झानादीहि पि सद्धिं एकम् एकं पदं घटेत्वा पुन आनेत्वा दुतियज्झानादीहि सद्धिं सम्बन्धित्वा तेन्ऽ एव वित्थारेन अञ्ञानि पि एकूनतिंसबद्धचक्कानि वत्वा एकमूलकनयो निट्ठापितो, पाठो पन सङ्खेपेन दस्सितो सो असम्मुय्हन्तेन वित्थारतो वेदितब्बो।  
यथा च एकमूलको एवं दुकमूलादयो पि सब्बसब्बमूलकपरियोसाना चतुन्नं सतानं उपरि पञ्चतिंसनया वुत्ता। सेय्यथीदं, द्विमूलिका एकूनतिंसति तिमूलिका अट्ठवीसति चतुमूलिका सत्तवीसं एवं पञ्चमूलकादयो एकेकं ऊनं कत्वा याव तिंसमूलका ताव वेदितब्बा।  
पाठे पन तेसं नामम् पि सङ्खिपित्वा इमं सब्बमूलकन् ति तिंसमूलकनयो एको दस्सितो, यस्मा च सुञ्ञागारपदं झानेन अघटितं सीसं न ओतरति, तस्मा तं अनामसित्वा मोहाचित्तं विनीवरणपदपरियोसाना सब्बत्थ योजना दस्सिता ति वेदितब्बा।

[पगे ४९८]  
४९८ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एवं पठमज्झानादीनि पटिपातिया वा उप्पटिपाटिया वा दुतियज्झानादीहि घट्टेत्वा वा अघट्टेत्वा वा समापज्जन्ति आदिना नयेन उल्लपतो मोक्खो न्ऽ अत्थि पाराजिकं आपज्जति येवा ऽति, इमस्स अत्थस्स दस्सनवसेन वुत्ते च पन्ऽ एतस्मिं सुद्धिकमहावारे अयं सङ्खेपतो अत्थवण्णना।  
तीह्ऽ आकारेहीति सम्पजानमुसावादस्स अङ्गभूतेहि तीहि कारणेहि। पुब्ब्ऽ एव्ऽ अस्स होतीति पुब्बभागे येव अस्स पुग्गलस्स एवं होति, मुसा भणिस्सन् ति भणन्तस्स होतीति भणमानस्स होति। भणितस्स होतीति भणिते अस्स होति, यं वत्तब्बं तस्मिम् वुत्ते होतीति अत्थो। अथवा भणितस्सा ऽति वुत्तवचनतो निट्ठितवचनस्स होतीति। एवं सो पुब्बभागे पि जानाति भणन्तो पि जानाति पच्छापि जानाति मुसा मया भणितन् ति। सो पठमज्झानं समापज्जिन् ति भणन्तो पाराजिकं आपज्जतीति अयम् एत्थ अत्थो दस्सितो। किञ्चापि दस्सितो अथ खो अयम् एत्थ विसेसो, पुच्छा ताव होति मसा भणिस्सन् ति पुब्बभागो अत्थि मुसा भणितन् ति पच्छाभागो न्ऽ अत्थि, वुत्तमत्तम् एव हि कोचि पम्मुस्सति, किं तस्स पाराजिकं होति न होतीति। सा एवं अट्ठकथासु विस्सज्जिता पुब्बभागे मुसा भणिस्सन् ति च भणन्तस्स मुसा भणामीति च जानतो पच्छाभागे मुसा मया भणितन् ति न सक्का न भवितुं, सचे पि न होति पाराजिकम् एव, पुरिमम् एव हि अङ्गद्वयं पमाणं, यस्सापि पुब्बभागे मुसा भणिस्सन् ति आभोगो न्ऽ अत्थि, भणन्तो पन मुसा भणामीति जानाति, भणिते पि मुसा मया भणितन् ति जानाति सो आपत्तिया न कारेतब्बो, पुब्बभागो हि पमाणतरं, तस्मिं असति दवा भणितं वा रवा भणितं वा होतीति। एत्थ च तञ्ञाणता च ञाणसमोधानञ् च परिच्चजितब्बं तञ्ञाणता परिच्चजितब्बा ति येन चित्तेन मुसा भणिस्सन् ति जानाति,

[पगे ४९९]  
भ्विभ्_इ।४।] सुत्तविभङ्ग-वण्णना ४९९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तेन्ऽ एव मुसा भणामीति च मुसा मया भणितन् ति च जानातीति एवं एकचित्तेन्ऽ एव तीसु खणेसु जानातीति अयं तञ्ञाणता परिच्चजितब्बा, न हि सक्का तेन्ऽ एव चित्तेन तं चित्तं जानितुं। यथा न सक्का तेन्ऽ एव असिना सो असि छिन्दितुन् ति पुरिमं पुरिमं पन चित्तं पच्छिमस्स पच्छिमस्स चित्तस्स तथा उप्पत्तिया पच्चयो हुत्वा निरुज्झति, तेन्ऽ एतं वुच्चति।  
पमाणपुब्बभागो ऽव तस्मिं सति न हेस्सति,  
सेसद्वयन् ति नत्थ्ऽ एतम् इति वाचा तिवङ्गिका ति।  
तं ञाणसमोधानं परिच्चजितब्बन् ति एतानि तीणि चित्तानि एकक्खणे उप्पज्जन्तीति न गहेतब्बा ति इदं हि चित्तं नाम।  
अनिरुद्धम्हि पठमे न उप्पज्जति पच्छिमं,  
निरन्तरुप्पज्जनतो एकं विय पकासति।  
इतो परम् पन य्वागं पठमज्झानं समापज्जन्ति सम्पजानमुसा भणति यस्मा सो न्ऽ अत्थि मे पठमज्झानन् ति एवं दिट्ठिको होति, तस्स हि अत्थ्ऽ एव अयं लद्धि, तथा न्ऽ अत्थि मे पठमज्झानन् ति एवम् अस्स खमति च्ऽ एव रुच्चति च, एवं सभावम् एव्ऽ अस्स चित्तं न्ऽ अत्थि मे पठमज्झानन् ति, यदा पन मुसा वत्तुकामो होति तदा तं दिट्ठिं वा दिट्ठिया सह खन्तिं वा दिट्ठिखन्तीहि सद्धिं रुचिं वा दिट्ठिखन्तिरुअचीहि सद्धिं भावं वा विनिधाय निक्खिपित्वा पटिच्छादेत्वा अभूतं कत्वा भणति, तस्मा तेसम् पि वसेन अङ्गभेदं दस्सेतुं चतूहीति आदि वुत्तं। परिवारे च अट्ठन्गिको मुसावादो ति वुत्तत्ता तत्थ अधिप्पेताय सञ्ञाय सद्धिं अञ्ञो पि इध अट्ठह्ऽ आकारेहीति एको नयो योजेतब्बो।

[पगे ५००]  
५०० समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एत्थ च विनिधाय दिट्ठिन् ति बलवधम्मविनिधानवसेन्ऽ एतं वुत्तं, विनिधाय खन्तिन् ति आदीनि ततो दुब्बलदुब्बलानं विनिधानवसेन। विनिधाय सञ्ञन् ति इदम् पन्ऽ एत्थ सब्बदुब्बलधम्मविनिधानं सञ्ञामत्तम् पि नाम, अनिविधाय सम्पजानमुसा भासिस्सन्तीति न्ऽ एतं ठानं विज्जति, यस्मा पन समापज्जिस्सामीति आदिना अनागतवचनेन पाराजिकं न होति, तस्मा समापज्जिन् ति आदीनि अतीतवत्तमानपदान्ऽ एव पाठे वुत्तानीति वेदितब्बानि। इतो परं सब्बम् पि इमस्मिं सुद्धिकमहावारे वुत्तानत्थं एव होति, न ह्ऽ एत्थ अत्थि, यं इमिना विनिच्छयेन न सक्का भवेय्य विञ्ञातुं, ठपेत्वा किलेसप्पहानपदस्स पदभाजने रागो, मे चत्तो वन्तो ति आदीनं पदानं अत्थं, स्वायं वुच्चति। एत्थ चत्तो ति इदं सकभावपरिच्चजनवसेन वुत्तं। वन्तो ति इदं पुन अनादियनभावदस्सनवसेन। मुत्तो ति इदं सन्ततितो विनिमोचनवसेन। पहीनो ति इदं मुत्तस्सापि क्वचि अनवत्थानदस्सनवसेन। पटिनिस्सट्ठो ति इदं आचिण्णपुब्बस्स निस्सग्गदस्सनवसेन। उक्खेटितो ति इदं अरियमग्गेन उत्तासितत्ता पुन अनल्लीयनभावदस्सनवसेन, स्वायम् अत्थो सद्दसत्थतो परियेसितब्बो। समुक्खेटितो ति इदं सुट्ठु उत्तासेत्वा अनुसहगतस्सापि पुन अनल्लीयनभावदस्सनवसेन वुत्तन् ति। सुद्धिकवारकथा निट्ठिता।  
वत्तुकामवारे पि तीह्ऽ आकारेहीति आदीनं अत्थो वारपेय्यालप्पभेदो च सब्बो इध वुत्तनयेन्ऽ एव वेदितब्बो। केवलं हि यदिदं मया विरज्झित्वा अञ्ञं वत्तुकामेन अञ्ञं वुत्तं तस्मा न्ऽ अत्थि मय्हं आपत्तीति एवं ओकासगवेसकानं पापपुग्गलानं ओकासनिसेधनत्थं वुत्तो। यथ्ऽ एव हि बुद्धं पच्चक्खामीति वत्तुकामो धम्मं पच्चक्खामीति आदीसु सिक्खापच्चक्खानपदेसु यं वा तं वा वदन्तो खेत्ते ओतिण्णत्ता सिक्खापच्चक्खा कतो ऽव होति, एवं पठमज्झानादीसु उत्तरिमनुस्सधम्मपदेसु यं किञ्चि एकं वत्तुकामो ततो अञ्ञं यं वा तं वा वदेन्तो पि खेत्ते ओतिण्णत्ता पाराजिको ऽव होति।

[पगे ५०१]  
भ्विभ्_इ।४।] सुत्तविभङ्ग-वण्णना ५०१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे यस्स वदेति, सो तम् अत्थं तं खणञ् ञेव जानाति, जाननलक्खणं च्ऽ एत्थ सिक्खापच्चक्खाने वुत्तनयेन्ऽ एव वेदितब्बम्, अयं पन विसेसो सिक्खापच्चक्खानं हत्थमुद्दाय सीसं न ओतरति, इदं अभूतारोचनं हत्थमुद्दाय पि ओतरति, यो हि हत्थविकारादीहि पि अङ्गपच्चङ्गचोपनेहि अभूतं उत्तरिमनुस्सधम्मं विञ्ञत्तिपथे ठितस्स पुग्गलस्स आरोचेति, सो च नं अत्थं जानाति पाराजिको होति। अथ पन्ऽ अस्स आरोचेति, सो न जानाति वा किं अयं भणतीति संसयं वा आपज्जति, चिरं वीमंसित्वा वा पच्छा जानाति अपटिविजानन्तो इच्चेव सङ्ख्यं गच्छति। एवं अपटिविजानन्तस्स वुत्ते थुल्लच्चयं होति। यो पन झानादीनि अत्तनो अधिगमवसेन वा उग्गहपरिपुच्छादिवसेन वा न जानाति केवलं झानन् ति वा विमोक्खो ति वा ति वचनमत्तम् एव सुतं होति। सो पि तेन वुत्ते झानं किर समापज्जन्ति एस वदतीति यदि एत्तकमत्तम् पि जानाति जानाति च्चेव सङ्ख्यं गच्छति, तस्स वुत्ते पाराजिकम् एव। सेसो एकस्स व द्विन्नं वा बहुन्नं वा नियमितानियमितवसेन विसेसो सब्बो सिक्खापच्चक्खानकथाय वुत्तनयेन्ऽ एव वेदितब्बो ति।  
वत्तुकामवारकथा निट्ठिता।  
पच्चयपटिसंयुत्तवारे पि सब्बं वारपेय्यालभेदं पुब्बे आगतपदानञ् च अत्थं वुत्तनयेन्ऽ एव ञत्वा पाऌइक्कमो ताव एवं जानितब्बो। एत्थ हि यो ते विहारे वसि यो ते चीवरं परिभुञ्जि, यो ते पिण्डपातं परिभुञ्जि, यो ते सेनासनं परिभुञ्जि, यो ते गिलानपच्चयभेसज्जपरिक्खारं परिभुञ्जीति इमे पञ्च पच्चत्तवचनवारा, येन ते विहारो परिभुत्तो ति आदयो पञ्च करणवचनवारा, यं त्वं आगम्म विहारं अदासीति आदयो पञ्च उपयोगवचनवारा वुत्ता,

[पगे ५०२]  
५०२ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तेसं वसेन इध वुत्तेन सुञ्ञागारपदेन सद्धिं पुब्बे वुत्तेसु पठमज्झानादीसु सब्बपदेसु वारपेय्यालभेदो वेदितब्बो। यो ते विहारे येन ते विहारो यं त्वं आगम्म विहारन् ति एवं परियायेन वुत्तत्ता पन अहन् ति अवुत्तत्ता पटिविजानन्तस्स वुत्ते पि इध थुल्लच्चयं, अपटिजानन्तस्स दुक्कटन् ति अयम् एत्थ विनिच्छयो। एवं वित्थारवसेन आपत्तिभेदं दस्सेत्वा इदानि अनापत्तिं दस्सेन्तो अनापत्ति अधिमानेना ऽति आदिम् आह। तत्थ अधिमानेना ऽति अधिकमानेन समुदाचरन्तस्स अनापत्ति। अनुल्लपनाधिप्पायस्साऽति कोहञ्ञे इच्छाचारे अठत्वा अनुल्लपनाधिप्पायस्स, सब्रह्मचारीनं सन्तिके अञ्ञं व्याकरोन्तस्स अनापत्ति। उम्मत्तकादयो पुब्बे वुत्तनया एव, इध पन आदिकम्मिका वग्गुमुदातीरिया भिक्खू, नेसं अनापत्तीति।  
पदभाजनियवण्णना निट्ठिता।  
समुट्ठानादीसु इदम् सिक्खापदं ति-समुट्ठानं, हत्थमुद्दाय आरोचेन्तस्स कायचित्ततो वचीभेदेन आरोचेन्तस्स वाचातित्ततो उभयं करोन्तस्स कायवाचाचित्ततो समुत्थाति। किरिया सञ्ञाविमोक्खं सचित्तकं लोकवज्जं कायकम्मं वचीकम्मं अकुसलचित्तं ति-वेदनीयं, हसन्तो पि हि सोमनस्सिको उल्लपति भायन्तो पि मज्झत्तो पीति।  
विनीतवत्थूसु अधिमानवत्थु अनुप्पञ्ञत्तियं वुत्तनयम् एव। दुतियवत्थुस्मिं पनिधाया ऽति पत्थनं कत्वा। एवं मं जो सम्भावेस्सतीति एवं अरञ्ञे वसन्तं मं जनो अरहत्ते वा सेक्खभूमियं वा सम्भावेस्सति, ततो लोकस्स सक्कतो भविस्सामि गरुकतो मानितो पूजितो ति। आपत्ति दुक्कटस्सा ऽति एवं पनिधाय अरञ्ञे वसिस्सामीति गच्छन्तस्स पदवारे पदरे दुक्कतं, तथा अर्ञे कुटि -करणचङ्कमननिसीदननिवासनपापुरणादीसु सब्बकिच्चेसु पयोगे पयोगे दुक्कटं, तस्मा एवं अरञ्ञे न वसितब्बं,

[पगे ५०३]  
भ्विभ्_इ।४।] सुत्तविभङ्ग-वण्णना ५०३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एवं वसन्तो पि हि सम्भावनं लभतु वा मा वा दुक्कटं आपज्जति, यो पन समादिन्नधुतङ्गो धुतङ्गं रक्खिस्सामीति वा गामन्ते मे वसतो चित्तं विक्खिपति अरञ्ञं सप्पायन् ति चिन्तेत्वा वा अद्धारञ्ञे तिण्णम् विवेकानं अञ्ञतरं पापुणिस्सामीति वा, अरञ्ञं पविसित्वा अरहत्तं अपापुणित्वा न निक्खमिस्सामीति वा। अरञ्ञवासो नाम भगवता पसत्थो मयि च अरञ्ञे वसन्ते बहू सब्रह्मचारिनो गामन्तं हित्वा आरञ्ञका भविस्सन्तीति वा एवं अनवज्जवासं वसितुकामो होति तेन वसितब्बं, ततियवत्थुस्मिं अभिक्कन्तादीनि सण्ठपेत्वा पिण्डाय चरिस्सामीति निवासनपारुपणकिच्चतो प्पभुति याव भोजनपरियोसानं तावा पयोगे पयोगे दुक्कटं। सम्भावनं लभतु वा मा वा दुक्कटम् एव। खन्धकवत्त-सेखियवत्त-परिपूरणत्थं पन सब्रह्मचारीनं दिट्ठानुगतिंआ पज्जनत्थं वा पासादिकेहि अभिक्कमपटिक्कमनादीहि पिण्डाय पविसन्तो अनुपवज्जो विञ्ञूनन् ति। चतुत्थपञ्चमवत्थूसु यो ते विहारे वसीति एत्थ वुत्त नयेन्ऽ एव अहन् ति अवुत्तत्ता पाराजिकं न्ऽ अत्थि। अत्तूपनायिकम् एव हि समुदाचरन्तस्स पाराजिकं वुत्तं। पनिधाय चङ्कमीति आदीनि हेट्ठा वुत्तनयान्ऽ एव। संयोजनवत्थुस्मिं संयोजना पहीणा ति पि दससञ्ञोजना पहीणा ति पि एकं सञ्ञोजनं पहीणन् ति पि वदतो किलेसप्पहाणम् एव आरोचितं होति तस्मा पाराजिकं। रहोवत्थूसु रहो उल्लपतीति रहोगतो अरहा अहन् ति वदति न मनसा चिन्तितम् एव करोति तेन्ऽ एत्थ दुक्कटम् वुत्तं, विहारवत्थुं उपट्ठानवत्थुञ् च वुत्तनयम् एव। नदुक्करवत्थुस्मिं तस्स भिक्खुनो अयं लद्धि अरियपुग्गला च भगवतो सावका ति। तेन्ऽ आह: ये खो ते भगवतो सावका ते एवं वदेय्युन् ति। यस्मा च्ऽ अस्स अयम् अधिप्पायो सीलवता आरद्धविपस्सकेन न दुक्करं अञ्ञं व्याकातुं पटिबऌओ सो अरहत्तं पापुणितुन् ति, तस्मा अनुल्लपनाधिप्पायो अहन् ति आह। विरियवत्थुस्मिं आराधनीयो ति सक्का आराधेतुं सम्पादेतुं निब्बत्तेतुन् ति अत्थो।

[पगे ५०४]  
५०४ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सेसं वुत्तनयम् एव। मच्चुवत्थुस्मिं सो भिक्खु यस्स विप्पटिसारो उप्पज्जति सो भायेय्य, मय्हं पन अविप्पटिसारवत्थुकानि परिसुद्धानि सीलानि स्वाहं किं मरणस्स भायिस्सामीति एतम् अत्थवसं पटिच्च नाहं आवुसो मच्चुनो भायामीति आह, तेन्ऽ अस्स अनापत्ति, विप्पटिसारवत्थुस्मिं पि एस्ऽ एव नयो, ततो परानि तीणि वत्थूनि विरियवत्थुसदिसान्ऽ एव। वेदनावत्थूसु पठमवत्थुस्मिं ताव सो भिक्खु पटिसङ्खानबलेन अधिवासनखन्तियं ठत्वा न आवुसो सक्का येन वा तेन वा अधिवासेतुं ति आह, तेन्ऽ अस्स अनापत्ति।  
दुतिये पन अत्तूपनायिकं अकत्वा न आवुसो सक्का पुथुज्जनेना ऽति परियायेन वुत्तत्ता थुल्लच्चयं। ब्राह्मणवत्थुस्मिं सो किर ब्राह्मणो केवलं आयन्तु भोन्तो अरहन्तो ति आह। यं यं पन्ऽ अस्स वचनं मुखतो निग्गच्छति सब्बं अरहन्तानं आसनानि पञ्ञापेथ पादोदकं देथ अरहन्तो पादे धोवन्तू ऽति अरहन्तवादपटिसञ्ञुत्तं येव, तम् पन्ऽ अस्स पसादभञ्ञं सद्धाचरितत्ता अत्तनो सद्धाबलेन समुस्साहितस्स वचनं, तस्मा भगवा अनापत्ति भिक्खवे पसादभञ्ञे ति आह। एवं वुच्चमानेन पन भिक्खुना हट्ठतुट्ठेन्ऽ एव पच्चया परिभुञ्जितब्बा। अरहत्तसम्पापकं पन पटिपदं परिपूरेस्सामीति एवं योगो करणीयो ति। अञ्ञव्याकरणवत्थूनि संयोजनवत्थु सदिसान्ऽ एव। अगारवत्थुस्मिं सो भिक्खु गिहीभावे अनत्थिकताय अभब्बो खो आवुसो मादिसो ति आह, न उल्लपनाधिप्पायेन तेन्ऽ अस्स अनापत्ति।  
आवटकामवत्थुस्मिं सो भिक्खु वत्थुकामेसु च किलेसकामेसु च लोकिकेन्ऽ एव आदीनवदस्सनेन निरपेक्खो, तस्मा आवटा मे आवुसो कामा ऽति आह, तेन्ऽ अस्स अनापत्ति। एत्थ च आवटा ति आवारिता निवारिता पटिक्खित्ता ति अत्थो।

[पगे ५०५]  
भ्विभ्_इ।४।] सुत्तविभङ्ग-वण्णना ५०५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अभिरतिवत्थुस्मिं सो भिक्खु सासने अनुक्कण्ठितभावेन उद्देसपरिपुच्छादीसु च अभिरतभावेन अभिरतो अहं आवुसो परमाय अभिरतिया ति आह, न उल्लपनाधिप्पायेन तेन्ऽ अस्स अनापत्ति। पक्कमनवत्थुस्मिं यो इमम्हा आवासा पठमं पक्कमिस्सतीति एवं आवासं वा मण्डपं वा सीमं वा किञ्चि ठानं परिन्दिच्छित्वा कताय कतिकाय यो मं अरहा ति जानन्तू ऽति तम्हा ठाना पठमं पक्कमति पाराजिको होति, यो पन आचरियुपज्झायानं वा किच्चेन मातापितुन्नं वा केनचिद् एव करणीयेन भिक्खाचारत्थं वा उद्देसपरिपुच्छानं वा अत्थाय अञ्ञेन वा तादिसेन करणियेन तं ठानम् अतिक्कमित्वा गच्छति अनापत्ति। सचे पि ऽस्स एवं गतस्स पच्छा इच्छाचारो उप्पज्जति न दानाहं तत्थ गमिस्सामि एवं मं अरहा ति सम्भावेस्सन्तीति अनापत्ति येव, यो पि केनचिद् एव करणीयेन तं ठानं पत्वा सज्झाय मनसिकारादिवसेन अञ्ञविहितो वा हुत्वा चोरादीहि वा अनुबद्धो मेघं वा उट्ठितं दिस्वा अनोवस्सकं पविसितुकामो तं ठानं अतिक्कमित्वा गच्छति अनापत्ति। यानेन वा इद्धिया वा गच्छन्तो पि पाराजिकं न आपज्जति। पदगमनेन्ऽ एव आपज्जति, तम् पि येहि सह कतिका कता तेहि सद्धिं अपुब्बं अचरिमं गच्छन्तो न आपज्जति, एवं गच्छन्ता हि सब्बे पि अञ्ञमञ्ञं रक्खन्ति। सचे पि मण्डपरुक्खमूलादीसु किञ्चि ठानं परिच्छिन्दित्वा यो एत्थ निसीदति वा चञ्कमति वा तं अरहा ति जानिस्साम पुप्फानि वा ठपेत्वा यो इमानि गहेत्वा पूजं करिस्सति तं अरहा ति जानिस्सामा ऽति आदिना नयेन कतिका कता होति, तत्रापि इच्छाचारवसेन तथा करोन्तस्स पाराजिकम् एव। सचे पि उपासकेन अन्तरामग्गे विहारो वा कतो होति तिचीवरादीनि वा ठपितानि होन्ति ये अरहन्तो इमस्मिं विहारे वसन्तु चीवरादीनि च गण्हन्तू ऽति तत्रापि इच्छाचारवसेन वसन्तस्स वा तानि वा गण्हन्तस्स पाराजिकम् एव। एतम् पन अधम्मिककतिकवत्तं तस्मा न कातब्बं,

[पगे ५०६]  
५०६ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अञ्ञं वा एवरूपं इमस्मिं तेमासब्भन्तरे सब्ब्ऽ एव आरञ्ञका होन्तु पिण्डपातियङ्गा अवसेसधुतङ्गधरा वा, अथ वा सब्ब्ऽ एव खीणासवा होन्तु एवम् आदि। नाना वेरञ्जका हि भिक्खू सन्निपतन्ति, तत्थ केचि दुब्बला अप्पथामा एवऊपं वत्तं अनुपालेतुं न सक्कोन्ति, तस्मा एवरूपम् पि वत्तं न कातब्बं। इमं तेमासं सब्बेह्ऽ एव न उद्दिसितब्बं न परिपुच्छितब्बं न पब्बाजेतब्बं, न मूगब्बतं गण्हितब्बं, बहि सीमट्ठस्सापि सङ्घलाभो दातब्बो ति एवम् आदिकं पन न कातब्बम् एव।  
लक्खणसंयुत्ते य्वायं आयस्मा लक्खणो ति लक्खनत्थेरो वुत्तो। एस जटिलसहस्सस्स अब्भन्तरो एहि-भिक्खु उपसम्पदाय उपसम्पन्नो आदित्तपरियायावसाने अरहट्टं पत्तो एको महासावको ति वेदितब्बो, यस्मा पन्ऽ एस लक्खणसम्पन्नेन सब्बाकारपरिपूरेन ब्रह्मसमेन अत्तभावेन समन्नागतो तस्मा लक्खणो ति सङ्ख्यं गतो। महामोग्गलानो पन पब्बजितदिवसतो सत्तमे दिवसे अरहत्तप्पत्तो दुतियो अग्गसावको। सितं पात्वाकासीति मन्दहसितं पातुअकासि, पकासयि दस्सेसीति वुत्तं होति। किम् पन दिस्वा थेरो सितम् पात्वाकासीति। उपरि पाऌइयं आगतं अट्ठिकसङ्खलिकं एकं पेतलोकेनिब्बत्तं सत्तं दिस्वा, तञ् च खो दिब्बेन चक्खुना न पसादचक्खुना पसादचक्खुस्स हि एते अत्तभावा न आपाथं आगच्छन्ति, एवरूपम् पि अत्तभावं दिस्वा कारुञ्ञे कत्तब्बे कस्मा सितं पात्वाकासीति। अत्तनो च बुद्धञाणस्स च सम्पत्ति समणुस्सरणतो, तं हि दिस्वा थेरो अदिट्ठसच्चेन नाम पुग्गलेन पटिलभितब्बा एवरूपा अत्तभावा मुत्तो अहं, लाभा वत मे सुलद्धं वत मे ति अत्तनो च सम्पत्तिं अनुस्सरित्वा अहो बुद्धस्स भगवतो ञाणसम्पत्ति यो कम्मविपाको भिक्खवे अचिन्तेय्यो न चिन्तेतब्बो ति देसेसि।

[पगे ५०७]  
भ्विभ्_इ।४।] सुत्तविभङ्ग-वण्णना ५०७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पच्चक्खं वत कत्वा बुद्धा देसेन्ति सुप्पटिविद्धा बुद्धानं धम्मधातू ऽति एवं बुद्धञाणसम्पत्तिञ् च सरित्वा सितं पात्वाकासीति। यस्मा पन खीणासवा नाम न अकारणा सितं करोन्ति, तस्मा तं लक्खणत्थेरो पुच्छि: को नु खो आवुसो मोग्गल्लान हेतु को पच्चयो सितस्स पातुकम्माया ऽति। थेरो पन यस्मा येहि अयं उप्पत्ति सामं अदिट्ठा ते दुस्सद्धापया होन्ति, तस्मा भगवन्तं सक्खिं कत्वा व्याकातुकामताय अकालो खो आवुसो ति आदिम् आह। ततो भगवतो सन्तिके पुट्ठो इधाहं आवुसो ति आदिना नयेन व्याकासि। तत्थ अट्ठिसङ्खलिकन् ति सेतं निम्मंसलोहितं अट्ठिकसङ्घाटकं। गिज्झापि काका पि कुलला पीति एते पि यक्खगिज्झा च्ऽ एव यक्खकाका च यक्खकुलला च पच्चेतब्बा। पाकतिकानं पन गिज्झादीनं आपाथम् पि एतं रूपं नागच्छति। अनुपतित्वा अनुपतित्वा ति अनुबन्धित्वा अनुबन्धित्वा। वितुद्धेन्ती ति विनिविज्झित्वा गच्छन्ति, वितुदन्तीति वा पाठो, असिधारूपमेहि तिखिणेहि लोहतुण्डेहि विज्झन्तीति अत्थो। सास्सुदं अट्टस्सरं करतीति एत्थ सुदन् ति निपातो, सा अट्ठिकसङ्खलिका अट्टस्सरं आतुरस्सरं करोतीति अत्थो। अकुसलविपाकानुभवनत्थं किर योजनप्पमाणापि तादिसा अत्तभावा निब्बत्तन् ति पसादुस्सदा च होन्ति पक्कगण्डसदिसा, तस्मा सा अट्ठिसङ्खलिका बलववेदेनातुरा तादिसं सरम् अकासीति।  
एवञ् च वत्वा पुन आयस्मा महामोग्गल्लानो वट्टगामी सत्ता नाम एवरूपा अत्तभावा न मुच्चन्तीति सत्तेसु कारुञ्ञं पटिच्च उप्पन्नं धम्मसंवेगं दस्सेन्तो तस्स मय्हं आवुसो एतद् अहोसि अच्छरियं वत भो ति आदिम् आह।  
भिक्खू उज्झायन्तीति येसं सा पेतुप्पत्ति अपच्चक्खा ते उज्झायन्ति।

[पगे ५०८]  
५०८ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] भगवा पन थेरस्स आनुभावं पकासेन्तो चक्खुभूता वत भिक्खवे सावका विहरन्तीति आदिम् आह। तत्थ चक्खुभूतं जातम् उप्पन्नं तेसन् ति चक्खुभूता, भूतचक्खुका उप्पन्नचक्खुका। चक्खुं उप्पादेत्वा विहरन्तीति अत्थो, दुतियपदे पि एस्ऽ एव नयो। यत्र हि नामा ऽति एत्थ यट्रा ऽति कारणवचनं, तत्रायम् अत्थयोजना यस्मा नाम सावको पि एवरूपोअं ञस्सति वा दक्खति वा सक्खिं वा करिस्सति, तस्मा अवोचुम्ह: चक्खुभूता वत भिक्खवे सावका विहरन्ति। ञाणभूता वत भिक्खवे सावका विहरन्तीति। पुब्ब्ऽ एव मे सो भिक्खवे सत्तो दिट्ठो ति बोधिमण्डे सब्बञ्ञुतञाणपटिवेधेन अप्पमाणेसु चक्कवाऌएसु अप्पमाणे सत्तनिकाये भवगतिट्ठिति निवासे च पच्चक्खं करोन्तेन मया पुब्ब्ऽ एव यो सत्तो दिट्ठो ति वदति। गोघातको ति गावो वधित्वा वधित्वा अट्ठितो मंसं मोचेत्वा विक्किणित्वा जीविकं कप्पनकसत्तो। तस्स्ऽ एव कम्मस्स विपाकावसेसेना ऽति तस्स नानाचेतनाहि आयूहि तस्स अपरापरियकम्मस्स। तत्राहि याय चेतनाय नरके पटिसन्धि जनिता तस्सा विपाके परिक्खीणे अवसेसकम्मं वा कम्मनिमित्तं वा आरम्मणं कत्वा पुन पेतादीसु पटिसन्धि निब्बत्तति, तस्मा सा पटिसन्धि कम्मसभागताय वा आरम्मणसभागताय वा तस्स्ऽ एव कम्मस्स विपाकावसेसो ति वुच्चति, अयञ् च सत्तो एवं उप्पन्नो। तेन्ऽ आह: तस्स्ऽ एव कम्मस्स विपाकावसेसेना ऽति। तस्स किर नरका चवनकाले निम्मंसकतानं गुन्नं अट्ठिरासि एव निमित्तं अहोसि, पटिच्छन्नम् पि तं कम्मं विञ्ञूनं पाकतं विय करोन्तो अट्ठिसङ्खलिकपेतो जातो।

[पगे ५०९]  
भ्विभ्_इ।४।] सुत्तविभङ्ग-वण्णना ५०९  
मंसपेसिवत्थुस्मिं गोघातको मंसपेसियो कत्वा सुक्खापेत्वा वल्लूरविक्कयेन अनेकानि वस्सानि जीविकं कप्पेसि, तेन्ऽ अस्स नरका चवनकाले मंसपेसि येव निमित्तं अहोसि, सो मंसपेसि पेतो जातो। मंसपिण्डवत्थुस्मिं सो साकुणिको सकुणे गहेत्वा विक्कीणनकाले निपक्खचम्मे मंसपिण्डमत्ते कत्वा विक्किणन्तो जीविकं कप्पेसि, तेन्ऽ अस्स नरका चवनकाले मंसपिण्डो ऽव निमित्तं अहोसि, सो मंसपिण्डपेतो जातो। निच्छविवत्थुस्मिं तस्स ओरब्भिकस्स एऌअके वधित्वा निच्चम्मे कत्वा कप्पितजीविकस्स पुरिमनयेन्ऽ एव निच्चम्मं चॢअकसरीरं निमित्तं अहोसि, सो निच्छविपेतो जातो। असिलोमवत्थुस्मिं सो सूकरिको दीघरत्तं निवापफुट्ठे सूकरे असिना वधित्वा वधित्वा दीघरत्तं जीविकं कप्पेसि, तस्स उक्खित्तासिकभावो ऽव निमित्तं अहोसि, तस्मा असिलोमपेतो जातो। सत्तिलोमवत्थुस्मिं सो मागविको एकं मिगञ् च सत्तिञ् च गहेत्वा वनं गन्त्वा तस्स मिगस्स समीपं आगतागते मिगे सत्तिया निब्भिज्जित्वा मारेसि, तस्स सत्तिया विज्झनकभावो येव निमित्तं अहोसि, तस्मा सत्तिलोमपेतो जातो। उसुलोमवत्थुस्मिं कारणिको ति राजा पराधिओके अनेकाहि कारणाहि पीऌएत्वा अवसाने कण्डेन विज्झित्वा मारणकपुरिसो, सो किर असुकस्मिं पदेसे विद्धो मरतीति ञत्वा विज्झति, तस्स्ऽ एवं जीविकं कप्पेत्वा नरके उप्पन्नस्स ततो पक्कावसेसेन इधूपपत्तिकाले उसुना विज्झनभावो येव निमित्तं अहोसि, तस्म उसुलोनपेतो जातो। सूचिलोमवत्थुस्मिं सारथीति अस्सदमको गोदमको ति पि कुरुन्दट्ठकथायं वुत्तं, तस्स पतोदसूचिया विज्झनभावो येव निमित्तं अहोसि, तस्मा सूचिलोमपेतो जातो। दुतिये सूचिलोमवत्थुस्मिं सूचको ति पेसुञ्ञकारको,

[पगे ५१०]  
५१० समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सो किर मनुस्से अञ्ञमञ्ञञ् च भिन्दि राजकुले च इमस्स इमं नाम अत्थि इमिना इदं नाम कतन् ति सूचेत्वा सूचेत्वा अनयब्यसनं पापेसि, तस्मा यथानेन सूचेत्वा मनुस्सा भिन्ना तथा सूचीहि भेदनदुक्खं पच्चनुभोत्तुं कम्मं एव निमित्तं कत्वा सूचिलोमपेतो जातो।  
अण्डभारिवुत्थुस्मिं गामकूटो ति विनिच्छयामच्चो, तस्स कम्मसभागताय कुम्भमत्ता महाघटप्पमाणा अण्डा अहेसुं, सो हि यस्मा रहो पटिच्छन्नट्ठाने लञ्छं गहेत्वा कूटविनिच्छयेन पाकटं दोसं करोन्तो सामिके अस्सामिके अकासि, तस्मास्स रहस्सं अङ्गं पाकटं निब्बत्तं, यस्मा दण्डं पट्ठपेन्तो परेसं असय्हं भारं आरोपेसि, तस्मास्स रहस्सङ्गं असय्हभारो हुत्वा निब्बत्तं, यस्मा यस्मिं ठाने ठितेन समेन भवितब्बं, तस्मिं ठत्वा विसमो अहोसि, तस्मास्स रहस्सङ्गे विसमा निसज्जा अहोसीति, परदारिकवत्थुस्मिं सो सत्तो परस्स रक्खितं गोपितं सस्सामिकं फस्सं फुसन्तो मीऌहसुखेन कामसुखेन चित्तं रमयित्वा कम्मसभागताय गुथफस्सं फुसन्तो दुक्खम् अनुभवितुं तत्थ निब्बत्तो। दुट्ठब्राह्मणवत्थुसु पाकटम् एव। निच्छविवत्थुस्मिं यस्मा मातुगामो नाम अत्तनो फस्से अनिस्सरो सा च नं सामिकस्स सन्तकं फस्सं ठेनेत्वा परेसं अभिरतिं उप्पादेसि, तस्मा कम्मसभागताय सुखसम्फस्सा धंसित्वा दुक्खसम्फस्सं अनुभवितुं निच्छवित्थी हुत्वा उप्पन्ना। मङ्गुलिवत्थुस्मिं मङ्गुलिन् ति विरूपं दुद्दसिकं बीभच्छं सा किर इक्खिनिकाकम्मं यक्खदासिकम्मं करोन्ति इमिना च इमिना च एवं बलिकम्मे कते अयं नाम तुम्हाकं वड्ढि भविस्सतीति महाजनस्स गन्धपुप्फादीनि वञ्चनाय गहेत्वा महाजनं दुद्दिट्ठिं मिच्छादिट्ठिं गण्हापेसि,

[पगे ५११]  
भ्विभ्_इ।४।] सुत्तविभङ्ग-वण्णना ५११  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मा ताय कम्मसभागताय गन्धप्फादीनं थेनितत्ता दुग्गन्धा दुद्दस्सनस्स गाहितत्ता दुद्दसिका विरूपा बीभच्चा हुत्वा निब्बत्ता।  
ओकिलिनिवत्थुस्मिं उप्पक्कं ओकिलिनिं ओकिरिणिन् ति सा किर अङ्गारचितके निपन्ना विप्फन्दमाना विपरिवत्तमाना पच्चति, तस्मा उप्पक्का च्ऽ एव होति खरेन अग्गिना पक्कसरीर् ओकिलिनी च किलिन्नसरीरा बिन्दुबिन्दूनि ऽस्सा सरीरतो पग्घरन्ति, ओकिरिणी च अङ्गारपरिकिण्णा, तस्सा हि हेट्ठतो पि किंसुकपुप्फवण्णा अङ्गारा उभयपस्सेसु पि, आकासतो पि ऽस्सा उपरि अङ्गारा पतन्ति, तेन वुत्तं: उप्पक्कं ओकिलिनिं ओकिरिणिं ति। सा इस्सा पकताय सपत्तिं अङ्गारकटाहेन ओकिरिति। तस्सा किर रञ्ञो एकानाटकिनी अङ्गारकटाहं समीपे ठपेत्वा गत्ततो उदकञ् च पुञ्छति पाणिना च सेदं करोति, राजा पि ताय सद्धिं कथञ् च करोति परितुट्ठाकारञ् च दस्सेति, अग्गमहेसी तं असय्हमाना इस्सा पकता हुत्वा अचिरपक्कन्तस्स रञ्ञो तं अङ्गारकटाहं गहेत्वा तस्सा उपरि अङ्गारे ओकिरि, सा तं कम्मं कत्वा तादिसं येव विपाकं पच्चनुभवितुं पेतलोके निब्बत्ता।

[पगे ५१२]  
५१२ समन्तपासादिका [भ्विभ्_इ।४।  
चोरघातकवत्थुस्मिं सो रञ्ञो आणाय दीघरत्तं चोरानं सीसानि छिन्दित्वा पेतलोके निब्बत्तेन्तो असीसकवन्धं हुत्वा निब्बत्ति। भिक्खुवत्थुस्मिं पापभिक्खू ऽति लामकभिक्खु। सो किर लोकस्स-सद्धादेय्ये चत्तारो पच्चये परिभुञ्जित्वा कायवचीद्वारेहि असञ्ञतो भिन्नाजीवो चित्तकेऌइं कीऌअन्तो विचरि, ततो एकं बुद्धन्तरं निरये पचित्वा पेतलोके निब्बत्तेन्तो भिक्खुसदिसेन्ऽ एव अत्तभावेन निब्बत्ति। भिक्खुणीसिक्खमानसामणेरसामणेरीवत्थूसु पि अयम् एव विनिच्छयो। तपोदवत्थुस्मिं अच्छोदिको ति पसन्नोदको। सीतोदिकोति सीतौदको। सातोदिको ति मधुरोदको। सेतको ति परिसुद्धो, निस्सेवालपनककद्दमो। सुपतित्थो ति सुन्दरेहि तित्थेहि उप्पन्नो। रमणीयो ति रतिजनको। चक्कमत्तानीति रथचक्कप्पमाणानि। कठिता सन्दतीति तत्ता सन्तत्ता हुत्वा सन्दति। यत्ऽ आयं भिक्खवे ति यतो अयं भिक्खवे। सो दहो ति सो रहदो। कुतो पनायं सन्दतीति वेभारपब्बतस्स किर हेट्ठा भुम्मट्ठनागानं पञ्चयोजनसतिकं नागभवनं देवलोकसदिसं मणिमयेन तलेन आरामुय्यानेहि च समन्नागतं, तत्थ नागानं कीऌअनट्ठाने सो उदकदहो, ततो अयं तपोदा सन्दति। द्विन्नं महानिरयानं अन्तरिकाय आगच्छतीति राजगहनगरं किर आविञ्झित्वा महापेतलोको, तत्थ द्विन्नं महालोहकुम्भिनिरयानं अन्तरेन अयं तपोदा आगच्छति, तस्मा कथिता सन्दतीति। युद्धवत्थुस्मिं नन्दि चरतीति विजयभेरि आहिण्डति।

[पगे ५१३]  
भ्विभ्_इ।४।] सुत्तविभङ्ग-वण्णना ५१३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] राजा आवुसो लिच्छवीहीति थेरो किर अत्तनो दिवाट्ठाने च रत्तिट्ठाने च निसीदित्वा लिच्छवियो कतहत्था कतूपासना, राजा च तेहि सद्धिं सम्पहारं देतीति आवज्जेन्तो दिब्बेन चक्खुना रजानं पराजितं पलायमानं अद्दस, ततो भिक्खू आमन्तेत्वा राजावुसो तुम्हाकं उपट्ठाको लिच्छवीहि पभग्गो ति आह।  
सच्चं भिक्खवे मोग्गल्लानो आहा ऽति पराजितकाले आवज्जित्वा यं दिट्ठं तं भणन्तो सच्चं आह। नागोगाहवत्थुस्मिं सप्पीनिकाया ऽति एवं नामिकाय। आनञ्जसमाधिन् ति अनेजम् अचलं कायवाचाविप्फन्दविरहितं चतुत्थज्झानसमाधिं। नागानन् ति हत्थीनं। ओगाहं उत्तरन्तानन् ति ओगय्ह ओगाहित्वा पुन उत्तरन्तानं। ते किर गम्भीरं ओदकं ओतरित्वा तत्थ नहात्वा च पिवित्वा च सोण्डाय उदकं गहेत्वा अञ्ञमञ्ञं आलोलेत्वा उत्तरन्ति, तेसं एवं ओगय्ह उत्तरन्तानन् ति वुत्तं होति। कोञ्चं करोन्तानन् ति नदीतीरे ठत्वा सोण्डं मुखे पक्खिपित्वा कोञ्चनादं करोन्तानं। सद्दं अस्सोसिन् ति तं कुञ्चनादसद्दं अस्सोसिं। अत्थ्ऽ एसो भिक्खवे समाधि सो च अपरिसुद्धो ति अत्थि एसो समाधि मोग्गल्लानस्स, सो च खो परिसुद्धो न होति। थेरो किर पब्बज्जतो सत्तमे दिवसे तद् अहु अरहत्तं पत्तो अट्ठसमापत्तीसु पञ्चह्ऽ आकारेहि आचिण्णवसीभावो समाधिपरिपन्थिके धम्मे न सुट्ठु परिसोधेत्वा आवज्जन-समापज्जन -अधिट्ठान-उट्ठानपच्चवेक्खनानं सञ्ञामत्तकम् एव कत्वा चतुत्थज्झानं अप्पेत्वा निसिन्नो,

[पगे ५१४]  
५१४ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] झानङ्गेहि उट्ठाय नागानं सद्दं सुत्वा अन्तोसमापत्तियं अस्सोसिन् ति एवं सञ्ञी अहोसि। तेन वुत्तं:अत्थ्ऽ एसो भिक्खवे समाधि यो च खो अपरिसुद्धो ति। सोभितवत्थुस्मिं अहं आवुसो पञ्चकप्पसतानि अनुस्सरामीति एकावज्जनेन अनुस्सरामीति आह। इतरथा हि अनच्छरियं अरियसावकानं पटिपाटिया नानावज्जनेन तस्स तस्स अतीते निवासस्स अनुस्सरणन् ति न भिक्खू उज्झायेय्युं, यस्मा पन्ऽ एस एकावज्जनेन अनुस्सरामीति आह, तस्मा भिक्खू उज्झायिंसु। अत्थ्ऽ एसा भिक्खवे सोभितस्स सा च खो एका येव जातीति यं सोभितो जातिं अनुस्सरामीति आह। अत्थ्ऽ एसा जाति सोभितस्स सा च खो एका येव अन्तरा न उप्पटिपाटिया अनुस्सरिता ति अधिप्पायो। कथम् पनायं एतं अनुस्सरीति, अयं किर पञ्चन्नं कप्पसतानं उपरि तित्थायतने पब्बजित्वा असञ्ञसमापत्तिं निब्बत्तेत्वा अपरिहीनज्झानो कालं कत्वा असञ्ञभवे निब्बत्ति। तत्थ यावतायुकं ठत्वा अवसाने मनुस्सलोके उप्पन्नो सासने पब्बजित्वा तिस्सो विज्जा सच्छाकासि, सो पुब्बे निवासं अनुस्सरमानो इमस्मिं अत्तभावे पटिसन्धिं दिस्वा ततो परं ततिये अत्तभावे चुतिम् एव अद्दस। अथ उभिन्नं अन्तरा अचित्तकं अत्तभावं अनुस्सरितुं असक्कोन्तो नयतो सल्लक्खेसि:  
अद्धाहं असञ्ञीभवे निब्बत्तो ति। एवं सल्लक्खेन्तेन पन तेन दुक्करं कतं, सतधा भिन्नस्स वाऌअस्स कोटिया कोटि पटिविद्धा आकासे पदं दस्सितं, तस्मा तं भगवा इमस्मिं येव वत्थुस्मिं एतद् अग्गे ठपेसि,

[पगे ५१५]  
भ्विभ्_इ।४।] सुत्तविभङ्ग-वण्णना ५१५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एतद् अग्गं भिक्खवे मम सावकानं भिक्खूनं पुब्बे निवासं अनुस्सरन्तानं यद् इदं सोभिदो ति।  
उद्दिट्ठा खो आयस्मन्तो चत्तारो पाराजिका धम्मा ति इदं इध उद्दिट्ठपाराजिकपरिदीपनम् एव। समोधानेत्वा पन सब्बान्ऽ एव चतुवीसति पारजिकानि वेदितब्बानि। कतमानि चतुवीसति, पाऌइआगतानि ताव भिक्खूनं चत्तारि भिक्खुणीनं असाधारणानि चत्तारीति अट्ठ। एकादस अभब्बपुग्गला, तेसु पण्डकतिरच्छानगता उभतो ब्यञ्जनका तयो वत्थुविपन्ना अहेतुकपटिसन्धिका, तेसं सग्गो अवारितो मग्गो पन वारितो, अभब्बा हि ते मग्गफलपटिलाभाय वत्थुविपन्नत्ता ति, पब्बज्जापि तेसं पटिक्खित्ता, तस्मा ते पि पाराजिका। थेय्यसंवासको तित्थियपक्कन्तको मातुघातको पितुघातको अरहन्तघातको भिक्खुणीदूसको रुधिरुप्पादको सङ्घभेदको ति इमे अट्ठ अत्तनो किरियाय विपन्नत्ता अभब्बट्ठानं पत्ता ति पाराजिका ऽव। तेसु थेय्यसंवासको तित्थियपक्कन्तको भिक्खुणीदूसको ति इमेसं तिण्णं सग्गो अवारितो मग्गो पन वारितोऽव। इतरेसं पञ्चन्नं उभयम् पि वारितं, ते हि अनन्तरा ऽव नरके निब्बत्तनकसत्ता, इति इमे च एकादस पुरिमा च अट्ठ एकूनवीसति ते गिहीलिङ्गे रुचिं उप्पादेत्वा गिहीनिवासननिवत्थाय भिक्खुणिया सद्धिं वीसति, सा हि अज्झाचारवीतिक्कमं अकत्वापि एत्तावता ऽव अस्समणीति, इमानि ताव वीसति पाराजिकानि। अपरानि पि लम्बी मुदुपिट्ठिको परस्सङ्गजातं मुखेन गण्हति परस्स अङ्गजाते अभिनिसीदतीति इमेसं चतुन्नं वसेन चत्तारि अनुलोमपाराजिकानि वदन्ति। एतानि हि यस्मा उभिन्नं रागवसेन सदिसभावूपगतानं धम्मो मेथुनधम्मो ति वुच्चति। तस्मा एतेन परियायेन मेथुनधम्मं अपतिसेवित्वा येव केवलं मग्गेन मग्गं पवेसनवसेन आपज्जितब्बत्ता मेथुनधम्मपाजारिकस्स अनुलोमेन्तीति अनुलोमपाराजिकानीति वुच्चन्ति।

[पगे ५१६]  
५१६ समन्तपासादिका [भ्विभ्_इ।४।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इति इमानि चत्तारि पुरिमानि च वीसतीति समोधानेत्वा सब्बान्ऽ एव चतुवीसति पाराजिकानि वेदितब्बानि।  
न लभति भिक्खूहि सद्धिं संवासन् ति उपोसथपवारण -पातिमोक्खुद्देस-सङ्घकम्मभेदं भिक्खूहि सद्धिं संवासं न लभति। यथा पुरे तथा पच्छा ति यथा पुरे गिहीकाले अनुपसम्पन्नकाले च पच्छापाराजिकं आपन्नो पि तथ्ऽ एव असंवासो होति, न्ऽ अत्थि तस्स भिक्खूहि सद्धिं उपोसथ-पवारण-पातिमोक्खुद्देससङ्घकम्मप्पभेदो संवासो ति भिक्खूहि सद्धिं संवासं न लभति। तत्थायस्मन्ते पुच्छामीति तेसु चतूसु पाराजिकेसु आयस्मन्ते कच्चित्थ परिसुद्धा ति पुच्छामि।  
कच्चि ऽत्था ऽति कच्चि एत्थ। एतेसु चतूसु पाराजिकेसु कच्चि परिसुद्धा ति अत्थो। अथवा कच्चि ऽत्थ परिसुद्धा ति कच्चि परिसुद्धा अत्थभवथा ऽति अत्थो। सेसं सब्बत्थ उत्तानत्थम् एवाऽ ति।  
समन्तपासादिकाय विनयसंवण्णनाय चतुत्थपाराजिकवण्णना निट्ठिता।  
 [इति पाराजिक-कण्डं।]

