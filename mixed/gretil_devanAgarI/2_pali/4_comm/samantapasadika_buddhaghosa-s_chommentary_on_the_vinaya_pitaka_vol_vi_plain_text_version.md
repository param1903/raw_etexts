+++
title = "Samantapasadika, Buddhaghosa's Commentary on the Vinaya Pitaka, Vol. VI, plain text version"

+++


## Intro
  
  
  
  
Samantapasadika, Buddhaghosa's Commentary on the Vinaya Pitaka, Vol. VI, plain text version  
  
  
  
Samantapasadika, Buddhaghosa's Commentary on the Vinaya Pitaka, Vol. VI:  
Vinayapitaka: Khandhaka: Cullavagga (I-XII)  
  
Based on the edition J. Takakusu and Makoto Nagai,  
London : Pali Text Society 1947 (Reprinted 1982)  
  
  
Input by the Dhammakaya Foundation, Thailand, 1989-1996  
[GRETIL-Version vom 22.4.2016]  
  
  
  
  
  
  
  
THIS GRETIL TEXT FILE IS FOR REFERENCE PURPOSES ONLY!     
COPYRIGHT AND TERMS OF USAGE AS FOR SOURCE FILE.   
  
Text converted to Unicode (UTF-8).  
(This file is to be used with a UTF-8 font and your browser's VIEW configuration   
set to UTF-8.)  
  
  
  
description:multibyte sequence:  
long a  ā     
long A  Ā     
long i  ī     
long I  Ī     
long u  ū     
long U  Ū     
vocalic r  ṛ    
vocalic R  Ṛ    
long vocalic r  ṝ    
vocalic l  ḷ    
vocalic L  Ḷ    
long vocalic l  ḹ    
velar n  ṅ    
velar N  Ṅ    
palatal n  ñ     
palatal N  Ñ     
retroflex t  ṭ    
retroflex T  Ṭ    
retroflex d  ḍ    
retroflex D  Ḍ    
retroflex n  ṇ    
retroflex N  Ṇ    
palatal s  ś     
palatal S  Ś     
retroflex s  ṣ    
retroflex S  Ṣ    
anusvara  ṃ    
visarga  ḥ    
long e  ē     
long o  ō     
l underbar  ḻ    
r underbar  ṟ    
n underbar  ṉ    
k underbar  ḵ    
t underbar  ṯ    
  
  
  
Unless indicated otherwise, accents have been dropped in order   
to facilitate word search.  
  
For a comprehensive list of GRETIL encodings and formats see:  
http://gretil.sub.uni-goettingen.de/gretil/gretdiac.pdf  
and  
http://gretil.sub.uni-goettingen.de/gretil/gretdias.pdf  
  
For further information see:

## पाठः


    
नोतिचे  
थिस् फ़िले इस् (च्) चोप्य्रिघ्त् थे पलि तेxत् सोचिएत्य् अन्द् थे धम्मकय फ़ोउन्दतिओन्, २०१५।  
थिस् wओर्क् इस् लिचेन्सेद् उन्देर् अ च्रेअतिवे चोम्मोन्स् अत्त्रिबुतिओन्-स्हरेअलिके ४।० इन्तेर्नतिओनल् लिचेन्से।  
    
थेसे फ़िलेस् अरे प्रोविदेद् ब्य् चोउर्तेस्य् ओफ़् थे पलि तेxत् सोचिएत्य् फ़ोर्  
स्छोलर्ल्य् पुर्पोसेस् ओन्ल्य्।  
इन् प्रिन्चिप्ले थेय् रेप्रेसेन्त् अ दिगितल् एदितिओन् (wइथोउत् रेविसिओन् ओर्  
चोर्रेच्तिओन्) ओफ़् थे प्रिन्तेद् एदितिओन्स् ओफ़् थे चोम्प्लेते सेत् ओफ़् पलि  
चनोनिचल् तेxत्स् पुब्लिस्हेद् ब्य् थे प्त्स्। Wहिले थेय् हवे बेएन् सुब्जेच्त् तो अ  
प्रोचेस्स् ओफ़् छेच्किन्ग्, इत् स्होउल्द् नोत् बे अस्सुमेद् थत् थेरे इस् नो  
दिवेर्गेन्चे फ़्रोम् थे प्रिन्तेद् एदितिओन्स् अन्द् इत् इस् स्त्रोन्ग्ल्य् रेचोम्मेन्देद् थत्  
थेय् अरे छेच्केद् अगैन्स्त् थे प्रिन्तेद् एदितिओन्स् बेफ़ोरे क़ुओतिन्ग्।

    
अद्दितिओनल् नोतेस्  
हेअद्लिने रेफ़ेरेन्चेस् हवे बेएन् स्तन्दर्दिज़ेद् अच्चोर्दिन्ग् तो थे फ़ोल्लोwइन्ग् पत्तेर्न्:  
च्व्_न्।न् = चुल्लवग्ग_छप्तेर्(रोमन्)।सेच्तिओन्(अरबिच्)  
    
इतलिचिज़ेद् चत्छ्wओर्द्स् ओफ़् थे प्रिन्तेद् एदितिओन् wएरे अल्रेअद्य् रेदुचेद्  
तो प्लैन् रोमन् त्य्पे इन् थे ओरिगिनल् धम्मकय फ़िले।

    
स्त्रुच्तुरे ओफ़् रेफ़ेरेन्चेस् (अद्देद् अत् थे बेगिन्निन्ग् ओफ़् एअछ् सेच्तिओन्):   
[च्व्_न्।न्:] = चुल्लवग्ग_छप्तेर्(रोमन्)।सेच्तिओन्(अरबिच्)

    
प्लैन् तेXत् वेर्सिओन्  
(इन् ओर्देर् तो फ़स्चिलितते wओर्द् सेअर्छ्, अल्ल् अन्नोततिओन्स् हवे बेएन् रेमोवेद्,  
अन्द् थे लिने ब्रेअक्स् ओफ़् थे प्रिन्तेद् एदितिओन् हवे बेएन् चोन्वेर्तेद् इन्तो फ़्लोअतिन्ग् तेxत्।)

    
समन्तपासादिका बुद्धघोसऽस् चोम्मेन्तर्य् ओन् थे विनय   
    
[पगे ११५५]  
११५५  
  समन्तपासादिका नाम  
विनयट्ठकथा  
    खन्धक-वण्णना  
नमो तस्स भगवतो अरहतो सम्मा-  
 सम्बुद्धस्स  
 चतुत्थ-समन्तपासादिका  
 कम्मक्खन्धक-वण्णना  
[च्व्_इ।१:] चूऌअवग्गस्स पठमे कम्मक्खन्धके ताव। पण् डुकलोहितका ऽति पण्डुको च्ऽ एव लोहितको चा ऽति छब्बग्गियेसु द्वे जना। तेसं निस्सितकापि पण्डुकलोहितका त्व्ऽ एव पञ्ञायन्ति। बलवा बलवं पटिमन्तेथा ति सुट्ठु बलवं पतिवदथ। अलमत्थतरा चा ऽति समत्थतरा। [च्व्_इ।३:] असम्मुखा कतन् ति आदिसु सङ्घधम्मविनयपुग्गलसम्मुखानं विना कतं चुदितकं, अप्पतिपुच्छित्वा कतं, तस्स्ऽ एव अप्पटिञ्ञाय कतं।  
अदेसनागामिनिया ऽति पाराजिकापत्तिया वा सङ्घादिसेसापत्तिया वा। एत्थ पुरिमेसु तीसु तिकेसु नवपदा अधम्मेन कतं वग्गेन कतन् ति इमेहि सद्धिं एकेकं कत्वा नवतिका वुत्ता। एवं सब्बे ऽपि द्वादसतिका होन्ति। पटिपक्खवसेन सुक्कपक्खेसु पि एते येव द्वादसतिका वुत्ता।  
[च्व्_इ।४:] अननुलोमिकेहि गिहिसंसग्गेही ऽति पब्बजितानं अननुच्छविकेहि सहसोकितादीहि गिहिसंसग्गेहि।  
[च्व्_इ।५:] न उपसम्पादेतब्बन् ति उपज्झायेन हुत्वा न उपसम्पादेतब्बं, आगन्तुकानं निस्सयो न दातब्बो, अञ्ञो सामणेरो न गहेतब्बो।

[पगे ११५६]  
११५६ समन्तपासादिका [१।५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अञ्ञा वा तादिसिका ऽति आपत्ति सभागा। पापिट्ठतरा ऽति गरुकतरा। कम्मन् ति तज्जनीयकम्मं।  
कम्मिका ऽति येहि भिक्खूहि कम्मं कतं। न सवचनीयं कातब्बन् ति अहं आयस्मन्तं इमस्मिं वत्थुस्मिं सवचनीयं करोमि, इमम्हा आवासा एकपदं पि मा पटिक्कमि, याव न च तं अधिकरणं वूपसन्तं होती ऽति एवं येन चोदितो सो सवनीयो न कातब्बो। न अनुवादो ऽति विहारजेट्ठकट्ठानं न कातब्बं। न ओकासो ऽति करोतु मे आयस्मा ओकासं, अहन् तं वत्तुकामो ऽम्ही ऽति एवं ओकासो न कारेतब्बो। नो चोदेतब्बो ऽति वत्थुना वा आपत्तिया वा न चोदेतब्बो, अयन् ते दोसो ति न सारेतब्बो। न सम्पयोजेतब्बन् ति अञ्ञमञ्ञं योजेत्वा कलहो न कातब्बो।  
तिण्णं भिक्खवे भिक्खूनन् ति आदि एकेन्ऽ एकेनापि अङ्गेन तज्जनीयकम्मं कातुं वट्टती ऽति दस्सनत्थं वुत्तं। तज्जनीयस्स हि विसेसेन भण्डनकारकत्तं अङ्गं नियसस्स अभिण्हापत्तिकत्तं पब्बाजनीयस्स कुलदूसकत्तं वुत्तं। इमेसु पन तीसु अङ्गेसु येन केनचि सब्बानि पि कातुं वट्टति। यदि एवं यं चम्पेय्यक्खन्धके वुत्तं तज्जनीयकम्मारहस्स निस्सयकम्मं करोति ॥।पे॥। उपसम्पदारहं अब्भेति। एवं खो उपालि अधम्मकम्मं होति अविनयकम्मञ् च। एवञ् च पन सङ्घो सातिसारो होती ऽति इदं विरुज्झती ऽति चे। इदञ् च न विरुज्झति। कस्मा। वचनत्थानत्ततो। तज्जनीयकम्मारहस्सा ऽति इमस्स हि वचनस्स कम्मसन्नित्थानं अत्थो। तिण्णं भिक्खवे भिक्खूनन् ति आदिवचनस्स अङ्गसभावो। तस्मा यदा सङ्घेन सन्निपतित्वा इदं नाम इमस्स भिक्खुनो कम्मं करोमा ऽति सन्निट्ठानं कतं होति, तदा सो कम्मारहो नाम होति, तस्मा इमिना लक्खणेन तज्जनीयादिकम्मारहस्स नियसकम्मादि करणं अधम्मकम्मञ् च्ऽ एव अविनयकम्मञ् चा ऽति वेदितब्बं।

[पगे ११५७]  
च्व्_इ।५-१३] चूऌअवग्ग-वण्णना ११५७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] यस्स पन भण्डनकारकादीसु अङ्गेसु अञ्ञतरं अङ्गं अत्थि, तस्स कातुंइ आकङ्खमानो सङ्घो यथानुञ्ञातेसु अङ्गेसु च कम्मेसु च येन केनचि अङ्गेन यं किञ्चि कम्मं ववत्थपेत्वा तं भिक्खुं कम्मारहं कत्वा कम्मं करेय्य। अयम् एत्थ विनिच्छयो।  
एवं पुब्बेन्ऽआपरं समेति। तत्थ किञ्चा ऽपि तज्जनीयकम्मे भण्डनकारकवसेन कम्मवाचा वुत्ता, अथ खो बालस्स अब्यत्तस्स आपत्तिबहुलस्स तज्जनीयकम्मं करोन्तेन बालाब्यत्तवसेन कम्मवाचा कातब्बा। एवं हि भूतेन वत्थुना कतं कम्मं होति, नच अञ्ञस्स कम्मस्स वत्थुना। कस्मा। यस्मा इदं पि अनुञ्ञातन् ति। एस्ऽ एव नयो सब्बत्थ। अट्ठारस सम्मा वत्तनवत्थूनि पारिवासिकक्खन्धके वण्णयिस्साम।  
[च्व्_इ।६:] लोमं पातेन्ती ऽति पन्नलोमा होन्ति, भिक्खू अनुवत्तन्ती ऽति अत्थो। नेत्थारं वत्तन्ती ऽति नित्थरन्तानं एतन् ति नेत्थारं। येन सक्का निस्सारणा नित्थरितुं तं अट्ठार-- सविधं सम्मा वत्तन्ती ऽति अत्थो। कित्तकं कालं वत्तं पूरेतब्बन् ति। दस वा वीसं वा दिवसानि। इमस्मिं हि कम्मक्खन्धके एत्तकेन वत्तं पूरेतब्बम् एव होति।  
सेय्यसकवत्थुस्मिं। अपिस्सु भिक्खू पकतत्ता ऽति [च्व्_इ।९:] अपिस्सु भिक्खू निच्चब्यावटा होन्ति। सेसं तज्जनीयकम्मे वुत्तसदिसम् एव।  
अस्सजिपुनब्बसुकवत्थुं सङ्घादिसेसवण्णनायं वुत्तं।  
[च्व्_इ।१४:] कायिकेन दवेना ऽति आदीसु पन्ऽ एत्थ। कायिको दवो नाम कायिककीऌआ वुच्चति। सेसपदद्वये ऽपि एस्ऽ एव नयो। कायिको अनाचारो नाम कायद्वारे पञ्ञत्तसिक्खापदवीतिक्कमो वुच्चति। सेसपदद्वये ऽपि एस्ऽ एव नयो। कायिकं उपघातिकं नाम कायद्वारे पञ्ञत्तसिक्खापदस्स असिक्खाभावेन उपहननं वुच्चति। नासनं विनासनन् ति अत्थो।

[पगे ११५८]  
११५८ समन्तपासादिका [च्व्_इ।१४-२०  
सेसपदद्वये ऽपि एस्ऽ एव नयो। कायिको मिच्छाजीवो नाम पटिक्खितवेज्जकम्मादिवसेन तेलपचनारिट्ठपचनादीनि। वाचसिको मिच्छाजीवो नाम गिहीनं सासनसम्पटिच्छन्नारोचनादीनि। कायिकवाचसिको मिच्छाजीवो नाम तद् उभयं।  
सेसं तज्जनीये वुत्तनयम् एव।  
[च्व्_इ।१८:] सुधम्मवत्थुस्मिं पन। अनपलोकेत्वा ऽति अनापुच्छित्वा। एतद् अवोचाऽति किन् ते तं गहपति थेरानं पटियत्तन् ति सब्बं विवरापेत्वा दिस्वा एतं अवोच। एका च खो इध न्ऽअत्थि यद् इदं तिलसङ्गुऌइका ऽति या अयं तिलसङ्गुऌइका नाम वुच्चति, सा न्ऽ अत्थी ऽति अत्थो। तस्स किर गहपतिनो वंसे आदिम्हि एका पूवविकति अहोसि। तेन तं थेरो जातिया खुंसेतुकामो एवम् आह। यद् एव किञ्ची ऽति एवं बहुबुद्धवचनं रतनं पहाय यं किञ्चिद् एव तिलसङ्गुऌइकवचनं भासितं। कुक्कुटपोतकौदाहरणेन इदं दस्सेति यथा सो न्ऽ एव काकवस्सितं न कुक्कुटवस्सितं अकासि, एवं तया न्ऽ एव भिक्खुवचनं न गिहिवचनं वुत्तन् ति। असम्मुखा कतन् ति आदयो तिका वुत्तप्पकारा येव। अङ्गसमन्नागतो पुरिमेहि असदिसो।  
गिहीनं अलाभायातिआदीसु तत्थ यथा लाभं न लभन्ति, एवं परिसक्कन्तो परक्कमन्तो अलाभाय परिसक्कति नाम। एस नयो अनत्थादीसु।  
[च्व्_इ।२०:] तत्थ अनत्थो ति अत्थभङ्गो। अनत्थाया ऽति अत्थविनासाय। अनावासो ति तस्मिं ठाने अवसनं। गिहीनं बुद्धस्स अवण्णन् ति गिहीनं सन्तिके बुद्धस्स अवण्णं भासति। धम्मिकं पटिस्सवं न सच्चापेती ऽति यथा सच्चो होति एवं न करोति, वस्सावासं पटिस्सुणित्वा न गच्छति अञ्ञं वा एवरूपं न करोति। पञ्चन्नं भिक्खवे ऽति आदि एकङ्गेन पि कम्मारहभावदस्सनत्थं वुत्तं। सेसम् एत्थ उत्तानत्थञ् च्ऽ एव तज्जनीये च वुत्तनयम् एव।

[पगे ११५९]  
च्व्_इ।२५-इइ।१] चूऌअवग्ग-वण्णना ११५९  
[च्व्_इ।२५:] छन्नवत्थुस्मिं। आवासपरम्परञ् च भिक्खवे संसथा ऽति सब्बावासेसु च आरोचेथ। भन्डनकारको ऽति आदीसु भण्डनादिपच्चया आपन्नं आपत्तिं आरोपेत्वा तस्सा अदस्सने येव कम्मं कातब्बं। तिका वुत्तप्पकारा एव।  
सम्मा वत्तनायं पन्ऽ एत्थ तेचत्ताऌईस वत्तानि।  
[च्व्_इ।२७:] तत्थ न अनुद्धंसेतब्बो ति न चोदेतब्बो। न भिक्खु भिक्खूही ऽति अञ्ञो भिक्खु अञ्ञेहि भिक्खुहि न भिन्दितब्बो। न गिहिधजो ति ओदातवत्थानि अच्छिन्नदसानि पुप्फदसानि च न धारेतब्बानि। न तित्थियधजो ति कुसचीरादीनि न धारेतब्बानि। न आसादेतब्बो ति न अपसादेतब्बो। अन्तो वा बहि वाऽति विहारस्स अन्तो वा बहि वा। न तित्थिया ऽति पदत्तयं उत्तानम् एव। सेसं सब्बं पारिवासिकक्खन्धके वण्णयिस्साम। सेसं तज्जनीये वुत्तनयम् एव। आपत्तिया अप्पटिकम्मे उक्खेपनकम्मं इमिना सदिसम् एव।  
[च्व्_इ।३२:] अरिट्ठवत्थुं खुद्धकवण्णनायं वुत्तं। भण्डनकारको ति आदीसु यं दिट्ठिं निस्साय भण्डनादीनी करोति, तस्सा अप्पटिनिस्सग्गे येव कम्मं कातब्बं।  
सेसं तज्जनीये वुत्तनयम् एव। सम्मा वत्तनायं पि हि इध तेचत्ताऌईस येव वत्तानीऽ ति।  
  कम्मक्खन्धकवण्णना निट्ठिता  
    पारिवासिकक्खन्धकवण्णना  
[च्व्_इइ।१:] पारिवासिकक्खन्धके। पारिवासिका ऽति परिवासं परिवसन्ता। तत्थ चतुब्बिधो परिवासो अप्पटिच्छन्नपरिवासो पटिच्छन्नपरिवासो सुद्धन्तपरिवासो समोधानपरिवासो चा ऽति। तेसु यो भिक्खवे अञ्ञो ऽपि अञ्ञतित्थियपुब्बो इमस्मिं धम्मविनये आकङ्खति पब्बज्जं आकङ्खति उपसम्पदं, तस्स चत्तारो मासे परिवासो दातब्बो ति एवं महाखन्धके वुत्तो तित्थियपरिवासो अप्पटिच्छन्नपरिवासो नाम। तत्थ यं वत्तब्बं तं सुवुत्तम् एव।

[पगे ११६०]  
११६० समन्तपासादिका [च्व्_इइ।१  
अयं पन इध अनधिप्पेतो। सेसा नयो, येन सङ्घादिसेसापत्तियो आपन्ना च्ऽ एव होन्ति पटिच्छादिता च, तस्स दातब्बा।  
तेसु यं वत्तब्बं तं समुच्चयक्खन्धके वण्णयिस्साम। एते पन इध अधिप्पेता। तस्मा एतेसु यं किञ्चि परिवासं परिवसन्ता पारिवासिका ऽति वेदितब्बा। पकतत्तानं भिक्खूनन् ति ठपेत्वा नवकतरं पारिवासिकं अवसेसानं अन्तमसो मूलाय पटिकस्सनारहादीनं पि।  
अभिवादनं पच्चुपट्ठानन् ति यं ते अभिवादनादिकं करोन्ति, तं सादियन्ति सम्पटिच्छन्ति न पटिक्खिपन्ती ऽति अत्थो। तत्थ सामीचिकम्मन् ति ठपेत्वा अभिवादनादीनि अञ्ञस्स अनुच्छविकस्स वीजनवातदानदिनो अभिसमाचारिकस्स्ऽ एतं अधिवचनं। आसनाभिहारन् ति आसनस्स अभिहरणं आसनं गहेत्वा अभिगमनं पञ्ञापनम् एव। सेय्याभिहारेऽपि एस्ऽ एव नयो। पादोदकन् ति पादधोवनौदकं। पादपीठन् ति धोतपादठपनकं। पादकठलिकन् ति अधोतपादट्ठपनकं पादघंसनं वा।  
आपत्ति दुक्कतस्सा ऽति सद्धिविहारिकादीनं पि सादियन्तस्स दुक्कटम् एव। तस्मा ते तेन वत्तब्बा अहम् विनयकम्मं करोमि, मय्हं वत्तं मा करोथ मा मं गामप्पवेसनं आपुच्छथा ऽति, सचे सद्धा पब्बजिता कुलपुत्ता तुम्हे भन्ते तुम्हाकं विनयकम्मं करोथा ऽति वत्वा वत्तं करोन्ति येव गामप्पवेसनं पि आपुच्छन्ति येव, वारितकालतो पट्ठाय अनापत्ति। मिथु यथावुड्ढन् ति पारिवासिकेसु अञ्ञमञ्ञं यो यो वड्ढो, तेन तेन नवकतरस्स सादितुं। पञ्च यथावुड्ढन् ति पकतेत्तेहि पि सद्धिं वुड्ढपटिपाटिया एव पञ्च। तस्मा पातिमोक्खे उद्दिस्समाने हत्थपासे निसीदितुं वट्टति।  
महापच्चरियं पन पाऌइया अनिसीदित्वा पाऌइं पहाय हत्थपासं अमुञ्चन्तेन निसीदितब्बन् ति वुत्तं। पारिसुद्धिउपोसथे कयिरमाने सङ्घनवकट्ठाने निसीदित्वा तत्थ्ऽ एव निसिन्नेन अत्तनो पाऌइया पारिसुद्धिउपोसथो कातब्बो।

[पगे ११६१]  
च्व्_इइ।१] चूऌअवग्गे-वण्णना ११६१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] महापच्चरियं पन पाऌइया पारिसुद्धिउपोसथो कातब्बो ऽति वुत्तं। पवारणाय पि सङ्घनवकट्ठाने निसीदित्वा तत्थ्ऽ एव निसिन्नेन अत्तनो पाऌइया पवारेतब्बं, सङ्घेन गण्डिं पहरित्वा भाजियमानं वस्सिकसाटिकं पि अत्तनो पत्तट्ठाने गहेतुं वट्टति। ओणोजनन् ति विस्सज्जनं वुच्चति। सचे हि पारिवासिकस्स द्वे तीणि उद्देसभत्तादीनि पापुणन्ति, अञ्ञातस्स पुग्गलिकभत्तपच्चासा होति, तानि पटिपाटिया गहेत्वा भन्ते हेट्ठा गाहेथ, अज्ज मय्हं भत्तपच्चासा अत्थि, स्वे गण्हिस्सामी ऽति वत्वा विस्सज्जेतब्बानि।  
एवं तानि पुनदिवसेसु गण्हितुं लब्भति। पुनदिवसे सब्बपठमं एतस्स दातब्बन् ति कुरुन्दियं वुत्तम्।  
यदि पन न गण्हति न विस्सज्जेति पुनदिवसे न लब्भति। इदं ओणोजनं नाम पारिवासिकस्स्ऽ एव उद्दिस्स अनुञ्ञातं।  
कस्मा। तस्स हि सङ्घनवकट्ठाने निसिन्नस्स भत्तग्गे यागुखज्जकादीनि पापुणन्ति वा न वा, तस्मा सो भिक्खाचारेन मा किलमित्था ऽति इदम् अस्स सङ्गहकरणत्थं उद्दिस्स अनुञ्ञातं। भत्तन् ति आगतागतेहि वुड्ढपटिपाटिया गहेत्वा गन्तब्बं विहारे सङ्घस्स चतुसालभत्तं एतं यथावुड्ढं लभति। पाऌइया पन गन्तुं वा ठातुं वा न लभति, तस्मा पाऌइतो ओसक्कित्वा हत्थपासे ठितेन हत्थं पसारेत्वा, यथा सेनो निपतित्वा गण्हाति, एवं गण्हितब्बं। आरामिकसमणुद्देसेहि आहरापेतुं न लभति। सचे सयम् एव आहरन्ति तं वट्टति।  
रञ्ञो महापेऌअभत्ते ऽपि एस्ऽ एव नयो। चतुसालभत्ते पन सचे ओणोजनं कत्तुकामो होति, अत्तनो अत्थाय उक्खिते पिण्डे अज्ज मे भत्तं अत्थि स्वे गण्हिस्सामी ऽति वत्तब्बं पुनदिवसे द्वे पिण्डे लभति ऽति महापच्चरियं वुत्तं।  
उद्देसभत्तादीनि पि पाऌइतो ओसक्कित्वा ऽव गहेतब्बानि।  
यत्थ पन निसीदापेत्वा परिविसन्ति, तत्थ सामणेरानं जेट्ठकेन भिक्खूनं सङ्घनवकेन हुत्वा निसीदितब्बं।

[पगे ११६२]  
११६२ समन्तपासादिका [च्व्_इइ।१  
इदानि या अयं सम्मा वत्तना वुत्ता। तत्थ न उपसम्पादेतब्बन् ति, उपज्झायेन हुत्वा न उपसम्पादेतब्बं, वत्तं निक्खिपित्वा पन उपसम्पादेतुं वट्टति। आचरियेन हुत्वा कम्मवाचापि न सावेतब्बा, अञ्ञस्मिं असति वत्तं निक्खिपित्वा सावेतुण्टति। न निस्सयो दातब्बो ति आगन्तुकानं निस्सयो न दातब्बो, येहि पि पकतिया ऽव निस्सयो गहितो, ते वत्तब्बा अहं विनयकम्मं करोमि, असुकत्थेरस्स नाम सन्तिके निस्सयं गण्हथ मय्हं वत्तं मा करोथ मा मं गामप्पवेसनं आपुच्छथा ऽति। सचे एवं वुत्ते ऽ पि करोन्ति येव वारितकालतो पट्ठाय करोन्तेसु पि ऽस्स अनापत्ति। न सामणेरो ति अञ्ञो सामणेरो न गहेतब्बो, उपज्झं दत्वा गहितसामणेरापि वत्तब्बा अहं विनयकम्मं करोमि, मय्हं वत्तं मा करोथ मा मं गामप्पवेसनं आपुच्छथा ऽति। सचे एवं वुत्ते ऽपि करोन्ति येव, वारितकालतो पट्ठाय करोन्तेसु पि ऽस्स अनापत्ति। भिक्खुणोवादकसम्मति नाम अधिपच्चट्ठानभूता पटिक्खित्ता, तस्मा भिक्खुसङ्घस्स वत्तब्बं भन्ते अहं विनयकम्मं करोमि, भिक्खुणोवादकं जानाथा ऽति। पटिबलस्स वा भिक्खुनो भारो कातब्बो। आगता च भिक्खुनियो सङ्घस्स सन्तिकं गच्छथ, सङ्घो वो ओवाददायकं जानिस्सती ऽति वा अहं विनयकम्मं करोमि, असुकभिक्खुस्स नाम सन्तिकं गच्छथ, सो वो ओवादं दस्सती ऽति वा वत्तब्बा। सा आपत्ती ऽति सुक्कविसट्ठिया परिवासे दिन्ने पुन सुक्कविसट्ठि नापज्जितब्बा। अञ्ञा वा तादिसिका ऽति कायसंसग्गादि गरुकापत्ति। ततो वा पापिट्ठतरा ऽति पाराजिकापत्ति। सत्तसु आपत्तिसु दुब्भासितापत्ति पापिट्ठा दुक्कटापत्ति पापिट्ठतरा दुक्कटापत्ति पापिट्ठा पाटिदेसनीयापत्ति पापिट्ठतरा। एवं पाचित्तियथुल्लच्चयसङ्घादिसेसपाराजिकापत्तीसु नयो वेदितब्बो। तासं वत्थूसु पि दुब्भासितवत्थु पापिट्ठं दुक्कटवत्थु पापिट्ठतरन् ति पुरिमनयेन्ऽ एव भेदो वेदितब्बो। पण्णत्तिवज्जे सिक्खापदे पन वत्थु पि आपत्ति पि पापिट्ठा। लोकवज्जे पन उभयं पि पापिट्ठतरं।

[पगे ११६३]  
च्व्_इइ।१] चूऌअवग्ग-वण्णना ११६३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कम्मन् ति परिवासकम्मवाचा वुच्चति तं कम्मं अकतं दुक्कटन् ति आदीहि वा किं इदं कम्मं नाम कसिकम्मं गोरक्खकम्मन् ति आदीहि वा वचनेहि न गरहितब्बं। कम्मिका ऽ ति येहि भिक्खूहि कम्मं कतं , ते कम्मिका ऽति वुच्चन्ति। ते बाला अब्यत्ता ऽति आदीहि वचनेहि न गरहितब्बा। न सवचनीयं कातब्बन् ति पलिबोधनथाय वा पक्कोसनत्थाय वा सवचनीयं न कातब्बं, पलिबोधनत्थाय हि करोन्तो अहं आयस्मन्तं इमस्मिं वत्थुस्मिं सवचनीयं करोमि, इमम्हा आवासा एकपदं पि मा पक्कमि याव न तं अधिकरणं वूपसन्तं होती ऽति एवं करोति। पक्कोसनत्थाय करोन्तो अहं ते सवचनीयं करोमि, एहि मया सद्धिं विनयधरानं सम्मुखीभावं गच्छाही ऽति एवं करोति, तद् उभयं पि न कातब्बं। न अनुवादो ति विहारजेट्ठकट्ठानं न कातब्बं, पातिमोक्खुद्देसकेन वा धम्मज्झेसकेन वा न भवितब्बं। तेरससु सम्मतीसु एकसम्मतिवसेन पि इस्सरियकम्मं न कातब्बं। न ओकासो ति करोतु मे आयस्मा ओकासं, अहं तं वत्तुकामो ति एवं पकतत्तस्स ओकासो न कातब्बो, वत्थुना वा आपत्तिया वा न चोदेतब्बो, अयन् ते दोसो ति न सारेतब्बो। न भिक्खू भिक्खूहि सम्पयोजेतब्बन् ति आञ्ञमञ्ञं पयोजेत्वा कलहो न कारेतब्बो। पुरतो ति सङ्घत्थेरेन हुत्वा पुरतो न गन्तब्बं द्वादसहत्थं उपचारं मुञ्चित्वा एककेन गन्तब्बं। निसीदने ऽपि एस्ऽ एव नयो। आसनपरियन्तो ति भत्तग्गादीसु सङ्घनवकासनपरियन्तो नाम, स्वा ऽस्स दातब्बो, तत्थ निसीदितब्बं। सेय्यपरिवन्तो ति सेय्यानं परियन्तो सब्बलामकं मञ्चपिठं। अयं हि वस्सग्गेन अत्तनो पत्तट्ठाने सेय्यं गहेतुं न लभति।

[पगे ११६४]  
११६४ समन्तपासादिका [च्व्_इइ।१।  
सब्बभिक्खूहि विचिनित्वा गहितावसेसा पन मङ्कुणगूथभरिता वेत्तवाकादिविनद्धा लामकसेय्या अस्स दातब्बा। विहारपरियन्तो ति यथा च सेय्या एवं वसनं आवासो ऽपि वा वस्सग्गेन अत्तनो पत्तट्ठाने तस्स न वट्टति। सब्बभिक्खूहि विचिनित्वा गहितावसेसा पन रजोहतभूमिजतुकमूसिकभरिता पण्णसाला अस्स दातब्बा। सचे पकतत्ता सब्बे रुक्खमूलिका अब्भोकासिका वा होन्ति छन्नं न उपेन्ति। सब्बे ऽपि एतेहि विस्सट्ठावासा नाम होन्ति। तेसु यं इच्छति तं लभति। वस्सूपनायिकदिवसे पन पच्चयं एकपस्से ठत्वा वस्सग्गेन गण्हितुं लभति सेनासनं पन न लभति। निवद्धवस्सावासिकं सेनासनं गण्हितुकामेन वत्तं निक्खिपित्वा गहेतब्बं। तेन च सो सादितब्बो ति यं अस्स आसनादिपरियन्तं भिक्खू देन्ति, सो एव सादितब्बो। पुरेसमणेन वा पच्छासमणेन वा ऽति ञातिपवारितट्ठाने एत्तके भिक्खू गहेत्वा आगच्छथा ऽति निमन्तितेन भन्ते असुकं नाम कुलं भिक्खू निमन्तेति, एथ तत्थ गच्छामाऽति एवं संविधाय भिक्खू पुरेसमणेन वा पच्छासमणेन वा कत्वा न गन्तब्बं। भन्ते असुकस्मिं नाम गामे मनुस्सा भिक्खूनं आगमनं इच्छन्ति, साधु वत सचे तेसं सङ्गहं करेय्याथा ऽति एवञ् च पन परियायेन कथेतुं वट्टति। न आरञ्ञकङ्गन् ति आगतागतानं आरोचेतुं हरायमानेन अरञ्ञिकधुतङ्गं न समादातब्बं। येन पि पकतिया समादिन्नं तेन दुतियं भिक्खुं गहेत्वा अरञ्ञे अरुणं उट्ठापेतब्बं न च एककेन गन्तब्बं। तथा भत्तग्गादीसु आसनपरियन्ते निसज्जाय हरायमानेन पिण्डपातिकधुतङ्गं पि न समादातब्बं। यो पन पकतिया पिण्डपातिको तस्स पटिसेधो न्ऽअत्थि।

[पगे ११६५]  
च्व्_इइ।१] चूऌअवग्गे-वण्णना ११६५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] न च तप्पच्चया ऽति निहतभत्तो हुत्वा विहारे येव निसीदित्वा भुञ्जन्तो रत्तियो गणिस्सामी ऽति गच्छतो गामे भिक्खू दिस्वा अनारोचेन्तस्स रत्तिच्छेदो सिया ऽति इमिना कारणेन पिण्डपातो न नीहरापेतब्बो। मा मं जानिंसू ऽति मा मं एकभिक्खु पि जानातूऽति इमिना अज्झासयेन विहारे सामणेरेहि पचापेत्वा भुञ्जितुं पि न लभति। गामं पिण्डाय पविसितब्बम् एव। गिलानस्स पन नवकम्माअचरियुपज्झायकिच्चादीसु पसुतस्स वा विहारे येव अच्छितुं वट्टति, सचे गामे अनेकसता भिक्खू विचरन्ति न सक्का होति आरोचेतुं, गामकावासं गन्त्वा सभागट्ठाने वसितुं वट्टति।  
आगन्तुकेनापि किञ्चि विहारं आगतेन तत्थ भिक्खूनं आरोचेतब्बं। सचे सब्बे एकट्ठाने ठिते पस्सति, एकट्ठाने ठितेन्ऽ एव आरोचेतब्बं। अथ रुक्खमूलादीसु विसुं विसुं ठिता होन्ति, तत्थ तत्थ गन्त्वा आरोचेतब्बं। सञ्चिच्च अनारोचेन्तस्स रत्तिच्छेदो च होति वत्तभेदे च दुक्कटं।  
अथ विचिनन्तो एकच्चे न पस्सति रत्तिच्छेदो ऽव होति न वत्तभेदे दुक्कटं। आगन्तुकस्सा ऽति अत्तनो वसनविहारं आगतस्सापि एकस्स वा बहुन्नं वा वुत्तनयेन्ऽएव आरोचेतब्बं। रत्तिच्छेदवत्तभेदा ऽपि च्ऽ एत्थ वुत्तनयेन्ऽ एव वेदितब्बा। सचे आगन्तुका मुहुत्तं विस्समित्वा वा अविस्समित्वा वा एवं विहारमज्झे न गच्छन्ति, तेसं पि आरोचेतब्बं। सचे तस्स अजानन्तस्स्ऽएव गच्छन्ति, अयञ् च पन गतकाले जानाति, गन्त्वा आरोचेतब्बं। सम्पापुणितुं असक्कोन्तस्स रत्तच्छेदो ऽव होति न वत्तभेदे दुक्कटं।  
येऽ पि अन्तोविहारं अपविसित्वा उपचारसीमं ओक्कमित्वा गच्छन्ति, अयञ् च नेसं छत्तसद्दं वा उकासितसद्दं वा खिपितसद्दं वा सुत्वा आगन्तुकभावं जानाति, गन्त्वा आरोचेतब्बं,

[पगे ११६६]  
११६६ समन्तपासादिका [च्व्_इइ।१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] गतकाले जानन्तेनापि अनुबन्धित्वा आरोचेतब्बम् एव। सम्पापुणितुं असक्कोन्तस्स रत्तिच्छेदो ऽव होति न वत्तभेदे दुक्कटं। यो ऽपि रत्तिं आगन्त्वा रत्तिं येव गच्छति, सो पि ऽस्स रत्तिच्छेदं करोति। अञ्ञातत्ता पन वत्तभेदे दुक्कटं न्ऽअत्थि। सचे अजानित्वा ऽव अब्भानं करोति अकतम् एव होतीऽति कुरुन्दियं वुत्तं।  
तस्मा अधिका रत्तियो गणेत्वा कातब्बं। अयं अपण्णकपटिपदा। नदीआदीसु नावाय गच्छन्तं पि परतीरे ठितं पि आकासे गच्छन्तं पि पब्बतथलारञ्ञादीसु दूरे ठितं पि भिक्खुं दिस्वा, सचे भिक्खू ऽति ववत्थानं अत्थि, नावादीहि गन्त्वा महासद्दं कत्वा वा वेगेन अनुबन्धित्वा वा आरोचेतब्बं। अनारोचेन्तस्स रत्तिच्छेदो च्ऽ एव वत्तभेदे च दुक्कटं होति। सचे वायमन्तो ऽपि सम्पापुणितुं वा सावेतुं वा न सक्कोति, रत्तिच्छेदो ऽव होति न वत्तभेदे दुक्कटं। सङ्घसेनाभयत्थेरो पन विसयाविसयवसेन कथेसि। विसये किर अनारोचेन्तस्स रत्तिच्छेदो च्ऽ एव वत्तभेदे दुक्कटञ् च होति, अविसये पन उभयं पि न्ऽ अत्थी ऽति। करवीकतिस्सत्थेरो पन समणो अयन् ति ववत्थानं येव पमाणं, सचेऽ पि अविसयो होति, वत्तभेदे दुक्कटम् एव न्ऽ अत्थि रत्तिच्छेदो पन होति येवा ऽति आह। उपोसथे ऽति उपोसथं सम्पापुणिस्सामा ऽति आगन्तुका हि भिक्खू आगच्छन्ति, इद्धिया गन्त्वा पि उपोसथभावं ञत्वा ओतरित्वा उपोसथकम्मं करोन्ति, तस्मा अगन्तुकसोधनत्थं उपोसथदिवसे आरोचेतब्बं। पवारणाय पि एस्ऽ एव नयो। गिलानो ति गन्तुं असमत्थो। दूतेना ऽति एत्थापि अनुपसम्पन्नं पेसेतुं न वट्टति। भिक्खुं पेसेत्वा आरोचापेतब्बं। अभिक्खुको आवासो ति सुञ्ञो विहारो, यत्थ एको ऽपि भिक्खु न्ऽ अत्थि, तत्थ वासत्थाय न गन्तब्बं। न हि तत्थ वुट्ठा रत्तियो गणनूपगा होन्ति।  
पकतत्तेन पन सद्धिं वट्टति। दसविधन्तराये पन।

[पगे ११६७]  
च्व्_इइ।१] चूऌअवग्ग-वण्णना ११६७  
सचे ऽपि रत्तियो गणनूपगा न होन्ति, अन्तरायतो परिमुच्चनत्थाय गन्तब्बम् एव। तेन वुत्तं अञ्ञत्र अन्तराया ऽति। नानासंवासकेहि सद्धिम् विनयकम्मं कातुं न वट्टति। तेसं अनारोचने ऽपि रत्तिच्छेदो न्ऽअत्थि, अभिक्खुकावाससदिसम् एव होति। तेन वुत्तं यत्थ्ऽ अस्सु भिक्खू नानासंवासका ऽति। सेसं उपोसथक्खन्दके वुत्तनयम् एव। एकच्छन्ने आवासे ऽति आदीसु, आवासो नाम वसनत्थाय कतं सेनासनं। अनावासो नाम चेतियघरं बोधिघरं सम्मज्जनीअट्टको दारुअट्टको पानीयमाऌओ वच्चकुटी द्वारकोट्ठको ति एवम् आदि। ततियपदेन तद् उभयं गहितं। एतेसु यत्थ कत्थचि एकच्छन्ने छदनतो उदकपतनट्ठानपरिच्छिन्ने ओकासे उक्खित्तको वसितुं न लभति, पारिवासिको पन अन्तोआवासे येव न लभती ऽति महापच्चरियं वुत्तं। महाअट्ठकथायं पन अविसेसेन उदकपातेन वारितन् ति वुत्तं। कुरुन्दियं एतेसु पञ्चवण्णछदनबद्धट्ठानेसु पारिवासिकस्स च उक्खित्तस्स च पकतत्तेन सद्धिं वसनं उदकपातेन वारितन् ति वुत्तं। तस्मा नानूपचारेऽपि एकच्छन्ने न वट्टति। सचे पन्ऽ एत्थ तदहुपसम्पन्ने ऽपि पकतत्ते पठमं पविसित्वा निपन्ने लट्ठीवस्सो ऽपि पारिवासिको पच्छा पविसित्वा जानन्तो निपज्जति, रत्तिच्छेदो च्ऽ एव वत्तभेदे दुक्कटञ् च। अजानन्तस्स रत्तिच्छेदो ऽव न वत्तभेदे दुक्कटं। सचे पन तस्मिं पठमं निपन्ने पच्छा पकतत्तो पविसित्वा निपज्जति, पारिवासिको च जानाति रत्तिच्छेदो च्ऽ एव वत्तभेदे च दुक्कटं। नो चे जानाति, रत्तिच्छेदो ऽव न वत्तभेदे दुक्कटं। वुट्ठातब्बं निमन्तेतब्बो ति तदहुपसम्पन्नं पि दिस्वा वुट्ठातब्बम् एव वुट्ठाय च अहं इमिना सुखनिसिन्नो वुट्ठापितो ति परम्मुखेन न गन्तब्बं। इदं आचरिय आसनं, एत्थ निसीदथा ऽति एवं निमन्तेतब्बो येव। नवकेन पन महाथेरं ओबद्धं करोमी ऽति पारिवासिकत्थेरस्स सन्तिकं न गन्तब्बं। एकासने ऽति समानवस्सिकासने मञ्चे वा पीठे वा न छमायम् निसिन्ने ऽति पकतत्ते भूमियं निसिन्ने इतरेन अन्तमसो तिणसन्थरे ऽपि उच्चतरे वालिकथले ऽपि वा न निसीदितब्बं।

[पगे ११६८]  
११६८ समन्तपासादिका [च्व्_इइ।१   
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] द्वादसहत्थं पन उपचारं मुञ्चित्वा निसीदितुं वट्टति। न एकचङ्कमे ऽति सहायेन विय सद्धिं एकस्मिं चङ्कमेन चङ्कमितब्बं। छमायं चङ्कमती ऽति छमायं चङ्कमन्ते। अयम् एव वा पाठो।  
अयं पन्ऽ एत्थ अत्थो। अकतपरिच्छेदाय भूमिया चङ्कमन्ते परिच्छेदं कत्वा वालिकं आकिरित्वा आलम्बनं योजेत्वा कतचङ्कमे नीचे ऽपि न चङ्कमितब्बं। को पन वादो इट्ठकचयेन सम्पन्ने वेदिकपरिक्खित्ते ऽपि, सचे पन पाकारपरिक्खित्तो होति द्वारकोट्ठकयुत्तो पब्बतन्तरवनन्तरगुम्बन्तरेसु वा सुपटिच्छन्नो, तादिसे चङ्कमे चङ्कमितुं वट्टति। अपटिच्छन्ने ऽपि अपचारं मुञ्चित्वा वट्टति। वुड्ढतरेना ऽति एत्थ, सचे वुड्ढतरे पारिवासिके पठमं निपन्ने इतरो जानन्तो पच्छा निपज्जति, रत्तिच्छेदो च्ऽ अस्स होति वत्तभेदे च दुक्कटं। वुड्ढतरस्स पन रत्तिच्छेदो ऽव न वत्तभेदे दुक्कटं।  
अजानित्वा निपज्जति द्विन्नं पि वत्तभेदो न्ऽअत्थि, रत्तिच्छेदो पन होति। अथ नवके पारिवासिके पठमं निपन्ने वुड्ढतरो निपज्जति नवको च जानाति, रत्तिं च्ऽअस्स छिज्जति वत्तभेदे च दुक्कटं होति, वुड्ढतरस्स रत्तिच्छेदो ऽव न वत्तभेदो। नो चे जानाति, द्विन्नं पि वत्तभेदो न्ऽअत्थि रत्तिच्छेदो पन होति। सचे द्वे ऽपि अपच्छा अपुरिमं निपज्जन्ति वुड्ढतरस्स रत्तिच्छेदो ऽव इतरस्स वत्तभेदो ऽपी ऽति कुरुन्दियं वुत्तं। द्वे पारिवासिका समवस्सा एको पठमं निपन्नो एको जानन्तो ऽव पच्छा निपज्जति, रत्ति च छिज्जति वत्तभेदे च दुक्कटं। पठमं निपन्नस्स रत्तिच्छेदो ऽव न वत्तभेदो। सचे पच्छा निपज्जन्तो ऽपि न जानाति, द्विन्नं पि वत्तभेदो न्ऽ अत्थि रत्तिच्छेदो पन होति।

[पगे ११६९]  
च्व्_इइ।१,२,३] चूऌअवग्ग-वण्णना ११६९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे द्वे ऽपि अपच्छा अपुरिमं निपज्जन्ति, द्विन्नं रत्तिच्छेदो येव न वत्तभेदो। सचे हि द्वे पारिवासिका एकतो वसेय्यं, ते अञ्ञमञ्ञस्स अज्झाचारं ञत्वा अगारवा विप्पटिसारिनो वा हुत्वा पापिट्ठतरं वा आपत्तिं आपज्जेय्युं विब्भमेय्युं वा, तस्मा नेसं सहसेय्या सब्बप्पकारेन पटिक्खित्ता ऽति। सेसं वुत्तनयेन्ऽ एव वेदितब्बं। मूलाय पटिकस्सनारहादयो च्ऽ एत्थ पारिवासिकादीनं पकतत्तट्ठाने ठिता ऽति वेदितब्बा।  
पारिवासिकचतुत्थो चे भिक्खवे परिवासन् ति एत्थ, पारिवासिकं चतुत्थं कत्वा अञ्ञमञ्ञस्स परिवासदानादीनि कातुं न वट्टति येव। एतेस्व्ऽ एव्ऽ आयं गणपूरको न होति, सेससङ्घकम्मेसु होति। गणे पन अप्पहोन्ते वत्तं निक्खिपापेत्वा गणपूरको कातब्बो ति।  
   पारिवासिकवत्तकथा निट्ठिता  
[च्व्_इइ।२:] इमम् पन वत्तकथं सुत्वा विनयधर-उपालित्थेरस्स रहोगतस्स एवम् परिवितक्को उदपादि, भगवता बहुं पारिवासिकवत्तं पञ्ञत्तं कतीहि नु खो एत्थ कारणेहि रत्तिच्छेदो होती ति। सो भगवन्तं उपसङ्कमित्वा भगवन्तं एतम् अत्थं पुच्छि। भगवा ऽपि अस्स ब्याकासि।  
तेन वुत्तं अथ खो आयस्मा उपालि ॥।पे॥। रत्तिच्छेदा ऽति। तत्थ सहवासो ऽति य्व्ऽ आयं पकतत्तेन भिक्खुना सद्धिं एकच्छन्ने ति आदिना नयेन वुत्तो एकतो वासो विप्पवासो ति एककस्स्ऽ एव वासो। अनारोचना ऽति आगन्तुकादीनं अनारोचना। एतेसु तीसु एकेकेन कारणेन रत्तिच्छेदो होति।  
[च्व्_इइ।३:] न सक्कोन्ती ऽति सङ्घस्स महन्तताय तत्र तत्र गन्त्वा सब्बेसं आरोचेतुं असक्कोन्ता सोधेतुं न सक्कोन्ति। परिवासम् निक्खिपामि वत्तं निक्खिपामी ऽति इमेसु द्वीसु पदेसु एकेकेना ऽपि निक्खित्तो होति परिवासो द्वीहि पि सुनिक्खित्तो येव।  
समादाने ऽपि एस्ऽ एव नयो। एवं वत्तं समादियित्वा परिवुट्ठपरिवासस्स मानत्तं गण्हतो पुन समादानवत्तकिच्चं न्ऽअत्थि।

[पगे ११७०]  
११७० समन्तपासादिका [च्व्_इइ।३,४,७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] समादिन्नवत्तो येव हि एस तस्मा ऽस्स छारत्तं मानत्तं दातब्बं। चिण्णमानत्तो ऽव अब्भेतब्बो। एवं अनापत्तिको हुत्वा सुद्धन्ते पतिट्ठितो तिस्सो सिक्खा पूरेत्वा दुक्खस्स्ऽ अन्तं करिस्सती ऽति।  
 परिवासकथा निट्ठिता    
[च्व्_इइ।४:] मूलाय पटिकस्सनारहा भिक्खू सादियन्ति पकतत्तानन् ति ठपेत्वा नवकतरं मूलाय पटिकस्सनारहं अवसेसानं अन्तमसो पारिवासिकादीनं पि। इमेसञ् हि पारिवासिकमूलाय पटिकस्सनारहमानत्तारहमानत्तचारिकाब्भानारहानं पञ्चन्नं ठपेत्वा अत्तनो अत्तनो नवकतरं। सेसा सब्बे पकतत्ता एव। कस्मा। मिथु यथावुड्ढं अभिवादनादीनं अनुञ्ञातत्ता। तेन वुत्तं अवसेसानं अन्तमसो पारिवासिकादीनं पी ऽति। मूलाय पटिकस्सनारहादीनं लक्खणं पन तेसं परतो आविभविस्सति। सेसम् एत्थ इतो परेसु पि मानत्तारहादिवत्तेसु च पारिवासिकवत्तेसु वुत्तनयेन्ऽ एव वेदितब्बं। ,मूलाय पटिकस्सनारहचतुत्थो चे ऽति आदीसु पि। यथ्ऽ एव पारिवासिको एवं एते ऽपि एतेसु विनयकम्मेसु न गणपूरका होन्ति।  
[च्व्_इइ।७:] सेससङ्घकम्मेसु होन्ति। मानत्तचारिकस्स वत्तेसु देवसिकं आरोचेतब्बन् ति विसेसो। रत्तिच्छेदेसु ऊने गणे ऽति एत्थ गणो ति चत्तारो वा अतिरेका वा। तस्मा सचे ऽपि तीहि भिक्खूहि सद्धिं वसति रत्तिच्छेदो होति येव। मानत्तनिक्खेपसमादानेसु वुत्तसदिसो ऽव विनिच्छयो। सेसं सब्बत्थ उत्तानम् एवा ऽति।  
    पारिवासिकक्खन्धकवण्णना निट्ठिता     
    समुच्चयक्खन्धकवण्णना  
[च्व्_इइइ।१:] समुच्चयक्खन्धके। छारत्तं मानत्तन् ति एत्थ चतुब्बिधं मानत्तं अप्पटिच्छन्नमानत्तं पटिच्छन्नमानत्तं पक्खमानत्तं समोधानमानत्तन् ति। तत्थ अप्पटिच्छन्नमानत्तं नाम यं अप्पटिच्छन्नाय आपत्तिया परिवासं अदत्वा केवलं आपत्तिं आपन्नभावेन्ऽ एव मानत्तारहस्स मानत्तं दिय्यति।

[पगे ११७१]  
[च्व्_इइ।१] चूऌअवग्ग-वण्णना ११७१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पटिच्छन्नमानत्तं नाम यं पटिच्छन्नाय आपत्तिया परिवुट्ठपरिवासस्स दिय्यति। पक्खमानत्तं नाम यं पटिच्छन्नाय वा अप्पटिच्छन्नाय वा आपत्तिया अड्ढमासं भिक्खुणीनं दिय्यति। समोधानमानत्तं नाम यं ओधाय एकतो कत्वा दिय्यति। तेसु इदं अप्पटिच्छन्नाय आपत्तिया छारत्तं मानत्तन् ति वचनतो अप्पटिच्छन्नमानत्तन् ति वेदितब्बं। तं देन्तेन सचे एकं आपत्तिं आपन्नो होति इध वुत्तनयेन्ऽ एव दातब्बं। सचे द्वे वा तिस्सो वा तद् उत्तरि वा आपन्नो, यथ्ऽ एव एकं आपत्तिन् ति वुत्तं एवं द्वे आपत्तियो तिस्सो आपत्तियो ति वत्तब्बं। तद् उत्तरि पन सचे ऽपि सतं वा सहस्सं वा होति, सम्बहुला ऽति वत्तब्बं।  
नानावत्थुकायो ऽपि एकतो कत्वा दातब्बं तासं दानविधिं परिवासदाने कथयिस्साम। एवं आपत्तिवसेन कम्मवाचं कत्वा दिन्ने मानत्ते एवम् एतं धारयामी ऽति कम्मवाचापरियोसाने माऌअकसीमायम् एव मानत्तं समादियामि वत्तं समादियामी ऽति वुत्तनयेन्ऽ एव वत्तं समादातब्बं। समादियित्वा तत्थ्ऽएव सङ्घस्स आरोचेतब्बं। आरोचेन्तेन च एवं आरोचेतब्बं अहं भन्ते एकं आपत्तिं आपज्जिं सञ्चेतनिकं सुक्कविसट्ठिम् अप्पऽइच्छन्नं, सो ऽहं सङ्घं एकिस्सा आपत्तिया सञ्चेतनिकाय सुक्कविसट्ठिया अप्पटिच्छन्नाय छारत्तं मानत्तं याचिं।  
तस्स मे सङ्घो एकिस्सा आपत्तिया सञ्चेतनिकाय सुक्कविसत्थिया अप्पटिच्छन्नाय छारत्तं मानत्तं अदासि, सो ऽहं मानत्तं चरामि वेदियाम्ऽ अहं भन्ते, वेदियती ऽति मं सङ्घो धारेतू ऽति। इमं च पन अत्थं गहेत्वा याय कायचि वाचाय आरोचेतुं वट्टति येव। आरोचेत्वा सचे निक्खिपितुकामेन वुत्तनयेन्ऽएव सङ्घमज्झे निक्खिपितब्बं। माऌअकसीमतो भिक्खूसु निक्खन्तेसु एकस्स सन्तिके निक्खिपितुं वट्टति। माऌअकसीमतो निक्खमित्वा सतिं पटिलभन्तेन सह गच्छन्तस्स सन्तिके निक्खिपितब्बं।

[पगे ११७२]  
११७२ समन्तपासादिका [च्व्_इइइ।१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे सोऽ पि पक्कन्तो अञ्ञस्स यस्स माऌअके नारोचितं, तस्स आरोचेत्वा निक्खिपितब्बं। आरोचेन्तेन पन अवसाने वेदियती ऽति मं आयस्मा धारेन्तू ऽति वत्तब्बं। द्विन्नं आरोचेन्तेन आयस्मन्ता धारेन्तू ऽति वत्तब्बं। तिण्णं आरोचेन्तेन आयस्मन्तो धारेन्तू ऽति वत्तब्बं निक्खित्तकालतो पट्ठाय पकतत्तट्ठाने तिट्ठति। सचे अप्पभिक्खुको विहारो होति, सभागा भिक्खू वसन्ति, वत्तं अनिक्खिपित्वा अन्तोविहारे येव रत्तियो गणेतब्बा। अथ न सक्का सोधेतुं। वुत्तनयेन्ऽएव वत्तं निक्खिपित्वा पच्चूससमये ऽव चतूहि पञ्चहि वा भिक्खूहि सद्धिं परिक्खित्तस्स विहारस्स परिक्खेपतो अपरिक्खितस्स परिक्खेपारहट्ठानतो द्वे लेड्ढुपाते अतिक्कमित्वा महामग्गतो ओक्कम्म गुम्बेन वा वतिया वा पटिच्छन्नट्ठाने निसीदितब्बं।  
अन्तोअरुणे येव वुत्तनयेन्ऽ एव वत्तं समादियित्वा आरोचेतब्बं। सचे अञ्ञो कोचि भिक्खु केनचिद् एव करणीयेन तं ठानं आगच्छति, सचे एस तं पस्सति सद्दं वाऽस्स सुणाति, आरोचेतब्बं। अनारोचेन्तस्स रत्तिच्छेदो च्ऽ एव वत्तभेदो च। अथ द्वादसहत्थं उपचारं ओक्कमित्वा अजानन्तस्स्ऽ एव गच्छति, रत्तिच्छेदो होति येव। वत्तभेदो पन न्ऽ अत्थि। आरोचितकालतो पट्ठाय च एकं भिक्खुं ठपेत्वा सेसेहि सति करणीये गन्तुं पि वट्टति, अरुणे उट्ठिते तस्स भिक्खुस्स सन्तिके वत्तं निक्खिपितब्बं। सचे सो ऽपि केनचि कम्मेन पुरेअरुणे येव गच्छति, अञ्ञं विहारतो निक्खन्तं वा आगन्तुकं वा यं पठमं पस्सति तस्स सन्तिके आरोचेत्वा वत्तं निक्खिपितब्बं। अयञ् च यस्मा गणस्स आरोचेत्वा भिक्खूनञ् च अत्थिभावं सल्लक्खेत्वा वसि। तेन्ऽ अस्स ऊने गणे चरणदोसो वा विप्पवासदोसो वा न होति। सचे किञ्चि न पस्सति विहारं गन्त्वा अत्तनि सद्धिं गतभिक्खूसु एकस्स सन्तिके निक्खिपितब्बन् ति महासुमत्थेरो आह। महापदुमत्थेरो पन यं पठमं पस्सति, तस्स आरोचेत्वा निक्खिपितब्बं अयं निक्खित्तवत्तस्स परिहारो ऽति आह।

[पगे ११७३]  
च्व्_इइइ।२,३ चूऌअवग्ग-वण्णना ११७३  
[च्व्_इइइ।२:] एवं छारत्तं मानत्तं अखण्डं चरित्वा यत्थ सिया वीसतिगणो भिक्खुसङ्घो तत्थ सो भिक्खु अब्भेतब्बो।  
अब्भन्तेहि च पठमं अब्भानारहो कातब्बो। अयं हि निक्खित्तवत्तत्ता पकतत्तट्ठाने ठितो। पकतत्तस्स च अब्भानं कातुं न वट्टति, तस्मा वत्तं समादपेतब्बं। वत्ते समादिन्ने अब्भानारहो होति। तेना ऽपि वत्तं समादियित्वा आरोचेत्वा अब्भानं याचितब्बं। अनिक्खित्तवत्तस्स पुन वत्तसमादानकिच्चम् न्ऽअत्थि। सो हि छारत्तातिक्कमेन्ऽ एव अब्भानारहो होति, तस्मा सो अब्भेतब्बो। तत्रायं एवञ् च पन भिक्खवे अब्भेतब्बो ति पाऌइयम् एव अब्भानविधि वुत्तो। अयञ् च एकापत्तिवसेन वुत्तो। सचे पन द्वे तिस्सो सम्बहुला वा एकवत्थुका वा नानावत्थुका वा आपत्तियो होन्ति, तासं वसेन कम्मवाचा कातब्बा। एवं अप्पछन्नमानत्तं दातब्बं पटिच्छन्नमानत्तम् पन यस्मा पटिच्छन्नाय आपत्तिया परिवुट्ठपरिवासस्स दातब्बं होति, तस्मा तं परिवासकथं कथयित्वा ऽव कथयिस्साम।  
[च्व्_इइइ।३:] तेन हि भिक्खवे सङ्घो उदायिस्स भिक्खुनो एकिस्सा आपत्तिया सञ्चेतनिकाय सुक्कविसट्ठिया एकाहपटिच्छन्नाय एकाहपरिवासं देतू ऽति आदिना नयेन पाऌइयं अनेकेहि आकारेहि परिवासो च मानत्तञ् च वुत्तं। तस्स तस्स यस्मा आगतागतट्ठाने विनिच्छयो वुच्चमानो पाऌइयं विय अतिवित्थारं आपज्जति, न च सक्का होति सुखेन परिग्गहेतुं, तस्मा तं समोधानेत्वा इध्ऽ एव दस्सयिस्साम। अयञ् हि इध अधिप्पेतो परिवासो नाम पटिच्छन्नपरिवासो सुद्धन्तपरिवासो समोधानपरिवासो ऽति तिविधो होति। तत्थ पटिच्छन्नपरिवासो ताव यथापटिच्छन्नाया आपत्तिया दातब्बो। कस्सचि हि एकाहपटिच्छन्ना आपत्ति होति यथा अयं उदायित्थेरस्स कस्सचि द्वीह्ऽ आदिपटिच्छन्ना यथा परतो आगता उदायित्थेरस्स्ऽ एव कस्सचि एका आपत्ति होति यथा अयं कस्सचि द्वे तिस्सो तदुत्तरि वा यथापरतो आगता। तस्मा पटिच्छन्नपरिवासं देन्तेन पठमन् ताव पटिच्छन्नभावो जानितब्बो। अयं हि आपत्ति नाम दसह्ऽ आकारेहि पटिच्छन्ना होति।

[पगे ११७४]  
११७४ समन्तपासादिका [च्व्_इइइ।३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्रायं मातिका। आपत्ति च होति आपत्तिसञ्ञी च पकतत्तो च होति पकतत्तसञ्ञी च अनन्तरायिको च होति अनन्तरायिकसञ्ञी च पहु च होति पहुत्तसञ्ञी च छादेतुकामो च होति छादेति चा ऽति। तत्थ आपत्ति च होति आपत्तिसञ्ञी चा ऽति, यं आपन्नो सा आपत्ति येव होति, सो ऽपि च तत्थ आपत्तिसञ्ञी येव।  
इति जानन्तो छादेति छन्ना होति। अथ पनायं तत्थ अनापत्तिसञ्ञी अच्छन्ना होति। अनापत्ति पन आपत्तिसञ्ञाय पि अनापत्तिसञ्ञाय पि छादेन्तेन अच्छादिता ऽव होति। लहुकं वा गरुका ऽति गरुकं वा लहुका ऽति छादेति। अलज्जीपक्खे तिट्ठति आपत्ति पन अच्छन्ना होति। गरुकं लहुका ऽति मञ्ञमानो देसेति न्ऽएव देसिता होति न्ऽअच्छन्ना। गरुकं गरुका ऽति ञत्वा छादेति छन्ना होति। गरुकलहुकभावं न जानाति आपत्तिं छादेमी ऽति छादेति छन्नाऽव होति। पकतत्तो ऽति तिविधं उक्खेपनीयकम्मं अकतो। सो चे पकतत्तसञ्ञी हुत्वा छादेति छन्ना ऽव होति। अथ मय्हं सङ्घेन कम्मं कतन् ति अपकतत्तसञ्ञी हुत्वा छादेति अच्छन्ना ऽव होति। अपकतत्तेन पकतत्तसञ्ञिना वा अपकतत्तसञ्ञिना वा छादिता ऽपि अच्छन्ना ऽव होति। वुत्तम् पि च्ऽ एतं :--  
    आपज्जति गरुकं सावसेसं।  
    छादेति अनादवियं पटिच्च,  
    न भिक्खुनी नो च फुसेय्य वज्जं,  
    पञ्हा म्ऽ एसा कुसलेहि चिन्तिता ऽति।  
अयं हि पञ्हा उक्खित्तकेन कथिता। अनन्तरायिको ऽति यस्स दससु अन्तरायेसु एको ऽपि न्ऽअत्थि, सो चे अनन्तरायिकसञ्ञी हुत्वा छादेति, छन्ना ऽव होति। सचे ऽपि सो भीरुकजातिकत्ता अन्धकारे अमनुस्सचण्डमिगभयेन अन्तरायिकसञ्ञी हुत्वा छादेति, अच्छन्ना ऽव होति। यस्स हि पब्बतविहारे वसन्तस्स कन्दरं वा अतविं वा नदिं वा अतिक्कमित्वा आरोचेतब्बं होति,

[पगे ११७५]  
च्व्_इइइ।३] चूऌअवग्ग-वण्णना ११७५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अन्तरामग्गे चण्डवाऌआमनुस्सादि भयं अत्थि, मग्गे अजगरा निपज्जन्ति, नदी पूरा होति। एतस्मिं पन सति येव अन्तरायिकसञ्ञी छादेति, अच्छन्ना ऽव होति। अन्तरायिकस्स पन अन्तरायिकसञ्ञाय छादयतो अच्छन्ना ऽव होति। पहू ऽति यो सक्कोति भिक्खुनो सन्तिकं गन्तुञ् च्ऽ एव आरोचितुञ् च, सो चे पहुत्तसञ्ञी हुत्वा छादेति, छन्ना ऽव होति सच्ऽ अस्स मुखे अप्पमत्तको गण्डो वा होति, हनुकं वातो वा विज्झति, दन्तो वा रुज्झति, भिक्खा वा मन्दा लद्धा होति, तावत्तकेन पन न्ऽ एव वत्तुं न सक्कोति न गन्तुं, अपि च खो न सक्कोमी ऽति सञ्ञी होति, अयं पहु हुत्वा अप्पहुत्तसञ्ञी नाम। इमिना छादिता ऽपि अच्छादिता। अप्पहुना पन वत्तुं वा गन्तुं वा असमत्थेन पहुत्तसञ्ञिना वा अप्पहुत्तसञ्ञिना वा छादिता होति, अच्छादिता ऽव। छादेतुकामो च होति छादेति चा ऽति इदम् उत्तानम् एव। सचे पन छादेस्सामी ऽति धुरनिक्खेपं कत्वा पुरेभत्ते वा पच्छाभत्ते वा पठमयामादीसु वा लज्जीधम्मं ओक्कमित्वा अन्तोअरुणे येव आरोचेसि, अयं छादेतुकामो न छादेति नाम। यस्स पन अभिक्खुके ठाने वसन्तस्स आपत्तिं आपज्जित्वा सभागस्स भिक्खुनो आगमनं आगमेन्तस्स सभागस्स सन्तिकं वा गच्छन्तस्स अड्ढमासो ऽपि मासो ऽपि अतिक्कमति, अयं न छादेतुकामो ऽपि छादेति नाम। अयं पि अच्छन्ना ऽव होति। यो पन आपन्नमत्तो व अग्गिं अक्कमनपुरिसो विय सहसा अपक्कमित्वा सभागट्ठानं गन्त्वा आविकरोति, अयं न छादेतुकामो ऽव न्ऽ एव छादेति नाम। सचे पन सभागं दिस्वा ऽपि अयं मे उपज्झायो वा आचरियो वा ऽति लज्जाय नारोचेति, छन्ना ऽव होति आपत्ति। उपज्झायादिभावो हि इध अप्पमाणं, अवेरीसभागमत्तं एव पमाणं, तस्मा अवेरीसभागस्स सन्तिके आरोचेतब्बा। यो पन विसभागो होति सुत्वा पकासेतुकामो, एवरूपस्स उपज्झायस्सा ऽपि सन्तिके न आरोचेतब्बा।

[पगे ११७६]  
११७६ समन्तपासादिका [च्व्_इइइ।३  
तत्थ पुरेभत्तं वा आपत्तिं आपन्नो होति पच्छाभत्तं वा दिवा वा रत्तिं वा, याव अरुणं न उग्गच्छति, ताव आरोचेतब्बा। उद्धस्ते अरुणे पटिच्छन्ना ऽव होति, पटिच्छादनपच्चया च दुक्कटं आपज्जति। सब्भागसङ्घादिसेसं आपन्नस्स सन्तिके आविकातुं न वट्टति। सचे आविकरोति, आपत्ति आविकता होति, दुक्कटापत्तिया पन न मुच्चति, तस्मा सुद्धस्स अन्तिके आविकातब्ब। आविकरोन्तो च तुय्हं सन्तिके एकं आपत्तिं आविकरोमी ऽति वा,आचिक्खामी ऽति वा।  
आरोचेमी ऽति वा, मम एकं आपत्तिं आपन्नभावं जानाती ऽति वा वदतु, एकं गरुकापत्तिं आविकरोमी ऽति आदिना नयेन वदतु, सब्बेहि पि आकारेहि अप्पटिच्छन्ना ऽव होती ऽति कुरुन्दियं वुत्तं। सचे पन लहुकापत्तिं आविकरोमी ऽति आदिना नयेन वदति, पटिच्छन्ना ऽव होति। वत्थुं पि आरोचेति आपत्तिं पि आरोचेति उभयं पि आरोचेती ऽति तिविधेना ऽपि आरोचिता ऽव होति। इति इमानि दसकारणानि सल्लक्खेत्वा पटिच्छन्नपरिवासं देन्तेन पठमम् एव पतिच्छन्नभावो जानितब्बो। ततो पटिच्छन्नदिवसे च आपत्तियो च सल्लक्खेत्वा सचे एकाहपटिच्छन्ना ऽव होति, अहं भन्ते एकं आपत्तिं आपज्जिं सञ्चेतनिकंसुक्कविसट्ठिं एकाहपटिच्छन्नन् ति एवं याचापेत्वा इध वुत्तनयेन्ऽ एव कम्मवाचं वत्वा परिवासो दातब्बो। अथ द्वीहतीहादिपटिच्छन्ना होति। द्वीहपटिच्छन्नं तीहपटिच्छन्नं चतूहपटिच्छन्नं पञ्चाहपटिच्छन्नं छाहपटिच्छन्नं सत्ताहपटिच्छन्नं अट्ठाहपटिच्छन्नं नवाहपटिच्छन्नं दसाहपटिच्छन्नं एकादसाहपटिच्छन्नं द्वादसाहपतिच्छन्नं तेरसाहपटिच्छन्नं चुद्दसाहपटिच्छन्नन् ति एवं याव चुद्दसदिवसानि दिवसगणनेन योजना कातब्बा।  
पञ्चदस दिवसानि पटिच्छन्नाय पक्खपटिच्छन्नन् ति वत्वा योजना कातब्बा। ततो याव एकूनतिम्समो दिवसो ताव अतिरेकपक्खपटिच्छन्नन् ति वत्वा, ततो मासपटिच्छन्नं अतिरेकमासपटिच्छन्नं द्विमासपटिच्छन्नं अतिरेकद्विमासपटिच्छन्नं तेमासपटिच्छन्नं अतिरेकतेमासपटिच्छन्नं चतुमासपटिच्छन्नं अतिरेकचतुमासपटिच्छन्नं पञ्चमासपटिच्छन्नं अतिरेकपञ्चमासपटिच्छन्नं छमास अतिरेकछमास सत्तमास अतिरेकसत्तमास अट्ठमास अतिरेकाट्ठमास नवमास अतिरेकनवमास दसमास अतिरेकदसमास एकादसमास अतिरेकएकादसमासपटिच्छन्नन् ति एवं योजना कातब्बा।

[पगे ११७७]  
च्व्_इइइ।३] चूऌअवग्ग-वण्णना ११७७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] संवच्छरे पुण्णे एकसंवच्छरपटिच्छन्नन् ति वत्वा, ततो परं अतिरेकएकसंवच्छर-द्विसंवच्छर-अतिरेकद्विसंवच्छर-तिसंवच्छर-अतिरेकतिसंवच्छर-चतुसंवच्छर-अतिरेकचतुसंवच्छर-पञ्चसंवच्छर-अतिरेकपञ्चसंवच्छरपटिच्छन्नन् ति एवं याव सट्ठीसंवच्छर-अतिरेकसट्ठीसंवच्छरपटिच्छन्नन् ति वा ततो वा भिय्यो ऽपि वत्वा योजना कातब्बा। सचे पन द्वे तिस्सो वा उत्तरि वा आपत्तियो होन्ति, यथा इध एकं आपत्तिन् ति वुत्तं एवं द्वे आपत्तियो तिस्सो आपत्तियो ति वत्तब्बं। ततो परं पन सतं वा होतु सहस्सं वा, सम्बहुला ऽति वत्तुं वट्टति। नानावत्थुकासु पि अहं भन्ते सम्बहुला सङ्घादिसेसा आपत्तियो आपज्जिं एकं सुक्कविसट्ठिं एकं कायसंसग्गं, एकं दुट्ठुल्लं वाचं एकं अत्तकामपारिचरियं एकं सञ्चरितं एकाहपटिच्छन्नायो ति एवं गणनवसेन वा अहं भन्ते सम्बहुला सङ्घादिसेसा आपत्तियो आपज्जिं नानावत्थुकायो एकाहपटिच्छन्नायो ति एवं वत्थुकित्तनवसेन वा अहं भन्ते सम्बहुला सङ्घादिसेसा आपत्तियो आपज्जिं एकाहपटिच्छन्नायो ति एवं नामकित्तनवसेन वा योजना कातब्बा। तत्थ नामं दुविधं सञ्जातिसाधारणञ् च सब्बसाधारणञ् च। तत्थ सङ्घादिसेसो ऽति सञ्जाति साधारणं। आपत्ती ऽति सब्बसाधारणं।  
तस्मा सम्बहुला आपत्तियो आपज्जिं एकाहपटिच्छन्नायो ति एवं सब्बसाधारणनामवसेनापि वट्टति। इदञ् हि सब्बम् पि परिवासादिकं विनयकम्मं वत्थुवसेन गोत्तवसेन नामवसेन आपत्तिवसेन च कातुं वट्टति येव।

[पगे ११७८]  
११७८ समन्तपासादिका [च्व्_इइइ।३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्थ सुक्कविसट्ठी ऽति वत्थु च्ऽएव गोत्तञ् च। सङ्घादिसेसो ति नामञ् च्ऽएव आपत्ति च। कायसंसग्गो ति वत्थु च्ऽएव गोत्तञ् च। सङ्घादिसेसो ति नामञ् च्ऽएव आपत्ति च। तत्थ सुक्कविसट्ठिकायसंसग्गो ऽति आदिवचनेनापि नानावत्थुकायो ति वचनेनापि वत्थु च्ऽएव गोत्तञ् च गहितं होति। सङ्घादिसेसो ति वचनेनापि आपत्तियो ति वचनेनापि नामञ् च्ऽएव आपत्ति च गहिता होन्ति। इध पन एकं आपत्तिं आपज्जिं सञ्चेतनिकं सुक्कविसट्ठिन् ति नामं पि वत्थुगोत्तानि पि गहितान्ऽएव। यथा च इध पन अयं उदायि भिक्खू ऽति वुत्तं, एवं यो यो आपन्नो होति तस्स तस्स नामं गहेत्वा अयं इत्थन्नामो भिक्खू ऽति कम्मवाचा कातब्बा। कम्मवाचापरियोसाने तेन भिक्खुना माऌअकसीमायम् एव परिवासं समादियामि वत्तं समादियामी ऽति वुत्तनयेन्ऽ एव वत्तं समादातब्बं, समादियित्वा तत्थ्ऽ एव सङ्घमज्झे आरोचेतब्बं। आरोचेन्तेन च एवं आरोचेतब्बं अहं भन्ते एकं आपत्तिं आपज्जिं सञ्चेतनिकं सुक्कविसट्ठिं एकाहपटिच्छन्नं, सो ऽहं सङ्घं एकिस्सा आपत्तिया सञ्चेतनिकाय सुक्कविसट्ठिया एकाहपटिच्छन्नाय एकाहपरिवासं याचिं, तस्स मे सङ्घो एकिस्सा आपत्तिया सञ्चेतनिकाय सुक्कविसट्ठिया एकाहपटिच्छन्नाय एकाहपरिवासं अदासि। सो ऽहं परिवसामि वेदियाम्ऽ अहं भन्ते, वेदियती ऽति मं सङ्घो धारेतू ऽति। इमञ् च पन अत्थं गहेत्वा याय कायचि भासाय आरोचेतुं वट्टति येव।  
आरोचेत्वा सचे निक्खिपितुकामेन वुत्तनयेन्ऽ एव सङ्घमज्झे निक्खिपितब्बं। माऌअकतो भिक्खूसु निक्खन्तेसु एकस्स पि सन्तिके निक्खिपितुं वट्टति। माऌअकतो निक्खमित्वा सतिं पटिलभन्तेन सह गच्छन्तस्स सन्तिके निक्खिपितब्बं। सचे सो ऽपि पक्खन्तो अञ्ञस्स यस्स माऌअकेनारोचितं, तस्स आरोचेत्वा निक्खिपितब्बं। आरोचेन्तेन च अवसाने वेदियती ऽति मं आयस्मा धारेतू ऽति वत्तब्बं।

[पगे ११७९]  
च्व्_इइइ।३] चूलवग्ग-वण्णना ११७९  
द्विन्नं आरोचेन्तेन आयस्मन्ता धारेन्तू ऽति वत्तब्बं।  
तिण्णं वा अतिरेकानं वा आरोचेन्तेन आयस्मन्तो धारेन्तू ऽति वा सङ्घो धारेतू ऽति वा वत्तब्बं। निक्खित्तकालतो पट्ठाय पकतत्तट्ठाने तिट्ठति, सचे अप्पभिक्खको विहारो होति, सभागा भिक्खू वसन्ति। वत्तं अनिक्खिपित्वा विहारे येव रत्तिपरिग्गहो कातब्बो। अथ न सक्का सोधेतुं वुत्तनयेन्ऽ एव वत्तं निक्खिपित्वा पच्चूससमये एकेन भिक्खुना सद्धिं मानत्तवण्णनायं वुत्तनयेन्ऽ एव उपचारसीमं अतिक्कमित्वा महामग्गा ओक्कमित्वा पटिच्छन्नट्ठाने निसीदित्वा अन्तोअरुणे येव वुत्तनयेन वत्तं समादियित्वा तस्स भिक्खुनो परिवासो आरोचेतब्बो। आरोचेन्तेन सचे नवकतरो होति आवुसो ऽति वत्तब्बं। सचे वुड्ढतरो भन्ते ऽति वत्तब्बं। सचे अञ्ञो कोचि भिक्खु केनचिद् एव करणीयेन तं ठानं अगच्छति, सचे एस नं पस्सति सद्दं वा ऽस्स सुणाति आरोचेतब्बं। अनारोचेन्तस्स रत्तिच्छेदो च होति वत्तभेदो च। अथ द्वादसहत्थं उपचारं ओक्कमित्वा अजानन्तस्स्ऽ एव गच्छति रत्तिच्छेदो होति येव, वत्तभेदो पन न्ऽअत्थि। उग्गते अरुणे वत्तं निक्खितब्बं। सचे सो भिक्खु केनचिद् एव करणीयेन पक्कन्तो होति, यं अञ्ञं सब्बपठमं पस्सति, तस्स आरोचेत्वा ऽव निक्खिपितब्बं, सचे न किञ्चि पस्सति विहारं गन्त्वा अत्तना सद्धिं गतभिक्खुस्स सन्तिके निक्खिपितब्बन् ति महासुमत्थेरो आह। महापदुमत्थेरो पन यं पठमं पस्सति तस्स आरोचेत्वा निक्खिपितब्बं अयं निक्खित्तवत्तस्स परिहारो ति आह। एवं यत्तकानी दिवसानि आपत्ति पटिच्छन्ना होति, तत्तकानि ततो अधिकतरानि वा कुक्कुच्चविनोदनत्थाय परिवसित्वा सङ्घम् उपसङ्कमित्वा वत्तं समादियित्वा मानत्तं याचितब्बं। अयं हि वत्ते समादिन्ने येव मानत्तारहो होति निक्खित्तवत्तेन परिवुट्ठत्ता। अनिक्खित्तवत्तस्स पन पुन वत्तसमादानकिच्चं न्ऽअत्थि, सो हि पटिच्छन्नदिवसातिक्कमेन्ऽ एव मानत्तारहो होति, तस्मा तस्स मानत्तं अम् एव।  
इदं पटिच्छन्नमानत्तं नाम। तं देन्तेन सचे एकापत्ति होति पाऌइयं वुत्तनयेन्ऽ एव दातब्बं।

[पगे ११८०]  
११८० समन्तपासादिका [च्व्_इइइ।३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अथ द्वे वा तिस्सो वा सो ऽहं परिवुट्ठपरिवासो सङ्घं द्विन्नं तिस्सन्नं आपत्तीनं एकाहपटिच्छन्नानं छारत्तं मानत्तं याचामी ऽति परिवासे वुत्तनयेन्ऽ एव आपत्तियो च दिवसे च सल्लक्खेत्वा योजना कातब्बा। अप्पटिच्छन्नं आपत्तिं पटिच्छन्नाय आपत्तिया समोधानेत्वापि दातुं वट्टति। कथं पटिच्छन्नाय परिवासं वसित्वा अहं भन्ते एकं आपत्तिं आपज्जिं सञ्चेतनिकं सुक्कविसट्ठिं एकाहपटिच्छन्नं, सो ऽहं सङ्घं एकिस्सा आपत्तिया सञ्चेतनिकाय सुक्कविसट्ठिया एकाहपटिच्छन्नाय एकाहपरिवासं याचिं, तस्स मे सङ्घो एकिस्सा आपत्तिया सञ्चेतनिकाय सुक्कविसट्ठिया एकाहपटिच्छन्नाय एकाहपरिवासं अदासि, सो ऽहं परिवुट्ठपरिवासो, अहं भन्ते एकं आपत्तिं आपज्जिं सञ्चेतनिकं सुक्कविसट्ठिं अप्पटिच्छन्नं, सो ऽहं भन्ते सङ्घं तासं आपत्तीनं सञ्चेतनिकानंसुक्कविसट्ठीनम्पटिच्छन्नाय च अप्पटिच्छन्नाय च छारत्तं मारत्तं याचामी ऽति।  
अथ्ऽ अस्स तदनुरूपं कम्मवाच कत्वां मानत्तं दतब्बम्। सचे पटिच्छन्ना द्वे आपत्तियो अप्पटिच्छन्ना एका, पटिच्छन्नानञ् च अप्पटिच्छन्नाय चा ऽति वत्तब्बं। अथ पटिच्छन्ना एका, अप्पटिच्छन्ना द्वे, पटिच्छन्नाय च अप्पटिच्छन्नानञ् चा ऽति वत्तब्बं। सचे पटिच्छन्ना ऽपि द्वे अप्पटिच्छन्ना ऽपि द्वे, पटिच्छन्नानञ् च अप्पटिच्छन्नानञ् चा ऽति वत्तब्बं। सब्बत्थ अनुरूपं कम्मवाचं कत्वा मानत्तं दातब्बं। चिण्णमानत्तस्स च तदनुरूपम् एव कम्मवाचं कत्वा अब्भानं कातब्बं। इध पन एकापत्तिवसेन वुत्तं। इति यं पटिच्छन्नाय आपत्तिया परिवासावसाने मानत्तं दिय्यति, इदं पटिच्छन्नमानत्तं नाम एवम् एत्थ एकेन्ऽ एव योजनामुखेन पटिच्छन्नपरिवासो च पटिच्छन्नमानत्तञ् च वुत्तन् ति वेदितब्बं।  
पक्खमानत्तं समोधानमानत्तञ् च अवसेसपरिवासकथावसाने कथयिस्साम। सुद्धन्तपरिवासो समोधानपरिवासो ऽति द्वे परिवासा अवसेसा।

[पगे ११८१]  
च्व्_इइइ।२०-२६] चूऌअवग्ग-वण्णना ११८१  
[च्व्_इइइ।२६:] तत्थ सुद्धन्तपरिवासो नाम परतो अधम्मिकमानत्तचारावसाने तेन खो पन समयेन अञ्ञतरो भिक्खु सम्बहुला सङ्घादिसेसा आपत्तियो आपन्नो होति, आपत्तिपरियन्तं न जानाति रत्तिपरियन्तं न जानाती ऽति इमस्मिं वत्थुस्मिं अनुञ्ञातपरिवासो। सो दुविधो चूऌअसुद्धन्तो महासुद्धन्तो ति। दुविधो ऽपि च्ऽएस रत्तिपरिच्छेदं सकलं वा एकच्चं वा अजानन्तस्स च असवन्तस्स च तत्थ वेमतिकस्स च दातब्बो। आपत्तिपरियन्तम् पन एत्तका अहं आपत्तियो आपन्नो होमी ऽति जानातु वा मा वा, अकारणम् एतं अप्पमाणं। तत्थ यो उपसम्पदतो पट्ठाय अनुलोमक्कमेन वा आरोचितदिवसतो पट्ठाय पटिलोमक्कमेन वा असुकञ् च असुकञ् च दिवसं वा पक्खं वा मासं वा संवच्छरं वा तव सुद्धभावं जानासी ऽति पुच्छियमानो ऽपि आम भन्ते जानामि एत्तकं नाम कालं अहं सुद्धो ति वदति, तस्स दिन्नो सुद्धन्तपरिवासो चूऌअसुद्धन्तो ऽति वुच्चति। तं गहेत्वा परिवसन्तेन, यत्तकं कालं अत्तनो सुद्धभावं जानाति, तत्तकं अपनेत्वा अवसेसं मासं वा द्वेमासं वा परिवसितब्बं।  
सचे मासमत्तं असुद्धो ऽम्ही ऽति सल्लक्खेत्वा परिवासं अग्गहेसि, परिवसन्तो ऽव पुन अञ्ञं मासं सरति। तम् पि मासं परिवसितब्बम् एव। पुन परिवासदानकिच्चं न्ऽअत्थि। अथ द्वेमासं असुद्धो ऽम्ही ऽति सल्लक्खेत्वा परिवासं अग्गहेसि, परिवसन्तो च मासमत्तम् एव असुद्धो ऽम्ही ऽति सन्निट्ठानं करोति। मासम् एव परिवसितब्बं। पुन परिवासदानकिच्चं न्ऽ अत्थि। अयं हि सुद्धन्तपरिवासो नाम उद्धं पि आरोहति हेट्ठा ऽपि ओरोहति। इदम् अस्स लक्खणं। अञ्ञस्मिं पन आपत्तिवुट्ठाने इदं लक्खणं। यो अप्पटिच्छन्नं आपत्तिं पटिच्छन्ना ऽति विनयकम्मं करोति, तस्स्ऽ आपत्ति वुट्ठाति। यो पन पटिच्छन्नं आपत्तिं अप्पटिच्छन्ना ऽति विनयकम्मं करोति, तस्स्ऽ आपत्ति न वुट्ठाति। अचिरपटिच्छन्नं चिरपटिच्छन्ना ऽति करोति, तस्सापि वुट्ठाति। चिरपटिच्छन्नं अचिरपटिच्छन्ना ऽति करोति,

[पगे ११८२]  
११८२ समन्तपासादिका [च्व्_इइइ।२६  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्सापि न वुट्ठाति। एकम् आपज्जित्वा सम्बहुला ऽति करोति, तस्सापि वुट्ठाति एकं विना सम्बहुलानं अभावतो। सम्बहुला पन आपज्जित्वा एकं आपज्जिन् ति करोति, तस्सा पि न वुट्ठाति। यो पन यथावुत्तेन अनुलोमपाटिलोमनयेन पुच्छियमानो ऽपि रत्तिपरियन्तं न जानाति न सरति वेमतिको वा होति, तस्स दिन्नो सुद्धन्तपरिवासो महासुद्धन्तो ति वुच्चति। तं परिवासं गहेत्वा गहितदिवसतो पट्ठाय याव उपसम्पददिवसो, ताव रत्तियो गणेत्वा परिवसितब्बं। अयं उद्धं नारोहति हेट्ठा पन ओरोहति। तस्मा सचे परिवसन्तो रत्तिपरिच्छेदे सन्निट्ठानं करोति मासो वा संवच्छरो वा मय्हं आपन्नस्सा ति, मासं वा संवच्छरं वा परिवसितब्बं। परिवासयाचनदानलक्खणं पन्ऽ एत्थ परतो पाऌइयं आगतनयेन्ऽ एव वेदितब्बं। कम्मवाचापरियोसाने वत्तसमादानमानत्ताब्भानानि वुत्तनयान्ऽएव। अयं सुद्धन्तपरिवासो नाम।  
समोधानपरिवासो नाम तिविधो होति ओधानसमोधानो अग्घसमोधानो मिस्सकसमोधानो ति। तत्थ ओधानसमोधानो नाम अन्तरा आपत्तिं आपज्जित्वा पटिच्छादेन्तस्स परिवुट्ठदिवसे ओधुनित्वा मक्खेत्वा पुरिमाय आपत्तिया मूलदिवसपरिच्छेदे पच्छा आपन्नापत्तिं समोदहित्वा दातब्बपरिवासो वुच्चति। सो परतो तेन हि भिक्खवे सङ्घो उदायिं भिक्खुं अन्तरा एकिस्सा आपत्तिया सञ्चेतनिकाय सुक्कविसट्ठिया पञ्चाहपटिच्छन्नाय मूलाय पटिकस्सित्वा पुरिमाय आपत्तिया समोधानपरिवासं देतू ऽति इतो पट्ठाय वित्थारतो पाऌइयम् एव आगतो। अयं पन्ऽ एत्थ विनिच्छयो। यो पटिच्छन्नाय आपत्तिया परिवासं गहेत्वा परिवसन्तो वा मानत्तारहो वा मानत्तं चरन्तो वा अब्भानारहो वा अञ्ञं आपत्तिं आपज्जित्वा पुरिमाय आपत्तिया समा वा ऊनकतरा वा रत्तियो पटिच्छादेति, तस्स मूलाय पटिकस्सनेन ते परिवुट्ठदिवसे च मानत्तचिण्णदिवसे च सब्बे ओधुनित्वा अदिवसे कत्वा पच्छा आपन्नापत्तिं मूलापत्तियं समोधाय परिवासो दातब्बो। तेन सचे मूलापत्ति पक्खपटिच्छन्ना अन्तरापत्ति ऊनपक्खपटिच्छन्ना,

[पगे ११८३]  
च्व्_इइइ।२६] चूऌअवग्ग-वण्णना ११८३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पुन पक्खम् एव परिवासो परिवसितब्बो। अथापि अन्तरापत्ति पक्खपटिच्छन्ना, पक्खम् एव परिवसितब्बं।  
एतेन्ऽ उपायेन याव सट्ठीवस्सपटिच्छन्ना मूलापत्ति ताव विनिच्छयो वेदितब्बो। सट्ठिवस्सानि परिवसित्वा मनत्तारहो हुत्वा ऽपि हि एकदिवसं अन्तरापत्तिं पटिच्छादेत्वा पुन सट्ठिवस्सानि परिवासारहो होति। सचे पन अन्तरापत्ति मूलापत्तितो अतिरेकपटिच्छन्ना होति तत्थ किं कातब्बन् ति वुत्ते, महासुमत्थेरो आह अतेकिच्छो अयं पुग्गलो अतेकिच्छो नाम आविकारापेत्वा विस्सज्जेतब्बो ति।  
महापदुमत्थेरो पन्ऽ आह कस्मा अतेकिच्छो नाम, ननु अयं समुच्चयक्खन्धको नाम बुद्धानं ठितकालसदिसो, आपत्ति नाम पटिच्छन्ना वा होतु अप्पटिच्छन्ना वा समा वा ऊनकतरा वा अतिरेकपटिच्छन्ना वा ऽपि विनयधरस्स कम्मवाचं योजितुं समत्थभावो येव्ऽ एत्थ पमाणं, तस्मा या अन्तरापत्ति अतिरेकपटिच्छन्ना होति, तं मूलापत्तिं कत्वा तत्थ इतरं समोधाय परिवासो दातब्बो ऽति। अयं ओधानसमोधानो नाम।  
अग्घसमोधानो नाम सम्बहुलासु आपत्तिसु या एका वा द्वे वा तिस्सो वा सम्बहुला वा आपत्तियो सब्बचिरपटिच्छन्नायो तासं अग्घेन समोधाय तासं रत्तिपरिच्छेदवसेन अवसेसानं ऊनकतरपटिच्छन्नानं आपत्तीनं परिवासो दिय्यती। अयं वुच्चति अग्घसमोधानो नाम। सो परतो तेन खो पन समयेन अञ्ञतरो भिक्खु सम्बहुला सङ्घादिसेसा आपत्तियो आपन्नो होति, एका आपत्ति एकाहपटिच्छन्ना एका आपत्ति द्वीहपटिच्छन्ना ऽति आदिना नयेन पाऌइयं आगतो येव। यस्स पन सतं आपत्तियो दसाहपटिच्छन्ना अपरा पि सतं आपत्तियो दसाहपटिच्छन्ना ऽति एवं दसक्खत्तुं कत्वा आपत्तिसहस्सं दिवससतं पटिच्छन्नं होति, तेन किं कातब्बन् ति। सब्बा समोदहित्वा दसदिवसे परिवसितब्बं। एवं एकेन्ऽ एव दसाहेन दिवससतं पि परिवसितब्बम् एव होति।

[पगे ११८४]  
११८४ समन्तपासादिका [च्व्_इइइ।२०-२७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] वुत्तम् पि च्ऽ एतं : दससतं दससतं रत्तिसतं आपत्तियो छादयित्वान,  
दसरत्तियो वसित्वान मुञ्चेय्य पारिवासिको,  
पञ्हा म्ऽ एसा कुसलेहि चिन्तिता ऽति।  
अयं अग्घसमोद्धानो नाम।  
मिस्सकसमोधानो नाम, यो नानावत्थुकायो आपत्तियो एकतो कत्वा दिय्यति। तत्रायं नयो; अहं भन्ते सम्बहुला सङ्घादिसेसा आपत्तियो आपज्जं एकं सुक्कविसट्ठिं एकं कायसंसग्गं एकं दुट्ठुल्लवाचं एकं अत्तकामं एकं सञ्चरितं एकं कुटिकारं एकं विथारकारं एकं दुट्ठदोसं एकं अञ्ञभागियं एकं सङ्घभेदकं एकं भेदानुवत्तकं एकं दुब्बचं एकं कुलदूसकं, सो ऽहम् भन्ते सङ्घं तासं आपत्तिनं अमोधानपरिवासं याचामि ऽति तिक्खत्तुं याचापेत्वा तद् अनुरूपाय कम्मवाचाय परिवासो दातब्बो। एत्थ च सङ्घादिसेसा आपत्तियो आपज्जिं नानावत्थुकायो ति पि सङ्घादिसेसा आपत्तियो आपज्जिं इति पि एवं पुब्बे वुत्तनयेन्ऽ एव वत्थुवसेन पि गोत्तवसेन पि नामवसेन पि आपत्ति वसेन पि योजेत्वा कम्मं कातुं वट्टति येव। अयं मिस्सकसमोधानो नाम। सब्बपरिवासकम्मवाचावसाने पन निक्खित्तानिक्खित्तवत्तादिकथा पुरिमनयेन् एव वेदितब्बा।  
 परिवासकथा निट्ठिता     
[च्व्_इइइ।२७:] इदानि यं वुत्तं पक्खमानत्तञ् च समोधानमानत्तञ् च अवसेसपरिवासकथावसाने कथयिस्सामा ऽति तस्स्ऽ ओकासो सम्पत्तो तस्मा वुच्चति। पक्खमानत्तन् ति भिक्खुनिया दातब्बमानत्तं। तम् पन पटिच्छन्नाय पि अप्पटिच्छन्नाय पि आपत्तिया अड्ढमासम् एव दातब्बं।  
वुत्तं ह्ऽ एतं भगवता गरुधम्मं अज्झापन्नाय भिक्खुनिया उभतो सङ्घे पक्खमानत्तं चरितब्बन् ति।  
तं पन भिक्खुनीहि अत्तनो सीमं सोधेत्वा विहारसीमाय वा विहारसीमं सोधेतुं असक्कोन्तीहि खण्डसीमाय वा सब्बन्तिमेन परिच्छेदेन चतुवग्गं गणं सन्निपातापेत्वा दातब्बं।

[पगे ११८५]  
च्व्_इइइ।२७,२८] चूऌअवग्ग-वण्णना ११८५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे एका आपत्ति होति एकिस्सा वसेन, सचे द्वे वा तिस्सो वा सम्बहुला वा एकवत्थुका वा नानावत्थुका वा तासं तासं वसेन, वत्थुगोत्तनामआपत्तिसु यं यं इच्छति तं तं आदाय योजना कातब्बा।  
तत्र्ऽ इदं एकापत्तिवसेन मुखमत्तदस्सनं। ताय आपन्नाय भिक्खुनिया भिक्खुनीसङ्घं उपसङ्कमित्वा एकंसं उत्तरासङ्गं करित्वा वुड्ढानं भिक्खुनीनं पादे वन्दित्वा उक्कुटिकं निसीदित्वा अञ्जलिं पग्गहेत्वा एवम् अस्स वचनीया अहं अय्ये एकं आपत्तिं आपज्जिं गामन्तरं, साहं अय्ये सङ्घं एकिस्सा आपत्तिया गामन्तराय पक्खमानत्तं याचामी ऽति। एवं तिक्खत्तुं याचापेत्वा ब्यत्ताय भिक्खुनिया पटिबलाय सङ्घो ञापेतब्बो। सुणातु मे अय्ये सङ्घो, अयं इत्थन्नामा भिक्खुनी एकं आपत्तिं आपज्जि गामन्तरं, सा सङ्घं एकिस्सा आपत्तिया गामन्तराय पक्खमानत्तं याचति। यदि सङ्घस्स पत्तकल्लं, सङ्घो इत्थन्नामाय भिक्खुनिया एकिस्सा आपत्तिया गामन्तराय पक्खमानत्तं ददेय्य, एसा ञत्ति। सुणातु मे अय्ये सङ्घो। अयं ॥। ॥।पे॥। ॥डुतियम् पि ततियम् पि एतम् अत्थं वदामि। सुणातु मे अय्ये सङ्घो, ॥। ॥। ॥।पे॥। ॥। ॥। देति। दिन्नं सङ्घेन इत्थन्नामाय भिक्खुनिया एकिस्सा आपत्तिया गामन्तराय पक्खमानत्तं, खमति सङ्घस्स, तस्मा तुण्ही, एवम् एतं धारयामी ऽति।  
कम्मवाचाय परियोसाने वत्तं समादियित्वा भिक्खुमानत्तकथाय वुत्तनयेन्ऽ एव सङ्घस्स आरोचेत्वा निक्खित्तवत्तं वसितुकामाय तत्थ्ऽ एव सङ्घमज्झे वा पक्कन्तासु भिक्खुनीसु एकाय भिक्खुनिया वा दुतियिकाय वा सन्तिके वुत्तनयेन्ऽ एव निक्खिपितब्बं। अञ्ञिस्सा पन आगन्तुकाय सन्तिके आरोचेत्वा निक्खिपितब्बं। निक्खित्तकालतो पट्ठाय पकतत्तट्ठाने तिट्ठति। पुन समादियित्वा अरुणं उट्ठापेन्तिया पन भिक्खुनीनं येव सन्तिके वसितुं न लब्भति। उभतो सङ्घे पक्खमानत्तं चरितब्बन् ति हि वुत्तं।

[पगे ११८६]  
११८६ समन्तपासादिका [च्व्_इइइ।२७,२८  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मा अस्सा आचरियुपज्झायाहि विहारं गन्त्वा सङ्गाहकपक्खे थितो एको महाथेरो वा धम्मकथिको वा भिक्खु वत्तब्बो एकिस्सा भिक्कुनिया विनयकम्मं कातब्बं अत्थि, तत्र नो अय्य चत्तारो भिक्खू पेसेथा ऽति। सङ्गहं अकातुं न लब्भति, पेसेस्सामा ऽति वत्तब्बं। चतूहि पकतत्तभिक्खुनीहि मानत्तचारिनिं गहेत्वा अन्तोअरुणे येव निक्खमित्वा गामूपचारतो द्वे लेड्डुपाते अतिक्कमित्वा महामग्गा ओक्कम्म गुम्बा ऽति आदीहि पटिच्छन्नट्ठाने निसीदितब्बं।  
विहारूपचारतो ऽपि द्वे लेड्डुपाता अतिक्कमितब्बा चतूहि पकतत्तभिक्खूहि पि तत्थ गन्तब्बं। गन्त्वा च पन भिक्कुनीहि सद्धिं न एकट्ठाने निसीदितब्बं पटिक्कमित्वा अविदूरे ठाने निसीदितब्बन् ति कुरुन्दियं वुत्तं।  
महापच्चरियादीसु पन भिक्खुनीहि पि ब्यत्तं एकं वा द्वे वा उपासिकायो भिक्खूहि पि एकं वा द्वे वा उपासके अत्तरक्खनत्थाय गहेत्वा गन्तब्बन् ति वुत्तं।  
कुरुन्दियं येव भिक्खुनी उपस्सयस्स च भिक्खुविहारस्स च उपचारं मञ्चितुं वट्टती ऽति वुत्तं। गामस्सा ति न वुत्तं। एवं निसिन्नेसु भिक्खूसु च भिक्खुनीसु च, ताय भिक्खुनिया मानत्तं समादियामि वत्तं समादियामी ऽति वत्तं समादियित्वा भिक्खुनीसङ्घस्स ताव एवं आरोचेतब्बं अहं अय्ये एकं आपत्तिं आपज्जिं गामन्तरं, साहं सङ्घं एकिस्सा आपत्तिया गामन्तराय पक्खमानत्तं याचिं। तस्सा मे सङ्घो एकिस्सा आपत्तिया गामन्तराय पक्खमानत्तं अदासि। साहं पक्खमानत्तं चरामि वेदियाम्ऽ अहं अय्ये, वेदियति ऽति मं सङ्घो धारेतू ऽति। ततो भिक्खुसङ्घस्स सन्तिके गन्त्वा एवं आरोचेतब्बं अहं अय्या एकं आपत्तिं आपज्जिं गामन्तरं, ॥। ॥। ॥।पे॥। ॥। ॥। वेदियाम्ऽ अहं अय्या, वेदियती ऽति मं सङ्घो धारेतू ऽति।

[पगे ११८७]  
च्व्_इइइ। २७,२८ चूऌअवग्ग-वण्णना ११८७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इधा ऽपि याय कायचि भासाया आरोचेतुं वट्टति। आरोचेत्वा भिक्खुनीसङ्घस्स्ऽएव सन्तिके निसीदितब्बं। आरोचितकालतो पट्ठाय भिक्खूनं गन्तुं वट्टति। सचे सासङ्कं होति, भिक्खुनियो तत्थ्ऽ एव ठानं पच्चासिंसन् ति ठातब्बं। सचे अञ्ञो भिक्खु वा भिक्खुनी वा तं ठानं एति, पस्सन्तिया आरोचेतब्बं।  
नो चे आरोचेति रत्तिच्छेदो च वत्तभेदे दुक्कटञ् च। सचे अजानन्तिया एवं उपचारं ओक्कमित्वा गच्छति, रत्तिच्छेदो ऽव होति न वत्तभेदे दुक्कटं। सचे भिक्खुनियो उपज्झायादीनं वत्तकरणत्थं पगेव वा गन्तुकामा होन्ति, रत्तिविप्पवासगणओहाय न गामन्तरापत्तिरक्खनत्थं एकं भिक्खुनिं ठपेत्वा गन्तब्बं। ताय अरुणे उट्ठिते तस्सा सन्तिके वत्तं निक्खिपितब्बं एतेन्ऽ उपायेन अखण्डा पञ्च दस रत्तियो मानत्तं चरितब्बं। अनिक्खित्तवत्ताय पन परिवासक्खन्धके वुत्तनयेन्ऽ एव सम्मा वत्तितब्बं। अयं पन विसेसो। आगन्तुकस्स आरोचेतब्बन् ति एत्थ। यत्तका पुरेभत्तं वा पच्छाभत्तं वा तं गामं भिक्खू वा भिक्खुनियो वा आगच्छन्ति, सब्बेसं आरोचेतब्बं। अनारोचेन्तिया रत्तिच्छेदो च्ऽ एव वत्तभेदे दुक्कटञ् च। सचे ऽपि रत्तिं कोचि भिक्खु तं गामूपचारं ओक्कमित्वा गच्छति, रत्तिच्छेदो होति येव।  
अजाननपच्चया पन वत्तभेदतो मुच्चति। कुरुन्दियादीसु पन अनिक्खित्तवत्तं भिक्खूनं वुत्तनयेन्ऽ एव कथेतब्बन् ति वुत्तं। तं परिवासवत्तादीनं उपचारसीमाय परिच्छिन्नत्ता युत्ततरं दिस्सति। उपोसथे आरोचेतब्बं। पवारणाय आरोचेतब्बं। चतुन्नं भिक्खूनञ् च भिक्खुनीनञ् च देवसिकं आरोचेतब्बं। सचे भिक्खूनं तस्मिं गामे भिक्खाचारो सम्पज्जति, तेहि चतूहि भिक्खूहि तत्थ्ऽ एव गन्तब्बं। नो चे सम्पज्जति, अञ्ञत्र चरित्वापि तत्राअगन्त्वाअत्तानं दस्सेत्वा गाअन्तब्बं।

[पगे ११८८]  
११८८ समन्तपासादिका [च्व्_इइइ।२७,२८  
बहिगामे वा सङ्केतट्ठानं कातब्बं असुकस्मिं नामट्ठाने अम्हे पस्ससी ऽति। ताय सङ्केतट्ठानं गन्त्वा आरोचेतब्बं। सङ्केतट्ठाने अदिस्वा विहारं गन्त्वा आरोचेतब्बं। विहारे सब्बभिक्खूनं आरोचेतब्बं सचे सब्बेसं न सक्का होति आरोचेतुम्, बहिउपचारसीमाय ठत्वा भिक्खुनियो पेसेतब्बा। ताहि आनीतानं चतुन्नं भिक्खूनं आरोचेतब्बं। सचे विहारो दूरो होति सासङ्को च, उपासके च उपासिकायो च गहेत्वा गन्तब्बं। सचे पन्ऽ आयं एका वसति, रत्तिविप्पवासं आपज्जति, तस्मा तस्सा एका पकतत्ता भिक्खुनी सम्मन्नित्वा दातब्बा एकच्छन्ने वसनत्थाय। एवं अखण्डं मानत्तं चरित्वा वीसतिगणे भिक्खुसङ्घे वुत्तनयेन्ऽ एव अब्भानं कातब्बं।  
सचे मानत्तं चरमाना अन्तरापत्तिं आपज्जति, मूलाय पटिकस्सित्वा तस्सा आपत्तिया मानत्तं दातब्बन् ति कुरुन्दियं वुत्तं। इदं पक्खमानत्तं नाम।  
समोधानमानत्तं पन तिविधं होति ओधानसमोधानं अग्घसमोधानं मिस्सकसमोधानन् ति। तत्थ यद् एतं परतो उदायित्थेरस्स पञ्चाहपटिच्छन्नाय आपत्तिया परिवासं परिवसन्तस्स पसे च मानत्तारहट्ठाने च अन्तरापत्तिं आपज्जित्वा मूलाय पटिकस्सितस्स तेन हि भिक्खवे सङ्घो उदायिस्स भिक्खुनो तिस्सन्नं आपत्तीनं छारत्तं मानत्तं देतू ऽति मानत्तं अनुञ्ञातं इदं ओधानसमोधानं नाम। इदञ् हि पुनप्पुनं मूलाय पटिकस्सनेन परिवुट्ठदिवसे ओधुनित्वा पुरिमापत्तीहि सद्धिं समोधाय दिन्नं, तस्मा ओधानसमोधानन् ति वुच्चति। कुरुन्दियं पन समोधानपरिवासं वुट्ठस्स दातब्बमानत्तं समोधानमानत्तन् ति वुत्तं। तं पि तेन परियायेन युज्जति। अग्घसमोधानं पन मिस्सकसमोधानञ् च अग्घसमोधानमिस्सकसमोधानपरिवासावसाने दातब्बमानत्तम् एव वुच्चति। तं परिवासकम्मवाचानुसारेन योजेत्वा दातब्बं। एत्तावता यं वुत्तं तेन हि भिक्खवे सङ्घो उदायिस्स भिक्खुनो एकिस्सा आपत्तिया सन्चेतनिकाय सुक्कविसट्ठिया एकाहपटिच्छन्नाय एकाहपरिवासं देतू ऽति आदिना नयेन पाऌइयं अनेकेहि आकारेहि परिवासो च मानत्तञ् च वुत्तं,

[पगे ११८९]  
च्व्_इइइ।२७,२८] चूऌअवग्ग-वण्णना ११८९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्स यस्मा आगतागतट्ठाने एवं विनिच्छयो वुच्चमानो पाऌइयं विय अतिवित्थारं आपज्जति, न च सक्का होति सुखेन परिग्गहेतुं, तस्मा तं समोधानेत्वा इध्ऽएव दस्सेस्सामा ऽति, तद् इदं अत्थतो सम्पादितं होति।  
इदानि या ताव अयं अप्पटिच्छन्नाय एकिस्सा आपत्तिया वसेन पाऌइ वुत्ता सा उत्तानत्था ऽव। ततो परं द्वीहतीहचतूहपञ्चाहपटिच्छन्नानं वसेन्ऽ एव पाऌइयं वत्वा पञ्चाहपटिच्छन्नाय परिवासतो पट्ठाय अन्तरापत्ति दस्सिता।  
यस्मा पन तं आपत्तिं आपन्नो मूलाय पटिकस्सनारहो नाम होति, तस्मा, ऽस्स तत्थ मूलाय पटिकस्सनं अनुञ्ञातं।  
सचे पन निक्खित्तवत्तो आपज्जति, मूलाय पटिकस्सनारहो न होति। कस्मा। यस्मा न सो परिवसन्तो आपन्नो पकतत्तट्ठाने ठितो आपन्नो, तस्मा तस्सा आपत्तिया विसुं मानत्तं चरितब्बं। सचे पटिच्छन्ना होति परिवासो ऽपि वसितब्बो, यञ् च्ऽएतं मूलाय पटिकस्सनं वुत्तं, तस्मिं कते परिवुट्ठदिवसा मक्खिता ऽव होन्ति। इति परिवासे अन्तरापत्तिं दस्सेत्वा पुन मानत्तारहस्स अन्तरापत्तिं दस्सेत्वा मूलाय पटिकस्सनं वुत्तं। तस्मिं हि कते, परिवुट्ठदिवसा मक्खिता ऽव होन्ति। ततो परिवुट्ठपरिवासस्स तासं तिस्सन्नं पि आपत्तीनं समोधानमानत्तं दस्सितं। ततो मानत्तचारिकस्स अन्तरापत्तिं दस्सेत्वा मूलाय पटिकस्सनं वुत्तं। तस्मिं पन पटिकस्सने कते, मानत्तचिण्णदिवसापि परिवुट्ठदिवसापि मक्खिता ऽव होन्ति। ततो अब्भानारहस्स अन्तरापत्तिं दस्सेत्वा मूलाय पटिकस्सनं वुत्तं। तस्मिं पि कते, सब्बे ते परिवासमानत्तचिण्णदिवसा मक्खिता ऽव होन्ति। ततो परं सब्बा अन्तरापत्तियो योजेत्वा अब्भानकम्मं दस्सितं। एवं पटिच्छन्नवारे एकाहपटिच्छन्नादिवसेन पञ्चान्तरापत्तीनं वसेन चतस्सो ति नव कम्मवाचा दस्सिता होन्ति।  
ततो परं पक्खपटिच्छन्नाय आपत्तिया अन्तो परिवासतो पट्ठाय पञ्चाहपटिच्छन्नाय अन्तरापत्तिया वसेन समोधानपरिवासो च समोधानमानत्तञ् च दस्सितं। एत्थ च मानत्तचारिकमानत्तारहकाले ऽपि आपन्नाय आपत्तिया मूलाय पटिकस्सने कते मानत्तचिण्णदिवसापि परिवासपरिवुट्ठदिवसापि सब्बे मक्खिता ऽव होन्ति।

[पगे ११९०]  
११९० समन्तपासादिका [च्व्_इइइ।२७,२८  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कस्मा। यस्मा पटिच्छन्ना अन्तरापत्ति। तेन्ऽ एव वुत्तं मूलाय पतिकस्सित्वा पुरिमाय आपत्तिया समोधानपरिवासं दत्वा छारत्तं मानत्तं देतू ऽति। ततो परं सब्बा अन्तरापत्तियो योजेत्वा अब्भानकम्मं दस्सेत्वा सञ्चेतनिकाय सुक्कविसट्ठिया वत्थुं निट्ठापितं। ततो एकापत्तिमूलकञ् च आपत्तिवड्ढनकञ् चा ऽति द्वे नये दस्सेत्वा अग्घसमोधानपरिवासो दस्सितो। ततो सञ्चिच्च अनारोचितापत्तिवत्थुं दस्सेत्वा असञ्चिच्च अजाननासरणवेमतिकभावेहि अनारोचिताय आपत्तिया पच्छा लज्जिधम्मे वा जाननसरणनिब्बेमतिकभावेसु वा उप्पन्नेसु पि यं कातब्बं, तं दस्सेतुं इध पन भिक्खवे ऽति आदिना नयेन पाऌइ ठपिता। ततो अजाननासरणवेमतिकपटिच्छन्नानं अप्पटिच्छन्नभावं दस्सेतुं तथ्ऽ एव पाऌइ ठपिता। ततो द्विन्नं आपत्तीनं द्वे मासपटिच्छन्नानं एकमासपरिवासयाचनवत्थुं दस्सेत्वा असञ्चिच्च अजाननासरणवेमतिकभावेहि अनारोचिते इतरस्मिं मासे पच्छा लज्जिधम्मादीसु उप्पन्नेसु यं कातब्बं, तं दस्सेतुं अजाननासरणवेमतिकपटिच्छन्नस्स च अप्पटिच्छन्नभावं दस्सेतुं पुरिमनयेन्ऽ एव पाऌइ ठपिता। ततो आपत्तिपरियन्तं न जानाति रत्तिपरियन्तं न जानाती ऽति आदिना नयेन सुद्धन्तपरिवासो दस्सितो । ततो परं पारिवासिकं आदिं कत्वा विब्भमित्वा पुन उपसम्पन्ना ऽति आदीसु पटिपत्तिदस्सनत्थं पाऌइ ठपिता। [च्व्_इइइ।२८:] तत्थ अन्तरा सम्बहुला सङ्घादिसेसा आपत्तियो आपज्जति परिमाणायो अप्पतिच्छन्नायो ति आदीसु आपत्तिपरिच्छेदवसेन परिमाणायो ऽच् एव अप्पटिच्छन्नायो चा ऽति अत्थो।

[पगे ११९१]  
च्व्_इइइ।२९--इव्।२] चूऌअवग्ग-वण्णना ११९१  
[च्व्_इइइ।२९:] पच्छिमस्मिं आपत्तिक्खन्धे ऽति एको ऽव सो आपत्तिक्खन्धो।  
पच्छा छादितत्ता पन पच्छिमस्मिं आपत्तिक्खन्धे ऽति वुत्तं। पुरिमस्मिन् ति एत्थापि एस्ऽ एव नयो।  
[च्व्_इइइ।३३:] ववत्थिता सम्भिन्ना ऽति सभागविसभागानम् एव्ऽ एतं परियायवचनं।  
[च्व्_इइइ।३४:] ततो परं यो पटिच्छादेति, तस्मिं पटिपत्तिदस्सनत्थं द्वे भिक्खू ऽति आदि वुत्तं। तत्थ मिस्सकन् ति थुल्लच्चयादीहि मिस्सकं। सुद्धकन् ति सङ्घादिसेसं विना लहुकापत्तिक्खन्धम् एव।  
[च्व्_इइइ।३५:] ततो परं अविसुद्धविसुद्धभावदस्सनत्थं इध पन भिक्खवे भिक्खु सम्बहुला सङ्घादिसेसा ऽति आदि वुत्तं।  
तत्थ ब्यञ्जनतो वा अधिप्पायतो वा अनुत्तानं नाम किञ्चि न्ऽ अत्थि। तस्मा तञ् च इतो पुब्बे अवुत्तञ् च सब्बं पालियानुसारेन्ऽ एव वेदितब्बन् ति।  
समुच्चयक्खन्धकवण्णना निट्ठिता  
समथक्खन्धकवण्णना  
[च्व्_इव्।२:] समथक्खन्धके। अधम्मवादी पुग्गलो ति आदीनि छ मातिकापदानि निक्खिपित्वा अधम्मवादी पुग्गलो धम्मवादी पुग्गलं सञ्ञापेति ऽति आदिना नयेन वित्थारो वुत्तो।  
तत्थ सञ्ञापेती ऽति कारणपटिरूपकानि वचनानि वत्वा परितोसेत्वा जानापेति। निज्झापेती ऽति यथा सो तं अत्थं निज्झापेति ओलोकेति, एवं करोति। पेक्खेति अनुपेक्खेती ऽति यथा सो तं अत्थं पेक्खेति च्ऽ एव पुनप्पुनं च पेक्खेति, एवं करोति। दस्सेति अनुदस्सेती ऽति तेसञ्ञो एव परियायवचनानि। अधम्मेन वूपसमति ऽति यस्मा सो अधम्मम् एव अयं धम्मो ति आदिना नयेन तं मोहेत्वा दस्सेति, तस्मा अधम्मेन वूपसमति नाम। धम्मेन वूपसमति ऽति यस्मा धम्मवादी धम्मम् एव अयं धम्मो ति आदिना नयेन अमोहेत्वा दस्सेति, तस्मा धम्मेन वूपसमति नाम।

[पगे ११९२]  
११९२ समन्तपासादिका [च्व्_इव्।४-१०  
[च्व्_इव्।४:] पञ्च्ऽ इमानि भिक्खवे धम्मिकानि सतिविनयस्स दानानी त्ऽइ एत्थ सुद्धस्स अनापत्तिकस्स दानं एकं अनुवदितस्स दानं एकं याचितस्स दानं एकं सङ्घेन दानं एकं धम्मेन समग्गेन दानं एकन् ति एवं पञ्च। एतानि पन एकेकाङ्गवसेन न लब्भन्ति। तस्मा देसनामत्तम् एव्ऽ एतं। पञ्चङ्गसमन्नागतं पन सतिविनयदानं धम्मिकन् ति अयम् एत्थ अत्थो। तत्थ च अनुवदन्ती ऽति चोदेन्ति। सेसं उत्तानम् एव। अयम् पन सतिविनयो खीणसवस्स्ऽ एव दातब्बो न अञ्ञस्स अन्तमसो अनागामिनो ऽपि।  
सो च खो अञ्ञेन चोदियमानस्स्ऽ एव न अचोदियमानस्स।  
दिन्ने च पन तस्मिं चोदकस्स कथा न रूहति। चोदेन्तो ऽपि अयं खीणासवो सतिविनयलद्धो को तुय्हं कथं गहेस्सती ऽति अपसादेतब्बतं आपज्जति।  
[च्व्_इव्।५:] भासितपरिकन्तन् ति वाचाय भासितं कायेन्ऽ एव परिकन्तं परिक्कमित्वा कतन् ति अत्थो। सरतायस्मा एवरूपं आपत्तिं आपज्जिता ऽति एत्थ सरतु आयस्मा एवरूपं आपत्तिं आपज्जिता आयस्मा एवरूपिया आपत्तिया ऽति अयम् अत्थो। आपज्जित्वा ऽति वा पाठो। तस्स्ऽ अत्थो पठमं आपज्जित्वा पच्छा तं आपत्तिं सरतु आयस्मा ऽति।  
[च्व्_इव्।९:] येभुय्यसिकाय वूपसमेतुन् ति एत्थ यस्सा किरियाय धम्मवादिनो बहुतरा एसा येभुय्यसिका नाम। अधम्मिकसलाकगाहेसु।  
[च्व्_इव्।१०:] ओरमत्तकन् ति परित्तं अप्पमत्तकं भण्डनमत्तम् एव। न च गतिगतन् ति द्वे तयो आवासे न गतं तत्थ तत्थ्ऽ एव वा द्वत्तिक्खत्तुं अविनिच्छितं। न च सरितसारितन् ति द्वत्तिक्खत्तुं तेहि भिक्खूहि सयं सरितं वा अञ्ञेहि सारितं वा न होति। जानाती ऽति सलाकं गाहेन्तो जानाति अधम्मवादिनो बहुतरा ति। अप्प्ऽ एव नामा ऽति इमिना नीहारेन सलाकाय गाहियमानाय अप्प्ऽएव नाम अधम्मवादिनो बहुतरा अस्सू ऽति अयम् अस्स अज्झासयो होति।  
अपरेसु पि द्वीसु पदेसु एस्ऽ एव नयो। अधम्मेन गण्हन्ती ऽति अधम्मवादिनो एवं मयं बहुतरा भविस्सामा ऽति द्वे द्वे सलाकायो गण्हन्ति।

[पगे ११९३]  
च्व्_इव्।१०-१३] चूऌअवग्ग-वण्णना ११९३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] वग्गा गण्हन्ति ऽति द्वे धम्मवादिनो एकं धम्मवादिसलाकं गण्हन्ति एवं धम्मवादिनो न बहुतरा भविस्सन्ती ऽति मञ्ञमाना। न च यथादिट्ठिया गण्हन्ती ऽति धम्मवादिनो हुत्वा बलवपक्खं भविस्सामा ऽति अधम्मवादिसलाकं गण्हन्ति। धम्मिकसलाकगाहेसु अयम् एव्ऽ अत्थो परिवत्तेत्वा वेदितब्बो।  
एवं सलाकं गाहेत्वा सचे बहुतरा धम्मवादिनो होन्ति यथा ते वदन्ति एवं तं अधिकरणं वूपसमेतब्बं, एवं येभुय्यसिकाय वूपसन्तं होति। अयम् एत्थ सङ्खेपो। वित्थारो पन परतो ऽपि आगमिस्सति।  
[च्व्_इव्।१२:] असुचीऽति असुचीहि कायवचीकम्मेहि समन्नागतो। अलज्जी ऽति सञ्चिच्च आपज्जनादिना अलज्जीलक्खणेन समन्नागतो। सानुवादो ऽति सौपवादो। इति इमेसञ् च तिण्णं अङ्गानं वसेन तीणि कारणानि, सङ्घेन करणं धम्मेन समग्गेन करणन् ति इमानि च द्वे ति पञ्च तस्सपापियसिकाकम्मस्स करणानि नाम होन्ति। सेसम् एत्थ तज्जनीयादीसु वुत्तनयम् एव। अयम् पन्ऽ एत्थ वचनत्थो। इदञ् हि, यो पापुस्सन्नताय पापियो पुग्गलो, तस्स कत्तब्बतो तस्सपापियसिकाकम्मन् ति वुच्चति।  
[च्व्_इव्।१३:] कक्खऌअताय वाऌअताया ऽति कक्खऌअभावाय च्ऽ एव वाऌअभावाय च। भेदाया ऽति सङ्घभेदाय। सब्बेह्ऽ एव एकज्झन् ति कस्सचि छन्दं अनाहरित्वा गिलाने ऽपि तत्थ्ऽ एव आनेत्वा एकतो सन्निपतितब्बं। तिणवत्थारकेन वूपसमेय्या ऽति एत्थ, इदं कम्मं तिणवत्थारकसदिसत्ता तिणवत्थारको ऽति वुत्तं। यथा हि गूथं वा मुत्तं वा घटियमानं दुग्गन्धताय बाधति, तिणेहि अवत्थरित्वा सुपटिच्छादितस्स पन्ऽ अस्स सो गन्धो न बाधति, एवम् एव यं अधिकरणं मूलानुमूलं गन्त्वा वूपसमीयमानं कक्खऌअताय वाऌअताय भेदाय संवत्तति, तं इमिना कम्मेन वूपसन्तं गूथं विय तिणवत्थारकेन पटिच्छन्नं सुवूपसन्तं होती ऽति इदं कम्मं तिणवत्थारकसदिसत्ता तिणवत्थारको ति वुत्तं।

[पगे ११९४]  
११९४ समन्तपासादिका [च्व्_इव्।१३,१४  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] थुल्लवज्जन् ति पाराजिकञ् च्ऽ एव सङ्घादिसेसञ् च। गिहिपटिसंयुत्तन् ति गिहीनं हीनेन खुंसनवम्भनधम्मिकपटिस्सवेसु आपन्नं आपत्तिं ठपेत्वा। एवञ् च पन भिक्खवे ते भिक्खू ताहि आपत्तीहि वुट्ठिता होन्ती ऽति एवं तिणवत्थारककम्मवाचाय कताय कम्मवाचापरियोसाने यत्तका तत्थ सन्निपतिता अन्तमसो सुत्ता ऽपि समापन्नापि अञ्ञाविहिता ऽपि सब्बे। ते भिक्खू याव उपसम्पदमण्डलतो पट्ठाय थुल्लवज्जञ् च गिहिपटिसंयुत्तं च ठपेत्वा अवसेसा आपत्तियो आपन्ना सब्बाहि ताहि आपत्तीहि वुट्ठिता होन्ति।  
दिट्ठाविकम्मन् ति ये पन न म्ऽएतं खमती ऽति अञ्ञमञ्ञं दिट्ठाविकम्मं करोन्ति, तेहि वा सद्धिं आपत्तिं आपज्जित्वा ऽपि तत्थ अनागता आगन्त्वा वा छन्दं दत्वा परिवेणादीसु निसिन्ना, ते ताहि आपत्तीहि न वुट्ठिता होन्ति।  
तेन वुत्तं ठपेत्वा दिट्ठाविकम्मं ठपेत्वा ये न तत्थ होन्ती ऽति।  
[च्व्_इव्।१४:] भिक्खुनीनं अनूपखज्जा ऽति भिक्खुनीनं अन्तो पविसित्वा।  
विवादाधिकरणादीनं वचनत्थो दुट्ठदोससंवण्णनायं वुत्तो येव। विपच्चताय वोहारो ति चित्तदुक्खत्थं वोहारो। फरुसवचनन् ति अत्थो। यो तत्थ अनुवादो ति यो तेसु अनुवदन्तेसु उपवादो। अनुवदना ऽति आकारदस्सनम् एतं। उपवदना ऽति अत्थो। अनुल्लपना अनुभणना ऽति उभयं अनुवदनाय वेवचनमत्तम् एव। अनुसम्पवङ्कता ऽति पुनप्पुनं कायचित्तवाचाहि तत्थ्ऽ एव सम्पवङ्कता अनुवङ्कतभावो ति अत्थो। अब्भुस्सहनता ऽति कस्मा एवं न उपवदिस्सामि येवा ऽति उस्साहं कत्वा अनुवदना।  
अनुबलप्पदानन् ति पुरिमवचनस्स कारणं दस्सेत्वा पच्छिमवचनेन बलप्पदानं।  
किच्चयता करणीयता ऽति एत्थ, किच्चम् एव किच्चयं, किच्चयस्स भावो किच्चयता करणीयस्स भावो करणीयता उभयम् एतं सङ्घकम्मस्स्ऽएव अधिवचनं।

[पगे ११९५]  
च्व्_इव्।१४] चूऌअवग्ग-वण्णना ११९५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अपलोकनकम्मन् ति आदि पन तस्स्ऽ एव पभेददस्सनत्थं। तत्थ अपलोकनकम्मं नाम सीमट्ठकसङ्घं सोधेत्वा छन्दारहानं छन्दं आहरित्वा समग्गस्स सङ्घस्स अनुमतिया तिक्खत्तुं सावेत्वा कत्तब्बकम्मं। ञत्तिकम्मं नाम वुत्तनयेन्ऽ एव समग्गस्स सङ्घस्स अनुमतिया एकाय ञत्तिया कत्तब्बकम्मं। ञत्तिदुतियकम्मं नाम वुत्तनयेन्ऽ एव समग्गस्स सङ्घस्स अनुमतिया एकाय ञत्तिया एकाय च अनुसावनाया ऽति एवं ञत्तिदुतियाय अनुसावनाय कत्तब्बकम्म्मं। ञत्तिचतुत्थकम्मं नाम वुत्तनयेन्ऽ एव समग्गस्स सङ्घस्स अनुमतिया एकाय ञत्तिया तीहि च अनुसावनाही ऽति एवं ञत्तिचतुत्थाहि तीहि अनुसावनाहि कत्तब्बकम्मं।  
तत्थ अपलोकनकम्मं अपलोकेत्वा ऽव कातब्बं, ञत्तिकम्मादिवसेन न कातब्बं। ञत्तिकम्मं पि एकं ञत्तिं ठपेत्वा कातब्बं, अपलोकनक्दिवसेन न कातब्बं। ञत्तिदुतियकम्मं पन अपलोकेत्वा कत्तब्बम् पि अत्थि अकत्तब्बम् पि अत्थि। तत्थ सीमासम्मति सीमासमूहननं कठिनदानं कठिनुब्भारो कुटिवत्थुदेसना विहारवत्थुदेसना ऽति इमानि छ कम्मानि गरुकानि अपलोकेत्वा कातुं न वट्टति। ञत्तिदुतियकम्मवाचं सावेत्वा ऽव कातब्बानि। अवसेसा तेरससम्मतियो सेनासनगाहकमतकचीवरदानादिसम्मतियो चा ऽति एवरूपानि लहुककम्मानि अपलोकेत्वा ऽपि कातुं वट्टति। ञत्तिकम्मञत्तिचतुत्थकम्मवसेन पन न कातब्बम् एव। ञत्तिचतुत्थकम्मं ञत्तिं च तिस्सो च कम्मवाचायो सावेत्वा ऽव कातब्बं। अपलोकनकम्मादिवसेन न कातब्बन् ति।  
अयम् एत्थ सङ्खेपो। वित्थारतो पन इमानि चत्तारि कम्मानि कतीह्ऽ आकारेहि विपज्जन्ती ऽति आदिना नयेन परिवारावसाने कम्मवग्गे एतेसं विनिच्छयो आगतो येव। यम् पन तत्थ अनुत्तानं, तं कम्मवग्गे येव वण्णयिस्साम।  
एवञ् हि सति न अट्ठाने वण्णना भविस्सति। आदितो पट्ठाय।

[पगे ११९६]  
११९६ समन्तपासादिका [च्व्_इव्,१४  
च तस्स तस्स कम्मस्स विञ्ञातत्ता सुविञ्ञेय्यो भविस्सति।  
विवादाधिकरणस्स किं मूलन् ति आदीनि पाऌइया वसेन्ऽ एव वेदितब्बानि। विवादाधिकरणं सिया कुसलन् ति आदीसु येन विवदन्ति, सो चित्तुप्पादो विवादो समथेति च अधिकरणीयताय अधिकरणन् ति एवम् आदिना नयेन अत्थो वेदितब्बो। आपत्ताधिकरणं सिया अकुसलं, सिया अब्याकतं, न्ऽअत्थि आपत्ताधिकरणं कुसलन् ति एत्थ सन्धायो भासितवसेन अत्थो वेदितब्बो। यस्मिं हि पठवीखणनादिके आपत्ताधिकरणे कुसलचित्तं अङ्गं होति, तस्मिं सति न सक्का वत्तुं न्ऽ अत्थि आपत्ताधिकरणं कुसलन् ति। तस्मा न यिदं अङ्गपहोनकचित्तं सन्धाय वुत्तं। इदं पन सन्धाय वुत्तं। यन् ताव आपत्ताधिकरणं लोकवज्जं तं एकन्ततो अकुसलम् एव तत्थ सिया कुसलन् ति विकप्पो न्ऽ अत्थि। यम् पन पण्णत्तिवज्जं तं यस्मा सञ्चिच्च इदं आपत्तिं वीतिक्कमामी ऽति वीतिक्कमन्तस्स्ऽ एव अकुसलं होति। असञ्चिच्च पन किञ्चि अजानन्तस्स सहसेय्यादिवसेन आपज्जनतो अब्याकतं होति। तस्मा तत्थ सञ्चिच्चासञ्चिच्चवसेन इमं विकप्पभावं सन्धाय इदं वुत्तं आपत्ताधिकरणं सिया अकुसलं, सिया अब्याकतं, न्ऽअत्थि आपत्ताधिकरणं कुसलन् ति। सचे पन यं कुसलचित्तो आपज्जति, इदं वुच्चति आपत्ताधिकरणं कुसलन् ति वदेय्य।  
अचित्तकानं एऌअकलोम-पदसोधम्मदेसनादिसमुट्ठानानं पि कुसलचित्तं आपज्जेय्य न च तत्थ विज्जमानं पि कुसलचित्तं आपत्तिया अङ्गं। कायवचीविञ्ञत्तिवसेन पन चलितपवत्तानं कायवाचानं अञ्ञतरम् एव अङ्गं। तञ् च रूपक्खन्धपरियापन्नत्ता अब्याकतन् ति यं जानन्तो ति आदिम्हि पन अयं अत्थो। यं चित्तं आपत्तिया अङ्गं होति, तेन वत्थुं जानन्तो इदं वितिक्कमामी ऽति च वितिक्कम् आकारेन सद्धिं जानन्तो सञ्जानन्तो वितिक्कमचेतनावसेन चेतेत्वा पकप्पेत्वा उपक्कमवसेन मद्दन्तो अभिवितरित्वा निरासङ्कचित्तं पेसेत्वा यं आपत्ताधिकरणं वितिक्कमति आपज्जति। तस्स एवं वीतिक्कमतो यो वीतिक्कमो इदं वुच्चति आपत्ताधिकरणं अकुसलं।

[पगे ११९७]  
च्व्_इव्।१४] चूऌअवग्ग-वण्णना ११९७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अब्याकतवारे पि यं चित्तं आपत्तिया अङ्गं होति, तस्स अभावेन अजानन्तो वीतिक्कमाकारेन च सद्धिं अजानन्तो असञ्जानन्तो आपत्तिअङ्गभूताय वीतिक्कमचेतनायाभावेन अचेतेत्वा सञ्चिच्च मद्दनस्स अभावेन अनभिवितरित्वा निरासङ्कचित्तं अपेसेत्वा यं आपत्ताधिकरणं वीतिक्कमति आपज्जति। तस्स एवं वितिक्कमतो यो वीतिक्कमो इदं वुच्चति आपत्ताधिकरणं अब्याकतन् ति। अयं विवादो नो अधिकरणन् ति आदीसु समथेहि अधिकरणीयताय अभावतो नो अधिकरणन् ति एवम् अत्थो वेदितब्बो।  
यावतिका भिक्खू कम्मप्पत्ता ऽति एत्थ चतुवग्गकरणे कम्मे चत्तारो पञ्चवग्गकरणे पञ्च दसवग्गकरणे दस वीसतिवग्गकरणे वीसति भिक्खू कम्मप्पत्ता ऽति वेदितब्बा।  
सुपरिग्गहितन् ति सुट्ठुपरिग्गहितं कत्वा पटिच्छितब्बं। पटिच्छित्वा च पन अज्ज भण्डकं धोवाम अज्ज पत्तं पचाम अज्जेऽको पलिबोधो अत्थी ऽति माननिग्गहत्थाय कतिपाहं अतिक्कमेतब्बं।  
अनन्तानि च्ऽ एव भस्सानि जायन्ती ऽति अपरिमणानि इतोचितो च वचनानि उप्पज्जन्ति। भासानी ऽति पि पाठो। अयम् एव्ऽ अत्थो। उब्बाहिकाय सम्मन्नितब्बो ति अपलोकेत्वा वा सम्मन्नितब्बो परतो वुत्ताय ञत्तिदुतियाय वा कम्मवाचाय।  
एवं सम्मतेहि पन भिक्खूहि विसुं मिसीदित्वा वा तस्सा येव वा परिसाय अञ्ञेहि न किञ्चि कथेतब्बन् ति सावेत्वा तं अधिकरणं विनिच्छितब्बं।  
तत्र्ऽ अस्सा ऽति तस्सं परिसति भवेय्य। न्ऽएव सुत्तं आगतन् ति न मातिका आगता। नो सुत्तविभन्गो ति विनयो न पगुणो।  
ब्यञ्जनछायाय अत्थं पतिबाहती ऽति ब्यञ्जनमत्तम् एव गहेत्वा अत्थं पटिसेधेति। जातरूपरजतखेत्तवत्थुपटिग्घणादीसु विनयधरेहि भिक्खूहि आपत्तिया कारियमाने दिस्वा किम् इमे आपत्तिया कारेथ ननु जातरूपरजतपटिग्गहणा पटिविरता होन्ती ऽति एवं सुत्ते पटिविरतिमत्तम् एव वुत्तं, ऽन् अत्थि एत्थ आपत्ती ऽति वदति।

[पगे ११९८]  
११९८ समन्तपासादिका [च्व्_इव्।१४  
अपरो धम्मकथिको सुत्तस्स आगतत्ता ओलम्बेत्वा निवासेन्तानं आपत्तिया आरोपियमानाय किम् इमेसं आरोपेथ, ननु परिमण्डलं निवासेस्सामी ऽति सिक्खा करणीया ऽति एवं सिक्खाकरणमत्तम् एव्ऽ एत्थ वुत्थं, न्ऽ अत्थि एत्थ आपत्ती ऽति वदति।  
यथा बहुतरा भिक्खू ऽति एत्थ, एकेन पि अधिका बहुतरा ऽव। को पन वादो द्वीहि तीहि। सञ्ञत्तिया ऽति सञ्ञापनत्थाय। गूऌहकन् ति आदीसु अलज्जुस्सन्नाय परिसाय गूऌहको सलाकगाहो कातब्बो।  
लज्जुस्सन्नाय विवटको। बालुस्सन्नाय सकण्णजप्पको। वण्णावण्णायो कत्वा ऽति धम्मवादीनञ् च अधम्मवादीनञ् च सलाकायो निमित्तसञ्ञं आरोचेत्वा अञ्ञमञ्ञं विसभागा कातब्बा। ततो ता सब्बापि चीवरभोगे कत्वा वुत्तनयेन्ऽ एव गहेतब्बा। दुग्गहो ति पच्चुक्कड्ढितब्बन् ति दुग्गहिता सलाकायो ति वत्वा पुन गाहेत्वा यावततियं गाहेतब्बा।  
सुग्गहो ति सावेतब्बन् ति एकस्मिं पि धम्मवादिस्मिं अतिरेके जाते सुग्गहिता सलाकायो ति सावेतब्बं। यथा च ते धम्मवादिनो वदन्ति, तथा तं अधिकरणं वूपसमेतब्बन् ति। अथ यावत्तियं पि अधम्मवादिनो बहुतरा ऽव होन्ति, अज्ज अकालो, स्वे जानिस्सामा ऽति वुट्ठहित्वा अलज्जीनं पक्खं विभेदत्थाय धम्मवादीपक्खं परियेसित्वा पुनदिवसे सलाकगाहो कातब्बो। अयं गूऌहको सलाकगाहो। सकण्णजप्पके पन गहिते वत्तब्बो ति एत्थ, सचे सङ्घत्थेरो अधम्मवादी सलाकं गण्हाति, सो एवं अवबोधेतब्बो भन्ते तुम्हे महल्लका वयो अनुप्पत्ता, तुम्हाकं एतं न युत्तं, अयं पन अधम्मवादी सलाका ऽति। तस्स इतरा सलाका दस्सेतब्बा। सचे सो तं गण्हाति, दातब्बा। अथ न्ऽएव अवबुज्झति, ततो मा कस्सचि आरोचेही ऽति वत्तब्बो। सेसं वुत्तनयम् एव। विवटको ऽति विवटत्थो येव।

[पगे ११९९]  
च्व्_इव्।१४,व्।१] चूऌअवग्ग-वण्णना ११९९  
पाराजिकसामन्तं वा ऽति एत्थ, मेथुनधम्मे पाराजिकसामन्तं नाम दुक्कटं होति। सेसेसु अदिन्नादानादीसु थुल्लच्चयं। निवेठेन्तन् ति न सरामी ऽति वचनेन निब्बेठियमानं। अतिवेठेती ऽति इङ्घायस्मा ऽति आदि वचनेहि अतिवेठियति। सरामि खो अहं आवुसो ति पाराजिकं पतिच्छादनत्थाय एवं पटिजानाति। पुन तेन अतिवेठियमानो सरामि खो ति पटिञ्ञं दत्वा इदानि मं नासेस्सन्ति ऽति भयेन दवाय मे ति आदिम् आह, एतस्स तस्सपापियसिककम्मं कातब्बं। सचे सीलवा भविस्सति, वत्तं पूरेत्वा पटिपस्सद्धिं लभिस्सति। नो चे तथा नासितको ऽव भविस्सति। सेसं सब्बत्थ उत्तानम् एवा ऽति।  
समथक्खन्धकवण्णना निट्ठिता।  
 खुद्दकवत्थुक्खन्धकवण्णना।  
[च्व्_व्।१:] खुद्दकवत्थुक्खन्धके। मल्लमुट्ठिका ऽति मुट्ठिकमल्ला। गामपूटवा ऽति छविरागमण्डनानुयुत्ता नागरिकमनुस्सा। गामपोतका ति पि पाठो। एस्ऽएव्ऽ अत्थो।  
थम्भे ऽति नहानतित्थे निक्खनित्वा ठपितथम्भे।  
कुड्डे ऽति इट्ठकसिलादारुकुड्डानं अञ्ञतरस्मिं। अट्ठाने नहायन्ती ऽति एत्थ, अट्ठानं नाम रुख्हं फलकं विय तच्छेत्वा अट्ठपदाकारेन राजियो छिन्दित्वा नहानतित्थे निक्खनन्ति। तत्थ चुण्णानि आकिरित्वा मनुस्सा कायं घंसन्ति।  
गन्धब्बहत्थकेना ऽति नहानतित्थे ठपितेन दारुमयहत्थेन। तेन किर चुण्णानि गहेत्वा मनुस्सा सरीरं घंसन्ति।

[पगे १२००]  
१२०० समन्तपासादिका [च्व्_व्।१,२  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कुरुविन्दकसुत्तिया ऽति कुरुविन्दकपासाणचुण्णानि लाखाय मद्दित्वा कतगुऌइककलापको वुच्चति। तं उभोसु अन्तेसु गहेत्वा सरीरं घंसन्ति। विग्गय्ह परिकम्मं कारापेन्ति ऽति अञ्ञमञ्ञं सरीरेन सरीरं घंसन्ति। मल्लकन् नाम मकरदन्तके छिन्दित्वा मल्लकमूलसण्ठानेन कतमल्लकं वुच्चति। इदं गिलानस्सापि न वट्टति। अकतमल्लकं नाम मकरदन्ते अछिन्दित्वा कतं, इदं अगिलानस्स न वट्टति। इट्ठकखण्डं पन कपालखण्डं वा वट्टति। उक्कासिकन् ति वत्थवट्टिं। तस्मा नहायन्तस्स यस्स कस्सचि नहानसाटकवट्टिया पिट्ठिं घंसितुं वट्टति। पुथुपाणिकन् ति हत्थपरिकम्मं वुच्चति। तस्मा सब्बेसं हत्थेन पिट्ठिपरिकम्मं कातुं वट्टति।  
[च्व्_व्।२:] वल्लिका ऽति कण्णतो निक्खन्तमुत्तोलम्बिकादीनं एतं अधिवचनं। न केवलञ् च वल्लिका येव। यं किञ्चि कण्णपिलन्धनं अन्तमसो तालपण्णं पि न वट्टति।  
पामङ्गन् ति यं किञ्चि पामङ्गसुत्तं। कण्ठसुत्तकन् ति यं किञ्चि गीवूपगं आभरणं। कटिसुत्तकन् ति यं किञ्चि कटिपिलन्धनं अन्तमसो सुत्ततन्तुमत्तं पि।  
ओवट्टकन् ति वलयं। केयूरादीनि पाकटान्ऽएव। यं किञ्चि आभरणं न वट्टति। दुमासिकं वा दुवङ्गुलं वा ऽति एत्थ, सचे केसा अन्तोद्वेमासे द्वङ्गुलं पापुणन्ति, अन्तोद्वेमासे येव छिन्दितब्बा। द्वङ्गुलं अतिक्कमेतुं न वट्टति। सचे ऽपि न दीघा, द्विमासतो एकदिवसं पि अतिक्कमेतुं न लभति येव। एवम् अयं उभयेनापि उक्कट्ठपरिच्छेदो ऽव वुत्तो। ततो ओरम् पन न वट्टनभावो नाम न्ऽ अत्थि। कोच्छेन ओसण्हेन्ती ऽति कोच्छेन ओलक्खित्वा सन्निसीदापेन्ति। फणकेना ऽति दन्तमयादीसु येन केनचि।

[पगे १२०१]  
च्व्_व्।२] चूऌअवग्ग-वण्णना १२०१  
हत्थफणकेना ऽति हत्थेन्ऽ एव फणकिच्चं कारोन्ता अङ्गुलीहि ओसण्हेन्ति। सित्थतेलकेना ऽति मधुसित्थकनियासादीसु येन केनचि चिक्कलेन। उदकतेलकेना ऽति उदकमिस्सकेन तेलेन। मण्डनत्थाय सब्बत्थ दुक्कटंउद्धग्गानि पन लोमानि अनुलोमनिपातनत्थं हत्थं तेमेत्वा सीसं पुञ्छितब्बं। उण्हाभितत्तरजस्सिरानं पि अल्लहत्थेन पुञ्छितुं वट्टति।  
न भिक्खवे आदासे वा उदकपत्ते वा ऽति एत्थ, कंसपत्तादीनि पि येसु मुखनिम्त्तं पञ्ञायति, सब्बानि आदाससङ्खम् एव गच्छन्ति। कञ्जियादीनि पि उदकपत्तसङ्खम् एव। तस्मा यत्थ कत्थचि ओलोकेन्तस्स दुक्कटं।  
आबाधपच्चया ऽति सञ्छवि नु खो मे वणो उदाहु न तावा ऽति जाननत्थं जिण्णो नु खो ऽम्हि नो ति एवम् आयुसङ्खारं ओलोकनत्थं पि वट्टती ऽति वुत्तं। मुखं आलिम्पेन्ती ऽति विप्पसन्नच्छविभावकरेहि मुखलेपनेहि आलिम्पन्ति। उम्मद्देन्ती ऽति नानाउम्मद्दनेहि उम्मद्देन्ति।  
चुण्णेन्ती ऽति मुखचुण्णकेन मक्खेन्ति। मनोसिलकाय मुखं लञ्छेन्ती ऽति मनोसिलाय सिलकादीनि लञ्छनानि करोन्ति। तानि हरितालादीहि पि न वट्टन्ति येव। अङ्गरागादयो पाकटा येव। सब्बत्थ दुक्कटं। न भिक्खवे नच्चं वा ऽति आदीसु, यं किञ्चि नच्चं अन्तमसो मोरनच्चं पि दस्सनाय गच्छन्तस्स दुक्कटं। सयं पि नच्चन्तस्स वा नच्चापेन्तस्स वा दुक्कटं एव। गीतं पि किञ्चि नटगीतं वा साधुगीतं वा अन्तमसो दन्तगीतं पि। मयं गायिस्सामा ऽति पुब्बभागे ओकुजन्ता करोन्ति, एतं पि न वट्टति। सयं गायन्तस्सा ऽपि गायापेन्तस्सापि दुक्कतं एव। वादितम् पि यं किञ्चि न वट्टति।  
यम् पन निट्ठहन्तो वा सासङ्के वा थितो अच्छरं वा पोथेति पाणिं वा पहरति,  
    
[पगे १२०२]  
१२०२ समन्तपासादिदा [च्व्_व्।२-८   
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्थ अनापत्ति। सब्बं अन्तरारामे ठितस्स पस्सतो अनापत्ति। पस्सिस्सामी ऽति विहारतो विहारं गच्छन्तस्स आपत्ति येव। आसनसालायं निसिन्नो पस्सति, अनापत्ति। पस्सिस्सामी ऽति उट्ठहित्वा गच्छतो आपत्ति।  
वीथियं ठत्वा गीवं परिवत्तेत्वा पस्सतो ऽपि आपत्ति येव।  
[च्व्_व्।३:] सरकुत्तिन् ति सरकिरियं। भङ्गो होती ऽति अलद्धं समाधिं उप्पादेतुं न सक्कोति लद्धं समापज्जितुं पच्छिमा जनता ऽति अम्हाकं आचरिया ऽपि उपज्झाया पि एवं गायिंसू ऽति पच्छिमा जनता दिट्ठानुगतिं आपज्जति तथ्ऽ एव गायति। न भिक्खवे आयतकेना ऽति एत्थ आयतको नाम तन्तं वत्तं भिन्दित्वा अक्खरानि विनासेत्वा पवत्तो।  
धम्मे पन सुत्तन्तवत्तं नाम अत्थि जातकवत्तं नाम अत्थि गाथावत्तं नाम अत्थि, तं विनासेत्वा अतिदीघं कातुं न वट्टति। चतुरस्सेन वत्तेन परिमण्डलानि पदब्यञ्जनानि दस्सेतब्बानि। सरभञ्ञन् ति सरेन भणनं।  
सरभञ्ञे किर तरङ्गवत्तदोहकवत्तगलितवत्तादीनि द्वत्तिंसवत्तानि अत्थि। तेसु यं इच्छति तं कातुं लभति।  
सब्बेसं पदब्यञ्जनानं अविनासेत्वा विकारं अकत्वा समणसारुप्पेन चतुरस्सेन नयेन पवत्तनं येव लक्खणं।  
[च्व्_व्।४:] बाहिरलोमिं उण्णिन् ति उण्णलोमानि बहि कत्वा उण्णपावारं पारुपन्ति। तथा धारेन्तस्स दुक्कटं। लोमानि अन्तो कत्वा पारुपितुं वट्टति। समणकप्पकथा भूतगामसिक्खापदवण्णनायं वुत्ता।  
[च्व्_व्।७:] न भिक्खवे अत्तनो अङ्गजातन् ति अङ्गजातं छिन्दन्तस्स्ऽएव थुल्लच्चयं। अञ्ञं पन कण्णनासङ्गुलिआदीनं यं किञ्चि छिन्दन्तस्स तादिसं वा दुक्खं उप्पादेन्तस्स दुक्कटं। अहिकीटदट्ठादीसु पन अञ्ञआबाधपच्चया वा लोहितं वा मोचेन्तस्स छिन्दन्तस्स अनापत्ति।  
[च्व्_व्।८:] चन्दनगण्थी उप्पन्ना होति ऽति चन्दनघटिका उप्पन्ना होति। सो किर उद्धञ् च अधो च जालानि परिक्खिपापेत्वा गङ्गाय नदिया कीऌअति।

[पगे १२०३]  
च्व्_व्।८-९] चूऌअवग्ग-वण्णना १२०३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्सा नदिया सोतेन वुय्हमाना चन्दनगण्ठी आगन्त्वा जाले लग्गि। तम् अस्स परिसा आहरित्वा अदंसु। एवं सा उप्पन्ना होति। इद्धिपाटिहारियन् ति एत्थ विकुब्बनैद्धिपाटिहारियं पटिक्खित्तं। अधिट्ठानैद्धि पन अप्पटिक्खित्ता ऽति वेदितब्बा।  
[च्व्_व्।९:] न भिक्खवे सोवण्णमयो पत्तो ति आदीसु, सचे हि गिही भत्तग्गेसु सुवण्णतट्टकादीसु ब्यञ्जनं कत्वा उपनामेन्ति आमसितुं पि न वट्टति। फलिकमयकाचमयकंसमयादीनि पन तट्टकादीनि भाजनानि पुग्गलिकपरिभोगेन्ऽ एव न वट्टन्ति। सङ्घिकपरिभोगेन वा गिहिविकटानि वा वट्टन्ति। तम्बलोहमयो ऽपि पत्तो न वट्टति। थालकं पन वट्टती ऽति इदं सब्बं कुर्न्दियं वुत्तं। मणिमयो ति एत्थ पन इन्दनिलादिमणिमयो वुत्तो। कंसमयो ति एत्थ वट्टलोहमयो ऽपि सङ्गहितो। लिखितुन् ति तनुकरनत्थाय्ऽ एतं वुत्तं। पकतिमण्डलन् ति मकरदन्तछिन्दकमण्डलम् एव। आवत्तित्वा ऽति अञ्ञमञ्ञं पहरित्वा। पत्ताधारकन् ति एत्थ, दन्तवलीवेत्तादीहि कते भूमिआधारके टयो दारुआधारके द्वे पत्ते उपरुपरि ठपेतुं वट्टती ऽति कुरुन्दियं वुत्तं। महाअट्ठकथायं पन वुत्तं भूमिआधारके तिण्णं पत्तानं अनोकासे द्वे ठपेतुं वट्टति। दारुआधारकदण्दाधारकेसु पि सुसज्जितेसु एस्ऽ एव नयो। भमकोटिसदिसो पन दारुआधारको तीहि दण्डकेहि बद्धो दण्डकाधारको च एकस्स पि पत्तस्स अनोकासो।  
तत्थ ठपेत्वापि हत्थेन गहेत्वा एवं निसीदितब्बं।  
भूमियं पन निक्कुज्जित्वा एकम् एव थपेतब्बन् ति। मिढन्ते ऽति आलिन्दकमिढकादीनं अन्ते। सचे पन परिवत्तेत्वा तत्थ्ऽ एव पतिट्ठाति एवरूपाय वित्थिण्णाय मिढिया ऽव ठपेतुं वट्टति। परिभण्डन्ते ऽति बाहिरपस्से कताय तनुकमिढिकाया अन्ते।

[पगे १२०४]  
१२०४ समन्तपासादिका [च्व्_व्।९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मिढियं वुत्तनयेन्ऽ एव एत्थापि विनिच्छयो वेदितब्बो। चोऌअकन् ति यं पत्थरित्वा पत्तो ठपियति। तस्मिं पन असति कटसारके वा तट्टिकाय वा मत्तिकपरिभण्डकताय भूमिया वा यत्थ न दुस्सति तथारूपाय वा बालिकाय वा ठपेतुं वट्टति। पंसुरजादीसु पन खरभूमियं वा ठपेन्तस्स दुक्कटं।  
पत्तमाऌअकन् ति इट्ठकाहि वा दारूहि वा कातुं वट्टति।  
पत्तकण्डोलिका ऽति महामुखकुण्डलसण्ठाना भण्डकुक्खुलिका वुच्चति। यो लग्गेय्या ऽति यत्थ कत्थचि लग्गेन्तस्स दुक्कटम् एव। चीवरवंसे ऽपि बन्धित्वा ठपेतुं न वट्टति। भण्डकट्ठुपनत्थम् एव वा कतं होतु निसीदनसयनत्थं वा, यत्थ कत्थचि मञ्चे वा पीठे वा ठपेन्तस्स दुक्कटं। अञ्ञेन पन भण्डकेन सद्धिं बन्धित्वा ठपेतुं वट्टति। अट्टनियं बन्धित्वा ओलम्बेतुं वा वट्टति। बन्धित्वा उपरि ठपेतुं न वट्टति येव। सचे पन मञ्चं वा पीठं वा उक्खिपित्वा चीवरवंसादीसु अट्टकच्छन्नेन ठपितं होति, तत्थ ठपेतुं वट्टति। अंसवद्धकेन अंसकूटे लग्गेत्वा अङ्के ठपेतुं वट्टति, छत्ते भत्तपूरो पि अंसकूटे लग्गितपत्तो ऽपि ठपेतुं न वट्टति। भण्डकेन पन सद्धिं बन्धित्वा वा अट्टकं बन्धित्वा ठपिते वा यो कोचि ठपेतुं वट्टति।  
पत्तहत्थेना ऽति एत्थ, न केवलं यस्स पत्तो हत्थे सो येव पत्तहत्थो, न केवलञ् च कवाटम् एव पणामेतुं न लभति।  
अपि च खो पन हत्थे वा पिट्ठिपादे वा यत्थ कत्थचि सरीरावयवे पत्तस्मिं सति हत्थेन वा पिट्ठिपादेन वा सीसेन वा येन वा केनचि सरीरावयवेन कवाटं वा पणामेतुं घटिकं वा उक्खिपितुं सूचिं वा कुञ्चिकाय अपापुरितुं न लभति। अंसकूटे पन पत्तं लग्गेत्वा यथासुखं कवाटं अपापुरितुं लभति येव।

[पगे १२०५]  
च्व्_व्।१०-११] चूऌअवग्ग-वण्णना १२०५  
[च्व्_व्।१०:] तुम्बकटाहन् ति अलाबुकटाहं वुच्चति। तं परिहरितुं न वट्टति। लभित्वा पन तावकालिकं परिभुञ्जितुं वट्टति।  
घटिकटाहे ऽपि एस्ऽ एव नयो। घटिकटाहन् ति घटिकपालं।  
अब्भुम् मे ऽति उत्रासवचनम् एतं। सब्बपंसुकुलिकेना ऽति एत्थ, चीवरञ् च मन्ञ्चपीठञ् च पंसुकूलं वट्टति।  
अज्झोहरणीयम् पन दिन्नकम् एव गहेतब्बं। चलकानी ऽति छड्डेत्वा वम्मेत्वा अप्पविट्ठामिसानि। अट्ठिकानीऽति मच्छमंसाट्ठिकानि। उच्छिट्ठोदकन् ति मुखविक्खालनोदकं। एतेसु यं किञ्चि पत्तेन नीहरन्तस्स दुक्कटं।  
पत्तं पटिग्गहणं कत्वा हत्थं धोवितुम् पि न लभति।  
हत्थधोवनपादधोवनौदकम् पि पत्ते आकिरित्वा नीहरितुं न वट्टति। अनुच्छिट्ठं विसुद्धपत्तं उच्छित्ठहत्थेन गण्हितुं न वट्टति। वामहत्थेन पन्ऽ एत्थ उदकं आसिञ्चित्वा एकं उदकगण्दसां गहेत्वा उच्छिट्ठहत्थेन गण्हितुं वट्टति। एत्तावताऽ पि हि सो उच्छिट्ठपत्तो होति। उच्छिट्ठहत्थं पन बहि उदकेन विक्खालेत्वा गहेतुं वट्टति। मच्छमंसफलाफलादीनि खादन्तो यं तत्थ अट्ठिं वा चलकं वा छड्डेतुकामो होति, तं पत्ते ठपेतुं न लभति। यं पन पटिखादितुकामो होति, तं पत्ते ठपेतुं लभति। अट्ठिककण्ठकादीनि तत्थ्ऽ एव कत्वा हत्थेन लुञ्चित्वा खादितुं वट्टति। मुखतो नीहतं पन यं किञ्चि पुन खादितुकामो होति, तं पत्ते ठपेतुं न लभति। सिङ्गवेरनाऌइकेरखण्दादीनि डसित्वा पुन ठपेतुं लभति।  
[च्व्_व्।११:] नमतकन् ति सत्थकवेठनकपिलोतिकखण्डं दण्डसत्थकन् ति पिप्फलकं वा अञ्ञं पि वा यं किञ्चि दण्डं योजेत्वा कतसत्थकं। कण्णकितायो होन्ती ऽति मल्लगहिता होन्ति। किण्णेन पूरेतुन् ति किण्णचुण्णेन पूरेतुं।

[पगे १२०६]  
१२०६ समन्तपासादिका [च्व्_व्।११  
सत्तुया ऽति हलिद्दमिस्सकेन पिट्ठचुण्णेन पूरेतुं।  
सरितकन् ति पासाणचुण्णम् पि वुच्चति। तेन पूरेतुं अनुजानामि ऽति अत्थो। मधुसित्थकेन सारेतुन् ति मधुसित्थकेन मक्खेतुं। सरितकम् पि परिभिज्जती ऽति तं मक्खितमधुसित्थकं भिज्जति। सरितसिपाटिकन् ति मधुसित्थकपिलोतिकं सत्थकोसकं। सिपाटिका पन सरितसिपाटिकाय अनुलोमा ऽति कुरुन्दियं वुत्तं। कठिनन् ति निस्सेणिं पि तत्थ अत्थरितब्बं कटसारककिलञ्जानं अञ्ञतरम् पि। कठिनरज्जन् ति याय दुप्पटिचीवरं सिब्बन्ता कठिने चीवरं बन्धन्ति। कठिनं नप्पहोती ऽति दीघस्स भिक्खुनो पमाणेन कतं कठिनं तत्थ रस्सस्स भिक्खुनो चीवरं अत्थरियमानं नप्पहोति अन्तो येव होति, दण्डकेन पापुणाती ऽति अत्थो। दण्डकठिनन् ति तस्स मज्झे इतरस्स भिक्खुनो पमाणेन अञ्ञं निस्सेणिं बन्धितुं अनुजानामी ऽति अत्थो। विदलकन् ति दण्डकठिनप्पमाणेन कटसारकस्स परियन्ते पटिसंहरित्वा दुग्गुणकरणं।  
सलाकन् ति दुप्पटिचीवरस्स अन्तरे पवेसनसलाकं। विनद्धनरज्जुन् ति तत्थ महानिस्सेणिया सद्धिं खुद्दकनिस्सेणिं विनद्धितरज्जुं। विनद्धनसुत्तकन् ति खुद्द- कनिस्सेणिया चीवरं विनद्धितसुत्तकं॥ विनद्धित्वा चीवरं सिब्बेतुन् ति तेन सुत्तकेन तत्थ चीवरं विनद्धित्वा सिब्बेतुं। विसमा होन्तीऽति काचि खुद्दका होन्ति काचि महन्ता। कऌइम्बकन् ति पमाणसञ्ञाकरणं यं किञ्चि तालपण्णादिं। मोघसुत्तकन् ति वड्ढकीनं दारूसु काऌअसुत्तेन विय हलिद्दिसुत्तेन सञ्ञाकरणं। अङ्गुलिया पटिग्गण्हन्ति ऽति सूचिमुखं अङ्गुलिया पटिच्छन्ति। पटिग्गहन्ति अङ्गुलिकोसकं। आवेसनवित्थकन् नाम यं किञ्चि पाटिचङ्गोटकादि। उच्चवत्थुकन् ति पसुं आकिरित्वा उच्चवत्थुकं कातुं अनुजानामी ऽति अत्थो।

[पगे १२०७]  
च्व्_विइ-१४] चूऌअवग्ग-वण्णना १२०७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ओगुम्बेत्वा उल्लित्तावलित्तं कातुन् ति छदनं ओधुनित्वा घनदण्डकं कत्वा अन्तो च बहि च मत्तिकाय लिम्पेतुन् ति अत्थो। गोघंसिकाया ऽति वेऌउं वा रुक्खदण्डकं वा अन्तो कत्वा तेन सद्धिं सङ्घरितुन् ति अत्थो। बन्धनरज्जुन् ति तथा सङ्घरितस्स बन्धनरज्जुं।  
[च्व्_व्।१३:] कटच्छुपरिस्सावनं नाम तीसु दण्डकेसु विनद्धित्वा कतं यो न ददेय्या ऽति अपरिस्सावनकस्स्ऽ एव यो न ददाति, तस्स्ऽ एव आपत्ति। यो पन अत्तनो हत्थे परिस्सान्ऽ एव विज्जमाने पि याचति, तस्स न अकामा दातब्बं। दण्डकपरिस्सावनन् ति रजकानं खारपरिस्सावनं विय चतूसु पादेसु बन्धनिस्सेथिकाय साटकं बन्धित्वा मज्झे दण्डके उदकं आसिञ्चितब्बं। तं उभो ऽपि कोट्ठासे पूरेत्वा परिस्सावति। ओत्थरिकं नाम यं उदके ओत्थरित्वा घटेन उदकं गण्हन्ति, तं हि चतूसु दण्डकेसु वत्थं बन्धित्वा उदके चत्तारो खानुके निक्खणित्वा तेसु बन्धित्वा सब्बे परियन्ते उदकतो मोचेत्वा मज्झे ओत्थरित्वा घटेन उदकं गण्हन्ति। मकसकुटिका ऽति चीवरकुटिका वुच्चति।  
[च्व्_व्।१४:] अभिसन्नकाया ऽति सेम्हादिदोसाभिसन्नकाया। अग्गऌअवट्टि नाम द्वारबाहाय समप्पमाणो येव अग्गऌअत्थम्भो वुच्चति, यत्थ तीनि चत्तारि छिद्दानि कत्वा सूचियो देन्ति।  
कपिसीसकं नाम द्वारबाहं विज्झित्वा तत्थ पवेसितो अग्गऌअपासको वुच्चति। सूचिका ऽति तत्थ मज्झे छिद्दं कत्वा पवेसिता। घटिका ऽति उपरि योजिता मण्डलिकं कातुन् ति नीचवत्थुकं चिनितुं। धूमनेत्तन् ति धूमनिक्खमनछिद्दं। वासेतुन् ति गन्धेहि वासेतुं। उदकनिधानन् ति उदकट्ठपनट्ठानं, तत्थ घटेन उदकं ठपेत्वा सरावकेन वलञ्जेतब्बं।

[पगे १२०८]  
१२०८ समन्तपासादिका [च्व्_व्।१४-१९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कोट्ठको ति द्वारकोट्ठको।  
[च्व्_व्।१६:] तिस्सो पटिच्छादियो ति एत्थ, जन्ताघरपटिच्छादि च उदकपटिच्छादि च परिकम्मं करोन्तस्स्ऽ एव वट्टति, सेसेसु अभिवादनादीसु न वट्टति। वत्थपटिच्छादिसब्बकम्मेसु वट्टति। उदकं न होती ऽति नहानौदकं न होति। तुलन् ति पण्णिकानं विय उदकौब्बाहनतुलं। करकटको ऽति वुच्चति गणे योजेत्वा हत्थेहि वा गहेत्वा दीघवरत्ताहि आकड्ढनयन्तं। चक्कवट्टकन् ति अरहटघटियन्तं। चम्मखण्डं नाम तुलाय वा करकटकेन वा योजेतब्बकं चम्मभाजनं।  
[च्व्_व्।१७:] पाकटा होति ऽति अप्परिक्खित्ता होति। उदकपुञ्छनी ऽति दन्तमया ऽपि विसाणमयापि दारुमयापि वट्टति। तस्सा असति चोऌअकेन उदकं पच्चुद्धरितुं वट्टति। उद् मातिकन् ति उदकस्स आगमनमातिकं। मिल्लेखं जन्ताघरन् नाम आविद्धपक्खपासकं वुच्चति। गोपानसीनं उपरिमण्डले पक्खपासके ठपेत्वा कतकूटच्छदनस्स्ऽ एतं नामं।  
[च्व्_व्।१८:] चातुमासं निसीदनेना ऽति निसीदनेन चत्तारो मासे न विप्पवासितब्बन् ति अत्थो। पुप्फाभिकिण्णेसू ऽति पुप्फेहि सण्ठितेसु।  
[च्व्_व्।१९:] नमतकन् ति एऌअकलोमेहि कतं आवाय्ऽ इमं चम्मखण्ड परिहारेन परिभुञ्जितब्बं। आसित्तकूपधानन् नाम तम्बलोहेन वा रजतेन वा कताय पेलाय एतं अधिवचनं। पटिक्खित्तत्ता पन दारुमयापि न वट्टति। मऌओरिकन् ति दण्डाधारको वुच्चति। यट्ठिआधारकपत्ताधारकपच्छिकपिट्ठानि पि एत्थ्ऽएव पविट्ठानि। आधारकसङ्खेपगमन्तो हि पट्ठाय छिद्दं विद्धं पि आविद्धं पि वट्टति येव।

[पगे १२०९]  
च्व्_व्।१९-२२] चूऌअवग्ग-वण्णना १२०९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एकभाजने ऽति एत्थ सचे एको भिक्खु भाजनतो फलं वा पूवं वा गहेत्वा गच्छति, तस्मिं भिक्खुम्हि अपगते इतरस्स सेसकं भुञ्जितुं वट्टति।  
इतरस्सापि तस्मिं खणे पुन गहेतुं वट्टति।  
[च्व्_व्।२०:] अट्ठङ्गेही ऽति एत्थ एकेकेन पि अङ्गेन समन्नागतस्स अन्तोसीमाय वा निसीमं गन्त्वा नदीआदीसु वा निक्कुज्जितुं वट्टति येव। एवं निक्कुज्जिते पन पत्ते तस्स गेहे कोचि देय्यधम्मो न गहेतब्बो। असुकस्स गेहे भिक्खं मा गण्हथा ऽति अञ्ञेसु पि विहारेसु पेसेतब्बं। उक्कुज्जनकाले पन यावततियं याचापेत्वा हत्थपासं विजहापेत्वा ञत्तिदुतियकम्मेन उक्कुज्जितब्बो।  
[च्व्_व्।२१:] पुरक्खित्वा ऽति अग्गतो कत्वा। संहरन्तू ऽति संहरियन्तु।  
चेऌअपटिकन् ति चेऌअसन्थरं। सो किर सचे अहं पुत्तं लच्छामि, अक्कमिस्सति मे भगवा चेऌअपटिकन् ति इमिना अज्झासयेन सन्थरि। अभब्बो च्ऽ एस पुत्तपटिलाभस्स, तस्मा भगवा न अक्कमि। यदि अक्कमेय्य, पच्छा पुत्तं अलभन्तो नायं सब्बञ्ञू ऽति दिट्ठिं गण्हेय्य। इदन् ताव भगवतो अनक्कमने कारणं। यस्मा पन भिक्खू ऽपि ये अजानन्ता अक्कमेय्युं ते गिहीनं परिभूता भवेय्यं। तस्मा भिक्खू परिभवतो मोचेतुं सिक्खापदं पञ्ञापेसि।  
इदं सिक्खापदपञ्ञापने कारणं। मङ्गलत्थाय याचियमानेना ऽति अपगतगब्भा वा होतु गरुगब्भा वा एवरूपेसु ठानेसु मङ्गलत्थाय याचियमानेन अक्कमितुं वट्टति।  
धोतपादकन् नाम पादधोवनट्ठाने धोतेहि पादेहि अक्कमनत्थाय पच्चत्थरणं अत्थतं होति, तं अक्कमितुं वट्टति।  
[च्व्_व्।२२:] कटकन् नाम पदुमकण्णिकाकारं पादघंसनत्थं कण्टके उट्ठापेत्वा कतं तं वत्तं वा होतु चतुरस्सादिभेदं वा बाहुलिकानुयोगत्ता पटिक्खित्तम् एव, न्ऽएव पटिग्गहेतुं न परिभुञ्जितुं वट्टति। सक्खरा ऽति पासाणो वुच्चति पासाणफेनको ऽपि वट्टति। विधूपनन् ति वीजनी वुच्चति।

[पगे १२१०]  
१२१० समन्तपासादिका [च्व्_व्।२२-२७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तालवण्तं पन तालपण्णेहि वा कतं होतु वेऌउदन्तविलीवेहि वा मोरपिञ्जेहि वा चम्मविकतीहि वा सब्बं वट्टति।  
[च्व्_व्।२३:] मकसवीजनी ऽति दन्तमयविसाणमयदण्डका ऽपि वट्टतिवाकमयवीजनिया केतकपारोहकण्डलपण्णादिमया पि सङ्गहिता। गिलानस्स छत्तन् ति एत्थ यस्स कायदाहो वा चित्तकोपो वा होति चक्खुं वा दुब्बलं अञ्ञो वा कोचि आबाधो विना छत्तेन उप्पज्जति, तस्स गामे वा अरञ्ञे वा छत्तं वट्टति। वस्से पन चीवरगुत्तत्थं वाऌअमिगचरभयेसु च अत्तगुत्तत्थं पि वट्टति। एकपण्णछत्तं पन सब्बत्थ्ऽ एव वट्टति।  
[च्व्_व्।२४:] असिस्सा ऽति असि अस्स। विजोतलती ऽति विजोतेति। दण्डसम्मतिन् ति एत्थ पमाणयुत्तो चतुहत्थो येव दण्दो सम्मन्नित्वा दातब्बो। ततो ओनातिरित्तो विणापि सम्मतिया सब्बेसं वट्टति। सिक्का पन अगिलानस्स न वट्टति। गिलानस्सापि सम्मन्नित्वा ऽव दातब्बा।  
[च्व्_व्।२५:] रोमट्ठकस्सा ऽति एत्थ ठपेत्वा रोमट्ठकं सेसानं उग्गारं मुखे सन्थारेत्वा गिलन्तानं आपत्ति। सचे पन असन्थरितम् एव परगलं गच्छति, वट्टति।  
[च्व्_व्।२६:] यं दीयमानन् ति इदं भोजनवग्गे वण्णितम् एवकुप्पं करिस्सामी ऽति सद्दं करिस्सामि। [च्व्_व्।२७:] नखादीहि नखच्छेदने आपत्ति न्ऽ अत्थि। अत्तानुरक्खणत्थं पन नखच्छेदनं अनुञ्ञातं। वीसतिमट्ठन् ति वीसति पि नखे लिखितमट्ठे कारापेन्ति। मलमत्तन् ति नखतो मलमत्तं अपकण्ढितुं अनुजानामी ऽति अत्थो। खुरसिपातिकन् ति खुरकोसकं।

[पगे १२११]  
च्व्_व्।२७-२९] चूऌअवग्ग-वण्णना १२११  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मस्सुं कप्पापेन्ती ति कत्तरिया मस्सुं छेदापेन्ति। मस्सुं वड्ढापेन्ती ऽति मस्सुं दीघं कारापेन्ति। गोलोमिकन् ति हनुकम्हि दीघं कत्वा थपितं एऌअकमस्सुकं वुच्चति। चतुरस्सकन् ति चतुकोणं।  
परिमुखन् ति उरे लोमराजिसंहरणं। अड्डरुकन् ति उदरे लोमराजिठपनं। आपत्ति दुक्कटस्सा ऽति मस्सुकप्पनादीसु सब्बत्थ आपत्ति दुक्कटस्स। आबाधप्पच्चया सम्बाधे लोमन् ति गण्डवणरुचिआदिआबाधप्पच्चया आबाधप्पच्चया कत्तरिकाया ऽति गण्डवणरुचिसीसरोगाबाधप्पच्चया। सक्खरादीहि नासिकलोमगाहापने आपत्ति न्ऽ अत्थि।  
अत्तानुरक्खणत्थम् पन सण्डासो अनुञ्ञातो। न भिक्खवे पलितं गाहापेतब्बन् ति एत्थ, यं भमुकायं वा ललाटे वा दाठिकाय वा उग्गन्त्वा विभच्छं ठितं तादिसं लोमं वा पलितं वा अपलितं वा गाहेतुं वट्टति।  
[च्व्_व्।२८:] कंसपत्थरिका ऽति कंसभण्डबाणिजा। बन्धनमत्तन् ति वासिकत्तरयट्ठिकादीनं बन्धनमत्थं। [च्व्_व्।२९:] न भिक्खवे अकायबन्धनेना ऽति एत्थ अबन्धित्वा निक्खमन्तेन यत्थ सरति, तत्थ बन्धितब्बं। आसनसालाय बन्धिस्सामी ऽति गन्तुं वट्टति। सरित्वा याव न बन्धति, न ताव पिण्डाय चरितब्बं। कलाबुकन् नाम बहुरज्जुकं। देड्डुभकन् नाम उदकसप्पसीससदिसं। मुरज्जन् नाम मुरज्जवट्टसण्ठानं वेठेत्वा कतं। मद्दवाणन् नाम पामङ्गसण्ठान ईदिसं हि एकम् पि न वट्टति पगेव बहूनि। पट्टिकं सूकरन्तकन् ति एत्थ पकतिविता वा मच्छकण्ठकवायिमा वा पट्टिका वट्टति।  
सेसा कुञ्जरच्छिकादिभेदा न वट्टति। सूकरन्तकन् नाम सूकरवट्टिकञ्चिककोसकसण्ठानं होति। एकरज्जुकम् पन मुद्दिककायबन्धनञ् च सूकरन्तकं अनुलोमेति। अनुजानामि भिक्खवे मुरज्जं मद्दविणं ति इदं दसासु येव अनुञ्ञातं पामङ्गदसा च्ऽ एत्थ चतुन्नं उपरि न वट्टति।

[पगे १२१२]  
१२१२ समन्तपासादिका [च्व्_व्।२९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सोभकन् नाम वेठेट्वा मुखवट्टिसिब्बनं।  
गुणकन् नाम मुद्दिकसण्ठानेन सिब्बनं। एवं सिब्बता हि अन्ता थिरा होन्ति। पवनन्तो ति पासन्तो वुच्चति। हत्थिसोण्डिकं नाम नाभिमूलतो हत्थिसोण्डसण्ठानं ओलम्बकं कत्वा निवत्थं चोलकैत्थीनं निवासनं विय।  
मच्छवालकं नाम एकतो दसन्तं एकतो पासन्तं ओलम्बित्वा निवत्थं। चतुकण्णकन् नाम उपरि द्वे हेट्ठतो द्वे ऽति एवं चत्तारो कण्णे दस्सेत्वा निवत्थं।  
तालवण्टकन् नाम तालवण्टाकारेन साटकं ओलम्बेत्वा निवासनं। सतवल्लिकं नाम दीघसाटकं अनेकक्खत्तुं ओभञ्जित्वा ओवट्टिकं करोन्तेन निवत्थं। वामदक्खिणपस्सेसु वा निरन्तरं वल्लियो दस्सेत्वा निवत्थं। सचे पन जानुतो पट्ठाय एका वा द्वे वा वल्लियो पञ्ञायन्ति, वट्टति।  
संवेलियं निवासेन्ती ऽति मल्लकम्मकरादयो विय कच्छं बन्धित्वा निवासेन्ति। एवं निवासेतुं गिलानस्सापि मग्गपटिपन्नस्सापि न वट्टति। यं पि मग्गं गच्छन्ता एकं वा द्वे वा कोणे उक्खिपित्वा अन्तरवासकस्स उपरि लग्गेन्ति अन्तो वा एकं कासावं तथा निवासेत्वा बहि अपरं निवासेन्ति, सब्बं न वट्टति। गिलानो पन अन्तो कासावस्स ओवट्टिकं दस्सेत्वा अपरं पि उपरि निवासेतुं लभति। अगिलानेन द्वे निवासेन्तेन सगुणं पि कत्वा निवासेतब्बानि। इति यञ् च इध पटिक्खित्तं यञ् च सेखियवण्णनायं, तं सब्बं वज्जेत्वा निब्बिकारं तिमण्डलं पटिच्छादेन्तेन परिमण्डलं निवासेतब्बं। सो यं किञ्चि विकारं करोन्तो दुक्कटा न मुच्चति। न भिक्खवे गिहिपारुतं पारुपितब्बन् ति एवं पटिक्खित्तुं गिहिपारुपनं अपारुपित्वा उभो कण्णे समं कत्वा पारुपनं परिमण्डलपारुपनन् नाम, तं पारुपितब्बं। तत्थ यं किञ्चि सेतपटपारुपनं परिब्बाजकपारुतं एकसाटकपारुतं सोण्डपारुतं अन्तेपुरिकपारुतं महाजेट्ठकपारुतं कुटिप्पवेसकपारुतं ब्राह्मणपारुतं पाऌइकारकपारुतन् ति एवमादि परिमण्डललक्खणतो अञ्ञथा पारुतं सब्बम् एतं गिहिपारुतं नाम।

[पगे १२१३]  
च्व्_व्।२९-३१] चूऌअवग्ग-वण्णना १२१३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मा यथा सेतपटा अड्ढपालिका निगण्ठा पारुपन्ति, यथा च एकच्चे परिब्बाजका उरं विवरित्वा द्वीसु अंसकूटेसु पारुपनं ठपेन्ति, यथा च एकसाटका मनुस्सा निवत्थसाटकस्स एकेन अन्तेन पिट्ठिं पारुपित्वा उभो कण्णे उभोसु अंसकूटेसु ठपेन्ति, यथा च सुरासोण्डादयो साटकेन गीवं परिक्खिपन्ता उभो अन्ते उदरे वा ओलम्बन्ति पिट्ठियं वा खिपन्ति, यथा च अन्तेपुरिकादयो अक्खितारकमत्तं दस्सेत्वा ओगुट्ठिकं पारुपन्ति, यथा च महाजेट्ठका दीघसाटकं निवासेत्वा तस्स्ऽएव एकेन अन्तेन सकलसरीरं पारुपन्ति, यथा च कसका खेत्तकुतिं पविसन्ता साटकं पलिवेठेत्वा उपकच्छके पक्खिपित्वा तस्स् ऽएव एकेन अन्तेन सरीरं पारुपन्ति, यथा च ब्राह्मणा उभिन्नं उपकच्छकानं अन्तरेन साटकं पवेसेत्वा अंसकूटेसु पक्खिपन्ति, यथा च पाऌइकारको भिक्खु एकंसपारुपनेन पारुतं वामबाहुं विवरित्वा चीवरं अंसकूटं आरोपेति, एवम् एव अपारुपित्वा सब्बे ऽपि एते अञ्ञे च एवरूपे पारुपनदोसे वज्जेत्वा निब्बिकारम् परिमण्डलं पारुपितब्बं। तथा अपारुपेत्वा आरामे वा अन्तरघरे वा अनादरेन यं किञ्चि विकारं करोन्तस्स दुक्कटं। [च्व्_व्।३०:] मुण्डवट्टी ऽति यथा नञ्ञो कुहिञ्चि गच्छतो परिक्खारभण्डवहमनुस्सा ऽति अधिप्पायो।  
अन्तराकाजन् ति मज्झे लग्गेत्वा द्वीहि वहितब्बभारं।  
[च्व्_व्।३१:] अचक्खुस्सन् ति चक्खूनं हितं न होति परिहानिं जनेति।  
न छादेती ऽति न रुच्चति। अट्ठङ्गुलपरमन् ति मनुस्सानं पमाणङ्गुलेन अट्ठङ्गुलपरमं।

[पगे १२१४]  
१२१४ समन्तपासादिका [च्व्_व्।३१-३६  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अतिमन्दाहकन् ति अतिखुद्दकं।  
[च्व्_व्।३२:] दायं आऌएपेन्ती ऽति तिणवनादीसु अग्गिं देन्ति। पटग्गिन् ति पटिअग्गिं दातुं। परित्तन् ति अपहरितकरणेन वा परिक्खाखणनेन वा परित्तानं। एत्थ पन अनुपसम्पन्ने सति सयं अग्गिं दातुं न लभति, असति अग्गिं पि दातुं भूमिं तच्छेत्वा तिणानि पि हरितुं परिक्खं पि खणितुं अल्लसाखं भञ्जित्वा अग्गिं निब्बापेतुं पि लभति। सेनासनं पत्तं वा अप्पत्तं वा तथा निब्बापेतुं लभति येव।  
उदकेन पन कप्पियेन्ऽ एव लभति न इतरेन। सति करणीये ऽति सुक्खकट्ठादिग्गहणकिच्चे सति। पोरिसियन् ति पुरिसप्पमाणं। आपदासू ऽति वाऌअमिगादयो वा दिस्वा मग्गमूऌहो वा दिसा ओलोकेतुकामो हुत्वा दवदाहं वा उदकोघं आगच्छन्तं वा दिस्वा एवरूपासु आपदासु अतिउच्चम् पि रुक्खं आरोहितुं वट्टटि।  
[च्व्_व्।३३:] कल्याणवाक्करणा ऽति मधुरसद्दा। छन्दसो आरोपेमा ऽति वेदं विय सक्कतभासाय वाचनामग्गं आरोपेम।  
सकाय निरुत्तिया ऽति एत्थ सका निरुत्ति नाम सम्मासम्बुद्धेन वुत्तप्पकारो मागधिकवोहारो। लोकायतं नाम सब्बं उच्छिट्ठं सब्बं अनुच्छिट्ठं सेतो काको काऌओ बको इमिना च इमिना च कारणेना ति एवमादि निरत्थककारणपटिसंयुत्तं तित्थियसत्थं। अन्तरा अहोसीऽति अन्तरिका अहोसि पटिच्छन्ना।  
[च्व्_व्।३४:] आबाधप्पच्चया ऽति यस्स आबाधस्स लसुणं भेसज्जं तप्पच्चया ऽति अत्थो।  
[च्व्_व्।३५:] पस्सावपादुकन् ति एत्थ पादुका इट्ठकाहि पि सिलाहि पि दारूहि पि कातुं वट्टति। वच्चपादुकाय पि एस्ऽएव नयो।  
परिवेणन् ति वच्चकुटिपरिक्खेपब्भन्तरं।  
[च्व्_व्।३६:] यथाधम्मो कारेतब्बो ति दुक्कटवत्थुम्हि दुक्कटेन पाचित्तियवत्थुम्हि पाचित्तियेन कारेतब्बो।

[पगे १२१५]  
च्व्_व्।३७,वि।१] चूऌअवग्ग-वण्णना १२१५  
[च्व्_व्।३७:] पहरणत्तं कतं पहरणी ऽति वुच्चति। यस्स कस्सचि आवुदसङ्खातस्स्ऽ एतं अधिवचनं तं ठपेत्वा अञ्ञं सब्बं लोहभण्डं अनुजानामी ऽति अत्थो। कतञ् च कुम्भकारिकञ् चा ऽति एत्थ कतहं वुत्तम् एव। कुम्भकारिका ऽति धनियस्स्ऽएव सब्बमत्तिकामयकुती वुच्चति। सेसं सब्बत्थ उत्तानम् एवा ऽति।  
  खुद्दकवत्थुक्खन्धकवण्णना  
   निट्ठिता।  
सेनासनक्खन्धकवण्णना  
[च्व्_वि।१:] सेनासनक्खन्धके। अपञ्ञत्तं होती ऽति अननुञ्ञातं होति। विहारो नाम अड्ढयोगादिमुत्तको अवसेसावासो।  
अड्ढयोगो ति सुपण्णवङ्कं गेहं पासादो ति दीघपासादो।  
हम्मियन् ति उपरिआकासतलपतिट्ठितकूतागारो पासादो येव।  
गुहा ऽति इट्ठकगुहा सिलागुहा दारुगुहा पंसुगुहा। आगतानागतस्स चातुद्दिसस्स सङ्घस्सा ऽति आगतस्स च अनागतस्स च चातुद्दिसस्स सङ्घस्स। अनुमोदनगाथासु, सीतं उण्णन् ति उतुविसभागवसेन वुत्तं। सिसिरे चापि वुट्ठियो ति एत्थ सिसिरो ति सम्फुसितकवातो वुच्चति। वुट्ठियो ति उजुकमेघवुट्ठियो एव। एतानि सब्बानि पटिहन्ती ऽति इमिनाऽव पदेन योजेतब्बानि। पटिहञ्ञती ऽति विहारेन पटिहञ्ञति।  
लेणत्थन् ति निलीयनत्थं। सुखत्थन् ति सीतादिपरिस्सयाभावेन सुखविहारत्थं। झायितुञ् च विपस्सितुन् ति इदं पदद्वयं सुखत्थन् चा ऽति इमिना ऽव पदेन योजेतब्बं।  
इदं हि वुत्तं होति सुखत्थञ् च विहारदानं।  
कतमं सुखत्थं। झायितुं विपस्सितुञ् च यं सुखं तद् अत्थं। अथवा, परपदेन पि योजेतब्बं झायितुञ् च विपस्सितुञ् च विहारदानं। इध झायिस्सन्ति विपस्सिस्सन्ती ऽति ददतो विहारदानं सङ्घस्स अग्गं बुद्धेहि वण्णितं। वुत्तञ् ह्ऽ एतं : सो च सब्बददो होति यो ददाति उपस्सयन् ति। यस्मा च अग्गं वण्णितं,

[पगे १२१६]  
१२१६ समन्तपासादिका [च्व्_वि।१,२  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मा हि पण्डितो पोसो ति गाथा। वासयेत्थ बहुस्सुते ऽति एत्थ विहारे परियत्तिबहुस्सुते च पटिवेधबहुस्सुते च वासेय्य। तेसं अन्नञ् चा ऽति यं तेसं अनुच्छविकं च पानञ् च वत्थुञ् च मञ्चपीठादीनि सेनासनानि च, तं सब्बं तेसु उजुभूतेसु अकुटिलचित्तेसु। ददेय्या ऽति निदहेय्य। तञ् च खो विप्पसन्नेन चेतसा न चित्तप्पसादं विराधेत्वा। एवं विप्पसन्नचित्तस्स हि ते तस्स धम्मं देसेन्ति। ॥।पे॥। परिनिब्बाति अनासवो ति।  
[च्व्_वि।२:] आविञ्छनछिद्दं आविञ्छनरज्जुन् ति एत्थ रज्जु नाम सचे पि दीपिनङ्गुट्ठेन कता होति, वट्टति येव। न काचि न वट्टति। तीणि ताऌआनी ऽति तिस्सो कुञ्चिकायो। यन्तकं सूचिकन् ति एत्थ, यं यं जानाति तन् तं यन्तकं, तस्स विवरणं सूचिकञ् च कातुं वट्टति। वेदिकावातपानन् नाम चेतियवेदिकासदिसं। जालवातपानन् नाम जालकबन्धं। सजाकवातपानन् नाम थम्भकवातपानं। चक्कलिकन् ति एत्थ चोलकपादपुञ्छनं बन्धितुं अनुजानामी ऽति अत्थो। वातपानभिसिकन् ति वातपानप्पमाणेन भिसिं कत्वा बन्धितुं अनुजानामी ऽति अत्थो। मिढिन् ति पीठफलकं।  
विदलमञ्चन् ति वेट्ठमञ्चं वेऌउविलीवेहि वा वितं।  
आसन्धिको ति चतुरस्सपीठं वुच्चति। उच्चकं पि आसन्धिकन् ति वचनतो एकतो भागेन दीघपीठम् एव हि अट्ठङ्गुलपादकं वट्टति, चतुरस्सासन्धिको पन पमाणातिक्कन्तो ऽपि वट्टती ऽति वेदितब्बो। सत्तङ्गो नाम तीसु दिसासु अपस्सयं कत्वा कतमञ्चो। अयं पि पमाणातिक्कन्तो ऽपि वट्टति। भद्दपीठन् ति सब्बवेत्तमयं पीठं वुच्चति। पीठका ऽति पिलोतिकबद्धं पीठम् एव।  
एऌअकपादकपीठन् नाम दारुपटिकाय उपरिपादे ठपेत्वा भोजनफलकं विय कतपीठं वुच्चति।

[पगे १२१७]  
च्व्_वि।२] चूऌअवग्ग-वण्णना १२१७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] आमलकवण्टिकपीठन् नाम आमलकाकारेन योजितं बहुपादकपीठं।  
इमानि ताव पाऌइयं आगतपीठानि दारुमयं पन सब्बं पि पीठं वट्टती ऽति अयम् एत्थ विनिच्छयो। कोच्छन् ति उसिरमयं वा पुञ्जमयं वा पब्बजमयं वा।  
अट्ठङ्गुलपरमं मञ्चपटिपादकन् ति एत्थ मनुस्सानं पमाणङ्गुलम् एव अट्ठङ्गुलं। चिलिमिका नाम परिकम्मकताय भूमिया छविसंरक्खणत्थाय अत्थरणं वुच्चति। रुक्खतूलन् ति सिम्बलिरुक्खादीनं येसं केसञ्चि रुक्खानं तूलं। लतातूलन् ति खीरवल्लीआदीनं यासं कासञ्चि वल्लीनं तूलं। पोतकीतूलन् ति एरतिणादीनं येसं केसञ्चि तिणजातिकानं अन्तमसो उच्छुनलादीनं पि तूलं। एतेहि तीहि सब्बभूतगामा सङ्गहिता होन्ति।  
रुक्खवल्लीतिणजातियो हि मुञ्चित्वा अञ्ञो भूतगामो नाम न्ऽ अत्थि। तस्मा यस्स कस्सचि भूतगामस्स तूलं बिम्बोहने वट्टति। भिसिं पन पापुणित्वा सब्बं प्ऽ एतं अकप्पियतूलन् ति वुच्चति। न केवलञ् च बिम्बोहने एतं तूलम् एव। हंसमोरादीनं सब्बसकुणानं सीहादीनं सब्बचतुप्पादानञ् च लोमं पि वट्टति। पियङ्गुपुप्फबकुलपुप्फादीनं पन यं किञ्चि पुप्फं न वट्टति।  
तमालपत्तम् एव सुद्धम् एव न वट्टति। मिस्सकं पन वट्टति। भिसीनं अनुञ्ञातं पञ्चविधं उण्णादितूलं पि वट्टति। अड्ढकायिकानी ऽति उपड्ढकायप्पमाणानि येसु कटितो पट्ठाय याव सीसं उपदहन्ति। सीसप्पमाणन् नाम यस्स वित्थारतो तीसु कण्णेसु एकं ठपेत्वा द्विन्नं कण्णानं अन्तरं मिनियमानं विदत्थि च्ऽ एव चतुरङ्गुलञ् च होति मज्झट्ठानं मुट्ठिरतनं होति। दीघतो पन दियड्ढरतनं वा द्विरतनं वा ऽति कुरुन्दियं वुत्तं। अयं सीसप्पमाणस्स उक्कट्ठपरिच्छेदो।  
इतो उद्धं न वट्टति, हेट्ठा वट्टति, अगिलानस्स सीसुपधानञ् च पादुपधानञ् चा ऽति द्वयम् एव वट्टति।

[पगे १२१८]  
१२१८ समन्तपासादिका [च्व्_वि।२   
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] गिलानस्स बिम्बोहनानि सन्थरित्वा उपरि पच्चत्थरणं दत्वा निपज्जितुं वट्टति। यानि पन भिसीनं अनुञ्ञातानि पञ्च कप्पियतूलानि, तेहि बिम्बोहनं महन्तं पि वट्टती ऽति फुस्सदेवत्थेरो आह। विनयधरउपतिस्सत्थेरो पन बिम्बोहनं करिस्सामी ऽति कप्पियतूलं वा अकप्पियतूलं वा पक्खिपित्वा करोन्तस्स पमाणम् एव वट्टती ऽति आह।  
पञ्च भिसियो ति पञ्चहि उण्णादीहि पूरितभिसियो। तूलगणनाय हि एतासगणना ऽव वुत्ता। तत्थ उण्णगहणेन न केवलं एऌअकलोमम् एव गहितं थपेत्वा पन मनुस्सलोमं यं किञ्चि कप्पियाकप्पियमंसजातीनं पक्खिचतुप्पदानं लोमं सब्बं इध उण्णगहणेन्ऽ एव गहितं। तस्मा छन्नं चीवरानं छन्नं अनुलोमचीवरानञ् च अञ्ञतरेन भिसिछविं कत्वा तं सब्बं पक्खिपित्वा भिसिं कातुं वट्टति। एऌअकलोमानि पन अपक्खिपित्वा कम्बलम् एव चतुगुणं वा पञ्चगुणं वा पक्खिपित्वा कता ऽपि उण्णभिसीसङ्ख्यम् एव गच्छति। चोऌअभिसिआदीसु यं किञ्चि नवचोऌअं वा पुराणचोऌअं वा संहरित्वा वा अन्तो पक्खिपित्वा वा कता चोऌअभिसी। यं किञ्चि वाकं पक्खिपित्वा कता वाकभिसी, यं किञ्चि तिणं पक्खिपित्वा कता तिणभिसी। अञ्ञत्र सुद्धतमालपत्ता यं किञ्चि पण्णम् पक्खिपित्वा कता पण्णभिसी ऽति वेदितब्बा। तमालपत्तं पन अञ्ञेहि मिस्सम् एव वट्टति। सुद्धं न वट्टति।  
भिसिया पमाणनियमो न्ऽ अत्थि। मञ्चभिसी पीठभिसी भुम्मत्थरणभिसी चङ्कमनभिसी पादपुञ्छनभिसी ऽति एतासं अनुरूपतो सल्लक्खेत्वा अत्तनो रुचिवसेन पमाणं कातब्बं। यम् पन्ऽ एतं उण्णादि पञ्चविधं टूलं भिसियं वट्टति, तं मसुरके ऽपि वट्टती ऽति कुरुन्दियं वुत्तं। एतेन मसुरकं परिभुञ्जितुं वट्टति ति सिद्धं होति मञ्चभिसिं पीठे सङ्घरन्तीऽति पीठे अत्थरन्ति। अत्थरणत्थाय हरन्ती ऽति युज्जति। उल्लोकं अकरित्वा ऽति हेट्ठा चिमिलिकं अदत्वा। फोसितुन् ति रजनेन वा हलिद्दाय वा उपरि फुसितानि दातुं।

[पगे १२१९]  
च्व्_वि।२।३] चूऌअवग्ग-वण्णना १२१९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] भित्तिकम्मन् ति भिसीछविया उपरिभित्तिकम्मं। हत्थभित्तिन् ति पञ्चङ्गुलभित्तिं।  
[च्व्_वि।३:] इक्कासन् ति रुक्खनियासं वा सिलेसं वा। पिट्ठमद्दन् ति पिट्ठखलिं। कुण्डकमत्तिकन् ति कुण्डकमिस्सकमत्तिकं। सासपकुटन् ति सासपपिट्ठं। सिट्ठतेलकन् ति विलिनमधुसिट्ठकं। अच्चुस्सन्नं होन्ती ऽति विन्दुं हुत्वा तिट्ठति। पच्चुद्धरितुन् ति पुञ्छितुं। तण्डमत्तिकन् ति गण्डुप्पादगूथमत्तिकं। कसावन् ति आमलकहरितकानं कसावं। न भिक्खवे पटिभानचित्तन् ति एत्थ, न केवलं इत्थिपुरिसरूपम् एव तिरच्छानरूपं अन्तमसो गण्डुप्पादरूपं पि भिक्खुनो सयं कातुं वा करोही ऽति वत्तुं वा न वट्टति। उपासक द्वारपालं करोही ऽति वत्तुं पि न लभति। जातकप्पकरणासदिसदानादीनि पन पसादनीयानि निब्बिदापटिसंयुत्तानि वा वत्थूनि परेहि कारापेतुं लभति। मालाकम्मादीनि सयम् पि कातुं लभति।  
आऌअकमन्दा ऽति एकङ्गणा मनुस्साभिकिण्णा। तयो गब्भे ऽति एत्थ, सिविकागब्भो ति चतुरस्सगब्भो, नाऌइकागब्भो ति वित्थारतो द्विगुणतिगुणायामो दीघगब्भो, हम्मियगब्भो ति आकासतले कूटागारगब्भो मुण्डच्छदनगब्भो वा। कुलङ्कपादकन् ति रुक्खं विज्झित्वा तत्थ खाणुके आकोट्टेत्वा कतं असंहारिमं भित्तिपादं जिण्णकूटपादस्स उपथम्भनत्थं भूमियं पतिट्ठपेतुं अनुजानामी ऽति अत्थो। परित्ताणकिटिकन् ति वस्सपरित्ताणत्थं किटिकम्। उद्धासुधन् ति वच्छगोमयेन च छारिकाय च सद्धिं मद्दितमत्तिकं।  
आलिन्दं नाम पमुखं वुच्चति। पलिघनन् नाम यं निक्खमन्ता च पविसन्ता च पादेहि हनन्ति, तस्स विहारद्वारे उभतो कुड्डं नीहरित्वा कतपदेसस्स्ऽएतं अधिवचनं।

[पगे १२२०]  
१२२० समन्तपासादिका [च्व्_वि।३,४  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पघनन् ति पि वुच्चति। पकुद्दन् ति मज्झे गब्भस्स समन्ता परियागारो वुच्चति, पकुट्टन् ति पि पाठो। ओसारिकन् ति अनालिन्दके विहारे वंसं दत्वा ततो दण्डके ओसारेत्वा कतं छदनपमुखं। संसरणकिटिको नाम चक्कलयुत्तो किटिको। पानीयभाजनन् ति पिवन्तानं पानीयदानभाजनं। उऌउङ्को च थालकञ् च पानीयसङ्खस्स अनुलोमानि। अपेसी ऽति दीघदारुम्हि खाणुके पवेसेत्वा कण्टकसाखाहि विनद्धित्वा कतद्वारत्थकनकं। पलिघो ति गामद्वारेसु विय चक्कयुत्तद्वारत्थकनकं।  
[च्व्_वि।४:] अस्सतरीहि युत्ता रथा ऽति अस्सतरीरथा। आमुत्तमणिकुण्डला ऽति आमुत्तमणिकुण्डलानि। परिनिब्बुतो ति किलेसूपधिखन्धूपधीनं अभावेन सीतिभूतो निरूपधू ऽति वुच्चति। सब्बाआसत्तियो छेत्वा ऽति रूपादीसु वा विसयेसु सब्बभवेसु वा पत्थनायो छिन्दित्वा। विनेय्य हदये दरथन् ति चित्ते किलेसदरथं विनेत्वा। वेय्यायिकन् ति वयकरणं वुच्चति।  
आदेय्यवाचो ति तस्स वचनम्बहुजनेहि आदातब्बं सोतब्बं मञ्ञेती ऽति अत्थो। आरामे अकंसू ऽति ये सधना ते अत्तनो धनेन अकंसु, ये मन्दधना च्ऽ एव अधना च, तेसं धनं अदासि। इति सो सतसहस्सकहापणे सतसहस्सग्घनिकञ् च भण्डं दत्वा पञ्चचत्तालीसयोजनिकेसु अद्धानेसु योजने योजने विहारपतिट्ठानं कत्वा सावत्थिं अगमासि। कोटिसन्थरं सन्थरापेसी ऽति कहापणकोटिया कोटी पटिपादेत्वा सन्थरित्वा, ये तत्थ रुक्खा वा पोक्खरणियो वा, तेसं परिक्खेपप्पमाणं गहेत्वा अञ्ञतरस्मिं ठाने सन्थरेत्वा अदासि। एवम् अस्स अट्ठारसकोटिकं एकं निधानं परिक्खयं अगमासि।

[पगे १२२१]  
च्व्_वि।४-९] चूऌअवग्ग-वण्णना १२२१  
कुमारस्स एतद् अहोसी ऽति गहपतिनो एवं बहुधनं चज्जन्तस्सापि मुखस्स विप्पसन्नाकारं दिस्वा एतं अहोसि।  
कोट्ठकं मापेसी ऽति सत्तभूमिकं द्वारकोट्ठकपासादं मापेसि। अथ खो अनाथपिण्डिको गहपति जेतवने विहारे कारापेसि ॥।पे॥। मण्डपे कारापेसी ऽति अपराहि पि अट्ठारसहि कोटीहि एते विहारादयो कारापेसि अट्ठकरीसप्पमाणाय भूमिया। विपस्सिस्स हि भगवतो पुनब्बसुमित्तो गहपति योजनप्पमाणं भूमिं सुवण्णिट्ठकसन्थरेन च किनित्वा विहारं कारापेसि। सिखिस्स सिरिवड्ढो गहपति तिगावुतप्पमाणं सुवण्णयट्ठिसन्थरेन।  
वेस्सभुस्स सोत्थिजो गहपति अड्ढयोजनप्पमाणं सुवण्णफालसन्थरेन। ककुसन्धस्स अच्चुतो गहपति गावुतप्पमाणं सुवण्णहत्थिपदसन्थरेन। कोनागमस्स उग्गो गहपति अड्ढगावुतप्पमाणं सुवण्णिट्ठकसन्थरेन। कस्सपस्स सुमङ्गलो गहपति वीसतिउसभप्पमाणं सुवण्णकच्छपसन्थरेन। अम्हाकं भगवतो सुदत्तो गहपति अट्ठकरीसप्पमाणं भूमिं कहापणसन्थरेन किणित्वा विहारं कारापेसी ऽति। एवं अनुपुब्बेन परिहायन्ति सम्पत्तियो ऽति एवम् एव सब्बसम्पत्तीसु विरज्जितुं अलं विमुच्चितुन् ति।  
[च्व्_वि।५:] खण्डन् ति भिन्नोकासो। फुल्लन् ति फलितोकासो। पटिसङ्खरिस्सती ऽति पाकटिकं करिस्सति। लद्धनवकम्मेन पन भिक्खुना वासीफरसुनिखादनादीनि गहेत्वा सयं न कातब्बं, कताकतं जानितब्बन् ति कुरुन्दियं वुत्तं।  
[च्व्_वि।६:] पिट्ठितो पिट्ठितो गन्त्वा ऽति थेरो किर गिलाने पटिजग्गन्तो जिण्णे वुड्ढे सङ्गण्हन्तो सब्बपच्छतो आगच्छति। इदम् अस्स चारित्तं। तेन वुत्तं पिट्ठितो पिट्ठितो गन्त्वा ऽति।  
अग्गासनन् ति थेरासनं। अग्गोदकन् ति दक्खिणोदकं।  
अग्गपिण्डन् ति सङ्घत्थेरपिण्डं।  
[च्व्_वि।९:] पतिट्ठापेसी ऽति अट्ठारसकोटिपरिच्चागं कत्वा पतिट्ठापेसि।  
एवं सब्बा ऽपि चतुपण्णासकोटियो परिच्चजि।

[पगे १२२२]  
१२२२ समन्तपासादिका [च्व्_वि।१०  
[च्व्_वि।१०:] विप्पकतभोजने ऽति अन्तरघरे वा विहारे वा अरञ्ञे वा यत्थ कत्थचि भुञ्जमानो भिक्खु अनिट्ठिते भोजने न वुट्ठापेतब्बो। अन्तरघरे पच्छा आगतेन भिक्खं गहेत्वा सभागट्ठानं गन्तब्बं। सचे मनुस्सा वा भिक्खू वा पविसथा ऽति वदन्ति, मयि पविसन्ते भिक्खू उट्ठहिस्सन्ती ऽति वत्तब्बं। एत्थ भन्ते आसनं अत्थी ऽति वुत्तेन पविसितब्बं। सचे कोचि किञ्चि न वदति, आसनसालाय गन्त्वा अतिसमीपं आगन्त्वा सभागट्ठाने ठातब्बं, ओकासे कते पविसथा ऽति वुत्तेन पविसितब्बं सचे पन यं आसनं तस्स पापुणाति, तत्थ अभुञ्जन्तो भिक्खु निसिन्नो होति, तं उट्ठापेतुं वट्टति। यागुखज्जकादीसु पन यं किञ्चि पिवित्वा वा खादित्वा वा याव अञ्ञो आगच्छति, ताव निसिन्नं रित्तहत्थम् पि उट्ठापेतुं न वट्टति, विप्पकतभोजनो येव हि सो होति। सचे वुट्ठापेती ऽति सचे सञ्चिच्च आपत्तिं अतिक्कमित्वा ऽपि वुट्ठापेति येव। पवारितो च होती ऽति यं सो वुट्ठापेति, अयञ् चे भिक्खु पवारितो होति, तेन वत्तब्बो गच्छ उदकं आहरा ऽति। वुड्ढतरं हि भिक्खुं आणापेतुं इदम् एव एकट्ठानन् ति। सचे सो उदकं पि न आहरति, ततो यं नवकतरेन कत्तब्बं तं दस्सेन्तो साधुकं सित्थानि गिलित्वा ऽति आदिम् आह। गिलानस्स पटिरूपं सेय्यन् ति एत्थ, यो कासगण्डसातिसारादीहि गिलानो होति खेऌअमल्लकवच्चकपालादीनि ठपेतब्बानि होन्ति। कुट्ठी वा होति सेनासनं दूसेति, एवरूपस्स हेट्ठा पासादमण्डपसालादीसु अञ्ञतरं एकमन्तं सेनासनं दातब्बं।  
यस्मिं वसन्ते सेनासनं न दूसेति तस्स वरसेय्यापि दातब्बा ऽव। यो ऽपि सिनेहपानविरेचननत्थुकम्मादीसु यं किञ्चि भेसज्जं करोति, सब्बो सो गिलानो येव। तस्सापि सल्लक्खेत्वा पटिरूपं सेनासनं दातब्बं लेसकप्पेना ऽति अप्पकेन सीसाबाधादिमत्तेन।

[पगे १२२३]  
च्व्_वि।११] चूऌअवग्ग-वण्णना १२२३  
भिक्खू गणेत्वा ऽति एत्तका नाम भिक्खू ऽति विहारे भिक्खूनं परिच्छेदं ञत्वा। [च्व्_वि।११:] सेय्या ऽति मञ्चट्ठानानि वुच्चन्ति।  
सेय्यग्गेना ऽति सेय्यपरिच्छेदेन। वस्सूपनायिकदिवसे कालं घोसेत्वा एकं मञ्चट्ठानं एकस्स भिक्खुनो गाहेतुं अनुजानामी ऽति अत्थो। सेय्यग्गेन गाहेन्ता ऽति सेय्यपरिच्छेदेन गाहियमाना। सेय्या उस्सादियिंसू ऽति एवं मञ्चट्ठानानि अतिरेकानि अहेसुं। विहारग्गादीसु पि एस्ऽ एव नयो। सोपचारगब्भो अधिप्पेतो। अनुभागन् ति पुन अपरं पि भागं दातुं अतिमन्देसु हि भिक्खूसु एकेकस्स भिक्खुनो द्वे तीणि परिवेणानि दातब्बानि। न अकामा दातब्बो ति न अनिच्छाय दातब्बो। वस्सूपनायिकदिवसे गहिते अनुभागे पच्छा आगतानं न अत्तनो अरुचिया सो अनुभागो दातब्बो।  
सचे पन नयेन गहितो सो अत्तनो रुचिया तं अनुभागं वा पठमभागं वा देति, वट्टति। निस्सीमे ठितस्सा ऽति उपचारसीमतो बहिट्ठितस्स। अन्तो उपचारसीमाय पन दूरे ठितस्सापि लब्भति येव। सेनासनं गहेत्वा ऽति वस्सूपनायिकदिवसे गहेत्वा। सब्बकालं पटिबाहन्ती ऽति चतुमासच्चयेन उतुकाले ऽपि पटिबाहन्ति। तीसु सेनासनगाहेसु पुरिमको च पच्छिमको चा ऽति इमे द्वे थावरा। अन्तरामुत्तको अयं विनिच्छयो। एकस्मिं विहारे महालाभसेनासनं होति। सेनासनसामिका वस्सूपगतं भिक्खुं सब्बपच्चयेहि सक्कच्चं उपट्ठहित्वा पवारेत्वा गमनकाले बहुं समणपरिक्खारं देन्ति। महाथेरा दूरतो ऽपि आगन्त्वा वस्सूपनायिकदिवसे तं गहेत्वा फासुं वसित्वा वुट्ठवस्सा लाभं गण्हित्वा पक्कमन्ति।  
आवासिका मयं एत्थुप्पन्नं लाभं न लभाम, निच्चं आगन्तुकमहाथेरा ऽव लभन्ति, ते येव नं आगन्त्वा पटिजग्गिस्सन्ती ऽति पलुज्जन्तम् पि न ओलोकेन्ति। भगवा तस्स पटिजग्गनत्थं अपरज्जुगताय महापवारणाया आयतिं वस्सावासत्थाय अन्तरामुत्तको गाहेतब्बो ति आह।

[पगे १२२४]  
१२२४ समन्तपासादिका [च्व्_वि।११  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तं गाहेन्तेन सङ्घत्थेरो वत्तब्बो : भन्ते अन्तरामुत्तकं सेनासनं गण्हथा ऽति। सचे गण्हति दातब्बं, नो चे एतेन्ऽ एव उपायेन अनुथेरं आदिं कत्वा यो गण्हाति तस्स अन्तमसो सामणेरस्सापि दातब्बं। तेन पि तं सेनासनं अट्ठमासे पटिजग्गितब्बं। छदनभित्तिभूमीसु यं किञ्चि खण्डं वा फुल्लं वा होति, सब्बं पटिसङ्खरितब्बं। उद्देसपरिपुच्छादीहि दिवसं खेपेत्वा रत्तिं तत्थ वसितुं पि वट्टति। रत्तिं परिवेणे वसित्वा तत्थ दिवसं खेपेतुं वट्टति। रत्तिन्दिवं तत्थ्ऽ एव वसितुं पि वट्टति। उतुकाले आगतानं वुड्ढानं न पटिबाहितब्बं।  
वस्सूपनाविकदिवसे पन सम्पत्ते सङ्घत्थेरो मय्हं इदं सेनसनं देथा ऽति वदति। न लब्भति। भन्ते इदं अन्तरामुत्तकं गहेत्वा अट्ठमासे एकेन भिक्खुना पटिजग्गितन् ति वत्वा न दातब्बं। अट्ठमासे पटिजग्गितभिक्खुस्स्ऽ एव गहितं होति। यस्मिं पन सेनासने एकसंवच्छरे द्विक्खत्तुं पच्चये देन्ति, तं छमासच्चयेन छमासच्चयेन अन्तरामुत्तकं न गाहेतब्बं। यस्मिं वा तिक्खत्तुं देन्ति, तं चतुमासच्चयेन चतुमासच्चयेन।  
यस्मिं व चतुक्खत्तुं देन्ति, तं तेमासच्चयेन तेमासच्चयेन अन्तरामुत्तकं न गाहेतब्बं। पच्चयेन्ऽ एव हि तं पटिजग्गनं लभिस्सति। यस्मिं पन एकसंवच्छरे सकिदेव बहू पच्चये देन्ति, एतं अन्तरामुत्तकं गाहेतब्बन् ति। अयन् ताव अन्तोवस्से वस्सूपनायिकदिवसेन पालियं आगतसेनासनगाहककथा। अयं पन सेनासनगाहो नाम दुविधो होति उतुकाले च वस्सावासे च।  
तत्थ उतुकाले ताव केचिन्तुका भिक्खू पुरेभत्तं आगच्छन्ति, केचि पच्छाभत्तं पठमयानं वा मज्झिमयामं वा पच्छिमयामं वा। ये यदा आगच्छन्ति, तेसं तदा ऽव भिक्खू उट्ठापेत्वा सेनासनं दातब्बं।  
अकालो नाम न्ऽ अत्थि। सेनासनपञ्ञापकेन पन पण्डितेन भवितब्बं। एकं वा द्वे वा मञ्चट्ठानानि ठपेतब्बानि।

[पगे १२२५]  
च्व्_वि।११] चूऌअवग्ग-वण्णना १२२५  
सचे विकाले एको वा द्वे वा महाथेरा आगच्छन्ति, ते वत्तब्बा भन्ते आदितो पट्ठाय उट्ठापियमाना सब्बे ऽपि भिक्खू उब्भण्डिका भविस्सन्ति, तुम्बे अम्हाकं वसनट्ठाने येव वसथा ऽति। बहूसु पन आगतेसु वुट्ठापेत्वा पटिपाटिया दातब्बं। सचे एकेकं परिवेणं पहोति एकेकं परिवेणं दातब्बं। तत्थ अग्गिसालादीघसालामण्डलमाऌआदयो सब्बे ऽपि तस्स्ऽ एव पापुणन्ति। एवं अप्पहोन्तेसु पासादग्गेन दातब्बं। पासादेसु अप्पहोन्तेसु ओवरकग्गेन दातब्बं। ओवरकग्गेसु अप्पहोन्तेसु सेय्यग्गेन दातब्बं। मञ्चट्ठाने अप्पहोन्ते एकपीठकट्ठानवसेन दातब्बं। भिक्खुनो पन ठितोकासमत्तं न गाहेतब्बं। एतं हि सेनासनं नाम न होति। पीठकट्ठाने पन अप्पहोन्ते एकं मञ्चट्ठानं वा पीठकट्ठानं वा वारेन वारेन भन्ते विस्समथा ऽति तिण्णं जनानं दातब्बं। न हि सक्का सीतसमये सब्बरत्ति अज्झोकासे वसितुं। महाथेरेन पठमयामं विस्समित्वा निक्खमित्वा दुतियत्थेरस्स वत्तब्बं आवुसो इध पविसाही ऽति।  
सचे महाथेरो निद्दागरुको होति कालं न जानाति, उक्कासित्वा द्वारं आकोट्टेत्वा भन्ते कालो जातो सीतं अनुदहती ऽति वत्तब्बं। तेन निक्खमित्वा ओकासो दातब्बो। अदातुं न लभति। दुतियत्थेरेनापि मज्झिमयामं विस्समित्वा पुरिमनयेन्ऽ एव इतरस्स दातब्बं। निद्दागरुको वुत्तनयेन्ऽ एव वुट्ठापेतब्बो। एवं एकरत्तिं एकमञ्चट्ठानं तिण्णं दातब्बं। जम्बूदीपे पन एकच्चे भिक्खू सेनासनं नाम मञ्चपीठट्ठानं वा किञ्चिद् एव कस्सचि सप्पायं होति कस्सचि असप्पायन् ति आगन्तुका वा होन्तु, मा वा देवसिकं सेनासनं गाहेन्ति। अयं उतुकाले सेनासनगाहो नाम।

[पगे १२२६]  
१२२६ समन्तपासादिका [च्व्_वि।११  
वस्सावासे पन अत्थि आगन्तुकवत्तं अत्थि आवासिकवत्तं।  
तत्थ आगन्तुकेन ताव सकट्ठानं मुञ्चित्वा अञ्ञत्थ गन्त्वा वसितुकामेन वस्सूपनायिकदिवसम् एव तत्थ न गन्तब्बं। वसनट्ठानं वा हि तत्थ सम्बाधं भवेय्य, भिक्खाचारो वा न सम्पज्जेय्य। तेन न फासुकं विहरेय्य। तस्मा इदानि मासमत्तेन वस्सूपनायिको भविस्सती ऽति तं विहारं पविसितब्बं। तत्थ मासमत्तं वसन्तो सचे उद्देसत्थिको उद्देससम्पत्तिं सल्लक्खेत्वा सचे कम्मट्ठानिको कम्मट्ठानसप्पायं सल्लक्खेत्वा सचे पच्चयत्थिको पच्चयलाभं सल्लक्खेत्वा अन्तोवस्से सुखं वसिस्सति। सकट्ठानतो च तत्थ गच्छन्तेन न गोचरगामो घटेतब्बो, न तत्थ मनुस्सा वत्तब्बा तुम्हे निस्साय सलाकभत्तादीनि वा यागुखज्जकादीनि वा वस्सावासिकं वा न्ऽ अत्थि, अयं चेतियस्स परिक्खारो अयं उपोसथागारस्स, इदं ताऌअञ् च्ऽ एव सूचिञ् च सम्पटिच्छथ तुम्हाकं विहारन् ति। सेनासनम् पन पटिजग्गित्वा दारुभण्डमत्तिकाभण्डानि पटिसामेत्वा गमियवत्तं पूरेत्वा गन्तब्बं। एवं गच्छन्तेनापि दहरेहि पत्तचीवरभण्डकादयो उक्खिपापेत्वा तेलनाऌइकत्तरदण्डादीनि गाहापेत्वा छत्तं पग्गय्ह अत्तानं दस्सेन्तेन गामद्वारेन्ऽएव न गन्तब्बं पटिच्छन्नेन अटविमग्गेन गन्तब्बं अटविमग्गे असति गुम्बादीनि मद्दन्तेन न गन्तब्बं। गमियवत्तं पन पूरेत्वा वितक्कं छिन्दित्वा सुद्धचित्तेन गमनवत्तेन्ऽ एव गन्तब्बं। सचे पन गामद्वारेन मग्गो होति, गच्छन्तं पन सपरिवारं दिस्वा मनुस्सा अम्हाकं थेरो विया ऽति उपधावित्वा कुहिं भन्ते सब्बे परिक्खारे गहेत्वा गच्छथा ऽति वदन्ति। तेसु चे एको एवं वदति : वस्सूपनायिककालो नामायं यत्थ अन्तोवस्से निबद्धभिक्खाचारो भण्डपटिच्छादञ् च लब्भति, तत्थ भिक्खू गच्छन्ती ऽति, तस्स चे सुत्वा ते मनुस्सा भन्ते इमस्मिं पि गामे जनो भुञ्जति च्ऽ एव निवासेति च,

[पगे १२२७]  
च्व्_वि।११] चूऌअवग्ग-वण्णना १२२७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] मा अञ्ञत्थ गच्छथा ऽति वत्वा मित्तामच्चे पक्कोसापेत्वा सब्बे समन्तयित्वा विहारे निबद्धभत्तञ् च सलाकभत्तादीनि च वस्सावासिकञ् च ठपेत्वा इध्ऽ एव भन्ते वसथा ऽति याचन्ति, सब्बं सादितुं वट्टति। सब्बं प्ऽ एतं कप्पियञ् च्ऽ एव अनवज्जञ् च। कुरुन्दियं पन कुहिं गच्छथा ऽति वुत्ते असुकट्ठानन् ति वत्वा कस्मा तत्थ गच्छथा ऽति वुत्तेन कारणं आचिक्खितब्बन् ति वुत्तं। उभयं पन्ऽ एतं सुद्धचित्तत्ता ऽव अनवज्जं। इदं आगन्तुकवत्तं नाम।  
इदं पन आवासिकवत्तं। पटिकच्च्ऽ एव हि आवासिकेहि विहारो पटिजग्गितब्बो। खण्डफुल्लपटिसङ्खरणपरिब्भण्डानी कातब्बानि। रत्तिट्ठानदिवाट्ठानवच्चकुटिपस्सावट्ठानानि पधानघरविहारमग्गो ति इमानि सब्बानि पटिजग्गितब्बानि, चेतिये सुधाकम्मं खुद्दवेदिकाय तेलमक्खनमञ्चपीठजग्गनन् ति इदं पि सब्बं कातब्बं : वस्सवसितुकामा आगन्त्वा उद्देसपरिपुच्छाकम्मट्ठानानुयोगादीनि करोन्ता सुखं वसिस्सन्तीऽति। कतपरिकम्मेहि आसाऌहजुण्हपञ्चमितो पट्ठाय वस्सावासिकं पुच्छितब्बं। कत्थ पुच्छितब्बं। यतो पकतिया लब्भति, येहि पन न दिन्नपुब्बं, ते पुच्छितुं न वट्टति। कस्मा पुच्छितब्बं। कदाचि बि मनुस्सा देन्ति कदाचि दुब्भिक्खादीहि उपद्दूता न देन्ति।  
तत्थ ये न दस्सन्ति, ते अपुच्छित्वा वस्सावासिके गाहिते गहितभिक्खूनं लाभन्तरायो होति, तस्मा पुच्छित्वा ऽव गाहेतब्बं। पुच्छन्तेन तुम्हाकं वस्सावासिकगहणकालो उपकट्ठो ति वत्तब्बं। सचे वदन्ति भन्ते इमं संवच्छरं छातकादीहि उपद्दूतम्हा न सक्कोम दातुन् ति वा यं पुब्बे देम ततो ऊनतरं दस्सामा ऽति वा इमानि कप्पासो सुलभो, यं पुब्बे देम ततो भुतरं दस्सामा ऽति वा तं सल्लक्खेत्वा तद् अनुरूपेन नयेन तेसं सेनासने भिक्खूनं वस्सावासिकं गाहेतब्बं।

[पगे १२२८]  
१२२८ समन्तपासादिका [च्व्_वि।११  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे मनुस्सा वदन्ति यस्स अम्हाकं वस्सावासिकं पापुणाति, सो तेमासं पानीयं उपट्ठपेतु विहारमग्गं जग्गतु चेतियङ्गणबोधियङ्गणानि जग्गतु बोधिरुक्खे उदकं आसिञ्चतू ऽति, यस्स वस्सावासिकं पापुणाति, तस्स्ऽ आचिक्खितब्बं। यो पन गामो पटिक्कम्म योजनद्वियोजनतरे होति, तत्र चे कुलानि उपनिक्खेपं ठपेत्वा विहारे वस्सावासिकं देन्ति येव, तानि कुलानि अपुच्छित्वा ऽपि तेसं सेनासने वत्तं कत्वा वसन्तस्स भिक्खुनो वस्सावासिकं गाहेतब्बं।  
सचे पन तेसं सेनासने पंसुकूलिको वसति, आगतञ् च नं दिस्वा तुम्हाकं वस्सावासिकं देमा ऽति वदन्ति, तेन सङ्घस्स आचिक्खितब्बं सचे तानि कुलानि सङ्घस्स दातुं इच्छन्ति तुम्हाकं येव देमा ऽति वदन्ति। सभागो भिक्खु वत्तं कत्वा गण्हाही ऽति वत्तब्बो, पंसुकूलिकस्स पन्ऽ एतं न वट्टति। इति सद्धादेय्यदायकमनुस्सा पुच्छितब्बा। तत्र्ऽ उप्पादे पन कप्पियकारका पुच्छितब्बा।  
कथं पुच्छितब्बा। किं आवुसो सङ्घस्स भण्डपटिच्छादनं भविस्सती ऽति। सचे वदन्ति भविस्सति भन्ते, एकेकस्स नवहत्थं साटकं दस्साम, वस्सावासिकं गाहेथा ऽति गाहेतब्बं। सचे ऽपि वदन्ति साटका न्ऽ अत्थि वत्थुं पन अत्थि, गाहेथ भन्ते ऽति, वत्थुम्हि सन्ते ऽपि गाहेतुं वट्टति येव, कप्पियकारकानं हि हत्थे कप्पियभण्डं परिभुञ्जथा ऽति दिन्नवत्थुतो। यं यं कप्पियं तं तं सब्बं परिभुञ्जितुं अनुञ्ञातं, यं पन्ऽ एत्थ पिण्डपातत्थाय गिलानपच्चयत्थाय वा भिक्खूनं उद्दिस्स दिन्नं तं चीवरे उपणामेन्तेहि सङ्घसुट्ठुताय अपलोकेत्वा उपनामेतब्बं। सेनासनत्थाय उद्दिस्स दिन्नं गरुभण्डं होति। चीवरवसेन्ऽ एव पन चतुपच्चयवसेन वा दिन्नं चीवरे उपनामेन्तानं अपलोकनकम्मकिच्चं न्ऽ अत्थि। अपलोकनकम्मं करोन्तेहि पन पुग्गलवसेन्ऽ एव कातब्बं सङ्घवसेन न कातब्बं।

[पगे १२२९]  
च्व्_वि।११] चूऌअवग्ग-वण्णना १२२९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] जातरूपरजतवसेना ऽपि आमकधञ्ञवसेन वा अपलोकनकम्मं न वट्टति। कप्पियभण्डवसेन्ऽ एव चीवरतण्डुलादिवसेन्ऽ एव च वट्टति। तं पन एवं कत्तब्बं : इदानि सुभिक्खं सुलभपिण्डं भिक्खू चीवरेन किलमन्ति एत्तकं नाम तण्डुलभागं भिक्खूनं चीवरं कातुं रुच्चति, गिलानपच्चयो सुलभो गिलानो वा न्ऽ अत्थि एत्तकं नाम तण्डुलभागं भिक्खूनं चीवरं कातुं रुच्चतीऽ ति।  
एवं। चीवरपच्चयं सल्लक्खेत्वा सेनासनस्स काले घोसिते सन्निपतिते सङ्घे सेनासनगाहको सम्मन्नितब्बो। सम्मन्नन्तेहि च एकं सम्मन्नितुं न वट्टति द्वे सम्मन्नितब्बा ऽति वुत्तं। एवं हि नवको वुड्ढस्स वुड्ढो च नवकस्स च गाहेस्सती ऽति। महन्ते पन महाविहारसदिसे विहारे तयो चत्तारो जना सम्मन्नितब्बा। कुरुन्दियं पन अट्ठ पि सोऌअस पि जने सम्मन्नितुं वट्टती ऽति वुत्तं।  
तेसं सम्मति कम्मवाचा ऽपि अपलोकनकम्मेन पि वट्टति येव। तेहि सम्मतेहि भिक्खूहि सेनासनं सल्लक्खेतब्बं। चेतियघरं बोधिघरं आसनघरं सम्मुञ्जनिअट्टो दारुअट्टो वच्चकुटी इट्ठकसाला वड्ढकीसाला द्वारकोट्ठको पानीयमाऌओ मग्गो पोक्खरणि ऽति एतानि हि असेनासनानि। विहारो अड्ढयोगो पासादो हम्मियं गुहा मण्डपो रुक्खमूलं वेऌउगुम्बो ति इमानि सेनासनानी ऽति तानि गाहेतब्बानि। गाहेन्तेन च पठमं भिक्खू गणेतुं भिक्खू गणेत्वा सेय्या गणेतुन् ति एत्थ वुत्तनयेन गाहेतब्बानि। सचे सङ्घिको च सद्धादेय्या चा ऽति द्वे चीवरपच्चया होन्ति, तेसु यं भिक्खू पठमं गण्हितुं इच्छन्ति, तं गाहेत्वा तस्स पि ठितिकतो पट्ठाय इतरो गाहेतब्बो। सचे भिक्खूनं अप्पताय परिवेणग्गेन सेनासने गाहियमाने एकं परिवेणं महालाभं होति।  
दस वा द्वादस वा तिचीवरानि लब्भन्ति तं विजटेत्वा अञ्ञेसु अलाभेसु आवासेसु पक्खिपित्वा अञ्ञेसं पि भिक्खूनं गाहेतब्बन् ति महासुमत्थेरो आह।

[पगे १२३०]  
१२३० समन्तपासादिका [च्व्_वि।११  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] महपदुमत्थेरो पन्ऽ आह न एवं कातब्बं, मनुस्सा हि अत्तनो आवासजग्गनत्थाय पच्चयं देन्ति, तस्मा अञ्ञेहि भिक्खूहि तत्थ पविसितब्बन् ति। सचे पन्ऽ एत्थ महाथेरो पटिक्कोसति मा आवुसो एवं गाहेथ, भगवतो अनुसिट्ठं करोथ, वुत्तं ह्ऽ एतं भगवता अनुजानामि भिक्खवे परिवेणग्गेन गाहेतुन् ति, तस्स पटिक्कोसनाय अठत्वा भन्ते भिक्खू बहू पच्चयो मन्दो सङ्गहं कातुं वट्टती ऽति तं सञ्ञापेत्वा गाहेतब्बं एव। गाहेन्तेन च सम्मतेन भिक्खुना महाथेरस्स सन्तिकं गन्त्वा एवं वत्तब्बं : भन्ते तुम्हाकं सेनासनं पापूणाति, पच्चयं व गण्हथा ऽति। असुककुलस्स च पच्चयो असुकसेनासनञ् च मय्हं पापुणाति आवुसो ति। पापुणाति भन्ते गण्हथ नन् ति। गण्हामि आवुसो ऽति गहितं होति।  
सचे पन गहितं ते भन्ते ऽति वुत्ते गहितं मे ऽति वा गण्हिस्सथ भन्ते ऽति वुत्ते गण्हिस्सामी ऽति वा वदति, अगहितं होती ऽति महासुमत्थेरो आह। महापदुमत्थेरो पन्ऽ आह अतीतानागतवचनं वा होतु वत्तमानवचनं वा, सतुप्पादमत्तं आलयकरणमत्तम् एव च्ऽ एत्थ पमाणं, तस्मा गहितम् एव होती ऽति। यो ऽपि पंसुकूलिको भिक्खु सेनासनं गहेत्वा पच्चयं विस्सज्जेति, अयं पि न अञ्ञस्मिं आवासे पक्खिपितब्बो। तस्मिं येव आवासे निक्खिपितब्बो। तस्मिं येव परिवेणे अग्गिसालाय वा दीघसालाय वा रुक्खमूले वा अञ्ञस्स गाहेतुं वट्टति। पंसुकूलिको वसामी ऽति सेनासनं जग्गिस्सति। इतरो पच्चयं गण्हामी ऽति। एवं द्वीहि कारणेहि सेनासनं सुजग्गिततरं भविस्सति। महापच्चरियं पन वुत्तं पंसुकूऌइके वासत्थाय सेनासनं गण्हन्ते सेनासनगाहापकेन वत्तब्बं इध भन्ते पच्चयो अत्थि, सो किं कातब्बो ऽति तेन हेट्ठा अञ्ञं गाहापेही ऽति वत्तब्बो। सचे पन किञ्चि अवत्वा ‘व वसति,

[पगे १२३१]  
च्व्_वि।११] चूऌअवग्ग-वण्णना १२३१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तत्थ वुट्ठवस्सस्स च्ऽ अस्स पादमूले ठपेत्वा साटकं देन्ति, वट्टति। अथ वस्सावासिकं देमा ऽति वदन्ति।  
तस्मिं सेनासने वस्सं वुट्ठभिक्खूनं पापुणातीऽति।  
येसं पन सेनासनं न्ऽ अत्थि, केवलं पच्चयम् एव देन्ति। तेसं पच्चयं अवस्सावासिके सेनासने गाहेतुं वट्टति। मनुस्सा अं कत्वा वस्सावासिकं गाहापेन्ति।  
थूपो नाम असेनासनं, तस्स समीपे रुक्खे वा मण्डपे वा उपनिबन्धित्वा गाहापेतब्बं। तेन भिक्खुना चेतियं पटिजग्गितब्बं। बोधिरुक्खबोधिघराअसनघरसम्मुञ्जनीअट्टदारुअट्टवच्चकुटीद्वारकोट्ठकपानीयकुटिपानीयमाऌअकदन्तकट्ठमाऌअकेसु पि एस्ऽ एव नयो। भोजनसाला पन सेनासनम् एव, तस्मा तं एकस्स वा बहुन्नं वा परिच्छिन्दित्वा गाहेतुं वट्टति। सब्बम् इदं वित्थारेन महापच्चरियं वुत्तं। सेनासनगाहापकेन पन पाटिपदारुणतो पट्ठाय याव पुन अरुणं न भिज्जति, ताव गाहेतब्बं।  
इदं हि सेनासनगाहस्स खेत्तं। सचे पातो ऽव गाहिते सेनासने अञ्ञो वितक्कचारिको भिक्खु आगन्त्वा सेनासनं याचति, गहितं भन्ते सेनासनं वस्सूपगतो सङ्घो रम्मनियो विहारो रुक्खमूलादीसु यत्थ इच्छथ तत्थ वसथा ऽति वत्तब्बो। वस्सूपगतेहि अन्तोवस्से निबद्धवत्तं ठपेत्वा वस्सूपगता भिक्खू सम्मुञ्जनियो बन्धथा ऽति वत्तब्बा। सुलभा चे दण्डका च्ऽ एव सलाकायो च होन्ति, एकेकेन छ पञ्च मुट्ठिसम्मुञ्जनियो द्वे तिस्सो यट्ठिसम्मुञ्जनियो वा बन्धितब्बा। दुल्लभा चे होन्ति द्वे तिस्सो मुट्ठिसम्मुञ्जनियो एका यट्ठिसम्मुञ्जनि वा बन्धितब्बा। सामणेरेहि छ पञ्च उक्का कोट्टेतब्बा। वसनट्ठानेसु कसावपरिभण्डं कातब्बं।  
वत्तं करोन्तेहि च न उद्दिसितब्बं, न उद्दिसापेतब्बं, न सज्झायो कातब्बो,

[पगे १२३२]  
१२३२ समन्तपासादिका [च्व्_वि।११  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] न पब्बाजेतब्बं, न उपसम्पादेतब्बो, न निस्सयो दातब्बो, न धम्मस्सवनं कातब्बं, सब्बे ऽव हि एते सपपञ्चा निप्पपञ्च हुत्वा समणधम्मम् एव करिस्सामा ऽति वा, सब्बे तेरसधुतङ्गानि समादियन्तु, सेय्यं अकप्पेत्वा ठानचङ्कमेहि वीतिनामेन्तु, मूगवत्तं गण्हन्तु, सत्ताहकरणीयेन गता ऽपि भाजनीयभण्डं मा लभन्तू ऽति वा एवरूपं अधम्मिकवत्तं न कातब्बं। एवं पन कातब्बं। परियत्तिधम्मो नाम तिविधम् पि सद्धम्मं पतिट्ठापेति, तस्मा सक्कच्चं उद्दिसथ उद्दिसापेथ सज्झायं करोथ पधानघरे वसन्तानं सङ्घटनं अकत्वा अन्तोविहारे निसीदित्वा उद्दिसथ उद्दिसापेथ सज्झायं करोथ धम्मस्सवनं समिद्धं करोथ पब्बाजेन्ता सोधेत्वा पब्बज्जं देथ उपसम्पादेन्ता सोधेत्वा उपसम्पदं देथ निस्सयं ददन्ता सोधेत्वा निस्सयं देथ, एको ऽपि हि कुलपुत्तो पब्बज्जञ् च उपसम्पदञ् च लभित्वा सकलं सासनं पतिट्ठपेस्सति, अत्तनो थामेन यत्तकानि सक्कोथ तत्तकानि धुतङ्गानि समादियित्थ, अन्तोवस्सं नाम्ऽ एतं सकलदिवसं रत्तिया च पठममज्झिमपच्छिमयामेसु अप्पमत्तेहि भवितब्बं विरियम् आरभितब्बं, पोराणका महाथेरा पि सब्बपलिबोधे छिन्दित्वा अन्तोवस्से एकचारियं वत्तं पूरयिंसु, भस्से मत्तं जानित्वा दसवत्थुकथादसासुभदसानुस्सतियो अट्ठतिंसारम्मणकथञ् च कातुं वट्टति, आगन्तुकानं वत्तं कातुं सत्ताहकरणीयेन गतानं अपलोकेत्वा दातुं वट्टती ऽति एवरूपं वत्तं कातब्बं। अपि च भिक्खू ओवदितब्बा : विग्गाहिकपिसुणफरुसवचनानि मा वदेथ दिवसे दिवसे सीलानि आवज्जेन्ता चतुरारक्खं अहापेन्ता मनसिकारबहुला विहरथा ऽति।

[पगे १२३३]  
च्व्_वि।११] चूऌअवग्ग-वण्णना १२३३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] दन्तकट्ठखादनवत्तं आचिक्खितब्बं। आचारवत्तं आचिक्खितब्बं। चेतियं वा बोधिं वा वन्दन्तेन गन्धमालं वा पूजेन्तेन पत्तं व थविकाय पक्खिपन्तेन न कथेतब्बं। भिक्खाचारवत्तं आचिक्खितब्बं। अन्तोगामे मनुस्सेहि सद्धिं पच्चयसञ्ञुत्तकथा वा विसभागकथा वा न कथेतब्बा।  
रक्खितिन्द्रियेहि भवितब्बं खन्धकवत्तञ् च सेखियवत्तञ् च पूरेतब्बन् ति एवरूपा पि बहुकापि निय्यानिककथा आचिक्खितब्बा ऽति। पच्छिमवस्सूपनायिकदिवसे पन सचे कालं घोसेत्वा सन्निपतिते सङ्घे कोचि दसहत्थं वत्थं आहरित्वा वस्सावासिकं देति, आगन्तुको चे भिक्खु सङ्घत्थेरो होति तस्स दातब्बं। नवको चे होति, सम्मतेन भिक्खुना सङ्घत्थेरो वत्तब्बो, सचे भन्ते इच्छथ पठमभागं मुञ्चित्वा इदं वत्थं गण्हथा ऽति। अमुञ्चन्तस्स न दातब्बं। सचे पन पुब्बे गाहितं मुञ्चित्वा गन्हाति, एतेन्ऽ एव उपायेन दुतियत्थेरतो पट्ठाय परिवत्तेत्वा पत्तट्ठाने आगन्तुकस्स दातब्बं। सचे पठमवस्सूपगता द्वे तीणि चत्तारि पञ्च वा वत्थानि अलत्थुं, लद्धं लद्धं एतेन्ऽ एव उपायेन विस्सज्जापेत्वा याव आगन्तुकस्स समकं होति ताव दातब्बं। तेन पन समके लद्धे अवसिट्ठो अनुभागो थेरासने दातब्बो। पच्चुप्पन्ने लाभे सतिट्ठितिकाय गाहेतुं रुच्चती ऽति कतिकं कातुं वट्टति। सचे दुब्भिक्खं होति, द्वीसु पि वस्सूपनायिकेसु वस्सूपगता भिक्खू भिक्खाय किलमन्ता आवुसो इध वसन्ता हि सब्ब्ऽ एव किलमाम साधु वत द्वे भागा होम, येसं ञातिपवारितट्ठानानि अत्थि ते तत्थ वसित्वा पवारणाय आगन्त्वा अत्तनो पत्तं वस्सावासिकं गण्हन्तू ऽति वदन्ति। तेसु ये तत्थ वसित्वा पवारणाय आगच्छन्ति, तेसं अपलोकनकम्मं कस्मा वस्सावासिकं दातब्बं।  
सादियन्ता ऽपि हि ते भिक्खू न्ऽएव वस्सावासिकस्स सामिनो खीयन्ता ऽपि च आवासिका न्ऽ एव अदातुं लभन्ति। कुरुन्दियं पन वुत्तं :

[पगे १२३४]  
१२३४ समन्तपासादिका [च्व्_वि।११  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कत्तिकवत्तं कातब्बं सचे सब्बेसं नो इध यागुभत्तं नप्पहोति, सभागट्ठाने वसित्वा आगच्छथ तुम्हाकं पत्तं वस्सावासिकं लभिस्सथा ऽति।  
तञ् चे एको पटिबाहति, सुप्पटिबाहितं। नो चे पटिबाहति, कतिका सुकता, पच्छा तेसं तत्थ वसित्वा आगतानं अपलोकेत्वा दातब्बं, अपलोकनकाले पटिबाहितुं न लभती ऽति। पुन पि वुत्तं : सचे पन वस्सूपगतेसु एकच्चानं वस्सावासिके अपापुणन्ते भिक्खू कतिकं करोन्ति छिन्नवस्सानं वस्सावासिकञ् च इदानि उप्पज्जनकं वस्सावासिकञ् च इमेसं दातुं रुच्चती ऽति, एवं कतिकाय कताय गाहितसदिसम् एव होति। उप्पन्नुप्पन्नञ् च तेसम् एव दातब्बन् ति। तेमासं पानीयं उपट्ठपेत्वा विहारमग्गचेतियङ्गणबोधियङ्गनादीनि जग्गित्वा बोधिरुक्खे उदकं सिञ्चित्वा पक्कन्तो ऽपि विब्भमन्तो ऽपि वस्सावासिकं लभति येव। अतिनिविट्ठं हि तेन तं सङ्घिकं पन अपलोकनकम्मं कत्वा गाहितं अन्तोवस्से विब्भमन्तो ऽपि लभत्ऽ एव, पच्चयवसेन्ऽ एव गाहितुं पन न लभती तिऽ वदन्ति।  
सचे वुट्ठवस्सो दिसं गमिको भिक्खु आवासिकस्स हत्थतो किञ्चिद् एव कप्पियभण्डं गहेत्वा असुककुले मय्हं वस्सावासिकं पत्तं तं गण्हथा ऽति वत्वा गतट्ठाने विब्भमति, वस्सावासिकं सङ्घिकं होति। सचे पन मनुस्से सम्मुखा सम्पटिच्छापेत्वा गच्छति, लभति।  
इदं वस्सावासिकं अम्हाकं सेनासने वुट्ठवस्सस्स भिक्खुनो देमा ऽति वुत्ते यस्स गाहितं तस्स्ऽ एव होति।  
सचे पन सेनासनसामिकस्स पियकम्यताय पुत्तधीतादयो बहूहि वत्थानि आहरित्वा अम्हाकं सेनासने देमा ऽति वदन्ति, तत्थ वस्सूपगतस्स एकम् एव वत्थं दातब्बं, सेसानि सङ्घिकानि होन्ति। वस्सावासिकट्ठितिकाय गाहेतब्बानि। ठितिकाय असति थेरासनतो पट्ठाय गाहेतब्बानि। सेनासन्ऽ एव वस्सूपगतं भिक्खुं निस्साय उप्पन्नेन चित्तप्पसादेन बहूनि वत्थानि आहरित्वा सेनासनस्स देमा ऽति दिन्नेसु पि एस्ऽ एव नयो।

[पगे १२३५]  
च्व्_वि।११,१२] चूऌअवग्ग-वण्णना १२३५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे पन पादमूले ठपेत्वा एतस्स भिक्खुनो देमा ऽति वदन्ति तस्स्ऽ एव होन्ति। एकस्स गेहे द्वे वस्सावासिकानि, पठमभागो सामणेरस्स गाहितो होति दुतियो थेरासने। सो एकं दसहत्थं एकं अट्ठहत्थं साटकं पेसेसि वस्सावासिकं पत्तं भिक्खूनं देथा ऽति। विचिनित्वा वरभागं सामणेरस्स दत्वा अनुभागो थेरासने दातब्बो। सचे पन उभो ‘पि घरं नेत्वा भोजेत्वा सयम् एव पादमूले ठपेसि, यं यस्स दिन्नं तद् एव तस्स होति। इतो परं महापच्चरियं आगतनयो होति। एकस्स घरे दहरसामणेरस्स वस्सावासिकं पापुणाति। सो चे पुच्छति अम्हाकं वस्सावासिकं कस्स पत्तन् ति सामणेरस्सा ऽति अवत्वा दानकाले जानिस्ससी ऽति वत्वा दानदिवसे एकं महाथेरं पेसेत्वा नीहरापेतब्बं। सचे यस्स वस्सावसिकं पत्तं, सो विब्भमति वा कालं वा करोति, मनुस्सा चे पुच्छन्ति कस्स अम्हाकं वस्सावासिकं पत्तन् ति, तेसं यथाभूतं आचिक्खितब्बं। सचे ते वदन्ति तुम्हाकं देमा ऽति, तस्स भिक्खुनो पापुणाति। अथ सङ्घस्स वा गणस्स वा देन्ति, सङ्घस्स वा गणस्स वा पापुणाति। सचे वस्सूपगता सुद्धपंसुकूलिका येव होन्ति, आनेत्वा दिन्नं वस्सावासिकं सेनासनपरिक्खारं वा कत्वा ठपेतब्बं, बिम्बोहनादीनि वा कातब्बानी ऽति। इदं नेवासिकवत्तं।  
  सेनासनगाहविनिच्छयो निट्ठितो  
[च्व्_वि।१२:] उपनन्दवत्थुस्मिं। तत्थ तया मोघपुरिस गहितं, इध मुक्कं। इध गहितं तत्र मुक्कन् ति एत्थ अयम् अत्थो : यं तया तत्थ सेनासनं गहितं, तं ते गण्हन्तेन्ऽ एव इध मुक्खं होति। इध दान्ऽ आहं आवुसो मुञ्चामी ऽति वदन्तेन पन तं तत्रा ऽपि मुक्कं। एवं त्वं उभयत्थ परिबाहिरो ति। अयं पन्ऽ एत्थ विनिच्छयो।  
गहणेन गहणं पटिपस्सम्भति। गहणेन आलयो पटिपस्सम्भति। आलयेन गहणं पतिपस्सम्भति। आलयेन आलयो पटिपस्सम्भति।

[पगे १२३६]  
१२३६ समन्तपासादिका [च्व्_वि।१२-१४  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कथं। इध्ऽ एकच्चो वस्सूपनायिकदिवसे एकस्मिं विहारे सेनासनं गहेत्वा सामन्तविहारं गन्त्वा तत्रा ऽपि गण्हति, तस्स इमिना गहणेन पुरिमं गहणं पटिपस्सम्भति। अपरो इध वसिस्सामी ऽति आलयमत्तं कत्वा सामन्तविहारं गन्त्वा तत्थऽ एव सेनासनं गण्हति, तस्स इमिना गहणेन पुरिमो आलयो पटिपस्सम्भति। एको इध वसिस्सामी ऽति सेनासनं वा गहेत्वा आलयं वा कत्वा सामन्तविहारं गन्त्वा तत्थ सेनासनं गण्हाति इध्ऽ एव्ऽ इदानि वसिस्सामी ऽति आलयं वा करोति, इच्च्ऽ अस्स आलयेन वा गहणं आलयेन वा आलयो पटिपस्सम्भति।  
सब्बत्थ पच्छिमे पच्छिमे गहणे वा आलये वा तिट्ठति।  
यो पन एकस्मिं विहारे सेनासनं गहेत्वा अञ्ञस्मिं विहारे वसिस्सामी ऽति गच्छति, तस्स उपचारसीमातिक्कमे सेनासनगाहो पटिपस्सम्भति। यदि पन सचे तत्थ फासुं भविस्सति वसिस्सामि, नो चे आगमिस्सामी ऽति गन्त्वा अफासुकभावं ञत्वा पच्छा गच्छति, वट्टति।  
[च्व्_वि।१३:] तिवस्सन्तरेना ऽति एत्थ, तिवस्सन्तरो नाम यो द्वीहि वस्सेहि महन्ततरो वा दहरतरो वा होति, यो पन एकेन वस्सेन महन्ततरो वा दहरतरो वा यो वा पन समानवस्सो, तत्थ वत्तब्बम् एव न्ऽअत्थि। इमे च सब्बे एकस्मिं मञ्चे वा पीठे वा द्वे द्वे हुत्वा निसीदितुं लभन्ति। यं तिण्णन्नं पहोति, तं संहारिमं वा होतु असंहारिमं वा। तथारूपे अपि फलकखण्डे अनुपसम्पन्नेन ऽपि सद्धिं निसीदितुं वट्टति।  
[च्व्_वि।१४:] हत्थिनखकन् ति हत्थीनं हत्थिकुम्भे पतिट्ठितं।  
एवं कतस्स किर्ऽ एतं नामं। सब्बं पासादं परिभोगन् ति सुवण्णरजतादिविचित्रानि पि कवाटानि मञ्चपीठानि तालवण्टानि सुवण्णरजतमयानि पानीयघटानि पानीयसरावकानि वा यं किञ्चि चित्तकम्मकतं सब्बं वट्टति।  
पासादस्स दासीदासखेत्तवत्थुगोमहिसं देमा ऽति वदन्तिपाटेक्कं गहणकिच्चं न्ऽ अत्थि। पासादे पटिग्गहिते पटिग्गहितम् एव होति।

[पगे १२३७]  
च्व्_वि।१४,१५] चूऌअवग्ग-वण्णना १२३७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] गोणकादीनि सङ्घिकविहारे वा पुग्गलिकविहारे वा मञ्चपीथकेसु अत्थरित्वा परिभुञ्जितुं न वट्टति। धम्मासने पन गिहिविकटनीहारेन लब्भति। तत्रापि निपज्जितुं न वट्टति।  
[च्व्_वि।१५:] पञ्च्ऽ इमानी ऽति रासिवसेन पञ्च। सरूपवसेन पन्ऽ एतानि बहूनि होन्ति। तत्थ आरामो नाम पुप्फारामो वा फलारामो वा। आरामवत्थु नाम तेसं येव आरामानं अत्थाय परिच्छिन्दित्वा ठपितोकासो तेसु वा आरामेसु विनट्ठेसु तेसं पोराणभूमिभागो। विहारो नाम यं किञ्चि पासादादिसेनासनं। विहारवत्थुं नाम तस्स पतिट्ठानोकासो।  
मञ्चो नाम मसारको मुद्दिकाबद्धो कुलीरपादको आहच्चपादको ति इमेसं पुब्बे वुत्तानं चतुन्नं मञ्चानं अञ्ञतरो। पीठन् नाम मसारकादीनं येव चतुन्नं पीठानं अञ्ञतरं। भिसी नाम उण्णभिसी आदीनं पञ्चन्नं अञ्ञतरा। बिम्बोहनं नाम वुत्तप्पकारानं बिम्बोहनानं अञ्ञतरं। लोहकुम्भे नाम काऌअलोहेन वा तम्बलोहेन वा येन केनचि लोहेन कता कुम्भा। लोहभाणाकादीसु पि एस्ऽ एव नयो। एत्थ पन भाणकन् ति अरञ्जरो वुच्चति। वारको ऽति घटो। कटाहन् ति कटाहम् एव। वासीआदीसु वल्लीआदीसु च दुविञ्ञेय्यं नाम न्ऽ अत्थि। एवं।  
द्विसङ्गहानि द्वे होन्ति ततियं चतुसङ्गहं  
चतुत्थं नवकोट्ठासं पञ्चमं अट्ठभेदनं  
इति पञ्चहि रासीहि पञ्चनिम्मललोचनो  
पञ्चवीसविधं नाथो गरुभण्डं पकासयि।  
तत्र्ऽ आयं विनिच्छयकथा। इदं हि सब्बं पि गरुभण्डं इध अविस्सज्जनीयं। कीटागिरिवत्थुस्मिं अवेभण्गियन् ति वुत्तं। परिवारे पन अविस्सज्जनीयं अवेभण्गियं पञ्च वुत्ता महेसिना विस्सज्जेन्तस्स परिभुञ्जन्तस्स अनापत्ति पञ्हाम्ऽ एसा कुसलेइन्तिता ऽति आगतं। तस्मा मूलछेज्जवसेन अविस्सज्जनीयं अवेभङ्गियन् ति परिवट्टनवसेन पन विस्सज्जेन्तस्स परिभुञ्जन्तस्स च अनापत्ती ऽति एवम् एत्थ अधिप्पायो वेदितब्बो। तत्रायं अनुपुब्बीकथा।

[पगे १२३८]  
१२३८ समन्तपासादिका [च्व्_वि।१५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] इदन् ताव पञ्चविधम् पि चीवरपिण्डपातभेसज्जत्थाय उपनेतुं न वट्टति। थावरेन च थावरं गरुभण्डेन च गरुभण्डं परिवत्तेतुं वट्टती।  
थावरे पन, खेत्तं खेत्तवत्थु तऌआकं मातिका ऽति एवरूपं भिक्खुसङ्घस्स विचारेतुं वा सम्पटिच्छितुं वा अधिवासेतुं वा न वट्टति। कप्पियकारकेह्ऽ एव विचारितं ततो कप्पियभण्डं वट्टति। आरामेन पन आरामं आरामवत्थुं विहारं विहारवत्थुन् ति इमानि चत्तारि पि परिवत्तेतुं वट्टति। तत्रायं परिवत्तननयो। सङ्घस्स नाऌइकेरारामो दूरे होति कप्पियकारका वा बहुतरं खादन्ति। यं पि न खादन्ति ततो सकटवेत्तनं दत्वा अप्पम् एव आहरन्ति। अञ्ञेसं पन तस्स आरामस्स अविदूरगामवासीनं मनुस्सानं विहारस्स समीपे आरामो होति।  
ते सङ्घं उपसङ्कमित्वा सकेन आरामेन तं आरामं याचन्ति। सङ्घेन रुच्चति सङ्घस्सा ऽति अपलोकेत्वा सम्पटिच्छितब्बो। सचे ऽपि भिक्खूनं रुक्खसहस्सं होति, मनुस्सानं पञ्चसतानि, तुम्हाकं आरामो खुद्दको ति न वत्तब्बं। किञ्चापि हि अयं खुद्दको अथ खो इतरतो बहुतरं अयं देति। सचे ऽपि समकम् एव देति, एवं पि इच्छितिच्छितक्खणे परिभुञ्जितुं सक्का ऽति गहेतब्बम् एव। सचे पन मनुस्सानं बहुतरा रुक्खा होन्ति, ननु तुम्हाकं बहुतरा रुक्खा ऽति वत्तब्बं। सचे अतिरेकं अम्हाकं पुञ्ञं होतु सङ्घस्स देमा ऽति वदन्ति, जानापेत्वा सम्पटिच्छितुं वट्टति। भिक्खूनं रुक्खा फलधारिनो। मनुस्सानं रुक्खा न ताव फलं गण्हन्ति। किञ्चापि न गण्हन्ति न चिरेन गण्हिस्सन्ती ऽति सम्पटिच्छितब्बम् एव। मनुस्सानं।  
रुक्खा फलधारिनो। भिक्खूनं न ताव फलं गण्हन्ति। ननु तुम्हाकं रुक्खा फलधारिनो ति वत्तब्बं।  
सचे गण्हथ भन्ते अम्हाकं पुञ्ञं भविस्सती ऽति देन्ति, जानापेत्वा सम्पटिच्छितुं वट्टति। एवं आरामेन आरामो परिवत्तेतब्बो। एतेन्ऽ एव नयेन आरामवत्थुं पि विहारो ऽपि विहारवत्थुं पि आरामेन परिवत्तेतब्बं।  
आरामवत्थुना च महन्तेन वा खुद्दकेन वा आरामआरामवत्थु-विहार-विहारवत्थुन् ति।

[पगे १२३९]  
च्व्_वि। १५] चूऌअवग्ग-वण्णना १२३९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] कथं विहारेन विहारो परिवत्तेतब्बो। सङ्घस्स अन्तोगामे गेहं होति। मनुस्सानं विहारमज्झे पासादो। उभो ऽपि अग्घेन समका। सचे मनुस्सा तेन पासादेन तं गेहं याचन्ति, सम्पटिच्छितुं वट्टति। भिक्खूनं येव महग्घतरं गेहं होति। महग्घतरं अम्हाकं गेहन् ति वुत्ते च किञ्चापि महग्घतरं पब्बजितानं असारुप्पं न सक्का तत्थ पब्बजितेहि वसितुं, इदं पन सारुप्पं गण्हथा ऽति वदन्ति, एवं पि सम्पटिच्छितुं वट्टति। सचे मनुस्सानं महग्घं होति, ननु तुम्हाकं गेहं महग्घन् ति वत्तब्बं। होतु भन्ते, अम्हाकं पुञ्ञं भविस्सति, गण्हथा ऽति वुत्ते पन सम्पटिच्छितुं वट्टति। एवं विहारेन विहारो परिवत्तेतब्बो। एतेन्ऽ एव नयेन विहारवत्थुं पि आरामो ऽपि आरामवत्थुं पि विहारेन परिवत्तेतब्बं। विहारवत्थुना च महग्घेन वा अप्पग्घेन वा विहारविहारवत्थुआरामाअरामवत्थुन् ति। एवन् ताव थावरेन थावरपरिवत्तनं वेदितब्बं।  
सरुभण्डेन गरुभण्डपरिवत्तने पन, मञ्चपीठं महन्तं वा होतु खुद्दकं वा अन्तमसो चतुरङ्गुलपादकं गामदारकेहि पंसुआगारकेसु कीऌअन्तेहि कतं पि सङ्घस्स दिन्नकालतो पट्ठाय गरुभण्डं होति।  
सचे ऽपि राजाराजमहामत्तादयो एकप्पहारेन्ऽ एव मञ्चसतं वा मञ्चसहस्सं वा देन्ति, सब्बे कप्पियमञ्चा सम्पटिच्छितब्बा। सम्पटिच्छित्वा वुड्ढपटिपाटिया सण्घिकपरिभोगेन परिभुञ्जथा ऽति दातब्बा। पुग्गलिकवसेन न दातब्बा। अतिरेकमञ्चे भण्डागारादीसु पञ्ञापेत्वा पत्तचीवरं निक्खिपितुं पि वट्टति। बहिसीमाय सङ्घस्स देमा ऽति दिन्नमञ्चो सङ्घत्थेरस्स वसनट्ठाने दातब्बो। तत्थ बहू चे मञ्चा होन्ति, मञ्चेन कम्मं न्ऽ अत्थि यस्स वसनट्ठाने कम्मं अत्थि तत्थ सङ्घिकपरिभोगेन परिभुञ्जा ऽति दातब्बो। महग्घेन सतग्घनकेन वा सहस्सग्घनकेन वा मञ्चेन अञ्ञं मञ्चसतं लब्भति परिवत्तेत्वा गहेतब्बं।

[पगे १२४०]  
१२४० समन्तपासादिका [च्व्_वि।१५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] न केवलं मञ्चेन मञ्चो येव, आरामाअरामवत्थुविहारविहारवत्थुपीठभिसिबिम्बोहनानि पि परिवत्तेतुं वट्टति। एस नयो पीठभिसिबिम्बोहनेसु पि। एतेसु पि कप्पियाकप्पियं वुत्तनयम् एव। तत्थ अकप्पियं न परिभुञ्जितब्बं, कप्पियम् सङ्घिकपरिभोगेन परिभुञ्जितब्बं। अकप्पियं वा महग्घकप्पियं वा परिवत्तेत्वा वुत्तवत्थूनि गहेतब्बानि। अगरुभण्डुपगं भिसिबिम्बोहनं नाम न्ऽ अत्थि। लोहकुम्भी लोहभाणकं लोहकटाहन् ति इमानि तीणि महन्तानि वा होन्तु खुद्दकानि वा अन्तमसो पसतमत्तौदकगण्हनकानि पि गरुभण्डानि येव। लोहवारको पन काऌअलोहतम्बलोहकंसलोहवट्टलोहानं येन केनचि कतो सीहऌअदीपे पादगण्हनको भाजेतब्बो। पादो नाम मगधनाऌइया पञ्चनाऌइमत्तं गण्हाति। ततो अतिरेकगण्हनको गरुभण्डं। इमानि ताव पाऌइआगतानि लोहभाजनानि पाऌइयम् पन अनागतानि पि भिङ्कारपटिग्गहौऌउङ्कदब्बिकटच्छुपाटितट्टकसरावकसमुग्गाङ्गारकपल्लधूमकटच्छुआदीनि खुद्दकानि वा महन्तानि वा सब्बान्ऽ एव गरुभण्डानि। अयपत्तो अयथालकं तम्बलोहथालकन् ति इमानि पन भाजनियानि। कंसलोहवट्टलोहभाजनविकति सङ्घिकपरिभोगेन वा गिहिविकटा वा वट्टति। पुग्गलिकपरिभोगेन न वट्टति।  
कंसलोहादिभाजनं सङ्घस्स दिन्नं पारिहारियं न वट्टति गिहिविकटनीहारेन्ऽ एव परिभुञ्जितब्बन् ति महापच्चरियं वुत्तं। थपेत्वा पन भाजनविकतिं अञ्ञस्मिं पि कप्पियलोहभण्डे पन अञ्जनी अञ्जनीसलाककण्णमलहरणी सूचिपण्णसूचिखुद्दकपिप्फलिको खुद्दकआरकण्टककुञ्चिका ताऌअकत्तरयट्ठिवेधको नत्थुदानं भिन्दिवालो लोहकट्ठि लोहगुऌओ लोहपिण्डि लोहचक्कलकं अञ्ञं पि विप्पकतलोहभण्डं भाजनियं।

[पगे १२४१]  
च्व्_वि।१५] चूऌअवग्ग-वण्णना १२४१  
धूमनेत्तलोहथालदीपकरुक्खदीपकपल्लकओलम्बकदीपकैत्थिपुरिसतिरच्छानगतरूपकानि पन अञ्ञानि वा भित्तिछदनकवातादीसु उपनेतब्बानि, अन्तमसो लोहखिलकं उपादाय सब्बानि लोहभण्डानि गरुभण्डानि येव होन्ति।  
अत्तना लद्धानि पि परिहरित्वा पुग्गलिकपरिभोगेन न परिभुञ्जितब्बानि सङ्घिकपरिभोगेन वा गिहिविकटानि वा वट्टन्ति। तिपुभण्डे पि एस्ऽ एव नयो। खीरपासाणमयानि तट्टकसरकादीनि गरुभण्डानि येव घटकं पन तेलभाजनं वा पादकगण्हनकतो अतिरेकम् एव गरुभण्डं।  
सुवण्णरजताअरकूटजातिफलिकभाजनानि गिहिविकटानि पि न वट्टन्ति पगेव सङ्घिकपरिभोगेन वा पुग्गलिकपरिभोगेन वा। सेनासनपरिभोगेन पन आमासं पि अनामासं पि सब्बं वट्टति। वासीआदीसु याय वासिया ठपेत्वा दन्तकट्ठछेदनं वा उच्छुतच्छनं वा अञ्ञं महाकम्मं कातुं न सक्का अयं भाजनिया। ततो महत्तरियेन केनचि आकारेन कता वासी गरुभण्डं।  
फरसु पन अन्तमसो वेज्जानं सिरावेधनफरसु पि गरुभण्डम् एव। कुधारियं फरसुसदिसो एव विनिच्छयो। या पन आवुधसङ्खेपेन कता अयं अनामासा।  
कुद्दालो अन्तमसो चतुरङ्गुलमत्तो ऽपि गरुभण्डम् एव।  
निखादनं चतुरस्समुखं वा दोनिमुखं वा वङ्कं वा उजुकं वा अन्तमसो सम्मुञ्जनीदण्डकवेधनं पि दण्डकबन्धनं च्ऽएव गरुभण्डम् एव। सम्मुञ्जनीदण्डखणनकं पन अदण्डकं फलमत्तम् एव।  
यं सक्कोसि पटिकाय पक्खिपित्वा परिहरितुं तं भाजनियं। सिखरं पि निखादनेन्ऽ एव सङ्गहितं।  
येहि मनुस्सेहि विहारे वासिआदीनि दिन्नानि होन्ति, ते चे घरे दड्ढे वा चोरेहि विलुत्ते वा देथ नो भन्ते उपकरणे पुन पाकटिके करिस्सामा ऽति वदन्ति, दातब्बा। सचे आहरन्ति,

[पगे १२४२]  
१२४२ समन्तपासादिका [च्व्_वि।१५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] न वारेतब्बा। अनाहरन्ता ऽपि न चोदेतब्बा। कम्मारतट्टकारचुन्दकारनऌअकारमणिकारपत्तबन्धकानं अधिकरणीमुट्ठिकसण्डासतुलादीनि सब्बानि लोहमयौपकरणानि सङ्घे दिन्नकालतो पट्ठाय गरुभण्डानि। तिपुकोट्टकसुवण्णकारचम्मकारौपकरणेसु पि एस्ऽ एव नयो।  
अयं पन विसेसो। तिपुकोट्टकौपकरणेसु पि तिपुच्छेदनसत्थकं सुवण्णकारौपकरणेसु सुवण्णच्छेदनसत्थकं चम्मकारौपकरणेसु कतपरिकम्मचम्मच्छेदनकं खुद्दकसत्थन् ति इमानि भाजनियभण्डानि।  
नहापिततुन्नकारौपकरणेसु पि ठपेत्वा महाकत्तरिं महासण्डासम् महापिप्फलिकञ् च सब्बं भाजनियं।  
महाकत्तरिआदीनि गरुभण्डानि। वल्लीआदीसु। वेत्तवल्लीआदिका या काचि अड्ढबाहुप्पमाणा वल्लि सङ्घस्स दिन्ना वा तत्थ जातका वा रक्खितगोपिता ऽव गरुभण्डं होति।  
सा सङ्घकम्मे च चेतियकम्मे च कते चे अतिरेका होति‘ पुग्गलिककम्मे ऽपि उपनेतुं वट्टति। अरक्खिता पन गरुभण्डम् एव न होति। सुत्तमकचिवाकनाऌइकेरहीरचम्ममया रज्जुका वा योत्तानि वा वाके च नाऌइकेरहीरे च वट्टेत्वा कता एकवट्टा वा द्वितिवट्टा वा सङ्घस्स दिन्नकालतो पट्ठाय गरुभण्डं। सुत्तं पन अवट्टेत्वा दिन्नं मकचिवाकनाऌइकेरहीरा च भाजनिया। येहि पन्ऽ एतानि रज्जुकयोत्तादीनि दिन्नानि होन्ति, ते अत्तनो करणीयेन हरन्ता न वारेतब्बा। यो कोचि अन्तमसो अट्ठङ्गुलिसूचिदण्डमत्तो ऽपि वेऌउ सङ्घस्स दिन्नो वा तत्थ जातको वा रक्खितगोपितो गरुभण्डं सो ऽपि सङ्घकम्मे च चेतियकम्मे च कते अतिरेको पुग्गलिककम्मे दातुं वट्टति। पादगण्हनकतेलनाऌइ पन कत्तरयट्ठि उपाहन्दण्दो छत्तदण्डो छत्तसलाका ऽति इदम् एत्थ भाजनियभण्डं। दड्ढगेहमनुस्सा गण्हित्वा गच्छन्ता न वारेतब्बा। रक्खितगोपितवेऌउं गण्हन्तेन समकं वा अतिरेकं वा थावरं अन्तमसो तं अग्घनकवालिकाय पि फातिकम्मं कत्वा गहेतब्बो। फातिकम्मञ् अकत्वा गण्हन्तेन तत्थ्ऽ एव वलञ्जेतब्बो।

[पगे १२४३]  
च्व्_वि।१५] चूऌअवग्ग-वण्णना १२४३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] गमनकाले सङ्घिके आवासे ठपेत्वा ऽव गन्तब्बं। असतिया गहेत्वा गतेन पहिणित्वा दातब्बो।  
देसन्तरं गतेन सम्पत्तविहारे सङ्घिकावासे ठपेतब्बो।  
तिणन् ति मुञ्जं च पब्बजञ् च ठपेत्वा अवसेसं यं किञ्चि तिणं। यत्थ पन तिणं न्ऽ अत्थि, तत्थ पण्णेहि छादेन्ति, तस्मा पण्णं पि तिणेन्ऽ एव सङ्गहितं। इति मुञ्जादीसु यं किञ्चि मुट्ठिप्पमाणं पि तिणं ताऌअपण्णादीसु पि एकं पण्णं पि सङ्घस्स दिन्नं वा तत्थ जातकं वा बहारामे सङ्घस्स तिणवत्थुतो जाततिणं वा रक्खितगोपितं गरुभण्डं होति। तं पि सङ्घकम्मे च चेतियकम्मे च कते अतिरेकं पुग्गलिककम्मे दातुं वट्टति।  
दड्ढगेहमनुस्सा गहेत्वा गच्छन्ता न वारेतब्बा। अट्ठङ्गुलप्पमाणो ऽपि रित्तपोट्ठको गरुभण्डम् एव।  
मत्तिका पकतिमत्तिका वा होतु पञ्चवण्णा वा सुद्धा वा, सज्जुरसकुकुट्ठसिलेसादीसु वा यं किञ्चि दुल्लभट्ठाने आनेत्वा वा दिन्नं तत्थ जातकं वा रक्खितगोपितं तालपक्कमत्तं गरुभण्डं होति। तं पि सङ्घकम्मे च चेतियकम्मे च कते निट्ठिते अतिरेकं पुग्गलिककम्मे दातुं वट्टति। हिङ्गुहिङ्गुलकहरितालमनोसिलाञ्जनानि पन भाजनियभण्डानि। दारुभण्डे यो कोचि अट्ठङ्गुलसूचिदण्डमत्तो ऽपि दारुभण्डको दारुदुल्लभट्ठाने सङ्घस्स दिन्नो वा तत्थ जातको वा रक्खितगोपितो अयं गरुभण्डं होती ऽति कुरुन्दियं वुत्तं। महाअट्ठकथायं पन सब्बं पि दारुवेऌउचम्मपासाणादिविकतिं दारुभण्देन सङ्गण्हित्वा तेन खो पन समयेन सङ्घस्स आसन्धिको उप्पन्नो होती ऽति इतो पट्ठाय दारुभण्डविनिच्छयो वुत्तो।  
तत्रायं अत्थुद्धारो। आसन्धिको सत्तङ्गो : भद्दपीठं पीठिका एऌअकपादपीठं आमलकवण्टकपीठं पण्णिकपीठं फलकं कोच्छं पलासपीठन् ति। इमेसु ताव यं किञ्चि खुद्दकं वा होतु महन्तं वा सङ्घस्स दिन्नं गरुभण्डं होति।

[पगे १२४४]  
१२४४ समन्तपासादिका [च्व्_वि।१५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पलासपीठेन च्ऽ एत्थ कदलिपत्तादीनि पि पीठानि पि सङ्गहितानि। ब्यग्घचम्मओनद्धं पि वाऌअरूपपरिक्खितं रतनपसिब्बितं कोच्छं गरुभण्डम् एव। चङ्कमफलकं दीघफलकं वा चीवारधोवनफलकं वा घटनफलकं वा घटनमुग्गरो वा दन्तकट्ठच्छेदनदण्डका दण्डमुग्गरो वा अम्बणं रजनदोणी उदकपटिच्छको दारुमयो वा दन्तमयो वा वेऌउमयो वा सपादको ऽपि अपादकोऽ पि समुग्गो मञ्जूसा पादगण्हनकतो अतिरेकप्पमाणो करण्डो उदकदोणी उदककटाहं उऌउङ्को कटच्छु पानीयसरावकं पानीयसङ्खो ति एतेसु यं किञ्चि सङ्घे दिन्नं गरुभण्डं, सङ्खथालकं पन भाजनियं। तथा दारुमयो उदककुम्भोअकथलिकमण्डलं दारुमयं वा होतु तालपण्णादिमयं वा सब्बं गरुभण्डं। आधारको पत्तपिधानं तालवण्टं वीजनी चङ्गोटकं पच्छि यट्ठिसम्मुञ्जनी मुट्ठिसम्मुञ्जनी ऽति एतेसु यं किञ्चिखुद्दकं वा महन्तं वा दारुवेऌउपण्णचम्मादीसु येन केनचि कतं गरुभण्डं एव। थम्भतुलासोपाणफलकादीसु दारुमयं वा पासाणमयं वा यं किञ्चि गेहसम्भारुपगं यो कोचि कटसारको यं किञ्चि भुम्मत्थरणं यं किञ्चि अकप्पियचम्मं सङ्घे दिन्नं गरुभण्डं भुम्मत्थरणं कातुं वट्टति। एऌअकचम्मं पन पच्चत्थरणगतिकं पि गरुभण्डम् एव। कप्पियचम्मानि भाजनियानि। कुरुन्दियं पन सब्बं पञ्चप्पमाणं चम्मं गरुभण्डन् ति वुत्तं। उदुक्खलं मुसलं सुप्पं निसदं निसदपोतकं पासाणदोणी पासाणकटाहं तुरिवेमभस्तादि सब्बं पेसकारादिभण्डं सब्बं कसिभण्डं सब्बं चक्कयुत्तकयानं गरुभण्डम् एव।

[पगे १२४५]  
च्व्_वि।१५-१७ चूऌअवग्ग-वण्णना १२४५  
मञ्चपादो मञ्चाटनी पीठपादो पीठाटनी वासीफरसुआदीनं दण्डा एतेसु यं किञ्चि विप्पकततच्छनकम्मं अनिट्ठितम् एव भाजनियं। तच्छितमट्ठं पन गरुभण्डम् होति। अनुञ्ञातवासिया पन दण्डो छत्तमुट्ठिपण्णम् कत्तरयट्ठि उपाहना अरणिसहितं धम्मकरको पादगण्हनकतो अनतिरित्तं आमलकतुम्बं आमलकघटो अलाबुकतुम्बं चम्मघटो अलाबुघटो विसाणकतुम्बन् ति सब्बम् एतं। ब्गाजनियं, ततो महन्ततरं गरुभण्डं। हत्थीदन्तो वा यं किञ्चि विसाणं वा अतच्छितं यथाभतं एव भाजनियं। तेहि कतमाञ्चपादादीसु पुरिमसदिसो येव विनिच्छयो। तच्छितनिट्ठितो ऽपि हिङ्गुकरण्डको अञ्जनीकरण्डको गण्ठिको गण्ठीवेठनो अञ्जनी अञ्जनीसलाका उदकमुञ्जनी ऽति इदं सब्बं भाजनियम् एव। मत्तिकाभण्डे सब्बमनुस्सानं उपभोगपरिभोगं घटपिधानादि कुलालभाजनं पत्तकटाहं अङ्गारकटाहं धूमधानकं दीपरुक्खो दीपकपल्लिका चयनिट्ठिका छदनिट्ठिका थूपिका ऽति। सङ्घस्स दिन्नकालतो पट्ठाय गरुभण्डं। पादगण्हनकतो अनतिरित्तप्पमाणो पन घटको पत्तं थालकं कञ्चुको कुण्डिका ऽति इदं एत्थ भाजनियभण्डं। यथा च मत्तिकाभण्डे एवं लोहभण्डे ऽपि। कुण्डिका भाजनियकोट्ठासम् एव भजतीऽति। अयम् एत्थ अनुपुब्बिकथा।  
[च्व्_वि।१७:] भण्डिकाधानमत्तेना ऽति द्वारबाहानं उपरि कतेन कपोतभण्डिकयोजनमत्तेन। परिभण्डकरणमत्तेना ऽति गोमयपरिभण्डकसावपरिभण्डकरणमत्तेन। धूमकालिकन् ति इदं याव्ऽ अस्स चित्तकधूमो न पञ्ञायति ताव अयं विहारो एतस्स्ऽ एवा ऽति एवं धूमकाले अपलोकेत्वा कतपरियोसितं विहारं देन्ति। विप्पकतन् ति एत्थ विप्पकतो नाम याव गोपानसियो न आरोहन्ति,

[पगे १२४६]  
१२४६ समन्तपासादिका [च्व्_वि।१७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] गोपानसीसु पन आरूऌहासु बहुकतो नाम होति, तस्मा ततो पट्ठाय न दातब्बो ति। किञ्चिद् एव समादपेत्वा कारेस्सति। खुद्दके विहारे कम्मं ओलोकेत्वा छप्पञ्च वस्सिकन् ति कम्मं ओलोकेत्वा चतुहत्थे विहारे चतुवस्सिकं पञ्चहत्थे पञ्चवस्सिकं छहत्थे छवस्सिकं दातब्बं। अड्ढयोगो पन यस्मा सत्तट्ठहत्थो होति, तस्मा एत्थ सत्तट्ठवस्सिकन् ति वुत्तं। सचे पन सो नवहत्थो होति, नववस्सिकं पि दातब्बं। महल्लके पन दसहत्थे एकादसहत्-थे विहारे वा पासादे वा दसवस्सिकं वा एकादसवस्सिकं वा दातब्बं। द्वादसहत्थे पन ततो अधिके वा लोहपासादसदिसे ऽपि द्वादसवस्सिकम् एव दातब्बं। न ततो उत्तरिं। नवकम्मिको भिक्खु अन्तोवस्से तं आवासं लभति, उतुकाले पटिबाहितुं न लभति। सचे सो आवासो जिरति आवाससामिकस्स वा तस्स वंसे उप्पन्नस्स वा कस्सचि कथेतब्बं आवासो वो नस्सति जग्गथ एतं आवासन् ति।  
सचे सो न सक्कोति, भिक्खूहि ञातके वा उपट्ठाके वा समादपेत्वा जग्गितब्बो। सचे ते ऽपि न सक्कोन्ति, सङ्घिकेन पच्चयेन जग्गितब्बो। तस्मिं पि असति एकं आवासं विस्सज्जेत्वा अवसेसा जग्गितब्बा। बहू विस्सज्जेत्वा एकं सण्ठापेतुं पि वट्टति येव। दुब्भिक्खे भिक्खूसु पक्कन्तेसु सब्बे आवासा नस्सन्ति, तस्मा एक वा द्वे वा तयो वा आवासे विस्सज्जेत्वा ततो यागुभत्तचीवरादीनि परिभुञ्जन्तेहि सेसा आवासा जग्गितब्बा येव। कुरुन्दियं पन वुत्तं सङ्घिके पच्चये असति एको भिक्खु तुय्हं एकं मञ्चट्ठानं गहेत्वा जग्गाही ऽति वत्तब्बो। सचे बहुतरं इच्छति तिभागं वा उपड्ढभागं वा दत्वा ऽपि जग्गापेतब्बो। अथ थम्भमत्तम् एव्ऽ एत्थ अवसिट्ठम् बहुकम्मं कत्तब्बन् ति न इच्छति। तुय्हं पुग्गलिकम् एव कत्वा जग्ग, एवं पि हि सङ्घस्स भण्दकट्ठपनट्ठानञ् च नवकानञ् च वसनट्ठानं भविस्सती ऽति जग्गापेतब्बो। एवं जग्गितो पन तस्मिं जीवन्ते पुग्गलिको होति। मते सङ्घिको येव।

[पगे १२४७]  
च्व्_वि।१७] चूऌअवग्ग-वण्णना १२४७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे सद्धिविहारिकानं दातुकामो होति, कम्मं ओलोकेत्वा ततियभागं वा उपड्ढभागं वा पुग्गलिकं कत्वा जग्गापेतब्बो। एतं हि सद्धिविहारिकानं दातुं लभति। एवं जग्गनके पन असति एकं आवासं विस्सज्जेत्वा ऽति आदिना नयेन जग्गापेतब्बो। ति इदं पि च अञ्ञं तत्थ्ऽ एव वुत्तं। द्वे भिक्खू सङ्घिकं भूमिं गहेत्वा सोधेत्वा सङ्घिकं सेनासनं करोन्ति। येन सा भूमि पठमं गहिता सो सामि। उभो ऽपि पुग्गलिकं करोन्ति, सो येव सामि, सो सङ्घिकं करोति इतरो पुग्गलिकं करोति।  
अञ्ञं चे बहुं सेनासनट्ठानं अत्थि पुग्गलिकं करोन्तो पि न वारेतब्बो। अञ्ञस्मिं पन तादिसे पटिरूपे ठाने असति तं पटिबाहित्वा सङ्घिकं करोन्तेन्ऽ एव कातब्बं।  
यं पन तस्स तत्थ वयकम्मं कतं तं दातब्बं।  
सचे पन कतावासे वा आवासकरणट्ठाने वा छायूपकफलूपका रुक्खा होन्ति, अपलोकेत्वा हारेतब्बा। पुग्गलिका चे होन्ति सामिका आपुच्छितब्बा। नो चे देन्ति यावततियं आपुच्छित्वारुक्खाग्घनकं मूलं दस्सामा ऽति हारेतब्बा।  
यो पन सङ्घिकं वल्लीमत्तं पि अगहेत्वा आहरिं एव उपकरणेन सङ्घिकाय भूमिया पुग्गलिकं विहारं कारेति, उपड्ढं सङ्घिकं होति उपड्ढं पुग्गलिकं।  
पासादो चे होति हेट्ठा पासादो सङ्घिको उपरि पुग्गलिको।  
सचे पन यो हेट्ठा पासादं इच्छति तस्स होति। अथ हेट्ठा च उपरि च इच्छति उभयत्थ उपड्ढं लभति। द्वे सेनासनानि कारेति, एकं सङ्घिकं एकं पुग्गलिकं। सचे विहारे उट्ठितेन सङ्घिकेन दब्बसम्भारेन कारेति ततियं लभति। सचे अकतट्ठाने च यं वा पमुखं वा करोति बहुकुड्डे उपड्ढं सङ्घस्स उपड्ढं तस्स। अथ महन्तं विसमं समं पूरेत्वा अपदे पदं दस्सेत्वा कतं होति, अनिस्सरो तत्थ सङ्घो।

[पगे १२४८]  
१२४८ समन्तपासादिका [च्व्_वि।१७-२०  
एकं वरसेय्यन् ति एत्थ, नवकम्मदानट्ठाने वा वस्सग्गेन पत्तट्ठाने वा यं इच्छति लभति तं एकं वरसेय्यं अनुजानामी ऽति अत्थो। परियोसिते पक्कमति तस्स्ऽ एव तन् ति पुन आगन्त्वा वस्सं वसन्तस्स अन्तोवस्सं तस्स्ऽ एव तं। अनागच्छन्तस्स पन सद्धिविहारिकादयो गहेतुं न लभन्ति।  
[च्व्_वि।१८:] नाभिहरन्ती ऽति ऽइति अञ्ञत्र हरित्वा न परिभुञ्जन्ति। गुत्तत्थाया ऽति यं तत्थ मञ्चपीठादिकं तस्स गुत्तत्थाय तं अञ्ञत्थ हरितुं अनुजानामी ऽति अत्थो। तस्मा अञ्ञत्थ हरित्वा सङ्घिकपरिभोगेन परिभुञ्जन्तस्स नट्ठं सुनट्ठं जिण्णं सुजिण्णं, सचे अरोगं तस्मिं विहारे पटिसङ्खते पुन पाकटिकं कातब्बं। पुग्गलिकपरिभोगेन परिभुञ्जतो नट्ठं वा जिण्णं वा गीवा होति तस्मिं पटिसङ्खते दातब्बम् एव। सचे ततो गोपानसिआदीनि गहेत्वा अञ्ञस्मिं सङ्घिकावासे योजेन्ति योजितानि सुयोजितानि। पुग्गलिकावासे योजेन्तेहि पन मूलं वा दातब्बं पाकटिकं वा कातब्बं। छड्डितविहारतो मञ्चपीठादीनि थेय्यचित्तेन गण्हन्तो उद्धारे येव भण्डग्घेन कारेतब्बो। पुन आवासिककाले दस्सामी ऽति गहेत्वा सङ्घिकपरिभोगेन परिभुञ्जन्तस्स नट्ठं सुनट्ठं जिण्णं सुजिण्णं, अरोगं चे पाकटिकं कातब्बं। पुग्गलिकपरिभोगेन परिभुञ्जन्तस्स नट्ठं गीवा होति। ततो द्वारवातपानादीनि सङ्घिकावासे वा पुग्गलिकावासे वा योजितं पटिदातब्बानि येव।  
[च्व्_वि।१९:] फातिकम्मत्थाया ऽति वुड्ढिकम्मत्थाय। फातिकम्मं च्ऽ एत्थसमकं वा अतिरेकं वा अग्घनकं मञ्चपीठादिसेनासनम् एव वट्टति। चक्कली ऽति कम्बलादीहि वेठेत्वा कतचक्कलिकं।  
[च्व्_वि।२०:] अल्लेहि पादेही ऽति येहि अक्कन्तट्ठाने उदकं पञ्ञायति, एवरूपेहि पादेहि परिभण्डकता भूमि वा सेनासनं वा अनक्कमितब्बं।

[पगे १२४९]  
च्व्_वि।२०,२१] चूऌअवग्ग-वण्णना १२४९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे पन उदकसिनेहमत्तम् एव पञ्ञायति, न उदकं वट्टति। पादपुञ्छनिं पन अल्लपादेहि पि अक्कमितुं वट्टति येव। सौपाहनेन धोतपादेहि अक्कमितब्बट्ठाने येव न वट्टति। चोऌअकेन पलिवेठेतुन् ति सुधाभूमियं वा परिभण्डभूमियं वा सचे तट्टिका वा कतसारको वा न्ऽ अत्थि चोऌअकेन पादा वेठेतब्बा। तस्मिं असति पण्णं पि अत्थरितुं वट्टति। किञ्चि अनत्थरित्वा ठपेन्तस्स पन दुक्कटं। यदि पन तत्थ नेवासिका अत्थताय पि भूमिया ठपेन्ति अधोतपादेहि वलञ्जेन्ति, तथ्ऽ एव वलञ्जेतुं वट्टति। न भिक्खवे परिकम्मकता भित्ती ऽति सेतभित्ति वा चित्तकम्मकता वा। न केवलञ् च भित्तिं येव द्वारं पि वातपानं पि अपस्सेन फलकं पि पासाणथम्भं पि रुक्खथम्बं पि चीवरेन वा केनचि वा अपटिच्छादेत्वा अपस्सियितुं न लभति येव।  
धोतपादका ऽति धोतपादका हुत्वा धोतेहि पादेहि अक्कमितब्बट्ठाने निपज्जितुं कुक्कुच्चायन्ति। धोतपादके ऽति पि पाठो। धोतेहि पादेहि अक्कमितब्बट्ठानस्स्ऽ एतं अधिवचनं। पच्चत्थरित्वा ति परिभण्डकतभूमिं वा भुम्मत्थरणसेनासनं वा सङ्घिकं मञ्चपीठं वा अत्तनो सन्तकेन पच्चत्थरणेन पच्चत्थरित्वा ऽव निपज्जितब्बं। सचे निद्दायतो पि पच्चत्थरणे सङ्कुटिके कोचि सरीरावयवो मञ्चं वा पीठं वा फुसति आपत्ति येव। लोमेसु पन लोमगणनाय आपत्तियो। परिभोगसीसेन अपस्सयन्तस्सा ऽपि एस्ऽ एव नयो। हत्थतलपादतलेहि पन फुसितुं वा अक्कमितुं वा वट्टति। मञ्चपीठं नीहरन्तस्स काये पटिहञ्ञति अनापत्ति।  
[च्व्_वि।२१:] न सक्कोन्ति सङ्घभत्तं कातुन् ति सकलस्स स सङ्घस्स भत्तं कातुं न सक्कोन्ति। इच्छन्ति उद्देसभत्तन् ति आदीसु, एकं वा द्वे वा॥॥।पे॥॥डस वा भिक्खू सङ्घतो उद्दिसित्वा देथा ऽति एवं उद्देसेन लद्धभिक्खूनं भत्तं कातुं इच्छन्ति। अपरे तथ्ऽ एव भिक्खू परिच्छिन्दित्वा निमन्तेत्वा तेसं भत्तं कातुं इच्छन्ति अपरे सलाकायो परिच्छिन्दित्वा।

[पगे १२५०]  
१२५० समन्तपासादिका [च्व्_वि।२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अपरे पक्खिकं उपोसथिकं पाटिपदिकन् ति एवं नियमेत्वा एकस्स वा द्विन्नं वा ॥॥॥पे॥॥।डसन्नं वा भिक्खूनं भत्तं कातुं इच्छन्ति। इति एतानि एत्तकानि भत्तानि उद्देसभत्तं निमन्तनन् ति इदं वोहारं पत्तानि। यस्मा पन ते सचे ऽपि दुब्भिक्खे न सक्कोन्ति सुभिक्खे पन पुन सङ्घभत्तं कातुं सक्खिस्सन्ति, तस्मा भगवा तम् पि अन्तोकत्वा अनुजानामि भिक्खवे सङ्घभत्तं उद्देसभत्तन् ति आदिम् आह। तत्थ सङ्घभत्ते ठितिका नाम न्ऽअत्थि तस्मा अम्हाकं पि अज्ज दस द्वादस दिवसानि भुञ्जन्तानं इदानि अञ्ञतो भिक्खू आनेथा ऽति न एवं तत्थ वत्तब्बं।  
पुरिमदिवसेसु अम्हेहि न लद्धं इदानि तं अम्हाकं गाहेथा ऽति एवं पि वत्तुं न लभति। तं हि आगतागतानं पापुणाति येव। उद्देसभत्तादीसु पन अयं नयो। रञ्ञा वा राजमहामत्तेन वा सङ्घतो उद्दिसित्वा एत्तके भिक्खू आनेथा ऽति पहिते कालं घोसेत्वा ठितिका पुच्छितब्बा। सचे अत्थि, ततो पट्ठाय गाहेतब्बं। नो चे, थेरासनतो पट्ठाय गाहेतब्बं। उद्देसकेन पिण्डपातिकानं पि न अतिक्कमेतब्बं। ते पन धुतङ्गं रक्खन्ता सयम् एव अतिक्कमेस्सन्ति। एवं गाहियमाने अलसजातिका महाथेरा पच्छा आगच्छन्ति। भन्ते वीसतिवस्सानं गाहियति तुम्हाकं ठितिका अतिक्कन्ता ति न वत्तब्बा। ठितिकं ठपेत्वा तेसं गाहेत्वा पच्छा ठितिकाय गाहेतब्बं। असुकविहारे बहुं उद्देसभत्तं उप्पन्नन् ति सुत्वा योजनन्तरिकविहारतो ऽपि भिक्खू आगच्छन्ति। सम्पत्तसम्पत्तानं ठितट्ठानतो पट्ठाय गाहेतब्बं। असम्पत्तानं पि उपचारसीमं पविट्ठानं अन्तेवासिकादीसु गण्हन्तेसु गाहेतब्बम् एव। बहिउपचारसीमाय ठितानं गाहेथा ऽति वदन्ति, न गाहेतब्बं। सचे पन उपचारसीमं ओक्कन्तेहि एकाबद्धा हुत्वा अत्तनो विहारद्वारे वा अन्तोविहारे येव वा होन्ति, परिसवसेन वड्ढिता नाम सीमा होति, तस्मा गाहेतब्बं। सङ्घनवकस्स दिन्नं पि पच्छा आगतानं गाहेतब्बम् एव।

[पगे १२५१]  
च्व्_वि।२१] चूऌअवग्ग-वण्णना १२५१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] दुतियभागे पन थेरासनं आरूऌहे पुन आगतानं पठमभागो न पापुणति। दुतियभागतो वस्सग्गेन गाहेतब्बं। एकस्मिं विहारे एकं भत्तुद्देसट्ठानं परिच्छिन्दित्वा गावुतप्पमाणाय पि उपचारसीमाय यत्थ कत्थचि आरोचितं उद्देसभत्तं तस्मिं येव भत्तुद्देसट्ठाने गाहेतब्बं। एको एकस्स भिक्खुनो पहिणि स्वे ऽपि सङ्घतो उद्दिसित्वा दस भिक्खू पहिणथा ऽति।  
तेन सो अत्थो भत्तुद्देसकस्स आरोचेतब्बो। सचे तं दिवसं पम्मुस्सति, दुतियदिवसे पातो ऽव आरोचेतब्बं।  
अथ पम्मुस्सित्वा पिण्डाय पविसन्तो सरति याव उपचारसीमं नातिक्कमति, ताव य भोजनसालाय पकतिट्ठितिका तस्सा येव वसेन गाहेतब्बं। सचे ऽपि उपचारसीमं अतिक्कन्ता भिक्खू च उपचारसीमट्ठकेहि एकाबद्धा होन्ति अञ्ञमञ्ञं द्वादसहत्थन्तरं अविज्जहित्वा गच्छन्ति, पकतिठितिकाय वसेन गाहेतब्बं भिक्खूनम् पन तादिसे एकाबद्धे असति बहिउपचारसीमाय यस्मिं ठाने सरति, तत्थ नवं ठितिकं कत्वा गाहेतब्बं। अन्तोगामे आसनसालाय सरन्तेन आसनसालाय ठितिकाय गाहेतब्बं।  
यत्थ कत्थचि सरित्वा गाहेतब्बम् एव अगाहेतुं न वट्टति। न हि एतं दुतियदिवसे लभती ऽति। सचे सकविहारतो अञ्ञं विहारं गच्छन्ते भिक्खू दिस्वा कोचि उद्देसभत्तं उद्दिसापेति, याव अन्तोउपचारे वा उपचारसीमट्ठकेहि सद्धिं वुत्तनयेन्ऽ एव एकाबद्धा होन्ति, ताव सकविहारे ठितिकाय वसेन्ऽ एव गाहेतब्बं। बहिउपचारे ठितानं पन दिन्नं सङ्घतो भन्ते एत्तके नाम भिक्खू उद्दिसथा ऽति वुत्ते सम्पत्तसम्पत्तानं गाहेतब्बं। तत्थ द्वादसहत्थन्तरं अविज्जहित्वा एकाबद्धनयेन्ऽ एव दूरे ठिता ‘पि सम्पत्ता येवा ऽति वेदितब्बा। सचे यं विहारं गच्छन्ति, तत्थ पविट्ठानं आरोचेन्ति, तस्स विहारस्स ठितिकाय वसेन गाहेतब्बं। सचे ऽपि गामद्वारे वा वीथियं वा चतुक्के वा अन्तरघरे वा भिक्खुं दिस्वा यो कोचि सङ्घुद्देसं आरोचेति,

[पगे १२५२]  
१२५२ समन्तपासादिका [च्व्_वि।२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मिं ठाने अन्तोउपचारगतानं गाहेतब्बं। घरुपचारो च्ऽ एत्थ एकं घरं एकुपचारं एकं घरं नानुपचारं नानाघरं एकुपचारं नानाघरं नानुपचारन् ति इमेसं वसेन वेदितब्बो। तत्र यं एककुलस्स घरं एकवलञ्जं होति तं सुप्पपातपरिच्छेदस्स अन्तो एकुपचारं नाम। तत्थुप्पन्नो उद्देसलाभो तस्मिं उपचारे भिक्खाचारवत्तेन पि ठितानं सब्बेसं पापुणाति।  
एतं एकं घरं एकुपचारं नाम। यं पन एकं घरं द्विन्नं भरियानं सुखविहारत्थाय मज्झे भित्तिं उपट्ठपेत्वा नानाद्वारवलञ्जं कतं तत्थुप्पन्नो उद्देसलाभो भित्तिअन्तरिकस्स न पापुणाति, तस्मिं ठाने निसिन्नस्स्ऽ एव पापुणाति। एतं एकं घरं नानुपचारं नाम। यस्मिं पन घरे बहू भिक्खू निमन्तेत्वा अन्तोगेहतो पट्ठाय एकाबद्धे कत्वा पटिविस्सकघरानि पि पूरेत्वा निसीदापेन्ति, तत्थुप्पन्नो उद्देसलाभो सब्बेसं पापुणाति। यं पि नानाकुलस्स निवेसनं मज्झे भित्तिं अकत्वा एकद्वारेन्ऽ एव वलञ्जेन्ति, तत्रा ऽपि एस्ऽ एव नयो। एतं नानाघरं एकुपचारं नाम। यो पन नानानिवेसनेसु निसिन्नानं उद्देसलाभो उप्पज्जति, किञ्चापि भित्तिछिद्देन भिक्खू दिस्सन्ति तस्मिं तस्मिं निवेसने निसिन्नानं येव पापुणाति। एतं नानाघरं नानुपचारं नाम। यो पन गामद्वारवीथिचतुक्केसु अञ्ञतरस्मिं ठाने उद्देसभत्तं लभित्वा अञ्ञस्मिं भिक्खुस्मिं असति अत्तनो पापेत्वा दुतियदिवसे ऽपि तस्मिं येव ठाने अञ्ञं लभति, तेन यं अञ्ञं नवकं वा वुड्ढं वा भिक्खुं पस्सित्वा तस्स गाहेतब्बं। सचे कोचि न्ऽ अत्थि अत्तनो ऽव पापेत्वा भुञ्जितब्बं। सचे आसनसालाय निसीदित्वा कालं पटिमानेन्तेसु भिक्खूसु कोचि आगन्त्वा सङ्घुद्देसपत्तं देथ उद्देसपत्तं देथ सङ्घतो उद्दिसित्वा पत्तं देथ सङ्घिकं पत्तं देथा ऽति वदति,

[पगे १२५३]  
च्व्_वि।२१] चूऌअवग्ग-वण्णना १२५३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] उद्देसभत्तं ठितिकाय गाहेत्वा दातब्बं। सङ्घुद्देसभिक्खुं देथ सङ्घतो उद्दिसित्वा भिक्खुं देथ सङ्घिकं भिक्खुं देथा ऽति वुत्ते ऽपि एस्ऽ एव नयो। उद्देसको पन्ऽ एत्थ पेसलो लज्जी मेधावी इच्छितब्बो। तेन तिक्खत्तुं ठितिकं पुच्छित्वा सचे कोचि ठितिकं जानन्तो न्ऽ अत्थि थेरासने गाहेतब्बं। सचे पन अहं जानामि दसवस्सेन लद्धन् ति कोचि भणति, अत्थावुसो दसवस्सो भिक्खू ऽति पुच्छितब्बं। सचे तस्स सुत्वा दसवस्सम्हा दसवस्सम्हा ति बहू आगच्छन्ति, तुय्हं पापुणाति तुय्हं पापुणाती ऽति अवत्वा तुम्हे सब्बे अप्पसद्दा होथा ऽति वत्वा पटिपाटिया ठपेतब्बा। ठपेत्वा कती भिक्खू इच्छथा ऽति उपासको पुच्छितब्बो। एत्तके नाम भन्ते ऽति वुत्ते तुय्हं पापुणाति तुय्हं पापुणाती ति अवत्वा सब्बनवकस्स वस्सग्गञ् च उतुञ् च दिवसभागो च छाया च पुच्छितब्बा।  
सचे छायाय पुच्छियमानाय अञ्ञो वुड्ढतरो आगच्छति तस्स दातब्बं। अथ छायं पुच्छित्वा तुय्हं पि पापुणाती ऽति वुत्ते वुड्ढतरो आगच्छति न लभति। कथापपञ्चेन हि निसिन्नस्सापि निद्दायन्तस्सापि गाहितं सुगाहितं अतिक्कन्तं सुअतिक्कन्तं। भाजनियभण्डं हि नाम्ऽ एतं सम्पत्तस्स्ऽ एव पापुणाति। तत्थ सम्पत्तभावो उपचारेन परिच्छिन्दितब्बो। आसनसालाय च अन्तो परिक्खेपो उपचारो।  
तस्मिं ठितस्स लाभो पापुणाती ऽति कोचि आसनसालतो अट्ठ उद्देसपत्ते आहरापेत्वा सत्तपणीतभोजनानं एकं उदकस्स पूरेत्वा आसनसालं पहिणति। गहेत्वा आगता किञ्चि अवत्वा भिक्खूनं हत्थे सुपतिट्ठपेत्वा पक्कमन्ति।  
येन यं लद्धं तस्स्ऽ एव तं होति। येन पन उदकं लद्धं तस्स्ऽ एव अतिक्कन्तं पि ठितिकं ठपेत्वा अञ्ञं उद्देसभत्तं गाहेतब्बं। तञ् च लूखं वा लभतु पणीतं वा तिचीवरपरिवारं वा तस्स्ऽ एव तं। ईदिसो हि ऽस्स पुञ्ञविसेसो।

[पगे १२५४]  
१२५४ समन्तपासादिका [च्व्_वि।२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] उदकं पन यस्मा आमिसं न होति, तस्मा सो अञ्ञं उद्देसभत्तं लभति। सचे पन ते गहेत्वा आगता इदं किर भन्ते सब्बं भाजेत्वा भुञ्जथा ऽति वत्वा गच्छन्ति, सब्बेहि भाजेत्वा उदकं पातब्बं।  
सङ्घतो उद्दिसित्वा अट्ठ महाथेरे देथ मज्झिमे देथ नवके देथ परिपुण्णवस्से सामणेरे देथ मज्झिमभाणकादयो देथ मय्हं ञातिभिक्खू देथा ऽति वदन्तस्स पन उपासक त्वं एवं वदसि ठितिका पन तेसं न पापुणाती ऽति वत्वा ठितिकाय वसेन्ऽ एव दातब्बा। दहरसामणेरेहि पन उद्देसभत्तेसु लद्धेसु सचे दायकानं घरे मङ्गलं होति तुम्हाकं आचरियुपज्झाये पेसेथा ऽति वत्तब्बं। यस्मिं पन उद्देसभत्ते पठमभागो सामणेरानं पापुणाति अनुभागो महाथेरानं, तत्थ सामणेरा मयं पठमभागं लभिम्हा ऽति पुरतो गन्तुं न लभन्ति। यथा पटिपाटिया एव गन्तब्बं।  
सङ्घतो उद्दिसित्वा तुम्हे एथा ऽति वुत्ते मय्हं अञ्ञथापि जानिस्ससि ठितिका पन एवं गच्छती ति ठितिकाय वसेन्ऽ एव गाहेतब्बं। अथ सङ्घुद्देसपत्तं दथा ऽति वत्वा अगाहिते येव पत्ते यस्स कस्सचि पत्तं गहेत्वा पूरेत्वा आहरति, आहटं पि ठितिकाय्ऽ एव गाहेतब्बं। एको सङ्घुद्देसपत्तं आहरा ऽति पेसितो भन्ते एकं पत्तं देथ निमन्तनभत्तं आहरिस्सामी ऽति वदति। सो चे उद्देसभत्तघरतो अयं आगतो ति ञत्वा भिक्खूहि ननु त्वं असुकघरतो आगतो ऽति वुत्तो आम भन्ते न निमन्तनभत्तं उद्देसभत्तन् ति भणति, ठितिकाय गाहेतब्बं। यो पन एकं पत्तं आहरा ऽति वुत्तो किं आहरामी ऽति वत्वा यथा ते रुच्चती ऽति वुत्तो आगच्छति अयं विस्सट्ठदूतो नाम। उद्देसपत्तं वा पटिपातिपत्तं वा पुग्गलिकपत्तं वा यं इच्छति तं तस्स दातब्बं। एको बालो अब्यत्तो उद्देसपत्तं आहरा ऽति पेसितो वत्तुं न जानाति तुण्हीभूतो तिट्ठति। सो कस्स सन्तिकं आगतो ऽसी ऽति वा कस्स पत्तं हरिस्ससी ऽति वा न वत्तब्बो।

[पगे १२५५]  
च्व्_वि।२१] चूऌअवग्ग-वण्णना १२५५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एवं हि वुत्तो पुच्छाभागेन तुम्हाकं सन्तिकं आगतो ऽम्ही ऽति वा तुम्हाकं पत्तं हरिस्सामी ऽति वा वदेय्य। ततो तं भिक्खुं अञ्ञे भिक्खू जिगुच्छन्ता न अलोकेय्युं पि। कुहिं गच्छसी ऽति किं करोन्तो आहिण्डसी ऽति पन वत्तब्बो। तस्स उद्देसपत्तत्थाय आगतो ऽम्ही ऽति वदन्तस्स गाहेत्वा पत्तो दातब्बो। एका कूटठितिका नाम होति। रञ्ञो हि राजमहामत्तस्स वा गेहे अतिपणीतानि अट्ठौद्देसभत्तानि निच्चं दिय्यन्ति तानि एकवारिकभत्तानि कत्वा भिक्खू विसुं ठितिकाय परिभुञ्जन्ति। एकच्चे भिक्खू स्वे दानि अम्हाकं पापुणिस्सन्ती ऽति अत्तनो ठितिकं सल्लक्खेत्वा गता। तेसु अनागतेसु येव अञ्ञे आगन्तुका भिक्खू आगन्त्वा आसनसालाय निसीदन्ति। तङ्खणञ्ञेव राजपुरिसा आगन्त्वा पणीतभत्तपत्ते देथा ऽति वदन्ति।  
आगन्तुका ठितिकं अजानन्ता गाहेन्ति। तङ्खणञ्ञेव ठितिकं जाननका पि भिक्खू आगन्त्वा किं गाहेथा ऽति वदन्ति। राजगेहे पणीतभत्तन् ति। कतिवस्सतो पट्ठाया ऽति। एत्तकवस्सतो नामा ऽति। मा गाहेथा ऽति निवारेत्वा ठितिकाय गाहेतब्बं गाहिते आगतेहि पि पत्तदानकाले आगतेहि पि दिन्नकाले आगतेहि पि राजगेहतो पत्ते पारेत्वा आहटकाले आगतेहि पि राजा अज्ज भिक्खू येव आगच्छन्तू ऽति पेसेत्वा भिक्खूनं येव हत्थे पिण्डपातं देति। एवं दिन्नं पिण्डपातं गहेत्वा आगतकाले आगतेहि पि ठितिकं जाननकभिक्खूहि मा भुञ्जथा ऽति निवारेत्वा ठितिकायम् एव गाहेतब्बं। अथ ने राजा भोजेत्वा पत्ते ऽपि नेसं पूरेत्वा देति, यं आहटं तं ठितिकाय गाहेतब्बं। सचे पन मा तुच्छहत्था गच्छन्तू ऽति थोकम् एव पत्तेसु पक्खित्तं होति, तं न गाहेतब्बं। अथ भुञ्जित्वा तुच्छपत्ता ऽव आगच्छन्ति, यं तेहि भुत्तं तं तेसं गीवा होन्ती ऽति महासुमथेरो आह। महापदुमथेरो पन्ऽ आह गीवाकिच्चं एत्थ न्ऽ अत्थि,

[पगे १२५६]  
१२५६ समन्तपासादिका [च्व्_वि।२१।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ठितिकं अजानन्तेहि याव जाननका आगच्छन्ति ताव निसीदितब्बं सिया, एवं सन्ते ऽपि भुत्तं सुभुत्तं, इदानि पत्तट्ठाने न गाहापेतब्बन् ति। एको तिचीवरपरिवारो सतग्घनको पिण्डपातो अवस्सिकस्स भिक्खुनो सम्पत्तो। विहारे च एवरूपो पिण्डपातो अवस्सिकस्स सम्पत्तो ति लिखित्वा ठपेसुं। अथ सट्ठीवस्सच्चयेन अञ्ञो तथारूपो पिण्डपातो पुन उप्पन्नो।  
अयं किं अवस्सिकठितिकाय गाहेतब्बो उदाहु सट्ठीवस्सठितिकाया ऽति। सट्ठीवस्सठितिकाय ऽति वुत्तं। अयं हि भिक्खु ठितिकं गहेत्वा येव वुड्ढितो ति। एको उद्देसभत्तं भुञ्जित्वा सामणेरो जातो पुन तं भत्तं सामणेरठितिकाय पत्तं गण्हितुं लभति। अयं किर अन्तराभट्ठको नाम। यो पन परिपुण्णवस्सो सामणेरो स्वे उद्देसभत्तं लभिस्सति अज्ज्ऽ एव उपसम्पज्जति अतिक्कन्ता तस्स ठितिका। एतस्स भिक्खुनो उद्देसभत्तं पत्तं।  
पत्तो च्ऽ अस्स न तुच्छो होति। सो अञ्ञस्स समीपे निसिन्नस्स पत्तं दापेति। तञ् चे ते थेय्याय हरन्ति गीवा होति।  
सचे पन सो भिक्खु मय्हं पत्तं तुय्हं दम्मी ऽति सयम् एव च देति, अयं गीवा न होति। अथापि तेन भत्तेन अनत्थिको हुत्वा अलं मय्हं भत्तं तव्ऽ एतं भत्तं दम्मि पत्तं पेसेत्वा आहरापेही ऽति अञ्ञं वदति। यं ततो आहरियति तं सब्बं पत्तसामिकस्स होति। पत्तञ् चे थेय्याय हरन्ति सुहतो भत्तस्स दिन्नत्ता गीवा न होति।  
विहारे दस भिक्खू होन्ति। तेसु नव पिण्डपातिका एको सादियनको। दस उद्देसपत्ते देथा ऽति वुत्ते पिण्डपातिका गाहेतुं न इच्छन्ति। इतरो भिक्खू सब्बानि मय्हं पापुणन्ती ऽति गण्हति ठितिका न होति। एकेकं चे पापेत्वा गण्हति ठितिका तिट्ठति। एवं गहेत्वा दसहि पि पत्तेहि आहरापेत्वा भन्ते मय्हं सङ्गहं करोथा ऽति नव पत्ते पिण्डपातिकानं देति,

[पगे १२५७]  
च्व्_वि।२१] चूऌअवग्ग-वण्णना १२५७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] भिक्खुदत्तियन् नाम्ऽ एतं गण्हितुं वट्टति। सचे सो उपासको भन्ते घरं गन्तब्बन् ति वदति, सो च भिक्खु ते भिक्खू एथ भन्ते मय्हं सहाया होथा ऽति तस्स घरं गच्छति, यं तत्थ लभति सब्बं तस्स्ऽ एव होति। इतरे तेन दिन्नं लभन्ति। अथ तेसं घरे येव निसीदापेत्वा दक्खिणोदकं दत्वा यागुखज्जकादीनि देन्ति, भन्ते यं मनुस्सा देन्ति तं गण्हथा ऽति तस्स भिक्खुनो वचनेन्ऽ एव इतरेसं वट्टति।  
भत्तानं पत्ते पूरेत्वा गण्हित्वा गमनत्थाय देन्ति, सब्बं तस्स्ऽ एव भिक्खुनो होति। तेन दिन्नं इतरेसं वट्टति। यदि पन ते विहारे येव तेन भिक्खुना भन्ते मय्हं भिक्खं गण्हथ मनुस्सानञ् च वचनं कातुं वट्टती ऽति वुत्ता गच्छन्ति, यं तत्थ भुञ्जन्ति च्ऽ एव नीहरन्ति च सब्बन् तं तेसम् एव सन्तकं। अथापि मय्हं भिक्खं गण्हथा ऽति अवुत्ता पन मनुस्सानं वचनं कातुं वट्टती ऽति गच्छन्ति, तत्र चे एकस्स मधुरेन सरेन अनुमोदनं करोन्तस्स सुत्वा थेरानञ् च उपसमे पसीदित्वा बहुं समणर्खारं देन्ति, अयं थेरेसु पसादेन उप्पन्नो अकतभागो नाम, तस्मा सब्बेसं पापुणाति। एको सङ्घतो उद्दिसापेत्वा ठितिकाय गाहितं पत्तं हरित्वा पणीतस्स खादनीयभोजनीयस्स पत्तं पूरेत्वा आहरित्वा इमं भन्ते सब्बो सङ्घो परिभुञ्जतू ऽति देति, सब्बेहि भाजेत्वा भुञ्जितब्बं। पत्तसामिकस्स पन अतिक्कन्तम् पि ठितिकं ठपेत्वा अञ्ञं उद्देसभत्तं दातब्बं। अथ पठमं येव सब्बं सङ्घिकपत्तं देथा ऽति वदति। एकस्स लज्जीभिक्खुनो सन्तको पत्तो दातब्बो।  
आहरित्वा च सब्बो सङ्घो परिभुञ्जतू ऽति वुत्ते भाजेत्वा परिभुञ्जितब्बं। एको च पातिया भत्तं आहरित्वा सङ्घुद्देसं दम्मी ऽति वदति। एकेकं आलोपं अदत्वा ठितिकाय एकस्स यापनमत्तं कत्वा दातब्बं। अथ सो भत्तं आहरित्वा किञ्चि वत्तुं अजानन्तो तुण्हीभूतो अच्छति।  
कस्स ते आनीतं कस्स दातुकामो ऽसी ऽति न वत्तब्बो। पुच्छासभागेन हि तुम्हाकं आनीतं तुम्हाकं दातुकामो ऽम्ही ऽति वदेय्य,

[पगे १२५८]  
१२५८ समन्तपासादिका [च्व्_वि।२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] ततो तं भिक्खुं अञ्ञे भिक्खू जिगुच्छन्ता गीवं परिवत्तेत्वा ओलोकेतब्बं पि न मञ्ञेय्युं।  
सचे पन कुहिं यासि किं करोन्तो आहिण्डसी ऽति वुत्ते उद्देसभत्तं गहेत्वा आगतो ऽम्ही ऽति वदति एकेन लज्जिभिक्खुना ठितिकाय गाहेतब्बं। सचे आभतं बहुं होति सब्बेसञ् च भिक्खूनं पहोति ठितिकाय किच्चं न्ऽ अत्थि, थेरासनतो पट्ठाय पत्तं पूरेत्वा दातब्बं। सङ्घुद्देसपत्तं देथा ऽति वुत्ते किं आहरियती ऽति अवत्वा पकतिठितिकाय एव गाहेतब्बं। यो पन पायासो वा रसपिण्डपातो वा निच्चं लब्भति, एवारूपानं पणीतभोजनानं आवेणिकठितिका कातब्बा। तथा सपरिवाराय यागुया महग्घानं फलानं पणीतानञ् च खज्जकानं, पकतिभत्तयागुफलखज्जकानं पन एका ऽव ठितिका कातब्बा। सप्पिं आहरिस्सामी ऽति वुत्ते सब्बसप्पीनं एका ऽवा ठितिका वट्टति। तथा सब्बतेलानं। मधुं आहरिस्सामी ऽति वुत्ते पन मधुनो एका ऽव ठितिका वट्टति। तथा फाणितस्स लट्ठिमधुकादीनञ् च भेसज्जानं। सचे गन्धमालं सङ्घुद्देसं देन्ति पिण्डपतिकस्स वट्टति न वट्टती ऽति। आमिसस्स्ऽ एव पटिक्खितत्ता वट्टति। सङ्घं उद्दिस्स दिन्नत्ता पन न गहेतब्बन् ति वदन्ति।  
   उद्देसभत्तकथा निट्ठिता  
निमन्तनं पुग्गलिकञ् च सयम् एव इस्सरो। सङ्घिकं पन उद्देसभत्ते वुत्तनयेन्ऽ एव गाहेतब्बं। सचे पन्ऽ एत्थ दूतो ब्यत्तो होति भन्ते राजगेहे भिक्खुसङ्घस्स भत्तं गण्हथा ऽति अवत्वा भिक्खं गण्हथा ऽति वदति, पिण्डपातिकानं पि वट्टति। अथ दूतो अब्यत्तो भत्तं गण्हथा ऽति वदति, भत्तुद्देसको ब्यत्तो भत्तन् ति अवत्वा भन्ते तुम्हे याथ तुम्हे याथा ऽति वदति, एवं पि पिण्डपातिकानं वट्टति। तुम्हाकं पटिपाटिया भत्तं पापुणाती ऽति वुत्ते पन न वट्टति। सचे निमन्तेतुं आगता मनुस्सा आसनसालं पविसित्वा अट्ठ भिक्खू देथा ऽति वा अट्ठ पत्ते देथा ऽति व वदन्ति,

[पगे १२५९]  
च्व्_वि।२१] चूऌअवग्ग-वण्णना १२५९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] एवं पि पिण्डपातिकानं वट्टति। तुम्हे च तुम्हे च गच्छथा ऽति वत्तब्बं।  
सचे पन अट्ठ भिक्खू देथ भत्तं गण्हथ अट्ठ पत्ते देथ भत्तं गण्हथा ऽति वा वदन्ति, पटिपाटिया गाहेतब्बं। गाहेन्तेन च विच्छिन्दित्वा भत्तन् ति अवदन्तेन तुम्हे च तुम्हे च गच्छथा ऽति वुत्ते ऽपि पिण्डपातिकानं वट्टति। भन्ते तुम्हाकं पत्तं देथ तुम्हे एथा ऽति वुत्ते पन साधु उपासका ऽति गन्तब्बं। सङ्घतो उद्दिसित्वा तुम्हे एथा ऽति वुत्ते ठितिकाय गाहेतब्बं। निमन्तनभत्तघरतो पन पत्तत्थाय आगतस्स उद्देसभत्ते वुत्तनयेन्ऽ एव ठितिकाय पत्तो दातब्बो। एको सण्घतो पटिपातिया पत्तन् ति अवत्वा केवलं एकं पत्तं देथा ऽति वत्वा अगाहिते येव पत्ते यस्स कस्सचि पत्तं गहेत्वा पूरेत्वा आहरति तं पत्तसामिकस्स्ऽ एव होति। उद्देसभत्ते विय ठितिकाय न गाहेतब्बं। इधा ऽपि यो आगन्त्वा तुण्हीभूतो तिट्ठति सो कस्स सन्तिकं आगतो ऽसी ऽति वा कस्स पत्तं हरिस्ससी ऽति वा न वत्तब्बो। पुच्छासभागेन हि तुम्हाकं सन्तिकं आगतो ऽम्हि तुम्हाकं पत्तं हरिस्सामी ऽति वदेय्य। ततो सो भिक्खु भिक्खूहि जिगुच्छनीयो अस्स। कुहिं गच्छसि किं करोन्तो आहिण्डसी ऽति पन वुत्ते तस्स पत्तत्थाय आगतो ऽम्ही ऽति वदन्तस्स पटिपाटिया पत्तठितिकाय गहेत्वा पत्तो दातब्बो। भत्ताहरणकपत्तं देथा ऽति वुत्ते ऽपि पटिपातिया पत्तठितिकाय एव दातब्बो।  
सचे आहरित्वा सब्बो सङ्घो भुञ्जतू ऽति वदति, भाजेत्वा भुञ्जितब्बं। पत्तसामिकस्स अतिक्कन्तं पि ठितिकं ठपेत्वा अञ्ञं पटिपातिभत्तं गाहेतब्बं। एको पाटिया भत्तं आहरित्वा सङ्घस्स दम्मी ऽति वदति। आलोपभत्तठितिकतो पट्ठाय आलोपसङ्खेपेन भाजेतब्बं। सचे पन  
तुण्हीभूतो अच्छति, कस्स ते आभतं कस्स दातुकामो ऽसी ऽति न वत्तब्बो। सचे पन कुहिं। गच्छसि किं करोन्तो आहिण्डसी ऽति वुत्ते सङ्घस्स मे भत्तं आभतं,

[पगे १२६०]  
१२६० समन्तपासादिका [च्व्_वि।२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] थेरानं मे भत्तं आभतन् ति वदति, गहेत्वा आलोपभत्तठितिकाय भाजेत्वा दातब्बं। सचे पन एवं आभतं बहुं होति सकलसङ्घस्स पहोति, अभिहटभिक्खा नाम पिण्डपातिकानं पि वट्टति। ठितिकापुच्छनकिच्चं न्ऽ अत्थि। थेरासनतो पट्ठाय पत्तं पूरेत्वा दातब्बं। उपासको सङ्घथेरस्स वा गन्थधुतङ्गवसेन अभिञ्ञातस्स वा भत्तुद्देसकस्स वा पहिणति अम्हाकं भत्तं गहणत्थाय अट्ठ भिक्खू गहेत्वा आगच्छथा ऽति। सचे ऽपि ञातिउपट्ठाकेहि पेसितं होति, इमे तयो जना पुच्छितुं न लभन्ति, आरूऌहा येव मातिका सङ्घतो अट्ठ भिक्खू उद्देसापेत्वा अत्तनवमेहि गन्तब्बं। कस्मा। भिक्खुसङ्घस्स हि एते भिक्खू निस्साय लाभो उप्पज्जती ऽति। गन्थधुतङ्गादीहि पन अनभिञ्ञातो आवासिकभिक्खु पुच्छितुं लभति। तस्मा तेन किं सङ्घतो गण्हामि उदाहु ये जानामि तेहि सद्धिं आगच्छामी ऽति मातिकं आरोपेत्वा यथा दायका वदन्ति तथा पटिपज्जितब्बं। तुम्हाकं निस्सितके वा ये वा जानाथ ते गहेत्वा एथा ऽति वुत्ते पन ये चे इच्छति तेहि सद्धिं गन्तुं लभति। सचे अट्ठ भिक्खू पहिणथा ऽति पेसेन्ति, सङ्घतो ऽव पेसेतब्बा। अत्तना सचे अञ्ञस्मिं गामे सक्का होति भिक्खं लभितुं अञ्ञो गामो गन्तब्बो।  
न सक्का चे होति लभितुं सो येव गामो पिण्डाय पविसितब्बो।  
निमन्तितभिक्खू आसनसालाय निसिन्ना होन्ति। तत्र चे मनुस्सा पत्ते देथा ऽति आगच्छन्ति, अनिमन्तितेहि न दातब्बा।  
एते निमन्तिता भिक्खू ऽति वत्तब्बं। तुम्हे देथा ऽति वुत्ते पन दातुं वट्टति। उस्सवादीसु मनुस्सा सयम् एव परिवेणानि च पधानघरानि च गन्त्वा तिपिटके च धम्मकथिके च भिक्खुसतेन सद्धिं निमन्तेन्ति। तदा तेहि ये जानन्ति ते गहेत्वा गन्तुं वट्टति। कस्मा। न हि महाभिक्खुसङ्घेन अत्थिका मनुस्सा परिवेणपधानघरानि गच्छन्ति। सन्निपातट्ठानतो ऽव यथासति यथाबलं भिक्खु गहेत्वा गच्छन्ती ऽति।

[पगे १२६१]  
च्व्_वि।२१] चूऌअवग्ग- वण्णना १२६१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे पन सङ्घत्थेरो वा गन्थधुतङ्गवसेन अभिञ्ञातको वा भिक्खूद्देसको वा अञ्ञत्र वा वस्सं वसित्वा कत्थचि वा गन्त्वा पुन सकट्ठानं आगच्छन्ति, मनुस्सा आगन्तुकस्स सक्कारं करोन्ति एकवारं ये जानन्ति ते गहेत्वा गन्तब्बं। पटिबद्धकालतो पट्ठाय दुतियवारे आरद्धे सङ्घतो येव गहेत्वा गन्तब्बं। अभिनवाअगन्तुका वा हुत्वा ञातके वा उपट्ठाके वा पस्सिस्सामा ऽति गच्छन्ति। तत्र नेसं ञातका च उपट्ठाका च सक्कारं करोन्ति। तत्थ पन ये जानन्ति ते गहेत्वा गन्तब्बं। यो पन अतिलाभी होति सकट्ठानञ् च आगन्तुकट्ठानञ् च एकसदिसं सब्बत्थ मनुस्सा सङ्घभत्तं सज्जेत्वा ऽव निसीदन्ति, तेन सङ्घतो ऽव गहेत्वा गन्तब्बन् ति अयं निमन्तने विसेसो। अवसेसो सब्बपञ्हो उद्देसभत्ते वुत्तनयेन् ऽ एव वेदितब्बो।  
कुरुन्दियं पन अट्ठ महाथेरे देथा ऽति वुत्ते अट्ठ महाथेरा ऽव दातब्बा ऽति वुत्तं। एस नयो मज्झिमादीसु।  
सचे पन अविसेसेत्वा अट्ठ भिक्खू देथा ऽति वदति सङ्घतो दातब्बो ऽति।  
   निमन्तनभत्तकथा निट्ठिता    
सलाकभत्ते पन। अनुजानामि भिक्खवे सलाकाय वा पत्तिकाय वा उपनिबन्धित्वा ओमुञ्चित्वा उद्दिसितुन् ति वचनतो रुक्खसारमयाय सलाकाय वा वेलुविलीवतालपण्णादिमयाय पत्तिकाय वा असुकस्स नाम सलाकभत्तन् ति एवं अक्खरानि उपनिबन्धित्वा पच्छियं वा चीवरभोगे वा कत्वा सब्बा सलाकायो ओमुञ्चित्वा पुनप्पुनं हेट्ठुपरिवसेन्ऽ एव आलोलेत्वा पञ्चङ्गसमन्नागतेन भत्तुद्देसकेन सचे ठितिका अत्थि ठितिकतो पट्ठाय नो चे अत्थि थेरासनतो पट्ठाय सलाका दातब्बा।

[पगे १२६२]  
१२६२ समन्तपासादिका [च्व्_वि।२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पच्छा आगतानम् पि एकाबद्धवसेन दूरे ठितानं उद्देसभत्ते वुत्तनयेन्ऽ एव दातब्बा। सचे विहारस्स समन्ततो बहू गोचरगामा, भिक्खू पन न बहुका गामवसेन पि सलाकायो पापुणन्ति। तुम्हाकं असुकगामे सलाकभत्तानि पापुणन्ती ऽति गामवसेन्ऽ एव दातब्बा। एवं गाहेन्तेन सचेऽ पि एकेकस्मिं गामे नानप्पकारानि सट्ठिसलाकभत्तानि सब्बानि गाहितान्ऽ एव होन्ति, तस्स पत्तगामसमीपे अञ्ञानि पि द्वे तीणि सलाकभत्तानि होन्ति, तानि पि तस्स्ऽ एव दातब्बानि।  
न हि सक्का नेसं कारणा अञ्ञं भिक्खुं पहिणितुन् ति। सचे एकच्चेसु गामेसु बहूनि सलाकभत्तानि सल्लक्खेत्वा सत्तन्नं पि अट्ठन्नं पि दातब्बानि। ददन्तेन पन चतुन्नं पञ्चन्नं गच्छन्तानं सलाकायो एकतो बन्धित्वा दातब्बा। सचे तं गामं अतिक्कमित्वा अञ्ञो गामो होति तस्मिं च एकम् एव सलाकभत्तं। तं पन पातो ऽव देन्ति।  
तं पि तेसु भिक्खूसु एकस्स निग्गहेन दत्वा पातो ऽव तं गहेत्वा पच्छा ओरिमगामे इतरानि भत्तानि गण्हाहि ऽति वत्तब्बो। सचे ओरिमगामे सलाकभत्तेसु अगाहितेस्व्ऽ एव गाहितसञ्ञाय गच्छति परभागगामे सलाकभत्तं गाहेत्वा पुन विहारं आगन्त्वा इतरानि गाहेत्वा ओरिमगामो गन्तब्बो। न हि बहिसीमाय सङ्घलाभो गाहेतुं लब्भती ऽति अयं नयो कुरुन्दियं वुत्तो। सचे पन भिक्खू बहू होन्ति गामवसेन सलाका न पापुणन्ती वीथिवसेन वा वीथियं एकबाहावसेन वा कुलवसेन वा गाहेतब्बा।  
वीथिआदीसु च यत्थ बहूनि भत्तानि तत्थ गामे वुत्तनयेन्ऽ एव बहुन्नं भिक्खूनं गाहेतब्बानि। सलाकासु असति उद्दिसित्वा ऽपि गाहेतब्बानि। सलाकदायकेन पन वत्तं जानितब्बं। तेन हि कालस्स्ऽ एव वुट्ठाय पत्तचीवरं गहेत्वा भोजनसालं गन्त्वा असम्मज्जट्ठानं सम्मज्जित्वा पानीयं परिभोजनीयं उपट्ठापेत्वा इदानि भिक्खूहि वत्तं कतं भविस्सती ऽति कालं सल्लक्खेत्वा गण्डिं पहरित्वा भिक्खूसु सन्निपतितेसु पठमम् एव वारगामे सलाकभत्तं गाहेतब्बं।

[पगे १२६३]  
च्व्_वि।२१] चूऌअवग्ग-वण्णना १२६३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तुय्हं असुकस्मिं नाम वारगामे सलाका पापुणाति तत्र गच्छा ऽति वत्तब्बं।  
सचे अतिरेकगावुते गामो होति, तं दिवसं गच्छन्ता किलमन्ति। स्वे तुय्हं वारगामे पापुणाती ऽति अज्ज् ऽएव गाहेतब्बं। यो वारगामं पेसियमानो न गच्छति अञ्ञं सलाकं मग्गति न दातब्बा। सद्धानं हि मनुस्सानं पुञ्ञहानि सङ्घस्स च लाभच्छेदो होति। तस्मा तस्स दुतिये ऽपि ततिये ऽपि दिवसे अञ्ञा सलाका न दातब्बा।  
अत्तनो पत्तट्ठानं गन्त्वा भुञ्जाही ऽति वत्तब्बो। तीणि पन दिवसानि अगच्छन्तस्स वारगामतो ओरिमतीरे गामे सलाका गाहेतब्बा। तञ् चे गण्हाति ततो पट्ठाय तस्स अञ्ञं सलाकं न दातुं वट्टति। दण्डकम्मं पन गाऌहं कातब्बं। सट्ठितो वा पञ्ञासतो व उदकघटस्स वा दारुकलापस्स वा वालिकाय वा न परिहापेतब्बं। वरगामे गाहेत्वा विहारवारो गाहेतब्बो। तुय्हं विहारवारो पापुणाती ऽति वत्तब्बं विहारवारिकस्स द्वे तिस्सो यागुसलाकायो तिस्सो वा चतस्सो वा भत्तसलाकायो च दातब्बा। निबद्धं कत्वा पन न दातब्बा। यागुभत्तयका हि अम्हाकं यागुभत्तं विहारगोपका ऽव भुञ्जन्ती ऽति अञ्ञथत्तं आपज्जेय्युं। तस्मा अञ्ञेसु कुलेसु दातब्बा। सचे विहारवारिकानं सभागा आहरित्वा देन्ति, इच्च् ऽएतं कुसलं। नो चे, वारं गाहेत्वा तेसं यागुभत्तं आहरापेतब्बं। ता च नेसं सलाका फातिकम्मम् एव भवन्ति। वस्सग्गेन पत्तट्ठाने पन अञ्ञं पि पणीतभत्तसलाकं गण्हितुं लभन्ति येव।  
अतिरेकौत्तरिभङ्गस्स एकवारियभत्तस्स विसुं ठितिकं कत्वा सलाका दातब्बा। सचे पन येन सलाका लद्धा सो तं दिवसं तं भत्तं न लभति पुनदिवसे गाहेतब्बं। भत्तम् एव लभति न उत्तरिभङ्गं। एवं पि पुन गाहेतब्बं। खीरभत्तसलाकाय पि एस्ऽ एव नयो।  
सचे पन खीरम् एव लभति न भत्तं, खीरलाभतो पट्ठाय पुन न गाहेतब्बं। द्वे तीणि एकवारियभत्तानि एकस्स्ऽ एव पापुणन्ति।

[पगे १२६४]  
१२६४ समन्तपासादिका [च्व्_वि।२१।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] दुब्भिक्खसमये सङ्घनवकेन लद्धकाले विजटेत्वा विसुं विसुं गाहेतब्बानि। पाकटिकसलाकभत्तं अलद्धस्सा ऽपि पुनदिवसे गाहेतब्बं।  
सचे खुद्दको विहारो होति, सब्बे भिक्खू एकसम्भोगा उच्छुसलाकं गाहेन्तेन यस्स कस्सचि सम्मुखीभूतस्स पापेत्वा महाथेरादीनं दिवा तच्छेत्वा दातुं वट्टति।  
रससलाकं पापेत्वा पच्छाभत्तं पि परिस्सावेत्वा वा फाणितं वा कारेत्वा पिण्डपातिकादीनं पि दातब्बं।  
आगन्तुकानं आगतानगतभावं ञत्वा गाहेतब्बा।  
महाआवासे ठितिकं कत्वा गाहेतब्बा। तक्कसलाकं पि सभागट्ठाने पापेत्वा वा धुपेत्वा वा पचापेत्वा वा थेरानं दातुं वट्टति। महाआवासे वुत्तनयेन्ऽ एव पाटिपज्जितब्बं। फलसलाकपूवसलाकभेसज्जगन्धमालासलाकादयो ऽपि विसुं थितिकाय गाहेतब्बा। भेसज्जादिसलाकायो च्ऽ एत्थ किञ्चापि पिण्डपातिकानं वट्टन्ति। सलाकवसेन गाहितत्ता पन न सादितब्बा। अग्गभिक्खामत्तं पि सलाकभत्तं देन्ति। ठितिकं पुच्छित्वा गाहेतब्बं।  
असतिया ठितिकाय थेरासनतो पट्ठाय दातब्बं। सचे तादिसानि भत्तानि बहूनि होन्ति, एकेकस्स भिक्खुनो द्वे तिणि दातब्बानि। नो चे एकेकम् एव दत्वा पटिपाटिया गताय ठितिकाय पुन थेरासनतो पट्ठाय दातब्बं। अथ अन्तरा व उपच्छिज्जति, ठितिका सल्लक्खेतब्बा। यदि पन तादिसं भत्तं निवद्धम् एव होति, यस्स पापुणाति सो वत्तब्बो लद्धा वा अलद्धा वा स्वे ऽपि गण्हेय्यासी ऽति। एकं अनिवद्धं होति, लभनदिवसे पन यावद् अत्थं लभति, अलभनदिवसा बहुतरा होन्ति। तं यस्स न पापुणाति, सो अलभित्वा स्वे ऽव गण्हेय्यासी ऽति वत्तब्बो। यो सलाकासु गाहितासु पच्छा आगच्छति, तस्स अतिक्कन्ता ऽव सलाका न उपट्ठापेत्वा दातब्बा। सलाकलाभं नाम गण्डिं पहरणतो पट्ठाय आगन्त्वा हत्थं पसारेन्तो ऽव लभति। अञ्ञस्स आगन्त्वा समीपे ठितस्सापि अतिक्कन्ता ऽव होति।

[पगे १२६५]  
च्व्_वि।२१] चूऌअवग्ग-वण्णना १२६५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] सचे पन्ऽ अस्स अञ्ञो गण्हन्तो अत्थि सयं अनागतो ऽपि लभति। सभागट्ठाने असुको अनागतो ऽति ञत्वा अयं तस्स सलाका ऽति ठपेतुं वट्टति। सचे अनागतस्सापि न दातब्बा ऽति कतिकं करोन्ति, अधम्मिका होति। अन्तोउपचारे ठितस्स हि भाजनियभण्डं पापुणाति। सचे पन अनागतस्स देथा ऽति महासद्दं करोन्ति, दण्डकम्मं पट्ठपेतब्बं। आगन्त्वा गण्हन्तू ऽति वत्तब्बं। छप्पञ्च सलाका नट्ठा होन्ति।  
भत्तुद्देसको दायकानं नामं न सरति। सो चे नट्ठा सलाका महाथेरस्स वा अत्तनो वा पापेत्वा भिक्खू वदेय्य मया असुकगामे सलाकभत्तं मय्हं पापितं तुम्हे तत्थ लद्धं सलाकभत्तं भुञ्जेय्याथा ऽति वट्टति।  
विहारे अपापितं पन आसनसालाय तं भत्तं लभित्वा तत्थ्ऽ एव पापेत्वा भुञ्जितुं न वट्टति। अज्जतो पट्ठाय मय्हं सलाकभत्तं गण्हथा ऽति वुत्ते तत्र आसनसालायम् गाहेतुं न वट्टति। विहारं आनेत्वा गाहेतब्बं।  
स्वे पट्ठाया ऽति वुत्ते पन भत्तुद्देसकस्स आचिक्खितब्बं स्वे पट्ठाय असुककुलं नाम सलाकभत्तं देति, सलाकगाहनकाले सरेय्यासी ऽति। दुब्भिक्खे सलाकभत्तं पच्छिन्दित्वा सुभिक्खे जाते किञ्चि भिक्खुं दिस्वा अज्जतो पट्ठाय अम्हाकं सलाकभत्तं गण्हथा ऽति पुन पट्ठपेन्ति। अन्तोगामे अगाहेत्वा विहारं आनेत्वा ऽव गाहेतब्बं। इदं हि सलाकभत्तं नाम उद्देसभत्तसदिसं न होति। विहारम् एव सन्धाय दिय्यति, तस्मा बहिउपचारे गाहितुं न वट्टति। स्वे पट्ठाया ऽति वुत्ते पन विहारे गाहेतब्बम् एव। गमिको भिक्खु यं दिसाभागं गन्तुकामो, तत्थ अञ्ञेन वारगामे सलाका सद्धा होतिऽ तं गहेत्वा इतरं भिक्खुं मय्हं पत्तसलाकं त्वं गण्हाति ऽति वत्वा गन्तुं वट्टति। तेन पन उपचारसीमं अनतिक्कन्ते येव तस्मिं तस्स सलाका गहेतब्बा।  
छड्डितविहारे मनुस्सा वसित्वा बोधिचेतियादीनि जग्गित्वा भुञ्जन्तू ऽति सलाकभत्तं पट्ठपेन्ति।

[पगे १२६६]  
१२६६ समन्तपासादिका [च्व्_वि।२१।  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] भिक्खू सभागट्ठाने वसित्वा कालस्स्ऽ एव गन्त्वा तत्थ वत्तं करित्वा तं भत्तं भुञ्जन्ति वट्टति। सचे तेसु स्वातनाय अत्तनो पापेत्वा गतेसु आगन्तुको भिक्खु छड्डितविहारे वसित्वा कालस्स्ऽ एव वत्तं कत्वा गण्डिं पहरित्वा सलाकभत्तं अत्तनो पापेत्वा आसनसालं गच्छति, सो ऽव तस्स भत्तस्स इस्सरो। यो पन भिक्खूसु वत्तं करोन्तेसु येव भूमियं द्वे तयो सम्मुञ्जनिप्पहारे दत्वा गण्डिं पहरित्वा दूरगामे सलाकभत्तं मय्हं पापुणाती ऽति गच्छति, तस्स तं चोरिकाय गाहितत्ता न पापुणाति। वत्तं कत्वा पापेत्वा पच्छागतभिक्खूनं येव होति। एको गामो अतिदूरे होति, भिक्खू निच्चं गन्तुं न इच्छन्ति। मनुस्सा मयं पुञ्ञेन परिबाहिरा होमा ऽति वदन्ति, ये च तस्स गामस्स आसन्नविहारे सभागभिक्खू, ते वत्तब्बा इमेसं भिक्खूनं अनागतदिवसे तुम्हे भुञ्जथा ऽति। सलाका पन देवसिकं पापेतब्बा। ता च खो पन तेन गण्डिप्पहरणमत्तेन वा पच्छिचालनमत्तेन वा नपापिता होन्ति। पच्छिं पन गहेत्वा सलाकायो पिटके आकिरितब्बा। पच्छि पन मुखवट्टियं न गहेतब्बा। सचे हि तत्थ अहि वा विच्छिको वा भवेय्य दुक्खं उप्पादेय्य, तस्मा हेट्ठा गहेत्वा पच्छिं परम्मुखं कत्वा पच्छिं पन गहेत्वा सलाका आकिरितब्बा। सचे ऽपि सप्पो भविस्सति एतोऽ व पलायिस्सतीऽ ति एवं सलाका आकिरितब्बा। गामादिवसेन पुब्बे वुत्तनयेन्ऽ एव गाहेतब्बा। अपि च एकं महाथेरस्स पापेत्वा अवसेसा मय्हं पापुणन्ती ऽति, अत्तनो पापेत्वा वत्तं कत्वा चेतियं वन्दित्वा वितक्कमाऌअके ठितेहि भिक्खूहि पापिता आवुसो सलाका ऽति वुत्ते आम भन्ते तुम्हे गतगतगामे सलाकभत्तं गण्हथा ऽति वत्तब्बं।  
एवं पापिता ऽपि हि सुपापिता ऽव होन्ति। भिक्खू सब्बरत्तिं धम्मस्सवणत्थं अञ्ञं विहारं गच्छन्ता मयं तत्थ दानं अगहेत्वा ऽव अम्हाकं गोचरगामे पिण्डाय चरित्वा आगमिस्सामा ऽति सलाकायो अगहेत्वा ऽव गता।

[पगे १२६७]  
च्व्_वि।२१] चूऌअवग्ग-वण्णना १२६७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] विहारे थेरस्स पत्तसलाकभत्तं भुञ्जितुं आगच्छन्ति वट्टति।  
अथ महाथेरो ऽपि अहं इध किं करोमी ऽति तेहि येव सद्धिं गच्छति। तेहि गतविहारे अभुञ्जित्वा ऽव गोचरगामं अनुप्पत्तेहि देथ भन्ते पत्ते सलाकयागुआदीनि आहरिस्सामा ऽति वुत्ते पत्ता न दातब्बा। कस्मा भन्ते न देथा ऽति। विहारट्ठकं भत्तं विहारे वुट्ठानं पापुणाति मयं अञ्ञे विहारे वुट्ठाति। देथ भन्ते नं।  
मयं विहारसीमाय देम तेउम्हाकं देम गण्हथ अम्हाकं भिक्खन् ति वुत्ते पन वट्टती ऽति।  
 सलाकभत्तकथा निट्ठिता  
पक्खिकादीसु पन यं अभिलक्खितेसु चातुद्दसी पञ्चदसी पञ्चमी अट्ठंई ऽति इमेसु पक्खेसु कम्मपसुतेहि जनेहि उपोसथं कातुं सतिकरणत्थाय दिय्यति, तं पक्खियन् नाम। तं सलाकभत्तगतिकम् एव होति। गाहेत्वा भुञ्जितब्बं। सचे सलाकभत्तम् पि पक्खियभत्तम् पि बहुं सब्बेसं विनिविज्झित्वा गच्छति, द्वे ऽपि भत्तानि विसुं विसुं गाहेतब्बानि। सचे भिक्खुसङ्घो महापक्खिकं गाहेत्वा तस्स ठितिकाय सलाकभत्तं वा गाहेत्वा तस्स ठितिकाय पक्खिकं गाहेतब्बं। येसं न पापुणाति, ते पिण्डाय चरिस्सन्ति। सचे ऽपि द्वे ऽपि भत्तानि बहूनि भिक्खू मन्दा सलाकभत्तं देवसिकं लभति। तस्मा तं ठपेत्वा पक्खिकं आवुसो भुञ्जथा ऽति पक्खिकम् एव गाहेतब्बं। पक्खियं पणीतं देन्ति। विसुं ठितिका कातब्बा। स्वे पक्खो ऽति अज्ज पक्खियं न गाहेतब्बं। सचे पन दायका वदन्ति स्वेऽ व अम्हाकं घरे लूखभत्तं भविस्सति अज्जे ऽव पक्खिकभत्तं उद्दिसथा ऽति एवं वट्टति।

[पगे १२६८]  
१२६८ समन्तपासादिका [च्व्_वि।२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] उपोसथिकं नाम अन्वड्ढमासं उपोसथदिवसे उपोसथङ्गानि समादियित्वा यं अत्तना भुञ्जति तद् एव दिय्यति। पातिपदिकन् नाम उपोसथे बहू सद्धा पसन्ना भिक्खूनं सक्कारं करोन्ति पाटिपदे पन भिक्खू किलमन्ति पाटिपदे दिन्नं दुब्भिक्खदानसदिसं महप्फलं होति उपोसथकम्मेन वा परिसुद्धसीलानं दुतियदिवसे दिन्नं महप्फलं होतीऽति सल्लक्खेत्वा पाटिपदे दियमानकदानं। तं पि उभयं सलाकभत्तगतिकम् एव। इति इमानि सत्त पि भत्तानि पिण्डपातिकानं न वट्टन्ति धुतङ्गभेदं करोन्ति येव। अपरानि पि चीवरक्खन्धके विसाखाय वरं याचित्वा दिन्नानि आगन्तुकभत्तं गमियभत्तं गिलानभत्तं गितानुपट्ठाकभत्तन् ति चत्तारि भत्तानि पाऌइयं आगतानि येव।  
तत्थ आगन्तुकानं दिन्नं भत्तं आगन्तुकभत्तं।  
एस्ऽ एव नयो सेसेसु। सचे पन्ऽ एत्थ आगन्तुकभत्तानि पि आगन्तुका ऽपि बहू होन्ति, सब्बेसं एकेकं गाहेतब्बं।  
भत्तेसु अप्पहोन्तेसु ठितिकाय गाहेतब्बं। एको आगन्तुको पठमम् एव आगन्त्वा सब्बं आगन्तुकभत्तं अत्तनो गाहेत्वा निसीदति। सब्बं तस्स्ऽ एव होति। पच्छा आगतेहि आगन्तुकेहि तेन दिन्नानि परिभुञ्जितब्बानि। तेन पि एकं अत्तनो गहेत्वा सेसानि दातब्बानि। अयं ओलारता। सचे पन सो पठमं आगन्त्वा ऽपि अत्तनो अगहेत्वा तुण्हीभूतो निसीदि पच्छा आगतेहि सद्धिं पटिपाटिया गण्हितब्बं।  
सचे निच्चं आगन्तुका आगच्छन्ति आगतदिवसे येव भुञ्जितब्बं, अन्तरन्तरा चे आगच्छन्ति द्वे तीणि दिवसानि भुञ्जितब्बं। महापच्चरियं पन सत्तदिवसानि भुञ्जितुं वट्टती ऽति वुत्तं। आवासिको कत्थचि गन्त्वा आगतो ऽपि तेना ऽपि आगन्तुकभत्तं भुञ्जितब्बं। सचे पन तं विहारे निबद्धा ऽपि तं होति विहारे गाहेतब्बं। अथ विहारो दूरे होति,

[पगे १२६९]  
च्व्_वि।२१] चूऌअवग्ग-वण्णना १२६९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] आसणसालाय निबद्धापि तं आसनसालाय गाहेतब्बं। सचे पन दायका आगन्तुकेसु असति आवासिका ऽपि भुञ्जन्तू ऽति वदन्ति वट्टति। अवुत्ते न वट्टति।  
गमियभत्ते ऽपि अयम् एव कथामग्गो। अयं पन विसेसो आगन्तुको आगन्तुकभत्तम् एव लभति, गमिको आगन्तुकभत्तम् पि गमियभत्तम् पि लभति, आवासिको ऽपि पक्कमितुकामो गमिको होति गमियभत्तं लभति।  
यथा पन आगन्तुकभत्तं लब्भति एवम् इदं द्वे तीणि सत्त वा दिवसानि न लब्भति। गमिस्सामी ऽति भुत्तो तं दिवसं केनचिद् एव करणीयेन न गतो पुनदिवसे ऽपि भुञ्जितुं वट्टति सौस्साहत्ता। गमिस्सामी ऽति भुत्तस्स चोरा वा पथं रुन्धन्ति उदकं वा देवो वा वस्सति सत्थो वा न गच्छति सौस्साहेन भुञ्जितब्बं। एते उपद्दवे ओलोकेन्तेन द्वे तयो दिवसे भुञ्जितुं वट्टती ऽति महापच्चरियं वुत्तं। गमिस्सामि गमिस्सामी ऽति पन लेसं ओड्डेत्वा भुञ्जितुं न लभति। गिलानभत्तम् पि सचे सब्बेसं गिलानानम् पहोति सब्बेसं दातब्बम्। नो चे ठितिकं कत्वा गाहेतब्बं। एको गिलानो अरोगरूपो सक्कोति अन्तोगामं गन्तुं एको न सक्कोति। अयं महागिलानो नाम।  
एतस्स गिलानभत्तं पि दातब्बं। द्वे महागिलाना एको लाभी अभिञ्ञातो बहुं खादनीयं भोजनीयं लभति।  
एको अनाथो अप्पलाभताय अन्तोगामं पविसति। एतस्स गिलानभत्तं दातब्बं गिलानभत्ते दिवसपरिच्छेदो न्ऽ अत्थि। याव रोगो न वूपसम्मति सप्पायभोजनं अभुञ्जन्तो न यापेति ताव भुञ्जितब्बं। यदा पन मिस्सकयागुं वा मिस्सकभत्तं वा भुञ्जन्तस्सापि रोगो न कुप्पति ततो पट्ठाय न भुञ्जितब्बं। गिलानुपट्ठाकभत्तं पि सब्बेसं पहोति तं सब्बेसं दातब्बं।  
नो चे पहोति ठितिकं कत्वा गाहेतब्बं। इदं पि द्वीसु गिलानेसु महागिलानुपट्ठाकस्स गाहेतब्बं।

[पगे १२७०]  
१२७० समन्तपासादिका [च्व्_वि।२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] द्वीसु महागिलानेसु अनाथगिलानुपट्ठाकस्स यं कुलं गिलानभत्तम् पि देति गिलानुपट्ठाकभत्तम् पि, तत्थ यस्स गिलानस्स भट्टं पापुणाति तदुपट्ठाकस्सापि तत्थ्ऽएव गाहेतब्बं। गिलानुपट्ठाकभत्ते ऽपि निवासपरिच्छेदो न्ऽ अत्थि। याव गिलानो लभति ताव्ऽ अस्स उपट्ठाको ऽपि लभती ऽति। इमानि चत्तारि भत्तानि सचे एवं दिन्नानि होन्ति आगन्तुकगमियगिलानगिलानुपट्ठाका मम भिक्खं गण्हन्तू ऽति पिण्डपातिकानं पि वट्टति। सचे पन आगन्तुकादीनं भत्तं निबद्धापेमि मम भत्तं गण्हन्तू ऽति एवं दिन्नानि होन्ति, पिण्डपातिकानं न वट्टति।  
अपरानि पि धूरभत्तं कुटिभत्तं वारकभत्तन् ति तीणिमानि भत्तानि। तत्थ धूरभत्तन् ति निच्चभत्तं वुच्चति। तं दुविधं सङ्घिकञ् च पुग्गलिकञ् च।  
तत्थ यं सङ्घस्स धूरभत्तं देमा ऽति निबद्धापितं तं सलाकभत्तगतिकम् एव होति। तं मम निबद्धं भिक्खं गण्हन्तू ऽपि वत्वा दिन्नं पन पिण्डपातिकानं पि वट्टति। पुग्गलिके ऽपि तुम्हाकं धूरभत्तं दम्मी ऽति वुत्ते पिण्डपातिकानं येव न वट्टति। मम निबद्धं भिक्खं गण्हथा ऽति वुत्ते पन वट्टति, सादितब्बं। सचे ऽपि पच्छा कतिपाहे वीतिवत्ते धूरभत्तं गण्हथा ऽति वदति, मूले सुट्ठुपटिच्छितत्ता वट्टति। कुटिभत्तं नाम सङ्घस्स आवासं कारेत्वा अम्हाकं सेनासनवासिनो अम्हाकं येव भत्तं गण्हन्तू ऽति एवं निबद्धापितं तं सलाकभत्तगिकम् एव होति, गाहेत्वा भुञ्जितब्बं। अम्हाकं सेनासनवासिनो अम्हाकं येव भिक्खं गण्हन्तू ऽति वुत्ते पन पिण्डपातिकानम् पि वट्टति। यं पन पुग्गले पसीदित्वा तस्स आवासं कत्वा तुम्हाकं देमा ऽति दिन्नं तं तस्स्ऽ एव होति। तस्मिं कत्थचि गते निस्सितकेहि भुञ्जितब्बं। वारकभत्तं नाम दुब्भिक्खसमये वारेन भिक्खू जग्गिस्सामा ऽति धूरगेहतो पट्ठाय दिन्नं।

[पगे १२७१]  
च्व्_वि।२१] चूऌअवग्ग-वण्णना १२७१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तं पि भिक्खावचनेन दिन्नं पिण्डपातिकानं वट्टति।  
वारकभत्तन् ति वुत्ते पन सलाकभत्तगतिकं होति। सचे पन तण्डुलादीनि पेसेन्ति सामणेरा पचित्वा देन्तू ऽति पिण्डपातिकानं वट्टति। इति इमानि च तीणि आगन्तुकभत्तादीनि च चत्तारी ऽति सत्त। तानि सङ्घभत्तादीहि सह चुद्दसभत्तानि होन्ति।  
अट्ठकथायं पन विहारभत्तं अट्ठकभत्तं चतुकभत्तं गुऌअकभत्तन् ति अञ्ञानि पि चत्तारि भत्तानि वुत्तानि। तत्थ विहारभत्तं नाम विहारे तत्रुप्पादकभत्तं। तं सङ्घभत्तेन सङ्गहितं। तम् पन तिस्समहाविहार-चित्तलपब्भतादीसु पटिसम्भिदप्पत्तेहि खीणासवेहि यथा पिण्डपातिकानं पि सक्का होति परिभुञ्जितुं। तथा पटिग्गहितत्ता तादिसेसु ठानेसु पिण्डपातिकानं पि वट्टति। अट्ठन्नं भिक्खूनं देम चतुन्नं देमा ऽति एवं दिन्नं पन अट्ठकभत्तञ् च्ऽ एव चतुकभत्तञ् च। तं पि भिक्खावचनेन दिन्नं पिण्डपातिकानं वट्टति। महाभिसङ्खरितेन अतिरसकपूवेन पत्तं थकेत्वा दिन्नं गुऌअकभत्तं नाम।  
इमानि तिणि सलाकभत्तगतिकान्ऽएव। अपरं पि गुऌअकभत्तं नाम अत्थि। इध्ऽ एकच्चे मनुस्सा महाधम्मस्सवनञ् च विहारपूजनञ् च कारेत्वा सकलसङ्घस्स दातुं न सक्कोम द्वे तीणि भिक्खुसतानि अम्हाकं भिक्खं गण्हन्तू ऽति भिक्खूनं परिच्छेदजाननत्थं गुऌअके देन्ति, इदं पीण्डपातिकानं पि वट्टति। इति चीवरक्खन्धके चीवरभाजनियं इमस्मिं पन सेनासनक्खन्धके सेनासनभाजनियं च्ऽएव पिण्डपातभाजनियं च वुत्तङ्गिलानपच्चयभाजनियं पन एवं वेदितब्बं। सप्पिआदीसु भेसज्जेसु राजराजमहामत्ता सप्पिस्स ताव कुम्भसतं पि कुम्भसहस्सं पि विहारं पेसेन्ति। गण्डिं पहरित्वा थेरासनतो पट्ठाय गहितभाजनं पूरेत्वा दातब्बं।

[पगे १२७२]  
१२७२ समन्तपासादिका [च्व्_वि।२१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पिण्डपातिकानं पि वट्टति। सचे अलसजातिका महाथेरा पच्छा आगच्छन्ति, भन्ते वीसतिवस्सानं दिय्यति तुम्हाकं ठितिका अतिक्कन्ता ऽति न वत्तब्बा, ठितिकं ठपेत्वा तेसं दत्वा पच्छा ठितिकाय दातब्बं। असुकविहारे बहु सप्पि उप्पन्नन् ति सुत्वा योजनन्तरविहारतो ऽपि भिक्खू आगच्छन्ति। सम्पत्तसम्पत्तानं ठितट्ठानतो पट्ठाय दातब्बं। असम्पत्तानं पि उपचारसीमं पतिट्ठानं अन्तेवासिकादीसु गण्हन्तेसु दातब्बम् एव।  
बहिउपचारसीमाय ठितानं देथा ऽति वदन्ति न दातब्बं।  
सचे उपचारसीमं ओक्कमन्तेहि एकाबद्धा हुत्वा अत्तनो विहारद्वारे वा अन्तोविहारे येव वा होन्ति परिसवसेन वड्ढिता नाम सीमा होति तस्मा दातब्बं। सङ्घनवकस्स दिन्ने ऽपि पच्छा आगतानं दातब्बम् एव। दुतियभागे पन थेरासनं आरुऌहे पुन पच्छा आगतानं पठमभागो न पापुणाति दुतियभागतो वस्सग्गेन दातब्बं।  
उपचारसीमं पविसित्वा यत्थ कत्थचि दिन्नं होति सब्बं सन्निपातट्ठाने येव भाजेतब्बं। यस्मिं विहारे दस भिक्खू दस्ऽ एव च सप्पिकुम्भादीनि दीयन्ति एकेककुम्भवसेन भाजेतब्बं। एको सप्पिकुम्भो होति दस भिक्खू भाजेत्वा गाहेतब्बं। सचे यथाठितं येव अम्हाकं पापुणाती ऽति गण्हन्ति दुग्गहितं। गतगतट्ठाने सङ्घिकम् एव होति। कुम्भं पन आवट्टेत्वा थालके थोकं सप्पिं कात्वा इदं महाथेरस्स पापुणाति अवसेसं अम्हाकं पापुणाती ऽति वत्वा तं पटिकुम्भे येव आकिरित्वा यथिच्छिकं गहेत्वा गन्तुं वट्टति। सचे थिनं सप्पि होति लेखं कत्वा लेखतो परभागो महाथेरस्स पापुणाति अवसेसं अम्हाकन् ति गहितम् पि सुग्गहितं। वुत्तपरिच्छेदतो ओनाधिकेसु पि भिक्खूसु च सप्पिकुम्भेसु च एतेन्ऽ एव उपायेन भाजेतब्बं। सचे पन्ऽ एको भिक्खु एको कुम्भो होति गण्डिं पहरित्वा अयं मय्हं पापुणाती ऽति पि गहेतुं वट्टति।

[पगे १२७३]  
च्व्_वि।२१] चूऌअवग्ग-वण्णना १२७३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अयं पठमभागो मय्हं पापुणाति अयं दुतियभागो ऽति एवं थोकं थोकं पापेतुं पि वट्टति। एस नयो नवनीतादीसु पि।  
यस्मिं पन विप्पसन्ने तिलतेलादिम्हि लेखा न सन्तिट्ठति तं उद्धरित्वा भाजेतब्बं। सिङ्गिवेरमरिचादि भेसज्जम् पि अवसेसपत्तथालकादि समणपरिक्खारो ऽपि सब्बो वुत्तानुरूपेन्ऽएव नयेन सुट्ठु सल्लक्खेत्वा भाजेतब्बो ति।  
पाऌइं अट्ठकथञ् च्ऽएव ओलोकेत्वा विचक्खणो  
सङ्घिके पच्चये एवं अप्पमत्तो विभाजये।  
    इति सब्बाकारेन पच्चयभाजनियकथा  
   निट्ठिता  
सम्मन्नित्वा ठपितयागुभाजकादिहि भाजनीयट्ठानं आगतमनुस्सानं अपुच्छित्वा ऽव उपड्ढभागो दातब्बो।  
असम्मतेहि पन अपलोकेत्वा दातब्बो। अप्पमत्तकविस्सज्जकेन चीवरकम्मं करोन्तस्स सूचिं देही ऽति वदतो एका दीघा एका रस्सा ऽति द्वे सूचियो दातब्बा। अविभत्तं सङ्घिकं भण्डन् ति पुच्छितब्बकिच्चं न्ऽ अत्थि।  
पिप्फलिकत्थिकस्स एको पिप्फलको। कन्तारं पटिपज्जितुकामस्स उपाहनयुगलं। कायबन्धनत्थिकस्स कायबन्धनं। अंसबद्धको मे जिण्णो ति आगतस्स अंसबद्धको। परिस्सावनत्थिकस्स परिस्सावनं दातब्बं। धम्मकरकत्थिकस्स धम्मकरको। सचे पटको न होति धम्मकरको पटकेन सद्धिं दातब्बो।  
आगन्तुकपत्तं आरोपेस्सामी ऽति याचन्तस्स कुसिया च अड्ढकुसिया च पहोनकं दातब्बं। मण्डलं नप्पहोती ऽति आगतस्स मण्डलं एकं दातब्बं। अड्ढमण्डलानि द्वे दातब्बानि। द्वे मण्डलानि याचन्तस्स न द्वे दातब्बानि।

[पगे १२७४]  
१२७४ समन्तपासादिका [च्व्_वि।२१,विइ।१  
अनुवातपरिभण्डत्थिकस्स एकस्स चीवरस्स पहोनकं दातब्बं। सप्पिनवनीतादिअत्थिकस्स गिलानस्स एकं भेसज्जनाऌइमत्तं कत्वा ततो ततियकोट्ठासो दातब्बो एवं तीणि दिवसानि दत्वा नाऌइया परिपुण्णाय चतुत्थदिवसतो पट्ठाय सङ्घं पुच्छित्वा दातब्बं। गुऌअपिण्डे ऽपि एकदिवसं ततियभागो दातब्बो। एवं तीहि दिवसेहि निट्ठिते पिण्डे ततो परं सङ्घं पुच्छित्वा दातब्बं। सेसं सब्बत्थ उत्तानम् एवा ऽति।  
    सेनासनक्खन्धकवण्णना निट्ठिता।   
   सङ्घभेदक्खन्धकवण्णना  
[च्व्_विइ।१:] सङ्घभेदक्खन्धके। अभिञ्ञाता अबिञ्ञाता ऽति पाकटा पाकटा सक्यकुमारा नाम काऌउदायिप्पभूतयो दसभूता सद्धिं परिवारेहि अञ्ञे च बहू जना। अम्हाकन् ति अम्हेसु।  
अम्हाकं कुलतो ऽति वा वुत्तं होति। घरावासत्थं अनुसिस्सामी ऽति घरावासे यं कत्तब्बं तं जानापेस्सामि।  
अतिनेतब्बन् ति उदकं पविसेतब्बं। निन्नेतब्बन् ति यथा उदकं सब्बट्ठाने समं होति एवं कातब्बं। निद्दापेतब्बन् ति तिणानि उद्धरितब्बानि। भुसिका उद्धरापेतब्बा ऽति सुखुमपलालमिस्सा धञ्ञा पलालका ऽपि अपनेतब्बा।  
ओफुनापेतब्बन् ति सुखुमतिणपलालका पवाहनत्थं वा तं गाहेतब्बं। तेन हि त्वञ्ञेव घरावासत्थेन उपजानाही ऽति त्वञ्ञेव घरावासत्थं पजानाहि। अहं तया यथासुखं पब्बजाही ऽति एत्थ, अहं तया सद्धिं पब्बजिस्सामी ऽति सहायसिनेहेन सहसा वत्तुकामो हुत्वा पुन रज्जसिरिलोभेन परिकड्ढियमानहदयो अहं तया ऽति एत्तकम् एव वत्वा सेसं वत्तुं नासक्खी ऽति एवम् अत्थो वेदितब्बो।

[पगे १२७५]  
च्व्_विइ।१-३] चूऌअवग्ग-वण्णना १२७५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] निप्पातिता ऽति निक्खामिता। मानस्सिनो ति मानस्सियमाना। माननिस्सिता ऽति वुत्तं होति। परदवुत्तो ऽति एत्थ परदवुत्तता परदवुत्तो। यस्सन्तरतो न सन्ति कोपा ऽति ततियमग्गेन समूहतत्ता यस्स चित्ते कोपा न सन्ति। यस्मा पन भवो ऽति सम्पत्ति, विभवो ऽति विपत्ति, तथा भवो ऽति वुड्ढि, विभवो ऽति हानि, भवो ऽति सस्सतो, विभवो ऽति उच्छेदो, भवो ऽति पुञ्ञं, विभवो ऽति पापं, विभवो ऽति च अभवो ऽति च अत्थतो एकम् एव्ऽ एतं। तस्मा इति भवाभवतञ् च वीतिवत्तो ऽति एत्थ च या एसा सम्पत्तिविपत्तिवुड्ढिहानिसस्सतुच्छेदपुञ्ञपापवसेन इति अनेकप्पकारा भवाभवता वुच्चति, चतूहि पि मग्गेहि यथासम्भवं तेन नयेन तं इति भवाभवतञ् च वीतिवत्तो ऽति एवम् अत्थो च दट्ठब्बो। नानुभवन्ती ऽति न सम्पापुणन्ति, तस्स दस्सनं देवानम् पि दुल्लभन् ति अधिप्पायो।  
[च्व्_विइ।२:] अहिमेखलिकाया ऽति अहिं कटियं बन्धित्वा। उच्छङ्गे ऽति अङ्गेसु। सम्मन्नति ऽति सम्मानेति। यं तुमो करिस्सती ऽति यं सो करिस्सति। [च्व्_विइ।३:] खेऌआसको ऽति एत्थ मिच्छाजीवेन उप्पन्नपच्चया अरियेहि वन्तब्बा खेऌअसदिसा। तथारूपे पच्चये अयं अज्झोहरती ऽति कत्वा खेऌआसको ति भगवता वुत्तो। पत्थद्धेन कायेना ऽति पोट्ठकसदिसेन निच्चलेन कायेन।  
मयं खो भणे राजञातका नामा ऽति राजा अम्हे जानाती ऽति राजञातकसभावेन अत्तानं उक्कंसन्तो आह।  
पहट्ठकण्णवालो ति द्वे गन्धे निच्चले कत्वा। दुक्खं हि कुञ्जर नाग मासदो ति भो कुञ्जर बुद्धनागं असादनं वधकचित्तेन उपगमनन् नाम दुक्खं।  
नागहतस्सा ऽति बुद्धनागघातकस्स। पटिकुटितो पटिसक्की ऽति तथागताभिमुखो येव पठमेहि पादेहि अवसक्कि।  
अलक्खिको ति एत्थ न लक्खेती ऽति अलक्खिको न जानाती ऽति अत्थो।

[पगे १२७६]  
१२७६ समन्तपासादिका [च्व्_विइ।३,४  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अहं पापकम्मं करोमी ऽति न जानाति। न सल्लक्खेतब्बो ति अलक्खिको न पस्सितब्बो ति अत्थो। तिकभोजनन् ति एत्थ, तीहि जनेहि भुञ्जितब्बभोजनं। तं पञ्ञापेस्सामी ऽति तं अनुजानिस्सामि। गणभोजने पन यथाधम्मो कारेतब्बो। कप्पन् ति आयुकप्पं। ब्रह्मपुञ्ञन् ति सेट्ठपुञ्ञं। कप्पं सग्गम्ही ऽति आयुकप्पम् एव।  
[च्व्_विइ।४:] अथ खो देवदत्तो सङ्घं भिन्दित्वा ति सो किर एवं सलाकं गाहेत्वा तत्थ्ऽएव आवेणिकं उपोसथं कत्वा गतो, तेन्ऽ एतं वुत्तं। पट्ठि मे आगिलायती ऽति चिरं निसज्जाय वेदनातिक्खत्ता बाधति। तम् अहं आयमिस्सामी ऽति तं अहं पसारिस्सामि। आदेसेनापाटिहारियानुसासनी नाम एवं पि ते मनो तथा ऽपि ते मनो ऽति एवं परस्स चित्तं जानित्वा तदनुरूपा धम्मदेसना। ममानुकुब्बन् ति ममानुकिरियं कुरुमानो। कपणो ति दुक्खितो। महावराहस्सा ति महानागस्स। महिं विकुब्बतो ति पठविं पदासेन्तस्स।  
भिंसं घसानस्सा ऽति भिंसं खादन्तस्स। नदीसु जग्गतो ति एत्थ, सो किर हत्थिनागो सायण्हसमयं तं नदिनामिकं पोक्खरणिं ओगाहेत्वा कीऌअन्तो सब्बरत्तिं वीतिनामेसि जागरिकं करोति। तेन वुत्तं नदीसु जग्गतो ऽति। सुता ऽति सोता। असन्दिट्ठो च अक्खाती ऽति निस्सन्देहो हुत्वा अक्खाता अनुसन्धिवसेन योजेत्वा। अपाये निब्बत्तिस्सती ऽति आपायिको। एवं नेरयिको। कप्पं ठस्सती ऽति कप्पट्ठो।  
इदानि बुद्धसहस्सेनापि तिकिच्छितुं न सक्का ऽति अतेकिच्छो।  
मा जातु कोचि लोकस्मिन् ति मा कदाचि पि कोचि सत्तो लोकस्मिं।  
उपपज्जथा ऽति उप्पज्जथ। जलं व यससा अट्ठा ऽति यससा जलन्तो वियट्ठितो। देवदत्तो ति मे सुतन् ति ईदिसो देवदत्तो ऽति भगवता सुतं पि अत्थि तद् एव गहेत्वा इदं वुत्तं।  
सो पमादम् अनुचिण्णो ति एत्थ, पमादं चिनाती ऽति अनुचिण्णो।

[पगे १२७७]  
च्व्_विइ।४,५] चूऌअवग्ग-वण्णना १२७७  
पमादो अप्पहीनो ति अत्थो। आसज्ज नन् ति पापकेन चित्तेन पत्वा, विहेठेत्वा ऽति वा अत्थो। अवीचिनिरयं पत्तो ति इदं पन आसिंसायं अतीतवचनं। भेस्मा ऽति भयानको।  
[च्व्_विइ।५:] एकतो उपालि एको ऽति धम्मवादिपक्खे एको। एकतो द्वे ऽति अधम्मवादिपक्खे द्वे। चतुत्थो अनुसावेति सलाकं गाहेती ऽति सङ्घं भिन्दिस्सामी ऽति अधम्मविचतुत्थो हुत्वा। अनुसावेती ऽति अनुनयन्तो सावेति। न तुम्हाकं येव नरकभयं अत्थि अम्हाकं पि अत्थि, न अम्हाकं पि अवीचिमग्गो पिदहितो, न मयं अकुसलानं भायाम, यदि हि अयं अधम्मो अयं अविनयो इदं असत्थुसासनं वा भवेय्य, न मयं गण्हेय्यामा ऽति आदिना नयेन अधम्मं धम्मो ति एवं अट्ठारस भेदकरवत्थूनि सावेती ऽति अत्थो। सलाकं गाहेती ऽति एवं अनुसावेत्वा पन इदं गण्हथ इदं रोचेथा ऽति वदन्तो सलाकं गाहेति।  
एकतो उपालि द्वे होन्ती ऽति आदीसु पि एस्ऽ एव नयो। एवं खो उपालि सङ्घराजि च्ऽएव होति सङ्घभेदो चा ऽति एवं होति न पन एत्तावता सङ्घो भिन्नो होति, भिक्खु खो उपालि पकतत्तो समानसंवासको समानसीमायम् ठितो सङ्घं भिन्दती ऽति एत्थ सिया एवं देवदत्तो कथं पकतत्तो ऽति, कथं ताव न पकतत्तो रञ्ञो घातापितत्ता रुहिरुप्पादस्स च कतत्ता ऽति एत्थ वदामि। आणत्तिया ताव विरुद्धत्ता रञ्ञो घातापनं न्ऽअत्थि। तेन हि त्वं कुमार पितरं हन्त्वा राजा होहि अहं भगवन्तं हन्त्वा बुद्धो भविस्सामी ऽति एवं हि तस्स आणत्ति। कुमारो पन राजा हुत्वा पच्छा पितरं मारेसि। एवं ताव आणत्तिया विरुद्धत्ता रञ्ञो घातापनं न्ऽ अत्थि। रुहिरुप्पादे पन कतमत्ते येव रुहिरुप्पादप्पच्चया भगवता अभब्बता न वुत्ता। न च सक्का भगवतो वचनं विना येव तस्स अभब्बता आरोपेतुं। रुहिरुप्पादको भिक्खवे अनुपसम्पन्नो न उपसम्पादेतब्बो उपसम्पन्नो नासेतब्बो ति इदं पन भगवता सङ्घभेदतो पच्छा वुत्तं,

[पगे १२७८]  
१२७८ समन्तपासादिका [च्व्_विइ।५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मा पकतत्तेन देवदत्तेन सङ्घो भिन्नो ति। अधम्मं धम्मो ति दीपेन्ती ऽति आदीसु अट्ठारससु भेदकरवत्थूसु सुत्तन्तपरियायेन ताव दस कुसलकम्मपथा धम्मो अकुसलकम्मपथा अधम्मो। तथा चत्तारो सतिपट्ठाना चत्तारो सम्मप्पधाना चत्तारो इद्धिपादा पञ्चिन्द्रियानि पञ्च बलानि सत्त बोज्झङ्गा अरियो अट्ठङ्गिको मग्गो ति सत्ततिंसबोधिपक्खियधम्मा धम्मो नाम। तयो सतिपट्ठाना तयो सम्मप्पधाना तयो इद्धिपादा छ इन्द्रियानि छ बलानि अट्ठ बोज्झङ्गा नवङ्गिको मग्गो ति अयं अधम्मो नाम। चत्तारो उपादाना पञ्च नीवरणा सत्त अनुस्सया अट्ठ मिच्छत्ता ऽति अयं धम्मो। तयो उपादाना चत्तारो नीवरणा छ अनुस्सया सत्त मिच्छत्ता ऽति अयम् अधम्मो तत्थ यं किञ्चि एकं अधम्मकोट्ठासं गहेत्वा इमं अधम्मं धम्मो ति करिस्साम एवं अम्हाकं आचरियकुलं निय्यानिकं भविस्सति मयञ् च लोके पाकटा भविस्सामा ऽति तं अधम्मं धम्मो अयन् ति कथयन्ता अधम्मं धम्मो ऽति दीपेन्ति नाम। तथ्ऽ एव धम्मकोट्ठासेसु एकं गहेत्वा अयं अधम्मो ऽति कथेन्ता धम्मं अधम्मो ति दीपेन्ति नाम। विनयपरियायेन पन भूतेन वत्थुना चोदेत्वा सारेत्वा यथापटिञ्ञाय कातब्बकम्मं धम्मो नाम। अभूतेन वत्थुना अचोदेत्वा असारेत्वा अप्पटिञ्ञाय कातब्बकम्मं अधम्मो नाम। सुत्तन्तपरियायेन रागविनयो दोसविनयो मोहविनयो संवरो पहानं पटिसङ्खाऽति अयं विनयो नाम।  
रागादीनं अविनयो असंवरो अप्पहानं अप्पटिसङ्खा ऽति अयं अविनयो नाम। विनयपरियायेन वत्थुसम्पत्ति ञत्तिसम्पत्ति अनुसावनसम्पत्ति सीमासम्पत्ति परिससम्पत्ती ऽति अयं विनयो नाम। वत्थुविपत्ति ॥।पे ॥। परिसविपत्ती ऽति अयं अविनयो नाम। सुत्तन्तपरियायेन चत्तरो सतिपट्ठाना ॥।पे॥। अट्ठङ्गिको मग्गो ति इदं भासितं लपितं तथागतेन।

[पगे १२७९]  
च्व्_विइ।५] चूऌअवग्ग-वण्णना १२७९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तयो सतिपट्ठाना तयो सम्मप्पधाना तयो इद्धिपादा छ इन्द्रियानि छ बलानि अट्ठ बोज्झङ्गा नवङ्गिको मग्गो ति इदं अभासितं अलपितं तथागतेन। विनयपरियायेन चत्तारो पाराजिका तेरस सङ्घादिसेसा द्वे अनियता तिंस निस्सग्गिया पाचित्तिया ऽति इदं भासितं लपितं तथागतेन। तयो पाराजिका चुद्दस सङ्घादिसेसा तयो अनियता एकतिंस निस्सग्गिया पाचित्तिया ऽति इदं अभासितं अलपितं तथागतेन। सुत्तन्तपरियायेन देवसिकं फलसमापत्तिसमापज्जनं महाकरुणासमापत्तिसमापज्जनं बुद्धचक्खुना लोकं वोलोकनं अत्थुप्पत्तिवसेन सुत्तन्तदेसना जातककथा ऽति इदं आचिण्णं। न देवसिकं फलसमापत्तिसमापज्जनं ॥।पे॥। न जातककथा ऽति इदं अनाचिण्णं। विनयपरियायेन निमन्तितस्स वस्सावासं वसित्वा अपलोकेत्वा चारियपक्कमनं पवारेत्वा चारियपक्कमनं आगन्तुकेहि सद्धिं पठमं पटिसन्थारकरणन् ति इदं आचिण्णं। तस्स्ऽ एव अकरणं अनाचिण्णं नाम। सुत्तन्तपरियायेन चत्तारो सतिपट्ठाना ॥।पे॥। अट्ठङ्गिको मग्गो ति इदं पञ्ञत्तं नाम। तयो सतिपट्ठाना ॥।पे॥।  
नवङ्गिको मग्गो ऽति इदं अपञ्ञत्तं नाम। विनयपरियायेन चत्तारो पाराजिका ॥।पे॥। तिंस निस्सग्गिया पाचित्तिया ऽति इदं पञ्ञत्तं नाम। तयो पाराजिका ॥।पे ॥। एकतिंस निस्सग्गिया पाचित्तिया ऽति इदं अपञ्ञत्तं नाम। अनापत्तिं अजानन्तस्स अथेय्यचित्तस्स न मरणाधिप्पायस्स अनुल्लपनाधिप्पायस्स न मोचनाधिप्पायस्सा ऽति तत्थ तत्थ वुत्ता अनापत्ति अनापत्ति नाम।  
जानन्तस्स थेय्यचित्तस्सा ऽति आदिना नयेन वुत्ता आपत्ति आपत्ति नाम। पञ्च आपत्तिक्खन्धा लहुकापत्ति नाम।  
द्वे आपत्तिक्खन्धा गरुकापत्ति नाम। छ आपत्तिक्खन्धा सावसेसापत्ति नाम। एको पाराजिकापत्तिखन्धो अनवसेसापत्ति नाम। द्वे आपत्तिक्खन्धा दुट्ठुल्लापत्ति नाम।  
पञ्च आपत्तिक्खन्धा अदुट्ठुल्लापत्ति नाम। पुरिमनयेन्ऽ एव पन्ऽ एत्थ वुत्तप्पकारं धम्मं अधम्मो अयन् ति कथयन्ता धम्मं अधम्मो ति दीपेन्ति नाम।

[पगे १२८०]  
१२८० समन्तपासादिका [च्व्_विइ।५--विइइ।१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अविनयं विनयो अयन् ति। ॥।पे॥। अदुट्ठुल्लं आपत्तिं दुट्ठुल्लापत्ति अयन् ति कथयन्ता अदुट्ठुल्लापत्तिं दुट्ठुल्लपत्ती ऽति दीपेन्ति नाम। एवं अधम्मं धम्मो ऽति वा ॥।पे ॥। अदुट्ठुल्लापत्तिं दुट्ठुल्लापत्ती ऽति वा दीपेत्वा पक्खं लभित्वा चतुन्नं सङ्घकम्मानं अञ्ञतरं सङ्घकम्मं एकसीमायं विसुं करोन्तेहि सङ्घो भिन्नो नाम होति। तेन वुत्तं ते भिक्खू इमेहि अट्ठारसहि भेदकरवत्थूहि अपकस्सन्ती ऽति आदि। तत्थ अपकस्सन्ती ऽति परिसं आकड्ढन्ति विजटेन्ति एकमन्तं उस्सादेन्ति। अवपकासन्ती ऽति अतिविय पकासन्ति, यथा विसंसट्ठा होन्ति एवं करोन्ति। आवेणिकन् ति विसुं। एत्तावता खो उपालि सङ्घो भिन्नो होती ऽति एवं अट्ठारससु भेदकरवत्थूसु यं किञ्चि एकं पि वत्थुं दीपेत्वा तेन तेन कारनेन इमं गण्हथ इमं आरोचेथा ऽति सञ्ञापेत्वा सलाऽकं गाहेत्वा विसुं सङ्घकम्मे कते सङ्घो भिन्नो होति परिवारे पन पञ्चह्ऽ उपालि आकारेहि सङ्घो भिज्जती ऽति आदि वुत्तं। तस्स इमिना इध वुत्तेन सङ्घभेदलक्खणेन अत्थतो नानाकरणं न्ऽ अत्थि। तं पन्ऽ अस्स नानाकरणभावं तत्थ्ऽ एव पकासयिस्साम। सेसं सब्बत्थ उत्तानम् एवा ऽति।  
   सङ्घभेदक्खन्धकवण्णना  
   निट्ठिता  
 वत्तक्खन्धकवण्णना  
[च्व्_विइइ।१:] वत्तक्खन्धके। इदानि आरामं पविसिस्सामी ऽति इमिना उपचारसीमस्मीपं दस्सेति, तस्मा उपचारसीमं पत्वा उपाहनओमुञ्चनादि सब्बं कातब्बं। गहेत्वा ऽति उपाहना कत्तरदण्डेन गहेत्वा।

[पगे १२८१]  
च्व्_विइइ।१,२] चूऌअवग्ग-वण्णना १२८१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पटिक्कमन्ती ऽति सन्निपतन्ति। उपाहनपुञ्छनचोऌअकं पुच्छित्वा उपाहना पुञ्छितब्बा ऽति। कतरस्मिं ठाने उपाहना पुञ्छनचोऌअकन् ति आवासिके भिक्खू पुच्छित्वा। विस्सज्जेतब्बन् ति अत्थरितब्बं। गोचरो पुच्छितब्बो ति गोचरगामो आसन्ने उदाहु दूरे कालस्स्ऽ एव पिण्डाय चरितब्बं उदाहु दिवा ऽति एवं भिक्खाचारो पुच्छितब्बो। अगोचरो नाम मिच्छादिट्ठिकानं वा गामो परिच्छिन्नभिक्खो वा गामो। यत्थ एकस्स वा द्विन्नं वा भिक्खा दीयति सो पि पुच्छितब्बो। पानीयं पुच्छितब्बं परिभोजनीयं पुच्छितब्बन् ति किं इमिस्सा पोक्खरणिया पानीयं येव पिवन्ति नहानादिपरिभोगं पि करोन्ती ऽति एवं पानीयञ् च्ऽ एव परिभोजनीयञ् च पुच्छितब्बं। केसुचि ठानेसु वाऌअमिगा वा अमनुस्सा वा होन्ति तस्मा कं कालं पविसितब्बं कं कालं निक्खमितब्बन् ति पुच्छितब्बं। बहि ठितेना ऽति निक्खमन्तस्स अहिनो वा अमनुस्सस्स वा मग्गं दिस्वा ठितेन ओलोकेतब्बो। सचे उस्सहति सोधेतब्बो ऽति यदि सक्कोति सब्बो विहारो सोधेतब्बो, असक्कोन्तेन अत्तनो वसनोकासो जग्गितब्बो। सब्बं सोधेतुं सक्कोन्तस्स पन दस्सिते विहारसोधनवत्ते विनिच्छयो महाखन्धके वुत्तनयेन्ऽ एव वेदितब्बो।  
[च्व्_विइइ।२:] आवासिकवत्ते। आसनं पञ्ञापेतब्बन् ति एवम् आदि सब्बं वुड्ढतरे आगते चीवरकम्मं वा नवकम्मं वा ठपेत्वापि कातब्बं, चेतियङ्गणं सम्मज्जन्तेन सम्मुञ्जनिं निक्खिपित्वा तस्स वत्तं कातुं आरभितब्बं।  
पण्डितो चे होति आगन्तुको सम्मज्जाहि ताव आवुसो चेतियङ्गणन् ति वक्खति। गिलानभेसज्जं करोन्तेन पन सचे नातिआतुरो गिलानो होति भेसज्जं अकत्वा वत्तम् एव कातब्बं, महागिलानस्स पन भेसज्जम् एव कातब्बं। पण्डितो चे होति आगन्तुको करोहि ताव भेसज्जन् ति वक्खति। पानीयेन पुच्छन्तेन सचे सकिं आनीतं पानीयं सब्बं पिवति पुन आनेस्सामी ऽति पुच्छितब्बो येव अपि च वीजनेन वीजितब्बो।

[पगे १२८२]  
१२८२ समन्तपासादिका [च्व्_विइइ।२,३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] वीजन्तेन सकिं पादपिट्ठियं। वीजीत्वा सकिं मज्झे सकिं सीसे वीजितब्बं। अलं होतू ऽति वुत्तेन मन्दतरं वीजितब्बं। पुन अलन् ति वुत्तेन ततो मन्दतरं वीजितब्बं। ततियवारं वुत्तेन वीजनिं ठपेतब्बं।  
पादा ऽपि ऽस्स धोवितब्बा। धोवित्वा सचे अत्तनो तेलं अत्थि तेन मक्खेतब्बा। नो चे अत्थि तस्स सन्तकेन मक्खेतब्बा।  
उपाहनपुञ्छनं पन अत्तनो रुचिवसेन कातब्बं।  
तेन्ऽ एव सचे उस्सहती ऽति वुत्तं। तस्मा उपाहना अपुञ्छन्तस्सापि अनापत्ति। कत्थ मय्हं सेनासनं पापुणाती ऽति पुच्छितेन सेनासनं पञ्ञापेतब्बं। एतं तुम्हाकं सेनासनं पापुणाती ऽति एवं आचिक्खितब्बन् ति अत्थो। पप्फोतेत्वा पत्थरितुं पन वट्टति येव।  
नवकस्स वत्ते। पानीयं आचिक्खितब्बन् ति एतं पानीयं गहेत्वा पिवाही ऽति आचिक्खितब्बं। परिभोजनीये पि एस्ऽ एव नयो। सेसं पुरिमसदिसम् एव। महाआवासे ऽपि हि अत्तनो सन्तिकं सम्पत्तस्स आगन्तुकस्स वत्तं अकातुं न लभति।  
[च्व्_विइइ।३:] गमिकवत्ते। दारुभण्डन् ति सेनासनक्खन्धके वुत्तं मञ्चपीठादि। मत्तिकाभण्डम् पि रजनभाजनादिसब्बं तत्थ वुत्तप्पभेदम् एव। तं सब्बं अग्गिसालाय वा अञ्ञस्मिं वा गुत्तट्ठाने पटिसामेत्वा गन्तब्बं। अनोवस्सके पब्भारे ऽपि ठपेतुं वट्टति। सेनासनं आपुच्छितब्बन् ति एत्थ, यं पासाणपिट्ठियं वा पासाणथम्भेसु वा कतसेनासनं यत्थ उपचिका नारोहन्ति तं अनापुच्छन्तस्सा ऽपि अनापत्ति। चतूसु पासाणकेसू ऽति आदि उपचिकानं उप्पत्तिट्ठाने पण्णसालादिसेनासने कत्तब्बाकारदस्सनत्थं वुत्तं। अप्प्ऽ एव नाम अङ्गानि पि सेय्युन् ति अयं अज्झोकासे ठपितम्हि आनिसंसो। ओवस्सकगेहे पन तिणेसु च मत्तिकापिण्डेसु च उपरिपतन्तेसु मञ्चपीथानं अङ्गानि पि विनस्सन्ति।

[पगे १२८३]  
च्व्_विइइ।३,४] चूऌअवग्ग-वण्णना १२८३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।]   
[च्व्_विइइ।४:] अनुमोदनवत्थुस्मिं। इद्धं अहोसी ऽति सम्पन्नं अहोसि। चतूहि पञ्चही ऽति सङ्घथेरे अनुमोदनत्थाय निसिन्ने हेट्ठा पटिपाटिया चतूहि निसीदितब्बं। अनुथेरे निसिन्ने महाथेरेन हेट्ठा च तीहि निसीदितब्बं। पञ्चमे निसिन्ने उपरि चतूहि निसीदितब्बं। सङ्घथेरेन हेट्ठा दहरभिक्खुस्मिं अज्झिट्ठे ऽपि सङ्घथेरतो पट्ठाय चतूहि निसीदितब्बम् एव। सचे पन अनुमोदको भिक्खु गच्छथ भन्ते आगमेतब्बकिच्चं न्ऽ अत्थी ऽति वदति, गन्तुं वट्टति। महाथेरेन गच्छाम आवुसो अच्छामा ऽति वुत्ते गच्छथा ऽति वदति, एवं पि वट्टति। बहिगामे आगमिस्सामा ऽति आभोगं कत्वापि बहिगामं गन्त्वा अत्तनो निस्सितके तुम्हे तस्सागमनं आगमेथा ऽति वत्वापि गन्तुं वट्टति येव। सचे पन मनुस्सा अत्तना रुचितेन एकेन अनुमोदनं कारेन्ति, न्ऽ एव तस्स अनुमोदतो आपत्ति न महाथेरस्स भारो होति।  
उपनिसिन्नकथायम् एव हि मनुस्सेसु कथापेन्तेसु थेरो आपुच्छितब्बो। महाथेरेन च अनुमोदनाय अज्झिट्ठो च आगमेतब्बो ति इदम् एत्थ लक्खणं। वच्चितो ऽति सिज्झातवच्चो, वच्चपीऌइतो ति अधिप्पायो।  
भत्तग्गवत्ते। अन्तोगामे वा होतु विहारे वा मनुस्सानं परिवेसनट्ठानं गच्छन्तेन चीवरं पारुपित्वा कायबन्धनम् एव वट्टती ऽति अट्ठकथासु वुत्तं। न थेरे भिक्खू अनूपखज्जा ऽति थेरे भिक्खू अतिअल्लीयित्वा न निसीदितब्बं। सचे महाथेरस्स निसिन्नासनेन समकं आसनं होति बहूसु आसनेसु सति एकं द्वे आसनानि ठपेत्वा निसीदितब्बं। भिक्खू गणेत्वा पञ्ञत्तासनेसु अनिसीदित्वा महाथेरेन निसीदाही ऽति वुत्ते न निसीदितब्बं। नो चे महाथेरो वदति इदं भन्ते आसनं उच्चन् ति वत्तब्बं।

[पगे १२८४]  
१२८४ समन्तपासादिका [च्व्_विइइ।४  
निसीदाही ऽति वुत्ते निसीदितब्बं। सचे पन एवं आपुच्छिते ऽपि न वदति, निसीदन्तस्स अनापत्ति, महाथेरस्स्ऽ एव आपत्ति।  
नवको हि एवरूपे आसने अनापुच्छा निसीदन्तो आपज्जति, यथा थेरो आपुच्छितो अननुजानन्तो। न सङ्घाटिं ओत्थरित्वा ऽति न सङ्घाटिं अवत्थरित्वा निसीदितब्बं।  
उभोहि हत्थेही ऽति पत्तधोवनौदकं सन्धाय वुत्तं।  
दक्खिणोदकं पन पुरतो आधारके पत्तं ठपेत्वा गहेतब्बं। साधुकन् ति उदकसद्दं अकरोन्तेन। सूपस्स ओकासो ति यथा सूपस्स ओकासो होति, एवम्मत्ताय ओदनो गहेतब्बो ति अत्थो। समकं सम्पादेही ऽति इदं न केवलं सप्पिआदीसु, ओदने ऽपि वत्तब्बं। सप्पिआदीसु पन यं अप्पं होति एकस्स वा द्विन्नं वा अनुरूपं तं, सब्बेसं समकं सम्पादेही ऽति वुत्ते मनुस्सानं विहेसा होति, तस्मा तादिसं सकिं वा द्विक्खत्तुं वा गहेत्वा सेसं न गहेतब्बं। न ताव थेरेन भुञ्जितब्बन् ति इदं यं परिच्छिन्नभिक्खुकं भत्तग्गं यत्थ मनुस्सा सब्बेसं पापेत्वा वन्दितुकामा होन्ति तं सन्धाय वुत्तं।  
यं पन महाभत्तग्गं होति यत्थ एकस्मिं पदेसे भुञ्जन्ति एकस्मिं पदेसे उदकं दिय्यति, तत्थ यथासुखं भुञ्जितब्बं। न ताव थेरेन उदकन् ति इदं हत्थधोवनौदकं सन्धाय वुत्तं। अन्तरा पिपासितेन पन गले विलग्गामिसेन वा पानीयं पिवित्वा हत्था न धोवितब्बा। सचे मनुस्सा धोवथ भन्ते पत्तञ् च हत्थे चा ऽति वदन्ति, भिक्खू वा तुम्हे उदकं गण्हथा ऽति वदन्ति, वट्टति। निवत्तन्तेना ऽति भत्तग्गतो उट्ठाय निवत्तन्तेन सङ्घेन एवं निवत्तितब्बन् ति दस्सेति।  
कथं। नवकेही ऽति सब्बं दट्ठब्बं। सम्बाधेसु हि घरेसु महाथेरानं निक्खमन्तोकासो न होति, तस्मा एवं वुत्तं। एवं निवत्तन्तेहि पन नवकेहि गेहद्वारे ठत्वा थेरेसु निक्खमन्तेसु पटिपाटिया गन्तब्बं। सचे पन महाथेरा दूरे निसिन्ना होति नवका अन्तोगेहे थेरासनतो पट्ठाय पाऌइया एव निक्खमितब्बं कायेन कायं अघटेन्तेहि यथा अन्तरे मनुस्सा गन्तुं सक्कोन्ति एवं विरलाय पाऌइया गन्तब्बं।

[पगे १२८५]  
च्व्_विइइ।४-७] चूऌअवग्ग-वण्णना १२८५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।]   
[च्व्_विइइ।५:] पिण्डचारिकवत्ते। कम्मं वा निक्खिपन्ती ऽति कप्पासं वा सुप्पं वा मुसलं वा यं गहेत्वा कम्मं करोन्ति ठिता वा निसिन्ना वा होन्ति तं निक्खिपन्ति। न च भिक्खादायिकाया ऽति इत्थी वा होतु पुरिसो वा भिक्खादानसमये मुखं न ओलोकेतब्बं।  
[च्व्_विइइ।६:] आरञ्ञकवत्ते। सेनासना ओतरितब्बन् ति वसनट्ठानतो निक्खमितब्बं। पत्तं थविकाय पक्खिपित्वा ऽति एत्थ सचे बहिगामे उदकं न्ऽ अत्थि अन्तोगामे येव भत्तकिच्चं कत्वा अथ बहिगामे अत्थि बहिगामे भत्तकिच्चं कत्वा पत्तो धोवित्वा निरोदकं कत्वा थविकाय पक्खिपितब्बो।  
परिभोजनीयं उपट्ठापेतब्बन् ति सचे भाजनानि न पहोन्ति पानीयम् एव परिभोजनीयं पि कत्वा उपट्ठापेतब्बं।  
भाजनं अलभन्तेन वेऌउनालिकाय पि उपट्ठापेतब्बं।  
तं पि अलभन्तस्स यथा समीपे उदकाअवातो होति एवं कातब्बं। अरणिसहिते सति अग्गिं अकातुं पि वट्टति। यथा च आरञ्ञकस्स एवं कन्तारं पटिपन्नस्सापि अरणिसहितं इच्छितब्बं। गणवासिनो पन तेन विनापि वट्टति।  
नक्खत्तान्ऽ एव नक्खत्तपदानि।  
[च्व्_विइइ।७:] सेनासनवत्ते। द्वारं नाम यस्मा महावलञ्जं तस्मा तत्थ आपुच्छनकिच्चं न्ऽ अत्थि। सेसानि पन उद्देसदानादीनि आपुच्छित्वा ऽव कातब्बानि देवसिकं आपुच्छितुं वट्टति।  
अथा ऽपि भन्ते आपुच्छितब्बम् एव होतू ऽति वुत्ते वुड्ढतरो साधू ऽति सम्पटिच्छति। सयम् एव वा त्वं यथा सुखं विहराही ऽति वदति एवं पि वट्टति। सभागस्स विस्सासेना ऽपि वट्टति येव। येन वुड्ढो तेन परिवत्तितब्बन् ति वुड्ढाभिमुखेन परिवत्तितब्बं। भोजनसालादीसु पि एवम् एव पटिपज्जितब्बं।

[पगे १२८६]  
१२८६ समन्तपासादिका [च्व्_विइइ।८-१०  
[च्व्_विइइ।८:] जन्ताघरवत्ते। परिभण्दन् ति बहि जग्गति।  
[च्व्_विइइ।९:] आचमनवत्थुस्मिं। सति उदके ऽति एत्थ, सचे उदकं अत्थि पतिच्छन्नट्ठानं पन न्ऽ अत्थि भाजनेन उदकं नीहरित्वा आचमितब्बं। भाजने असति पत्तेन नीहरितब्बं।  
पत्ते ऽपि असति असन्तं नाम होति। इदं अतिविवटं पुरतो अञ्ञं उदकं भविस्सती ऽति गतस्स उदकं अलभन्तस्स्ऽ एव भिक्खाचारवेला होति कट्ठेन वा केनचि वा पुञ्छेत्वा गन्तब्बं। भुञ्जितुं पि अनुमोदनं पि कातुं वट्टति।  
आगतपटिपाटिया ऽति वच्चकुटियं पस्सावट्ठाने नहानतित्थे ऽति तीसु पि आगतपटिपाति येव पमाणं।  
[च्व्_विइइ।१०:] वच्चकुटिवत्ते। न दन्तकट्थं खादन्तेना ऽति अयं वच्चकुटियापि अवच्चकुटियापि सब्बत्थ्ऽ एव पटिक्खेपो। न फरुसेन कट्ठेना ऽति फालितट्ठेन वा खरेन वा गण्ठिकेन वा कण्टकेन वा सुसिरेन वा पूतिना वा न अवलेखितब्बं।  
अवलेखनकट्ठं पन अगहेत्वा पविट्ठस्स आपत्ति न्ऽ अत्थि। न आचमनसरावके ऽति सब्बसाधारणट्ठानं सन्धाय्ऽ एतं वुत्तं। तत्र हि अञ्ञे अञ्ञे आगच्छन्ति तस्मा उदकं न सेसितब्बं। यं पन सङ्घिके ऽपि विहारे एकदेसे निबद्धगमनत्थाय कतट्ठानं होति पुग्गलिकट्ठानं वा तस्मिं वट्टति। विरेचनं पिवित्वा पुनप्पुनं पविसन्तस्सापि वट्टति येव। ऊहता ऽति ओहनिता बहिवच्चमक्खिता ऽति अत्थो। धोवितब्बा ऽति उदकं आहरित्व धोवितब्बा। उदकं अत्थि भाजनं न्ऽ अत्थि असन्तं नाम होति। भाजनं अत्थि उदकं न्ऽ अत्थि एतं पि असन्तं।  
उभये असति असन्तम् एव। कट्ठेन वा केनचि वा पुञ्छित्वा गन्तब्बं। सेसं सब्बत्थ उत्तानम् एवा ऽति।  
  वत्तक्खन्धकवण्णना निट्ठिता

[पगे १२८७]  
च्व्_इX।१,२] चूऌअवग्ग-वण्णना १२८७  
   पातिमोक्खट्ठपनक्खन्धक-  
    वण्णना  
[च्व्_इX।१:] पातिमोक्खट्ठपनक्खन्धके। नन्दिमुखिया रत्तिया ऽति अरुणुट्ठितकाले पीतिमुखा विय रत्ति खायति। तेन्ऽ आह नन्दिमुखिया रत्तिया ऽति। अन्तोपूतिण् ति अन्तोचित्तसन्ताने किलेसपूतिसभावेन अन्तोपूति। अवस्सुतन् ति किलेसवस्सनवसेन अवस्सुतं। कसम्बुजातन् ति आकिण्णदोसताय सङ्किलिट्ठजातं। याव बाहागहना ऽपि नामा ऽति अपरिसुद्धा आनन्द परिसा ऽति वचनं सुत्वा येव हि तेन पक्कमितब्बं सिया। एवं अपक्कमित्वा याव बाहागहनापि नाम सो मोघपुरिसो आगमिस्सति अच्छरियं इदन् ति दस्सेति। न आयतकेन्ऽ एव पपातो होती ऽति न पठमम् एव गम्भीरो अनुपुब्बेन गम्भीरो ऽति अत्थो। ठितधम्मो वेलं नातिवत्तती ऽति विचीनं ओसक्कनवड्ढनमरियादवेलं नातिक्कमति। तीरं वाहेती ऽति तीरं अप्पेति उस्सादेती ऽति अत्थो।  
अञ्ञापटिवेधो ति अरहत्तपटिवेधो। छन्नम् अतिवस्सती ऽति आपत्तिं आपज्जित्वा पटिच्छादेन्तो अञ्ञं नवं आपत्तिं आपज्जती ऽति इदम् एतं सन्धाय वुत्तं। विवटं नातिवस्सती ऽति आपत्तिं आपज्जित्वा विवरन्तो अञ्ञं आपत्तिं न्ऽआपज्जतीऽ ऽति इदम् एतं सन्धाय वुत्तं।  
[च्व्_इX।२:] ठपितं होति पातिमोक्खन् ति एत्थ पुरे वा पच्छा वा ठपितं पि अठपितं पि होति। खेत्ते ठपितम् एव पन ठपितं होति। तस्मा सुणातु मे भन्ते सङ्घो, अज्ज उपोसथो पण्णरसो, यदि सङ्घस्स पत्तकल्लं, सङ्घो उपोसथं करेय्या ऽति एत्थ याव रेकारं भणति ताव ठपेतब्बं। इदं हि खेत्तं। यकारे पन वुत्ते ठपेन्तेन पच्छा ठपितं नाम होति। सुणातु मे ऽति अनारद्ध्ऽ एव ठपेन्तेन पुरे ठपितं होति।

[पगे १२८८]  
१२८८ समन्तपासादिका [च्व्_इX।३,४  
[च्व्_इX।३:] अमूलिकाय दिट्ठिविपत्तिया पातिमोक्खं ठपेति अकताया ऽति तेन पुग्गलेन सा विपत्ति कता वा होतु अकता वा पातिमोक्खट्ठपनस्स सञ्ञा अमूलकवसेन अमूलका होति। कताकताया ऽति कतञ् च अकतञ् च उभयं गहेत्वा वुत्तं।  
धम्मिकं सामग्गिं न उपेती ऽति कम्मं कोपेतुकामताय सङ्घकम्मे कयिरमाने न्ऽ एव आगच्छति न छन्दं देति सम्मुखीभूतो च पटिक्कोसति तेन दुक्कटं आपज्जति।  
इच्च्ऽ अस्स सापत्तिकस्स्ऽ एव पातिमोक्खं ठपितं होति।  
पच्चादियती ऽति पुन कातब्बं कम्मन् ति पच्चादियति। तेन उक्कोटनकेन पाचित्तियं आपज्जति इच्च्ऽ अस्सा ऽपि सापत्तिकस्स्ऽ एव पातिमोक्खं ठपितं होति। येहि आकारेहि येहि लिङ्गेहि येहि निमित्तेही ऽति एत्थ मग्गेन मग्गपटिपादनादीसु आकारादिसञ्ञा वेदितब्बा। तेन दिट्ठेन तेन सुतेन ताय परिसङ्काया ऽति एत्थ दिट्ठञ् च सुतञ् च पाऌइयं आगतम् एव।  
सचे पन तेहि दिट्ठसुतेहि परिसङ्कं उप्पादेय्य, तं सन्धाय वुत्तं ताय परिसङ्काया ऽति।  
[च्व्_इX।४:] अत्तादानं आदातुकामेना ऽति एत्थ सासनं सोधेतुकामो भिक्खु यं अधिकरणं अत्तना आदियति, तं अत्तादानन् ति वुच्चति। अकालो इमं अत्तादानं आदातुन् ति एत्थ, राजभयं चोरभयं दुब्भिक्खभयं वस्सारत्तो ति अयं अकालो।  
विपरितो कालो। अभूतं इदं अत्तादानन् ति असन्तम् इदं, मया अधम्मो वा धम्मो ति, धम्मो वा अधम्मो ऽति अविनयो वा विनयो ति, विनयो वा अविनयो ति, दुस्सीलो वा पुग्गलो सीलवा ऽति, सीलवा पुग्गलो दुस्सीलो ति गहितो ति अत्थो। विपरियायेन भूतं वेदितब्बं। अनत्थसञ्हितं इदं अत्तादानन् ति एत्थ यं जीवितन्तरायाय वा ब्रह्मचरियन्तरायाय वा संवत्तति इदं अनत्थसञ्हितं अत्तादानं विपरितं अत्थसञ्हितं नाम। न लभिस्सामि सन्दिट्ठे सम्भत्ते भिक्खू ऽति अप्पेकदा हि राजभयादीसु एवरूपा अत्तनो पक्खस्स उपत्थम्भका भिक्खू लद्धुं न सक्का होन्ति, तं सन्धाय वुत्तं न लभिस्सामी ऽति।

[पगे १२८९]  
च्व्_इX।४,५] चूऌअवग्ग-वण्णना १२८९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अप्पेकदा पन खेमसुभिक्खादीसु लद्धुं सक्का होन्ति, तं सन्धाय लभिस्सामी ऽति वुत्तं।  
भविस्सति सङ्घस्स ततो निदानं भण्डनन् ति कोसम्बिकानं विय भण्डनं कलहो विग्गहो विवादो सङ्घभेदो च भविस्सति। पच्छापि अविप्पटिसारकरं भविस्सती ऽति सुभद्दवुड्डपब्बजितं निग्गहेत्वा पञ्चसतिकसङ्गीतिं करोन्तस्स महाकस्सपत्थेरस्स्ऽ एव दसवत्थुके अधिकरणे दस भिक्खुसहस्सानि निग्गहेत्वा सत्तसतिकसङ्गीतिकरोन्तस्स आयस्मतो यसस्स्ऽ एव सट्ठी भिक्खुसहस्सानि निग्गहेत्वा सहस्सकसङ्गीतिं करोन्तस्स मोग्गलिपुत्ततिस्सत्थेरस्स्ऽ एव च पच्छा समनुस्सरणं अविप्पटिसारकरं होति सासनस्स च विगतुपक्किलेसचन्दिमसुरियसस्सरिकताय संवत्तति।  
[च्व्_इX।५:] अच्छिद्देन अप्पटिमंसेना ऽति आदीसु, येन गहट्ठपब्बजितेसु यो कोचि पहतो वा होति गिहीनं गण्डफालनादीनि वेज्जकम्मानि वा कतानि तस्स कायसमाचारो उपचिकाहि खादिततालपण्णम् इव छिद्दो च पटिमासितुं यत्थ कत्थचि गहेत्वा आकड्ढितुं सक्कुणेय्यताय सप्पटिमंसो च होति विपरितो अच्छिद्दो अप्पटिमंसो ति वेदितब्बो। वचीसमाचारो पन मुसावादओमसवादपेसुञ्ञामूलकानुद्धंसनादीहि छिद्दो च सप्पटिमंसो च होति। विपरितो अच्छिद्दो च अप्पटिमंसो च। मेत्तं नु खो मे चित्तन् ति पलिबोधे छिन्दित्वा कम्मट्ठानभावनानुयोगेन अधिगतं मेत्तं चित्तं। अनाघातन् ति आघातविरहितं, विक्खम्भनवसेन विगताघातन् ति अत्थो। इदं पन आवुसो कत्थ वुत्तं भगवता ऽति इदं सिक्खापदं कतरस्मिं नगरे वुत्तन् ति अत्थो। कालेन वक्खामी ऽति आदीसु, एको भिक्खु एकं ओकासं कारेत्वा चोदेन्तो कालेन वदति नाम सङ्घमज्झगणमज्झसलाकयागुअग्गवितक्कमाऌअ भिक्खाचारमग्गाअसनसालादीसु उपट्ठाकेहि परिवारितक्खणे वा चोदेन्तो अकालेन वदति नाम।

[पगे १२९०]  
१२९० समन्तपासादिका (इX।५,X।१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तच्छेन वदन्तो भूतेन वदति नाम। अम्भो महल्लक परिसावचर पंसुकूलिक धम्मकथिक पटिरूपं तव इदन् ति वदन्तो फरुसेन वदति नाम। कारणनिस्सितं पन कत्वा भन्ते महल्लकत्थ परिसावचर पंसुकूलिक धम्मकथिकत्थ पटिरूपं तुम्हाकं इदन् ति वदन्तो सण्हेन वदति नाम। कारणनिस्सितं कत्वा वदन्तो अत्थसञ्हितेन वदति नाम।  
मेत्तचित्तो वक्खामि नो दोसन्तरो ति मेत्तचित्तं उपट्ठपेत्वा वक्खामि न दुट्ठचित्तो हुत्वा। अज्झत्तं मनसिकरित्वा ऽति अत्तनो चित्तं उप्पादेत्वा। कारुञ्ञता ऽति करुणाभावो।  
इमिना करुणञ् च करुणापुब्बभागञ् च दस्सेति। हितेसिता ऽति हितगवेसन्ता। अनुकम्पिता ऽति तेन हि तेन संयोजना।  
द्वीहि पि मेत्तञ् च मेत्तपुब्बभागञ् च दस्सेति। आपत्तिवुट्ठानता ति आपत्तितो वुट्ठापेत्वा सुद्धन्ते पतिट्ठापनं।  
वत्थुं चोदेत्वा सारेत्वा पटिञ्ञं आरोपेत्वा यथा पटिञ्ञाय कम्मकरणं विनयपुरेक्खारता नाम। इमे पञ्च धम्मे ऽति ये एते कारुञ्ञता ऽति आदिना नयेन वुत्ता, इमे पञ्च धम्मे अज्झत्तं मनसिकरित्वा परो चोदेतब्बो ति। सचे च अकुप्पे चा ऽति वचीसच्चे च अकुप्पनताय च चुदितकेन हि सच्चञ् च वुत्तब्बं कोपो च न कातब्बो ऽति। न्ऽ एव अत्तना कुज्झितब्बं न परो घटेतब्बो ति अत्थो। सेसं सब्बत्थ उत्तानम् एवा ऽति।  
पातिमोक्खट्ठपनक्खन्धकवण्णना  
 निट्ठिता  
    भिक्खुनिक्खन्धकवण्णना  
[च्व्_X।१:] भिक्खुनिक्खन्धके। अलं गोतमि मा ते रुची ऽति कस्मा पटिक्खिपति ननु सब्बेसं पि बुद्धानं चतस्सो परिसा होन्ती ऽति। कामं होन्ति किलमेत्वा पन अनेकक्खत्तुं याचितेन अनुञ्ञातं पब्बज्जं दुक्खं लद्धा अयं अम्हेही ऽति सम्मा परिपालेस्सन्ती ऽति गरुकं कत्वा अनुजानितुकामो पटिक्खिपति।

[पगे १२९१]  
च्व्_X।१,२] चूऌअवग्ग-वण्णना १२९१  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] अट्ठगरुधम्मकथा महाविभङ्गे येव कथिता। कुम्भथेनकेही ऽति कुम्भे दीपं जलेत्वा तेन आलोकेन परघरे भण्डं विचिनित्वा थेनकचोरेहि। सेतट्ठिका नाम रोगजाती ऽति एको पाणको नाम। सो नाऌइमज्झे गतं कण्डं विज्झति येन विद्धत्ता निक्खन्तं पि सालिसीसं खीरं गहेतुं न सक्कोति। मञ्जेट्ठिका नाम रोगजाती ,ति उच्छूनं अन्तोरत्तभावो। महतो तऌआकस्स पटिकच्च्ऽ एव पाऌइन् ति इमिना पन एतम् अत्थं दस्सेति।  
यथा महतो तऌआकस्स पाऌइया अबद्धाय पि किञ्चि उदकं तिट्ठेय्य पठमम् एव बद्धाय पन यं उदकं अबद्धपच्चया न। तिट्ठेय्य तम् पि बद्धाय तिट्ठेय्य एवम् एवं ये इमे अनुप्पन्ने वत्थुस्मिं पतिकच्च्ऽ एव अवीतिक्कमनत्थाय गरुधम्मा पञ्ञत्ता भगवता। तेसु अपञ्ञत्तेसु पि मातुगामस्स पब्बजितत्ता पञ्च वस्ससतानि सद्धम्मो तिट्ठेय्य पटिकच्च्ऽ एव पञ्ञत्तत्ता पन अपरानि पि पञ्च वस्ससतानि ठस्सती ऽति एवं पठमं वुत्तं वस्ससहस्सम् एव ठस्सती ऽति। वस्ससहस्सन् ति च्ऽ एतं पटिसम्भिदप्पभेदपत्तखीणासववसेन्ऽ एव वुत्तं।  
ततो पन उत्तरिं पि सुक्खविपस्सकखीणासववसेन वस्ससहस्सं। अनागामिवसेन वस्ससहस्सं। सकदागामिवसेन वस्ससहस्सं। सोतापन्नवसेन वस्ससहस्सन् ति एवं पञ्च वस्ससहस्सानि पटिवेधसद्धम्मो ठस्सति।  
परियत्तिधम्मो ऽपि तानि येव। न हि परियत्तिया असति पटिवेधो अत्थि नापि परियत्तिया सति पटिवेधो न होति। लिङ्गं पन परियत्तिया अन्तरहिताय पि चिरं पवत्तिस्सती ऽती।  
[च्व्_X।२:] अनुजानामि भिक्खवे भिक्खूहि भिक्खुनियो उपसम्पादेतुन् ति इमाय अनुञत्तिया भिक्खू पञ्चसता साकियानियो महापजापतिया सद्धिं विहारिनियो कत्वा उपसम्पादेसुं। इति ता सब्बा ऽपि एकतो उपसम्पन्ना नाम अहेसुं।

[पगे १२९२]  
१२९२ समन्तपासादिका [च्व्_X।५-९  
[च्व्_X।५:] ये खो त्वं गोतमी ऽति इमिना ओवादेन गोतमी अरहत्तं पत्ता।  
[च्व्_X।६:] कम्मं न करियती ऽति। तज्जनीयादि सत्तविधं पि कम्मं न करियति। खमापेन्ती ऽति न पुन एवरूपं करिस्सामा ऽति खमापेन्ति।  
[च्व्_X।७:] अनुजानामि भिक्खवे भिक्खूहि भिक्खुनीनं कम्मं आरोपेत्वा भिक्खुनीनं निय्यादेतुन् ति एत्थ तज्जनीयादीसु इदं नाम कम्मं एतिस्सा कातब्बन् ति एवं आरोपेत्वा तं दानि तुम्हे ऽव करोथा ऽति निय्यादेतब्बं। सचे पन अञ्ञस्मिं आरोपिते अञ्ञं करोन्ति तज्जनीयकम्मारहस्स नियसकम्मं करोन्ती ऽति एत्थ वुत्तनयेन्ऽ एव कारेतब्बतं आपज्जन्ति।  
[च्व्_X।९:] कद्दमोदकेना ऽति एत्थ न केवलं कद्दमोदकेन विप्पसन्नौदकरजनकद्दमादीसु पि येन केनचि ओसिञ्चन्तस्स दुक्कटम् एव। अवन्दियो सो भिक्खवे भिक्खु भिक्खुनीसङ्घेन कातब्बो ऽति भिक्खुनीउपस्सये सन्निपतित्वा असुको नाम अय्यो भिक्खुनीनं अपासादनियं दस्सेति एतस्स अय्यस्स अवन्दियकरणं रुच्चती ऽति एवं तिक्खत्तुं सावेतब्बं। एत्तावता अवन्दियो कतो होति। ततो पट्ठाय यथा सामणेरं दिस्वा न वन्दन्ति एवम् एव दिस्वा ऽपि न वन्दितब्बो। तेन भिक्खुना सम्मा वत्तन्तेन भिक्खुनीउपस्सयं अगन्त्वा विहारे येव सङ्घं वा एकपुग्गलं वा उपसङ्कमित्वा उक्कुटिकं निसीदित्वा अञ्जलिं पग्गहेत्वा भिक्खुनीसङ्घो मय्हं खमतू ऽति खमापेतब्बं।  
तेन भिक्खुना भिक्खुनीनं सन्तिकं गन्त्वा एसो भिक्खु तुम्हे खमापेती ऽति वत्तब्बं। ततो पट्ठाय सो वन्दितब्बो। अयम् एत्थ सङ्खेपो। वित्थारं पन कम्मविभङ्गे वक्खाम। ओभासेन्ती ऽति असद्धम्मेन ओभासेन्ति। भिक्खुनीहि सद्धिं सम्पयोजेन्ती ऽति भिक्खुनीहि सद्धिं पुरिसे असद्धम्मेन सम्पयोजेन्ति। अवन्दियकरणं वुत्तनयम् एव। आवरणन् ति विहारप्पवेसननिवारणत्तादिकं आवरणं।

[पगे १२९३]  
च्व्_X।९-१०] चूऌअवग्ग-वण्णना १२९३  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] न आदियन्ती ऽति न सम्मा सम्पटिच्छन्ति।  
ओवादं ठपेतुन् ति एत्थ न भिक्खुनीउपस्सयं गन्त्वा ठपेतब्बो। ओवादनत्थाय पन्ऽ आगता भिक्खुनियो वत्तब्बा असुका नाम भिक्खुनी सापत्तिका, अस्सा ओवादं ठपेमि मा ताय सद्धिं उपोसथं करित्था ऽति। कायविवरणादीसु पि दण्डकम्मं वुत्तनयम् एव। न भिक्खवे भिक्खुनिया ओवादो न गन्तब्बो ति आदि भिक्खुनीविभङ्गवण्णनायं वुत्तम् एव।  
[च्व्_X।१०:] फासुके नमेन्ती ऽति गिहिदारिकायो विय थनपटकेन कायबद्धनेन फासुके नमनत्थाय बन्धन्ति। एक- परियायकतन् ति एकवारं परिक्खिपनकं। विलीवेन पट्टेना ऽति सण्हेहि वेऌउविलीवेहि कतपट्टेन। दुस्सपट्टेना ऽति सेतवत्थपट्टेन। दुस्सवेणिया ऽति दुस्सेन कतवेणिया।  
दुस्सवट्टिया ऽति दुस्सेन कतवट्टिया। चोऌअपत्तादीसु चोऌअकासावं चोऌअन् ति वेदितब्बं। अट्ठिल्लेना ऽति गोजङ्घट्ठिकेन।  
जघनन् ति कटिप्पदेसो वुच्चति। हत्थं कोट्टापेन्ती ऽति अग्गबाहं कोट्टापेत्वा मोरपत्तादीहि चित्तकं करोन्तिहत्थकोच्छन् ति पिट्ठिहत्थं। पादन् ति जङ्घं पादकोच्छन् ति पिट्ठिपादं। मुखलिम्पनादीनि वुत्तनयेन्ऽ एव।  
अवङ्गं करोन्ती ऽति अक्खिअञ्जनियो अवङ्गदेसे अधोमुखं लेखं करोन्ति। विसेसकन् ति गण्डप्पदेसे विचित्रसण्ठानं विसेसकं करोन्ति। ओलोकनकेना ऽति वातपानं विवरित्वा वीथिं ओलोकेन्ति। सालोके तिट्ठन्ती ऽति द्वारं विवरित्वा उपड्ढकायं दस्सेन्तियो तिट्ठन्ति। सनच्चन् ति नटसमज्जं कारेन्ति। वेसिं वुट्ठापेन्ती ति गणिकं वुट्ठापेन्ति। पानागारं ठपेन्ती ऽति सुरं विक्कीणन्ति। सूनं ठपेन्ती ऽति मंसं विक्कीणन्ति। आपणन् ति नानाभण्डानं अनेकविधं आपणं पसारेन्ति। दासं उपट्ठापेन्ती ऽति दासं गहेत्वा तेन अत्तनो वेय्यावच्चं कारेन्ति। दासीआदीसु पि एस्ऽ एव नयो। हरितकपत्तियं पकिणन्ती ऽति हरितकञ् च्ऽ एव पक्कञ् च पकिणन्ति।

[पगे १२९४]  
१२९४ समन्तपासादिका [च्व्_X।१०-१८  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पकिण्णकापणं पसारेन्ती ऽति वुत्तं होति। सब्बनीलकादिकथा कथिता येव।  
[च्व्_X।११:] भिक्खुनी चे भिक्खवे कालं करोन्ती ऽति आदीसु अयं पाऌइमुत्तकविनिच्छयो। सचे हि पञ्चसु सहधम्मिकेसु यो कोचि कालं करोन्तो मम्ऽ अच्चयेन मय्हं परिक्खारो उपज्झायस्स होतु आचरियस्स होतु सद्धिविहारिकस्स होतु अन्तेवासिकस्स होतु मातु होतु पितु होतु अञ्ञस्स वा कस्सचि होतु ऽति वदति तेसं न होति सङ्घस्स्ऽ एव होति। न हि पञ्चन्नं सहधम्मिकानं अच्चयदानं रूहति गिहीनं पन रूहति। भिक्खु भिक्खुनीविहारे कालं करोति तस्स परिक्खारो भिक्खूनं येव होति। भिक्खुनी भिक्खुविहारे कालं करोति तस्सा परिक्खारो भिक्खुनीनं येव होति।  
[च्व्_X।१२:] पुराण-मल्ली ऽति पुराणे गिहिकाले मल्लस्स भरिया।  
[च्व्_X।१४:] पुरिसब्यञ्जनन् ति पुरिसनिमित्तं छिन्नं वा होतु अच्छिन्नं वा पटिच्छन्नं वा अप्पटिच्छन्नं वा सचे एतस्मिं ठाने पुरिसब्यञ्जनन् ति चित्तं उप्पादेत्वा उपनिज्झायति दुक्कटं। [च्व्_X।१५:] अत्तनो परिभोगत्थाय दिन्नं नाम यं तुम्हे एव परिभुञ्जथा ऽति वत्वा दिन्नं तं अञ्ञस्स ददतो दुक्कटं। अग्गं गहेत्वा पन दातुं वट्टति। सचे असप्पायं, सब्बं पि अपनेतुं वट्टति। चीवरं एकाहं वा द्वीहं वा परिभुञ्जित्वा दातुं वट्टति। पत्तादीसु पि एस्ऽ एव नयो। भिक्खूहि भिक्खुनीहि पटिग्गाहापेत्वा ऽति हिय्यो पटिग्गहेत्वा ठपितामिसं अज्ज अञ्ञस्मिं अनुपसम्पन्ने असति भिक्खूहि पटिग्गाहापेत्वा भिक्खुनीहि परिभुञ्जितब्बं। भिक्खूहि पटिग्गहितं हि भिक्खुनीनं अपटिग्गहितट्ठाने तिट्ठति। भिक्खूनं पि भिक्खुनीसु एस्ऽ एव नयो।  
[च्व्_X।१८:] आसनं सङ्गायन्तियो ऽति आसनं सङ्गाहेन्तियो। कालं वितिनामेसुन् ति अञ्ञं पि वुट्ठापेत्वा अञ्ञं निसीदापेन्तियो भोजनकालं अतिक्कामेसुं। अट्ठन्नं भिक्खुनीनं यथावुड्ढन् ति एत्थ सचे धूरे अट्ठसु निसिन्नासु तासं अब्भन्तरिमा अञ्ञा आगच्छति अत्तनो नवकतरं उट्ठापेत्वा निसीदितुं लभति।

[पगे १२९५]  
च्व्_X।१८-२६] चूऌअवग्ग-वण्णना १२९५  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] या पन अट्ठहि पि नवकतरा सा सचे ऽपि सट्ठिवस्सा होति आगतपटिपाटिया व निसीदितुं लभति।  
अञ्ञत्थ यथावुड्ढं न पटिबाहितब्बन् ति ठपेत्वा भत्तग्गं अञ्ञस्मिं चतुपच्चयभाजनियट्ठाने अहं पुब्बे आगता ऽति वुड्ढं पटिबाहित्वा किञ्चि न गहेतब्बं। यथावुड्ढम् एव वट्टति। पवारणाकथा कथिता येव। इत्थीयुत्तन्तिआदीहि सब्बयानानि अनुञ्ञातानि।  
[च्व्_X।२१:] पाटङ्किन् ति पटपोटलिकं। दूतेन उपसम्पदा दसन्नं अन्तरायानं येन केनचि वट्टति। कम्मवाचापरियोसाने सा भिक्खुनी भिक्खिउनीउपस्सये ठिता वा होतु निसिन्ना वा जागरा वा निद्दं ओक्कन्ता वा उपसम्पन्ना ऽव होति।  
[च्व्_X।२२:] तावदेव छाया ऽति आदीनि आगताय दूतभिक्खुनिया आचिक्खितब्बानि।  
[च्व्_X।२४:] उद्दोसितो ति भण्डसाला। न सम्मती ऽति नप्पहोति। उपस्सयन् ति घरं। नवकम्मन् ति सङ्घस्सत्थाय भिक्खुनिया नवकम्मं कातुं अनुजानामी ऽति अत्थो।  
[च्व्_X।२५:] तस्सा पब्बजिताया ऽति तस्सा पब्बजितकाले। याव सो दारको विञ्ञुतं पापुणाती ऽति याव खादितुं भुञ्जितुं नहायितुं च अत्तनो धम्मताय सक्कोती ऽति अत्थो। ठपेत्वा सागारन् ति सहागारसेय्यमत्तं ठपेत्वा। यथा अञ्ञस्मिं पुरिसे एवं दुतियिकाय भिक्खुनिया तस्मिं दारके पटिपज्जितब्बन् ति दस्सेति। तं माता नहापेतुं पापेतुं भोजेतुं मण्डितुं उरे कत्वा सयितुं च लभति।  
[च्व्_X।२६:] यद् एव सा विब्भन्ता ऽति यस्मा सा विब्भन्ता अत्तनो रुचिया खन्तिया ओदातानि वत्थानि निवासेति, तस्मा येव सा अभिक्खुनी न सिक्खापच्चक्खानेना ऽति दस्सेति। सा पुन उपसम्पदं न लभति। सा आगता न उपसम्पादेतब्बा ऽति केवलञ् च न उपसम्पादेतब्बा पब्बज्जं पि न लभति। ओदातानि गहेत्वा विब्भन्ता पन पब्बज्जामत्तं लभति।

[पगे १२९६]  
१२९६ समन्तपासादिका [च्व्_X।२७,Xइ।१  
[च्व्_X।२७:] अभिवादनन् ति आदीसु पुरिसा पादे सम्बाहन्ता वन्दन्ति केसे छिन्दन्ति नखे छिन्दन्ति वणपटिकम्मं करोन्ति तं सब्बं कुक्कुच्चायन्ता न सादीयन्ती ऽति अत्थो। तत्र केचि आचरिया सचे एकतो वा उभतो वा अवस्सुता होन्ति सारत्ता यथा वत्थुकम् एव। एके आचरिया न्ऽ अत्थि एत्थ आपत्ती ऽति वदन्ति। एवं आचरियवादं दस्सेत्वा इदं उद्दिस्स अनुञ्ञातं वट्टती ऽति अट्ठकथासु वुत्तं। तं पमाणं।  
अनुजानामि भिक्खवे सादियितुन् ति हि वचनेन्ऽ एव तं कप्पियं। पल्लङ्केन निसीदन्ती ऽति पल्लङ्कं आभुज्जित्वा निसीदन्ति। अड्ढपल्लङ्कन् ति एकं पादं आभुज्जित्वा कतपल्लङ्कं। हेट्ठाविवटे उपरिपटिच्छन्ने ऽति एत्थ सचे कूपो खणितो उपरि पन पदरमत्तम् एव सब्बदिसासु पञ्ञायति एवरूपे ऽपि वट्टति। कुक्कुसं मत्तिकन् ति कुण्डकञ् च्ऽ एव मत्तिकञ् च। सेसं सबत्थ उत्तानम् एवा ऽति।   
   भिक्खुनिक्खन्धकवण्णना निट्ठिता  
   पञ्चसतिकक्खन्धकवण्णना  
[च्व्_Xइ।१:] पञ्चसतिकक्खन्धके। पञ्चनिकाये पुच्छी ऽति दीघनिकायं मज्झिमनिकायं अङ्गुत्तरनिकायं संयुत्तनिकायं खुद्दकनिकायन् ति। चत्तारि पाराजिकानि ठपेत्वा अवसेसानि खुद्दानुखुद्दकानी ऽति एवम् आदि एकं सिक्खापदं पि अपरिच्चजित्वा सब्बेसं सङ्गहेतब्बभावदस्स- नत्थं परियायेन वुत्तं। इदं वो समणानन् ति इदं समणानं। पदपूरणमत्ते वोकारो। धूमकालिकन् ति याव समणस्स परिनिब्बानचित्तकधूमो पञ्ञायति ताव कालो ऽति। इदं पि ते आवुसो आनन्द दुक्कटन् ति इदं तया दुट्ठु कतन् ति केवलं गरहन्तेहि थेरेहि वुत्तं,

[पगे १२९७]  
च्व्_Xइ।१-Xइइ।१] चूऌअवग्ग-वण्णना १२९७  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] न आपत्तिं सन्धाय वुत्तं। न हि ते आपत्तानापत्तिं न जानन्ति। इदान्ऽ एव ह्ऽ एतं अनुसावितं।  
सङ्घो अप्पञ्ञत्तं न पञ्ञापेति पञ्ञत्तं न समुच्छिन्दती ऽति। देसेहि तं आवुसो दुक्कटन् ति इदं पि च आम भन्ते दुट्ठु मया कतन् ति एवं पटिजानाहि तं दुक्कटन् ति इदं सन्धाय वुत्तं न आपत्तिदेसनं। थेरो पन यस्मा असतिया न पुच्छि न अनादरेन, तस्मा तत्थ तत्थ दुट्ठुकतभावं पि असल्लक्खेन्तो नाहन्तं दुक्कटं पस्सामी ऽति वत्वा थेरेसु गारवं दस्सेन्तो अपि च्ऽ आयस्मन्तानं सन्धाय देसेमि तं दुक्कटन् ति आह। यथा तुम्हे वदथ तथा पटिजानामी ऽति वुत्तं होति। एस्ऽ एव नयो अवसेसेसु पि चतूसु ठानेसु।  
मा यिमा विकाले अहेसुन् ति मा इमासं विकाले गमनानि अहेसुति अधिप्पायेन्ऽ आह। रजोहरणं करिस्सामा ऽति उदकेन तेमेत्वा पीऌएत्वा परिकम्मकतभूमी पुञ्छिस्साम। न कुलवं गमेन्ती ऽति न कोट्ठके गोपेन्ती ऽति अधिप्पायो। यद्ऽ अग्गेन तया ऽति यदि अग्गकालम् एव तया ऽति।  
सेसम् एत्थ यं वत्तब्बं सिया तं निदानवण्णनायम् एव वुत्तं।  
पञ्चसतिकक्खन्धकवण्णना निट्ठिता  
सत्तसतिकक्खन्धकवण्णना  
[च्व्_Xइइ।१:] सत्तसतिकक्खन्धके भिक्खुग्गेना ऽति भिक्खुअग्गेन।  
भिक्खू गणेत्वा तत्तके पटिविसे ठपेसुन् ति अत्थो। महिका ऽति हिमपातसमये हिमवलाहका। अविज्जानीवुता ऽति अविज्जापटिच्छन्ना।

[पगे १२९८]  
१२९८ समन्तपासादिका [च्व्_Xइइ।१,२  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] पोसाऽति पुरिसा। पियरूपं अभिनन्दन्ति पिहयन्ति पट्ठेन्ती ऽति पियरूपाभिनन्दिनो। अविद्दसू ऽति अजानन्ता। रागरजेहि सरजा। मिगसदिसा ऽति मिगा। सह नेत्तिकाया ऽति सनेत्तिका। वड्ढेन्ति कटसिं घोरन् ति पुनप्पुनं कऌएवरनिक्खिपमानभूमिं वड्ढेन्ति। एवं वड्ढेन्ता च घोरं पन आदियन्ति पुनब्भवन् ति।  
पापिकं नो आवुसो कतन् ति आवुसो अम्हेहि पापकम्मं कतन् ति अत्थो।  
[च्व्_Xइइ।२:] कतमेन त्वं भुम्मि विहारेना ऽति एत्थ भुम्मी ऽति पियवचनम् एतं। पियं वत्तुकामो किर आयस्मा सब्बकामी नवके भिक्खू एवं आमन्तेसि। कुल्लकविहारेना ऽति उत्तानविहारेन। सावत्थिया सुत्तविभङ्गे ऽति कथं सुत्तविभङ्गे पटिक्खित्तं होति। तत्र हि सन्निधि नाम अज्ज पटिग्गहितं अपरज्जु वट्टती ऽति वत्वा पुन सन्निधिकारके असन्निधिकारकसञ्ञी खादनीयं वा भोजनीयं वा खादति वा भुञ्जति वा आपत्तिपाचित्तियस्सा ति आपत्तिं वदन्तेन पटिक्खत्तं होति। तत्र्ऽ एके मञ्ञन्ति यो पन भिक्खु सन्निधिकारकं खादनीयं वा भोजनीयं वा ऽति हि वुत्तं इदञ् च लोणकन् नाम यावजीविकत्ता सन्निधिभावं नापज्जति यं पि तेन अलोणकं आमिसं पटिग्गहेत्वा तेन सद्धिं परिभुञ्जति तं तद् अहु पटिग्गहितम् एव, तस्मा यावकालिकेन भिक्खवे यावजीविकं तद् अहु पटिग्गहितं काले कप्पति विकाले न कप्पती ऽति वचनतो दुक्कटेन पन्ऽ एत्थ भवितब्बन् ति। ते वत्तब्बा तुम्हाकं मतिया दुक्कटेनापि न भवितब्बं, न हि एत्थ यावजीविकं तद् अहु पटिग्गहितं, यावकालिकम् एव तद् अहु पटिग्गहितं तं,

[पगे १२९९]  
च्व्_Xइइ।२] चूऌअवग्ग-वण्णना १२९९  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] न च विकाले परिभुत्तं, यदि वा विकाले न कप्पती ऽति वचनेन तुम्हे दुक्कटं मञ्ञेथ, यावजीविकमिस्सकं यावकालिकं विकाले परिभुञ्जन्तस्स विकालभोजनपाचित्तियं पि न भवेय्य। तस्मा न ब्यञ्जनमत्तं गहेतब्बं अत्थो उपपरिक्खितब्बो ति। अयं ह्ऽ एत्थ अत्थो। यावकालिकेन यावजीविकं तद् अहु पटिग्गहितं यदि सम्भिन्नरसं होति यावकालिकगतिकम् एव होति। तस्मा यो पन भिक्खु विकाले खादनीयं वा भोजनीयं वा ऽति इमिना सिक्खापदेन काले कप्पति विकाले न कप्पती ऽति, न इध पन न कप्पती ऽति वचनमत्तेन्ऽ एत्थ दुक्कटं होति, यथ्ऽ एव यावजीविकं तद् अहु पटिग्गहितं यावकालिकेन सम्भिन्नरसं विकाले न कप्पति विकालभोजनपाचित्तियावहं होति। एवं अज्ज पटिग्गहितं पि अपरज्जु यावकालिकेन सम्भिन्नरसं न कप्पति सन्निधिभोजनपाचित्तियावहं होति। तं सन्निधिकतं इदन् ति अजानन्तो ऽपि न मुच्चति। वुत्तं ह्ऽ एतं सन्निधिकारके असन्निधिकारकसञ्ञी खादनीयं वा भोजनीयं वा खादति वा भुञ्जति वा आपत्ति पाचित्तियस्सा ऽति। तस्मा कत्थ पटिक्खित्तन् ति इमिस्सा पुच्छाय सुपरिसुद्धं इदं ब्याकरणं सावत्थिया सुत्तविभङ्गे ऽति। राजगहे उपोसथसंयुत्ते ऽति इदं न भिक्खवे एकस्मिं आवासे द्वे उपोसथागारानि सम्मन्नितब्बानि, यो सम्मन्नेय्य आपत्ति दुक्कटस्सा ऽति एतं सन्धाय वुत्तं। विनयातिसारे दुक्कटन् ति न भिक्खवे एकस्मिं आवासे द्वे उपोसथागारानि सम्मन्नितब्बानी ऽति एतस्स्ऽ एव विनयस्स अतिसारे दुक्कटं। चम्पेय्यके विनयवत्थुस्मिन् ति इदं अधम्मेन चे भिक्खवे वग्गकम्मं अकम्मं न च करणीयन् ति एवम् आदिं कत्वा चम्पेय्यक्खन्धके आगतं विनयवत्थुं सन्धाय वुत्तं। एकच्चो कप्पती ऽति इदं धम्मिकं आचिण्णं सन्धाय वुत्तं। छेदनके पाचित्तियन् ति सुत्तविभङ्गे हि निसीदनं नाम सदिसं वुच्चती ऽति आगतं।

[पगे १३००]  
१३०० समन्तपासादिका [च्व्_Xइइ।२  
[॥। चोन्तेन्त् स्त्रद्द्लिन्ग् पगे ब्रेअक् हस् बेएन् मोवेद् तो थे पगे अबोवे ॥।] तस्मा द्विन्नं सुगतविदत्थीनं उपरि दसा येव विदत्थिमत्ता लब्भति।  
दसाय विना तं पमाणं करोन्तस्स इदं आगतम् एव होति तं अतिक्कामयतो छेदनकं पाचित्तियन् ति तस्मा किं आपज्जती ऽति पुट्ठो छेदनके पाचित्तियन् ति आह। छेदनकसिक्खापदे वुत्तं पाचित्तियं आपज्जती ऽति अत्थो। सेसं सब्बत्थ उत्तानम् एवा ऽति।  
समन्तपासादिकाय सṂवन्ननाय सत्तसतिकक्खन्धकवण्णना निट्ठिता।  
द्विवग्गसङ्गहा वुत्ता-बावीसतिप्पभेदका  
खन्धका सासने पञ्च-खन्धदुक्खप्पहायिना।  
या तेसं वण्णना एसा-अन्तरायं विना यथा  
सिद्धा सिज्झन्तु कल्याणा-एवं आसा पि पाणिनन् ति।  
कम्मक्खन्धपारिवासा-समुच्चयसमथका  
खुद्दकवत्थुक्खन्धञ् च-सेनासनञ् च खन्धकं  
सङ्घभेदवत्तक्खन्धा-पातिमोक्खञ् च खन्धकं  
भिक्खुनी पञ्चसतिका-सत्तसतिकखन्धकं।

