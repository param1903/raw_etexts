+++
"Catalog number" = "M00504"
"Uniform title" = "amṛteśatantra"
"Secondary title" = [ "netratantra",]
Subjects = [ "tantra / āgama",]
Manuscript = [ "NGMCP manuscript no. pra-285 Reel B25/4",]
Description = "From a manuscript dated Nepal samvat 320 i.e. 1101 C.E."
"Internet publisher" = [ "Muktabodha Indological Research Institute",]
"Publication year" = [ "2021",]
"Publication country" = "United States"
title_iast = "amṛteśatantra"
title = "अमृतेशतन्त्र"

+++
  
  
  
  
ॐ नमः शिवादिभ्यो गुरुभ्यः ।   
  
यस्तृधा त्रिष्ववस्था सुरूपमास्थाय शक्तिमान् ।  
उद्भवस्थितिसंहारकृत्स्नं विश्वस्य शक्तितः ॥  
  
विदधाति नमस्तस्मै शुद्धामृतमयात्मने ।  
शिवाय ब्रह्मविष्ण्वेश पराय परमात्मने ॥  
  
कैलासशिखरासीनं देवदेवं महेश्वरम् ।  
क्रीडन्तं च गणैः सार्द्धं पार्वत्या सहितं हरम् ॥   
  
दृष्ट्वा प्रमुदितं दैवं प्राणिनां हितकाम्यया ।   
उत्सङ्गादवतीर्याशु पादौ जग्राह पार्वती ॥  
  
पप्रच्छ परया भक्त्या सन्तोष्य परमेश्वरम् ।  
  
श्रीदेव्युवाच ॥  
  
भगवं देवदेवेश लोकनाथ जगत्पते ।  
यं त्वया महदाश्चर्यं कृतं विस्मयकारकम् ॥  
  
सर्वस्य जगतो देव किन्तु मे परमेश्वर ।  
दुर्विज्ञेयं दुराराध्यं रहस्यं न प्रकाशितम् ॥  
  
कार्तिके यस्य न मया न सुरेषु गणेषु च ।  
योगेश्वरीणां मात्रीणाम् ऋषीणां योगिनां न हि ॥  
  
तदद्य मे जगन्नाथ सुप्रसन्नो यदि प्रभो ।  
  
१ब्)  
  
प्रार्थयामि प्रपन्नाहं निःशेषं वक्तुमर्हसि ॥  
  
एवं देव्या वचः श्रुत्वा प्रसन्नवदनो व्रवीन् ।  
  
भगवानुवाच ॥  
  
किं किं वदसि सुश्रोणि रहस्यान्ते हृदि स्थितम् ॥  
  
सर्वं वक्ष्याम्यसन्देहि तोषितो ऽहं त्वया नघे ।  
  
देव्युवाच ॥  
  
भगवं देवदेवेश चित्राश्चर्य विधायकम् ।  
आश्चर्यमीदृशं रम्यं न श्रुतं तच्छृणोम्यहम् ॥  
  
विभो प्रसन्नवदन परमानन्दकारक ।  
अमात्सर्येण भगवन् कथनीयं त्वया मम ॥  
  
यत् तदापोमयं देव चक्षुः सर्वत्र दृश्यते ।  
तस्मादग्निः कथं रौद्र उत्पन्नः कालदाहकः ॥  
  
येन वै दृष्टमात्रेण पित्रीषा भस्मसात् कृतः ।  
किं तद्रौद्रं कृतं देव वह्निः कालदिदृक्षया ॥  
  
प्रज्वालित जगत्सर्वं ब्रह्मादिच्छा वरान्तिकम् ।  
कामस्तथैव निर्दग्धो लीलया परमेश्वर ॥  
  
क्रोधनेत्रानले नाथ दृश्यते यन्न कस्यचित् ।  
  
२अ)  
  
कृतं तद् देवदेवेन महाविस्मयकारकम् ॥  
  
देवनेत्रान्तरे ह्यग्निस्त्वदृते कस्य दृश्यते ।  
किं वा वह्निमयं चक्षुस्तत्कथं न विभाव्यते ॥  
  
येन वै चक्षुषा कृत्स्नं प्रसरस्त्वं जगत्पते ।  
सर्वामृतमयेनैव जगदाप्यायकृत् क्षणात् ॥  
  
ममानन्दयसे देव प्रसन्नेनैव चक्षुषा ।  
अमृताकारसंशुभ्रं जगदाप्यायकारकम् ॥  
  
तस्मात् कालानलप्रख्यं कुतो वह्निः प्रजायते ।  
एतत् सर्वं समासेन भगवन् वक्तुमर्हसि ॥  
  
भगवानुवाच ॥  
  
अतिकौतूहलाविष्टा पृच्छस्येतच्छृणु प्रिये ।  
यन्मे नेत्रान्तरे ह्यग्नि यद्वामृतमनुत्तमम् ॥  
  
तत्सर्वं सम्प्रवक्ष्यामि योगयुक्त्या शृणु प्रिये ।  
यत्स्वरूपं निजं शुद्धं व्यापकं सर्वतोमुखम् ॥  
  
सर्वभूतान्तरावस्थं सर्वप्राणिषु जीवनम् ।  
योगगम्यं दुराराध्यं दुष्प्रापम्मकृतात्मभिः ॥  
  
स्वसंवेद्यं स्ववीर्यं च ममैव परमं पदम् ।  
तद्वीर्यं सर्ववीर्याणां तद्वै बलवतां बलम् ॥  
  
२ब्)  
  
तदोजस्तेजसां सर्वं शाश्वतं ह्यचलं ब्रुवम् ।  
साममेच्छा पराशक्तिर्ह्यवियुक्ता स्वभावजा ॥  
  
वह्नि ऊष्मे च विज्ञेया रविरूपा रवेरिव ।  
सर्वस्य जगतो वापि सा शक्तिः कारणात्मिका ॥  
  
सर्वज्ञादि गुणास्तत्र व्यक्ताव्यक्ताश्च संस्थिता ।  
सैवेच्छा ज्ञानरूपा च ज्ञानादि गुणविस्मृताः ॥  
  
ज्ञानादि षट्गुणा ये च तत्रस्थाः प्रभवन्ति च ।  
सा वै क्रिया महारूपा संस्थितैका क्रिया मता ॥  
  
अणिमादि गुणानष्टौ करोति विकरोति सा ।  
एवं ममेच्छा ज्ञानाज्ञा कृयाख्या शक्तिरुच्यते ॥  
  
सूर्याचन्द्रमसौ वह्निस्त्रिधामपरिकल्पना ।  
त्रिनेत्रकल्पनामह्यं तदर्थमिह दृश्यते ॥  
  
दहनाप्यायनन्तेन प्रकाश्य विदधाम्यहम् ।  
सृष्टिस्थितिं संहृतिं च तनुर्विधाम्यहम् ॥  
  
तद्वीर्या पूरितं सर्वं मत्तेज उपबृहितम् ।  
इच्छाज्ञानक्रियारूपं नेत्रामृतमनुत्तमम् ॥  
  
तद्वीर्यं परमं धाम यत् परामृतरूपकम् ।  
  
३अ)  
  
स एष परमानन्दो देहे तत् परमं पदम् ।  
तदेतन्निष्कलं ज्ञानं विशुद्धं नेत्रमुत्तमम् ॥  
  
मृत्युजित् तेन चाख्यातं सर्वेषा मोक्षदायकम् ।  
तत् सिद्धिदं परं देवि सर्वदुःखविमोक्षदम् ॥  
  
सर्वव्याधि हरं देवं सर्वाहरमयं शिवम् ।  
दारिद्र्य दमनं नित्यं मृत्युजित् सर्वतो मुखम् ॥  
  
अमोघममलं शान्तं सर्वगं सर्वसंस्थितम् ।  
सूर्यकोटिसहस्राणां वह्न्यायुतसहस्रशः ॥  
  
यत् तेजसा समस्तस्य कलानार्घन्न्ति षोडशी ।  
सर्वन्तेजोमयं तस्मादप्रधृष्यं सुरासुरैः ॥  
  
तेन नेत्राग्निना सर्वं निर्दहानि क्षणाद्ध्रुवम् ।  
तेनैवाप्यायनं भूयः प्राकाश्य विदधाम्यहम् ॥  
  
तस्मात् परतरं नान्यत् किं विद्वीर्य प्रदृश्यते ।  
तदेवास्त्रमयं रौद्रम् अणोः सन्तारणं परम् ॥  
  
क्षयकृत् सा शत्रूणाम् अस्त्रंस्त्वेतदुदाहृतम् ।  
सर्वेषामेव भूतानाम् आयुद्धान्ते तदायुधम् ॥  
  
तदेकं बहुधा वीर्यं भेदानन्तविसर्पितम् ।  
महापाशुपतं मह्यं विष्णोस्तच्च सुदर्शनम् ॥  
  
३ब्)  
  
ब्रह्मणो ब्रह्मदण्डश्च सर्वेषां स्वस्वमायुध ।  
अनेकाकाररूपेण आयुधं तदनेकधा ॥  
  
सुराणां सुस्वरूपेण मयावीर्यं समर्पितम् ।  
ज्ञानशक्त्या तु योगेश्या तेन व्याप्तमिदं जगत् ॥  
  
भीतानां सा परा रक्षात्र स्नानाम् अभयं परम् ।  
शत्रुभिश्चार्दितानां तु मोक्षदं परमं ध्रुवम् ॥  
  
किं वा विस्तरणोक्तेन पौनपुण्येन सुन्दरि ।  
यद्यन्निव्रतरं रौद्रं श्रीमद्वर्जितमेव वा ॥  
  
प्रसादं वरदं श्रेयः प्रकाश्यन्तत्तदेव हि ।  
तद् ज्ञेयमप्रमेयं च ज्ञानं मन्त्रं महाबलम् ॥  
  
त्रातारं सर्वभूतानां गुप्तगोप्यं सदा मया ।  
तवाद्य कथितं देवि भूयः परिपृच्छसि ॥  
  
इति सर्वस्रोतसङ्ग्रहसारे मृत्युजिदमृत्तिशविधाने तन्त्रावताराधिकारो नाम   
प्रथमः पटलः ॥ १ ॥  
श्रीदेव्युवाच ॥  
  
यद्येवं परमं शान्तम् अप्रमेयं गुणालयम् ।  
सर्वानुग्रहकं वीर्यं देवदेव मुखाच्छ्रुतम् ॥  
  
४अ)  
  
भगवं देवदेवेश लोकानुग्रहकारक ।  
त्रियोनिजमिदं सर्वं देवमानुष तिर्यगम् ॥  
  
आधिव्याधि भयो द्विग्नं विषभूतभयार्दितम् ।  
अपमृत्यु शतां कर्णं ज्वरकासक्षयान्वितम् ॥  
  
भूतजं मानुषे लोके विप्राद्याः प्राणिनस्तथा ।  
दुःखदोषशताकीर्णं कुतंस्तेषां सुखं विभो ॥  
  
युगानुरूपभावेन तेषामायुं स्वमानतः ।  
जिघांसन्ति बलोपेतास्त्वत्तेजबलबृंहिताः ॥  
  
अनेकशतभेदैस्तु व्याधादि विनिपीडिताः ।  
तेषामनुग्रहार्थाय कृपया प्राणिनां हितम् ॥  
  
उपायस्तु जगन्नाथमुच्यन्ते येन सर्वतः ।  
येन येन प्रकारेण ज्ञानयोगेन मन्त्रतः ॥  
  
यत् तत् पश्यति देवेश तमुपायं वदस्व मे ।  
एवं देव्या वचः श्रुत्वा प्रहस्यो वारशङ्करः ॥  
  
ईश्वर उवाच ॥  
  
अतिकारुण्यया विष्टा देवित्वं पृच्छसे मम ।  
न केन विदहं पृष्ठो नाख्यातं कस्य चिन्मया ॥  
  
यत् तत् सर्वेषु नेत्रेषु नेत्रभूतं(?) प्रकीर्तितम् ।  
  
४ब्)  
  
ममांशकेन केनापि लक्षितं तु सुदुर्लभैः ।  
तवाद्य कथयिष्यामि तृप्रकारं परं ध्रुवम् ॥  
  
मन्त्रयोगज्ञानगम्यं मोक्षदं सिद्धिदं परम् ।  
आदौ मन्त्रमयं वक्ष्ये सिद्धत्रयसमन्वितम् ॥  
  
साङ्गं स्वमुद्रया युक्तं सर्वत्राणकरं परम् ।  
भूतयक्षग्रहोन्माद शाकिनी योगिनी गणैः ॥  
  
भगिनी रुद्रमात्रीभि डाव्याडामरकादिभिः ।  
रूपिकाभिरपस्मारैः पिशाचैश्चाप्यनेकशैः ॥  
  
ब्रह्मरक्षोग्रहादिभ्यः कोटिशो यदि मुद्रिताः ।  
अपमृत्युभिराक्रान्ताः कालपाशजिघांसता ॥  
  
राजानो राजतनया राजपत्न्यो ह्यनेकशः ।  
विप्रादि प्राणिनः सर्वे सर्वदोष भयार्दिताः ॥  
  
येन वै स्मृतमात्रेण मुच्यते तद् ब्रवीमिते ।  
भूय प्रदेशे समे रम्ये चन्दनागुरु चर्चिते ॥  
  
कर्पूरामोदगन्धाढ्ये कुङ्कुमोदक चर्चिते ।  
आचार्य सुप्रहृष्टात्मा चन्दनागुरु चर्चितः ॥  
  
उष्णीराद्यैराभरणैर्भूषितः सुमहामतिः ।  
  
५अ)  
  
पद्ममष्टदलं कृत्वा मात्रिकां तत्र चालिखेत् ।  
त्रितनुं मध्यतो लेख्यं वर्गाष्टौ प्राग्विषो लिखेत् ॥  
  
पूजयेत् परया भक्त्या पुष्पधूपार्घविस्तरैः ।  
मन्त्रमाता ततो देवि प्रोद्धरेत् मन्त्रमुत्तमम् ॥  
  
विश्वाद्यं विश्वरूपान्त विश्वहामृतकं दलम् ।  
स्वेति ध्वनि पराशक्तिः शिवमेकत्र योजयेत् ॥  
  
अनेन ग्रथितं सर्वं सूत्रेमणि गणा इव ।  
अस्मात्मन्त्रासमुत्पन्ना सप्तकोट्याधिकारिणः ॥  
  
चित्रभानु पदान्तस्थं शशाङ्कशकलोदरम् ।  
तदङ्कुशोर्ध्वविन्यस्तं तिर्यगं तूर्ध्वयोजितम् ॥  
  
एतत् तत् परमं ज्योतिरेतत् तत् परमामृतम् ।  
एतत् परममुद्दिष्टम् अमृतं लोकविश्रुतम् ॥  
  
पेयूष कलया युक्तं पूर्णचन्द्रनिभोपमम् ।  
एतत् परतमं धाम एतत् परतमं पदम् ॥  
  
एतत् परतमं वीर्यम् एतत् परमामृतम् ।  
तेजसां परमं तेजं ज्योतिषां ज्योतिरुत्तमम् ॥  
  
सर्वस्य जगतो देव ईश्वरं कारणं ध्रुवम् ।  
स्रष्टा कर्ता च हर्ता च नास्त्यस्य जगतो वली ॥  
  
५ब्)  
  
मन्त्राणामालयं ह्येष सर्वसिद्धिगुणास्पदः ।  
अधुनाङ्गानि वक्ष्यामि सन्नद्धोयैस्तु सिध्यति ॥  
  
कृतान्तमध्यमं वर्णं सुररा *? च मानुगम् ।  
प्रभञ्जनान्त शिरसं हृअदया सर्वसंस्थितम् ॥  
  
सामान्तमनलाद्येन युक्तं प्रणवयोजितम् ।   
शिरो ह्येषो निलान्तेन युक्तो माया शिखा स्मृता ॥  
  
प्रशान्तमीश्वरोर्ध्वं च द्वादशार्द्धनियोजितम् ।  
शिवशक्तिस्तथा नादयुक्तं तद्वत्मनोत्तमम् ॥  
  
सभैरवाद्यं प्रणवं सदागति शिर स्थिताम् ।  
नेत्रमन्त्र महोदग्रं सर्वकिल्विष नाशनम् ॥   
  
अजीवकटसंयुक्तम् अस्त्रमेतत् प्रकीर्तितम् ।  
अङ्गषट्क समाख्यात मन्त्रराजस्य निसृतम् ॥  
  
इति सर्वस्रोतसङ्ग्रहसारे अमृतीशविधाने मृत्युञ्जये   
मन्त्रोद्धारविधिर्द्वितीयः पटलः ॥  
ईश्वर उवाच ॥  
  
अधुना यजनं वक्ष्ये येन सिद्ध्यन्ति मन्त्रराट् ।  
आदौ स्नान प्रकुर्वीत सर्वकिल्विषनाशनम् ॥  
  
६अ)  
  
अस्त्रमन्त्रेण देवेशि मृदमुद्धृत्य मन्त्रवित् ।  
शौचं यथोदितं कृत्वा स्नानं पश्चात् समाचरेत् ॥  
  
पादौ जङ्घे कटी चैव पूवद्भिः त्रिभिस्तृभिः ।  
त्रिभिरन्तरयोगेन सप्तभिः शुद्ध्यते मनः ॥  
  
सप्ताभिमन्त्रितं कृत्वा मृदमस्त्रेण मन्त्रवित् ।  
प्रताम्प्यार्क मुखे पश्चाच्छरीरमनुलेपयेत् ॥  
  
विघ्नोपशमनार्थं तु क्षाल्यमन्तर्जलं जपेत् ।  
वामहस्ते ततो भागान् मृदयात्रींस्तु कारयेत् ॥  
  
अस्त्रजप्तं क्षिपेद् दिक्षु मूले तीर्थं प्रकल्पयेत् ।  
अङ्गैः शरीरमालिप्य क्षाल्यमन्तर्जलं जपेत् ॥  
  
मूलं शक्त्या समुत्तीर्य सन्ध्यां वन्देदनुक्रमात् ।  
शिखाम्बद्ध्वा शिखास्मृत्वा मन्त्राणां तर्पणं ततः ॥  
  
देवान् पितॄनृषींश्चैव मनुजान् भूतसंयुतान् ।  
सन्तर्पतीर्थं सङ्गृह्य यागोक्तविधिना विशेत् ॥  
  
आशामात्री गणं लक्ष्मी नन्दिगङ्गे प्रपूजयेत् ।  
महाकालं तु यमुनां देहलीं पूजयेत् ततः ॥  
  
६ब्)  
  
विघ्न प्रोच्चाटनं कृत्वा दिग्बन्धं कवचास्त्रयोः ।  
स्वासनार्थं प्रकल्प्येत शक्तिमाधारपूर्विकाम् ॥  
  
उपविश्य ततः कुर्यात् प्राणायाममनुक्रमात् ।  
धारणामारभेत् तत्र युगपच्छोषणादिभिः ॥  
  
षाङ्कोषिकं(?) तु मलिनं दिग्बन्धं तत्र भावयेत् ।  
विज्ञानं केवलन्तत्र शून्यन्तत्रगतं स्मरेत् ॥  
  
नाहमस्ति न चान्योस्ति ध्येयं चात्र निवेद्यते ।  
आनन्दपदसल्लीनं मनः समरसी गतम् ॥  
  
पश्चादाधारशक्तिस्थं स्था?सनं परिभावयेत् ।  
धात्रीपयोगिवं पद्मां चन्द्रबिंवावभासितम् ॥  
  
पश्चात् कलाकलापोत्थं पेयूषेन तु सिञ्चितम् ।  
मूर्ति पूर्वं तृतत्वे तु मूले नैव प्रकल्पयेत् ॥  
  
ततोङ्गानि कराभ्यां तु शरीरे विन्यसेत् पुनः ।  
मन्त्रं चैवाभिमानं तु चिन्तये ध्यानयोगतः ॥  
  
धेनुमुद्रा ततो बद्ध्वा पद्ममुद्रा तथापि वा ।  
ध्यायेदात्मनि देवेशं चन्द्रकोटिसमप्रभम् ॥  
  
स्वच्छमुक्ता फलप्रख्यं स्फटिकाह्नि समप्रभम् ।  
  
७अ)  
  
कुन्देन्दु गोक्षिरे निभं हि मादृशं विभुम् ।  
शुभ्राद्वारेन्दु कान्तादि सितभूषणभूषितम् ॥  
  
सितचन्दनलिप्ताङ्गं कर्पूरक्षोदधूसरम् ।  
स्फुरचन्द्रामृतस्फार बहुलोर्मिपरिप्लुतम् ॥  
  
सोममन्दलमध्यस्थम् एकवक्त्रं त्रिलोचनम् ।  
सितपद्मोपविष्टं च बद्धपद्मासनस्थितः ॥  
  
चतुर्भुजं विशालाक्षं वदराभयपाणिनम् ।  
पूर्णचन्द्रनिभं शुभ्रं मृतेनैव पूरितम् ॥  
  
कलशं धारयन्तं हि जगदाप्याय कारकम् ।  
परिपूर्णं तथा चन्द्रं वामहस्ते विचिन्तयेत् ॥  
  
सर्वश्वेतोपचारेण पूजितं तमनुस्मरेत् ।  
बहुनात्र किमुक्तेन साक्षादमृतसागरम् ॥  
  
तस्मादेव समुत्पन्नममृतं विश्वजीवनम् ।  
अथ चिन्तामणि प्रख्यं भावभेदेन संस्मरेत् ॥  
  
सौम्यं रौद्रं तथा भीमं विकृतं भावभेदतः ।  
सदाशिवं भैरवं र?न्तं चुंरुं वीरनायकम् ॥  
  
येन येन हि रूपेण साधकंस्संस्मरे तदा ।  
तस्य तन्मयतां याति चिन्तामणि रिवेश्वरः ॥  
  
७ब्)  
  
एवं ध्यात्वा यजेद् देवं मानसैः कुसुमैः शुभैः ।  
हृत्पद्मे सर्वसिद्ध्यर्थं पश्चाद् बाह्ये प्रपूजयेत् ॥  
  
मानसैः कुसुमैरर्चा साधकेन शुभामता ।  
अनिर्माल्य पराशुद्धा मोक्षदा सिद्धिदा शुभा ॥  
  
तस्मात् सर्वप्रयत्नेन मानसं यजनं ध्रुवम् ।  
आदावे प्रकर्तव्यं पश्चाद् द्रव्यैस्तु विस्तरैः ॥  
  
स्वगृहे देवतागारे सङ्गमे गिरिमूर्द्धनि ।  
सुप्रशस्ते तु भूभागे पद्मशण्डे सुशोभने ॥  
  
आलिखेत् मण्डलं चित्रं सितरेखोपशोभितम् ।  
चतुर्द्वारं चतुष्कोणं सुसमं तु मतोरमम् ॥  
  
शोभापशोभसम्पन्नं तन्मध्ये शशिमण्डलम् ।  
पूर्णचन्द्रसमप्रख्यं रश्मिमालावली युतम् ॥  
  
तन्मध्येष्टदलं पद्मं सुसितं चन्द्रसन्निभम् ।  
विचित्रकेसरोपेतं हेमकर्णिकमुत्तमम् ॥  
  
तन्मध्ये चैव देवेशं स्वस्थानादवतारयेत् ।  
आवाहयेत् ततो देवं त्रिदेहपरिकल्पितम् ॥  
  
८अ)  
  
आग्नेयादि विभागेन दलेष्वङ्गानि विन्यसेत् ।  
पूज्यश्वेतोपचारेण पुष्पांवरविलेपनैः ॥  
  
नैवेद्यैर्विविधैश्चित्रैर्धूपैः श्रेष्ठैः सुधूपितैः ।  
हृद्यैः पानैश्चर्विविधैर्भावभेदेन पूजयेत् ॥  
  
सर्वश्वेतोपचारेण शान्त्यर्थं पूजयेत् पृये ।  
पुष्ट्यर्थं बहुभिर्मिश्रैः सम्भारः संस्कृतं यजेत् ॥  
  
पश्चाद्धोमं प्रकुर्वीत यथाकर्मानुरूपतः ।  
त्रिमेखले वर्तुले च चतुरश्रे सुशोभने ॥  
  
हस्तमात्रे ततः कुण्डे षडङ्गेनोर्द्धमेखले ।  
मध्यमादि चतुष्केण द्वादशाङ्गेन चाधमा ॥  
  
हस्तमात्रं ततः खातम् ओष्ठमेकाङ्गुलायतम् ।  
अश्वत्थपत्त्र सदृशी नाभिः कुर्यान्नवाङ्गुला ॥  
  
दैर्घ्यात् तु पार्श्वतस्तद्वतत्मध्याग्राङ्गुलन्वयम् ।  
उक्तं साहस्रिके होम द्विगुणं चायुते मतम् ॥  
  
त्रिपञ्च युत होमेन त्रिगुणं तद्विधीयते ।  
कुण्डं वै लक्षणोपेतं लक्षहोमे प्रशस्यते ॥  
  
नित्यनैमित्तिके काम्ये शान्तौ पुष्टौ तु वर्तुलम् ।  
  
८ब्)  
  
सर्वदिक्षु प्रशाम्येत श्रीकामे चतुरश्रकम् ।  
शस्यते पूर्वमानेन यं दृष्ट्वा कर्मभेदतः ॥  
  
संस्कारान्वस्य कुण्डस्य कर्तव्या अस्त्रमन्त्रतः ।  
अधःकरणमुद्धारम् अभिक्षेपं प्रपूरणम् ॥  
  
सेचनं कुट्टनं चैव मार्जनं लेपनं तथा ।  
प्रणवेन तु कर्तव्यं कुण्डस्य परिकल्पना ॥  
  
चतुष्पथं चाक्षवाटं वागेश्या गृहकल्पनम् ।  
असिना प्रणवेनैव वागेश्या वाहनं पुन ॥  
  
अर्वनं चैव कर्तव्यं त्रितत्वेनन्त प्रोक्षणम् ।  
अस्त्रेण ताडनं चैव संस्कृत्यविधिपूर्वकम् ॥  
  
क्रियाशक्ति स्वरूपेण कौण्डिल्या कुण्डकल्पना ।  
ज्ञानशक्तिस्वरूपं तु वह्निन्तत्र प्रकल्पयेत् ॥  
  
वह्निमादाय पात्रस्थं पञ्चसंस्कारसंस्कृतम् ।  
निरीक्षणादि चास्त्रेण कवचेनावगुण्ठनम् ॥  
  
प्रणवेनाहुतिः पञ्च हुत्वा द्रव्यादि शुद्धितः ।  
विश्वाग्न्यापादनं पश्चात् कुर्वीत भ्रामये तृधा ॥  
  
बीजरूपं ततो वह्निमात्माने परमेश्वरम् ।  
  
९अ)  
  
माया चैव तु योगेशी योनौ सङ्क्षोभ्य सङ्क्षिपेत् ।  
वर्तुलीकृत विश्वाग्नौ पूजनं प्रणवेन तु ॥  
  
कर्तव्यं तन्मुखे पश्चात् संस्कारस्तु ततो नले ।  
गर्भाधानं पुंसवनं सीमन्तोन्नयं तथा ॥  
  
वक्त्रकल्पनविश्वाग्नौ सीमाग्रीवादि कल्पन ।  
जातकर्म तथैवात्र निष्क्रामोनामकल्पना ॥  
  
हृदयाद्यङ्ग षट्केन कर्तव्यमनुपूर्वशः ।  
चूडाद्या ये तु संस्कारा पूर्णाहुत्येकया पुनः ॥  
  
संस्काराणि तु सर्वाणि वह्नौ मूलेन कारयेत् ।  
शिवशक्ति मयन्तत्र कल्पये तु विधानवित् ॥  
  
स्रुक्स्रुवौ तु दृढौ कार्यौ क्षीरवृक्षसमुद्भवौ ।  
शस्यते शान्तिपुष्टौ तु शस्तद्रुमसमुद्भवौ ॥  
  
अन्यत्र भावभेदेन कार्यौकमानुरूपतः ।  
षट्तृंशदङ्गुलं मानं स्रुग्वावाहु प्रमाणतः ॥  
  
षडंशपरिणाहेन दण्डः कुम्भात् समुत्थितः ।  
चतुरङ्गुलपीठाग्रं तत्पीठं कमलोदरम् ॥  
  
कर्तव्यं दण्डमध्ये तु द्व्यङ्गुलायतवर्तुलम् ।  
  
९ब्)  
  
अर्द्धाङ्गुलसमुत्सेध विचित्ररचनाकुलम् ।  
वेदिकाष्टाङ्गुलाकार्या चतुरासुशोभना ॥  
  
अधः पद्मा निविष्टान्त ऊर्ध्वि? पञ्चाङ्गुलायुत ।  
  
खातं तम् अङ्गुलं कार्यं तदूर्ध्वं वर्तुलभ्रमम् ।  
अर्द्धाङ्गुलप्रमाणेन तिलकैरुपशोभितम् ॥  
  
तस्य पार्श्व चतुष्कं तु चतुष्कोणसमन्वितम् ।  
शिल्पिविज्ञानरचना नाना भिरचितं मतम् ॥  
  
कन्थ एका।उग्लः कार्यस्त त्रिभागविकल्पितः ।  
पार्श्वयोश्च ततः कार्यं मुखं सप्ताङ्गुलं शुभम् ॥  
  
दैर्घ्यां तु पार्श्वयोष्टौ तु द्वौ भागौ ह्रासयेत् क्रमात् ।  
मुखाग्रं तत् त्रिभागे तु द्वौ भागौ पार्श्वयोस्तथा ॥  
  
वर्तयेद्वेदयेतां तु कनिष्ठाङ्गुलिमानतः ।  
निम्नं निम्नतरं कुर्याद् यावच्चाग्रमुखान्तरम् ॥  
  
पार्श्वयोस्तु तथा कार्या विचित्र रचना शुभा ।  
स्वतृभागविवर्त स्यात् पार्श्वयोस्तु तथैव च ॥  
  
हस्तमात्र स्रुवः कार्यो मूलपीठे त्रिशाखिकम् ।  
मध्याग्रपीठपद्माङ्क कण्ठाचाङ्गुलवर्तुलम् ॥  
  
१०अ)  
  
चतुरङ्गुलदीर्घं तु द्विपुटाग्रं सुवर्तितम् ।  
अङ्गुष्ठपर्ववत् खातं गोष्पदाकृतिकारयेत् ॥  
  
कनिष्ठाङ्गुलमानेन प्रतिष्ठा खातु वर्तुला ।  
वर्तयेद्रवचनायुक्तं कर्षापूरितवक्त्रकम् ॥  
  
चतुष्पला भवेत् पूर्णा स्रुवाशक्तिः स्रुवः शिव ।  
क्रियाशक्तिस्तु वै कुण्डं ज्ञानशक्तिस्तथा नलम् ॥  
  
एवं निष्पाद्य विधिवत् पश्चाद्धोमं समाचरेत् ।  
तिलैःक्षीरयुतैर्होमं शर्कराघृतमिश्रितैः ॥  
  
महाशान्तिप्रजायेत तत्क्षणात् नात्रसंशयः ।  
आदौ चैवाज्य?संस्कारन्न् कुर्याद्धोममथापरम् ॥  
  
अधिश्रयणमुद्धारं भ्रामणं स्थापनं ततः ।  
निरीक्षणं ततोस्त्रेण नैराजनमतः परम् ॥  
  
पर्यग्नि करणं चैव तथैवोत्प्लवसम्प्लवौ ।  
अस्त्रे चैवार्चनं मूले नामृतीकरणं तथा ॥  
  
दर्भास्तरं विष्टराणि परिधी नस्त्रमन्त्रतः ।  
सूर्याचन्द्रमसौवह्नि कल्पयेत् प्रणवेन तु ॥  
  
भावयेत् तवजिह्वा तु पूर्णां मूलेन पातयेत् ।  
  
१०ब्)  
  
पश्चात्तूतं मन्त्रं सागं मध्यमतं यजेत् ।  
एवं कृत्वा तु जुहुयान्मन्त्री कर्मानुसारतः ॥  
  
पयसाघृतयुक्तेन पुष्टिर्भवतिशाश्वती ।  
घृतगुग्गुलुहोमेन पूर्णायुर्भवते ध्रुवम् ॥  
  
श्रीकामं जुहुयात् पश्चान् घृतक्षीरसमन्वितम् ।  
राज्यकामोस्ततो बिल्वा त्रिसन्धाक्तात् सुसिद्धिदात् ॥  
  
क्षीरवृक्षसमिद्भिस्तु होमाचारो गृ?तां भभेत् ।  
प्रशस्तसमिधा होमात् प्रशस्त तरुजे नले ॥  
  
सर्वकामानवाप्नोति सत्यमेव नवान्यथा ।  
ब्रीहिसप्तकहोमेन धनार्थी लभते धनम् ॥  
  
ईहितं काममुद्दिश्य ईहितं होममाचरेत् ।  
पयसा केवले नैव होमान्मृत्युञ्जये ध्रुवम् ॥  
  
क्षीरवृक्षसमिद्भिस्तु होमादाराम्व?तो लभेत् ।  
प्रशस्त समिधा होमात् प्रशस्तेन जले नलम् ॥  
  
सर्वकामानवाप्नोति सत्यमेतं न चान्यथा ।  
  
इति सर्वस्रोतसङ्ग्रहं सारे मृत्युजिदमृतीशविधाने यजनाधिकार तृतीयः   
पटलः ॥   
११अ)  
  
ईश्वर उवाच ॥  
  
अथ दीक्षां प्रवक्ष्यामि भुक्तिमुक्तिफलप्रदाम् ।  
भूततन्मात्रदशकं मनोबुद्धिरहङ्कृतम् ॥  
  
प्रकृतिं पुरुषं चैव ईश्वरं च सदाशिवम् ।  
शिवमष्टादशं नाम तत्कार्येवविशोधयेत् ॥  
  
प्रकृतिं पुरुषश्चैव निपतिः काल एव च ।  
माया विद्या तथैशं च सदाशिवशिवस्तथा ॥  
  
तत्वानि नवधा सम्यक् शोधयेद्दैशिकोत्तमः ।  
तत्वैशट्तृंशदर्द्धेन तदर्द्धे नाथ पञ्चभिः ॥  
  
त्रिभिरेकेन वा कार्या परापरविभूतये ।  
या कलाभिः पञ्चभिर्वाथ पदैर्दीक्षाथवा पुनः ॥  
  
वर्णैः पञ्चाशतो वापि मन्त्रैर्वा भुवनैस्तथा ।  
एतैः सर्वैः प्रकर्तव्या कार्या एकतमाथवा ॥  
  
सर्वैस्तु समुदायेन व्यक्तिशक्ति स्वरूपतः ।  
यथा विभवसारेण कर्तव्यादैशिकोत्तमैः ॥  
  
वागेश्याः पूजनं कार्यं तद्गर्भे योजयेत् पशुम् ।  
गर्भाधानं तु जननम् अधिकार लयं तथा ॥  
  
११ब्)  
  
भोगः कर्मार्जनं चैव निष्कृतिस्तदनन्तरम् ।  
मूलमन्त्रेण कर्तव्यं पाशच्छैदस्तथा स्मृतः ॥  
  
अस्त्रमन्त्रेण दाहस्तूतं भस्मीकरण स्थितिः ।  
शिखाच्छेदं तथा होमं मूलेनैव तु योजयेत् ॥  
  
संयोज्य परमे तत्वे संस्थानं चैव कारयेत् ।  
अधिकारार्थमाचार्ये परापर पदे स्थितिः ॥  
  
शिवतत्वे स्वधाकारां विद्यादीक्षा सदाशिवे ।  
पुत्रके परमे तत्वे समयिन्येश्वरे तथा ॥  
  
एवमुद्देशतो दीक्षा कथिता विस्तरेन्यतः ।  
  
इति सर्वस्रोतसङ्ग्रहसारे मृत्युजिदमृतीशविधाने दीक्षाधिकारश्चतुर्थः   
पटलः ॥  
ईश्वर उवाच ॥  
  
अभिषेकं प्रवक्ष्यामि यथा यस्यैव दीयते ।  
अष्टभिः कलशैर्देयमाचार्यस्य विधानतः ॥  
  
ते तु विद्येश्वराः प्रोक्ता समुद्राश्च सगर्भगाः ।  
पञ्चभिर्भूतसङ्ख्यैर्वा त्रिभिर्वा तत्वरूपकैः ॥  
  
आत्मविद्या शिवाख्यैस्तु एकेनापि शिवात्मना ।  
अधिकारार्थमाचार्ये साधके सिद्धिकामतः ॥  
  
१२अ)  
  
अभिषिक्तो ह्यनुज्ञातः प्रकुर्यान्मन्त्रसाधनम् ।  
तद्व्रतस्तमसाचारस्तद्भक्तस्तत्परायणः ॥  
  
पवित्राहारनिरतो लघ्वाशी संयतेन्द्रितः ।  
एकान्ते पुण्यक्षेत्रे तु तीर्थायतन गोचरे ॥  
  
सर्वसङ्गोज्झितमनाः साधको जपमारभेत् ।  
लक्षमेक जपेन्मन्त्री पूर्वमेव समाहितः ॥  
  
तेन सामान्य कर्माणि सिद्ध्यन्ते साधकस्य तु ।  
भौमीं सिद्धिमवाप्नोति दशलक्ष जपेन तु ॥  
  
अन्तरिक्षीं लभेत् सिद्धि लक्षपञ्चाशतोद्ध्रुवम् ।  
दिव्यां सिद्धिं तु लभते साधको नात्रसंशयः ॥  
  
यथा कोटि कृतेर्जप्यै ईश्वरी सिद्धिमावहेत् ।  
व्यापकस्तु शिवो भूत्वा निग्रहानुग्रहक्षमः ॥  
  
यथेच्छां कुरुते सर्वां धारयेत् संहरेद्भृशम् ।  
सर्वगस्सर्ववेत्ता च सर्वज्ञो भवते ध्रुवम् ॥  
  
इति सर्वस्रोतसङ्ग्रहसारे मृत्युजिदमृतीशविधान अभिषेकसाधनाधिकारः   
पञ्चमः पटलः ॥  
१२ब्)  
  
श्रीदेव्युवाच ॥  
  
श्रुतं मया महादेव मृत्युजित् सिद्धिमोक्षदम् ।  
अधुनाश्रोतुमिच्छामि सिद्धि त्रय समन्वितम् ॥  
  
अमृतीशं महात्मानं सर्वप्राणिषु जीवनम् ।  
यदा सिद्धि प्रदो लोके मानुषाणां हितं करम् ॥  
  
पूर्वोक्त दुष्टशमनम् अपमृत्युविनाशनम् ।  
आप्यायनं शरीरस्य शान्तिपुष्टिप्रदं शुभम् ॥  
  
श्रीभैरव उवाच ॥  
  
श्रूयतां सम्प्रवक्ष्यामि रहस्यं परमाद्भुतम् ।  
यथातरन्ति मनुजा दुःखो दधि परिप्लुता ॥  
  
अपमृत्युशताक्रान्ता जरादारिद्र्यसंयुता ।  
आधिव्याधिभयोद्विग्ना पापौघैर्विनिपीडिताः ॥  
  
मुच्यन्ते तु यथा सर्वे पूर्वोक्तैर्मारणैः पृये ।  
त्रिविधं तदुपायं तु स्थूलं सूक्ष्मं परं च यत् ॥  
  
१३अ)  
  
स्थूलं च यजनं होमं जप ध्यानं समौद्रकम् ।  
मन्त्राणि सम्पुटादीनि मन्त्रराट् कुरुते भृशम् ॥  
  
सूक्ष्मं चक्राभियोगेन कलानाद्यादयेन च ।  
परं सर्वात्मकं देवं मोक्षदं मृत्युजिद् भवेत् ॥  
  
यदा मृत्युभया घ्रातं कालेन कलितं पृये ।  
दृष्टस्तत्प्रतिघानार्थममृतेशं यजेत् तदा ॥  
  
सर्वश्वेतोपचारेण पूर्वोक्तेन विधानतः ।  
यस्य नामं समुदिश्य पूजयेत् मृत्युजिद् विभुः ॥  
  
मृत्योरुत्तरते शीघ्रं सत्यं मेनानृतं वचः ।  
सितशर्कर या युक्तो घृतक्षीर प्लुतैस्तिलैः ॥  
  
पुण्यदार्विधने वह्नौ कुण्डे वृत्ते त्रिमेखले ।  
महारक्षा विधानेन यस्य नामाङ्कितो हुनेत् ॥  
  
महाशक्तिर्भवेत् क्षिप्रं गतस्यापि यमालयम् ।  
  
१३ब्)  
  
अथवा शर्करायुक्तं पयसा केवलेन तु ।  
होमान्मृत्युञ्जये च्छीघ्रं मृत्युञ्जिन्नात्रसंशयः ॥  
  
सुगन्धघृतहोमेन क्षीरवृक्षमये नले ।  
जुहुयान्नाशयेन्मृत्युं मृत्युजिन्नात्रसंशयः ॥  
  
क्षीरवृक्षसमिद्धो वा ज्वरं नाशयते क्षणात् ।  
तिलतण्डुलमक्षीक आज्यङ्क्षीरसमन्वितम् ॥  
  
एष पञ्चामृतो होम सर्वदुष्ट निवारणम् ।  
गुग्गुलाङ्गुलिकाभिश्च त्र्यक्ताश्च शक्रमात्रया ॥  
  
होमात्पुष्टिर्भवत्याशु क्षीणदेहस्य सुव्रते ।  
यदा व्याधिशा कीर्णा ह्यबलो दृश्यते नरः ॥  
  
तदा तु सम्पुटी कृत्य नामजप्त्वा विमुच्यते ।  
यं यं मन्त्रं जपेद् विद्वानमृतीशेन सम्पुटम् ॥  
  
स तस्य सिद्ध्यते क्षिप्रं भाग्यहीनोपि यो भवेत् ।  
क्षीणगात्रस्य देवेशि भेषजं मन्त्रसम्पुटम् ॥  
  
दीयते तत्क्षणा देवि सपुष्टिं लभते बली ।  
  
१४अ)  
  
हृत्पद्ममध्यगं जीवञ्च्चन्द्रसम्पुटमध्यगम् ।  
साध्यर्णरोषितं कृत्वा मृत्युरुन्तरते भृशम् ॥  
  
साध्यर्ण रोधितं नित्यं ध्यायेद् देहं स योगवित् ।  
सर्वव्याधिविनिर्मुक्तो सभवेन्नात्रसंशयः ॥  
  
क्षीरोदमध्यपद्मस्थम् अमृतोर्मिभिराकुलम् ।  
ऊर्द्ध्वाधः शक्तिरुद्धं तु साध्यर्णसम्पुटीकृतम् ॥  
  
यो ध्यायति सदृष्टात्मा ह्यात्मनस्य परस्य वा ।  
सबाह्याभ्यन्तरं शुभ्रं स्वधापूरितविग्रहणम् ॥  
  
अमुद्विग्नमनायश्च सर्वभोगैः प्रमुच्यते ।  
रोचना कुङ्कुमेनैव क्षीरेण च समन्वितम् ॥  
  
सितपद्मेष्ट पत्रे तु मध्यसाध्यं निरोधितः ।  
सर्वव्याधि पराक्रान्तं चन्द्रमण्डलवेष्टितम् ॥  
  
चतुष्कोणे पराक्रान्तो वज्रभृद्वज्ररोधितः ।  
मुच्यते नात्रसन्देहो सर्वव्याधि प्रपीडितः ॥  
  
षोडशारे महापद्मे षोडशस्वरभूषिते ।  
आद्यन्तमन्त्ररोधेन साध्यनामं विलेखयेत् ॥  
  
जीवान्तं सावमध्यस्थं वर्णान्तान्तेन रक्षितम् ।  
  
१४ब्)  
  
प्रत्यर्णममृतीशेन सम्पुटि त्वानुसर्वतः ।  
मध्ये दलेषु सर्वेषु शशिमण्डलमध्यगम् ॥  
  
बाह्ये तु द्विगुणं पद्मं कादिसान्तं क्रमेण तु ।  
पूर्ववत् तु लिखेन्मन्त्री प्रतिसाध्यर्ण रोधितम् ॥  
  
वर्णे तदनु साध्यस्य नामबाह्येर्कमण्डलम् ।  
पुरन्दर पुरे पश्चात् समन्तात् परिवारयेत् ॥  
  
श्वेतचन्दनयुक्तायां रोचनाक्षीरयुक्तया ।  
लिखित्वा मन्त्रवाजानां कर्पूरक्षोदधूसरम् ॥  
  
महारक्षाविधानं तु सुखसौभाग्यदायकम् ।  
एतच्चक्र महादेवि सितपुष्पैः प्रपूजयेत् ॥  
  
सर्वश्वेतोपचारेण मधुमध्ये निधापयेत् ।  
अनेनैव विधानेन सप्ताहान् मृत्युजिद् भवेत् ॥  
  
राजरक्षाविधानं तु भूभृतामप्रकाशयेत् ।  
सङ्ग्रामकाले वरदम् ऋपुदर्पापहं भवेत् ॥  
  
शिवादिनवतत्वानि प्रत्येकं शशिमण्डले ।  
मध्ये पूर्वादिमीशान्तम् अमृतीशेन मन्त्रवित् ॥  
  
यदा व्याधि शताक्रान्ता अपमृत्युभिरेव च ।  
  
१५अ)  
  
तदा श्वेतोपचारेण पूज्यं क्षीरघृतेन च ॥  
  
तिलैः क्षीरसमिद्भिर्वा होमाच्छान्तिं समश्नुते ।  
एवसम्पूज्य कुम्भे तु सर्वौषधि समन्वितः ॥  
  
सितगर्भमये शुभ्रे रन्नगर्भाम्बुपूरिते ।  
सर्वमङ्गलघोषेण शिरसि ह्यभिषेचयेत् ॥  
  
समुच्यतेन सन्देहो सर्वव्याधि प्रपीडितः ।  
ध्यात्वा परामृतं नित्यं नित्योदितमनामयम् ॥  
  
प्रकृद्यान्तस्सममृतम् अवतार्य पराशिवान् ।  
चतुर्णवामृताधार नवधान च पूरितम् ॥  
  
शतार्द्धक्षोभिता नित्यं षट्पञ्चैक समन्वितम् ।  
अनन्ताधारगम्भीरम् अष्टत्रिंशविभूषितम् ॥  
  
पञ्चभिर्वा प्रसिद्ध्यर्थं पूर्णन्तेन निरुन्तरम् ।  
एवं ध्यानपरो यस्तु सबाह्याभ्यन्तरामृतम् ॥  
  
विक्षोभ्यकलशं मूर्द्ध्नि दैशिको मन्त्र तत्परः ।  
अनुग्रह सदावस्थस्त्वभिषिञ्चेत् प्रयत्नतः ॥  
  
समुच्यतेन सन्देहो संसाराद्दुरति क्रमात् ।  
आयुर्बलं यशः कीर्ति धृतिर्मेधा यशः श्रियः ॥  
  
१५ब्)  
  
सर्वं प्रवर्द्धते यस्य भूभृतोराज्यमुत्तमम् ।  
दुःखान्वितो विदुःखस्तु व्याधिमान्निमुजो भवेत् ॥  
  
बन्ध्यापि लभते पुत्रं कन्या तु पतिमावहेत् ।  
ययत्समीहते कामं तं तं तस्य ध्रुवं भवेत् ॥  
  
अभिषेकस्य माहात्म्यं विधान विहितस्य च ।  
कथितं ते मया देवि पूजनं हितकाम्यया ॥  
  
अन्यशास्त्रोपचारेण सर्वशान्त्यारहो भवेत् ।  
एवं स्थूलविधानं तु सूक्ष्मं चैवाधुना शृणु ॥  
  
इति सर्वस्रोतसङ्ग्रहसारे मृत्युजिदमृतेशविधाने स्थलधिकार षष्ठमः   
पटलः ॥  
ईश्वर उवाच ॥  
  
अतः परं प्रवक्ष्यामि ध्यानं सूक्ष्ममनुत्तमम् ।  
ऋतु षष्ट्य स्वराधारं त्रिलक्षं व्योमपञ्चकम् ॥  
  
ग्रन्थिद्वादशसंयुक्तं शक्तित्रयसमन्वितम् ।  
धामत्रय पथाक्रान्तं नाडित्रयसमन्वितम् ॥  
  
ज्ञात्वा शरीरं सुश्रोणि दशनाडि पथानुगम् ।  
  
१६अ)  
  
द्वासप्तति सहस्रैस्तु सप्तकोट्यार्द्धसंयुतम् ।  
नाडिवृन्दैः समाक्रान्तम् अनले व्याधिभिः कृतम् ॥  
  
सूक्ष्मध्यानामृतेनैव परेणैवोदितेन तु ।  
आप्यायं कुरुते योगी आत्मानोथ परस्य वा ॥  
  
दिव्यदेहस्तु भवति सर्वव्याधिविवर्जितः ।  
यत् स्वरूपं स्वसंवेद्यं स्वस्थस्वव्याप्ति सम्भवम् ॥  
  
स्वोदिता तु पराशक्ति स्वस्था तद्गर्भगः शिवः ।  
तां वद्वेन्मध्यमे प्राणे प्राणापानान्तरे ध्रुवम् ॥  
  
अहं भूत्वा ततो मन्त्रं तत्स्थं तच्चक्रगं ध्रुवम् ।  
स्वोदितेन वरारोहे स्पन्दनं स्पदनेन तु ॥  
  
कृत्वा तदभिमानं तु जन्मस्थाने निधापयेत् ।  
भावभेदेन तत्स्थानाम्मूलाधारे प्रयोजयेत् ॥  
  
नादसूच्याप्रयोगेन वेधयेत् सूक्ष्मयोगतः ।  
आधारः षोडशं भित्वा ग्रन्थिद्वादशकं तथा ॥  
  
मध्यनाडिपथारूढो वेधयेत् परमं ध्रुवम् ।  
तत्प्रविष्टस्तदा भूत्वा तत्समो व्यापकः शिवः ॥  
  
सर्वामयपरित्यागान्निष्कलं क्षोभ्यशक्तितः ।  
  
१६ब्)  
  
पुनराप्यायतेनैव मार्गेण हृदयान्तरम् ।  
तत्र प्रविष्टमात्रस्तु ध्यानालब्धं रसायनम् ॥  
  
विश्राम्या तु भवं प्राप्य तस्मात् स्थानात् प्रवाहयेत् ।  
सर्वं तदमृतं वेगान् सर्वत्रैव निरोधयेत् ॥  
  
अनन्तनाडि भेदेन ह्यनन्तामृतमुत्तमम् ।  
अनन्त ध्यानयोगेन परिपूर्यस्वकम्पुरम् ॥  
  
भुक्त्वा जरामरस्तद्वत् सबाह्याभ्यन्तरं प्रिये ।  
एवं मृत्युजितात् सर्वं सूक्ष्मनादेन पूरितम् ॥  
  
तदासौ सिद्ध्यते क्षिप्रं सत्यं देवि न चान्यथा ।  
जन्मस्थानं समाशृत्य स्पन्दस्थं मध्यमां कलाम् ॥  
  
तत्स्थं कृत्वा तदात्मानं कालाग्निं तु समाश्रयेत् ।  
गत्वा गृहीत विज्ञानं वीर्यं तत्रैव निक्षिपेत् ॥  
  
तद्वीर्यात् परमां शक्तिं क्रियाख्या मध्यमोदिता ।  
विज्ञानेनोर्ध्वतो भिन्ना ग्रन्थिभेदेन चेच्छया ॥  
  
मूलस्पन्दं समाशृत्य त्यक्त्वा बाहु द्वयं ततः ।  
प्रथ?मार्गप्रवाहेन सुषुम्नाख्यं समाश्रयेत् ॥  
  
१७अ)  
  
तदेवाशृत्य विरमेत् तत् सर्वेन्द्रिय गोचरे ।  
तदा प्रत्यस्तमे नैव विज्ञानेनोर्द्धतः क्रमात् ॥  
  
ब्रह्मादि कारणानां तु त्यागं कृत्वा शनैःशनैः ।  
षष्ट्यांशक्तिमतः प्राप्य कुण्डलाख्यां निरोधिकाम् ॥  
  
मायादि ग्रन्थिभेदेन हृद्यादौव्यमपञ्चकम् ।  
जन्ममूले समयाख्या ग्रन्थिजन्मनि पाशतः ॥  
  
ब्रह्माविष्णुस्तथा रुद्र ईश्वरश्च सदाशिवः ।  
कारणस्था तु पञ्चैवं ग्रन्थादौ समुदाहृतम् ॥  
  
इन्दिकाख्या तु या ग्रन्थिर्विमार्गेस्तन्मना तु सा ।  
तदूर्द्ध्वं दीपिका चैव तदूर्धे चैव वै दधी ॥  
  
नादाख्या तु महाग्रन्थि शक्तिग्रन्थिस्त्वतः परम् ।  
ग्रन्थिर्द्वादशकं भित्वा प्रविशेत् परमं शिवम् ॥  
  
ब्रह्माणं च तथा विष्णुं रुद्रं चैवेश्वरस्तथा ।  
सदाशिवं तथा शक्तिं शिवस्थानं प्रभेदयेत् ॥  
  
खमनन्तं तु जन्माख्ये नाभौ व्योम द्वितीयकम् ।  
तृतीयं तु हृदि स्थाने चतुर्थीं चन्द्रमध्यतः ॥  
  
नादाख्यं तु समुद्दिष्टं षट्चक्रमधुनोच्यते ।  
  
१७ब्)  
  
जन्माख्यं नाडिचक्रं तु नाभौ मायाख्यमुत्तमम् ।  
हृदिस्थं योगिचक्रं तु ता ईलुस्थं भेदनं स्मृतम् ॥  
  
विन्दुस्थं भेदचक्रं च नादस्थं शान्तमुच्यते ।  
पूर्वोक्तानि च सर्वाणि ज्ञानशूलेन भेदयेत् ॥  
  
आक्रम्याधार जन्माख्यं तन्मूलं पीडयेच्छनैः ।  
तस्याधारस्य सुश्रोणि पर्यायाच्छृण्वतः परम् ॥  
  
जन्मस्थानं तु कूर्माख्यं कूमाख्यं स्थानपञ्चकम् ।  
मत्स्योदरं तथैवं हि मूलाधारं तदुच्यते ॥  
  
तस्मात् तां खेचराख्यां तु मुद्रां विन्देत योगवित् ।  
मुद्राया तु तदा देवि आत्मा वै मुद्रितो यदा ॥  
  
तदा चोर्ध्वं तु विचरेद्विज्ञाने नोर्ध्वतः क्रमात् ।  
विद्व्याद्भिन्द्यात्परं यावत् स्थानं सुरवरार्चितम् ॥  
  
तस्थानं देवि सम्प्राप्य योगिनी समरसी भवेत् ।  
निष्कलं भावमापन्नो व्यापकः परमः शिवः ॥  
  
एवं भूत्वा समं सर्वं निस्पन्दं सर्वतोदित ।  
ततः प्रवर्तते शक्तिर्लक्षहीना निरामया ॥  
  
१८अ)  
  
इच्छामात्रविनिर्दिष्टा ज्ञानरूपा क्रियात्मिका ।  
एका सा भावभेदेन तस्य भेदेन संस्थिता ॥  
  
खेचरी मुद्रया पूर्य शक्त्यन्तं तत्र सर्वतः ।  
यावच्चनोदितश्चन्द्रस्तावन् शून्यं निरञ्जनम् ॥  
  
भावग्राह्यसमाकीर्णं सर्वावस्थोज्झितं परम् ।  
व्यापकं परमेशानम् अनौपम्य मनामयम् ॥  
  
भवन्ति योगिनस्तत्र तदारूढा वरानने ।  
सा योनिः सर्वदेवानां शक्तीनां व्याप्यसर्वतः ॥  
  
अग्नीषोमात्मिका योनि तस्मात् सर्वं प्रवर्तते ।  
तत्र सङ्ग्रन्थिता मन्त्रा त्राणवन्तो भवन्ति ते ॥  
  
सर्वेषां चैव संहारं तदेव परमं पदम् ।  
तस्मात् प्रवर्तते सृष्टि विक्षोभ्य परमं शिवम् ॥  
  
अनौपम्यामृतं प्राप्य बिन्दुं विक्षोभ्य लीलया ।  
चन्द्रोदयं तथा ख्यातं परमामृतमुत्तमम् ॥  
  
वहलामृतकल्लोल अनन्तं तत्र संस्मरेत् ।  
तस्मात् प्राप्यामृतं शुभ्रं स्वशक्त्या चैव कर्षयेत् ॥  
  
मध्यमार्गेण सुश्रोणि कारणानि प्रभेदयेत् ।  
आप्यायनं प्रकुर्वीत स्थाने स्थानेप्यनुक्रमात् ॥  
  
१८ब्)  
  
यावद्ब्रह्मपदं प्राप्तं तस्मादाप्याययेदधः ।  
जन्मस्थान पदा चैव कालाग्नौ च प्रचक्रमेत् ॥  
  
तदा पूर्यसमतां तु परिपूर्णं स्मरेत् पुनः ।  
सुषुम्नामृतेनाखिलं तु परिपूर्णं विभावयेत् ॥  
  
अनन्त नाडिभिस्तत्र रोमकूपैः समन्ततः ।  
निष्क्राम्य व्यापको भूत्वा खमृतोर्मि भिराकुलम् ॥  
  
अमृतार्णवसंरूढो मज्जन्तममृतार्णवे ।  
तदूर्धे ह्यमृतार्णं तु प्रद्रुतं व्यापकं शिवम् ॥  
  
एवं समरसी भूत्वा ह्यमृतं सर्वतो मुखम् ।  
इच्छाज्ञानक्रियारूपं शिवमात्मस्वकं विभुम् ॥  
  
निरामयमनुप्राप्य स्वानुभूतं विभावयेत् ।  
अमृतेश पदं सूक्ष्मं सम्प्राप्ये वामृती भवेत् ॥  
  
तदासौ ह्यमृती भूत्वा मृत्युजिन्नात्रसंशयः ।  
कालजित् सुभगो वीरो मृत्युस्तस्य न बाधते ॥  
  
कालस्य वञ्चनं सूक्ष्मं मया ते प्रकटीकृतम् ।  
न कस्य चिन्मया ख्यातं त्वदृते भक्तिवत्सले ॥  
  
१९अ)  
  
इति अमृतेशविधाने सूक्ष्मध्यानाधिकारः सप्तमः पटलः ॥  
भगवानुवाच ॥  
  
अथ मृत्युञ्जय नित्यं परचैवाधुनोच्यते ।  
यं प्राप्य न निवर्तन्ते संसारे तृविधे प्रिये ॥  
  
योगी सर्वगतो भाति सर्वदृक् सर्वकृच्छिवः ।  
तमहं कथयिष्यामि यस्मादन्यन्न विद्यते ॥  
  
यं प्राप्यते तन्मयत्वेन भवते ह्यजरामरः ।  
पन्नवाग्वदते नित्यं यन्न दृश्येत चक्षुषा ॥  
  
यन्न संश्रूयते कर्णैर्भासायश्च न जिघ्रति ।  
न चार्द्धं(?) स्वादयते जिह्वा न स्पर्शेत त्वगिन्दृयम् ॥  
  
न चेतसा चिन्तनीयं सर्ववर्ण रसोज्झितम् ।  
सर्ववर्ण रसैर्युक्तमप्रमेयमतीन्द्रियम् ॥  
  
यं प्राप्ययोगिनो देवि भवन्ति ह्यजरामराः ।  
तदभ्यासेन महता वैराग्येन परेण च ॥  
  
रागद्वेषपरित्यागा लोभमोहक्षयात् प्रिये ।  
मदमात्सर्य सन्त्यागान्मानगर्वतमोज्झितान् ॥  
  
लभते शाश्वतो नित्यं शिवमध्ययमुत्तमम् ।  
  
१९ब्)  
  
निमिषोन्मेषमात्रं तु यदि चैलोपलभ्यते ।  
ततः प्रभृति मुक्तोसौ न पुनर्जन्ममाप्नुयात् ॥  
  
अष्टाङ्गेन तु योगेन प्राप्नुयानान्यथा क्वचित् ।  
संसारे विरतिर्नित्यं यमः परमुदाहृतः ॥  
  
भावना तु परे तत्वे नित्यं नियम उच्यते ।  
मध्यमप्राणमाश्रित्य प्राणापानपथान्तरम् ॥  
  
आलंव्यज्ञानशक्तिं च तत्स्थं चैवासनं भवेत् ।  
प्राणादि स्थूल भावं तु त्यक्त्वा सूक्ष्मं पथान्तरम् ॥  
  
सूक्ष्मातीतं तु परमं स्पन्दनं लभ्यते यतः ।  
प्राणायामसमुद्दिष्टो यस्मान्न च्यवते मनः ॥  
  
शब्दादि गुणं वृत्तिर्या चेतसा ह्यनुभूयते ।  
त्यक्त्वा तां परमं धाम प्रविशेत् तत् स्वचेतसा ॥  
  
प्रत्याहारमिति प्रोक्तं भवपाशनिकृन्तनम् ।  
धीर्गुणात्समतिं क्रम्य निर्गुणं चाव्ययं विभु ॥  
  
ध्यात्वा ध्येयं स्वसंवेद्यं ध्यानं तच्च विदुर्बुधाः ।  
धारणा परमात्मानं धार्यते येन सर्वदा ॥  
  
धारणा सा विनिर्दिष्टा भववन्धविनाशनी ।  
  
२०अ)  
  
समस्सर्वेषु भूतेषु आधारं चिन्तविग्रहम् ।  
समाधानमिति प्रोक्तमन्यथा लोकदाम्भिकम् ॥  
  
स्वपरस्थेषु भूतेषु जगत्यस्मिन्समानधीः ।  
शिवोहम द्वितीयोहं समाधिस्स परस्मृत ॥  
  
सम्यक् स्वरूपं संवेद्यं संविद्रूपं स्वभावजम् ।  
स्वसंवेद्यं स्वरूपं च समाधानं परं विदुः ॥  
  
राशिभ्यां विज्जडाभ्यां च विचार्य निपुणं पदम् ।  
यदेवं शाश्वतं रूपं समाधानं तु तं विदुः ॥  
  
एवमष्टाङ्ग योगेन स्वभावस्थं परं ध्रुवम् ।  
दृष्ट्वांवचयते कालं ममृतेशं परं विभुम् ॥  
  
मृत्युजित् स भवेद् देवि न कालः कलयेच्च तम् ।  
तत्त्व षट्तृंश तस्त्यागाद्भूवनानन्त्यवर्जनात् ॥  
  
एकाशीति पदोर्ध्वं वै वर्णपञ्चाशतः परम् ।  
व्यापकं सर्वतन्त्रेषु सर्वेष्वेव हि जीवनम् ॥  
  
अष्टातृंशत्कलोर्ध्वे तु सर्वान्तस्सर्वमध्यगः ।  
आदि मध्यं न चैवान्तं लभ्यते यस्य कस्यचित् ॥  
  
तम प्रमेयमतुलं प्राप्यसर्वं न विद्यते ।  
येनैकेन जगत्सर्वं मरमेयेन पूरितम् ॥  
  
२०ब्)  
  
तं ज्ञात्वा मुच्यते क्षिप्रं घोरात् संसारबन्धनात् ।  
तत्वत्रयविनिर्मुक्तं शाश्वतं ह्यचलं ध्रुवम् ॥  
  
दिव्येन योगमार्गेण दृष्ट्वा भूयो न जायते ।  
सर्वेन्द्रियविनिर्मुक्तं विश्वरूपमनामयम् ॥  
  
परमात्मस्वरूपं तु सर्वोपाधिविवर्जितम् ।  
चैतन्यमात्मनोरूपं सर्वशास्त्रेषु कथ्यते ॥  
  
निर्मलं न भवेद् देवि यावच्छक्त्या न शोधितम् ।  
दीक्षा ज्ञानाग्निना शोध्यमात्मानं चैव निर्मलम् ॥  
  
ये विन्दन्ति न चैवान्यं विन्दन्ति परमं पदम् ।  
तेनात्मोपासकाश्चैव गच्छन्ति परमं शिवम् ॥  
  
यदा तु परमाशक्तिस्सर्वज्ञादिषु गुणान्विता ।  
आपादादि विकासिन्या न विकाम्येति निर्मला ॥  
  
यावन्न निर्मलो ह्यात्मा बद्धः शैवे तदुच्यते ।  
  
२१अ)  
  
यत्रस्थः पुरुषः सर्वं वेत्यतीतमनागतम् ।  
सन्नियम्येन्दृयग्रामं तत्तत्वं शक्तिलक्षणम् ॥  
  
यत्र यत्र भवेदिच्छा ज्ञानं वापि प्रवर्तते ।  
कृयाकृत्य स्वरूपा वा तत्तत्वं शक्ति लक्षणम् ॥  
  
व्यापकस्य सतो देवि चिद्रूपस्यात्मनः शिवान् ।  
प्रसरत्यद्भूतानन्दा सा शक्तिः परमाद्भूता ॥  
  
विप्रसार्यतवात्मानं सर्वज्ञादि गुणैर्गुणी ।  
साभासः कथ्यते देवि शिवः परमकारणः ॥  
  
सर्वज्ञः परितृप्तश्च यश्च बोधो ह्यवादिमान् ।  
स्वतन्त्रो ह्यप्रलुप्तश्च यश्च वानन्तशक्तितः ॥  
  
शक्तिमान् गुणभेदेन सगुणान्विन्दते गुणी ।  
पृथग्भेदविभेदेन नानात्वं विचरेदिह ॥  
  
सर्वाभास इति प्रोक्तो निराभासस्तु कथ्यते ।  
  
२१ब्)  
  
नाहमस्ति न चैदान्यो(?) निराभासो यथा भवेत् ।  
सावस्था परमा प्रोक्ता शिवस्य परमात्मनः ॥  
  
नाहमस्ति न चान्योस्ति ध्येयं चात्र विद्यते ।  
आनन्दपदसंलीनं ज्ञानं समरसी गतम् ॥  
  
नोर्ध्वे ध्यानं प्रयुञ्जीत नाधस्तान्न च मध्यतः ।  
नाग्रतः पृष्ठतः किञ्चित् पार्श्वयोरुभयोरपि ॥  
  
नान्तः शरीरसंस्थं तु न बाह्ये भावयेत् क्वचित् ।  
नाकाशे बध्यते लक्षं नाधो दृष्टिं निवेशयेत् ॥  
  
न चक्षुर्मीलनं किञ्चि न किञ्चि दृष्टि बन्धनम् ।  
अवलम्बं निरालम्बं सावलम्बं न भावयेत् ॥  
  
नन्दृयाणि भूतानि शब्दस्पर्शरसादिना ।  
सर्वं त्यक्त्वा समाधिस्थः केवलन्मयो भवेत् ॥  
  
सावस्था परमा प्रोक्ता शिवस्य परमात्मनः ।  
निराभास पदे तं तु तं प्राप्य विनिवर्तते ॥  
  
एवं भावितमात्मानमात्मनो भावना बलात् ।  
स भवेत् परमं शान्तं शिवमत्यन्त निर्मलम् ॥  
  
तदेक तत्वं सर्व च भवते मृत्युजिच्छिवम् ।  
  
२२अ)  
  
स चामृतीशं परमं तृतीयं पदमुत्तमम् ।  
आख्यातं तव देवेशि किमन्यत् कथयामि ते ॥  
  
एवं मृत्युजितात् सर्वं व्याप्तं ज्ञात्वा विमुच्यते ।  
सर्वकाले तु कालस्य वञ्चनं कथितं पृये ॥  
  
एवं तु त्रिविधं देवि मयाते प्रकटीकृतम् ।  
कालस्य वञ्चनं नाम योगं परमदुर्लभम् ॥  
  
अनेनाभ्यासयोगेन मृत्युजिद्भवते नरः ।  
अनेनैव तु योगेन लोकानुग्रहकाम्यया ॥  
  
मृत्युजिद्भवते योगी सर्वप्राणिषु सर्वदा ।  
एवं मृत्युञ्जयं ख्यातं शाश्वतं परमं ध्रुवम् ॥  
  
अस्मात् परतरं नास्ति सत्यमेतदुदाहृतम् ।  
यत्परामृतरूपं तु त्रिविधं चोदितं मया ॥  
  
तदभ्यासाद् भवे जन्तुरात्मनोपि परस्य वा ।  
अमृतीश समोदेवि मृत्युजिन्नात्रसंशयः ॥  
  
येन येन प्रकारेण यत्र यत्रैव संस्मरेत् ।  
तेन तेन प्रकारेण स योगीकालजिद्भवेत् ॥  
  
यत्र यत्र स्थितो वापि येन येन व्रतेन च ।  
  
२२ब्)  
  
येन येन हि योगेन भावभेदेन सिद्ध्यति ।  
तदेकं बहुधा देवि विध्यातं वै सिद्धिदं भवेत् ॥  
  
द्वैताद्वैते विमिश्रे वा एकवीरेथयामले ।  
सर्वस्सर्वप्रकारेण सर्वथा सिद्धो भवेत् ॥  
  
चिन्तरन्तं यथा लोके चिन्तितार्थ फलप्रदम् ।  
तथैषमन्त्रराजस्तु चिन्तितार्थविधायकः ॥  
  
मन्त्राणां सप्तकोटीनां मालयः परमो बली ।  
भावहीनास्तु ये मन्त्रा शक्तिहीनास्तु कीलिताः ॥  
  
वर्णमात्रविहीनास्तु गुर्वागमनविवर्जिताः ।  
भ्रष्टाम्नायविहीनायेप्यागमोज्झितविघ्निताः ॥  
  
न सिद्ध्यन्ति यथा देवि जप्त्वा यष्ट्वा सहस्रशः ।  
असिद्धा ऋपवो ये च सर्वशङ्काविवर्जिताः ॥  
  
आद्यन्तसम्पुटे नैव साध्यर्णेन तु रोदिताः ।  
मन्त्रेनानेन देवेशि अमृतीशेन दीपिताः ॥  
  
सिद्ध्यन्ति ह्यप्रयत्नेन यष्टाजप्ता न संशयः ।  
ध्याता सर्वप्रदा देवि भवन्तेनानृतं वचः ॥  
  
२३अ)  
  
इति ते सर्वमाख्यातं रहस्यं परमं पृये ॥  
  
  
इति सर्वस्रोतसङ्ग्रहसारे मृत्युजिदमृतीशविधाने कालवञ्चनो नामाष्टमः   
पटलः ॥  
श्रीदेव्युवाच ॥  
  
श्रुतं मया महादेव माहात्म्यं मन्त्रनायकम् ।  
अधुना श्रोतुमिच्छामि यदुक्तं विधुना मम ॥  
  
सर्वागमविधानेन भावभेदेन सिद्धिदम् ।  
वामदक्षिणसिद्धान्त सौरवैष्णववैदिके ॥  
  
यथेष्टसिद्धिदो देवो यथेष्टाचरयोगतः ।  
तदाख्या हि सुरेशान चिन्तारन्तफलोदयम् ॥  
  
भगवानुवाच ॥  
  
शृणु सुन्दरि तत्वेन परमार्थं वदामि ते ।  
अमृतीशविधानेन मृत्युजित् कथितं मया ॥  
  
तदेव परमं देवि शिवं सूक्ष्ममनामयम् ।  
स्वभावतत्समुद्दिष्टं व्यापकं शाश्वतं ध्रुवम् ॥  
  
न तस्य रूपं वर्णं वा परमार्थ वदामि ते ।  
यस्मात् सर्वगतं देवं सर्वागममयं शुभम् ॥  
  
व्यापकं सर्वमन्त्राणां सर्वसि * फलप्रदम् ।  
निर्मलं स्फटिकं यद्वत् तं तु प्रोक्तं सितादिकम् ॥  
  
२३ब्)  
  
प्रतिचिञ्चेतसर्वत्रये नयेन हिरञ्जितः ।  
तत्तदर्शयतीत्येवं नस्त्व? भावेन रञ्जितम् ॥  
  
यथा तथैव देवेशि सर्वागम नियोजितः ।  
फलं ददाति सर्वेषां साधकानां हि सर्वतः ॥  
  
तस्मात् स्रोतः सुसर्वेषु चिन्तामणिरिवोज्वलः ।  
भावभेदेन वै ध्यातस्सर्वकामफलप्रदः ॥  
  
शिवस्सदाशिवश्चैव भैरवस्तुम्बुरुस्तथा ।  
सोमसूर्यस्वरूपेण वह्निरूपधरोविभुः ॥  
  
यतो ज्ञानमयं देवं ज्ञेयं च बहुधा स्थितम् ।  
नियन्त्रितानां बद्धानां त्राणन्तन्नेत्र मुच्यते ॥  
  
मृत्योरुन्तारयेद् यस्मात् मृत्युजितेन बोध्यते ।  
अमृतत्वन्दयत्ये(?) तदमृतीश इति स्मृतः ॥  
  
एवं सर्वगतो देवो बहूरूपो मणिर्यथा ।  
सर्वैचाराधितो देवि स्वसिद्धफलवाञ्छया ॥  
  
सर्वेषां फलदो देव प्रार्थितार्थविधायकः ।  
  
२४अ)  
  
तस्माद्भावानुरूपेण साधकस्साधने स्थितः ।  
येन येनैव भावेन तस्य तत्फलदो भवेत् ॥  
  
यत्सदाशिवरूपेण सदा ध्यायति साधकः ।  
सदाशिव तनुस्तस्य भवते परमेश्वरि ॥  
  
सर्वसाधारणो ह्येष सर्वानुग्रहकारकः ।  
सद्यो वामो ह्यघोरश्च पुरुषेशानविग्रहः ॥  
  
अनेन हृदयादीनिन्यस्तव्यानि वरानने ।  
अनेनैव तु मन्त्रेण स्वासनं परिकल्पयेत् ॥  
  
चन्द्रार्बुदप्रतीकाशं हि माद्रिनिचयोपमम् ।  
पञ्चवक्त्रं विशालाक्षं दशबाहुं त्रिलोचनम् ॥  
  
नागयज्ञोपवीतं तु व्याघ्रचर्माम्बरच्छदम् ।  
बद्धपद्मासनासीनं सितपद्मोपरिस्थितम् ॥  
  
त्रिशूलमुत्पलं वाणमक्षसूत्रं च मुद्गरम् ।  
दक्षिणेषु कारेष्वेवं वामेष्वेवमतः परम् ॥  
  
खेटकादर्षचापोग्रं मातुलुङ्गं कमण्डलुम् ।  
  
२४ब्)  
  
चन्द्रार्द्धमौलिनं देवमापीतं पूर्ववक्त्रतः ।  
दक्षिणं कृष्णन्तीमोग्रं दंष्ट्रालम्बिकृताननम् ॥  
  
कपालमालाभरणं जगत्सन्त्रासकारकम् ।  
पश्चिमं हिमकुन्दाभं वामं रक्तोत्पलं प्रभम् ॥  
  
ऊर्ध्ववक्त्रं महेशानि स्फटिकाभं विचिन्तयेत् ।  
एवं ध्यात्वा तु देवेशं पूजयेद् विधि पूर्वकम् ॥  
  
स्वमूर्तौ स्थण्डिले लिङ्गे जले वा कमलोपरि ।  
ईशानाद्यादि सद्यान्ता स्वदिक्षु प्रतिपूजयेत् ॥  
  
आग्नेय्या हृदादीनि न्यस्त्वा पूज्यान्विधानतः ।  
तदा सिद्ध्यत्य सन्देहः सत्यमेतद् ब्रवीमिते ॥  
  
इति मृत्युजिदमृतीशविधाने सदाशिवाधिकारो नाम नवमः पटलः ॥  
भगवानुवाच ॥  
  
अथेदानीं प्रवक्ष्यामि भैरवागम भेदितम् ।  
भिन्नाञ्जन वयप्रख्यं कल्पान्त दहनात्मकम् ॥  
  
पञ्चवक्त्रं शवारूढं दशबाहुं भयानकम् ।  
क्षपामुखं घोरतरं गर्जं तं भीषणस्वरम् ॥  
  
२५अ)  
  
दंष्ट्राकरालवदनं भृकुटीकुटिले क्षणम् ।  
सिंहचर्मपरीधानं व्यालहारैर्विभूषितम् ॥  
  
कपालमालाभरणं दारितास्यं महातनुम् ।  
गजत्वाघ्राच्चत(?) तनुं शशाङ्ककृतशेखरम् ॥  
  
कपालखट्वाङ्गधरं खड्ग खेटकधारिणम् ।  
पाशाङ्कुशधरं देवं वरदाभय पाणिनम् ॥  
  
वज्रहस्तां महावीरं परश्वायुधपाणिमम् ।  
भैरवं पूजयित्वा तु तस्मात् सङ्गगतां स्मरेत् ॥  
  
प्रलयाग्नि समाकारां लाक्षासिंहरसप्रभाम् ।  
ऊर्ध्वकेशां महाकायां विकरालां सुभीषणाम् ॥  
  
महोदरीं पञ्चवक्त्रां नेत्रत्रयविभूषिता ।  
नखरालां कोटराक्षीं मुण्डमालाविभूषिताम् ॥  
  
भैरवोक्त भुजां देवो भैरवायुधधारिणीम् ।  
इच्छाशक्तिरितिख्यातां स्वच्छन्दोत्सङ्गगामिनीम् ॥  
  
अघोरेश्वरीति विख्याताम्मीदृग्रूपधरां स्मरेत् ॥  
  
सर्वतन्त्रेषु या प्रोक्ता प्रच्छन्ना न स्फुटीकृता ।  
ममाशयो(?) ततो(?) नाभि लक्षितो भुवि दुर्लभः ॥  
  
२५ब्)  
  
व्याधि ग्रहणाद्येषु(?) पद्मनेषु(?) क्षय हेतवे ।  
गोब्राह्मणेषु रक्षार्थं शान्तिपुष्टौ सदा यजेत् ॥  
  
अथवा हेमकुन्देन्दु मुक्ताफलसमद्युतिम् ।  
चन्द्रकोटिसमप्रख्यं स्फटिकाबलसन्निभम् ॥  
  
कल्पान्त दहनप्रख्यं जपाकिंशुकसन्निभम् ।  
सूर्यकोटिसमाकारं रक्तं वा तमनुस्मरेत् ॥  
  
अथवा पद्मरागाभं हरितात्मसमद्युतिम् ।  
इच्छारूपधरं देवमिच्छासिद्धिप्रदायकम् ॥  
  
यादृशे नैव वर्णध्वा साधकस्तु मनुस्मरेत् ।  
तादृशं भवते रूपं तादृक् सिद्धि प्रदं शुभम् ॥  
  
पद्ममध्ये स्थितं ध्याये पूजयेद् विधिना ततः ।  
यथानुरूप नैवेद्य पुष्पधूपा सदै?र्विभुम् ॥  
  
या क्षीरसदृशीं देवीं हरहाससमप्रभाम् ।  
विशुद्धस्फटिकप्रख्यां कुन्देन्दु शशिनिर्मलम् ॥  
  
चतुर्भुजां त्रिनेत्रां तु चक्रैकेन विभूषिताम् ।  
सिताम्बरधरां देवीं सितहारविभूषिताम् ॥  
  
२६अ)  
  
सारङ्गासनसंस्था तु वज्रहस्तां महाबलाम् ।  
पाशाङ्कुशधरीं देवीं घण्टाध्वनि निनादिताम् ॥  
  
पूर्वस्यां दिशि संस्था तु देवदेवस्य सन्मुखम् ।  
ध्यायते यस्तु युक्तात्मा क्षिप्रं सिध्यति साधकः ॥  
  
सूर्यकोटिसमप्रख्यां ज्वलिताग्नि समप्रभम् ।  
सिन्दूरराशिसदृशीं विद्युद्रूपां भयङ्करीम् ॥  
  
त्रिनेत्रां भीमवदनां स्थूलकायां महोदरीम् ।  
लम्बोदरीं लम्बकुचां प्रेतारूढां महाबलाम् ॥  
  
कपालमाला भरणां व्याघ्रचर्मकटिस्थलाम् ।  
गजचर्मोत्तरीयां च मुण्डमालाविभूषिताम् ॥  
  
महोक्लेवविराजदन्तीं भासयन्तीं दिशोम्बरम् ।  
चतुर्भुजैकवक्त्रां तु खड्गखेटकधारिणीम् ॥  
  
कपालखट्वाङ्गधरीं दक्ष दिक्संस्थितां स्मरेत् ।  
कृष्णारुणां महादीप्तां निर्मांसां विकृताननाम् ॥  
  
सुशुस्ककोटराक्षींर एकवक्त्रां चतुर्भुजाम् ।  
त्रिनेत्रां भीमवदनां व्यालहारैर्विभूषितम् ॥  
  
ऊर्ध्वकेशां महाकायां मुण्डमालाविभूषिताम् ।  
  
२६ब्)  
  
स्नायुरज्जु निबद्ध्वाङ्गीं नरचर्मकटिस्थला ।  
व्याघ्रचर्माम्बर धरां खड्गखेटकधारिणीम् ॥  
  
अन्त्रासृङ्मांससम्पूर्णं पिटिकां धारयेत् सदा ।  
त्रोटयन्तीं महान्त्राणि पश्चिमायां दिशि स्मरेत् ॥  
  
कुम्भीरासनसंस्था तु? स? चैवमधुनोच्यते ।  
उष्ट्रग्रीवं गजस्कन्धमश्वकर्णं हुडाननम् ॥  
  
व्याडजङ्घसमाकारं नखावज्रायुधोपमाः ।  
कूर्मपृष्ठं मीनपुच्छं कुम्भीरं परिकीर्तितम् ॥  
  
नीलोत्पलदलश्यामां शरदम्बुदसन्निभाम् ।  
त्रिनेत्रां चैक वक्त्रां च नीलाम्बरविभूषिताम् ॥  
  
सिंहपृष्ठे समारूढां शरचाप करोद्यताम् ।  
शक्तिहस्तां महादेवीं तथा चोत्पलहस्तिका ॥  
  
दिश्युत्तरस्यां देवेशी ध्यातां यष्टां फलप्रदाम् ।  
सिद्धारक्ता तथा शुष्का तथैवोत्पलमालिनी ॥  
  
चतुर्दिक्षु स्थिता ह्येता भैरवापातुगाः प्रिये ।  
विदिक्षु दूत्योदिन्यस्य(?) वह्नादीशं दिगन्ततः ॥  
  
२७अ)  
  
काली चैव कराली च महाकाली तथैव * ।  
भद्रकालीति विख्याता देवी रूपेण संस्थिता ॥  
  
किं त्वेता द्विभुजादेव्य पद्मासनमवस्थिताः ।  
कर्तृका मुण्डधारिण्यः किङ्करा द्वारदेशतः ॥  
  
क्रोधनोवृत्तकश्चैव कर्षणोथ गजाननः ।  
द्विभुजा विकृतास्यास्तु खड्गखेटकपाणयः ॥  
  
शान्त्यर्थे तु सिताः सर्वे रूपं वा कर्मभेदतः ।  
अथातः सम्प्रवक्ष्यामि राजरज्याविधानतः ॥  
  
मन्त्रसम्पुटयोगेन मध्ये नामसमालिखेत् ।  
तद्धर्थि भैरवं देवममृतेशं यजेत् पृये ॥  
  
देव्योदलेषु तेनैव तथैवाद्यन्त्वयोजिताम् ।  
दूत्यस्तथा नियोज्यन्ते मूलमन्त्रेण किं कराः ॥  
  
पद्मबाह्ये सुशुक्लं तु लिखेत्रु?शशिमण्डलम् ।  
चतुष्कोणं ततो बाह्ये वक्तलाञ्छनलाञ्छितम् ॥  
  
रोचना कुङ्कुमेनैव क्षीरेण सितया पिव ।  
लिखित्वा पूजयेच्छान्तौ सर्वश्वेतोपचारतः ॥  
  
यथा तु रूपैर्नैवेद्यैर्घस्मरैर्वलिरासवैः ।  
  
२७ब्)  
  
सितचन्दनसम्मिश्रं कर्पूरक्षोदधूसरम् ।  
साक्षतातन्द्रुलतिलात्सितशर्करया सह ॥  
  
घृतक्षीरसमायुक्तान् होमयेद्यंस्तुयन्तीः(?) ।  
महाशान्तिर्भवेत् क्षिप्रं गृहीतो यदि मृत्युना ॥  
  
इति सर्वस्रोतसङ्ग्रहसारे मृत्युजिदमृतेशविधाने दक्षिणवक्त्राधिकारो नाम   
दशमः पटलः ॥  
भगवानुवाच ॥  
  
अथेदानीं प्रवक्ष्यामि तन्त्रोत्तरमनुत्तमम् ।  
मन्त्रेणानेन यष्टव्यं सर्वसिद्धिफलोदयम् ॥  
  
सर्वोपद्रव शान्त्यर्थमष्टपत्रे कुशेशये ।  
पूर्वोक्तमण्डले देवि मध्ये देवं तु तुम्बुरुम् ॥  
  
दशबाहुं सुराशानं पञ्चवक्त्रं त्रिलोचनम् ।  
सदाशिवेन वपुषा वक्त्रान्येवं प्रकल्पयेत् ॥  
  
तमर्द्धचन्द्रशिरसं राजीवासनसंस्थितम् ।  
हिमकुन्देन्दु धवलं तु दि?नाबलसन्निभम् ॥  
  
नागयज्ञोपवीतं च सर्वभूषण्भूषितम् ।  
सर्वाभरणसंयुक्तं व्याघ्रचर्म कटिस्थलम् ॥  
  
२८अ)  
  
गजचर्मपरीधानं वृषारूढं महाबलम् ।  
खड्गचर्मधरं देवं टङ्ककन्दलभूषितम् ॥  
  
पाशाङ्कुशधरं देवं चक्रहस्ताक्ष सूत्रधृक् ।  
वरदाभयहस्तं च सर्वकिल्विषनाशनम् ॥  
  
चतुर्दिक्षु स्थिता देव्यः पूर्वाद्या दूतयस्तथा ।  
आग्नेयादि विदिक्ष्वेवं किङ्करा द्वारदेशतः ॥  
  
जम्भनी मोहनी चैव सुभगा दुर्भगान्तिमाः ।  
दूतयस्तु समाख्याता किङ्कराः शृणुतः पृये ॥  
  
क्रोधनो नृत्तकश्चैव गजकर्णो महाबलः ।  
सव्यापसव्ये गायत्री सावित्री विनिवेशयेत् ॥  
  
अधोर्ध्वे चाङ्कुशं मायां विन्यसेत् तदनन्तरम् ।  
सर्वाद्येतानि योज्यानि मूलमन्त्रेण सर्वदा ॥  
  
सितरक्तपीतकृष्णा देव्यो वै चतुरानना ।  
चतुर्भुजाः त्रिनेत्रा च टङ्ककन्दलधारिणी ॥  
  
दण्डाश्च सूत्रहस्ताश्च प्रेतोपरिविराजते ।  
जया देवी च विजया वक्त्रवर्णा चतुर्भुजा ॥  
  
चतुवक्त्रास्त्रिनेत्रा च शरकार्मुक धारिणी ।  
  
२८ब्)  
  
खड्गचर्मधरी देवी ह्युल्रो?कोपरिसंस्थिता ।  
जयन्ती पद्मगर्भाश्च चतुर्वस्त्रा चतुर्भुजा ॥  
  
शक्तिघण्टाधरी देवी चर्मपट्टिसधारिणी ।  
अश्वारूढा महादेवी सर्वाभरणभूषिता ॥  
  
अजिता च चतुवक्त्रा कृष्णवर्णा महाबला ।  
चतुर्भुजा त्रिनेत्रा च पाशाङ्कुशधरा तथा ॥  
  
रत्नपात्र गदाहस्ता दिव्यासनसुसंस्थिता ।  
सौवर्णां चरधारिण्यो स्वर्णभूषण भूषिताः ॥  
  
स्वदिक्षुसंस्थिता यष्टा ध्यातासिद्धिफलप्रदा ।  
दूत्यस्तद्रूपधारिण्यो किन्तु वक्त्रैक भूषिताः ॥  
  
द्विभुजाश्च त्रिनेत्राश्च मुण्डकर्तरिभूषिताः ।  
मत्स्यः कूर्मोथमकरोभेकमासां तथासनम् ॥  
  
किङ्कराः खड्गहस्ताश्च द्विभुजाश्चर्मधारिणः ।  
एकवक्त्रास्त्रिनेत्राश्च भृकुटी कुटिलेक्षणाः ॥  
  
सितादि वर्णभेदेन ध्यातासिद्धिप्रदां शुभाम् ।  
गायत्री रक्तवर्णा च वक्त्रैकेन विभूषिता ॥  
  
वद्वपद्मासनासीना ध्यानान्मीलित लोचना ।  
  
२९अ)  
  
सावित्रीसितवर्णेन ध्यानान्तर्गत लोचना ।  
तथैवा वयवा देवी मायाकृष्णा चतुर्भुजा ॥  
  
महापट्टावगूहिन्या सम्पुटाकारयुग्मतः ।  
अङ्कुशं भैरवाकारं पाशाङ्कुशधरं विभुम् ॥  
  
कपालखट्वाङ्गधरं वसासृङ्मांस लम्पटम् ।  
रावङ्क्षीरार्णवं वोर्वी शक्तिमाधारिकां शुभाम् ॥  
  
आसनार्थं प्रयुञ्जीत सर्वशान्त्यर्थसाधकम् ।  
सर्वाण्येतानि वा देवि सुशुक्लाः शान्तिकारकाः ॥  
  
रक्तापीतास्तथा कृष्णा ध्यातव्याः कर्मभेदतः ।  
तद्वत् पूजां प्रकुर्वीत यदासिद्धिफलप्रदाः ॥  
  
अथान्यं सम्प्रवक्ष्यामि चक्रराजं महाबलम् ।  
आद्यन्तसम्पुटे चैव मध्ये नाम समालिखेत् ॥  
  
एवं देव्यश्च दूत्यश्च पूर्ववद् विधिना स्मरेत् ।  
मध्ये दलेषु विदलेष्वन्यतः सर्वतः सुधीः ॥  
  
यथानुरूप नैवेद्यैर्भूरिशान्त्यर्थमात्मनः ।  
अन्यस्य चात्रयोक्तव्यं यष्टव्यं शान्तिकर्मणि ॥  
  
२९ब्)  
  
तिलतण्डुलमध्वाज्य क्षीरशर्करया सह ।  
होमयेत् पूर्ववत् कुण्डे प्रशस्तेन्धन दीपिते ॥  
  
महाशान्तिः प्रजायेत *? मेनानृतं वचः ।  
सर्वरक्षाविधानेस्तु योज्यादेव्यः सुसिद्धिदाः ॥  
  
पङ्क्तिस्था वायजेद् देवीं मध्ये देवं तु तुम्बुरुम् ।  
सर्वश्रेयस्समाप्नोति साधकः संय *? दृयः ॥  
  
अन्यस्य वा प्रयुञ्जानो जयत्यनं संशयः ।  
  
इति सर्वस्रोतसङ्ग्रहसारे मृत्युजिदमृतीशं विधाने उत्तरतन्त्राधिकारे   
एकादशः पटलः ॥  
भगवानुवाच ॥  
  
अथातः सम्प्रवक्ष्यामि कुलाम्नाय निदर्शनम् ।  
यागहोमं जपं कार्यं येन सर्वमवाप्नुयात् ॥  
  
पद्ममध्ये तु सम्पू *? भैरवः पूर्वचोदितः ।  
पूर्वादि दिग्दलान्तस्था ह्यष्टौ देव्य स्वभावतः ॥  
  
ब्रह्म्यादि देवतानां च स्वरूपायुधवाहनाः ।  
ब्राह्मी माहेश्वरी चैव कौमारी वैषणवी तथा ॥  
  
३०अ)  
  
वाराही चैव माहेन्द्री चामुण्डा बहुरूपिणी ।  
ब्रह्मादि बहुरूपान्तं रूपमासां स्ववाहनम् ॥  
  
हंसो वृषो मयूरश्च वैनतेयश्च सीकरः ।  
  
स्वायुधं चैव सर्वासां स्वरूपाङ्कुशभूषिताम् ।  
कपालखट्वाङ्ग धरा वरदा भयहस्तिका ॥  
  
पङ्क्तिस्था वा * जे देवि सर्वाभीष्टफलप्रदा ।  
सर्वेषां चैव शान्त्यर्थं प्राणिनां भूतिमिच्छता ॥  
  
भूरियागेन यष्टव्या यथाकर्मानुरूपतः ।  
विशेषेन तु षष्ट्यव्य भूभृतानां तु दैशिकैः ॥  
  
आसामेव प्रसादेन राज्यं निहतकण्टकम् ।  
भुञ्जते सर्वराजान सुभगा ह्यवनीतले ॥  
  
यस्मादेत जगत्सर्वं देवीनां भावजम् ।  
एता योनि स्वरूपास्तु देवादि जगतः प्रिये ॥  
  
सर्वास्ताः सर्वदुःखौघ हारिण्यः प्राणिनां पृये ।  
रक्षन्ति मातृवच्चैताः पालयन्ति * *? त्सदा ॥  
  
३०ब्)  
  
कोष्ठे वै कार्षिकान्यद्वच्छक्ति रूपं जगत् प्रिये ।  
प्रलयेधारयन्तिस्ससृजन्तीह पुनश्चताः ॥  
  
यद्वच्च कार्षकाः काले बीजवापं प्रकुर्वति ।  
फलार्थं फलदं तद्वद्ब्रह्मकल्पसिसृक्षया ॥  
  
कल्पादौ कल्पमध्यान्ते व्यापयन्ति जगद्धिताः ।  
तस्मात् सर्वप्रयत्नेन शान्त्यर्थं हितकाम्यया ॥  
  
यष्टव्याश्चैव होतव्या ध्यातव्यास्सिद्धिकामतः ।  
सर्वबीजैस्त्रिमधोक्तैस्तिलैर्वा श्रीफलैः शुभैः ॥  
  
पुष्पैर्वा सुप्रशस्तैश्च फलैरन्यैः सुहोमि *? तैः ।  
सर्वसिद्धिप्रदादेव्यः सर्वकामफलप्रदाः ॥  
  
इति सर्वस्रोतसङ्ग्रहसारे मृत्युञ्जिदमृतीशविधाने कुलाम्नायाधिकारो   
द्वादशमः पटलः ॥  
ईश्वर उवाच ॥  
  
एवं वै मन्त्रराजस्य कौलिकं विधिचोदितम् ।  
पुनरन्यं प्रवक्ष्यामि विधानं यत्फलं प्रदम् ॥  
  
नारायणं चतुर्वाहुं पद्मपत्रयते क्षणम् ।  
  
३१अ)  
  
अतसी पुष्पसङ्काशमेकवक्त्रं द्विलोचनम् ।  
शङ्खचक्रगदापद्म सर्वाभरणभूषिणम् ॥  
  
दिव्यांवरधरं देवं दिव्यपुष्पोपशोभितम् ।  
स्फुरन्मुत्त?माणिक्य किङ्किणी जालमण्डितम् ॥  
  
दिव्यकुण्डलधारी च उत्थितं तु सदास्मरेत् ।  
अथवा पक्षिराजस्थं सुश्वेतं तु मनोरमम् ॥  
  
त्रिवक्त्रं सौम्यवदनं वराहरिभूषितम् ।  
भुजैः षट्भिसमायुक्तं वराभयसमन्वितम् ॥  
  
उत्सङ्गे स्प?शृयं ध्यायेत् तद्वर्णायुधधारिणीम् ।  
लावण्यकान्ति सदृशी देवदेवस्य सन्मुखाम् ॥  
  
जयालक्ष्मीस्तथा कीर्माया वैदिग्नता यजेत् ॥  
  
पाशाङ्कुशधरां देवीं वरदाभयपाणिनीम् ।  
देवस्य सन्मुखा ध्याये श्रीवर्णारूपधारिणी ॥  
  
देवस्य सदृशान्यङ्गाष्टद्वर्णायुधधारकाम् ।  
अथवाष्टभुजं देवं पीतवर्णसुशोभनम् ॥  
  
३१ब्)  
  
मेषोपरिस्थितं देवं दिग्वासम्मूर्द्धलिङ्गिनम् ।  
शृङ्गवटा? * *? केन चोयानोव्य?तपाणिनम् ॥  
  
बालरूपं यजे नित्यं क्रीडमानं हि योषिताम् ।  
चतुर्दिक्षु न्यसेद् देवीं दिग्वासास्तु मनोरमाः ॥  
  
कर्पूरी चन्दनी चैव कस्तूरी? कुङ्कुमी तथा ।  
तद्रूपधारिणीं देवीम् इच्छासिद्धिफलप्रदा ॥  
  
बहुनात्रकिमुक्तेन विश्र?भुग्वा सदास्मरेत् ।  
अनेकवक्त्रसङ्घातैरनेकास्त भुजैस्तथा ॥  
  
शयनं वा विवाहस्थं ह्यधे लक्ष्मि युतं तथा ।  
केवलं नरसिंहं वा वाराहं वाथवा स्मरेत् ॥  
  
कपिलाननोपि वा ध्यायेदव्यक्तं वापि निष्कलम् ।  
येन येन प्रकारेण भावभेदेन संस्मरेत् ॥  
  
तस्य तन्मयतां याति इत्याज्ञा पारमेश्वरी ।  
तेजोमयमतोवक्ष्ये येन सिद्धिर्भवेर्नृणाम् ॥  
  
रक्तपद्मनिभाकारं लाक्षारससमप्रभम् ।  
सिन्दूररासिवर्णाभं पद्मरागसमप्रभम् ॥  
  
कुसुम्भरससङ्काशं दाडिमी कुसुमप्रभम् ।  
  
३२अ)  
  
कल्पान्तवह्निसदृशमेकवद्वक्त्रं द्विलोचनम् ।  
चतुर्भुजं महात्मान वरदाभयपाणिकम् ॥  
  
वज्रमेकेन हस्तेन पद्ममेकेन धारयेत् ।  
सप्ताश्च रथमारूढं नागयज्ञोपवीतनम् ॥  
  
रक्तमाल्याम्बरधरं रक्त स्रगनुलेपनम् ।  
अथवाष्टभुजं देवं लोकपालायुधान्वितम् ॥  
  
त्रिवक्त्रं घोरवदनं त्रिनेत्रं विकृताननम् ।  
अश्वोपरिसमारूढं पद्ममध्ये सदायजेत् ॥  
  
हृच्छिरश्च शिखावर्म लोचनास्त्रं प्रपूजयेत् ।  
मध्यपद्मे यजेद् देवं ग्रहाष्टौ तु द्वितीयके ॥  
  
नक्षत्राणि तृतीये तु य *? सङ्ख्यं त्रिभिस्त्रिभिः ।  
दलाग्रे तृतयं पूज्यं लोकपालांस्ततो यजेत् ॥  
  
पञ्चमे पद्मसंस्थाने अस्त्राण्यष्टौ प्रपूजयेत् ।  
केवलं सुत्थितं वापि द्विभुजं रश्मि संयुतम् ॥  
  
विश्वकर्मस्वरूपं वा विश्वकर्ता जगत्पत्तिः ।  
चतुर्भुजं महात्मानं टङ्कपुस्तकधारिणम् ॥  
  
३२ब्)  
  
सादर्षं वामहस्तेन सूत्रं वै दक्षिणेन तु ।  
देवैः सिद्धैश्च गन्धर्वैस्तूयमानं विचिन्तयेत् ॥  
  
स्थले नले जले चैव पर्वताग्रेषु पूजयेत् ।  
यत्र वा रोचते चित्तमिच्छासिद्धिफलप्रदम् ॥  
  
शङ्खकुन्देन्दु धवलं त्रिवक्त्रं रुद्ररूपिणम् ।  
सदाशिवेन रूपेण वृषारूढं विचिन्तयेत् ॥  
  
चतुर्भुजं महात्मानं शूलाभयसमन्वितम् ।  
मातुलुङ्गधरं देवम् अक्षसूत्रधरं प्रभुम् ॥  
  
अथवा बहुबाहुं च नाद्यस्थं चिन्तयेत् प्रभुम् ।  
उमार्द्धधारिणं देवं विष्णुरेवार्द्धधारिणम् ॥  
  
विवाहं च वा ध्यायेत् समीपस्थं प्रपूजयेत् ।  
ब्रह्मा चतुर्मुखः सौम्यो रक्तवर्णः सुलोचनम् ॥  
  
लम्बकूर्चः सुतेजस्कौ हंसारूढश्चतुर्भुजः ।  
दण्डाक्षसूत्रहस्तश्च कमण्डलुभयप्रदः ॥  
  
३३अ)  
  
वेदैश्चतुर्भिः संयुक्तः सर्वसिद्धिफलप्रदः ।  
बुद्धः पद्मासनगतः प्रलंवः श्रुतिवीवरः ॥  
  
पद्माक्षः पद्मचिह्नश्च मणिवद्धो जगद्धितः ।  
समाधिस्थो महायोगी वरदाभयपाणिकः ॥  
  
अक्षसूवधरोदेवः पद्महस्तः सुलोचनः ।  
ध्यात्वा ह्येवं प्रपूज्येतस्त्रीणां मोक्षफलप्रदः ॥  
  
बहुनात्र किमुक्तेन पौनः पुण्येन सुन्दरि ।  
कान्तिकेयश्च कामश्च सोमसूर्यविनायकाः ॥  
  
लोकपालाश्च वै सर्वे ह्यन्येवै देवयोनयः ।  
गारुडे भूततन्त्रे च वाग्विधानेषु पूजयेत् ॥  
  
न्यायारहन्वसाङ्ख्यैश्च वैदिकानां च सर्वशः ।  
यामले एकवीरे च नवके तृकभेदतः ॥  
  
उमार्द्धधारिणे चैव विषुरेवार्द्धधारिणे ।  
  
३३ब्)  
  
तत्समीपस्थ देव्यो वा दुर्गाख्ये विन्ध्यवासिनी ।  
चण्डिकाद्याश्च शुष्काद्याः स्वयम्भुस्ते महेश्वरे ॥  
  
प्राक्प्रतिष्ठितरूपे वा ऋषिर्मनुजयोजिते ।  
आयुधेषु च सर्वेषु विद्यापीठेषु सर्वतः ॥  
  
पातालमन्त्रतन्त्रेषु नागेन्द्रद्रावितेषु च ।  
शक्तयो वाप्यनन्ताश्व मन्त्रेनानेन सुव्रते ॥  
  
विधानेन तु यष्टव्या सर्वसिद्धिफलप्रदाः ।  
भवन्न्त्य वितथं भद्रे सत्यं मेनानृतं वचः ॥  
  
सर्वं साधारणो देवः सर्वसिद्धिफलप्रदः ।  
सर्वेषामेव वर्णानां जीवभूतो यत स्मृतः ॥  
  
प्रतिष्ठा पूजने चैव भद्रपीठार्घपात्रकम् ।  
बाह्यस्थिते सकृत् पूज्ये सकृचन्द्रार्क मूर्तिषु ॥  
  
अग्निसंस्करणे चैव न्यासध्यानादि वाहनैः ।  
विकल्यो नैव कर्तव्यो सर्वसाधारणो यतः ॥  
  
सङ्करत्वं न जायेत तस्माच्छङ्कां परित्यजेत् ।  
सकृजप्तशरीरस्थः सङ्कृज्जप्तोर्घपात्रके ॥  
  
३४अ)  
  
सकृद्धस्तेषु विन्यासो मानसे तु सकृज्जपे ।  
बाह्यस्थितस्सकृत्पूज्यस्सकृचन्द्रार्क मूर्तिषु ॥  
  
सकृहोमे सकृज्जप्ये उदके तु सकृद्यजेत् ।  
सकृत्सकृच्च सर्वत्र पूजयेत् परमेश्वरम् ॥  
  
प्राणायामादिकं क्लेश धारणामुद्रयोगतः ।  
नैवोपयुज्यते ह्यस्य मन्त्रराजस्य सुव्रते ॥  
  
व्यवसायैः प्रकर्तव्यम् अन्यथा नैव सिद्ध्यति ।  
निच्छिद्रं साधकेन्द्रस्य राज्ये राष्ट्रविवृद्धये ॥  
  
इति सर्वस्रोतसङ्ग्रहसारे मृत्युजिदमृतीशविधाने   
सर्वविद्याधिकारस्त्रयोदशमः पटलः ॥  
श्रीदेव्युवाच ॥  
  
यदि देव परत्वेन वर्णितं मन्त्रमुत्तमम् ।  
सर्वेषामेव देवानां देवीनां चैव सर्वतः ॥  
  
हृदयं परमं ह्येष मन्त्रराट्सर्वसिद्धिदम् ।  
किमन्यैर्मन्त्रमुख्यैश्च यष्टैर्जप्तैर्व्रवीहितम् ॥  
  
भगवानुवाच ॥  
  
साधुसाधुमहेशानि पृष्टोहं यत्त्वयानघे ।  
  
३४ब्)  
  
तदहं सम्प्रवक्ष्यामि यत्सारं परमं ध्रुवम् ।  
आसीदिदं शक्तिरूपम् अनौपम्यमनामयम् ॥  
  
शिवं सर्वगतं शुद्धम्मप्रमेयमतीन्द्रियम् ।  
सिसृक्षुच्चेच्छया देवि ज्ञानशक्त्या क्रियात्मकः ॥  
  
प्रथमो ह्येषदेवेशि सर्वज्ञः सर्वगः शिवः ।  
सर्वस्सर्वात्मको देव आदिसृष्टिप्रवर्तकः ॥  
  
ततो तु मन्त्रसृष्टि वै शिवेन परमात्मना ।  
नाना प्रकार रचिता पृथग्भेद व्यवस्थया ॥  
  
यथा तथैव देवेशि सर्वः सर्वात्मकः परः ।  
साधारणो मन्त्रनाथः सर्वेषां चैव वाचकः ॥  
  
यदा तदा हि सर्वेषाम्मात्मरूपो ह्यलेपकः ।  
मन्त्रकोट्यो ह्यसङ्ख्याता व्यक्ताव्यक्ताश्च संस्थिता ॥  
  
सर्वे ते सिद्धिदास्तेन आद्यन्तेन तु रोधिताः ।  
एतत् सम्पुटयोगेन जप्त्वासिद्धिफलप्रदाः ॥  
  
तदर्धं तव सुश्रोणि स्नेहेन प्रकटीकृतम् ।  
रहस्यं परमं सत्यं न श्राव्यं यस्य कस्यचित् ॥  
  
गुप्तः सुसिद्धिदो ह्येष प्रकटः सिद्धिहा भवेत् ।  
  
३५अ)  
  
प्रथमो ह्येष देवेशि सर्वज्ञः सर्वतः शिवः ।  
सर्वः सर्वात्मको देवो आदि सृष्टिकरः प्रभुः ॥  
  
तदेव मन्त्रसृष्टिं वै शिवं वै परमात्मनः ।  
नानाप्रकार रचिता प्रेषन्ते देव्यवस्थिता ॥  
  
तत् तत् तथैव देवेशि सर्वसर्वात्मकं परम् ।  
तस्मात् सुगुप्तं कर्तव्यं सम्प्रदाय मुखागमः ॥  
  
इति मृत्युजिदमृतीशविधाने सर्वाधिकारो नाम चतुर्दशमः पटलः ॥  
भगवानुवाच ॥  
  
अतः परं प्रवक्ष्यामि सर्वरक्षाकरं यथा ।  
मन्त्रनाथं महोग्रं च धूपं रक्षोघ्न चोदितम् ॥  
  
सप्तवाराभिजप्तं तु रक्षोघ्नं यस्य दीयते ।  
शिरस्थं धारयेन्नित्यं सर्वदोषैः प्रमुच्यते ॥  
  
सर्वदैत्य क्षयार्थं तु समुक्तेनैव ब्रह्मणा ।  
सेर्षाणां चैव सर्वेषाम्मभिचारो यथाकृतः ॥  
  
सदा वै सर्षपा प्रोक्ता पाति रक्षति सर्वतः ।  
यदा रक्षांसि सर्वाणि प्राग्विव्रुतहतानि च ॥  
  
मया देवि यदा प्रोक्ता रक्षोघ्ना प्रथिता भुवि ।  
  
३५ब्)  
  
आहवेषु च सर्वेषु दैत्येस्सह सुरोत्तमैः ।  
नियुक्ता दुष्टहन्तारों सिद्ध्यर्थं रिपुनाशनम् ॥  
  
तेषामर्थं यदासिद्धं तदासिद्धार्थकं भुवि ।  
ख्यातं दर्पापहं देवि भूतानां दुष्टचेतसाम् ॥  
  
यदा सर्वेषु भूतेषु भयत्रस्तेष्ट्र? सर्वतः ।  
नैराजनविधानेन नामाङ्कं जुहुयात् पृये ॥  
  
वह्नौ सङ्क्रुद्धमनसा मन्त्री रक्षार्थमुद्यतः ।  
तदा नैराजनं ख्यातं सर्वश्रेयस्करं परम् ॥  
  
सितादि युगभेदेन वर्तते तु ग्रहो बली ।  
शुक्लः सर्वप्रदः ख्यातो रक्ते राज्यविधायकः ॥  
  
पीतोरक्षाकरः प्रोक्तः शत्रुविनाशकृत् ।  
चतुर्युगे तु सर्वत्र पीतकृष्णौ द्वितीयके ॥  
  
राजसर्षपगौराख्यो रूपौ द्वौ तु हितौ प्रिये ।  
यदा मृत्युवशाघ्रातस्सर्वतै तु कृष्णपद्रुतः ॥  
  
तदा तु घृतसंयुक्तं गोक्षीरसितशर्करम् ।  
तिलैविमिश्रितं कृत्वा जुहुयात् सर्वशान्तिदम् ॥  
  
तिलैः कृष्णैः समायुक्तं राजसर्षपमुत्तमम् ।  
  
३६अ)  
  
त्र्यक्ते वै जुहुयात् सम्यक् सर्वशान्ति प्रदं शुभम् ॥  
  
अनेनैवाभिमन्त्रित्वाद्यस्य हस्ते तु दीयते ।  
सौभाग्यमतुलं देवि जयिते(?) द्या?वसंशयः ॥  
  
सप्ताभिमन्त्रितं कृत्वा मन्त्रेनानेन मन्त्रवित् ।  
मूर्ध्नि प्रदापयेद् यस्य सर्वदोषैः समुच्यते ॥  
  
अभिमन्त्र्य तथा धूपं पुष्पं वासांसि वौषधम् ।  
समालभनपानं वा भोजनं वाभिमन्त्रितम् ॥  
  
दीयते(?) यस्य तस्यैव न हिंसन्तितीतिहिंसकाः ।  
दिविदिक्षु क्षिपेद् यस्य रक्षार्थं प्रयतात्मनः ॥  
  
दिवा वा यदि वा रात्रौ सुप्ते वा जाग्रतोपि वा ।  
अवधस्सर्वभूतेषु भुवितिष्ठत्यसौ नरः ॥  
  
राजरक्षाविधानं तु मयैवं प्रकटी कृतम् ।  
तव स्नेहात् प्रशस्तं तु रहस्यं सर्वसिद्धिदम् ॥  
  
नृपाणां नृपपत्नीनां तत्सुतानां द्विजातिषु ।  
आचार्यः कुरुते यस्तु सर्वानुग्रहकारकः ॥  
  
मन्त्रज्ञः साधको वाथ स पूज्यस्सर्वथा प्रभुः ।  
सम्मानैवमनैर्नित्यं(?) दारैर्विविध विस्तरैः ॥  
  
३६ब्)  
  
यथा मन्त्रार्थसंयुक्त स्वाहा होमे फलप्रदः ।  
तथा सर्वेषु कार्येषु दीक्षितो मन्त्रवित्सदा ॥  
  
फलप्रदो भवेत् सम्यक् सर्वशक्ति प्रदः शुभः ।  
सुधा यथा च नागानां पितॄणां च स्वधा यथा ॥  
  
नमस्कारोक्ति देवानां वौषट् शान्तौ प्रशस्यते ।  
मन्त्रज्ञानां तथा नित्यं? दानसन्मानमुत्तमं(?) ॥  
  
फलप्रदं भवत्यासु? सर्वसिद्धि प्रदायकम् ।  
ज्ञानशक्ति स्थिता मन्त्रास्तं ज्ञानं चेतसि स्थितम् ॥  
  
तच्चितं पूजितं तुष्टं सात्विकं भवते सदा ।  
सत्वस्था तु शृयो नित्यं लक्ष्मीस्तत्र प्रवर्द्धते ॥  
  
रजस्तमो विनाशेन मन्त्राः सत्वोदये सदा ।  
सिद्धि प्रदा भवन्त्याशु यतोतीव सुनिर्मलाः ॥  
  
३७अ)   
  
तस्मात् सर्वप्रयत्नेन आज्ञैषा पारमेश्वरी ।  
परिपाल्या प्रयत्नेन सिद्धिमुक्तिर्न दूरतः ॥  
  
अनुत्तर विधानं तु न दद्यात् परदीक्षिते ।  
स्वशिष्ये दीक्षिते दद्यान्नान्यथा सर्वथा प्रिये ॥  
  
इति सर्वस्रोतसङ्ग्रहसारे मृत्युञ्जिदमृतीशविधाने पञ्चदशमः पटलः ॥  
श्रीदेव्युवाच ॥  
  
कथितं देवदेवेन रहस्यं परमाद्भुतम् ।  
सर्वागम मयं देवम् एकवीरं महाबलम् ॥  
  
वामदक्षिणसिद्धान्तं भेदत्रयविभेदितम् ।  
वैष्णवादि समायुक्तं रहस्यं समुदाहृतम् ॥  
  
सर्वदेव मयो ह्येष मृत्युजिद् व्यापकः शिवः ।  
बहुभिः सम्प्रदाद्यैश्च यष्टव्यो भाव भेदतः ॥  
  
नाना कृयोपचारेण नानासिद्धि फलप्रदम् ।  
अधुना श्रोतुमिच्छामि संयम हृदि स्थितम् ॥  
  
३७ब्)  
  
त्वदृते संशयस्यास्य च्छेत्तान ह्युपपद्यते ।  
पृथक्पृथक्समाचारं सर्वं देवेन भाषितम् ॥  
  
कथमस्मिन्समाचारं सामान्यं सर्वतोदितम् ।  
कथमेकेन मन्त्रेण सर्वेसिद्ध्यन्ति पूजिताः ॥  
  
बीजैः कूटैस्तथा पिण्डैर्मालामन्त्रैरनेकशः ।  
वाच्यवाचक भेदेन सर्वसिद्धिफलप्रदम् ॥  
  
कथमेकेन मन्त्रेण पूजनार्हो नरो भवेत् ।  
भवन्तीह सुराः सर्वे स्वावारस्यं प्रभावतः ॥  
  
मानवानां हितार्थाय कारुण्यात् परमेश्वर ।  
कलिमासाद्य सिद्ध्यन्ति मनुजा दुःखमोहिताः ॥  
  
दारिद्र्यानलसन्तप्ता जरामृत्युभयान्विताः ।  
पायैकनिरताः क्रूरास्तपस्सत्य विवर्जिताः ॥  
  
हिंसा पैशुन्य चेतस्का शौचाचार बहिष्कृताः ।  
योगिनी शाकिनीभिश्च डाद्यों डामरिकादिभिः ॥  
  
भूतैर्यक्षैरपस्मारैर्मुद्रिताः प्राणिनो यथा ।  
  
३८अ)  
  
सिद्ध्यन्ति विगता यासास्तथा ब्रूहि महेश्वर ।  
  
श्रीभैरव उवाच ॥  
  
साधु साधु महाभागे यथापृष्टं वदाम्यहम् ।  
भविष्यन्ति महादेवि कलिः कष्टतरं यतः ॥  
  
तदर्थें परमार्थेन मया ते प्रकटी कृतम् ।  
परमाथ परत्वेन मृत्युजित्सर्वतो मुखः ॥  
  
भावभेदेन यष्टव्यो मोक्षसिद्धिं समीहते ।  
यस्मिन् यस्मिन् यदाचारं मयाशस्त्रेषु भाषितम् ॥  
  
स्रोतस्सुतत् तथा कार्यं विशेषाद्याग होमयोः ।  
अन्ये सामान्यतो देवि न सिद्ध्यन्ति कदाचन ॥  
  
किन्तस्मिन्नाधिकारोस्ति त्रिविधे सर्वसिद्धिदे ।  
द्वैताद्वैत विमिश्रे च यष्टं वै सिद्धिदो भवेत् ॥  
  
यस्मात् सर्वगतं देवं विश्वरूपो मणिर्यथा ।  
साधकस्येच्छया यष्टं सिद्धिदं भवते ध्रुवम् ॥  
  
यतः सर्वगतं देवं सर्वंश्वन्तर्गतं विभुम् ।  
तत्सिद्धि मुक्ति दातारं न वर्णाः परमार्थतः ॥  
  
३८ब्)  
  
तस्मात् सर्वं सदा देवि यष्टव्यं भावभेदतः ।  
यागमस्य प्रवक्ष्यामि कृयते तु यथेच्छया ॥  
  
पर्वताग्रे नदीतीरे गवां गोष्ठेथ चत्वरे ।  
वने चोपवने रम्ये देशकालानुरूपतः ॥  
  
सर्वशल्यविनिर्मुक्ते दुष्टसत्वविवर्जिते ।  
पुण्यधर्मे स्वसंवासे पापाचार वहिं कृते ॥  
  
यत्र निन्दा पराः पौरा न दृश्यन्ति कदाचन ।  
यत्र पश्यन्ति ते दुष्टा सङ्कीर्णं सर्वशङ्करैः ॥  
  
तस्मिं यजेन् महामन्त्रं गीतिभिः परिवर्जितम् ।  
गृहे यागः प्रकर्तव्यः आचार्यैस्तत्व दर्शिभिः ॥  
  
सुगुप्तं तु प्रकर्तव्यं विशेषां शान्तिकर्मणि ।  
दीक्षाकाले तु कर्तव्यं मण्डलं यत्र तत्र हि ॥  
  
शान्तौ पुष्टौ प्रयत्नेन सुगुप्तं यजनं ध्रुवम् ।  
यस्माद्विंसापरालोके दृश्यन्ते सिद्धि हिंसकाः ॥  
  
कीलनं चैव मन्त्राणां भेदनं मोहनं तथा ।  
मन्त्र सन्ताडनं चैव जम्भनं स्तम्भनं तथा ॥  
  
रिपु त्वकरणं चान्यं प्रत्यङ्गैरत्वमेव हि ।  
  
३९अ)  
  
सर्वहानि करत्वं च कृयते दुष्टमन्त्रिभिः ।  
एवं दशप्रकारेण प्रपतन्ते हि हिंसकाः ॥  
  
तस्मात् सर्वप्रयत्नेन सुगुप्ते शरणोपरि ।  
स्वगृहे कारयेद्यन्नाद्यागहोमं जपं तथा ॥  
  
अत्यन्त फलं श्रेष्ठ सुगुप्तं मृत्युजित्सदा ।  
मण्डले स्थण्डिले कुम्भे निर्विशं न चेतसा ॥  
  
हर्म्योपरि तथा होमं विशेषाच्छान्ति पुष्टिदम् ।  
न विकल्पोत्र देवेशि विकल्पाद्रौरवं ब्रजेत् ॥  
  
यागं होमं च तत्रैव सर्वसिद्धिफलप्रदम् ।  
तस्करन्तं विजानीयात् सिद्धि हानि करोति यः ॥  
  
नाधिकारी भवेत् सोपि तन्त्रे वै पारमेश्वरे ।  
सर्वतः स भवेद् देवि तत्वविच्चाध्वविद्गुरुम् ॥  
  
एवं व्याप्तिं तु यो वेत्ति परापरविभागशः ।  
सभवेन्मोचकः साक्षान् शिवः परमकारणः ॥  
  
शिवतत्वमविज्ञाय दीक्षादौ कुरुते तु यः ।  
अन्धेनैव यष्टान्धाश्च उभयोश्च भ्रपातिनः ॥  
  
आत्मानं च तथा शिष्यं नीत्वा निरयसङ्कटे ।  
  
३९ब्)  
  
तस्मात् तत्व विदः श्रीमानाचार्यः सर्वगो भवेत् ।  
यावन्न तत्व विच्छ्रेष्ठः कथं कर्माणि कारयेत् ॥  
  
मन्त्रज्ञो ब्रह्मयोगज्ञो परस्यैवात्मनो यथा ।  
यावन्न निर्मलो मन्त्रस्तावत्सिद्धिः कथं भवेत् ॥  
  
निर्मलं तु भवेद् देवि तत्स्था मन्त्राः सुनिर्मलाः ।  
तदुद्भूतास्तत्समाश्च भवन्ते सर्वसिद्धिदा ॥  
  
शिवशक्ति नियोगाच्च मन्त्राणामुदयं शुभम् ।  
सर्वत्र फलदा मन्त्रा यतस्ते च शिवास्मृताः ॥  
  
तस्मात् शिव मयाः सर्वे नित्यानुग्रहकारिणः ।  
शिवश्चाचार्य रूपेण तेन ते फलदा स्मृताः ॥  
  
यावन्न तत्व विन्मन्त्री गुरुं वा साधको पि वा ।  
तावन्न फलदो देवि सत्यमेतद्ब्रवीमिते ॥  
  
अन्यथा भोगसंयुक्तम् आचार्यफलदं न हि ।  
तस्मात् तत्व विदश्रेष्ठः सर्वदा सर्वकर्मसु ॥  
  
तेन यो दीक्षितो जन्तुर्ब्रह्महापि शिवो भवेत् ।  
यत्र यत्र स्थितो देशे यश्चैवं तु विधिं यजेत् ॥  
  
४०अ)  
  
येन येनोपचारेण भवभेदेन येन वा ।  
सामान्येन विशेषेण कौलिकेनाथ सुव्रते ॥  
  
तत्तत्साधयते शीघ्रं यदि देवः सदाशिवः ।  
चतुरश्रे वर्तुले तु हस्तमात्रेधिकेथवा ॥  
  
आचार्यस्येच्छया सर्वं सिध्यन्ति व्याप्ति वेदनाम् ।  
क्रियाशक्तिस्वरूपेण कौण्डिल्या व्याप्ति भेदना ॥  
  
तत् कुण्डं व्यापकं ज्ञात्वा सर्वदस्तु भवेद् गुरुः ।  
यावन्न विन्दते व्याप्ति कुण्डस्यैवात्मनो पि च ॥  
  
साध्यश्चैव पशुश्चैव पाषानां च षडध्ववित् ।  
बालवत् क्रीडते तावत् कार्यं तस्य कथं भवेत् ॥  
  
यः पुनर्वेत्ति चात्मानं शिवशक्ति स्वरूपकम् ।  
ससर्वफलदश्रेष्ठः सकर्ता सर्वगः शिवः ॥  
  
ज्ञानशक्तिमयो वह्नि व्याप्यव्यापक भेदतः ।  
सजाता सर्वकर्ता च मोक्षदः फलदो गुरुः ॥  
  
षडध्वातीतयागं तु यजते यस्तु दैशिकः ।  
मायोदधौ शनोद्भूतं सर्वत्राणकरः शिवः ॥  
  
४०ब्)  
  
अध्वमध्यगतं योगं यः करोत्यविचारतः ।  
नासौ मोचयितुं शक्तः परस्यैवात्मनो पि वा ॥  
  
नैव सिद्धिं तु लभते न कार्य करणे क्षमः ।  
षडध्वाध्वानतो नैव बन्धनं तु मलं स्मृतम् ॥  
  
मायीयाणव कर्मोत्र विसरे बन्धकारणम् ।  
पशुश्चैव न तत्रस्थं शक्तौ वै मोचने गुरुः ॥  
  
अध्वमध्यगताः पाशा प्ररोहन्ति सदात्मनः ।  
तदातीतं परं ज्ञात्वा कोन मुच्येत बन्धनात् ॥  
  
कोपि वा मोक्षदो न स्यात् कस्सिद्धिं लभते सदा ।  
कोन दाता भवेन् मन्त्री कः कार्येन क्षमः पृये ॥  
  
स परः सर्वतो भद्र तं ज्ञात्वा तन्मयो भवेत् ।  
मानोन्मान प्रमानेन विन्दते यो ध्वनेद् गुरुः ॥  
  
शिल्पिवद् भवते दक्षो विचित्राकारकारकः ।  
न मोक्षदस्तु भवते नसौ सिद्धिफलप्रदः ॥  
  
तस्मात् शिव समास्सर्वे द्रष्टव्या तत्ववेदिभिः ।  
  
४१अ)  
  
कार्मी ज्ञानी तथा योगी आचार्यस्त्रिविध स्मृतः ।  
कर्मयोगौ तु स देवेशि ज्ञाने योगफलप्रदः ॥  
  
पृथग्भेदेन दृश्येत ज्ञाना द्वे योग कर्मणा ।  
तस्मादार्य मुख्ये तु ज्ञानवां सर्वदो भवेत् ॥  
  
शिवाश्रयः शिवस्थस्तु शिवशक्ति प्रचोदितः ।  
निर्ममेतजगत्सर्वं शिवरूपो यतस्थितः ॥  
  
इच्छाज्ञानक्रिया युक्तः शिवतत्व विशारदः ।  
यः करोति शिवेच्छा तु ज्ञानव्याप्य व्यवस्थितः ॥  
  
अचिन्त्या मन्त्रशक्तिर्वै परमेश मुखोद्भवा ।  
यव्यत्प्रकुरुते ज्ञानी शिवशक्ति समाश्रयात् ॥  
  
तत्तन्निष्पद्यते तस्य शिवशक्तिप्रभावतः ।  
तस्यैव सम्मुखा मन्त्रा दृष्टप्रत्ययकारिका ॥  
  
शान्तिकादीनि कर्माणि विषभूतग्रहादिषु ।  
क्षणेन कुरुते सर्वं शिवः परमकारणः ॥  
  
तं प्रबोधयते यस्तु ज्ञानयोग बलान्वितः ।  
मन्त्रशक्ति प्रभावेन स दीक्षां दीक्षयेत् पृये ॥  
  
४१ब्)  
  
क्षयन्नयत्यशौ पाशां दद्यादेवं परं पदम् ।  
योजनाद्योजयेत् शक्तिः शिवशक्ति प्रभावतः ॥  
  
तस्यैव सन्मुखा मन्त्रा दृष्टप्रत्ययकारकाः ।  
शान्तिकादीनि कर्माणि विषभूतग्रहादिषु ॥  
  
प्रत्ययस्तस्य भवते दृष्टं नान्यस्य कस्यचित् ।  
गारुडे भूततन्त्रे च वामस्रोते च दक्षिणे ॥  
  
ज्येष्ठे चण्डासि धारे च प्रत्यक्षफलदा क्रिया ।  
अत्यन्तमलिनस्यास्य पुंसो बद्धस्य मायया ॥  
  
कर्मणा भोगसक्तस्य अभिलाषान्वितस्य च ।  
मोक्षं ददाति दीक्षासौ क्रियाज्ञानस्वरूपिणी ॥  
  
तन्मना तु पराशक्ति ज्ञानरूपावधूतिका ।  
सा कृयेत्यभिधीयेत न क्रियावाध्वमध्यगा ॥  
  
योगशक्तिर्ज्ञानशक्तिः सर्वशास्त्रेषु गीयते ।  
सा शक्तिः परमेशस्य शिवस्या शिवहारिणी ॥  
  
बन्धमोक्षकरी पुंसां न स्वतन्त्रा स्वभावतः ।  
अनेनैवा तु मानेन शिवः सर्वप्रदः शुभः ॥  
  
४२अ)  
  
शिवादि गुरुपङ्क्तिर्या रुद्रकोट्यो ह्यनेकशः ।  
आप्तोपदेशमार्गेण पारम्पर्येणसंस्थिता ॥  
  
शिवज्ञानं यतो देवि सर्वै चाप्तागमस्मृतः(?) ।  
ब्रह्मादिस्तं च पर्यन्तं शिवशक्ति समन्वितम् ॥  
  
एवं शक्ति मयं सर्वं जगत्स्थावरजङ्गमम् ।  
शक्तिमान्सर्वकर्माणि कुरुतेनात्रसंशयः ॥  
  
शान्तिकादीनि कर्माणि कर्माण्येवान्यथा न हि ।  
शक्तिहीना न सिद्ध्यन्ते युगकोटिशतैरपि ॥  
  
जपकोटिसहस्रैस्तु होमलक्षैः सुविस्तरैः ।  
तस्मात्सर्वप्रयत्नेन शिवज्ञानं समभ्यसेत् ॥  
  
तदासिद्ध्यन्ति कर्माणि सर्वाण्येतान्यथा न हि ।  
शान्तिकादीनि कर्माणि कुरुतेसौ तदा गुरुः ॥  
  
यागे होमे जपे चैव तथा लेख्य क्रमेण तु ।  
आपदायदिवोत्पना यथोक्तं यागमारभेत् ॥  
  
साध्यनामेन तद्र्वयं सम्भारेण तु सम्भृतः ।  
यागं तु कुरुते यस्य तस्य शान्तिः प्रजायते ॥  
  
४२ब्)  
  
तिलक्षीरघृतेनैव सितशर्करया सह ।  
होमयेद्यस्य नामेन महाशान्तिमवाप्नुयात् ॥  
  
क्षीरवृक्षसमिद्भिस्तु क्षीराक्तैः सुसमाहितः ।  
होमयेद्यस्य नामेन तस्य शान्तिर्भवेध्रुवम् ॥  
  
सुमनाघृतसंयुक्ता होमयेद्यस्य नामतः ।  
तस्य शान्तिर्भवेत् क्षिप्रं नात्रकार्यविचारणा ॥  
  
श्रीकामैः श्रीफलं हुत्वा श्रियामाप्नोति पुष्कलाम् ।  
घृतगुग्गूलुहोमेन पुष्टिर्भवति शाश्वती ॥  
  
मृत्युजित्सम्पुटं कृत्वा साध्यनामं जपेद् यदि ।  
आत्मनो वा परस्यापि मृत्युस्तस्य न बाधते ॥  
  
अष्टपत्रे तु कमले कर्णिकायां निवेशयेत् ।  
साध्यर्णरोधितं नाम ततोर्ध्वं मृत्युजिद् भवेत् ॥  
  
आग्नेयादि विभागेन तलेष्ठङ्गानि विन्यसेत् ।  
द्विरष्टदलसम्पूर्णं बाह्ये तत्कमलं लिखेत् ॥  
  
स्वरशोडशकेनैव पूर्वादौ पूरयेत् तदा ।  
द्वातृंशदलसंयुक्तं तद्बाह्ये पङ्कजं न्यसेत् ॥  
  
४३अ)  
  
कादिसान्त * मेणैव पूर्वादीशानगं क्रमात् ।  
साध्यर्ण रोहिताः सर्वे वर्णाश्चक्र त्रये स्थिताः ॥  
  
सर्वेषामध्यतः सञ्ज्ञा साध्यस्यैव तु रोधयेत् ।  
जीवमध्यगतं नामकर्णिकायां निवेशयेत् ॥  
  
प्राणान्ते कल्पये जीवं प्राणवर्णान्तमध्यगम् ।  
बाह्ये तु मण्डलसौम्यं सुसम्पूर्णं प्रकल्पयेत् ॥  
  
तद्बाह्ये तु पुरं चैन्द्रं वज्रदृग्वज्रभेदितम् ।  
भूर्जपत्रे तु संलिख्य चक्रमेतद्वरानने ॥  
  
सुशुक्ले निर्व्रणेश्लाक्ष्ण रोचना कुङ्कुमेन वा ।  
मलयक्षीरयुक्तेन कर्पूरक्षोदधूसरम् ॥  
  
संवेष्ट्यसितसूत्रेण कर्पासेन नवेन च ।  
मधुमध्ये निधाप्येवं सुगन्धघृतमिश्रितैः ॥  
  
मृद्भाण्डे सन्निधाप्येव सितपुष्पैः प्रपूजयेत् ।  
पायसैर्घृतमिश्रैश्च भक्षैर्नानाविधैस्तथा ॥  
  
मृष्टैर्धूपैपयित्वा पूजयेद्भूतिसम्भृतैः ।  
बाह्ये तु कलशा नष्टौ पूर्वादौ पूजयेत् ततः ॥  
  
सितचन्दनकर्पूरसुधूपोदसंस्रुता ।  
  
४३ब्)  
  
रत्नगर्भाम्बुसम्पूर्णां सर्वौषधिसमन्विताम् ।  
सौवर्णां राजतां ताम्रां मृन्मयां वा सुशोभनाम् ॥  
  
अकालमूलां सुशुभां प्रसस्तां लक्षणान्वितम् ।  
सम्पूज्य तेषां मध्ये तु लोकपाला क्रमेण तु ॥  
  
तेषां शिवाज्ञादा तथा रक्षध्वंसाध्यमुत्तमम् ।  
प्रातर्मध्याह्ने सायाह्ने निशार्द्धे पूजयेत् ततः ॥  
  
सप्तरात्रे व्यतिक्रान्ते मृत्युजिद्भवते नरः ।  
सर्वव्याधिविनिर्मुक्तः सर्वदोषविवर्जितः ॥  
  
सर्वरोगैर्विमुच्येत ज्वरैः सर्वैर्न संशयः ।  
सर्वदुःखपरित्यक्तः ईतिभिः परिवर्जितः ॥  
  
तिष्ठते च नरोभूमौ कञ्चुयुक्तो यथाफणिः ।  
यदि नान्यमनो देवि साधकस्तत्परायणः ॥  
  
जपहोमरतः शान्तः अस्मिन् स्थाने तु तिष्ठति ।  
सत्ववान्धैर्य सम्पन्नो दयादाक्षिण्यसंयुतः ॥  
  
सप्तरात्रे व्यतिक्रान्ते मृतश्चैवानयेद्वलात् ।  
गोभूहिरण्यवस्त्राणि केयूरकटकादिभिः ॥  
  
४४अ)  
  
पूज्योसौ परया भक्त्या शान्तिपुष्टिर्विशेषतः ।  
यस्मात् मन्त्रमयः सोवै शिवः साक्षां तु दैशिकः ॥  
  
तेन पूजितमात्रेण सर्वे मन्त्राः फलप्रदाः ।  
भवत्यवितथं भद्रे सत्यमेतन्नसंशयः ॥  
  
अन्यथा सिद्धिहानिः स्यात् कृतं चैव निरर्थकम् ।  
आचार्यश्चैव साध्यस्य कृत्या(?) चोत्पद्यते भृशम् ॥  
  
तस्मात् सर्वप्रयत्नेन मन्त्रवित् पूजयेद् गुरुः ।  
भवन्ति पूजिता मन्त्रा सर्वसिद्धिफलप्रदाः ॥  
  
इति सर्वस्रोतसङ्ग्रहसारे मृत्युजिदमृतीशविधाने   
व्याप्त्याधिकारः षोडशमः ॥  
भगवानुवाच ॥  
  
अथातः सम्प्रवक्ष्यामि चक्रराजं महाबलम् ।  
पूर्ववत् मध्यतो नाम जीवान्तं कल्पयेत् पृये ॥  
  
प्राणान्ते तु ततः कृत्वा वर्णान्तान्तर्व्यवस्थितम् ।  
अन्तिमं तु ततो बाह्ये तद्बाह्ये मध्यमन्यसेत् ॥  
  
प्रथमा तु ततो बाह्ये कर्णिकायां ततो न्यसेत् ।  
केसरेषु स्वराः योज्या दलेष्वङ्गा पूजयेत् ॥  
  
४४ब्)  
  
बाह्ये तु कलशं लेख्यं कलशो भयमध्यगम् ।  
पूजयेत् पूर्वविधिना जपहोमार्चने रतः ॥  
  
साधयत्य चिरेणैव चिन्तितं नात्रसंशयः ।  
सर्वशान्तिप्रदं चक्रं पुष्टिसौभाग्यदायकम् ॥  
  
आयुर्वीर्यप्रदं पुण्यं ज्वररोगविनाशनम् ।  
परराष्ट्रविभीतानां नृपाणां विजयावहम् ॥  
  
राजस्त्रीणां सुतानां च विप्रादीनां च सर्वशः ।  
रक्षा ह्येषा प्रयोक्तव्या सर्वोपद्रवनाशनी ॥  
  
पण्ड्त्या?चैव लिखेन्नाम अक्षरान्तरितं प्रिये ।  
आद्यं तु मूलमन्त्रं तु वौषड् जाति युत न्यसेत् ॥  
  
पूर्ववत् पूजयेद् भूरि पाशे चैव सिते शुभे ।  
तत्क्षणान् मुच्यते रोगैराघ्रातो यदि मृत्युना ॥  
  
वौषड् जाति युतं मन्त्रं दिक्ष्वष्टौ सुलिखेसिते ।  
भूर्जवल्कलके रम्ये मध्ये नामं तु पूर्ववत् ॥  
  
रक्षापदसमायुक्तं तद्बाह्ये शशिमण्डले ।  
मन्त्रान्तं वर्णममृतं कलाषोडशसंयुतम् ॥  
  
ताडिर्मण्डलमापूर्य बाह्ये तु कमलं न्यसेत् ।  
  
४५अ)  
  
तद्बाह्ये चन्द्रसूर्ये तु पुरन्दरपुरे स्थितौ ।  
रोचना कुङ्कुमेनैव क्षीरशर्करया लिखेत् ॥  
  
पूजयित्वा विधानेन पूर्ववंशान्त्यतस्थितः ।  
राजरक्ता तु वै प्रोक्ता सर्वोपद्रवनाशनी ॥  
  
राजरक्षाविधानं तु होमये क्षीरसंयुतम् ।  
सितशर्करसंयुक्तम् सुगन्धघृतसंयुतम् ॥  
  
क्षीरवृक्षेन्धने वह्नौ तिलैः शान्तिर्भवेद्ध्रुवम् ।  
यदासौ मृत्युना प्रातं कालेन कलिता नराः ॥  
  
यष्ट्वा तु पूर्ववद् यागं मण्डलं तु यथोदितम् ।  
कर्तव्यं द्रव्यसम्भारैः सम्भृतो मृत्युनाशनः ॥  
  
मृत्युरुन्तरते शीघ्रं मन्त्रस्यास्य प्रभावतः ।  
तदेव भूर्जपत्रे तु सितशर्करया सह ॥  
  
क्षीरेण रोचना युक्तं कुङ्कुमेन च्युतं लिखेत् ।  
रुक्मकुम्भे तु मध्वाक्ते स्थापयेत् तु सुगोपितम् ॥  
  
तदूर्ध्वे तु द्वितीयं तु क्षीरपूर्णसुशोभनम् ।  
स्रवन्तममृतं ध्यात्वा स्थापयेत् पुष्टि कामतः ॥  
  
४५ब्)  
  
सप्तरात्रप्रयोगेन मृत्युजिद् भवते नरः ।  
क्षीणकायो भवेत् पूर्णं पक्षान्ते तु यथा शशी ॥  
  
न मृत्युवशगः सौरै सत्यं मेनान्नृतंवचः ।  
साध्यर्णरोधितं नाम रक्षापदसमन्वितम् ॥  
  
मध्ये संयोजयेत् साध्यं पूर्ववच्चामृतीकृतम् ।  
तदात्मानं तु संवेष्ट्य वारुणेन तु वै पुनः ॥  
  
कलाशेषेण तद्बाह्ये सम्पूर्णेन तु वेष्टयेत् ।  
पुरन्दरं ततो बाह्ये द्वाचतुर्दिक्षु गोचरे ॥  
  
तन्मण्डलान्ते योज्येत वक्त्रसम्पुटमध्यगम् ।  
रक्षितं चामृतीशेन न तस्य भयदं क्वचित् ॥  
  
भवति योगिनी भूतरक्षराक्षसहिंसकैः ।  
ब्रह्मराक्षसकाः सर्वे डाव्योडामरिकास्तथा ॥  
  
तेषां वै रक्षणार्थं तु यागरक्षासुशोभने ।  
कुम्भान्तस्थं लिखेन्नाम तं स्थाप्य कमलोपरि ॥  
  
अधोमुखं ततो पुष्टिकमलं पूर्ववल्लिखेत् ।  
तत्कर्णिकस्थं विमलम् अधोवक्त्रं प्रयोगतः ॥  
  
स्रवमानं ततो ध्यायेदमृतं सर्वतो मुखम् ।  
  
४६अ)  
  
अमृतीशङ्करं धेनु प्रविष्टं तु विभावयेत् ।  
हृदिस्थं तत्प्रविष्टं तु सर्वनाड्यः प्रपूरयेत् ॥  
  
तत्क्षणाद् भवते पुष्टि क्षीणकायश्च यो नरः ।  
पङ्क्त्या तु वै लिखेन् मन्त्रं प्रत्येकं वर्णमध्यगम् ॥  
  
नामं साध्यस्य वै लेख्यं दिग्विदिङ्मृत्युजिल्लिखेत् ।  
पूर्ववत् कमलं लिख्य षडङ्गं पूर्ववत् प्रिये ॥  
  
संयोज्य पूजयेत् शक्त्या यथाविभवविस्तरम् ।  
सर्वश्वेतोपचारेण सर्वदुःखनिवर्हणम् ॥  
  
भवते मन्त्रमुख्यैस्तु नात्रकार्यविचारणा ।  
  
इति सर्वस्रोतसङ्ग्रहसारे मृत्युजिदमृतीशविधाने यन्त्राधिकारो नाम   
सप्तदशमः पटलः ॥  
श्रीदेव्युवाच ॥  
  
भगवं देवदेवेश सर्वसत्वं हितेरत ।  
व्रातास्त्वं तु सुरेशान सर्वानुग्रहकारक ॥  
  
उक्तं त्वया महेशान व्याप्ति मन्त्रेषु चाध्वनः ।  
आख्या हि मे जगन्नाथ यदि तुष्टोसिते प्रभुः ॥  
  
४६ब्)  
  
मन्त्राणां कीलनादौ तु योजनं सूचितं प्रभुम् ।  
नाख्यातं देवदेवेश यथायोज्यन्ति साधकाः ॥  
  
चूर्णलोपाञ्जनादीनि कुहिकानि तु यानि हि ।  
यथा मन्त्रस्तथा जप्यै ध्यानधारणयोरपि ॥  
  
अन्येन मुक्तदोषेस्तु विषादिगरसम्भवे ।  
योजितं मन्त्रराजानं कथं ज्ञास्यन्ति दैशिकाः ॥  
  
परदेहे स्वदेहे वा लक्षणैः कैश्चि दृश्यते ।  
दृसंहिति कुतः कार्यं रक्षाया परमेश्वर ॥  
  
ईश्वर उवाच ॥  
  
यो विन्द्यात् समिदं ज्ञानं सर्वकृत् साधकोत्तमः ।  
परप्रयुक्तमन्त्रस्य लक्षणं सुरसुन्दरि ॥  
  
रागद्वेषाभिभूतं तु अपिमानश्च योगिनः ।  
कार्यार्थं राजकार्ये वा परिभूतं यतस्ततः ॥  
  
योजयेत् मन्त्रराजानं येन यत् सविभास्सदा ।  
सेविते मन्त्रनाथेन त्रैलोक्यं हस्तगं भवेत् ॥  
  
किं पुनर्मानुषे लोके वश्याकर्षणमारणम् ।  
करोति लीलया पूर्वं मन्त्रराजप्रभावतः ॥  
  
४७अ)  
  
ध्यानेन मन्त्रयुक्तेन तथा लेख्य क्रमेण च ।  
होमेन लोहचूर्णैश्च तथा सङ्क्रमणौषधैः ॥  
  
विवादिगव(?) दोषैश्च खानपान विलेपनैः ।  
एकान्ते निर्जने रात्रौ निःशब्दे तु वनेपि वा ॥  
  
पूजयेद् देवदेवेशं महाभैरव रूपिणम् ।  
महासंहारसंयुक्तं नैवेद्यैर्विविधैस्तथा ॥  
  
पानैश्च विविधैश्चैव धूपदीपानुलेपनैः ।  
वस्याग्रतस्थितो मन्त्री ध्यायेद् भैरव रूपिणम् ॥  
  
महाकरालवदनं दंष्ट्रानं विकृताननम् ।  
उर्ध्वदृष्टि विरूपाक्षिं महाश्मश्रु भ्यानकम् ॥  
  
आयुधैर्विविधैश्चैव नानाप्रहरणोद्यतम् ।  
ग्रसमानं हि भूतानां कालरूपे स्वरूपतः ॥  
  
ध्यानयुक्तं महामन्त्रं योजद्येद्वृद्धि(?) मध्यतः ।  
महामन्त्रवरङ्घोरं वर्णरूपं विचिन्तयेत् ॥  
  
भ्रममानं देहमध्ये अक्षरामन्त्रनायके ।  
द्रूतास्ते हेमवत् तत्र वह्निरूप विचिन्तयेत् ॥  
  
भ्रममानं देहमध्ये अक्षरामन्त्रनायके ।  
  
४७ब्)  
  
द्रुतास्ते हेमवत् तत्र वह्निरूपं विचिन्तयेत् ।  
ताम्रवद्रसरूपं तु हृदिस्था परिकल्पयेत् ॥  
  
सुस्वरूपं भवेत् तत्र तत्रान्तः कारणं क्षिपेत् ।  
शक्तिर्मायाधिकास्तेषा एकभावं विकल्पयेत् ॥  
  
वीजाङ्कुरवशेकं तु महानन्दं प्रवर्तयेत् ।  
अनन्ताशक्ति सङ्क्षोभा च(?) कुरेव(?) समुत्थिता ॥  
  
प्रज्वलन्तं तृशूलं तु ध्यायमानं स्वशक्तितः ।  
निष्क्रान्तं कनिकाभासं स्फुरज्वाला बलायुतम् ॥  
  
सुवक्त्र यन्त्रमार्गेण प्रेरितं शक्ति वेगतः ।  
सव्यस्य वक्त्ररन्ध्रेण प्रविशन्तं विचिन्तयेत् ॥  
  
दीप्तहाटकवर्णाभं वह्निज्वालासमायुतम् ।  
स्फुरन्तं वायुवेगेन ध्यायमानं महाबलम् ॥  
  
चित्तशक्त्या तु देवेशि मृत्युरूपेण चोदितः ।  
ततः सङ्क्षोभितं शूलं पतितं हृदिमध्यगः ॥  
  
तेनाक्रान्तस्तु मन्त्रेण तीव्रं हृत्पद्ममध्यगः ।  
आयुधैः प्रेतसत्यस्य नानाप्रहरणोद्यतैः ॥  
  
४८अ)  
  
इति ध्यायेन्महाक्रूरात् पतितोसौ ममाग्रतः ।  
शूलेन सम्पुटी भूतं गृहीतं परिचिन्तयेत् ॥  
  
चैतन्यं ग्राहयेत् तत्र साध्य हृन्मध्यसंस्थितम् ।  
स्वशक्त्योच्चारयेद्वेगाद्ध्यानं मन्त्रप्रयोगतः ॥  
  
नीयते सममासीध्ये मन्त्रस्यास्य प्रभावतः ।  
शरीरविंवशी भूत नानामन्त्रप्रयोगतः ॥  
  
इति ध्यानपरो यस्तु सप्ताहान्मारयेतसः ।  
मृयते नात्रसन्देहो यदि साक्षात् पुरन्दरः ॥  
  
सप्तरात्र प्रयोगेन देविनास्त्यत्रसंशयः ।  
अथवामरणं नेच्छेत् प्रविशेतस्ववक्त्रतः ॥  
  
साध्यचिन्तं समाध्याय सततो ह्यधिमध्यतः ।  
साध्यामृत महोघे सिञ्चमानं हृदिस्थितः ॥  
  
अनेनैव प्रयोगेन आकर्षे तृदशान्वलान् ।  
संहृतः सर्ववीरैश्च का कथा मनुजेषु च ॥  
  
स्वराज्यं स्वधनं चैव स्वदारात् स्वसुतं तथा ।  
ददन्ति मन्त्रिणे सर्वम् आकृश्या मन्त्र तेजसा ॥  
  
४८ब्)  
  
ऋपून्दासत्वमायान्ति क्लिन्न योन्यस्तथाम्बु या ।  
पूर्ववत् सम्प्रयोक्तव्यं त्रिशूलं साध्यविग्रहे ॥  
  
तत्रस्थं चिन्तयेत् साध्यं चाल्पमानं मुहुर्मुहुः ।  
स्वस्थानात् प्लाव्यते वेगान्नीतः कल्पान्त वायुना ॥  
  
उच्चाटयति तत्साध्यं मेरु मध्यादि संस्थितः ।  
अनेनैव प्रयोगेन प्रीति विद्वेषलक्षणम् ॥  
  
निष्क्रान्तं तद्विधा चिन्त्य उभौ तेषां प्रपूजयेत् ।  
उच्चारण प्रयोगेन विमुक्ता यान्ति वेगतः ॥  
  
विद्वेषे दहनं लक्ष्मी किं पुनर्मनुजा भुवि ।  
एवमेवान्व योगेन प्रविष्टः साध्यविग्रहे ॥  
  
तत्रस्थं देवदेवेशं चिच्चेतनसमन्वितम् ।  
आक्रम्य हृदयं तिष्ठेत् पिबे द्रव्य गमं क्रमात् ॥  
  
द्रावयेत् परदेहं तु सूर्यवद्विसमन्वितम् ।  
प्रत्येकं द्रावयेद् द्रव्यं पूरयित्वा स्वविग्रहम् ॥  
  
आपूर्य देहं सकलं चन्द्रवत् तिष्ठते ततः ।  
क्षीणं साध्यं विचिन्त्यं च सर्वक्षीणं स्वविग्रहम् ॥  
  
४९अ)  
  
किञ्चित्काले तु तिष्ठेत यावत् पूर्वं निरन्तरम् ।  
वेगेनागच्छते पूर्णं प्रविशत् स हृदान्तरे ॥  
  
अमृतात् प्लव्यमात्मानं देवेशं तत्र पूजयेत् ।  
तैर्द्रव्यैरमृती भूतं परिपूर्णं प्रकल्पयेत् ॥  
  
सप्ताहाभ्यासयोगेन आनयेन्निर्विकल्पतः ।  
ब्रह्मविष्केश्वराद्यैस्तु रक्षितं यदि नित्यशः ॥  
  
अनेनैव प्रयोगेन हृदि चिन्तं करिष्यति ।  
उन्मत्तः क्रियते वापि स्तम्भितं वा प्रकल्पयेत् ॥  
  
मूको वा तिष्ठते साग्र्य ग्राहयेद् वा यदिच्छया ।  
ज्वरभूतविशादिभ्यो व्याधिशोकभयावहम् ॥  
  
शूलमुन्मेलदुःखैश्च नानाव्याधिशतैरपि ।  
यादृशं चेच्छते साध्यं तादृशं कृयते बला ॥  
  
अनेनैव प्रयोगेन साध्यं वा ग्राहयेद् विषैः ।  
नागैश्च दस्युभिस्साध्यै सप्ताहान्नात्रसंशयः ॥  
  
ततः प्रभृति साध्यस्य दुःखशोकाश्च जायते ।  
अनुत्साहं ततो द्वेगं बन्धुपुत्रक्षयान्वितः ॥  
  
४९ब्)  
  
दाराम्भृत्यांस्तथा भ्रातॄं प्रजा सर्वं च यौवनम् ।  
नोच्यते क्रमशस्साध्यो दुःस्वप्नं पश्यते सदा ॥  
  
अतिक्लेश सहो नेह(?) वचिन्तो भवते क्वचित् ।  
अनुच्छाहमनाश्चासो भवत्रासं च जिह्मकम् ॥  
  
कार्यहानिं राजभयं विदेशगमनं तथा ।  
दुःखितं राज्यभ्रंशं वा देशादेश परिभ्रमम् ॥  
  
एवमादि सहस्रैश्च दुःखदोषैः समन्वितम् ।  
तिष्ठते च परो भूमौ व्यभिचारे कृते सति ॥  
  
अथवा होमयेत् साध्यं फलं द्रव्यं तथौषधम् ।  
खदिराग्नौ कण्टकैश्च चित्यग्नौ वापि होमयेत् ॥  
  
कार्या तु सारहोमैर्वा तुषाङ्गारसमन्वितैः ।  
पुष्पकं कणकैर्वापि महाफल्गुषमेव वा ॥  
  
कृष्णाञ्जसम्भवं कार्यं होमसिद्ध्यानुसारतः ।  
तदद्भावात् प्रकुर्वीत फलैः सद्यैस्तृकण्टकैः ॥  
  
रक्तास्तु कुसुमान्वश्ये उच्चाटे कृष्णवर्णकम् ।  
  
५०अ)  
  
मरणे कण्टकैर्युक्ता विद्वेषे गन्धदूषिता ।  
उच्चाटे कटु तैलोक्ता आकर्षे घृतसंयुताम् ॥  
  
का कस्य संयुतं कृत्वा मारणे कुसुमं हुनेत् ।  
विद्वेषे कटु तैलैश्च लवणेन हुतौ यजेत् ॥  
  
एवमेव फलं हुत्वा बीजांश्च विविधा क्रमात् ।  
करोति विविधं च्छिद्रं साधको दुष्टहिंसकात् ॥  
  
अथवा लेखयेद्वापि नानामन्त्रप्रयोगतः ।  
मन्त्रनाथेन देवेशि साध्यनामं विदर्भितम् ॥  
  
अनलां कायेथेच्छासौ साध्यार्णेषु नियोजयेत् ।  
आग्नेय्यं मण्डलान्तस्थं वायुमण्डलवेष्टितम् ॥  
  
ज्वलन्तं चिन्तयेत् साध्यं दिनानां सप्तकं यदि ।  
तत्क्षणानां जायते दाघं यदि शक्रसमो भवेत् ॥  
  
मन्त्रराजं निवद्व्येतस्मरेण पटमध्यगम् ।  
श्मशानाङ्गारके लिख्य विषरक्तान्वितेन तु ॥  
  
यस्य नामं वरारोहे हूं फट्कारं विदर्भितम् ।  
मारयेत् तत्क्षणावेगात् करजातिसमन्वितम् ॥  
  
५०ब्)  
  
मृयते सप्तरात्रेण अथ शत्रु भयं भवेत् ।  
मन्त्रनाथ महादेवि अधोर्ध प्राक् स्वसंस्थितम् ॥  
  
साध्यनामदेवेशि कार्यत्वं शपदे लिखेत् ।  
विगतं श्रेयमाप्नोति मानुश्रीयस्य या भवेत् ॥  
  
तृरक्षमवमाने तु यन्नामं तु समालिखेत् ।  
यकाराद्यन्त संरुद्धम्मतः फट् स्त्रितयान्वितम् ॥  
  
प्रेत स्थाने निधाप्येवं भैरवं तत्र पूजयेत् ।  
अर्कपुष्पैर्वरारोहे तद्दिशाभिमुखस्थितः ॥  
  
तमुच्चाटयते क्षिप्रं विद्वेशो भव जायते ।  
नियोग भवदे ह्येष मातामित्रो यदि भीवन् ॥  
  
पञ्चागेन पिशाचस्य क्रुद्धराजवसानकम् ।  
नाम्ना समालिखेद् यस्य उन्मत्तं ज्वरदाघ कृत् ॥  
  
काकोलूकस्य पक्षाणि खरोष्ट्रं मूत्रमृत्तिका ।  
कृत्वा पतिकृतं कार्यं काकरक्तेन लेखयेत् ॥  
  
काकोलूकस्य पक्षाणि गुदयाता विनिक्षिपेत् ।  
  
५१अ)  
  
चतुष्पथे निखने श्मशानाग्निं ततोपरि ।  
प्रज्वाल्य होमयेत् प्राज्ञः काकपक्षांश्च सुव्रते ॥  
  
उद्भ्रान्तपत्रसहिता खरमूत्रेण भाविता ।  
यस्य नामं समुद्दिश्य यकाराद्यं तु रोधितम् ॥  
  
मन्त्रावसाने विन्यस्यस्तं विसर्गान्तं विचारयेत् ।  
भ्रमते काकवत् पृथ्वी शत्रुव्याधि प्रपीडितम् ॥  
  
पिष्ट्याकं निम्बपत्राणि मृतकेश तुषानि च ।  
शत्रोः प्रतिकृतिं कुर्यादर्कपुष्पैस्तु वेष्टयेत् ॥  
  
श्मशाने निखने तत्र वह्नेः प्रज्वाल्य चोपरि ।  
पुष्पैर्विभीततरुजैर्यस्य नाम्ना तु होमयेत् ॥  
  
विद्वेषो भवते शत्रुः कामदेव समोपि यः ।  
अथ चेन्मारयेत् क्षिप्रं शत्रु वै निश्चितात्मनः ॥  
  
अपकारशतैर्युक्तौ कृतघ्नो दुष्ट चेतसः ।  
कपाल द्वितयं ग्राह्यं नामं शत्रो समालिखेत् ॥  
  
कपालहस्तकस्तत्र विषाङ्गारेण भावितः ।  
रुधिरेण समायुक्तं फट्कारान्त विदर्भितः ॥  
  
५१ब्)  
  
महापितृवनं गत्वा भैरवं पूजयेत् ततः ।  
कृष्णमाल्योपहारैस्तु ततः कर्मसमारभेत् ॥  
  
विज्ञप्तं देवदेवेश शत्रुमेवं निपातयेत् ।  
अनुज्ञातस्तु देवेशिं गृहीत्वा तु शिरो द्वयम् ॥  
  
तत्र गत्वा महादेवि कपालासनसंस्थितः ।  
तत्रस्थो रूपवर्णस्तु दक्षिणाभिमुख स्थितः ॥  
  
आत्मानं भैरवं रूपं ध्यात्वा घोरं स्वभीषणम् ।  
क्रूद्धः समुच्चरेन् मन्त्रं विलोमेन महामतिः ॥  
  
हूं फट् स्वमुच्चार्य काद्यश्चास्फालयेद्भृशम् ।  
खण्डश * *? तो यावत् तावच्छत्रुः प्रनश्यते ॥  
  
सप्तरात्रेण देवेशि प्रयोगस्त्व निवर्तकः ।  
अन्ये शतसहस्राणि अन्यकालोच्छितानि तु ॥  
  
प्रयोगानि करोत्येशः पूजितो मन्त्रनायकम् ।  
स्थावरं जङ्गमं चैव योगजं शङ्कयापि वा ॥  
  
कृत्त्रिमं वा प्रकुर्वीत सच्चिन्तं प्राणहानिकम् ।  
मूत्रं रक्तं तथा केशं वलास्थिं वानसीषु च ॥  
  
५२अ)  
  
गोस्थिष्यास्थिभृगालांस्थि तथा मेषाविलोचनम् ।  
गोधूम हाटके युक्तो गृध्रवृष्ट्या च लेपयेत् ॥  
  
भक्षैपानै प्रदातव्या यागं कृत्वा सुपूजितम् ।  
स्नाने विलेपने धूपे गन्धवस्त्रे तथौषधे ॥  
  
मृयते नात्रसन्देहं तृसप्तेन समो यदि ।  
वनकामाषमुद्गाणि अपानेन विनिर्गता ॥  
  
धान्यं शृतं तथा रक्तं स्त्रीरक्तं निर्मलं तथा ।  
मूलं रक्तं तथा केशं लाला चैव वरानने ॥  
  
मूत्रं जारीकृताह्वावनागेन्द्रमदसंयुता ।  
मोहनी विष्णुक्रान्ता च धात्री चैवकतस्थिता ॥  
  
पुष्यरिक्षे तु युञ्जीत गर्वितानां यशस्विनि ।  
भक्षेपानेषु दातव्यं यावदायुर्वशी भवेत् ॥  
  
इति सङ्क्षेपतः प्रोक्तं प्रयुक्तं मन्त्रनायकम् ।  
करोति विविधा वाधां पूर्वसेवा यदा कृता ॥  
  
साधको योजयेद् देवि मन्त्रा मन्त्रेषु जायते ।  
खादकास्त्रादि मन्त्राणां परस्पर नियोजनात् ॥  
  
तीव्रातीव्राभियोगेन दूर्णितानिःखषा गता ।  
  
५२ब्)  
  
परस्परं सिद्धिहानि जपस्य हरणं तथा ॥  
  
जम्भनं स्तम्भनं चैव मोहनं कीलनं तथा ।  
बलाबलवियोगेन साधकाये यजन्ति च ॥  
  
इत्यमृतीषविधाने वश्याकर्षणाधिकारोष्टा दशमः पटलः ॥  
श्रीदेव्युवाच ॥  
  
भगवं देवदेवेश सर्वभूत हितेरत ।  
  
उक्तान्वया महादेव व्याप्तिमन्त्रेण चाध्वनः ।  
आख्याहितं जगन्नाथ यदि तुष्टोसि मे प्रभो ॥  
  
मन्त्राणां काल(?) नादौ तु योजनं सूचितं विभुः ।  
नाख्यातं देवदेवेश यथा सिद्ध्यन्ति साधक ॥  
  
परयुक्ता नश्यन्ति कृत्या खार्खोदकानि च ।  
प्रत्यङ्गिरा प्रयोगेन हन्तिरिष्टान्यनेकशः ॥  
  
यथा तथा महादेव ब्रूहि निःसंशयं मम ।  
  
ईश्वर उवाच ॥  
  
वादिनामेव सर्वेषा मन्त्रवादं तु चोत्तमम् ।  
आज्ञा नियोजयेत् मन्त्रं मन्त्रलिङ्गानि सुव्रते ॥  
  
५३अ)  
  
दीपनं बोधनं चैव ताडनं चाभिषेचनम् ।  
विमलीकरणं चैव तथेन्धन निवेशनम् ॥  
  
सन्तर्पणं गुप्तिभावम् आप्यायं नवमं तथा ।  
एवं नवप्रकारेण मन्त्रवादमशेषतः ॥  
  
योजानाति स जानाति मन्त्रसाधनसाधनम् ।  
एकादशं विधो मन्त्रो ज्ञातव्यो हि पुनः पृये ॥  
  
येन सम्यक् प्रयोगाश्च सिद्ध्यन्ते साधकेश्वराः ।  
ते च वै सम्प्रवक्ष्यामि सर्वशास्त्रेषु सम्मतम् ॥  
  
सम्पुटं ग्रथितग्रस्तं समस्तं च विदर्भितम् ।  
आक्रान्वमथमाद्यन्तगर्भस्थं सर्वतोद्धृतम् ॥  
  
तथा युक्ति विदर्भं च विदर्भ ग्रथितं तथा ।  
इत्येकादशधा मन्त्रा भवन्ति फलदा पृये ॥  
  
सिद्धं साद्ध्यसुसिद्धं च तथैवारित्वमेव च ।  
ज्ञात्वा सर्वमशेषेण मन्त्र वा * * *? चरेत् ॥  
  
उदयास्तमनं व्याप्तिं ध्यानमुद्रा स्वरूपतः ।  
यो वेत्येवमवेदज्ञो सर्वकृत् सर्वकोत्तमः ॥  
  
एवमाद्यैरशेषैश्च भावभेदः सुरेश्वरि ।  
भावितव्या(?) महामन्त्रा भवन्ति फलदा प्रिये ॥  
  
५३ब्)  
  
तस्मात् सर्वप्रयत्नेन ज्ञात्वा सर्वं नियोजयेत् ।  
अस्य वै मन्त्रराजस्य नास्ति देवि विचारणा ॥  
  
सर्वेषामेव मन्त्राणां वृंहकः परमेश्वरः ।  
अनेन ग्रन्थिता मन्त्राः सूत्रेमणि गणा इव ॥  
  
अस्य गर्भे स्थिता मन्त्राः भवन्ति सिद्धिमोक्षदाः ।  
यस्मात् सर्वगतं देवं सर्वसिद्धिफलोदयम् ॥  
  
व्यापकं सर्वतो भद्रं सर्वतो सुखमव्ययम् ।  
पूरणं सर्वमन्त्राणां रक्षणं परमं बलम् ॥  
  
मन्त्राणां योनि भूतं तु मोक्षदं सिद्धिदं शुभम् ।  
यतस्ततोस्य मन्त्रस्य नास्ति देवि विचारणा ॥  
  
एभिर्दोष सहस्रैश्च छिद्रितं साधकं यदि ।  
विनायकैश्च ये ग्रस्ता आधिव्याधि प्रपीडिताः ॥  
  
राज्यभ्रष्टास्तु राजानः परराष्ट्रनिपीडिताः ।  
विरक्तपौरान्निर्वृत्या अपुत्राश्च सुदुःखिताः ॥  
  
मृतपुत्रामृतादारा स भयाविगत शृयः ।  
आचार्यः साधको वापि मन्त्रसिद्धि पराम्मुखा ॥  
  
विप्रुत्रा दुर्भगानार्यो बन्ध्या विद्विष्टभर्तृकाम् ॥  
  
५४अ)  
  
एवमादि सहस्रैश्च दुःखदोषैश्च संयुता ।  
दृष्ट्वान्त मानवां लोके उक्तौर्दोषैश्च दूषिताः ॥  
  
तथा चैवग्र कर्तव्यं यागभाग्यरुहाम्पराम् ।  
श्रीवागं परमेशानि मन्त्रेणानेन मन्त्रिणा ॥  
  
महालक्ष्मी कृते यागे भाग्यभाग्भवते नरः ।  
पूर्वोक्त दोषनिर्मुक्तो प्राप्नोति परमसुखम् ॥  
  
कलशे नाभिषिक्तोसौ पूजयित्वा महाश्रियाम् ।  
प्राप्नोति चिन्तितां कामान् ब्रह्मविष्णुशिवोपमान् ॥  
  
एवं ज्ञात्वा तु मेधावी यागं कुर्यात् सुशोभनम् ।  
कर्तव्यं सर्वथा देवि सर्वश्रेयकरं परम् ॥  
  
पूर्वोक्तेनूप्रदेशे तु सर्वलक्षणलक्षिते ।  
सर्वशल्योद्वृति(?) रम्ये महापद्मवने तथा ॥  
  
प्रछन्नेषु च शस्तेषु सुगुप्ते शरणोपरि ।  
आलिखे मण्डलं तत्र चतुरश्रं समन्ततः ॥  
  
एकोन विंशसूत्राणि पतयेद् वैन्द्र वारुणे ।  
तथा दक्ष कुबेराभ्यां(?) सूत्राणि सुसमां कुरु ॥  
  
५४ब्)  
  
भागेष्टादशभिर्भागैश्चतुर्दिक्षु समन्ततः ।  
कोष्ठकानां शतात्रीणि चतुर्विंशाधिकानि तु ॥  
  
तन्मध्ये तु लिखेत् पद्मम् अष्टपत्रं सुशोभनम् ।  
भागाष्टकं तु तन्मध्ये चतुर्था विभजेत् ततः ॥  
  
प्रथमे कर्णिका कार्या केसराणि द्वितीयके ।  
सन्धयश्च तृतीये तु दलायाणि चतुर्थकम् ॥  
  
भ्रामयेच्चतुरौ वृत्ता सुसमासुसमानतः ।  
दिक्षुसुत्राष्टकं दद्याद् विदिक्षुः पातयेत् तथा ॥  
  
ऐन्द्र्या दिशि गृहीत्वा तु मध्यसूत्रप्रमाणतः ।  
किं जल्कस्थम्भवेत्पत्रं तन्मध्ये कर्णिका लिखेत् ॥  
  
दलसन्धि स्थितेः सूत्रे स्थाप्यपार्श्वे तु भ्रामयेत् ।  
द्वाभ्यामुभयपाश्वाभ्यां पुर्वपत्रप्रसाधयेत् ॥  
  
इतरान्येवमेवं तु पद्मपत्रदलं भवेत् ।  
पीता तु कर्णिका कार्या पुष्करा हरिता स्मृता ॥  
  
केसराणि विचित्राणि चतुर्विंशकसङ्ख्यया ।  
सितारक्ता तथा पीता मूलमध्याग्र योजिता ॥  
  
५५अ)  
  
सुश्वेताश्च दलाकायां व्योमरेखा तु वर्तुला ।  
बाह्ये चाङ्गुष्ठमानेन श्वेतवर्णासुशोभना ॥  
  
दलान्तराणि रक्तानि तद्बाह्ये चतुरश्रकम् ।  
तथैवाङ्गुलमानेन सितरेखा तु पीतला ॥  
  
गात्रकानि ततो बाह्ये भागाभ्यां चैव पार्श्वतः ।  
सितादि वर्णभेदेन कोणेष्ठाग्नेयमादिभिः ॥  
  
गात्रकाः पीतवर्णाद्याः पूर्वादि क्रममालिखेत् ।  
द्वौ द्वौ भागौ ततो लोप्य वीत्यर्ये चैव सर्वतः ॥  
  
कृष्णेन रजसा पूर्य शङ्खपद्मविभूषिताः ।  
द्वारशुक्लादि कुर्वीत द्विभागेनैव पार्श्वतः ॥  
  
वीथिमानेन विस्तारं वीथ्यर्धेन तु कारयेत् ।  
कण्ठं तथोपकण्ठं च तथा शोभोपशोभितम् ॥  
  
एवं निष्पाद्यते द्वारं संवृत्ता त्रीणि कारयेत् ।  
पश्चिमं विवृतं कार्यं पार्श्वाभ्यां विलेखयेत् ॥  
  
शोभाश्चैवोपशोभाश्च रक्तवर्णाश्च पीतकाः ।  
प्रतिकुर्याच्चतुर्दिक्षु कोष्टकैरधरोत्तरैः ॥  
  
५५ब्)  
  
कोणान्तेषु लिखेद् देवि पद्मशङ्खौ समं ततः ।  
तस्मिन् बाह्ये समन्ताच्चु? भूतरेखा प्रपातयेत् ॥  
  
सितादि वर्णभेदेन निवृत्त्याद्याश्च ताः कलाः ।  
बाह्ये तु पत्त्रवल्यब्जैः स्वस्तिकैरुपशोभितम् ॥  
  
आलिखेत् मण्डलं मुख्यं तन्मध्ये तु यजेच्छृयम् ।  
पूर्वाधिवासः कर्तव्यो यथाविभवविस्तरैः ॥  
  
यागहर्म्यं प्रकर्तव्यं शक्त्याद्रव्यानुसारतः ।  
वेदीतोरणसंयुक्तं नाना ध्वजविभूषितम् ॥  
  
छत्रपादुकशयादि नाना शोभसमन्वितम् ।  
गृहोपस्करणाद्यैश्च भोगैर्नानाविधैस्तथा ॥  
  
वितानोपरिकर्तव्यं सुश्वेतं तु मनोरमम् ।  
जवनी चतुरङ्गा च दीपाष्टौ दिक्षुदापयेत् ॥  
  
बालव्यञ्जनघण्टाश्च तथा दर्श चतुष्टयम् ।  
पताकाष्टौ तवाश्रेष्ठा नानारङ्गसमुद्भवाः ॥  
  
कलशाष्टौ तथारोप्या ताम्राया मृन्मयापि वा ।  
समुद्राष्टौ तथा पूज्या सर्वौषधि समन्विताः ॥  
  
भूतपल्लवयुक्ताश्च स हिरण्याश्च पूजयेत् ।  
  
५६अ)  
  
काण्डाष्टौ पञ्चरङ्गाश्च चतुर्दिक्षु निवेशयेत् ।  
लोकपालास्तथा पूज्या पटेषु स्वाकृति स्थिताः ॥  
  
तथा ह्यस्त्रा कृतिः कार्या दशदिक्षुसमन्ततः ।  
द्वाराध्यक्षांस्ततो बाह्ये कर्तव्याम्नाय दर्शनम् ॥  
  
सर्वसाधारनत्वाश्च पटे कार्यास्तु या दृशा ।  
वेदमङ्गलनिर्घोषैर्जयपुण्याहसंयुतै ॥  
  
नृत्तवादित्रगीतैश्च स्तोत्रैर्नानाविधैस्तथा ।  
आचार्यश्च स्रुशुचिर्दक्षश्चन्दनागुरुचर्चितः ॥  
  
धौतपौतिकया युक्तम् उष्णीषाङ्गुलि भूषितः ।  
कटकादिभिहारैश्च पुष्पं स्रग्दामभूषितः ॥  
  
मूर्तिपैर्धूपबाहैश्च अर्घवाहैस्तथैव च ।  
सर्वसम्भारसंयुक्तम् अधिवासनपूर्वकम् ॥  
  
कुम्भोस्त्रवर्द्धनी चैव तथा क्षेत्रपरिग्रहम् ।  
पश्चाद्वैरजपातं तु कर्तव्यं दैशिकेन तु ॥  
  
पूर्वोक्त वपुषा ध्यात्वा मृत्युजित् मध्यतो यजेत् ।  
तदुत्सङ्गे स्थितां देवीं श्रियं वै विश्वमातरम् ॥  
  
५६ब्)  
  
विशुद्धस्फटिकप्रख्याहिमकुन्देन्दु सप्रभाम् ।  
चन्द्रार्बुदप्रतीकाशं गोक्षीर सदृशं प्रभाम् ॥  
  
मुक्ताफलनिभां श्वेतां श्वेतवस्त्राविभूषिताम् ।  
सितचन्दनलिप्ताङ्गीं कर्पूरक्षोदधूसराम् ॥  
  
शुभ्रहारेन्दु कान्तादि रत्नोज्वलविमण्डिताम् ।  
सितस्रग्दाममालाभिः कमलैः सुविभूषिताम् ॥  
  
हरहाससुशुभ्राङ्गी सिंहहासाम्मनौरमाम् ।  
सुशुक्लमुकुटोपेताम् एकवक्त्रां त्रिलोचनम् ॥  
  
बद्धपद्मासनासीनां योगपट्टविभूषिताम् ।  
शङ्खपद्मकरां सौम्यां वरदाभयपाणिनीम् ॥  
  
चतुर्भुजां महादेवीं सर्वलक्षणलक्षिताम् ।  
ध्यातव्यां भावभेदेन रूपायुधविभूषिताम् ॥  
  
अमृतीशविधानेन तथैवाङ्गानि विकल्पयेत् ।  
सर्वश्वेतोपचारेण पूजयेत् सर्वसिद्धिदाम् ॥  
  
अनेनैव विधानेन श्रीधरं वा शृया सह ।  
पूजयेद् भक्तितो देवि सर्वकामफलप्रदम् ॥  
  
५७अ)  
  
पाद्यार्घकुसुमैः शुभ्रैर्मृष्टधूपैश्च धूपयेत् ।  
लेहैः पेयैस्तथा वोष्पैर्भक्षैर्नानाविधैः शुभैः ॥  
  
पूजयेत् परमेशानं सर्वसिद्धिफलप्रदम् ।  
पूर्वैवनिर्मितं कुण्डे होमं पूर्वोदितेन च ॥  
  
तर्पये देवदेवेशीं भक्तियुक्तेन चेतसा ।  
अथवाष्ट भुजां देवीं चितां रत्नकरां शुभाम् ॥  
  
कलशं धारयेन्नित्यम् अमृतेन समन्वितम् ।  
सोमसूर्यकरां देवीं सितपद्मोपरिस्थितम् ॥  
  
निधीनां चोपरिष्टा तु गजमङ्गलभूषिताम् ।  
ब्रह्माद्यैः सुरसङ्घातैः पूजितां संस्तुतां सदा ॥  
  
ध्यातां जप्तां महेशानि सिद्धिमुक्तिफलप्रदाम् ।  
यष्ट्वा तु देवदेवेशीं कुम्भस्थां प्रपूजयेत् ॥  
  
पूर्वोक्तेन विधानेन यागे पूर्वोदिते शुभे ।  
पूर्ववद्ध्यानयोगेन कुम्भमध्यगतां यजेत् ॥  
  
जप्त्वा चाष्टोत्तरशतं त्वभिषिञ्चेतपूर्ववत् ।  
तस्या बला महालक्ष्मी राज्यं वायदभीप्सिताम् ॥  
  
५७ब्)  
  
भौमान्तरिक्षसिद्धीनि दिव्यां चैवेश्वरी शुभाम् ।  
ईहितं कामयेत् किञ्चित् सुप्रसन्नो प्रयच्छति ॥  
  
आयुर्बलं यशः कीर्ति मेधाकान्ति शृयं वपुः ।  
सर्वं विवर्द्धते यस्य यस्य वेश्मनि पूजिता ॥  
  
यः कश्चिदभिषिक्तो वा यस्य वा साधयेत् प्रिये ।  
पूर्वोक्तं सर्वमाप्नोति शान्तिं पुष्टिं सुखानि च ॥  
  
पटे तु लिखितां देवीं यस्य वेश्मनि पूज्यते ।  
पूर्वोक्तेन विधानेन तस्य सर्वं प्रयच्छति ॥  
  
बहुनात्र किमुक्तेन सिंहस्यैव यथामृगाः ।  
प्रपलायन्ति सर्वे दुष्टादोषां सहस्रशः ॥  
  
किमन्यैर्मन्त्रबृन्दैश्च देवताराधनेन वा ।  
यत्रैषा देवदेवेशी ध्याता जप्ता तु पूजिता ॥  
  
सङ्ग्रामकाले ध्यातव्या खड्गपत्रलता स्थिता ।  
जयं प्रयच्छते वश्यं रिपुदर्पापहा भवेत् ॥  
  
सङ्ग्रामाग्रे सदायोज्या रिपुदर्पापहा भवेत् ।  
अवश्यं जयमाप्नोति देवदेव्या प्रसादतः ॥  
  
५८अ)   
  
अपि व्याधिशतार्तो वा दुःखशोकैः प्रपीडिताः ।  
सर्वव्याधिविलिप्तो वा कृत्या खार्खोदपीडिताः ॥  
  
मन्त्रैर्यन्त्रैस्तथा ध्यानैर्जपहोमविशादिकैः ।  
चूर्णलेपाञ्जनादीनि कुहकानि तु यानि वै ॥  
  
करिष्यन्ति रिपो यत्र स्त्रियौ वा पुरुषोपि वा ।  
पूजितानेन विधिना तेषां प्रत्यङ्गिरा भवेत् ॥  
  
आश्रित्य परमां देवीं भक्त्यासम्पूजयेत् तु यः ।  
यथा न दृश्यते दुष्टैः पापाचार रतैर्नरैः ॥  
  
मन्त्रसिद्धैस्तथा धूर्तैः समयघ्नैश्च कण्टकैः ।  
तथा गुप्तानुयष्टव्या गोपिता सिद्धिदा भवेत् ॥  
  
यागा होमे तथा जप्ये मुद्रायां ध्यानयोगतः ।  
सुगुप्तां ध्यायते देवी यस्य सौभाग्य भाग्भवेत् ॥  
  
यस्मादुष्टाश्च वहवो जिघांसन्ति सुखानि च ।  
अन्य सौभाग्य सन्त्यक्ता दौर्भाग्येन प्रपीडिताः ॥  
  
पश्यन्ति यागे होमे च जपध्यानविधौ सदा ।  
  
५८ब्)  
  
जनयन्ति महाविघ्नां तस्माद्गुप्त तमो विधिः ।  
भावभेदेन यष्टव्या साधकेन विपश्चिता ॥  
  
एकवीरक्रमेणाथ पूजिता वा सुरेश्वरी ।  
ददाति सर्वकामांश्च प्रसन्नापरमेश्वरी ॥  
  
शैवे वैष्णवसिद्धान्ते भेदेनैव सुपूजिता ।  
भक्तानां चित्तभेदेन फलदा परमेश्वरी ॥  
  
चिन्तामणिर्यथा लोके चिन्तितार्थफलप्रदा ।  
तथैषानुमहालक्ष्मी सर्वकामफलप्रदा ॥  
  
देवासुरमनुष्याश्च नागागन्धर्वकिन्नराः ।  
ऋषयोप्सर सा यक्षा राक्षसाश्च पिशाचकाः ॥  
  
भूतवेतालयोगिन्यो मातरो गुह्यकास्तथा ।  
डाव्योडामरिका देव्यो भगिन्यो दूतयस्तथा ॥  
  
तत्रायोगेश्वराः सर्वे योगसिद्धाश्च सर्वशः ।  
महाश्रिया प्रसादा च सर्वे सिद्धाश्च सिद्धिदः ॥  
  
आकारं सर्वसिद्धीनां महालक्ष्मी महाबला ।  
आशृतानां च भक्तानां साधकानां वरप्रदा ॥  
  
५९अ)  
  
अस्याः परा हि जगतो नान्या कीचित् सुखप्रदा ।  
अणिमादि गुणा ये च सर्वज्ञा द्यास्तु ये परा ॥  
  
ते सर्वेस्याः पुमां देवि सिध्यन्ते नान्यथा पृये ।  
मोक्षार्थी वा प्रकथ? एकवीरां तु पूर्ववत् ॥  
  
अथवा शक्तिसंयुक्तं प्रतिष्ठापयते विभुम् ।  
सर्वसम्भारसंयुक्तं प्रासादे तु मनोरमे ॥  
  
शक्तिशक्तिमतो योगात् स्थापयित्वा विधानतः ।  
जन्मान्तर सहस्रैस्तु यत्पापं समुपार्जितम् ॥  
  
तत्क्षणान्न पश्यते देवि तूलराशि रिवानलत् ।  
वेष्टमात्रेण देवेशः स्थापितो वापि दीक्षितः ॥  
  
कुलां चोद्धरते सर्वां दशपूर्वां दशापरान् ।  
यावत् प्रासाद लिङ्गं वा प्रतिमा चित्रभित्तयः ॥  
  
पाषाणधातवश्चैव ध्वजो वा ध्वजयष्टयः ।  
समुद्रा सरितो याव मेरुचन्द्रार्क भूमयः ॥  
  
सङ्ख्या तत्परमाणूनां तावत्कालं भुनक्ति सः ।  
भोगात् सदाशिवे तत्वे भुक्त्वानिर्वाणमाप्नुयात् ॥  
  
५९ब्)  
  
यथा समुद्रसम्प्राप्य सिन्धुः समरसी गतः ।  
तथा शिवत्वमापन्नः पशुर्मुक्तो भवार्णवात् ॥  
  
प्रतिष्ठाफलमेतद्धि प्राप्नुयान्नात्रसंशयः ।  
अदीक्षितानां नृपतौ तत्सुतानां द्विजातिषु ॥  
  
भोगालस्याथवा देवि कर्मदोषाश्च विघ्नतः ।  
न यष्टं नपस्तप्तं न ध्यानं न प्रतिष्ठितम् ॥  
  
पातित्येन मृतानां तु येषां नरकसंस्थितिः ।  
निदानैर्वहुभिर्देवि बालस्त्रीवृद्धमानुषैः ॥  
  
मृतस्योद्धरणार्थाय दीक्षार्थं परमेश्वरम् ।  
यष्टव्यं पूर्वदेवेशं विशेषस्तत्र वा कृतिः ॥  
  
कर्तव्या रजतावश्यं सदृशाद्वादशाङ्गुला ।  
कार्या वा गोपये देवि कुशैर्वा स्नानशोधिता ॥  
  
दीक्षैव तत्र संस्कारां व्याप्त्या यत्र समं नयेत् ।  
अणुं च योजयेत् तस्मिं पूर्णाहुत्या क्षिपे नले ॥  
  
योजन्या शिवतत्वे तु ततः सा योज्यतां लभेत् ।  
श्राद्धे सम्पूजयेद् देवं मन्तेष्टि त्वेति वा यजेत् ॥  
  
६०अ)  
  
प्रतिष्ठाप्यस्तथा देवि दग्धपिण्डे श्मशानके ।  
पूर्वोक्त द्रव्यसम्भारैः पूर्वोक्तविधिना गुरुः ॥  
  
पूर्वोक्तं भीषणं रूपं शक्तिद्वयसमन्वितम् ।  
चतुश्चाष्टौथवा देवि पूर्वध्यानावलोकितम् ॥  
  
पूर्वोक्तं फलमाप्नोति इत्याज्ञा पारमेश्वरी ॥  
  
इति सर्वस्रोतसङ्ग्रहसारे मृत्युजिदमृतीशविधानो एकोन विंशतिमः पटलः ॥  
श्रीदेव्युवाच ॥  
  
कथितं देवदेवेन प्राणिनां हितकामया ।  
अमृतेशविधानं तु सर्वरक्षाकरं परम् ॥  
  
इदानीं श्रोतुमिच्छामि संशयं मे हृदिस्थितम् ।  
दृष्टिपातं प्रकुर्वन्ति जन्तूनां मातरः सदा ॥  
  
असङ्ख्यातास्तुता देव्यो अप्रमेय बलान्विताः ।  
छायाच्छिद्रेण बाध्यन्ते योगिन्यौ बलवत्तराः ॥  
  
अत्यन्त वलिनस्तीव्रा निस्तृंशानिर्भया दृढाः ।  
हिंसकाः सर्वजन्नूनां चालानां च विशेषतः ॥  
  
६०ब्)  
  
न सङ्ख्या विद्यते तासां तत्रोपायं वदस्व मे ।  
छायारूपं फलं यत्तदृष्टिपातछलं तथा ॥  
  
प्रकुर्वन्ति सदा देव च्छायास्तास्तु कति स्मृताः ।  
दृष्टिपातभयं किं वा कथं वापि निवर्तते ॥  
  
एतत्सर्वं समासेन प्रसादाद्वदशूलधृक् ।  
  
भगवानुवाच ॥  
  
श्रूयतां सम्प्रवक्ष्यामि छायायाश्चैव लक्षणम् ।  
अप्रमेया ह्यनन्ताश्च मातरो बलवत्तराः ॥  
  
भूताश्च विविधाकारा ह्यनन्ताश्च महाबलाः ।  
यक्षरक्षपिशाचांश्च ये चान्ये हिंसका शठाः ॥  
  
न सङ्ख्या विद्यते तेषां कोटि भेदेन संस्थिताः ।  
सङ्क्षेपतः प्रवक्ष्यामि येन मुच्यन्ति बालकाः ॥  
  
स्तृयश्च मनुजा वापि नृपपन्यश्च तत्सुताः ।  
यथात्यजन्ति बलिनो यागव्रतपरायणाः ॥  
  
मन्त्रसन्नद्ध देहाश्च सुप्रमेय बलान्विताः ।  
पुराकल्पे समुत्पन्ना नानाजसहस्रशः ॥  
  
६१अ)  
  
सर्वत्र हिंसकाः क्रूराः सर्वकालजिघांसकाः ।  
यागार्थमुद्यताः सर्वे भैरवानुचराः सदा ॥  
  
तच्छक्त्या बलिनः सर्वे तत्तेजो बलबृंहिताः ।  
महापशूपहारेण तोषयन्ति महाव्रताः ॥  
  
महाभैरवरूपं यत्स्वच्छन्दं कृतवाहनम् ।  
दैत्यानां तु वधार्थाय देवानां स्थापनाय च ॥  
  
इन्द्रादयो यदा देवा सदादित्यैरुपद्रुताः ।  
विद्राविता यदा दैत्यै तदाहंसंस्तुतः सुरैः ॥  
  
ब्रह्माद्यैर्विविधैस्तोत्रै माया तेषां हितार्थतः ।  
महाभैरवरूपं तु स्वच्छन्दं तु कृतं मया ॥  
  
विद्रावणं तु दैत्यानां देवानां स्थापनाय च ।  
तदर्थन्नुग्रहा भूता मातरो निर्मिता मया ॥  
  
जित्वातैः शत्रुदर्पं कृतार्थास्ते मदन्तिकम् ।  
आगताः प्रार्थयन्तिस्म विनाशभयभीरवः ॥  
  
भगवं देवदेवेश अस्माभिस्तोषितो ह्यसि ।  
तुष्टेन देवदेवेन यत्कार्यं तत्प्रसादतः ॥  
  
कुरु देवेति चोक्तं तैस्तदा ते चरिता मया ।  
  
६१ब्)  
  
अजेया वरदानेन प्रार्थयन्तो महाबलाः ।  
एवं भवन्ति मे सर्वे यथासृष्टा मयापुरा ॥  
  
ततः प्रभृति तैः सर्व जगत्स्थावरजङ्गमम् ।  
आक्रम्यपीडितं सर्वं देवमानुष तिर्यगम् ॥  
  
देवानां तु जिघांसन्ति भूताः स्वर्गे महाबलाः ।  
मानुषान्येव वलिनो जिघांसन्ति समन्ततः ॥  
  
तिर्यग्योन्यश्च विविधा जिघांसन्ति तथापराम् ।  
असङ्ख्यातास्तु ते प्रोक्ता अप्रमेय वलोत्कटाः ॥  
  
पुनःस्तुतोहं देवैश्च प्रजापति पुरन्दरैः ।  
तदाक्षिप्ता मयासर्वे भूताश्च बलवत्तराः ॥  
  
मातरो भीमरूपाश्च भयभीतामदन्तिकम् ।  
आज्ञाविधायिनः सर्वे किङ्कुर्वाणात् समागतान् ॥  
  
तदा क्रुद्धेन देवेशि मन्त्रकोट्यो ह्यनेकशः ।  
अवतार्य विनाशार्थं मातॄणां च गृहेषु च ॥  
  
शिवशक्ति प्रभावेन मननत्राणधर्मिणः ।  
  
६२अ)  
  
मन्त्रकाद्या ह्यनन्ताश्च मया सर्वेधिकारिकाः ।  
विद्याबलभयाद्भीता आगतास्ते मदन्तिकम् ॥  
  
तदा मया ते विक्षिप्ताः स्थलेषु च जलेषु च ।  
दिगन्तरेषु शून्येषु ममाज्ञावशवर्तिनः ॥  
  
बलिकामास्तथा चान्ये भोक्तुकामाः परे तथा ।  
रतिकामाहं तु कामा वातजाश्चापि पित्तजा ॥  
  
श्लेष्मजाः सन्निपातान्ये भूता विविधरूपकाः ।  
मयोक्तास्तेपि बलिनो मयादावशवर्तिनः ॥  
  
मदुक्तमन्त्रमुद्राभि ध्यानैश्च विविधैर्युतान् ।  
पञ्चस्रोतो विनिर्भिन्नं शृण्वन्तो हि पदां पृये ॥  
  
तदा सर्वे विद्रवन्ति भयभीतादिशोदश ।  
निधानै बहुभिस्सर्वैजिघांसन्ति नरं पशुम् ॥  
  
दुराचारं दुरात्मानम् अशुचिं पुरुषाधमम् ।  
मातापित्रो रसं माना तथायनवर्जनात् ॥  
  
अति स्त्री सङ्गशमना निबन्धाश्च विशेषतः ।  
अकालमैथुनान्मोहाद् भयात् सम्भ्रमणं तथा ॥  
  
६२ब्)  
  
सन्ध्याविवर्जिता ये च सन्ध्यामैथुन सेवकाः ।  
भोजना ध्ययने निद्रा सन्ध्यायां योनि सेवकाम् ॥  
  
अकामिनीः कामयन्ति गुरुदारादि ये पृये ।  
प्रध्वंसयन्ति बलिनो बला चैवाति योषितः ॥  
  
तथान्ये सत्य वक्तारः प्रभुद्रोहकृतो शुभाः ।  
अनुक्तैः पापरचितै ये नरा सम्यमाधवाः ॥  
  
एतैरन्यैर्निदानैश्च गृह्यन्ते मानुषा ग्रहैः ।  
स्त्रीणां चैव तु दौःशील्यादशौचा भक्ष्यभक्षणात् ॥  
  
तथोभयगुरुद्वेषाद्भर्तारव्यभिचारतः ।  
अन्यैरनुक्त दोषैश्च दूषिता मुद्रयन्ति च ॥  
  
रुन्दन्तां चैव बालानां रात्रौ जागरणां तथा ।  
रात्रौ सन्त्रासना चैव दुष्टच्छायासुदूषिता ॥  
  
रजस्वला दूतिकाश्च पापिष्ठा ह्यशुचिस्तदा ।  
उन्मत्ता विद्रुताभीतास्त्रस्तादोषैश्च दूषिताः ॥  
  
रुदन्ती क्रोशमानाश्च मुक्तकेशास्तदा रुणा ।  
  
६३अ)  
  
दुष्टपुक्कसचण्डाल स्पर्शेनैव तु दूषिताः ।  
शवस्पर्शान्तर्गमना तत्रस्थ स्पर्शनात् तथा ॥  
  
तद्दुष्टसाहचर्याच्च तद्वार्तानुगमं तथा ।  
अशौचादि तथानेकै अस्पर्शैरपि दूषणात् ॥  
  
दुष्टा स्त्री पुरुषो वाथ स्नात्वां च्छायां प्रदापयेत् ।  
बालानां भूपतीनां च तत्पत्नीन्नां तपस्विनाम् ॥  
  
च्छायाच्छिद्रेण भूताश्च मातरो बलवत्तरा ।  
दृष्टिपातं प्रकुर्वन्ति लध्वच्छिद्राश्च हिंसकाः ॥  
  
रौद्रां दृष्टिं पातयन्ति बालानां च जिघांसकाः ।  
पापिष्ठाश्च दुराचारा भूतद्यस्ता ज्वरादिकैः ॥  
  
ततोन्मत्ता दुष्टचेता पापाचाराः सुदुःखिताः ।  
बुभुक्षिताअ मत्सराश्च शत्रवो वैरगर्विताः ॥  
  
एताश्चान्याश्च बहवो दृष्टिं सम्पातभीषणाम् ।  
पश्यन्ति यदि बालानां पूर्वोक्तानां च सर्वशः ॥  
  
दृष्टिपातं ततो जाये ज्ञात्वा श्रेयसमाचरेत् ।  
तत्क्षणान्न विलंवेत स्वल्पे नैव कृतेन हि ॥  
  
६३ब्)  
  
न बाधयन्ते दोषानि उषित्वा वाध यन्तिताः ।  
न विलंव्य तदा कालं सव्य एव समाचरेत् ॥  
  
स वौषधैस्सुप्रशस्तैर्बहुभिर्मङ्गलान्वितैः ।  
पञ्चगव्येन वा तत्र मन्त्रयुक्तेन कारयेत् ॥  
  
स्नानं सौभाग्य जननं सर्वदोष भयापहम् ।  
आचार्यो मन्त्रकलशै पूर्ववद्विचोदितै ॥  
  
सदाति सद्यो बालानां पूर्वोक्तानां च सर्वशः ।  
सद्यः श्रेयस्करं पुण्यं पुष्टिदं कान्तिदं शुभम् ॥  
  
यदा ह्यनन्तास्तत्रस्था मातरः सन्निधाः पृये ।  
जिघांसन्ति तदा सद्यो महामात्रीषु पूजयेत् ॥  
  
ब्राह्मी माहेश्वरी चैव कौमारी वैष्णवी तथा ।  
वाराही च तथेन्द्राणी चामुण्डा सप्तमातरः ॥  
  
एतास्तु मातराः सप्त पूजयित्वा शिवं भवेत् ।  
समस्तमातृचक्रस्य योनयस्ताः प्रकीर्तिताः ॥  
  
ताभिः पूजितमात्राभिरुपहारैः पृथग्विधैः ।  
कृत्स्नं मातृ समुहं तु तुष्टो भवति तत्क्षणात् ॥  
  
६४अ)  
  
प्रधानाः सर्वमातॄणाम् एताः सप्त प्रकीर्तिताः ।  
सितपीतरक्तकृष्णैः पुष्पैर्नानाविधैस्तथा ॥  
  
पायसैः कृसरैर्मात्स्यर्लेह्यैः रेपैरशेषतः ।  
चतुर्विधेन मांसेन घस्मरैर्बलिभिस्तथा ॥  
  
पूजयित्वा तु मालानां सद्यः श्रेयो भविष्यति ।  
तस्मात् प्रदानयागेन गुणभूतास्तु देवताः ॥  
  
त्रिप्ता भवन्ति सर्वत्र सर्वश्रेयो ह्यवाप्नुयात् ।  
त्रिंशत्कोटिसहस्राणि स्वाङ्गुष्ठा निर्मिता मया ॥  
  
विनायकानां घोराणाम्मग्निज्वलित चेतसाम् ।  
यदितैर्विघ्नितः कश्चिदभिभूतो भवे नरः ॥  
  
तत्राधिदैवतं पूज्यं विघ्नेशं तु विनायकम् ।  
अन्य तन्त्रोपचारेण ध्यानयोगेन पूजयेत् ॥  
  
हेमं रत्नानि धारूनि बीजान्येव प्रदापयेत् ।  
स्वेन स्वेनैव रूपेण सर्वं सर्वेषु दापयेत् ॥  
  
विघ्नैः प्रमुच्यते साध्यं तत्क्षणान्नात्रसंशयः ।  
  
६४ब्)  
  
यदि भूतैर्गहैर्घोरैर्मुद्रितां बलिनैर्नरम् ।  
तदा भूतेश्वरं योज्यं पूर्वोक्तेन विधानतः ॥  
  
राक्षसैः विविधैर्यत्र प्राणिनो वाधिता ध्रुवम् ।  
इष्ट्वा रक्षोधिपस्तत्र सर्वश्रेयमवाप्नुयात् ॥  
  
यदा यक्षैरसङ्ख्यातैरति भूतं क्वचिन्नरम् ।  
तदा वै श्रवणं शीघ्रं यष्ट्वा मोक्षमवाप्नुयात् ॥  
  
अष्टयोन्यस्तथा दिव्यौ विरुद्धा यदि कुत्रचित् ।  
तदा तु भैरवं यागं कुर्याच्छ्रेयमवाप्नुयात् ॥  
  
अन्तर्बलिस्तु सर्वेषां दातव्यो भूरि घस्मरम् ।  
तदा बाह्यबलिं क्षेत्रे दातव्यः श्रेयमिच्छताः ॥  
  
आरण्यको बलिश्चान्यं महिशाद्यैस्तथाजिनैः ।  
विविधैश्च बलिं कुर्यात् सर्वेषां तु प्रदापयेत् ॥  
  
नदीतटे श्मशाने वा अटव्यां मातृमण्डले ।  
प्रातर्मध्याह्नकाले च सायं चैवार्द्ध रात्रतः ॥  
  
बलिस्तेषु प्रदातव्यास्तेन तृप्ता भवन्ति ते ।  
उदकं ह्यन्नमिश्रं तु भूरितेषां प्रदापयेत् ॥  
  
येन तृप्तास्तु ते सर्वे सर्वश्रेय फलप्रदाः ।  
  
६५अ)  
  
भवन्त्य वितथं भद्रे मातृवत् पालयन्ति ते ।  
स्मृतिर्मेधा जयं वृद्धि वपुरायुर्यशः सुखम् ॥  
  
नष्टं बलं तु सर्वेषां ददत्येन बलि स्मृतः ।  
एवं मृत्युजिता सर्वं कर्तव्यं सर्वसिद्धिदम् ॥  
  
स्कन्दग्रहागृहीतानां बालानां पीडितात्मनाम् ।  
रति ग्रहैस्तथा नार्योरभिभूता भवेत् क्वचित् ॥  
  
कार्तिकेयं ततो यष्ट्वा पूर्वोक्त विधिना ध्रुवम् ।  
क्षिप्रं ता च प्रमुच्यन्ति स्कन्दाद्या ये शिशु ग्रहाः ॥  
  
यस्मिन् कुलेयं दशे तु मुद्रितं कीलितं क्वचित् ।  
तत्कुले नैव यष्टेत सर्वदोषैर्विमुच्यते ॥  
  
तदर्द्धं तु मया सर्वं रहस्य प्रकटीकृतम् ।  
अस्मिन्तन्त्रे तु सर्वेषाम् अमृतेश विधानतः ॥  
  
सर्वतं म्लषु सामान्यं मृत्युजित् प्रकटीकृतम् ।  
सर्वेषां हृदयं गुप्तमप्रकाश्यं महाद्भुतम् ॥  
  
न केन चिदहं पृष्टो नाख्यातं कस्य चिन्मया ।  
रहस्यं सम्प्रदायं च सर्वश्रेयः सुखावहम् ॥  
  
साधकस्य प्रयत्ना ये भक्त्या ह्याराधयन्ति च ।  
  
६५ब्)  
  
सर्वदुःखैर्विमुक्तास्ते सत्यं मेनानृतं वचः ।  
अनेनैवात्मनः कार्यं सर्वदुःखनिवर्हणम् ॥  
  
भक्तानां स्वसुतानां च स्वदाराणां तु कारयेत् ।  
स्वशिष्याणां तु भक्तानां नान्यथा तु प्रयोजयेत् ॥  
  
सर्वाश्रमं गुरुत्वाच्च भूपतीनां च सर्वदा ।  
तत्सूतानां च पत्नीनां कर्तव्यं तु हितार्थिना ॥  
  
नित्ये नैमित्तिके काम्ये शान्त्यर्थे कारयेत् सदा ।  
मुखे प्रक्षालिते नित्यं तिलकं श्वेत चन्दनम् ॥  
  
सप्ताभिमन्त्रितं कार्यं दोषनिवृत्तयेत् तदा ।  
स्नानकाले तथा कार्यं तिलकं श्वेतभस्मना ॥  
  
स्मालभन पुष्पं वा ताम्बूलं वाभिमन्त्रितम् ।  
दीयते यस्य तस्येह न हिंसन्तीह हिंसकाः ॥  
  
भोजनं चाभिमन्त्रैव मन्त्रेणानेन मन्त्रवित् ।  
उभयोश्चन्द्रयोर्मध्ये भुञ्जानो मृतमश्नुते ॥  
  
सर्वव्याधिविनिर्मुक्तस्तिष्ठते नृपतिः क्षितौ ।  
अथ क्रीडनकालेषु गजाश्च महिषेषु च ॥  
  
अस्त्र क्रीडासु सर्वासु रक्षार्थं कलशं यजेत् ।  
  
६६अ)  
  
क्रीडार्थं विजयार्थं तु रक्षार्थं हिंसकादिषु ।  
यस्माद्दुष्टाश्च वहवो जिघांसन्ति नृपेषु च ॥  
  
तस्माद्रक्षा प्रयोक्तव्या सर्वश्रेयस्करी शुभा ।  
ततः सुप्तस्य नृपतेर्निद्रा कलशमर्चयेत् ॥  
  
रौप्यमौषधि संयुक्तं चन्दनागुरुचर्चितम् ।  
क्षीरश्चोदक पूर्णं वा यजेत् मृत्युजितं जपेत् ॥  
  
सर्वश्वेतोपचारेण पुष्पधूपार्घपायसैः ।  
ग्रन्थे स्थितां महानिद्रां जगत्सम्मोहकारकी ॥  
  
सुखार्थं नृपते रात्रौ जीर्णार्थं भोजनादिके ।  
आरब्धा देवदेवेन आज्ञादन्तेति भावयेत् ॥  
  
ततो रात्रि समग्रा तु तिष्ठते निद्रया सह ।  
यक्ष रक्षः पिशाचाद्या दुस्वप्ने मातरासु च ॥  
  
भयैः सन्त्रासदुःखैश्च मुक्तस्तिष्ठेद्यथा सुखम् ।  
लोकपालेषु चास्त्रेषु रक्षार्थं नृपतेष्वपि ॥  
  
पूजनं चार्घ पुष्पाद्यैः कलशे पूजिते सति ।  
यस्यैवं सततं कुर्याज्ज्ञानवां दैशिकोत्तमः ॥  
  
६६ब्)  
  
पूर्वोक्तं सर्वमाप्नोति इत्याह भगवां शिवः ।  
निमित्तेषु च सर्वेषु अमृतेशं यजेत् सदा ॥  
  
कामरूपी यजेद् यस्मात् सर्वकामानवाप्नुयात् ।  
प्रजानां रक्षणार्थाय शालीनां सस्यसम्पदे ॥  
  
सुतपत्नीषु रक्षार्थम् आत्मनो राष्ट्रवृद्धये ।  
इन्द्ररूपी यजेत् तस्माद् बिजयार्थं नृपेषु च ॥  
  
गोभूब्राह्मणरक्षार्थमात्मनः स्वजनेषु च ।  
महानवम्यां पूज्येत भूरि यागेन वेश्मनि ॥  
  
पूर्वोक्त श्रेयमाप्नोति आयुरारोग्यसम्पदः ।  
अस्त्रयागं प्रयत्नेन कर्तव्यं सिद्धिहेतुतः ॥  
  
अस्त्रसिद्धिमवाप्नोति प्रयुक्ता फलमश्नुते ।  
यदा मृत्युवशा प्रातःकालेन कलितं नृपम् ॥  
  
अरिष्टचिह्नितादान देशं वा तत्सुतादयः ।  
ब्राह्मणादिषु सर्वेषु पौरजानपदेषु च ॥  
  
शालिचूर्णादि शस्येषु फलमूलोदकेन च ।  
दुर्भिक्षव्याधिकाद्येषु उत्पातैश्चाप्यनुत्तमैः ॥  
  
६७अ)  
  
तदा नैराजनं कार्यं राज्ञां राष्ट्रस्य वृद्धये ।  
पूर्ववद्यजनं कृत्वा कलशेनाभिषिञ्चयेत् ॥  
  
निःशङ्कं निर्जने रात्रौ शुभमेतत् तु दैशिकः ।  
जय पुण्याह शब्देन वेदमङ्गलस्वस्तिकैः ॥  
  
अभिषिञ्चत राजान सिद्धार्थान् होमयेद् बहून् ।  
नैराजनविधानेन नामाङ्कं जुहुयात् पृये ॥  
  
वह्नौ सङ्क्रुद्धमनसो अजंश्च प्रोक्षयेद्बहून् ।  
तृप्त्यर्थं भूतसङ्घस्य मन्त्रीरक्षार्थमुद्यतः ॥  
  
शाकुनोन्त्पाशगत्या वा विज्ञाय शकुनं हितम् ।  
यजेन्द्र शिववारुण्यां निर्यातं सर्वसिद्धिदम् ॥  
  
अथ पूर्वोक्तेन विधिना गृहयागं तु कारयेत् ।  
यावत् सप्ताह्निकं देवि भूरिहोमेन सिद्धिदम् ॥  
  
तस्याचला महालक्ष्मीराज्यं वा यदभीप्सितम् ।  
भौमान्तरिक्षसिद्धीनि प्राप्नुया नृपतिः सुखी ॥  
  
तदा नैराजनं ख्यातं सर्वश्रेयस्करं परम् ।  
पूर्वोक्तं न पश्यते दोषं देविनास्त्यत्रसंशयः ॥  
  
गोषु मध्ये यजेद् यस्मा सदावर्द्धति गोकुलम् ।  
  
६७ब्)  
  
सिन्दूरं गौरिकं वापि अभिमन्त्रेत मन्त्रवित् ।  
योक्तव्यं गोषुरक्षार्थं शृङ्गोर्ध्वे सर्वदोषजित् ॥  
  
अश्वानां रक्षणार्थाय पूर्वोक्तविधिना यजेत् ।  
अभिमन्त्रेत कलशं शिरस्तेषां प्रदापयेत् ॥  
  
सिद्धार्थकां जपित्वा तु कण्ठे कार्यं तु मुर्द्धनि ।  
सर्वदोषविनिर्मुक्तां गजांश्चैव तु रक्षयेत् ॥  
  
अजेषु पशवो ह्येवं रक्षासर्वत्र कारयेत् ।  
सर्वप्राणिषु रक्षार्थं योक्तव्यं नृपतेः सदा ॥  
  
महाशान्तिर्भवेत् तेषां दुर्भिक्षं नश्यते सदा ।  
महाभयेषु सर्वेषु उल्काभूकम्प पातने ॥  
  
अति दृष्टिरनावृष्टिः सूचितेषु भयेषु च ।  
अकालोत्पन्न पुष्पादीं दैवै नष्टैश्च खण्डितैः ॥  
  
ज्वरलूतादि दोषैश्च अपमृत्युभिरेव च ।  
दुःखैर्नानाविधैश्चैव आघ्रातं मण्डलं यदि ॥  
  
कर्मदोषाश्च यत्किञ्चि ग्रहदोषाश्च दारुणाः ।  
  
६८अ)  
  
तिरोभावं तु चोत्पन्नं मन्त्रच्छिद्रं तथागतम् ।  
वटादि विशनाशेन कीटादि स्फोटकादयः ॥  
  
वातपित्तविकारेषु श्लेष्मदोषेषु सर्वतः ।  
अर्षाश्च चक्षुरोषाश्च शरवैसर्पकादयः ॥  
  
वातजा पित्तजा दोषा धातुदोषास्तथैव च ।  
व्याध्यन्तराश्च ये चान्ये क्षतजातः सहस्रशः ॥  
  
अभ्यन्तरस्थो व्याध्यश्च शोकाद्याश्चिन्तनाशकाः ।  
अभिशप्ताश्च ये केचिद्ब्राह्मणाद्येषु सर्वसु ॥  
  
तदानुपूर्ववद्यागं कर्तव्यं शान्ति हेतुतः ।  
प्रत्यहं हवनं कार्यं राज्ञोराष्ट्रविवृद्धये ॥  
  
सुखेन भुञ्जते राज्यं नात्रकार्याविचारणा ।  
सकृत् पूजितमात्रेण नश्यन्ते विघ्नकारिणः ॥  
  
नष्टादशदिशो यान्ति सिंहस्यैव यथामृगाः ।  
सतताभ्यासयोगेन दारिद्र्यं नश्यते कुलान् ॥  
  
यस्मिन् राष्ट्रे च देशे च वसते मन्त्रवित् सदा ।  
ईतयो व्याधयस्तत्र खार्खोदास्तस्करा ग्रहाः ॥  
  
शाकिन्यो विविधा यक्षाः पिशाचाराक्षसास्तथा ।  
  
६८ब्)  
  
बालग्रहाश्च विस्फोटा व्यन्तरा ह्यन्तराश्च ये ।  
सर्पा विशान्ये दोशश्च दुर्भिक्षं रिपु पीडिनम् ॥  
  
सर्वेन प्रभवन्त्यत्र मन्त्रविद्यत्र संस्थितः ।  
स पूज्यः सर्वजन्तूनां भूपतीनां च सर्वदा ॥  
  
दानपूजादि सम्मानैरसमैः पूज्यते यदि ।  
तेन पूजितमात्रेण सर्वे मन्त्रास्तु पूजिताः ॥  
  
भवन्ति सुखदास्तत्र तन्मुखस्थाः प्रपूजिताः ।  
सर्वत्रा च्छेदकर्तार ग्रहाहिंसन्ति साधकम् ॥  
  
तस्मात् ग्रहाणां दातव्यं सर्वदेवोदकोदनम् ।  
यष्ट्वा भूतानि तृप्यन्ते तृप्ता न भवन्ति ते ॥  
  
तदा रक्षा प्रकर्तव्या दैशिकेन महात्मना ॥  
  
इति सर्वस्रोतसङ्ग्रहसारे मृत्युजिदमृतीशविधाते राजरक्षाधिकारो नाम   
विंशतिमः पटलः ॥  
श्रीदेव्युवाच ॥  
  
रक्षा तु कथिता देव प्राणिनामनुकम्पया ।  
कीदृशी प्रोच्यते सा तु कस्य वा कृयते कथम् ॥  
  
व्यापकः पुरुषः प्रोक्तो ह्यमूर्तः सर्वदेहिनाम् ।  
  
६९अ)  
  
देही बाह्यान्तरस्थोसौ निर्गुणो ह्यशरीर कृत् ।  
कथं तु कृयते तस्य रक्षा कस्मा च रक्षते ॥  
  
शरीरं सकलं वाथ रक्षितव्यं कथं च तन् ।  
पृथिव्यादि महाभूतैः निर्मितं चोदितं किल ॥  
  
अन्य तृतीयो वा रक्षः कस्य दैवं कथं विभो ।  
कस्माच्च रक्षणियोसौ केन वा वद शूलधृत् ॥  
  
एतत् सर्वमशेषेण का रक्षा भगवन्वद ।  
  
भगवानुवाच ॥  
  
शृणु देवि परं गुह्यं न पृष्टोहं सुरासुरैः ।  
गरुडाद्यैस्तथा शिष्यै बहुभिर्मुनिभिर्न च ॥  
  
तदद्यन्ते प्रवक्ष्यामि शृणुष्वायत लोचने ।  
व्यापकः पुरुषः सूक्ष्मो निर्गुणो निष्कृयो बलः ॥  
  
किं त्वाणवस्तथा कर्मो मायायस्त्रिविधो मलः ।  
तत्सम्बन्धात् समलिनो ह्यस्वतन्त्रो ह्यशक्तिमान् ॥  
  
अशुद्धः प्रोच्यते तस्मात् मलत्रय विरोधतः ।  
निर्मलो वा कथं प्रोक्तो भोगेषु सविरुध्यते ॥  
  
६९ब्)  
  
शुद्धो भोगी न सिद्ध्येत विकल्पो भोग उच्यते ।  
विकल्पः स तु संसारः पशोः संसरणं सदा ॥  
  
संसार्यस्य तु वद्धस्य निर्मलत्वं युज्यते ।  
आणवं यन्मलं सूक्ष्मं कार्यतो ह्युपलभ्यते ॥  
  
अभिलाषं तु तत्कार्यं भोगादीनां प्रवर्तकम् ।  
कर्मयत्करणं कार्यं देशकालशरीरतः ॥  
  
क *? दि यत्पृथिव्यान्तं माया कार्या विदुर्बुधाः ।  
एवं मलत्रयोपेतं संसारी संसरन्त्यणु ॥  
  
कोशकारकृमिर्यद्वदात्मानं वेष्टये दृढम् ।  
उद्वेष्टनेन शक्तस्सो(?) ताथात्मा पाशपञ्जरे ॥  
  
यावन्न चेश्वरो देवो ह्यनुगृह्याति शक्तिमान् ।  
तावत् मलावगूहेन गुण्ठितस्तिष्ठते पशुः ॥  
  
यदि चेन्नेश्वरः कश्चित् स्वतन्त्रमखिलं जगत् ।  
नियमः कारणानां तु न भवेदसमञ्जसम् ॥  
  
बलीबन्दं यदा कश्चित् बन्धनं पाशवं धनः ।  
तृणौः संयोजितैर्भोगैर्ह्यस्वतन्त्रस्तथा पशुः ॥  
  
७०अ)  
  
ह्यस्य पाशहस्तस्य ग्राहकः कश्चिदुन्नतः ।  
समर्थो दृश्यते यद्वत्तद्वदीशोप्यनुग्रही ॥  
  
सर्वेषां च सकृच्छक्ता स्वशक्त्याबृंहितः शिवः ।  
अवियुक्ता *? सा तस्य निजारश्मी रवेरिव ॥  
  
दाहप्रकाशिका वह्ने ऊष्मा नैव वियुज्यते ।  
तद्वदीशस्य सा शक्तिरवियुक्ता शिवात्मिका ॥  
  
जगतः कारणं देवि सा चैका बहुधा स्थिता ।  
इच्छाज्ञानकृयारूपा कृत्य भेदेन वर्तते ॥  
  
अघोरा सा तदिच्छास्याद् व्यापिका सा मुदायिनी ।  
घोराज्ञान स्वरूपा तु सा परिग्रह वर्तिनी ॥  
  
घोराघोररता चान्या क्षोभिकाया कृयात्मिका ।  
सा रक्षा सर्वभूतानां सर्वरक्षासुरक्षिणी ॥  
  
सा च दीक्षा समुद्दिष्टा दान * पणलक्षणा ।  
अनेनैव प्रकारेण सर्वदोषनिवर्हणी ॥  
  
व्यापकस्य सतो पुंसः सा रक्षा न विधीयते ।  
पुनरन्यं प्रवक्ष्यामि रक्षासर्वसुरक्षिणी ॥  
  
७०ब्)  
  
शब्दादीनां तु विषये इन्दृयाणां प्रवर्तते ॥  
  
हृत्पुण्डरीक मध्यस्थं धर्माधर्मप्रवर्तकम् ।  
रागद्वेषभिभूतं च तृधान्तः करणावृतम् ॥  
  
कार्यकारणसम्बन्धं करणैर्भूतंरम्प्रतैः ।  
निबद्धं चिन्मले नैव शतशोतसहस्रशः ॥  
  
कार्यकार्यान्त * *? तै धर्माधर्मविचिन्तितैः ।  
तिजव्र?लुप्त चैतन्यं जीव इत्यभिधीयते ॥  
  
तस्य रक्ता समुद्दिष्टा मन्त्रैर्विविधविस्तरैः ।  
धारणामन्त्रतन्त्रैश्च शिवेन परमात्मना ॥  
  
जीवरक्षा तु सा प्रोक्ता क्रियाशक्तिर्महेश्वर ।  
अन्या तृतीया रक्षा तु शरीरस्य तु रक्षणी ॥  
  
महाभयेभ्यः सर्वेभ्यो भूतयक्षग्रहादिकैः ।  
डाव्यो डामरिकाभिश्च भगिन्यो * मारस्तथा ॥  
  
शाकिन्यो योगिनीभिश्च मुखमण्डकादिभिः ।  
नानाविधैरशेषैश्च हिंस *? कृयते ध्रुवम् ॥  
  
७१अ)  
  
यद्भयं तस्य शमनं सा रक्षा शक्तिरुच्यते ।  
भूतजं मलिनं देहम् अध्रुवं च अशाश्वतम् ॥  
  
वातपित्तैस्तथा श्लेष्मैः सन्निपातादि * *? रैः ।  
अनेकशतसङ्ख्यातैर्दोषैर्दुष्टांशरीरकम् ॥  
  
तस्य हिंसन्ति वहवो हिंसका दुष्टबुद्धयः ।  
वातपित्तरुजाभूताश्लेष्मजास्सन्निपातिकम् ॥  
  
भोक्तुकामावलिकामारतिकामास्तथा परे ।  
हन्तु कामाश्च वहा वा हिंसकाः सर्वजन्तुषु ॥  
  
वात स्थानं समाशृत्य वातजाः प्र *? वन्ति हि ।  
क्षोभयन्ति स्वकं स्थानं पित्तजाः पित्तिकन्ततः ॥  
  
श्लेष्मजाश्च स्वकं भावं स्थानं सान्निपातजाः ।  
क्षोभयन्ति विनाशार्थं देहरक्षा त *? तः ॥  
  
मन्त्रौषधि क्रियायोगे रक्षा वै शिवचोदिता ।  
कर्तव्या शिवदा नित्या सा शिवाशिवहारिणी ॥  
  
बलिकामानुबलिभिर्घस्मरैस्त *? येत् पृये ।  
  
७१ब्)  
  
भोक्तुकामाञ्जिघांसन्ति नश्यन्ते मन्त्रयोगतः ।  
रतिकामा अनेकैश्च मन्त्रैस्तन्त्रैस्तथौषधैः ॥  
  
प्रोक्तोप्यनुग्रहस्तेन मन्त्रे *? मन्त्रयोगिना ।  
हन्तु कामास्तु ये प्रोक्ता दुराधर्षा महाबलाम् ॥  
  
तथापि पारमेशेन मन्त्रतेजो बलेन च ।  
शिवशक्त्या प्रभावेन नश्यन्ते *? त्रसंशयः ॥  
  
एवं सेक्षेपतः प्रोक्तो इदं भूतविनिर्णयम् ।  
प्राणिनां तु हितार्थाय विष्टरोत्यत्रदर्शितः ॥  
  
एवं हि क्रियते रक्षा सुज्ञात *? कृता भवेत् ।  
अन्यथा स्वात्मघाताय वर्ततेप्यनुयोगिनः ॥  
  
रक्षा बहुप्रकाराश्च कर्तव्याम्नाय दर्शनात् ।  
आधाररक्षा प्रथ *? जीवरक्षा द्वितीयका ॥  
  
तृतीयागर्भरक्षा तु सूतिकाले चतुर्थिका ।  
पञ्चमी भूतिका रक्षास्नात्वा षष्ठी तु कारयेत् ॥  
  
बालानां सप्तमी प्रोक्ता पुरुषा?णां तथाष्टमी ।  
  
७२अ)  
  
भेदं तासां प्रवक्ष्यामि यथाधाराधिकारयेत् ।  
मातापित्रोम्परारक्षा कार्या तत्व विचिन्तकैः ॥  
  
दोषां कृत्वा सुपुरुषे सम्भवन्त्यस्य हिंस(?)काः ।  
हिंसन्ति रक्षणी योसौ सम्भवार्थं प्रयत्नतः ॥  
  
यदा स्त्री मुद्रिता भूतैःस्तदा गर्भो न गृह्यते ।  
एषा तु प्रथमा रक्षा आधाराख्या प्रकीर्तिता ॥  
  
तदा तु रक्षितौ द्वौ तु कर्तव्यो मन्त्रवादिभिः ॥  
  
रतिकामग्रहाये च कामाचारा ह्यनेकशः ।  
पिबन्ते रेत? *? क्तं च नक्तं सम्भवते कथम् ॥  
  
तस्मात् तु कारणाद्रेतो रक्षितौ सम्भवो भवेत् ।  
सम्भूतं गर्भकं नेत्रं संरक्ष्यं गर्भपातनम् ॥  
  
प्रसूति काले नारीणां रक्षाग *? विशारदैः ।  
कार्यारक्षा प्रयत्नेन न च हिंसन्ति हिंसकाः ॥  
  
यावन्न सूतिका शुद्धा तद्गृहस्थं तु बालकम् ।  
सूतिका ग्रहदोषाद्या बाधन्ते रक्षया * *? ॥  
  
७२ब्)  
  
तस्मात् सुरक्षितौ कार्यौ ह्यस्त्राद्यैस्तु विचक्षणः ।  
सूतिकां स्नानकाले तु बालं वायच तत्स्थितम् ॥  
  
हिंसन्ति बलिनो भूता तस्मात् स्नानं तु कार *? ।  
स्नात्वा तदुत्तरं कालं बालरक्षासमात्रिका ॥  
  
धात्री तु कारणं तस्य क्षीरस्पर्शादि पोषणैः ।  
तस्माच्चैरक्षितव्यादौ धात्री बालस्तोर्ध्वतः ॥  
  
सर्वका *? चरक्ष्य मन्त्रौषधि प्रयोगतः ।  
धारणाध्यानमुद्राभिमन्त्रैर्धूपैरतत्रितः ॥  
  
तिलाज्यादि कृतैर्होमैः कलशैर्विविधैः शुभैः ।  
शिरसि ह्यभि * *? त रक्षणीयं तु सर्वदा ॥  
  
बालप्रबुद्धसुप्तौ तु रुदमानं प्रहासितम् ।  
भुञ्जानं शयनस्थं तु तिष्ठन्तं क्रीडनं तथा ॥  
  
प्रभाते चार्द्धरात्रे च मध्याह्ने सा * *? चरे ।  
सन्ध्याकालेषु सर्वेषु रक्षये तन्तु बालकम् ॥  
  
देवासुराणां भूतानां मात्रीणां भगिनीषु च ।  
इष्टग्रहपिशाचानां सन्ध्याकाले तु सङ्गमम् ॥  
  
७३अ)  
  
सन्ध्यासु सर्वासु रक्षितव्यं तु बालकम् ।  
गच्छंस्तिष्ठत्स्वपं जाग्रत् सर्वकालं तु रक्षयेत् ॥  
  
गच्छन्तं दर्शनाद् देवि जिघांसन्ति जिघांसकाः ।  
रक्षाहीनं तु तिष्ठन् * *? यत्ते सुभीषणाः ॥  
  
स्वस्थं कलेन सुप्तं तु त्रासयन्ति समन्ततः ।  
जाग्रतः केवलं रात्रौ त्रासयन्ति ग्रहाधमाः ॥  
  
तस्मात् सर्वप्रयत्नेन रक्षयेत् सर्वदा शिशुम् ।  
  
विशेषाद्राजतनयं रक्षितव्यं हि दैशिकैः ।  
भाग्य सुक् स्रु प्रशस्तं च सर्वलक्षणरक्षितम् ॥  
  
दृष्ट्वा यत्नेन दु * *? जिघांसन्ति शिशुं शुभम् ।  
तस्मात् सर्वप्रकारेण धारणाभिरनन्तरम् ॥  
  
प्राकारास्त्रेन वा देवि मन्त्रैर्वा विविधैः शुभैः ।  
लिखितैर्यन्त्र योगैर्वा पू * *?ः सुप्रयत्नतः ॥  
  
वेष्टितैः कण्ठलग्नैर्वा सूत्रकैश्च सितादिकैः ।  
धूपैर्विविधरूपैश्च धारिभिर्मणिभिस्तथा ॥  
  
रक्षोघ्नैस्तिलकैर्वापि नीराञ्ज * *? रः सरैः ।  
  
७३ब्)  
  
रक्षणीया सदा बाला राजपुत्राविशेषतः ।  
राजानो राजमात् पञ्च सजपन्त्यस्तथा पृये ॥  
  
अनेनैव विधानेन रक्षितव्यां सुनिश्चितैः ।  
यस्म क्षुद्रा महाभूता मातरो दुष्ट चिन्तकाः ॥  
  
जिघांसन्ति प्रयत्नेन नित्यकालमतन्द्रिताः ।  
तेषां प्रशमनार्थाय प्राणिनामनुकम्पया ॥  
  
मन्त्रास्तौषधं यत्रा * *? हाबलपराक्रमाः ।  
अनुग्रहार्थं मर्त्यानां मयासर्वेवतारिताः ॥  
  
तेषामेव हि सर्वेषां मन्त्राणां भूरितेजसा ।  
बलमोजस्तथा ज्ञानं स्मृतिर्मेधा व * *? यः ॥  
  
जीवनं प्रभु सर्वेषां मृत्युजित् कथितं मया ।  
भूरिर्यागैर्जपैर्होमै तपसा संयमेव च ॥  
  
मन्त्राश्चास्त्राणि सिद्ध्यन्ति युगधर्मानुरूपतः ।  
तथा *? लि युगे दुष्टे पापिष्ठा येन राधमाः ॥  
  
तेषां ते सिद्धिदा मन्त्रा भवन्ति न भवन्ति वा ।  
अस्य देवाति देवस्य कृतादि युगसंस्थिति ॥  
  
भावानुरूप नि * नां तपो न व्रत सेवनात् ।  
  
७४अ)  
  
सर्वभावप्रसन्नानां द्वैताद्वैतजिगीषना ।  
दौर्भाग्यालस्य युक्तानां पापोपहत चेतसाम् ॥  
  
भक्तिमात्राबलं बन्धा * *? ते नात्रसंशय ।  
चिन्तारत्नं यथासर्वं चिन्तितार्थं प्रयच्छति ॥  
  
तथा सर्वं तु नेत्रं वै भावितस्य करोति हि ।  
सूर्यचन्द्रौ यथालोके सामान्येनाव * *? कौ ॥  
  
पृथिव्यापस्तथा तेजो वायुराकाशमेव च ।  
सामान्यं वर्तयन्त्येते ह्यन्नन्त्कृद्दोष(?) हृद्यया ॥  
  
तथा सर्वेषु भूतेषु व्यापकः परमेश्वरः ।  
  
मृत्युजित्परमो देव सर्वेषां सर्वसिद्धिदः ।  
भक्तिमात्रावलंविन्धा?द्ध्यानधारण तत्परः ॥  
  
योस्यवेत्ताप्रपन्नश्च * *? निष्कम्प चेतसः ।  
ससर्वं फलमाप्नोति सर्वसिद्ध्यारुहो भवेत् ॥  
  
इति सर्वस्रोतसङ्ग्रहसारे मृत्युजिदमृतीशविधाने इष्टपाताद्यधिकार * *?   
विंशतिमः पटलः ॥  
श्रीदेव्युवाच ॥  
  
उक्तं देवेन मे सर्वं यन्मयापरिपृच्छितम् ।  
अधुना श्रोतुमिच्छामि संशयं मे हृदिस्थितम् ॥  
  
योगिन्ये * *? राश्चैव शाकिन्यो बलगर्विताः ।  
कथं परपुरे प्राणाः क्षणादाकर्षयन्ति ताः ॥  
  
कस्माच्च निर्घृणा रौद्रा तासां वा किं प्रयोजनम् ।  
एतत् सर्व * *? षेण भगवन्वक्तु मर्हसि ॥  
  
भगवानुवाच ॥  
  
शृणु देवि प्रवक्ष्यामि रहस्यं परमाद्भुतम् ।  
यथा प्राणाञ्जिघांसन्ति पशूनां पतिशासनात् ॥  
  
रागद्वेष * *? र्मुक्तालोभमोहविवर्जिताः ।  
यागार्थं देवदेवस्य पशवः प्रोक्षयन्ति ताः ॥  
  
न लोभेन च हिंसन्ति न चैव हि जिघांसया ।  
महाभैरव देवस्य शास * *? लयन्तिताः ॥  
  
यदर्थ पशवस्पृष्ट्वा स्वयमेव स्वयम्भुना ।  
पशवः पतियागार्थमुपयुजन्ति नान्यथा ॥  
  
तेषामनुग्रहार्थाय पशूनां च वरानने ।  
मोच * *? हि पापेभ्यः पाशौघां छेदयन्ति ताः ॥  
  
७५अ)  
  
पशूनामुपयुक्तानां नित्यमूर्द्धमतिर्भवेत् ।  
त्रिविधेन तु योगेन योजयन्ति शिवाज्ञया ॥  
  
परे नैव हि सूक्ष्मेण स्व * *? त्रितयेन तु ।  
योजयन्ति न चैवात्र घातयन्ति बलेन ताः ॥  
  
परः सर्वात्मके तत्वे निष्कृयो निर्मलस्तु यः ।  
व्यापकः परमेशस्य सर्वं कारणकारणम् ॥  
  
तस्मिन्नेव नियुक्तास्ता निर्मला विगतक्लमाः ॥  
  
एकीभावमनुप्राप्ता न वियुक्ताः कथञ्चन ।  
तच्छक्तौ तु विलीना * *? च्छा रूपेणसंस्थिताः ॥  
  
ज्ञातोत्कर्षाः क्रियावस्था यागयोग्यावधूतिकाः ।  
तद्भावं तु समास्थाय तद्रूपा योजयन्ति यत् ॥  
  
ते मुक्ताः शिवभूतास्तु * *? क्त्या शिवे रताः ।  
निर्मला शिवभूतास्तु तत्प्रभावा भवन्ति ते ॥  
  
यथा योगेन दीक्षायां शिवत्वमुपलभ्यते ।  
तथा वै योगयोगेन शिवत्वमुपया * *? ॥  
  
७५ब्)  
  
अत्यन्तमलिनस्यास्य प्रागुक्तस्याधिकारिणः ।  
मलप्रध्वस्तरूपस्य निर्मलत्व भजन्तिताः ॥  
  
मूलच्छेदेन हि पशोजिघांसति मलत्रयम् ।  
मलय * * * *? स्य शरीरं न प्ररोहति ॥  
  
दीक्षैव योजने तस्य पशोर्नैव हि घातनम् ।  
व्यापकेन स्वरूपेण स्वशक्ति विभवेन च ॥  
  
त्रोटयन्ति पाशोः पाशां शरी * * *? नष्ट्यति ।  
शरीरेण प्रनष्टेन मोक्षणं न जिघांसनम् ॥  
  
दृढपाशप्ररूढस्य बद्धस्य पुरुषस्य वा ।  
वियोगस्तु शरीरेण मारणन्तं बिदुर्बुधा ॥  
  
सूक्ष्मशक्तिमयं ज्ञानं ज्ञानशक्त्या तु शस्यते ॥  
  
अरावारावराविष्ट्याध्वनिभासावसानगम् ।  
सिद्धा * *? द्धिदं ज्ञानं खेचर्योपासयन्ति ताः ॥  
  
अज्ञानेनावृतं ज्ञानं पशूनां समलस्थितम् ।  
निर्मलेन तु ता देव्यो ज्ञानेनाभि भवन्ति हि ॥  
  
यथाप्रसुप्तं बुद्ध * *? डते तु यतस्ततः ।  
  
७६अ)  
  
मदिरासेवमानेन यथैवोन्मादितः क्वचित् ।  
क्रीडते ह्यस्वतन्त्रत्वाद्वालो वा भ्राम्यते क्वचित् ॥  
  
उन्मत्तो वा प्रमत्तेन प्रेर्यते प * * *? था ।  
मातृभिर्गुह्यकैः शक्त्या स्वेन योगबलेन तु ॥  
  
जीवमाकृश्यते क्षिप्रं पशूनां योगवीर्यतः ।  
यत्तत्परममव्यक्तं शाश्वतं ह्यचलं ध्रुवम् ॥  
  
तं * * * *? योगमार्गेण प्रविश्य परदेहतः ।  
परोभूत्वा स्वशक्त्या तु जीवं जीवेन वेष्टयेत् ॥  
  
आक्रम्य तं हृदिस्थानोदध्वोर्द्धेन प्रवेशतः ।  
एक * * *? त्वमापाद्य समत्वं तत्र चाभ्यसेत् ॥  
  
परं कारणमाशृत्य स्वतन्त्रत्वं समभ्यसेत् ।  
व्यापकेन स्वरूपेण शक्त्याशक्तिं तु आनयेत् ॥  
  
तदा तत्सम्पुट * * *? शान्तिच्छेदं तु कारयेत् ।  
शक्तिरूपं ततो देवि तत्वमास्थापयोगवित् ॥  
  
स्वतत्वसत्तारूपेण चित्सूर्यत्वेन तापयेत् ।  
द्रावयेत् तत्परस्थो * * *? रश्मिषु चार्कवत् ॥  
  
७६ब्)  
  
योजयेद्धृदये सर्वान् शब्दादीनान्द्रियाणि च ।  
भूतानि रसभूतानि गुणान्येव हि सर्वशः ॥  
  
अतः करणसङ्घातं गृहीत्वा * *? चेतसा ।  
प्रविशेत्त तदा योगी पुरमाक्रम्यसर्वशः ॥  
  
द्रुतं गृहीत्वा तत्सर्वं क्षिप्रमात्मस्थमानयेत् ।  
तत्क्षणादानये जीवं मुद्रामन्त्रप्रयो * *? ॥  
  
अनेन विधिना सूक्ष्मं योगं योगी समभ्यसेत् ।  
तत्सर्वं प्राप्नुयात् क्षिप्रं सूक्ष्मं योगेन योगवित् ॥  
  
सूक्ष्मयोगः समाख्यातः स्थूलश्चै * *? च्यते ।  
पिण्डस्थन्प्रयोगेन पिण्डमाकर्षये ध्रुवम् ॥  
  
मन्त्रमुद्राविधानेन विधिनापाशमेव च ।  
ध्यानयोगबलेनैव च्छुम्मकाद्यङ्गलक्षणै? ॥  
  
त्रिविधेन तु योगेन योगिनो बलगर्विताः ॥  
  
जिघासन्ति यदा देवि तदाश्रेयः समाचरेत् ।  
मृत्यु * * *? मं देवमनृतं सर्वतोमुखम् ॥  
  
७७अ)  
  
परेणैव स्वरूपेण व्यापकत्वेन मन्त्रवित् ।  
ज्ञात्वा तत्परमं योगं मन्त्री व्याप्यपशोः पुरम् ॥  
  
इच्छाशक्त्यात्वधिष्ठा(?) * * * *? जीवितं शुभम् ।  
संरक्षोद्योगविन्मन्त्री क्रमं ज्ञात्वा तु योगिनाम् ॥  
  
पूर्वोक्तानां च सर्वेषां हिंसकानां यशस्विनि ।  
सूक्ष्मं स्वशक्तिमार्गेण चक्र? * *? म योगतः ॥  
  
पूर्वोक्तं ग्रन्थिभेदेन सूक्ष्मध्यानेन मन्त्रवित् ।  
मोचयेत् सर्वदोषेभ्यो नान्यथा तु कदाचन ॥  
  
ज्ञानयज्ञबलोपेतो मन्त्रतन्त्रविश * *? ।  
मृत्युजित् सिद्धमन्त्रश्च तपस्वी संयतेन्द्रियः ॥  
  
ध्यानमन्त्रादि युक्तश्च सत्वस्था ज्ञानवान्बली ।  
सन्तुष्टः परमो योगी अष्टमूर्तिविधौरतः ॥  
  
रागद्वे * *? निर्मुक्तो लोभमोहविवर्जितः ।  
निर्भयश्चैव निःशङ्को ह्यनुग्रहपरायणः ॥  
  
पूर्वोक्तै दारुणैर्दोषै मोचकः सभव्त् प्रिये ।  
अन्यथा व * * *(?) स्तु सत्तवेदात्मनाशकः ॥  
  
७७ब्)  
  
स्वकुलभ्रंशको दुष्टो नरके पच्यते ध्रुवम् ।  
भूताश्च विविधाकामा तरोदुष्ट हिंसकाः ॥  
  
योगिन्यो गुह्यका यक्षाः पिशाचा दुरित क्र *? ।  
  
रति कामाश्च साध्याश्च स्कन्दाद्या ब्रह्मराक्षसा ।  
असङ्ख्यातास्तु ये केचि रौरान तेषां सह कुत्रचित् ॥  
  
विरो * * * *? कर्तव्यो आत्मज्ञैः स्वार्थ पण्डितैः ।  
धनार्थिभिवालुध्वै?श्च न कुर्याचि यशोर्थिभिः ॥  
  
स्वकुद्रं चन्द्रनादीनां कारुण्या चैव कारयेत् ।  
नृपाणां तत्सुतानां * * * *? नां च सर्वथा ॥  
  
यस्मिं देशेथराष्ट्रे वा निवसे योगमन्त्रवित् ।  
तत्र राजा प्रभुर्देव सा देवाश्रमेणां गुरुः ॥  
  
सर्वेषां माश्रमाणा च राजासम्पद्यते गुरु(?) ।  
  
पूर्वोक्ता दारुणा घोरा प्रशमं यान्ति सर्वथा ।  
तेषां वल्युपहारेण भूरियागेन ते नृपा ॥  
  
सन्तोषयन्ति(?) * *? द्वैत स्यात् सर्वं क्षमन्तिते ।  
  
७८अ)  
  
मन्त्रवादं हि सर्वत्र न कार्यं शिवचिन्तकैः ॥  
  
नानाविधैरुपायैश्च शरीरं पाञ्चभौतिकम् ।  
विनाशयन्ति ये घोरा तेषां प्रश * * * *? णु ॥  
  
स्थूलं स्थूलेन भावेन चूर्णधूपविलेपनैः ।  
मन्त्रौषध क्रिया योगैरावेशन पुरःसरैः ॥  
  
यन्त्रचक्रप्रयोगैश्च जीवरक्षादिभिस्तथा ।  
  
मुद्रामन्त्रविधिज्ञैश्च गमागमविचिन्तकैः ।  
भूततन्त्रविधौर्वीरैरौषधज्ञैः सुचिन्तकैः ॥  
  
संयतैरप्रमत्तै श्च * *? सङ्करवर्जितैः ।  
प्रातः स्नानैः कृता पूजैर्जपध्यानपरायणैः ॥  
  
लक्षलक्षणवेदज्ञैनिर्यपेक्षैः सुपेशलैः ।  
कर्तव्यो मन्त्रवादश्च नान्यथ *? चिन्तकैः ॥  
  
यदीच्छेदुत्तमां सिद्धिं मोक्षं वा शाश्वतं ध्रुवम् ।  
मन्त्रवादं न कर्तव्यम् इत्याज्ञा पारमेश्वरी ॥  
  
अनुग्रहार्थं मर्त्यानां भूपतीनां कुदुंविनाम् ।  
अ * *? ह पदस्थेन कर्तव्यो हितमिच्छता ॥  
  
७८ब्)  
  
कदाचिदप्रबन्धेन यदि कुर्याद् विनश्यति ।  
न क्षमन्ति बलोपेताः शिवयागेषु भाविताः ॥  
  
नित्य * *? वीत भया भैरवाज्ञानुपालितः ।  
आज्ञातास्ते प्रकुर्वन्ति मन्त्रमुद्रा प्रयोगतः ॥  
  
नात्मार्थं ते जिघां सन्ति तेन ते बलित स्मृताः ।  
पुरा देव * *? वेन शिवेन परमात्मना ॥  
  
सृष्टा ह्यनेन विधिना पिशाचानान्तादिशोदश ।  
तद्बलेन समाविष्टा जनिता बलवत्तराः ॥  
  
प्रवृत्तास्ते महा * *? पूर्वं देवि जिघांसया ।  
चतुर्दशविधं सर्गं भोक्तुं दृष्ट्वा स्वयम्भुवा ॥  
  
पूर्वं यतस्ततः सृष्टा मन्त्राश्चामोघशक्तयः ।  
सप्तकोट्यस्तु बलिनो ब * * *? ति पक्षतः ॥  
  
ये दुष्टा जगतो घोरा जिघांसन्ति बलोत्कटा ।  
तेषां हि शमनार्थाय जगतो रक्षणार्थाय च ॥  
  
मन्त्रौषधि क्रिया योगाच्छतषोथ * * * *? ।  
  
७९अ)  
  
आज्ञाताः परमेशेन तदर्थं वै प्रवर्तनम् ।  
मन्त्रवादेषु सर्वेषु नाज्ञाभङ्गेषु नान्यथा ॥  
  
तत्प्रभावाच्च बलिनो मन्त्राश्चामोघशक्तयः ।  
तद्वीर्या पूरि * * *? शेषा वर्णास्तु केवलाः ॥  
  
मृत्युञ्जयं समाख्यातं सर्वमन्त्रेश्वरः प्रभुः ।  
न चास्य कश्चिन् मन्त्रो वा विद्या चाज्ञानुलेपयेत् ॥  
  
स्मरणाच्चपला * * * *? स्येव यथा मृगाः ॥  
  
इति सर्वस्रोतसङ्ग्रहसारे मृत्युदमृतीशविधाने जीवाकर्षयाद्यधिकार   
द्वाविंशतिमः पटलः ॥  
श्री * *? च ॥  
  
मन्त्राः किमात्मका देव किं स्वरूपास्तु कीदृशाः ।  
किं प्रभावाः कथं शक्ताः केन वै सम्प्रयोजिताः ॥  
  
शिवात्मकाश्च तदेव व्यापकाः शून्यरूपि *? ।  
  
अमूर्तत्वा कथं तेषां कर्तृत्वं चोपपद्यते ।  
विग्रहेण विना कार्यं कः करोति विभो वद ॥  
  
न दृष्टो ह्यशरी * * *? पकः परमेश्वरः ।  
  
७९ब्)  
  
शरीरेण यतो बद्धः कथं बद्धस्य कर्तृता ।  
मलिनत्वादस्वतन्त्रो लुप्तशक्तिर्विभाव्यते ॥  
  
शक्तिहीनस्य कर्तृत्वं विरुद्धं सर्व वस्तुषु ।  
एवं शिवात्मका मन्त्राः कथं सिद्ध्यन्ति वस्तुतः ॥  
  
अस्ति चेच्छक्ति रूपस्तु कस्य शक्तिश्च कीदृशी ।  
शक्तिः किं कारणं देव कार्यं वा कस्य कीदृशम् ॥  
  
स्वतन्त्र्या न प्रसिद्ध्येत्तु विना सिद्धेन केनचित् ॥  
  
असिद्धेन तु यत्सिद्धं तदसिद्धं प्रचक्षते ।  
वस्तुशूते * *? चात्र शक्तिर्वै सिद्ध्यते क्वचित् ॥  
  
शक्तिरूपास्तु ते मन्त्राः केवलास्तु विपर्ययम् ।  
अथ वेदाणवामन्त्रा विग्रहाकररूपिणः ॥  
  
आत्म स्वरूपा व्या * *? बलिना बलिनो न हि ।  
मलिनो मलिनस्यैव प्रक्षालयति कस्य कः ॥  
  
न सिद्धाद्ध्याणवा मन्त्रीः कैवलाः परमेश्वरः ।  
तत्र तृयं विनासित्वं विरु * * *? संस्थितिः ॥  
  
८०अ)  
  
युक्तिरेवात्र कर्तव्या प्राणिनां हितकाम्यया ।  
दृश्यन्ते बलिनो मन्त्रा ह्यप्रधृष्याः सुरासुरैः ॥  
  
सर्वानुग्रहकत्वेन सर्वदा सर्वगा हि *? ।  
  
त्वत्तः परतोनान्यदस्ति कश्चिज्जगत्पते * ।  
ब्रूहि सर्वं सुरेशान यदि तुष्टोसि मे प्रभो ॥  
  
भगवानुवाच ॥  
  
चोदितास्तु मया सर्वे सर्वशास्त्रेषु सर्वदा ॥  
  
न विन्दन्ति विमूढात्मा मायदाच्छादितः सदा ।  
तत्व त्रयं विना * * *? त्रे वक्तुं न युज्यते ॥  
  
आस्तां ताव जगत्सर्वं तत्वं यावं न सिद्ध्यति ।  
त्रितत्व निर्मितं सर्वं यत्किञ्चिदिह दृश्यते ॥  
  
तत्व त्रयं विनादेवि न पदार्थो हि विद्य *? ।  
स्मात्तत्त्व त्रयं सर्वं परं चापरमेव च ॥  
  
शिवात्मकाः शक्तिरूपास्तथा मन्त्राण चात्मकाः ।  
तत्त्व त्रय विभागेन वर्तन्ते ह्यमितौजसाः ॥  
  
परं सर्वात्मकं * * *? नाद्यं कारणं ध्रुवम् ।  
अप्रपञ्चमनिर्देश्य मनौपम्यमनामयम् ॥  
  
८०ब्)  
  
निराभासं परं शान्तं सर्वामयविवर्जितम् ।  
व्यापकं सर्वतो भद्रं सर्वज्ञादि गुणै * *? ॥  
  
ज्ञानघनसम्पूर्ण स्वानन्दानन्दनन्दितम् ।  
निरानन्दं निर्विकल्पं निराचारं निरक्षरम् ॥  
  
अद्वैतं कल्पना हीनं चिद्व्यनं चिन्मलापहम् ।  
चिदचिद्व्यापकं * * *? त्योदितमनुत्तमम् ॥  
  
निर्विकारं परं नित्यं निर्मलं निरुपप्लवम् ।  
सर्वो *? मानरहितं सर्वभावविवर्जितम् ॥  
  
सर्वरूपं कलातीतम् अचलशाश्वतं वि *? ।  
  
सर्वभूतान्तरस्थं तु सर्वभूतेषु संस्थितम् ।  
सर्वे मन्त्रास्तु तत्रस्था सर्वत्रान्तर्गतं विभुम् ॥  
  
सर्वदं सर्वभावस्थं सर्व * * * *? वनम् ।  
हृदिस्थं सर्वभूतानां प्रेरकं सर्वजन्तुषु ॥  
  
न तेन रहितं किञ्चि दृश्यते सुरवन्दिते ।  
तस्मात् सर्वगतं विश्वं स एकः परमेश्वरः ॥  
  
सर्वज्ञो * * * * *? तस्य बोधो ह्यनादिमान् ।  
  
८१अ)  
  
स्वतन्त्रो लुप्तशक्तिश्चानन्तशक्तिर्महेश्वरः ।  
तस्य चेच्छा महेशस्य निर्विकल्पः कथञ्चन ॥  
  
अमेयत्वादनादि त्वात् कथं * * *? लभ्यते ।  
कार्यतो ह्यनुमानेन वस्तुतः परिभाव्यते ॥  
  
कार्य तस्य परा शक्ति यथा सूर्यस्य रश्मयः ।  
वह्नि ऊष्मेव विज्ञेया ह्यविना भाव तस्थि *? ॥  
  
तद्धर्मधर्मिणी शान्ता नित्यानुग्रहशालिनी ॥  
  
विवर्तमेतत्सर्वं हि तच्छक्तेनान्यतो भवेत् ।  
सानन्दा तु * * * *? निरानन्दः परः शिवः ॥  
  
सर्वज्ञादि गुणा ये च शिवस्य परमात्मनः ।  
शाक्तास्तेनान्यतो दृष्टा ह्यन्यथानोपपत्तितः ॥  
  
एकः शिवस्तथैका तु श * * * *? शाश्वती ।  
अभिस्था द्वैतसंस्था च सैवैका सामुदायिनी ॥  
  
इच्छारूपा शिवस्यैषा ह्यभिन्ना सर्वतोमुखी ।  
किं चिदुच्छूनतापत्तिः सर्वज्ञादि गुणास्त *? ॥  
  
८१ब्)  
  
न रूपे तु सैवैका यदा बोधयतेखिलम् ।  
बोधो ह्यनादिमान्यत्तत्परं ज्ञानं तु सा स्मृता ॥  
  
ज्ञानशक्तिरिति ख्याता सर्वज्ञादि गुणास्पदा ।  
अस्वतन्त्र * * *? सा क्रिया कारणरूपिणी ॥  
  
वष्टरूपाष्ट भेदेन स्योटादि(?) ध्वनिरूपिणी ।  
मातृका सा विनिर्दिष्टा कृपाशक्तिर्महेश्वरम् ॥  
  
क्रियाख्या परमा सा तु * * * *? य रूपिणी ।  
एवं क्वतेति सा प्रोक्ता एकानान्य स्वभावजा ॥  
  
स्वभावोत्था स्वभावा तु स्वास्वतः स्वोदिता शिवा ।  
व्यतिरिक्ता न चैवैषा कर्तृ * * * * च्यते ॥  
  
शिवस्य परिपूर्णस्य स्वतन्त्रस्य विभोर्यतः ।  
कः कर्ता क्षोभकः कोवा तस्या तद्वैतता शिवे ॥  
  
यत्तस्य सर्वकर्तृत्वं सा शक्ति तुपचर्यते ।  
  
करोति भगवान् सर्वस्तिरोभावमनुग्रहम् ।  
क्रियाशक्त्या तु सृजते ज्ञानशक्त्या जगत्स्थितिम् ॥  
  
संहारं रुद्र * * * *? रो भावं तु मायया ।  
  
८२अ)  
  
अनुग्रहं तु ज्येष्ठाया कार्यते नामसञ्चयः ।  
कृत्यं पञ्चविधं शम्भो जगतो विद्यतेर्यतः ॥  
  
क्रियया न विकल्प्यं तु सर्वं ज्ञास * * *? तम् ।  
यतस्ततः शक्तिरेषा शिवस्यैवानुमीयते ॥  
  
आत्मा देवो ह्यनन्तश्च मलेनैव निरोधिताः ।  
ते तु गृहीताः परया परमेशस्य चेच्छया ॥  
  
त्रिस्वरूपस्तथा देवो रुद्रोविष्णुपितामहः ॥  
  
करोति षट्विधां सृष्टिं चतुर्भेदविभेदिताम् ।  
थतनारकिति * * * * *? सुरमानुषात् ॥  
  
जरायुजाण्डजा देवि तथा च स्वेदजोद्भिजात् ।  
शक्त्या तु भगवान् सर्वं करोति विभु शक्तितः ॥  
  
निमित्तकारणं देवो यथासु य * * *? या ।  
उपादानं तु सा शक्ति चक्षुध्वा समवायतः ॥  
  
यथार्क रश्मि संस्पर्शात् सूर्यकान्तो मणिर्महान् ।  
तेजः प्रकुरुतेप्यर्थम् उभाभ्यां नैव का * *? ॥  
  
८२ब्)  
  
यस्कान्तमणिर्दृष्ट्वा लोहः प्रकुरुते प्रिया ।  
उभयोर्नैव कामोस्ति निमित्तं तु तथा पुनः ॥  
  
सूक्ष्मत्वानोपलभ्येत यस्ताभ्यां प्रचोदकः ।  
तादृक्स्व * * * *? तो नान्त भूतोन्तकारणम् ॥  
  
उपादानं तु सा शक्ति सर्वत्रैव विभाव्यते ।  
यथा सर्वं सुनिष्पन्नं कृयाशक्त्या प्रदृश्यते ॥  
  
क्षोभ्यक्षोभकभावं तु प्रत्य * * * *? र्हरिन् ।  
पार्श्वान्तं समवायं तु कारणं तु विदुर्बुधाः ॥  
  
अकामतः सृजेत्सर्वं शक्त्यासर्वं चराचरम् ।  
एवमुक्तेन विधिना मन्त्राः सर्वेन्त्रितत्त्वजाः ॥  
  
त्रिस्वभावाः समुद्दिष्टा सर्वत्र बलशालिनः ॥  
  
भवन्ति सर्वदाः सर्वे सर्वगासर्वरूपिणः ।  
शिवो ह्यनादि * * * * *? तः प्रथमो बलः ॥  
  
इच्छया तु यदा देव प्रसरन्त्यविलम्बितः ।  
सा शक्तिः परमासूक्ष्मा उन्मना शिवधर्मिणी ॥  
  
अस्तित्वमात्रमात्मानं क्षो * * * * *? यदा ।  
  
८३अ)  
  
समना सा विनिर्दिष्टा शक्तिः सर्वाध्ववर्तिनी ॥  
  
क्रोडी करोति या विश्वं संहृत्य सृजते पुनः ।  
कौण्डिल्याख्या महाशक्तिस्तृतीया ह्यु * * * *? ॥  
  
रूपं द्यदास्फोटम् अदृष्टं शिवविग्रहम् ।  
प्रसरत्यति वेगेन ध्वनिना पूरयेज्जगत् ॥  
  
सनादो देवदेवेशः प्रोक्तश्चैव सदाशिवः ।  
ध्वनि र * * * * *? विश्रमत्यनुरोधतः ॥  
  
निरोधीनामविख्यात सर्वे देव निरोधकः ।  
निरुद्धस्य महेशत्वम् अभिमानं प्रवर्तते ॥  
  
असङ्ख्यातास्तु कोट्यो वै * * * * * *? स्थिताः ।  
लभन्तेत्र प्रविष्टा ये तद्विन्दुं चेश्वरं स्मृतम् ॥  
  
यदाशिवामृतं मूर्द्ध्नि पतते सृष्टिकारणम् ।  
आप्यायं भवते तेन सोर्द्धचन्द्र इति स्मृतः ॥  
  
मकारो ह्यत्र वै रुद्रो वर्णसङ्घट्ट उत्तमः ॥  
  
यदा स्थितं तु लभते सोन्मुखं सृष्टिकारणम् ।  
प्रतिष्ठाख्यो ह्यका * * * *? साक्षाद्भवत्यसौ ॥  
  
८३ब्)  
  
निवृत्तिस्तु यदा सर्वं निष्पन्नं प्रणवं विदुः ।  
उङ्काराख्यं परं वाम ब्रह्मासौ कमलासनम् ॥  
  
मन्त्रसृष्टिर्भवेदेषा शिवस्य परमा * *? ।  
  
ज्ञानशक्तिः परासूक्ष्मा मातृकान्तं विदुर्बुधाः ।  
सायोनिः सर्वमन्त्राणां सर्वमात्रारणि स्थिता ॥  
  
जुहो * * * * *? लं सामृतं सृष्टि संयुतम् ।  
तेनासौ देवदेवेशो ह्यमृतेशः परापरः ॥  
  
मृत्युरुत्तारयेद् यस्मात् मृत्युजित् तेन कथ्यते ।  
भरणात् प्रकृ * * * *? भैरव इति स्मृतः ॥  
  
एवमाद्या स्मृता मन्त्राः सर्वेहामृत तेजसः ।  
अधिकारं प्रकुर्वन्ति सर्वस्य जगतो प्रिये ॥  
  
मोचयन्ति हि संसाद्यो ज * * * * * *? वे ।  
मननत्राणधर्मित्वा तेन मन्त्रा इति स्मृताः ॥  
  
तस्मात् सर्वगता मन्त्राः सर्वदास्तित्रितत्वजाः ।  
शिवशक्त्यात्मरूपास्तु नित्यानुग्रह श * *? ॥  
  
  
८४अ)  
  
ज्ञातमात्रा हि फलदा भोगमोक्षप्रदायकाः ।  
यत्तेषां सर्वदेवित्वं सर्वशक्तित्वमेव च ॥  
  
तच्छिव * * * * *? शक्तित्वं सर्वकर्तृता ।  
सर्वानुग्रहकर्तृत्वं सर्वत्र फलदायकम् ॥  
  
आत्मत्वे यत्स्वरूपं तु त्रिविधं साधनं स्मृतम् ।  
मन्त्रध्यानं तथा मुद्रा सा * * * * * *? तम् ॥  
  
दीक्षामण्डलसंस्कारं यजनं तपनं तथा ।  
होमक्रिया तथा लेख्यं ध्यानं धारणयोः क्रिया ॥  
  
मुद्राबन्धस्तथा योगो यजनं तु कृ * * *? ।  
  
इति सर्वत्रस्रोतसङ्ग्रहसारे मृत्युजिदमृतीशविधाने मन्त्रविचारवर्णनो   
नाम त्रयोविंशतिमः पटः ॥  
श्रीदेव्युवाच ॥  
  
असङ्ख्यातास्तु कोट्यावै मन्त्राणाममितौजसाम् ।  
उक्ता देवेन सर्वज्ञाः सर्वदाः सर्वगाः शुभम् ॥  
  
८४ब्)  
  
तेषामेवेति सर्वेषां कथमप्यधिको बली ॥  
  
मन्त्रराद्यरमेशानः कथं मृत्युञ्जयः परः ।  
स * * * *? मुत्पन्नं हृदि देव वदस्व मे ॥  
  
पूर्वोक्तं मन्त्रसद्भावं हृदं देवे नामकम् ।  
तदश्रोतुमिच्छामि परां कोतूहलं हिमे ॥  
  
भगवानुवाच ॥  
  
श्रूयतां * * * *? मि संशयं मे हृदि स्थितम् ।  
मन्त्रकोट्या ह्यसङ्ख्याताः सर्वे सर्वाधिकारिणः ॥  
  
शिवशक्तिप्रभावाच्च सर्वशक्तिसमन्विताः ।  
भोगमोक्ष * * * * *? शक्तिबलबृंहिताः ॥  
  
किन्तु देवि परः शान्तो ह्यप्रमेयो गुणान्वितः ।  
शिवः सर्वात्मकः शुभ्रो भावग्राह्यो ह्यनुत्तमः ॥  
  
आश्रयः परमस्तेषां * * * * *? मेश्वरः ।  
तदिच्छया समुत्पन्ना तं च्छक्त्यासम्प्रचोदिताः ॥  
  
भवन्ति फलदाः सर्वे सर्वेत्रैवाधिकारिणः ।  
यदे तत्परमं धाम सर्वेषामालय * *? ॥  
  
८५अ)  
  
नित्यो नियामको ह्येषां नेता च निरनुप्लवः ॥  
  
निष्प्रपञ्चो निराभासोस्त्रायकः कारणः शिवः ।  
त्र * * * * * * *? तारणं तु स्वचेतसा ॥  
  
नयते मोक्ष भावं तु तारयेन् महतो भयान् ।  
नयनाश्च तथा भ्राणा नेत्रमित्यभिधीयते ॥  
  
जीवनं सर्वभूतेषु नेत्रभूतं * * * *? ।  
  
प्रणवं प्राणिनां प्राणं जीवनं सम्प्रतिष्ठितम् ।  
गृह्नाति प्रणवं सर्वं कलाभिः कलयेच्छिवम् ॥  
  
षट्प्रकारं म * * * * * *? र पदे स्थितम् ।  
जुहोति विद्यया सर्वं जुङ्कारेण प्रबोधितम् ॥  
  
स्वरूपं यत्स्वसंवेद्यं सम्यक्सन्तृप्तिलक्षणम् ।  
सर्वामृत पदाधारं सविसर्गं परं शिवम् ॥  
  
स्वाचारया स्वभावस्था स्वस्वरूपा सदोदिता ॥  
  
इच्छाज्ञानक्रियारूपा या चैका शक्तिरुत्तमा ।  
तया प्रकुरुते * * * * *? त्स शिव स्मृतः ॥  
  
८५ब्)  
  
उद्गीथाक्षरसंयुक्ता तत्त्ववर्णपदात्मकम् ।  
भुवनानि कलामन्त्राः कारणानि षडेव तु ॥  
  
ब्रह्माविष्णुस्तथा रुद्र ईश्वरश्च सदाशिवः(?) ।  
  
अकारश्च उकारश्च मकारो बिन्दुरेव च ।  
अर्द्धचन्द्रनिरोधी च नादोनादान्त एव च ॥  
  
कुण्डली व्यापि * * * * * *? तस्तु सा मया ।  
निष्कलं चात्म तत्वं तु शक्तिश्चैव तथोन्मना ॥  
  
सा भासन्तं निराभासं परतत्वमनुत्तमम् ।  
षट्त्यागात् सप्तमं प्रोक्तं लयमाल * * * *? ॥  
  
यच्छक्ति बृंहिताः शक्ताः परिपूर्णा भवन्ति हि ॥  
  
क्रमस्तेषां प्रवक्ष्यामि यथा लीयन्ति सुन्दरि ।  
अकारं * * * * * * *? तं यावदध्वनः ॥  
  
कलाष्टकेन संयुक्तं कलयेत् सर्वं जन्तुषु ।  
सिद्धिरिद्धि द्युतिर्लक्ष्मी मेधाकान्तिर्धृतिः सुखम् ॥  
  
सद्या ब्रह्म कला जाते * * * * *? संस्थितम् ।  
  
८६अ)  
  
रजोरक्षारतिः पाल्याङ्कम्पातृष्णामतिः क्रिया ।  
वृद्धि माया च रात्री च भ्रामणी मोहनी तथा ॥  
  
मनोन्मनीति विख्याता वाम दे * * * * *? ।  
कण्ठान्तं यावत् स्वप्नस्था विष्ण्वंशे तु स्थिता इमाः ॥  
  
तमो मोहा क्षुधा निद्रा व्याधिमृत्युभयाजरा ।  
अघोरस्य कला ह्येता रौद्रांशे तु व्य * * *? ॥  
  
निवृत्तिश्च प्रतिष्ठा च विद्याशान्तिस्तथैव च ॥  
  
पुरुषस्य कला ह्येता ईश्वरे तु व्यवस्थिताः ।  
वाद्याव(?) * * * * * * *? तं यावद्रज्वलाः ॥  
  
शान्तावस्था तु तुर्याख्या नादाख्या सम्प्रचक्ष्यते ।  
व्याप्तिः सदाशिवे सान्त व्योमाख्या शून्यरूपिणी ॥  
  
वारासुतारातर * * * * * *? तारणी ।  
द्वादशान्त पदारूढा तुर्यात्तान् रश्मिवस्मृता ॥  
  
ईषानस्य कलाह्येता पञ्चैवं कारणात्मिका ।  
स्थूलमेतत्समाख्यातं ब्रह्माणं * * * * *? ॥  
  
८६ब्)  
  
यदर्द्धचन्द्र कथितं प्लावितं बिन्दुमूर्द्धनि ॥  
  
शक्त्यामृतं तदुदिष्टं कलायुक्तं महेश्वरि ।  
ज्योत्स्ना * * * * * *? सुप्रभाविमलाशिवा ॥  
  
अर्द्धचन्द्रकला ह्येताः सर्वज्ञः परसंस्थिताः ।  
विद्यावरणसंवद्धा मन्त्रकोटिविभूषिताः ॥  
  
क्रियाशक्ति स्व * * * * * *? विमलाः शुभाः ।  
बन्धुनी रोधनी रौद्री ज्ञानबोधा तमोपहा ॥  
  
निरोधिका कला ह्येताः सर्वदेव निरोधिकाः ।  
नित्य तृप्ता महाभागा व * * * * * *? काः ॥  
  
इन्धिका दीपिका चैव रोचिका मोचिका तथा ।  
ऊर्ध्वगामिन्य इत्येताः कलानादसमुद्भवाः ॥  
  
एता स्वतन्त्रता युक्ताः सकले नि * * * *? ।  
  
सूक्ष्मा चैव सुसूक्ष्मा च अमृतामृतसम्भवा ।  
व्यापिनी चैव विख्याता शक्तितत्वं समा * * *? ॥  
  
८७अ)  
  
शक्ति तत्वे स्थिता ह्येताश्चिन्मात्रावधिलक्षिताः ॥  
  
व्योपिनीव्योमरूपा च अनन्तानाथसञ्ज्ञि *? ।  
  
सर्वज्ञा सर्वदा भद्रा सादनास्पृहणा धृतिः ।  
समना चेति विख्याता एताः शिव कला स्मृताः ॥  
  
इच्छा * * * * * *? इच्छाशक्तिप्रदायिकाः ।  
शिवतत्वं समाश्रित्य सुसम्पूर्णार्णव प्रभा ॥  
  
अनन्तशक्ति सस्थाना सूक्ष्मश्चात्यन्तनिर्मलाः ।  
समनान्तं वरा * * * * * *? मनन्तकम् ॥  
  
षट्कारण पदाक्रान्तं स्थूलं सूक्ष्मं प्रभेदतः ।  
शक्त्यादि समनान्तं हि सूक्ष्मविज्ञान गोचरम् ॥  
  
तदूर्ध्वे तु पराशान्तम् अप्रमेय मनामयं(?) ।  
  
तत्रासौ निर्मलो ह्यात्मा स्वशक्त्याधारसंस्थितः ।  
ज्ञानक्रियासमाविष्ट चिन्मात्रो निरनुप्लवः ॥  
  
सर्वभाव पदां * * * * * *? विवर्जिताः ।  
  
८७ब्)  
  
निर्मलस्फटिकाकार स्वात्म आत्म व्यवस्थितः ।  
तत्रस्थस्य च या शक्ति तस्यानुग्रहकारिणी ॥  
  
यावन्न भवते देवि तावदात्मा शिवाना(?) *? ।  
  
यावन्नाद्भासितं सर्वं तावदीशन् प्रविस्तरम् ।  
यथार्क रश्मि संयोगात् कमलं प्रसरे क्षणात् ॥  
  
शिवशक्त्या तथा * * * * * * * *? शिवः ।  
सर्वज्ञादि गुणैर्युक्तो भवते च शिवो यथा ॥  
  
निराभासः परः शान्तः अप्रत *? मनुत्तमम् ।  
यावन्न पूर्णतां प्राप्लस्तावत्साभास(?) उच्यते ॥  
  
य * * * * * * * *? क्त्यात्मा वै प्रसारितः ।  
ततः प्रसर रश्मि(?) वा? गृहीतस्तु परस्सदा(?) ॥  
  
शि * * * *? देवेशि *? विभागेन? सर्वशः ।  
एवं ज्ञातु मन्त्राणां मन्त्रत्वं कुरुते सदा ॥  
  
न विन्देत यदा मन्त्री सृष्टिसंहारकारिणी ॥  
  
उदयास्त स्वरूपेण मन्त्रा ह्यल्प फलप्रदाः ।  
भोगमोक्षं नवच्छन्ति(?) जप्ता(?) ध्या? * * * * *? ॥  
  
यदा तु विन्दते मन्त्री उत्पत्ति स्थिति संहृतीः ॥  
  
उदयास्त *? रूपेण मन्त्राणां ममितौजसाम् ।  
ईषत्फलं * * * * * * * *? विदायिनः ॥  
  
८८)  
  
सन्मुखाश्च भवन्त्येते साधकस्य भवन्ति हि ।  
एवं शिवाज्ञया विष्टाः शिवीभूताः शिवप्रदा ॥  
  
भवन्ति विगता यासा निर्दोषा * * * * *? ।  
  
अमृतेशस्य देवस्य मृत्युजिद्भिरवस्य तु ।  
परापरविभेदं च यो विन्दत्यस्य सर्वशः ॥  
  
सोचिरादमृ * * * * * *? न्नात्रसंशयः ।  
ये प्रपन्नास्य मन्त्रस्य कृतकृत्या भवन्ति ते ॥  
  
येन येन हि भावेन यद्यत्फलजिगीषया ।  
यद्यदा श्रयते भक्त्या तत्तत्फलमवाप्नुयात् ॥  
  
यदाहं चोदितो देवि सर्वानुग्रहकारकः ॥  
  
गूहप्रश्नेन तत्सर्वं मया ते प्रकटीकृतम् ।  
इति सङ्क्षेपतः प्रोक्तं * * * * * * * *? ॥  
  
न देयं पापशीलानां क्रोधिनां कामिनां तथा ।  
गुरु निन्दा परानां च देवमन्त्रविदूषिणाम् ॥  
  
नास्तिकानां शठानां च कृयाधर्म बहिष्कृतम् ।  
देयते * * * * * * *? पुत्राभ्यां च नान्यथा ॥  
  
८९)  
  
स्वदीक्षितानां भक्तानां गुरुदेवाग्नि पूजनम् ।  
विना समय दीक्षां वै न दद्यात् सु पृयस्य च ॥  
  
सर्वथा नैव दात्तव्यं * * * * * * * *? ।  
आज्ञाभङ्गेन देवेशि देहपातो भविष्यति ॥  
  
ददाति यदि मोहेन स्नेहेन धनलिप्सया ।  
गच्छते नरकं घोरमित्याज्ञापारमेश्वर ॥  
  
पलनाच्च भवे देवि मृत्युजित् परमेश्वरः ॥  
  
इति मृत्युजिदमृतीशविधाने मन्त्रमहात्म्य * * * *? चतुर्विंशतिमः पटलः ॥  
  
समाप्तमिदं मृत्युजिदमृतीशविधानं सम्पूर्णमिति शुभम् ॥  
  
संवत् ३२० चैत्रशुदि शनि दिवे * * * * * * *? विश्वेश्वर लिखापितमिदं   
पुस्तकम् ॥ पण्डितकीर्तिधर लिखितं मया ॥ ॐ नमः शिवाय ॥ ॐ नमो   
भगवते वासुदेवाय ॥  
  
  
  
  
  
