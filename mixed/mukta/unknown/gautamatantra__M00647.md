+++
"Catalog number" = "M00647"
"Uniform title" = "gautamatantra"
Subjects = [ "tantra / āgama",]
Manuscript = [ "Ragunath Temple, Jammu, JandK manuscript 2651k",]
"Publication country" = "India"
title_iast = "gautamatantra"
title = "गौतमतन्त्र"

+++
  
नो- २६५१ क  
तित्ले- गौतमतन्त्रम्   
एxतेन्त्- ८० पत्र   
अगे- १९४८  
सुब्जेच्त्- तन्त्र   
  
पृ० १अ) ॐ नमः श्रीकृष्णाय ॥   
प्रणम्य द्वारकानाथं गोपीजन मनोहरम् ।   
लिख्यते गौतमितन्त्रं सर्वतन्त्रोत्तमोत्तमम् ॥   
सिद्धाश्रमे वसन् धीमान् कदाचिद्गौतमो मुनिः ।  
तपः स्वाध्याय निरतो भक्तिमान् पुरुषोत्तमः ॥  
नमस्थन् शिरसा विष्णुं स्तवन् वाचा जनार्द्दनम् ।   
जपन कराभ्यां यज्ञेशं हृदाध्ययन तत्परः ।   
समस्त श्रुति तत्त्वज्ञ इतिहासपुराणवित् ।   
मन्त्रौषधि क्रिया वश्य योगसिद्धान्त तत्तवित् ।   
धर्म्मार्थकाममोक्षार्थी नारदं प्रणिपत्य च ।   
विनयावनतो भूत्वा पर्य्यपृच्छद्द्विजोत्तमः ।   
भगवन् कामदा मन्त्राः शूद्रस्त्र्याह्यधिकारकाः ।   
विभिन्नफलदास्ते तु नैकत्र फलदा भताः ।   
एतत् समफलाः सर्वे न मन्त्रा इति न श्रुतम् ।   
येन सर्वफलावाप्तिः सर्वेषां बन्धुरेव यः ।   
सर्ववर्णाधिकारश्च नारीणां योग्य एव च ।   
तं ब्रुहि भगवन्मन्त्रं भम सर्वार्थसिद्धये ।   
तवना विदितं किञ्चिद्विह्यते स चराचरे ।   
इति श्रुत्वा मुनिश्रेष्टो नत्वा विष्णुमुवाचह ।   
साधुपृष्टं मयाप्येकं पृष्टः प्रोवाच पद्मजः ।   
तथा ते कथयिष्यामि यथाप्रोक्तं स्वयम्भुवा ।   
सर्वे कामाः प्रसिद्ध्यन्ति कृष्णमन्त्र जपाद्विज ।   
सर्वेषु मन्त्रवर्गेषु वैष्णवं श्रेष्टमुच्यते ।   
गाणपत्येषु शैवेषु तथा शाक्तेषु सुव्रत ।   
वैष्णवेषु समस्तेषु कृष्णमन्त्राः फलाप्तये ।   
विशेषतो दशार्णोऽयं जपमात्रेण सिद्धिदः ।   
मन्त्रस्थ ज्ञानमात्रेण लभेन्मुक्तिं चतुर्विधाम् ।   
समस्त पापराशीनां ज्वलनोऽयं मुनीश्वर ।   
अनेन सदृशो मन्त्रो जगतस्वपि न विद्यते ।   
  
पृ० १ब) अनेनाराधितः कृष्णः प्रसीदत्येव तत्क्षणात् ।   
तस्य सङ्क्षेपतो वक्ष्ये सर्वं सम्यक् शृणु स्वमे ।   
पद्मयोनिखायाग्र्यं दैवराज्यं शचीपतिः ।   
अवापुस्त्विदशाः स्वर्गं वागीशत्वं वृहस्पतिः ।   
पक्षिणामधिपः सोऽभूद्गरुडो़ऽपि द्विजोत्तम ।   
कश्चित् कृष्णं समाराध्य धनेशत्वमवाप्तवान् ।  
मन्त्रेण कृष्णमाराध्य चन्द्रः सर्वजन प्रियः ।   
करोति स्ववशे कामः सर्वान् कामानमेन च ।   
मन्त्रणां परमो मन्त्रो गुह्यानां गुह्यमुत्तमम् ।   
मन्त्रराजमिमं ज्ञात्वा कृतार्थो जायते नरः ।   
पुत्रवान् धनवान् वाश्मी लक्ष्मीवान् पशुवान् भवेत् ।   
सुभगः सस्मतः श्लाघ्यो यशस्वी कीर्त्तिमान् भवेत् ।   
सर्वलोकाभिरामः स्यात् सर्वज्ञश्च भवेन्नरः ।   
अनेन त्रिषु लोकेषु गता मुक्तिं मुमुक्षवः ।   
मन्त्रेणानेन मन्त्रज्ञो भक्तिः स्यात् प्रेमलक्षणा ।   
समस्ततीर्थपूतश्च समस्त क्षेत्रपावनः ।   
रवेरिवदुराधर्षः ष्युचेरिव शुचिः सदा ।   
शङ्करस्येव सिद्धीशो विष्णोरिव समाष्प्रयः ।   
बहुना किमिहोक्तेन रहस्यं श्रृणु गौतम ।   
निर्वाण फलदो मन्त्रः किमन्यैर्बहुजल्पितैः ॥   
  
इति श्रीगौतमीये महातन्त्रराजे सर्वतन्त्रोत्तमोत्तमे दशाङ्क्षर फलाध्यायः ॥ १ ॥  
  
गौतम उवाच   
समस्त वेदतत्त्वज्ञ सर्वागमविशारद ।   
अधुना ब्रुहि मे ब्रह्मन् मन्त्रराजं दशाक्षरम् ।   
  
नारद उवाच   
अधुना सम्प्रवक्ष्यामि विधानं मुनि निर्म्मितम् ।   
यावन्मन्त्र ऋषिछन्दो देवतादीन्यनुक्रमात् ।   
खान्ताक्षरं समुद्धृत्य त्रयोदशस्वर(रा)न्वितम् ।   
पार्णतूर्य्यस्वरयुतं छान्तं धान्तं तथा द्वयम् ।   
  
पृ० २अ) अमृताक्षरमुद्धृत्य चैकतो मांसयुग्मकम् ।   
पतूर्य्यं मुखवृत्तेन पवनः स्वाहयान्वितम् ।   
दशाक्षर मनुः प्रोक्ती दृष्टादृष्टफलप्रदः ।   
तेन गोपीजनवल्लभाय स्वाहा ।   
बीजं शक्तिं च वक्ष्यामि ब्रह्मचिच्च परात्परः ।   
ब्रह्माणं मायया सार्द्धं मांसार्णं नादबिन्दुकम् ।   
एतद्बीजं समाख्यातं कृष्णतत्त्वं परात्परम् ।   
शुक्रार्ण ममृतार्णेन * खवृत्तेन संयुतम् ।   
गगनं मुखवृत्तेन प्रोक्ता शक्तिः परात्परा ।   
एषा शक्तिः परासूक्ष्मा नित्या सम्वित् प्रदायिनी ।   
ईश्वरो जगतां बीजं शक्तिर्गुणमयी तथा ।   
परमात्मा तथा बुद्धिर्व्वायुः कुण्डलिनीति च ।   
चतुर्विधे बीजशक्ती सर्वमन्त्रेषु चिन्तयेत् ।   
त्रितयं तत्र सामान्यं तदिदानीं निरुप्यते ।   
ईश्वरो जगतां बीजम् आद्यं ब्रह्म तदुच्यते ।   
तस्य माया समाख्याता शक्तिर्गुणमयी तथा ।   
प्रकृतिः पुरुषश्चैव नित्यः कालश्च सत्तम ।   
तत्वानि चेश्वरश्चैव ब्रह्मेति पञ्चमं स्मृतम् ।   
सर्गान्तः पुरुषश्चेति तूर्य्याख्या प्रकृतिः परा ।   
तत्वानि मांसरुपाणि कालश्च तत्त्वरुपकः ।   
ईश्वराख्या भवेन्नादो बिन्दुश्चैतन्य चिन्मयः ।   
एतद्विज्ञानमात्रेण जीवन्मुक्तो महीं चरेत् ।   
नास्यकालकलापे ज्ञान तीर्थायतनानि च ।   
क्लीङ्कारादसृजद्विश्वमिति प्राहः श्रुतेर्गिरः ।   
लकारात् पृथिवीजाता ककाराज्जलसम्भवः ।   
ईकारादग्निरुत्पन्नो नादाद्वायुरजायतम् ।   
बिन्दीराकाशसम्भूतिरिति भूतार्थको मनुः ।  
  
पृ० २ब) स्वशब्देन च क्षेत्रज्ञः हेति चित् प्रकृतिः परा ।   
तयोरैक्यसमुद्भूतिमुकवेष्टन कार्णकः ।   
अतेव हि विश्वस्य लयः स्वाहार्णके भवेत् ।   
गोपीति प्रकृतिं विन्द्याज्जनस्तत्त्वसमूहकम् ।   
अनयोराश्रयव्यात्था कारणत्वेन चेश्वरः ।   
सान्द्रानन्दः परञ्ज्योतिर्वलभेन च कथ्यते ।   
त्रिपादूर्द्ध उदैत् पुरुष इत्याहुः ।  
प्रथमागिरः ।  
बीजोच्चारणमात्रेण चित्स्वभावः प्रजायते ।   
वल्लभेन च तादात्म्यं स्वाहया ज्ञानदायकम् ।   
इत्येवं कथितं तत्वं मुने वै ब्रह्मसन्मतम् ।   
अथवा गोपीप्रकृतिर्ज्जनस्तदंशमण्डलम् ।   
अनयोर्वलभः स्वामी कृष्णाख्य ईश्वरः स्मृतः ।   
कार्य्यकारणयोरीशः श्रुतिभिस्तेन गीयते ।   
अनेक जन्म सिद्धानां गोपीनां पतिरेव वा ।  
नन्दनन्दन । इत्युक्तस्तैलोक्यानन्दवर्द्धनः   
चिन्तयेद्विरजो मन्त्री सर्वसम्पति हेतवे ।   
दशानामपि तत्वानां साक्षी वेत्ता तथाक्षरम् ।   
दशाक्षर इति ख्यातो मन्त्रराजः परात्पर ।  
लुप्तबीजस्वभावत्वात् दशार्ण इति कथ्यते ।  
बीज पूर्वो जपश्चास्य रहस्यं कथितं मुने ।  
नारदोऽस्य मुनिः प्रोक्तश्छन्दो विराडिति़ स्मृतम् ।   
श्रीकृष्ण देवता चास्थ दुर्गाधिष्ठातृ देवता ।   
महेश्वर मुखाज ज्ञात्वा यः साक्षात्तपसामनुम् ।   
संसाधयति शुद्धात्मा स तस्य ऋषिरीरितः ।   
गुरुत्वात्मस्तके चास्य पुरुषार्थ चतुष्टये ।   
ऋषिश्छन्दोऽपरिज्ञानान्न मन्त्रः फलभाग् भवेत् ।   
दौर्बल्यं याति मन्त्राणां विनियोगमजानताम् ।   
मन्त्रन्यासमथो वक्ष्ये दृष्टादृष्ट फलप्रदम् ।   
प्रणवाभ्यां पुटं कृत्वा नमोऽन्ताद्दशवर्णकान् ।   
  
पृ० ३अ) दक्षाङ्गुष्ठादि वामान्तं न्यासः स्यात् सृष्टिरीरिता ।   
वामाङ्गुष्ठादि दक्षान्तं संहृतिः परिकीर्त्तिता ।   
उभयोः करयोर्ज्येष्ठा पूर्विका स्थिति रुच्यते ।  
संहृतिः परिकीर्तिता ।   
उभयोः करयोर्ज्येष्ठा पूर्विका स्थिति रुच्यते ।   
संहृतिर्देव सङ्घानां हारिणी परिकीर्त्तिता ।   
विद्याप्रदा च सृष्ट्यन्ता वर्णानां शुद्ध चेतसाम् ।   
स्थित्यन्तंस्थादगृहस्थानां त्रयं कामानुरुपतः ।   
सहाजिने वानप्रस्थे स्थित्यन्तं कश्चिदिच्छति ।   
संहारान्तो मुनीनां च विविक्तस्य च सर्वशः ।   
न्यासत्रयं सदा कार्य्यमशक्तावेकमेव हि ।  
वर्नन्यासांस्तथा मन्त्री देहे च परिविन्यसेत् ।   
हस्तमुले कूर्परके मणिबन्धेऽङ्गुलिमूले ।   
अङ्गुल्यग्रे च विन्यस्य पादयोरुपरि न्यसेत् ।   
हस्तमुलादि सृष्टिः स्थान्मणिबन्धात् स्थितिः स्मृत्वा ।   
अङ्गुल्यग्रात् संहृतिः स्थातस्थित्यन्तं त्रितयं न्यसेत् ।   
ततः कराङ्गयोर्न्यासास्तथैव परिकीर्तिताः ।   
आचक्राय तथा स्याहा अङ्गुष्ठाभ्यां नमो भवेत् ।  
विचक्राय स्वाहेति च तर्जनीभ्यां तथोच्चरेत् ।   
सुचक्राय तथा स्वाहा मध्यमाभ्यां तथोच्चरेत् ।   
त्रैलोक्यरक्षणचक्राय स्वाहेत्यनामिके तथा ।   
असुरान्तचक्राय स्वाहा कनिष्टयोर्नमः ।  
रुक्मिणी प्रकृतिर्वामा साक्षादमृतविग्रहा ।   
दक्षिणः पुरुषः प्रोक्तो ज्योतिस्तु विषविग्रहः ।  
संयोगात् करयोरेवं परातत्वं प्रजायते ।   
अतेव समस्तानां वस्तूनां शोधनं स्मृतम् ।   
पञ्चगानि ततः कुर्य्यादङ्गमन्त्रेण देशिकः ।   
पञ्चाङ्गानि मनोर्यत्र तत्र नेत्रं विवर्जयेत् ।   
आचक्राय तथा स्वाहा हृदयाय नमो वदेत् ।   
अङ्गुष्टरहिते नैव कराग्रेण हृदं स्पृशेत् ।   
विचक्राय तथा स्वाहा शिरसे स्वाहेति संवदेत् ।  
  
पृ० ३ब) शिरसि विन्यसेत्तद्वत् तथैव करशाखया ।   
शुचक्राय तथा स्वाहा शिखायै वषडुच्चरेत् ।   
तथाधोऽङ्गुष्ठमुष्ट्या तु शिखायां परिविन्यसेत् ।   
त्रैलोक्यरक्षणचक्राय स्वाहेति कवचाय हुम् ।   
हस्ताभ्यां शिर आलभ्य पादान्तं संस्पृशेद्यतिः ।   
असुरान्तकचक्राय स्वाहा स्वाय फडुच्चरेत् ।   
जर्द्धोर्द्ध तालत्रितयछोटिकाभिर्द्धिशोदश ।   
बन्धयेम्मुनि शार्दूल नित्य न्यासोऽयमीरितः ।   
इक्ष्यमाणो हृदात्मानां हृदये स्याच्चिदात्मकः ।   
क्रियते तत् परात्मा च हृन्मन्त्रेण च देशिकः ।   
सर्वज्ञादि गुणात्तुंरी संविद्रुपे परात्मनि ।   
क्रियते विषयाहारः शिरोमन्त्रेण धीमता ।   
हृछिरोरुपचिन्नाममयताभाव चेतना ।   
क्रियते निजदेवस्य शिरोमन्त्रेण सादरम् ।   
मन्त्रात्मकस्य देवस्य मन्त्रवाच्येन तेजसा ।   
सर्वतो वर्म्ममन्त्रेण क्रियतेऽनन्य सम्भृतिः ।   
यद्ददाति परञ्ज्ञानं संविद्रुपे परात्मनि ।   
हृदयादि मयं तेजः स्थादेतन्नेत्र सञ्ज्ञकम् ।   
आध्यात्मिकादिरुपं यत् साधकस्य विनाशयेत् ।   
अविद्याया तु मन्त्रं तत् परं धाम समीरितम् ।   
  
गौतम उवाच   
ब्रह्मन् ब्रह्मविदां श्रेष्ट सर्वभूतहितेरतः ।   
त्वमेव कृष्णदेवस्य अन्तर्यामी निरामयः ।   
अविद्या दोषनिर्मुक्तः सुमन्त्र व्रतसंयतः ।   
सर्वलोकैकगमनः सर्वलोकैक तत्ववित् ।   
सर्वानुभव साक्षीत्वं सर्वदेव नमस्कृतः ।   
इदानीं श्रोतुमिच्छामि मन्त्रराजं परात्परम् ।   
अष्टादशोर्णमन्त्रस्तु गुह्याद्गुह्यातरः स्मृतः ।   
तं मन्त्रं श्रोतुमिच्छामि यदि योग्योस्मि सत्तम ।   
भवार्णव निमग्नं मां त्वमुद्धर्त्तु मिहार्हसि ।   
इत्यादि स्तुतिभिः स्तुत्वा प्रणम्य च पुनः पुनः ।  
  
पृ० ४अ) पार्श्वमासाद्यतद्वक्वमतिरासीन्मुनीश्वरः ।   
  
नारद उवाच   
साधु पृष्टं त्वया ब्रह्मन् मयापि ब्रह्मणः स्मृतः ।   
मन्त्रराजो मुनिश्रेष्ट सर्ववेदागमानुगः ।   
ततः प्रभृति विप्रषें हरितामाप्तचानहम् ।   
तव स्रेहात् प्रवक्ष्यामि यतस्त्वं पुरुष प्रियः ।   
क्लीङ्कारं पूर्वमुचार्य्य कृष्णं तूर्य्यपदान्वितम् ।   
गोविन्दं च तथोक्ता तु दशाक्षरं तथोच्चरेत् ।   
भक्त्या ते प्रणिपत्या च कथितो मन्त्रनायकः ।   
गुह्याद्गुह्यतरो ह्येष वाञ्छा चिन्तामणिः स्मृतः ।   
शौनकाद्याश्च मुनयस्तप्यान्ये देव मुख्यकाः ।   
मन्त्रराज परिज्ञानात् सद्यस्तत् साम्यतां गताः ।   
कृष्ण शब्दश्च सत्तार्थो नश्च नन्दस्वरुपकः ।   
सुखरुपो भवेदात्मा भावानन्दमयस्ततः ।   
गोशब्देन ज्ञानमुक्तिं तेन विन्देत तत् प्रभुम् ।   
गो शब्दाद्वेद इत्युक्तस्ते नरा लभते विभुम् ।   
एवं ते कथिता मन्त्र वासना मुनिसत्तम ।   
एतज्ञ ज्ञानानुभावेन जीवन् कृष्णो न चान्यथा ।   
किमन्येन बहूक्तेन स्मरणाच्चास्य मन्त्रवित् ।   
जीवन्मुक्तो न सन्देहो विष्णुरेव न संशयः ।   
नारदोऽस्य मुनिः प्रोक्तो गायत्रीछन्द उच्यते ।   
कृष्णः प्रकृतिरेतस्य दुर्गाधिष्ठातृ देवता ।   
वासुदेवः सङ्कर्षणः प्रद्युम्नश्चानिरुद्धकः ।   
नारायण इति ख्यातः पद पञ्चात्मकः परः ।   
अक्षरार्थस्तु कथितः पदनाम इतीरितः ।   
तस्माद्विज्ञाय वै मन्त्री पुरुषार्थ चतुष्टयम् ।  
लभते नात्र सन्देहः सत्यं सत्यं हि गौतम ॥   
  
पृ० ४ब) बीजशक्ती पुरा प्रोक्तो विनियोगश्च पूर्ववत् ।   
पञ्चाङ्गानि मनीरस्य पदपञ्चक योजनात् ।   
ब्रह्मरन्ध्रे भ्रुवोर्म्मध्ये जिह्वा कूपे तथा पुनः ।   
कण्ठदेशे हृदि तथा नाभौ लिङ्गे च मूलके ।   
घ्राणद्वये चक्षुषोश्च कर्णयोर्विन्यसेदिति ।   
ब्रह्मरन्ध्रे पुनः सर्वं व्यापक त्रयमाचरेत् ।   
मूद्धिण् वक्त्रे हृदि नाभौ मूले च पद पञ्चकम् ।   
रोहावरोहतो न्यस्य केशवाद्यानथी न्यसेत् ।   
वर्णन्यासं पुनः कृत्वा केशवाद्यांस्ततो न्यसेत् ।   
भूतशुद्धिं लिपिन्यासं विना यस्तु प्रपूजयेत् ।   
विपरीत फलं दद्यादभक्त्या पूजनं याथा ।   
मातृका द्विविधा प्रोक्ता परा चाप्य परा तथा ।   
सुषुम्नान्तः परा न्यास्या अपरा बाह्यदेशके ।   
अथान्तर्म्मातृकान्यासो मूलाधारे चतुर्द्दले ।   
स्वर्न्नाभेवशषस चतुर्वर्णा विभूषिते ।   
षड्दले वैद्युतनिभे स्वाधिष्ठानेऽनलत्विषि ।   
वभमैर्यरलैर्युक्तैर्बिन्दूद्भासित मस्तकैः ।   
अनाहते द्वादशारे प्रवाल रुचि सन्निभे ।   
कादिठान्तदलैर्युक्ते योगिनां हृदयङ्गमे ।   
विशुद्धे षोडशदिने धूम्नाभे स्वरभूषिते ।   
आज्ञाचक्रे तु चन्द्राभे द्विदले हक्षरञ्जिते ।   
सहस्रारे मणिनिभे सर्ववर्णविभूषिते ।   
अकथादि त्रिरेखात्महलक्षत्रयभूषिते ।   
तन्मध्ये परिबिन्दुं च सृष्टि स्थिति लयात्मकम् ।   
एवं समाहित मनाध्यायेन्न्यासोऽयमान्तरः ।   
मूलादि ब्रह्मरन्ध्रान्तं विष्णुं ध्यायेच्चिदात्मकम् ।   
बिन्दुश्रुत सुधासारैस्तर्पयेन्मातृकां न्यसेत् ।   
एकैकं वर्णमुच्चार्य्य मूलाधाराद्भ्रुवान्तकम् ।   
नमोनन्तमिति न्यास आचान्तः परिकीर्तितः ।   
  
पृ० ५अ) बाह्यं वै मातृकान्यासं शृणुष्वावहितो मम ।   
ललाट मुख वृत्ताक्षि श्रुति घ्राणेषु गण्डयोः ।   
ओष्ठ दन्तोत्तमाङ्गास्येदोः यत् सन्ध्यग्रकेषु च ।   
पाश्वयोः पृष्टतो नाभौ जठरे हृदयऽंशके ।   
ककुद्यंशे च हृतपूर्व पाणिपादयुगे तथा ।   
जठराननयोर्नस्येन्मातृकार्णान् यथा क्रमात् ।   
चतुर्द्धा मातृका प्रोक्ता केवला बिन्दुसंयुता ।   
सविसर्गासोभया च रहस्यं शृणु कथ्यते ।   
विद्याकरी केवला च सोभया भक्तिदायिका ।   
सविसर्गा पुत्रप्रदा सबिन्दुर्वित्तदायिनी ।   
केशवादि ततो न्यासं कुर्य्यात् साधकसत्तमः ।   
ऋषिः प्रजापतिच्छन्दो गायत्री देवता पुनः ।   
अर्द्धलक्ष्मी हरिः प्रोक्तः श्रीबीजेन षडङ्गकम् ।   
करशुद्धिविधानं च विधाय ध्यान माचरेत् ।   
उद्यदादित्यशङ्काशं तप्तजाम्बूनदप्रभम् ।   
कमला वसुधा शोभि पार्श्वद्वन्द्वं परात् परम् ।   
विचित्ररत्नविहित नानालङ्कारभूषितम् ।   
पीतवस्त्रपरीधानं शङ्ख कौमोदकीकरम् ।   
वामतश्चक्रपद्मे च ध्यात्वैवं विन्यसेत्ततः ।   
प्रणवं पूर्वमुच्चार्य्य श्रीबीजं तदनन्तरम् ।   
मातृकार्णं ततोन्यस्येद्वक्ष्यामि तत् प्रकारकम् ।   
केशवं विन्यसेत् कीर्त्या कान्त्या नारायणं न्यसेत् ।   
माधवं तुष्टि सहितं गोविन्दं पुष्टिसंयुतम् ।   
धृत्या विष्णुं शान्तियुतं मधुसूदनमेव च ।   
त्रिविक्रमं च क्रियया वामनन्दयया न्यसेत् ।   
श्रीधरं मेधया हृषीकेशं हर्षयुतं न्यसेत् ।   
श्रद्धयाम्बुजनाभं च लज्जा दामोदरौ ततः ।  
वासुदेवं ततो न्यस्येल्लक्ष्म्या सङ्कर्षणं ततः ।  
  
पृ० ५ब) सरस्वत्या ततः प्रीत्या प्रद्युम्नं चानिरुद्धकम् ।   
रत्याचक्रि जये दुर्गा गदिनौ शांर्गिणा प्रभा ।   
खड्गिसत्ये शङ्खि चण्डे वाण्या चहालिनं न्यसेत् ।   
विलासिन्या मूषलिनं शूलिनं विजयायुतम् ।   
पाशिनं विरजायुक्तं विश्वयाङ्कुशिनं न्यसेत् ।   
मुकुन्दश्च विनदया सुनदानन्दजौ न्यसेत् ।   
स्मृत्या च नन्दिनम् ऋद्ध्या नरं नरकजित् समृद्धया ।   
हरिशुद्धी कृष्णभक्ती बुद्धि सत्यौ च सात्वतम् ।   
मत्पाशौरीक्षमे शूररमे तथोमा जनार्द्दनौ च ।   
क्लेदिन्या भूधरं विश्वमूर्तिं क्लिन्या ततो न्यसेत् ।   
वैकुण्ठ वसुधे चैव वसुधा पुरुषोत्तमौ ।   
बली च परयायुक्तो बलानुजपरायणे ।   
बालश्च सूक्ष्मया युक्तो वृषघ्नः सन्ध्ययायुतः ।   
वृषश्च प्रज्ञयायुक्तो हंसश्चैव प्रभायुतः ।   
वराहो निशयायुक्तो विमलोऽमोद्ययायुतः ।   
विद्युता नरसिंहेन कथिताः शिवशक्तयः ।   
एवमङ्गेषु विन्यस्य ध्यात्वा पूर्वं समाहितः ।   
भक्त्या तु पूज *(ये) द्देवं सोऽभीष्टं फलमाप्नुयात् ।   
केशवादिरयं न्यासी न्यासमात्रेण देहिनाम् ।   
अच्युतत्वं ददात्येव सत्यं सत्यं न संशयः ।   
केशवाद्या इमे श्यामाः सर्वे नारायणाः स्मृताः ।   
शङ्ख चक्र गदा पद्म लसद्भुजचतुष्टयाः ।   
शचेगीपीशगीपीचशपचङ्गंशपाङ्ग च ।   
शङ्गं चम्यं शपङ्गं च दक्षिणोर्द्धं करं क्रमात् ।   
नमोन्तार्णं समुच्चार्य्य नारायण मनुं वदेत् ।   
प्राणात्मानं तथोच्चार्य्य केशवाय इति स्मरेत् ।   
कीत्यै च मनसायुक्त इत्यादि न्यासमाचरेत् ।   
मुमुक्षवश्च यतयश्च रेयुर्न्यासमुत्तमम् ।   
एवं वा विन्यसेन्न्यासं लक्ष्मी बीज पुरःसरम् ।   
  
पृ० ६अ) स्मृतिर्धृतिर्म्महालक्ष्मीः प्राप्यान्ते हरितां व्रजेत् ।   
वाग्भवाद्यं न्यसेन्न्यासं वागीशत्वमवाप्नुयात् ।   
यद्यदाद्यं न्यसेन्न्यासं तद्बीजैरङ्गकल्पनम् ।   
तत्वन्यासं ततः कुर्य्यात् साधकः सिद्धिहेतवे ।   
कृतेन येन श्रीदेवरुपतामेव यान्यसौ ।   
मादिकान्तामथार्णांश्च बीजान्येकैकशोच्चरेत् ।   
नमः परायेन्युचार्य्य ततस्तत्वात्मने नमः ।   
जीवं प्राणद्वयं चोक्ता सर्वाङ्गेषु प्रविन्यसेत् ।   
ततो हृदयमध्ये च तत्वत्रयं च विन्यसेत् ।   
वं बीजं मतितत्वं च फमहङ्कारमेव च ।   
पं बीजं च मनस्तत्वमित्येवं त्रितयं न्यसेत् ।   
नं बीजं शब्दतत्वं च न्यसेन्मौलौ ततः परम् ।   
वं बीजं स्पर्शतत्वं च विन्यसेदानने सुधीः ।   
दं बीजं रुपतत्वं च हृदये विन्यसेत्ततः ।   
थं बीजं रसतत्वं च विन्यसेदथ गुह्यके ।   
तं बीजं गन्धतत्वं च पादयोरथ विन्यसेत् ।   
णं बीजं श्रीत्रतत्वं च श्रीत्रयोरेव विन्यसेत् ।   
टं बीजं त्वक्तत्वं च विन्यसेत्त्वचि साधकः ।   
डं बीजं नेत्रतत्वं च नेत्रयोरेव विन्यसेत् ।   
ठं बीजं रसनातत्वं रसनायामथो न्यसेत् ।   
ढं बीजं घ्राणतत्वं च नासिकायां प्रविन्यसेत् ।   
ञं बीजं वाक्यतत्वं च विन्यसेद्वाचि साधकः ।   
झं बीजं पाणितत्वं च पाण्योरेव प्रविन्यसेत् ।   
जं बीजं पादतत्वं च पादयोरेव विन्यसेत् ।   
छं बीजं पायुतत्वं च पायौ न्यसेत् समाहितः ।   
चं बीजं लिङ्गतत्वं च विन्यसेदथ शिश्नके ।   
ङं बीजं तत्वमाकाशं पुनर्म्मौलौ प्रविन्यसेत् ।   
घं बीजं वायुतत्वं च वदने विन्यसेत् पुनः ।   
गं बीजं तेजस्तत्वं च विन्यसेत् हृदये सुधीः ।  
  
पृ० ६ब) खं बीजं जलतत्वं च पुनः शिश्ने प्रविन्यसेत् ।   
कं बीजं पृथिवीतत्वं विन्यसेत् पादयोः पुनः ।   
शं बीजं हृत्पुण्डरीकतत्वं हृदि प्रविन्यसेत् ।   
हं बीजं सूर्य्यमण्डलतत्वं हृदि प्रविन्यसेत् ।   
सं बीजं चन्द्रमण्डलतत्वन्तत्र प्रविन्यसेत् ।   
वं बीजं वह्निमण्डलतत्वं तत्रैव विन्यसेत् ।   
षं परमेष्ठीतत्वं च वासुदेवं च मूर्द्धनि ।   
यं बीजमथ पुंस्तत्त्वं सङ्कर्षणमथो मुखे ।   
लं बीजं विश्वतत्वं च प्रद्युम्नं हृदि विन्यसेत् ।   
वं बीजं निवृत्तितत्त्वम् अनिरुद्धमुपस्थके ।   
लं बीजं सर्वतत्त्वं च पादे नारायणं न्यसेत् ।   
क्ष्रौं बीजं कोपतत्त्वं च नृसिंहं सर्वगात्रके ।   
एवं तत्त्वानि विन्यस्य प्राणायामं समाचरेत् ।   
दशाक्षरेण चेत्तत्र अष्टाविंशति रेचयेत् ।   
पूरयेद्वामया तद्वद्वारयेत्तत् प्रमाणतः ।   
प्राणायामो भवेदेको रेचक पूरक कुम्भकैः ।   
अष्टादशार्णं चेत्तद्वद्वाशैवं समाचरेत् ।   
एकेन रेचयेत् कामबीजेनैव पृथक् पृथक् ।   
पूरयेत् सप्तजप्तेन विंशत्या तेन धारयेत् ।   
सर्वेषु कृष्णमन्त्रेषु बीजेनानेन चाचरेत् ।   
अथवा सर्वमन्त्रेषु वर्णानुक्रमतो जपन् ।   
प्राणायामं चरेन्मन्त्री रेचकपूरक कुम्भकैः ।   
मन्त्र प्राणायामः प्रोक्तो यौगिकं कथयामिते ।   
रेचयेद्दक्षया विद्वान मात्रा षोडशकेन च ।   
द्वात्रिंशन्मात्रयापूर्य्य चतुःषष्ट्या तु धारयेत् ।   
एकश्वासश्चैक मात्रा मात्रायां नियमो मतः ।   
वाम आनुनि हस्तस्य भ्रमणं यावता भवेत् ।   
कालेन मात्रा सा ज्ञेया मुनिभिर्व्वेदपारगैः ।   
प्राणायामी द्विधा प्रोक्तः सगर्भश्च निगर्भकः ।   
सगर्भो मन्त्र जापेन मात्रया सङ्ख्यया भवेत् ।   
  
पृ० ७अ) प्राणायामात् परन्तत्वं प्राणायामात् परं तपः ।   
प्राणायामात् परञ्ज्ञानं प्राणायामात् परं पदम् ।   
प्राणायामात् परं योगं योगः प्राणायामात् परं धनम् ।   
नास्ति नास्ति पुनर्नास्ति कथितं तव सुव्रत ।   
वत्सराभ्यासयोगेन ब्रह्मसाक्षाद्भवेद्ध्रुवम् ।   
चैतन्यावरणं यद्यत् क्षीयते नात्र संशयः ।   
प्राणायामं विना मुक्ति मार्गो नास्ति मयोदितम् ।   
प्राणायामं विना यच्च साधनं तद फलं भवेत् ।   
प्राणायामेण मुनयः सिद्धिमापुर्न चान्यथा ।   
प्राणायामपरो योगी न योगी शिव एव सः ।   
गमनागमनं वायोः प्राणस्य धारणं तथा ।   
प्राणायाम इति प्रोक्तो योगशास्त्र विशारदः ।   
प्राणो वायुरिति ख्यात आयामन्तन्निरोधनम् ।   
प्राणायाम इति प्रोक्तो योगिनां योगसाधनम् ।   
आद्यत्तयोर्विधीयन्ते नासिकापुटचारिणः ।   
रेचयेद्दक्षया नासा पूरयेद्वामतस्ततः ।   
द्वात्रिंशदभ्यसन् मन्त्रं प्राणायामः स उच्यते ।   
ब्रह्महत्या सुरापानमगस्यागमनं तथा ।   
सर्वमाशुदहत्येव प्राणायामेन वै द्विज ।   
भ्रुणहत्यादिपापानि नाशयेन्मासमात्रके ।   
प्रातः सायं चरेन्नित्यं षोडश प्राण संयमम् ।  
नाशयेत् सर्वपापानि तूलराशि मिवानलः ।   
सर्वेषामेव पापानां प्रायश्चित्तमिदं स्मृतम् ।   
स्वदेहस्थं यथा सञ्चवर्म्मोत्सृज्य निरामयः ।   
प्राणायामात्तथाधक्षत्य विद्यां कामकर्म्मजाम् ।   
अथवा किं बहुक्तेन शृणु गौतममद्वचः ।   
प्राणायामान्न हि परोयोगिनां मुक्तिसिद्धये ।   
प्राणायामं विधायेश्चं देहे पीठानि विन्यसेत् ।   
आधारशक्तिं प्रकृतिं कूर्म्मं शूकरमेव च ।   
  
पृ० ७ब) पृथिवीं क्षीरसिन्धुं च श्वेतद्वीपं च मध्यतः ।   
तन्मध्ये रत्नगेहं च सर्वाभीष्ट फलप्रदम् ।   
गेहमध्ये कल्पवृक्षं सर्वरत्न महोज्ज्वलम् ।   
दक्षांशे दक्षिणकटौ तथा वामद्वये पुनः ।   
धर्म्मं ज्ञानं च वैराग्यं विन्यसेदैश्वरं तथा ।   
मुखपार्श्वे नाभिपार्श्वे न ञ पूर्वांस्तु विन्यसेत् ।   
विन्यस्यैवं पुनर्हृदि पद्मं विश्वमयं न्यसेत् ।   
प्रकृत्यष्टलसत्पत्रं विकारमयकेशरम् ।   
तन्मध्ये विन्यसेन्मन्त्री पञ्चाशद्वर्ण कार्णिकाम् ।   
प्रणवस्य त्रिभिर्म्मन्त्रैर्विन्यसेन्मण्डलत्रयम् ।   
कलाभिः सहितं तद्वद्दश द्वादश षोडशैः ।   
आकारोकारमपराः प्रणवांशोद्भवाक्षराः ।   
ब्रह्मविष्णुमहेशाख्याः समष्टि व्यष्टिरुपकाः ।   
समष्ट्या केवलं ब्रह्म सच्चिदानन्दलक्षणम् ।   
स्वबीजपूर्वकांस्तत्र सत्त्वदीनथ विन्यसेत् ।   
तदंशे नैवमतिमान् न्यसेदात्म चतुष्टयम् ।   
आत्मान्तरात्म परमात्म ज्ञानात्मानश्च ते मताः ।   
आत्मासौ जगवस्तूलो विश्वात्मा विश्वरुपकः ।   
नामाद्यबीजसहितं हृन्मध्ये च व्यवस्थितम् ।   
अतेव हृदि न्यस्येद्वाग्वृत्तिर्हृदये स्थिता ।   
अन्तरङ्गतया चायम् अन्तरात्मा हृदन्तरे ।   
मनोमयस्तैजसाख्यश्चान्तरिन्द्रिय वृत्ति धृक् ।   
अतेव मुने चायम् अन्तरात्मेति कीर्त्यते ।   
अं बीजां चास्य गदितं तत् पूर्वं विन्यसेत् सुधीः ।   
रमाद्यात्मसुषुप्त्याख्यो मनोव्यावृत्तिहारकः ।   
विलये चेन्द्रिये तत्र सुमुखः केवल स्थितः ।   
यं बीजात् परमात्मानं यजेत् सर्वार्थसिद्धये ।   
सङ्कर्षणश्चानिरुद्धः प्रद्युम्नश्चेतितत्रयम् ।   
ज्ञानात्मासौ वासुदेवः स्वयम्भू प्राज्ञरुपकः ।   
वृत्तित्रये विलीनेति केवलं सुख चित् कलः ।   
  
पृ० ८अ) सुखात्मा वासुदेवोऽसौ चितकला प्रकृतिः परा ।   
बीजं तस्य प्रवक्ष्यामि केवलं सुख चिन्मयम् ।   
वेदत्रयोद्धृतं सारं सर्वे कारण कारणम् ।   
केशवेष्ट पृशक्तीश्च चाष्टप्रकृति रुपिणी ।   
मध्यशक्तिः पराख्या च चिदानन्दस्वरुपिणी ।   
विमलोत् कर्षिणी ज्ञाना क्रियायोगा च शक्तयः ।   
प्रह्वी सत्या तथेशानानुग्रहा नवमी स्मृता ।   
नवशक्तीः प्रविन्यस्य न्यसेत्तत्र महामनुम् ।   
नमो भगवते प्रोक्ता सर्वभूतात्मने पदम् ।   
वासुदेवपदं ङेन्तं सर्वात्मयोगसंयुतम् ।   
विज्ञेयं च ततो योग पद्मपीठात्मने नमः ।   
अयं पीठ मनुः प्रोक्तः सर्वभूतात्मकः परः ।   
श्यामलं कोमलं धाम तत्रोपरि विचिन्तियेत् ।   
  
इति श्रीगौतमीयतन्त्रे सर्वतन्त्रोत्तमोत्तमे द्वितीयोऽध्यायः ॥ २ ॥  
  
अथाखिलं न्यासजालं शृणुष्वावहितो नद्य ।   
नित्य न्यासाः पुरा प्रोक्तायैर्विना विफला भवेत् ।   
मन्त्रतन्त्रात्मना सर्वाः प्रकारेणाप्यनुष्ठिताः ।   
फलाधिक्येछ्यान्यासान् समस्त पुरुषार्थ दान् ।   
शृणु वक्ष्यामि विप्रेन्दयेत् विष्णुमयो भवेत् ।   
स्वरषट्कं यथा पूर्वं पश्चात्यं स्वरषट्ककम् ।   
मूर्त्ति द्वादशकं तद्वद्वासुदेवेन संयुतम् ।   
कलापे विन्यसेद्दात्रा केशवं सुसमाहितः ।   
नारायणं च जठरे अर्य्यम्ना सहसंयुतम् ।   
हृदये माधवं चैव मन्त्रेण सहसंयुतम् ।   
गोविन्दं गलकूपे च वरुणेन प्रविन्यसेत् ।   
भुजान्ते दक्षिणे न्यसेद् भर्गेण मधुसूदनम् ।   
पद्मनाभं दक्षगले न्यसेद्धिन्ध्यसुतायुतम् ।   
दामोदरमखेन्द्रेण वामपार्श्वे न्यसेत् सुधीः ।   
भुजान्ते वासुदेवं च पुष्णा सह प्रविन्यसेत् ॥   
  
पृ० ८ब) वाभगले सङ्कर्षणं पर्य्यन्येन च विन्यसेत् ।   
पृष्टदेशे च प्रद्युम्नं त्वष्ट्रा सह प्रविन्यसेत् ।   
कक्षदेशेऽनिरुद्धन्तं विष्णुना सह विन्यसेत् ।   
द्वादशाक्षरं मन्त्रवरं विन्यसेद्ब्रह्मरन्ध्रके ।   
वासुदेवो भवेत् साक्षाद्व्याप्तितस्तस्य तेजसा ।   
त्रिमात्रिकं समुद्धृत्य नमो भगवते लिखेत् ।   
वासुदेवं चतुर्थ्या च मन्त्रोऽयं सुरापादयः ।   
अस्य विज्ञानमात्रेण वासुदेवः प्रजायते ।   
मनु सम्पुटितां न्यसेन्मातृकां विश्यामातरम् ।   
तेनैव मन्त्रं सिद्धिः स्याद्दोषसङ्घात नाशनात् ।   
दशार्णगोलक न्यासं वक्ष्ये सम्भूतिदायकम् ।   
मन्त्रदशावृत्तिमयं गोपनीयं प्रजायते ।   
आधारेण ध्वजे नाभौ हृदि गल मुखांशके ।  
ऊरुद्वये कन्धरायां नाभ्यां कुक्षौ स्तनद्वये ।  
पार्श्वद्वये तथा श्रोण्योर्मस्तकास्ये च नेत्रयोः ।   
कर्णनासिकयोस्तद्वत् कपोलो करसन्धिषु ।  
तदग्रे पादयोः सन्धौ तदग्रेष्वपि चादरात् ।   
मस्तके तत् प्रतीच्यादि दिशासु व्यापकं न्यसेत् ।   
दोष्णोस्तथोरुद्वये मन्त्री शिरोक्षास्य कण्ठदेशके ।   
अक्षि हृद्दन्तकं वामजानु प्रयत् सुविन्यसेत् ।   
श्रोत्रगण्डांशयोर्नस्येद्वक्षोजपार्श्वस्फि गुरौ ।   
जानुजङ्घाङ्घ्रियुगले इच्छं वर्णान् प्रविन्यसेत् ।   
विभूति पञ्जर न्यासः सर्वभूति प्रवर्त्तकः ।   
दशतत्वं ततो न्यसेद्दर्शणं शीघ्र सिद्धये ।   
पृथिव्यपतेजोमरुद्वयद्विपञ्चतत्त्वकम् ।   
अहङ्कारो महत्तत्वं तथा प्रकृति पुरुषौ ।   
पर (+इमानि) इमानि तत्वानि यथा वदवधारय ।  
पादान्धु हृदये वक्त्रे मूर्द्धिण्यं च न्यसेत्ततः ।   
हृदि   
  
पृ० ९अ) द्वयं त्रयं व्यात्था सर्वाङ्गे विन्यसेत् सुधीः ।   
मस्तकादि ततो न्यस्येद् यावत् पदावसानकम् ।   
अयं न्यासो गुप्ततमोमन्त्राणां शीघ्रसिद्धिदः ।   
कर्य्यौन्येष्वपि गोपालमन्त्रेष्वपि विशालधीः ।   
दशाक्षरस्यवर्णांश्च संहारक्रमतो न्यसेत् ।   
सृष्टिन्यासे मनोरस्य वर्णान् विपरीतान्न्यसेत् ।   
एकैकाक्षरमुच्चार्य्य नमोऽनन्तं ततः पठेत् ।   
परायेति च तत्त्वानि तदन्ते नमसा सह ।  
मनसा वा न्यसेन्न्यासान् पुष्पे नैवाथ वा मुने ।   
अङ्गुष्ठानामिकाभ्यां वा अन्यथा विफलं भवेत् ॥   
  
इति श्रीगौतमीये महातन्त्रं सर्वतन्त्रे सर्वतन्त्रोत्तमोत्तमे काम्यन्यासो नाम तृतीयोऽध्यायः ॥ ३ ॥  
  
अथ वृन्दावनं ध्यायेत् सर्वदेव नमस्कृतम् ।   
सर्वर्त्तु कुसुमोपेतं पतत्रिगणनादितम् ।   
भ्रमद् भ्रमर झङ्कार मुखरीकृत दिम्मुखम् ।   
कालिन्दीजल कल्लोल शीतला निलसेवितम् ।   
नानापुष्पलतावद्दवृक्षषण्डैश्च मण्डितम् ।   
समानोदित चन्द्रार्क तेजोदीप न दीपितम् ।   
कमलोत्पल कह्लार धूलीधूषरितान्तरम् ।   
शाखामृग गणाकीर्णं नानामृग निषेवितम् ।   
द्वात्रिंशद्वनसंवीतं वैकुण्ठादतिसौख्यदम् ।   
पुरन्दरमुखैर्द्देवैः सर्वतः समधिष्ठितम् ।   
तन्मध्ये रत्नभूमिं च सूर्य्यायुत समप्रभाम् ।   
तत्र कल्पतरुद्यानं नियतं रत्नवर्षणम् ।   
माणिक्यशिखरोल्लासि तन्मध्ये मणिमण्डपम् ।   
नानारत्नगणैश्चित्रं सर्वतेजो विराजितम् ।   
फलभागुल्लसच्चित्रवितानैरुपशोभितम् ।   
रत्नतोरण गोपूर माणिक्यवेदिकावितम् ।   
दिव्यघण्टायुक्त मुक्तामणि श्रेणी विराजितम् ।   
  
पृ० ९ब) कोटिसूर्य्य समाभासं निर्म्मुक्तं षट्करङ्गकैः ।   
वुभुक्षा च पिपासा च प्राणमनसस्तथा ।   
शोकमोहौ शरीरस्य जरामृत्यु षडूर्म्मयः ।   
चतुर्द्वारसमायुक्तं कपाटाष्टकशोभितम् ।   
तत्र कल्पतरुं ध्यायेत् स्थविष्ठं रत्नवर्षिणम् ।   
सेवितम् ऋतुभिः सर्वैः सुधाशीकर वर्षिणम् ।   
गारुत्मतलसत्पत्रं प्रवाल रत्नपल्लवम् ।   
मुक्तारत्नप्रसरितं पद्मराग फलीज्ज्वलम् ।   
संसारतापविच्छेदि कुशलच्छायमद्भुतम् ।   
तन्मूले चिन्तयेन्मन्त्री रत्नसिंहासनं शुभम् ।   
तत्र सूर्य्यसमाभासं पङ्कजं चोष्टपत्रकम् ।   
सर्वतत्वमयं तत्र चिन्तयेज्जगदीश्वरम् ।   
संसारसागरात्तीर्णं धर्म्मकामार्थ सिद्धये ।   
पीताम्बरधरं कृष्णं पुण्डरीक निभेक्षणम् ।   
रक्तनेत्राधरं रक्त पाणिपादतलं शुभम् ।   
कौस्तुभीद्भासितोरस्कं नानारत्नविभूषितम् ।   
उद्दामविलसन्मुक्ता रत्नहारोपशोभितम् ।   
नानारत्नप्रभोदमासि मुकुटं दीप्ततेजसम् ।   
हारकेयूरकटककुण्डलैरुपशोभितम् ।   
श्रीवत्सवक्षसञ्चारु नूपुराद्युपशोभितम् ।   
रत्नैर्नानाविर्धंर्युक्तं कदिसूत्राङ्गुरीकैः ।   
गोरोचना कुङ्कुमेन ललाट तिलकावितम् ।   
अलकाशोभिसंयुक्तं पीताम्बर युगावृतम् ।   
बिम्बाधर पुटोद्भासि वंश्यामृतरसान्वितम् ।   
वर्हिपत्र कृता पीड़ं वन्यपुष्पैरलङ्कृतम् ।   
कदम्बकुसुमोद्वद्व चारुमाला विराजितम् ।   
कोटिकन्दर्पलावण्यं विलसद्बन्धुरोदरम् ।   
वेणुं गृहीत्वा हस्ताभ्यां मुखे संयोज्य वादिनम् ।   
गायन्तं दिव्यगानैश्च वृन्दावन गतं हरिम् ।   
  
पृ० १०अ) स्वर्गादिवपरिष्ट कन्यकाशतमण्डितम् ।   
गो गो वत्स गणाकीर्णं वृहत् षण्डैश्च मण्डितम् ।   
गोपकन्यासहस्रैस्तु पद्मपत्रापते क्षणैः ।   
अर्च्चितं भाव कुसुमैस्त्रैलोक्यैक गुरुं विभुम् ।   
तुम्बुरुर्नारदश्चैव हाहा हूहूस्तथैव च ।   
किन्नरी मिथुनं चापि श्रुत्वा गीतं तथा हरेः ।   
वीणादि साधनं त्यक्ता विस्मयाविष्ट चतसः ।   
ते स्तुवन्ति महात्मानं गायवाविरति स्थिताः ।  
सिद्धगन्धर्वयक्षैश्व अप्सरोभिर्विहङ्गमैः ।  
स्थावरैः पन्नगैश्चापि सिद्धौर्विद्याधरैस्तथा ।   
शाखामृगैर्मनुष्यैश्च वीक्ष्यमाणैः सुविस्मितैः ।  
सर्वलक्षणसम्पन्नं सौन्दर्य्येणाभिशोभितम् ।  
मोहनं सर्वं गोपीनां लोकानां पतिमव्ययम् ।   
नारदेन च सिद्धेन विश्वामित्रेण धीमता ।   
पराशरेण व्यासेन भृगुणाङ्गिरसेन च ।   
दक्षेन सनकाद्यैश्च सिद्धेन कपिलेन च ।   
वास्तु वागीशहारीत याज्ञवल्क्योशनःक्रतुः ।   
मार्कण्डेय भरद्वाज पुलस्य पुलहादिभिः ।   
वशिष्ठाद्यैर्मुनीन्द्रैश्च स्तूयमानं सुरासुरैः ।   
ब्रह्मलोकगतैः सिद्धैर्नागलोकगतैरपि ।   
अन्यैरपि सुरश्रेष्ठैः स्तूयमानं स्मरेद् विभुम् ।   
एवं यश्चिन्तयेन्मन्त्री चेतसा कृष्णमव्ययम् ।   
संसारसागरं घोरमपिवत्सपदायते ॥   
  
इति श्रीगौतमीये महातन्त्रे सर्वतन्त्रोत्तमोत्तमे चतुर्थोऽध्यायः ॥ ४ ॥  
  
गौतम उवाच   
यद्यदुक्तं त्वया ब्रह्मन् तत्त्वं सर्वं श्रुतं मया ।   
इदानीं परिपृच्छामि केनात्र चाधिकारितम् ।   
  
नारद उवाच   
दीक्षायामधिकारित्वमाप्नोति गुरुसेवकः ।   
द्विजानामनुपनीतानं स्वकर्म्माध्यापनादिषु ।   
  
पृ० १०ब) यथाधिकारो नास्तिह सन्ध्योपसन कर्म्मसु ।   
तथाह्यदीक्षितानां तु मन्त्रतन्त्रार्च्चनादिषु ।   
नाधिकारोऽस्त्यतः कुर्य्यादात्मानं शिव संस्कृतम् ।   
अतेव हि दीक्षार्थं सर्वज्ञं गुरुमाश्रयेत् ।   
सुन्दरः सुमुखः स्वच्छ सुलभो बहुतन्त्रवित् ।   
असंशयः संशयछिन्निरपेक्षो गुरुर्म्मतः ।   
वेदवेदाङ्ग वेदान्त सिद्धान्त ज्ञानपारगः ।   
वाम्मनः कायचित्तैश्च विष्णोः सुश्रुषेणरतः ।   
विष्णु तन्त्रानुसन्धायी विष्णु विज्ञानवेदकः ।   
विष्णौ समर्पकः सम्यक् त्रिविधोत्पातकर्म्मणि ।  
सन्मतः सत्सुदान्तश्च मन्त्रार्थ ज्ञानपारगः ।   
षट्चक्रभेदकुशलः षड्ध्वज्ञानपारगः ।   
पिण्डे पदे तथा रुपे रुपीतीते विवेचकः ।   
सन्ध्यात्रय विशेषज्ञोऽध्वषट्कं च विशोधकः ।   
मन्त्र चैतन्य विज्ञाता गुरुरुक्तः स्वयम्भुवा ।   
नमोऽस्तु गुरवे तस्मै प्रत्यक्षाय यदाज्ञया ।   
मृद्भस्म दारुदृशदः फलन्य विफलं फलम् ।   
पञ्चाम्नाय विशेषज्ञो निग्रहानुग्रहक्षमः ।   
शिष्यस्य संशयच्छेत्ता गुरुर्भवति नापरः ।   
वैष्णण्वान्वयसिद्वान्त चिन्तामणिरिवापरः ।   
आश्रमी ज्ञानकुशलो गुरुर्भवति नापरः ।   
मन्त्रतन्त्रार्थ चैतन्य कुण्डली गति वेदकः ।   
मन्त्रसिद्धान्त विधिवद् गुरुर्भवति नापरः ।   
स्वदूरमपि गन्तव्यं यथाम्नाय विदोज्वनाः ।   
तेऽपि स्तुत्या नमस्याश्च सेव्याश्चाभीष्टमिच्छता ।   
एवं विधो गुरुर्ज्ञेयस्त्वन्यथा शिष्य दुःखदः ।   
शिष्यः कुलीनः शुद्धात्मा पुरुषार्थ परायणः ।   
अधीत वेदकुशलः पितृमातृहितेरतः ।   
धर्म्मविद्धर्म्मकर्ता च गुरुशुश्रुषणेरतः ।   
  
पृ० ११अ) सदा शास्त्रार्थ तत्वज्ञो दृढ़देहो दृढ़आशयः ।   
हितैषी प्राणिनां नित्यं परलोकार्थ कर्म्मकृत् ।   
वाम्मनःकायवसुभिर्गुरु शुश्रुषणेरतः ।   
अनित्यकर्म्मणस्त्यागी नित्यानुष्ठानतत्परः ।   
जितेन्द्रियो जितालस्यो जितमोहो विमत्सरः ।   
गुरुवद गुरुपुत्रेषु तत् कलत्रादिषु भक्तिमान् ।   
एवम्विधो भवेच्छिष्यस्त्वितरो गुरु दुःखदः ।   
वर्षैकेण भवेद्योग्या विप्रः सर्वगुणान्वितः ।   
वर्षद्वये तु राजन्यो वैश्यस्तु वत्सरैस्त्रिभिः ।   
चतुर्भिर्वत्सरैः शुद्रः कथिता शिष्य योग्यता ।   
यदा शिष्यो भवेद्योग्यः कृपया सद्गुरुस्तदा ।   
कृपया परया सम्यग् दीक्षाया विधिमाचरेत् ।   
मन्त्रारम्भस्तु चैत्रे स्यात् समस्तपुरुषार्थदः ।   
वैशाखे रत्नलाभः स्याज्ज्यैष्ठे तु मरणं ध्रुवम् ।   
आषाढे बन्धुनाशः स्यात् पूर्णायुः श्रावणे भवेत् ।   
प्रजानाशो भवेद्भाद्रे आश्विने रत्नसञ्चयः ।   
कार्त्तिके मन्त्रसिद्धिः स्यान्मार्गशीर्षे तथा भवेत् ।   
पौषे तु शत्रुपीडा़ स्यान्माद्ये मेधाविवर्द्धनम् ।   
फाल्गुणे सर्वकामः स्युर्म्मलमासं विवर्ज्जयेत् ।   
पञ्चाङ्गशुद्धिदिवसे स्वोदये चन्द्रसूर्य्ययोः ।   
गुरुशुक्रोदये चैव शस्यते मन्त्रसंस्क्रिया ।   
रवौ गुरौसिते सोमे कर्त्तव्यं बुधशुक्रयोः ।   
शुक्लपक्षे शुभा दीक्षा कृष्णे स्यात् पञ्चमावधि ।  
द्वादश्यां सर्वथा कार्य्या चामलायां शुभेऽनि *।  
कृष्णप्रिया द्वादशी सा कृष्णदीक्षा प्रवर्त्तिनी ।   
उत्तरात्रय रोहिण्यां रेवती पुष्यवासरे ।   
धनिष्ठा वायुमित्राश्विपित्र्यन्त्वष्ट्रिं च नैरृतम् ।   
ऐश्व वैष्णव हस्ता च दीक्षायां तु शुभावहाः ।   
आश्विनी रोहिणी स्वाति विशाखा हस्तभेषु च ।   
  
पृ० ११ब) कृष्णोत्तरात्रयेष्वेवं कुर्य्यान्मन्त्राभिषेचनम् ।   
शुभयोगेषु सर्वेषु दीक्षा सर्व शुभप्रदा ।   
शुभानि करणान्याहुर्द्दीक्षायां च विशेषतः ।   
शकुन्यादीनिविष्टिं च विशेषेण विवर्जयेत् ।   
चरः सर्वे विपर्य्यः स्यात् स्थिर राशिषु सौख्यदा ।   
त्रिषडाय गताः पायाः शुभाः केन्द्र त्रिकोणगाः ।   
दीक्षायां च शुभाः सर्वं रन्ध्रस्थाः सर्वनाशकाः ।   
शिष्यस्य जन्मसङ्क्रान्त्यो विषुवे अयते तथा ।   
अन्येषु पुण्ययोगेषु ग्रहणे चन्द्रसूर्य्ययोः ।   
शिष्यानुकुलकाले वा दीक्षा सर्व शुभावहा ।   
सूर्य्यग्रहणकालेषु नान्यदन्वोषतं भवेत् ।   
तत्र यद्यत्कृतं सर्वमनन्तफलदं भवेत् ।   
विनायासेत् मन्त्रस्य सिद्धिर्भवति नान्यथा ।   
भूमेः परिग्रहं कुर्य्याद्यावदायतनं भवेत् ।   
शुक्लमृत्स्ना च या भूमिर्ब्राह्मी सा परिकीर्त्तिता ।   
क्षत्त्रिया रक्तमृत्स्ना च हरिद्वैश्या प्रकीर्त्तिता ।   
कृष्णा भूमिर्भवेत् शूद्रा चतुर्द्धा परिकीर्तिता ।   
ब्राह्म्या सर्वार्थसिद्धिः स्यात् क्षत्त्रिया राज्यदा मता ।   
धनधान्यकरी वैश्या शूद्रा तु निन्दिता मुने ।   
ततो भूमिं परीक्षेत वास्तुज्ञान विशारदः ।   
शस्यादि शोधनं कुर्य्यात्तुषाङ्गारादीनि दूरयेत् ।   
एतस्याकरणे मन्त्री न किञ्चित् फलमाप्नुयात् ।   
विप्राशिषावेदघोषैर्मङ्गलाचारपूर्वकम् ।   
वास्तोर्म्मण्डलकं कुर्य्याद्यथाशोभं तथाविधि ।   
पूर्वापरायतं सूत्रं विन्यसेद्धस्तामानतः ।   
तन्मध्ये किञ्चिदालक्ष्यमत्स्यौ द्वौ परितो लिखेत् ।   
तयोर्म्मध्ये स्थितं सूत्रं विन्यसे दक्षिणोत्तरम् ।   
द्वाभ्यां द्वाभ्यां तथा ग्राभ्यां कोणेषु मकरान् लिखेत् ।   
  
पृ० १२अ) मत्स्यमध्यस्थिताग्राणि तत्र सूत्राणि पातयेत् ।   
चतुरस्रं भवेत्तत्र चतुष्कोष्ठ समन्वितम् ।   
ईशानाद्राक्षसं यावद यावदग्रे प्रभञ्जनम् ।   
एवं सूत्रद्वयं दद्यात् कर्णसूत्रं समाहितः ।   
ब्राह्मणं पूजयेदादौ मध्यकोष्ठ चतुष्टये ।   
दिक्चतुष्केषु पूर्वादि यजेदावाह्यसत्तमः ।   
विवस्वन्तं ततो मित्रं महीधरमनन्तरम् ।   
कोणार्द्धकोष्टद्वन्द्वेषु वह्न्यादि परितः पुनः ।   
सावित्रं सवितारं च शक्रमिन्द्रजयं पुनः ।   
रुद्रं रुद्र जयं विद्वानापञ्चाप्य परांशकम् ।   
तत कर्णसूत्रो भयतः क्रोष्ठद्वन्देषु देशिकः ।   
शर्वं गुहं चार्प्यमणं जातकं पिलिपिच्छकम् ।   
चरकीं च विदारीं च पूतनामर्च्चयेत् क्रमात् ।   
अर्च्चयेद्दिक्षु पूर्वादि सार्द्धाद्यष्टपदेष्ठिमान् ।   
अष्टावष्टविभागेन देवता देशिकोत्तमः ।   
क्रमादीशानपर्य्यन्यौ जयन्तुः शक्र भास्करौ ।   
सद्यो वृषान्तरीक्षौ च दिशि प्राच्यां व्यवस्थिताः ।   
अग्निः पुषा च वितथो यमश्च गृहरक्षकः ।   
गन्धर्वां भृङ्गराजश्च मृगो दक्षिण दिग्गताः ।   
निरृतिर्द्धौवारिकश्च सुग्रीव वरुणौ ततः ।   
पुष्पदन्ता सुरौ शोष योगौ प्रत्यग्दिशिस्थिताः ।   
वायुर्नागश्च कृकरः सोमो भल्लाट एव च ।   
अकुलाख्योदित्यदिती कुबेरस्य दिशि स्थिताः ।   
भक्तानामपि देवानां पादान्यापूर्य्य पञ्चभिः ।  
रजोभिस्तेष्वथो तेभ्यः पायसान्नैर्बलिं हरेत् ।  
पायसैर्म्मधुरैः सर्वान् संयजेन्मधुरान्वितान् ।   
तत्तद्रव्यैर्वां मतिमान् पूजयेद्दोषशान्तये ।   
पायसौटनलाजैश्च युक्तं धूप प्रमूलकैः ।   
अन्नादिभिरसंयुक्तं माषभक्तादि मण्डितम् ।   
  
पृ० १२ब) गृहाणेमं बलिं ब्रह्मन् वास्तुदोषं प्रणाशय ।   
गन्धादि शर्करा पूर्व पायसोपरिसंयुतम् ।   
आर्य्यकाख्य गृहाणेमं सर्वदोषं प्रणाशय ।   
चन्दनाद्यर्च्चितेनाथ कर्पूरा गुरुमण्डितम् ।   
विवस्वन् वै गृहाणेमं सर्वदोषं प्रणाशय ।   
सगुड़ं पायसं नाथ पुष्पादिषु समन्वितम् ।   
गृहाणेमं बलिं हृद्यं नित्य शान्तिं प्रयच्छ मे ।   
माषोदनं समांसं च गन्धादि क्षीरसंयुतम् ।   
गृहाणेमं महीभृत्त्वं सर्वदोषं प्रणाशय ।   
एवं मध्ये तु सम्पूज्य ईशानादि बलिं हरेत् ।   
क्षीरं खण्ड समायुक्तं पुष्पादिभिरलङ्कृतम् ।   
गृहाणेमं बलिं हृद्यमापच्छान्तिं प्रयच्छ मे ।   
दधीदं गुड़ संयुक्तं गन्धादिभिः सुसंस्कृतम् ।   
गृहाणेमं बलिंवत्सविघ्नमवप्रणाशय ।   
पुष्पादि कुशपानीयं शर्करा गुरु वासितम् ।   
सावित्र वै गृहाणेमं शान्तिमत्र प्रयच्छ मे ।   
पिष्ठकं सगुड़ं नाथ रक्तगन्धादिशोभितम् ।   
गृहाणेमं बलिं सूर्य्य विघ्नमत्र प्रणाशय ।   
शितमत्रं तथा पुष्पं कुङ्कुमादि समन्वितम् ।   
गृहाणेमं बलिं हृद्यं शक्रदेव नमोस्तुते ।   
ओदनं घृतसंयुक्तं वस्त्रगन्धादि मण्डितम् ।   
गृहाणेमं बलिं हृद्यमिन्द्र जय नमोस्तुते ।   
पक्वापक्वमिदं मांसं वस्त्रपुष्पादिसंयुतम् ।   
गृहाणेमं बलिं हृद्यं रुद्रदेव नमोस्तुते ।   
समांसं घृतसम्पक्वं गन्धपुष्पाद्रिसंयुतम् ।   
गृहाणेमं बलिं रुद्र जय स्वस्तिं प्रयच्छ मे ।   
रक्तपुष्पं समांसं वै गृहाणेमं रक्षो विघ्नं विनाशय ।   
पित्त रक्तास्थि संयुक्तं रक्तगन्धादि मण्डितम् ।   
गृहाणेमं पुतनेत्वं रक्षो विघ्नं विनाशय ।   
  
पृ० १३अ) सघृतं मांसभक्तं च वस्त्रगन्धाद्यलङ्कृतम् ।   
बलिं गृहाण शर्वेमं रक्षो विघ्नं विनाशय ।   
मांस पुष्पादि संयुक्तं माषभक्तोपरिस्थितम् ।   
गृहाणेमं बलिं स्कन्द रक्षो विघ्न विनाशय ।   
समांसं पिष्ठकैर्युक्तं पक्वमांसोदकान्वितम् ।   
अर्घमन् वै गृहाणेमं रक्षो विघ्नं विनाशय ।   
रक्तमांसोदनं मत्स्यं गन्ध धूप समन्वितम् ।   
जन्भकत्वं गृहाणेमं रक्षो विघ्न विनाशय ।   
सघृतं चाक्षतं नेत्र वस्त्र गन्धा च लङ्कृतम् ।   
गृहाणेमं बलिं स्कन्द रक्षो विघ्नं विनाशय ।   
समांसं पिष्टकैर्युक्तं पक्वमांसोदकान्वितम् ।   
अर्घनन् वै गृहाणेमं रक्षो विघ्नं त्वीश वास्तुदोष प्रहारकम् । ??????  
उत्पलं पापसैर्युक्तं वस्त्रादिक समन्वितम् ।   
गृहाणेमं बलिं हृद्यं भास्कराय नमोस्तुते ।   
वितानं धूम्नवर्णाभां गन्धादिक सुशोभितम् ।   
वस्तुयुक्तं गृहाणेमं वलिं सद्यो नमोस्तुते ।   
इदं तु माषभक्ते वै वस्त्रगन्धादि पूजितम् ।   
गृहाणेमं वृषबलिं वास्तुदोषं प्रणाशय ।   
इदं तु शार्द्दूलं मांसं नैवेद्यादिक संयुतम् ।   
गृहाणेमं बलिं हृद्यं व्योमशान्तिं प्रयच्छ मे ।   
सुवर्णं पिष्टकं चाथ वस्त्र गन्धादिभिर्युतम् ।   
घृतान्वितं गृहाणेमं सप्तजिह्व नमोस्तुते ।   
क्षीरं लाजानां सयुक्तं रक्तपुष्पादिसंयुतम् ।   
गृहाणेमं बलिं हृद्यं पूष देव नमोस्तुते ।   
दधि गन्धादिभिर्युक्तं पीतपुष्पसमन्वितम् ।   
बलिं प्रगृह्यतां सोम सर्वदोषं प्रणाशय ।   
ओदनं घृतसम्मिश्रं गन्धपुष्प समन्वितम् ।   
गृहाणेमं बलिं हृद्यं भल्लाटक नमोस्तुते ।   
माषान्नं तु घृताभ्यक्तं गन्धपुष्पादि मण्डितम् ।   
गृहाणेमं बलिं हृद्यम् अर्गलाख्य नमोस्तुते ।   
  
पृ० १३ब) पूलिकां मधुसम्मिश्रां वस्त्रगन्धादि संयुताम् ।   
गृहाणेमं बलिं हृद्यं देव मातर्नमोस्तुते ।   
क्षीरं खण्डसमायुक्तं नानापुष्पोपशोभितम् ।   
दैत्यमातर्गृहाणेमं सर्वदोषं प्रणाशय ।   
स्वर्गपातालमध्ये च ये देवा वास्तुदेवताः ।   
गृह्न त्विमं बलिं हृद्यं तुष्टायां तु स्वमन्दिरम् ।   
मातरो भूतवेताला ये चान्ये बलिकाङ्क्षिणः ।   
विष्णोः पारिषदाये च तेपि गृह्नं त्विमं बलिम् ।   
पितृभ्यः क्षेत्रपालेभ्यो बलिन्दत्वा प्रकामतः ।   
अभावे रक्तसूत्रैश्च कुशपुष्पादिभिर्यजेत् ॥   
  
इति गौतमीयतन्त्रे सर्वतन्त्रोत्तमोत्तमे पञ्चमोऽध्यायः ॥ ५ ॥  
  
पातयेत्तत् प्रणतः   
चतुरस्रं चतुष्कोष्ठं भवेदति मनोहरम् ।   
कोणसूत्रद्वयं दद्यात् प्रमाणं तेन रक्षयेत् ।   
चतुरस्रं भवेत् कुण्डं सर्वलक्षण लक्षितम् ।  
ब्राह्मणैः क्षत्त्रियैर्वैश्यैः शूद्रैश्च समनुष्ठितम् ।  
सर्वकर्म्मकरं प्रोक्तं शान्त्यादि षट्सु कर्म्मसु ।   
अनेन जनयेत् सर्वं कुण्डानि मनुरुत्तमः ।   
ततः कुण्डं खनेन्मन्त्री यथा शास्त्रं विधानवित् ।   
त्यक्त्वा सर्पस्य गात्रं च शिरोदेशं प्रयत्नतः ।   
शिरोद्याताद्भवेन्मृत्युः पिण्डेषु पिण्डघातनम् ।   
पुच्छे च दुखः सम्भूतिः क्रोडे सर्वार्थसाधनम् ।   
यावान् कुण्डस्य विस्तारः खननं तावदीरितम् ।   
कण्ठमेकाङ्गुलिं त्यक्त्वा मेखलास्तिस्र एव हि ।   
कुण्डस्याङ्गुलमानेन वेदाग्नि नयनाङ्गुलाः ।   
चतुरस्रे भवेयुस्ता चतरस्राः सुशोभनाः ।   
होतुरग्ने योनिवासां कुञ्जराधरसन्निभाम् ।   
षट्चतुर्थ्यङ्गुलायामो विस्तारोन्नति शालिनी ।    
  
पृ० १४अ) षडङ्गुला भवेद्दीघी चतुरङ्गुल विस्तृता ।  
द्व्यङ्गुला चोन्नता योनिर्विना लक्षण लक्षिता ।   
स्थलादारभ्य नालं स्यात् सरन्ध्री योनिमध्यतः ।   
सूक्ष्माग्रं स्थूलमूलं च सरन्ध्रं नालमीष्यते ।   
योन्यामध्य विलं कुर्य्यात्तदा ह्यग्राहि सञ्ज्ञकम् ।   
कुण्डमध्ये भवेन्नाभिः पद्मं वा चतुरस्रकम् ।   
द्व्यङ्गुलं चोन्नतं तत्तु चतुरङ्गुल विस्तृतम् ।   
अर्द्धाङ्गुलं तु योन्याग्रं कुर्य्यादीषदधोमुखम् ।   
एव द्वय प्रमानेन कुण्डेष्वन्येषु वर्द्धयेत् ।   
कण्ठस्तु द्व्यङ्गुलं तत्र वर्द्धयेत् कुण्डमानतः ।   
चुतरस्रस्य कुण्डस्य एकहस्तमितस्य च ।   
कर्णसूत्रप्रमाणेन द्विहस्तं कुण्डमुद्धरेत् ।   
सर्वकुण्डेषु सर्वत्र वर्द्धयो द्विधिनामुना ।   
कुण्डं तु प्रकृतिः सूक्ष्मा सर्वलक्षणलक्षिता ।   
उभौ पादौ करौ तस्य भवेत् कोणचतुष्टयम् ।   
उदरं कुण्डमित्युक्तं योनिः कारणरूपिणी ।   
तेन तत्रैव हव्यानां निधास्तु तन्मयं ततः ।   
फलं वितनुते सम्यगन्यथा विफलायते ॥ १ ॥   
चतुरस्रं समं कृत्वा पञ्चभागैकभागकम् ।   
वर्द्धयेत् पुरतस्तस्य मध्यसूत्र समानतः ।   
कर्णात् कर्णगतं सूत्रं कृत्वा भागचतुष्टयम् ।   
भागेनैकेन कोणार्द्धे संस्थाप्य भ्रामयेत्ततः ।   
आमध्यसूत्रादा मध्यात् सूत्रयुग्मन्त्ततो न्यसेत् ।   
तन्मानाद्धृद्धिपर्य्यन्तमेवं स्याद्योनि सन्निभम् ॥ २ ॥   
चतुरस्री कृते क्षेत्रे चतुर्द्धा भेदिते तथा ।  
भागमेकं न्यसेत् पूर्वे पश्चिमे चैक भागकम् ।   
मध्ये सूत्रं समादाय तन्मानाद्भ्रामयेत्ततः ।   
दक्षिणार्द्धेनार्द्धचन्द्रमेवं स्यात् सुमनोहरम् ॥ ३ ॥   
  
पृ० १४ब) समस्य चतुरस्रस्य अधः सूत्रस्य पार्श्वयोः ।   
अङ्गुलत्रितयं दद्यादूर्द्धं दद्यात् षडङ्गुलम् ।   
मध्यसूत्रसमानेनं सूत्रयुग्मं ततो न्यसेत् ।   
त्र्यस्रं कुण्डमिदं प्रोक्तं पूर्वाननमभीष्टदम् ॥ ४ ॥   
अष्टधा भेदितं क्षेत्रं परिकल्प्य समानतः ।   
एकैकभागं मध्यस्य पार्श्वयोः परिकल्पयेत् ।   
मध्ये सूत्रं तु संस्थाप्य तन्मानाद्भ्रामयेत्ततः ।   
वर्तुलं कुण्डं भवेदति मनोहरम् ॥ ५ ॥ पञ्चास्रकुण्डं   
विभज्य सप्तधा क्षेत्रं वेदास्रस्यैकभागकम् ।   
तद्वहिर्न्यस्य सूत्राग्रं पूर्ववत् सम्प्रसार्य्य च ।   
तन्मानाद्भ्रामयेद्वृत्तं भूयोऽपि चतुरस्रकम् ।   
युगांशीकृत्य लोकांशैस्तद्वृत्तं पूर्वमादितः ।   
पञ्चधा चिह्नितं कृत्वा चिह्नाच्चिह्नी विचक्षणः ।   
भूयश्च पञ्चसूत्राणि सम्यागास्फालयेत् क्रमात् ।   
एतत् पञ्चास्रकुण्डं स्यात् सप्तकोणमिहोच्यते ॥ ६ ॥   
अष्टधा भेदिते क्षेत्रे मध्यसूत्र समानतः ।   
वर्द्धयेद्भागमेकैकं चतुर्द्दिक्षु विचक्षणः ।   
चतुर्द्दशाङ्गुलं चाध उर्द्धंस्तन्मानतो न्यसेत् ।   
यथा मध्ये भवेन्मध्ये सूत्रं च त्रिंशदङ्गुलम् ।   
षड्सूत्रलाञ्छनात्तत्र जायते तु षड़स्रकम् ॥ ७ ॥   
पूर्वोक्त वृत्तकुण्डस्य सर्वोच्च मेखलोपरि ।   
षोड़शाति सुरम्याणि पद्मपत्राणि संलिखेत् ।   
अब्जकुण्डमिति ज्ञेयं वेदवेदान्त पारगैः ॥ ८ ॥   
अथ सप्तास्रकुण्डम् ।   
दशांशीकृत्य वेदास्रम् एकांशेनैव बाह्यतः ।   
मध्य प्राक् सूत्र पूर्वाग्रं वर्द्धयित्वा ते देशिकः ।   
तन्मानाद्भ्रामयेद्वृत्तं भूयोऽपि चतुरस्रकम् ।   
चतुःषष्टि विभागेन विभज्य विंशदंशकैः ।   
  
पृ० १५अ) सन्नित्रिकैश्च रेखायां सप्तधा लाञ्छयेत् सुधीः ।   
चिह्नाद्विचिह्नन्तदीर्घं सप्तसूत्राणि पातयेत् ।   
सप्तकोणात्मकं कुण्डं भवेदेवं मनोहरम् ॥ ९ ॥   
चतुरस्रे समे क्षेत्रे कोणे कृते गुरुः * * ।   
मध्यसूत्रं समादाय क्षेत्रार्द्धं परिकल्पयेत् ।   
मध्ये सूत्रं तु संस्थाप्य कोणार्द्धं स्थापयेद्बुधः ।  
ततोऽतिरिक्तं यत्कोणे तदर्द्धं दिशि वर्द्धयेत् ।   
अन्यत्तेनैवमानेन चतुरस्रं वाहिर्भवेत् ।   
वह्यस्य चतुरस्रस्य द्वादशाङ्गुलमानतः ।   
अष्टदिक्षु क्षिपेत् सूत्रमष्टास्त्रं कुण्डमुत्तमम् ॥ १० ॥   
वृत्तं वा चतुरस्रं वा अष्टास्रं वा गुरौ भवेत् ।   
एवम्विधानि कुण्डानि परिकल्प्य समन्ततः ॥ ११ ॥   
सात्विकी मेखला पूर्वा द्वितीया राजसी स्मृता ।   
तृतीया तामसी ज्ञेया इत्युक्तं कुण्डलक्षणम् ।   
मण्डपस्योत्तरे भागे शालां पूर्वापरोत्तताम् ।   
गूठां कुर्य्याद यथा शोभां सर्वदृष्टि मनोहराम् ।   
पूर्वापरायतं तत्र पञ्चसूत्राणि पातयेत् ।   
मध्ये मध्ये विलुप्ये च तस्या द्वादश कोष्ठकम् ।   
पञ्चवर्ण रजोभिस्तु पदानि तानि पूरयेत् ।   
पालिकाः पञ्चमुख्याश्च सरावाणि च पातयेत् ।   
द्विषड् द्व्यष्टचतुर्व्विंशदुश्रितानि यथाक्रमम् ।   
तावन्मात्र मुखान्यूर्द्धपदानि परिकल्पयेत् ।   
तत्त्रिभागोगुलिमुखैर्व्विस्तृतानि प्रकल्पयेत् ।   
नारायण महेशान ब्रह्मरूपाणि तानि च ।   
पालिकाः पञ्चमुख्याश्च सरावणि ततः परम् ।   
प्रक्षालितानि मन्त्रेण पुण्यानि तानि (चैव नि) चैव हि ।  
संवेष्टितानि परितः त्रिगुणैः शुभ तन्तुभिः ।  
मृद्वालुकाकरीयैश्च पूरितानि समन्ततः ।   
  
पृ० १५ब) समर्च्चित स्वदेवश्च पाश्चिमादि क्रमेण च ।   
विन्यस्य पालिका श्यामा(क)प्रियङ्गुफल सर्षपान् ।   
मुद्गमासौ तिलशिम्वी कुलस्यं चाटुकीन्तथा ।   
प्रक्षालितानि शुद्धेन जलेन तदनन्तरम् ।   
अभ्यर्च्चित स्वदेवानि मूलमन्त्रार्च्चितानि वै ।   
विप्रा शिषा पञ्चघोषैः सह निःसार्य्यतानथ ।   
विषिच्य तु हरिद्राभिर्नमस्य च पुनः पुनः ।   
वसनेन समाच्छाद्य नवीनेन ततः परम् ।   
शुद्धाभिरद्भिः सिच्याथ सायं प्रातर्मुहुर्मुहुः ।   
इत्येवं सप्तरात्रं वा नवरात्र मथापि वा ।   
स्थापयेद्वापयेच्चैव रात्रि शेषे बलिं निशि ।   
लाजतिल हरिप्राश्च शक्तु चूर्णं तथा दधि ।   
एतैः प्रथमरात्रौ च भूतेभ्यो बलिमुत्सृजेत् ।   
द्वितीयायां क्षिपेद्रात्रौ पितृभ्यस्तिलतण्डुले ।   
तृतीयायां च यक्षेभ्यः सलजादधिशक्तुभिः ।   
चतुर्थ्यां रजन्यां दद्यान्नागेभ्यश्च पुनर्बलिम् ।   
नारिकेलोदकैर्मिश्रं शक्तु चूर्णं मनोहरम् ।   
पद्माक्षतं ब्राह्मणैश्च पञ्चम्यामुत्सृजेद्बलिम् ।   
सपूपमन्नं भागाय षष्ठ्यामथो समाहरेत् ।   
गुर्डोदनं विष्णवे च सप्तम्यां विचरेद्बलिम् ।   
अष्टम्यां मातृकाभ्यश्च छागैर्म्मांसैश्च पक्षिभिः ।   
मीनैस्तथा च मधुभिराहरेद्बलिमुत्तमम् ।   
तिलौदनं विष्णवे च नवम्यामाहरेद्बलिम् ।   
प्रणवादि चतुर्थ्यन्तं स्वनाम च नमोऽन्तकम् ।   
बलिमन्त्रस्तथैव स्यादावाहन विसर्ज्जनम् ।   
विविधानां च पत्राणां परितो बहिरेव च ।   
अष्टदिक्षु च सन्दद्याल्लोकपालेषु यत्नतः ।  
योक्तेषु तेषु पात्रेषु विष्णु ब्रह्म हरान् यजेत् ।   
  
पृ० १६अ) मुदगप्रियं तु निषा?वे वायुरग्निः कुलप्त्यके ।   
आवारक्यां रक्षसां चिन्त्या छेषं सिद्धान्तके तथा ।   
प्राणपतिं शालिराजे देवो वैवस्वतस्तिले ।   
इन्द्रः श्यामे राजमासे वरुणश्च तथा मुने ।   
वस्तु खण्डे दृढ बध्वा किञ्चित् किञ्चिद्यवं क्षिपेत् ।   
उद्धृत्य यामद्वितये समतीते च वापयेत् ।   
बीजानां दैवतं सोमः स रात्रौ कान्तिमान् यतः ।   
तस्मादाहृत्यबीजानि निशायामेव वापयेत् ।   
प्ररूढान्यं कुराण्येव नादीक्षेत कदाचन ।   
आचार्य्य एव प्रविशेत् तछिष्यो वा तदाज्ञया ।   
प्ररूढैरङ्कुरैः कर्तुर्निर्दिशेच्च शुभाशुभम् ।   
श्यामैः कृष्णैरङ्कुरैश्च अर्थहानिश्च दुःखवान् ।   
कुजैर्धनं विप्ररूढैर्मृतिं कुर्य्यान्न संशयः ।   
आचार्य्यः कारयेच्चैव प्रलपद्वीक्ष्य यत्नतः ।   
शान्तिकं सर्वथा कुर्य्यात् कर्त्तुरीप्सित सिद्धये ॥   
  
इति श्रीगौतमीये महातन्त्रोत्तमोत्तमे षष्ठोऽध्यायः ॥ ६ ॥   
  
अथ दीक्षां प्रवक्ष्यामि सर्वसिद्धि प्रवर्त्तिकाम् ।   
यां विना नैव सिद्धिः स्यात्मन्त्रो वर्ष शतैरपि ।   
तदङ्गं कथितं पूर्वमिदानीं कथ्यते शृणु ।   
ददामि दिव्यभावं चेत् क्षिणुयात् पाप सन्ततिः । पारगैः   
शिष्यः स्नातः सुवेशश्च सर्वद्रव्य समन्वितः ।   
आचार्य्यं वृणुयाद्भक्त्या वस्त्रालङ्कारभूषणैः ।   
कुर्य्यान्नान्दीमुखं श्राद्धं ब्राह्मणान् परितोषयेत् ।   
गोभूहिरण्य वस्त्राद्यैस्तोषयेत् गुरुमात्मनः ।   
यथा ददाति सन्तुष्टः प्रसन्नवदनो मनुम् ।   
इदानीं पूर्वकृत्यं च प्रसङ्गात् कथयामिते ।   
यत् कृत्वाधिकारितां याति मन्त्रयन्त्रार्च्चनादिषु ।   
येन विना सिद्धिः स्यात् नरकं च प्रलभ्यते ।   
  
पृ० १६ब) ब्राह्मे मुहूर्त्ते चोत्थाय चिन्तयेद् गुरु दैवतम् ।   
स्वमूर्द्धनि सहस्रारे कृष्णाख्ये परिविनुके ।   
शशाङ्कायुतसङ्काशं वराभय लसत्करम् ।   
शुक्लाम्बरधरं श्रीमच्छुक्लमाल्यानुलेपनम् ।   
वामोरौ बहुशक्त्या च युतं कृष्णाख्यमव्ययम् ।   
शिवेनैक्यं समुन्नीय ध्यायेत् परगुरुं धिया ।   
मानसैरुपचारैश्च सन्तर्प्य मनसा सुधीः ।   
स्तोत्रैः स्तुत्वा नमस्कुर्य्यान्मन्त्रदेवेशमर्च्चयेत् ।   
अज्ञानतिमिरान्धस्य ज्ञानाञ्जन शलाकया ।   
चक्षुरुन्मीलितं येन तस्मै स्वगुरुवे नमः ।   
अखण्डमण्डलाकारं व्याप्तं येन चराचरम् ।   
तत्पदं दर्शितं येन तस्मै स्वगुरवे नमः ।   
मूलाधारे त्रिकोणाख्ये कोटिसूर्य्य समत्विषि ।   
ध्यायेत् कुण्डलिनीं नित्यां कामबीजोपरिस्थिताम् ।   
श्यामां सूक्ष्मां च विश्वस्य सृष्टिस्थितिलयात्मिकाम् ।   
विश्वातीतां ज्ञानरूपां चिन्तयेदूर्द्धवाहिनीम् ।   
चक्र षट्कं विनिर्भीज्य प्रापयित्वा परे शिवे ।   
तद्भेद समापन्नामनाकुलमनाः स्मरेत् ।   
प्रापयित्वा सुधां पूर्वं प्लावयेच्छाक्तिमण्डलम् ।   
तेनैव चक्रभेदेन मूलाधारं समापयेत् ।   
अनेन ध्यानयोगेन मन्त्राः सिध्यन्ति नान्यथा ।   
वैरिपक्षे स्थिता ये च वृद्धा यौवन गर्व्विताः ।   
ये चान्यादासदुष्टाश्च सिध्यन्त्येव न चान्यथा ।   
परेण च स्वमात्मानं कृष्णाख्येन विभावयेत् ।   
अहं कृष्णो न चान्योऽस्मि ब्रह्मैवाहं न शोक भाक् ।   
सच्चिदानन्दरूपोऽहं नित्यमुक्तः स्वभाववान् ।   
त्वमेवाहमहं त्वं च सच्चित्मात्र वपुर्भवान् ।   
आवयोरन्त वा कृष्ण नश्यत्याज्ञावलात्तम ।   
  
पृ० १७अ) अहं तीर्णो भवं घौरं कृत्यं किञ्चिन्न मेऽस्ति हि ।   
तथापि देहि मे नाथ आज्ञां तव निषेवणै ।   
जानामि धर्म्मं न च मे प्रवृत्तिर्जानाम्य धर्म्मम् ।  
न च मे निवृत्ति त्वया हृषीकेश हृदि स्थितेन ।   
यथा नियुक्तोऽस्मि तथा करोमि एवं सम्प्रार्थ्य मनसा कुर्य्यात् पौर्वाह्निकीं क्रियां दीक्षितस्य विधानेन तथा च । ब्रह्मचारिणां वाणप्रस्था स्थितानां च शौचादि द्विगुणा क्रिया सन्ध्याशिनां विशेषेण कृत्यं चतुर्गुणं भवेत् ।   
आचन्य विधिठन्मन्त्री शुचौ देशे च सात्विशेत् ।   
तथा प्रातस्तनीं सन्ध्यां कुर्य्याद् गुरु निषेवकः ।   
जले सम्पूज्य तीर्थानि विवारं मूलमन्त्रतः ।   
क्षिप्त्वा भूमौ कुशाग्रेण सप्तधा मूर्द्धिण् सेचयेत् ।   
वामे जलं समाधाय मन्त्रेयेद्दक्षिणेन तु ।  
पुनर्वामेन तं क्षिप्त्वा मूर्द्धिण् सिञ्चेद्विवारकम् ।   
गुरुणाचोपदेशैन मुद्रया दिव्यसञ्ज्ञया ।   
ईड़याकृष्य तत्तोयं क्षालितान्तर्मलं पुनः ।   
दक्षपार्श्व स्थिता वज्रशिलायां प्रोक्षयेच्च तत् ।   
अस्त्रमन्त्रेण विधिवत् पुनराचमनं भवेत् ।   
अद्यमर्षणमेतद्धि सर्वपापनिकृन्तनम् ।   
तोयाञ्जलिं पुनः क्षिप्त्वा सूर्य्या मण्डल मध्यगाम् ।   
गायत्त्रीं भावयेद्देवीं सूर्य्यासनकृता श्रयाम् ।   
तद्यदादित्यसङ्काशां पुस्तकाक्षकरां स्मरेत् ।   
कृष्णाजीनाम्बरां ब्राह्मीं ध्यायेत्तारकितेम्वरे ।   
उत्थाय कृष्ण गायत्त्रीं तदभेद शतं जपेत् ।   
कृष्णाय विद्यहे इत्युक्ता दामोदराय धीमहि ।   
तन्नो विष्णुः प्रचोदयाद्गायत्र्यैया प्रकीर्त्तिता तेन कृष्णाय विद्महे दामोदराय   
  
पृ० १७ब) धीमहि । तन्नो विष्णुः प्रचोदयात् ।   
सर्व देवमयी सर्व पावना वरदायिनी ।   
सर्ववेदमयीति पाठः ।  
प्रणवाद्या मुक्तिकरी श्रीबीजाद्या च भोगदा ।   
हृल्लेखाद्या महासिद्धीकरी सर्ववशङ्करी वाग्भवाद्याचरे प्व?श्या कामाद्या जनरञ्जनी ।   
एवं ते कथिता मन्त्र सन्ध्या मन्त्र फलाप्तये ।   
न कुर्य्याद्यदि मोहेन न दीक्षा फलमाप्नुयात् ।   
सङ्क्षेप सन्ध्यामथवा कुर्य्यान्मन्त्री ह्यशक्तितः ।   
सायं प्रातश्च मध्याह्ने कृष्णं ध्यात्वा मनुं जपेत् ।   
इति सन्ध्या त्रयं प्रोक्तं कर्म्मणां सिद्धिदायकम् ।   
सन्ध्यायां पतितायां वा पतितायां वा गायत्त्रीं दशधा जपेत् ।   
यथा प्राणं यथा ज्ञानं यथा कुर्य्यादतन्द्रितः ।   
यद्यत् कृत्यं मङ्गलार्थं तत्तत्कुर्य्यात्तथा तथा ।   
आदर्श दर्शनं कुर्य्याद्घृतस्पर्शं च कज्जलम् ।   
मत्पोष्य पोषणार्थाय क्षेमं योगं च चिन्तयेत् ।   
स्त्रायाच्च कृष्णपूजार्थं नद्यादौ विमले जले ।   
पूजा च पञ्चधा प्रोक्ता तासां भेदान् शृणुष्व मे ।   
अभिगमनमुपादानं योगः स्वाध्याय एव च ।   
इज्या पञ्चप्रकारार्च्चा क्रमेण कथयामिते ।   
तत्राभिगमनं नाम देवतास्थानमार्ज्जनम् ।   
उपलेपन निर्म्माल्य दूरीकरणमेव च ।   
उपादानं नाम गन्धपुष्पादि चयनं तथा ।   
इज्यानाम चेष्टदेव पूजनं च यथार्थतः ।   
स्वाध्यायो नाम कृष्णाख्यो ह्यात्मानुपूर्वको जपः ।   
सूक्तस्तोत्रादि पाठश्च हरिसङ्कीर्त्तनं तथा ।   
तत्वादि शास्त्राभ्यासश्च स्वाध्यायः परिकीर्तितः ।   
योगो नाम स्वदेवस्य स्वात्मनैव विभावना ।   
इति पञ्चप्रकारार्च्चा कथिता तव सुव्रत ।   
सामीप्य सारूप्य सादृश्य सायुज्य फलदा क्रमात् ।   
  
पृ० १८अ) प्रातःकाले वा मध्याह्ने स्नानार्थं तीर्थ माश्रयेत् ।   
स्नानं तु द्विविधं प्रोक्तमन्तर्वाह्य विभेदतः ।   
अनन्तादित्यसङ्काशं वासुदेवं चतुर्भुजम् ।   
शङ्ख चक्र गदा पद्म मुकुटं वनमालिनम् ।   
तत्पादोदकजां धारां नियतन्त्रीं स्वकान्तनुम् ।   
तया सङ्क्षालयेत् सर्वमन्तर्द्देहगतं मलम् ।   
तत्क्षणाद्विरजोमंवरञ्चान्तस्तीर्थ कोटिशताधिकम् ।   
योगिनां स्रानमेतद्धि कथितं परमाद्भुतम् ।   
वाह्यस्नानं तथा कुर्य्याद्यथा शास्त्रं विधानवित् ।   
मलप्रक्षालनं स्नानं स्वशाखोक्तं समाचरन् ।   
मन्त्रस्नानं ततः कुर्य्यात् कर्म्मणां सिद्धिहेतवे ।   
अस्त्रेणालोज्य मुत्स्नां वै विभागं तां तु कारयेत् ।   
जले चैकं द्वादशयोर्न्निःक्षिपेदस्त्रमुच्चरन् ।   
एकं मूर्द्धादि नाद्यन्तं पठन् मूलं विलेपयेत् ।   
शेषं पादादि नाद्यन्तं तथैव प्रविलेपयेत् ।   
गङ्गे च यमुने चैव गोदावरि सरस्वति ।   
नर्म्मदे सिन्धु कावेरि जलेऽस्मिन् सन्निधिं कुरु ।   
आवाहयामि देवि त्वां स्नानार्थमिह सुन्दरि ।   
एहि गङ्गे नमस्तुभ्यं सर्वतीर्थ समन्विते ।   
एवमावाह्य विधिवन्मूलमन्त्रेण मन्त्रयेत् ।   
आमन्त्र्यम्भसि संयोज्य सोमसूर्य्याग्निमण्डलम् ।   
विचिन्त्य मन्त्री तन्मध्ये निमज्जेन्मूलमुच्चरन् ।   
उत्थायाचम्य तत्पश्चात् षडङ्गं न्याससंयुतम् ।   
आत्मानं दशधा सिञ्चेन्मुद्रया कलसाख्यया ।   
सप्तकृत्वोऽभिषिञ्चेद्वामनुना मन्त्रितैर्जलैः ।   
वामहस्तकृता मुष्टिर्दक्षहस्तेन वेष्टयेत् ।   
कलसाख्या भवेन्मुद्रा सर्वपाप हरा शुभा ।   
शालग्रामशिला तोयं तुलसीदल मिश्रितम् ।   
कृत्वा शङ्खे भ्रामयन् त्रिर्निःक्षिपेन्निनमूर्द्धनि ।  
  
पृ० १८ब) शालग्रामे शिलातोयम्मपीत्वा यस्तु मस्तके ।  
प्रक्षेपणं प्रकुरुते ब्रह्महासनिगद्यते ।   
विष्णुपादोदकान् पूर्वं विप्रपादोदकं पिवेत् ।   
विरुद्धमाचरन् मोहादात्महास तु गद्यते ।   
पृथिव्यां यानि तीर्थानि तानि तीर्थानि सागरे ।   
सागरे यानि तीर्थानि पदे विप्रस्य दक्षिणे ।   
सुसागराणि तीर्थानि पदे विप्रस्य दक्षिणे ।   
इति वा पाठः ।  
ततः सङ्क्षेपतो देवान् मनुष्यांस्तर्पयेत् पितृन् ।   
पीडयित्वाम्बरं तोयम् प्रक्षाल्याचम्यवाग्यतः ।   
धारयेद्वाससी शुद्धे परिधानोत्तरीयके ।  
अच्छिन्ने सदृशे शुक्ले आचामेत् पीठ संस्थितः ।  
ऊर्द्धपुण्ड़ं चन्दनेन कृत्वा सन्ध्यां समाचरेत् ।   
पूर्वं तु कथिता सन्ध्या ध्यायेद्देवीं समहितः ।   
श्यामवर्णां चतुर्बाहुं शङ्खचक्र लसत्कराम् ।   
गदापद्माधरां देवीं सूर्य्यासन कृताश्रयाम् ।   
ध्यात्वा जलाञ्जलिं कृत्वा तर्पयेत् कृमव्ययाम् ।   
गुरु पङ्क्तिं पुरातर्प्य तर्पयेदिष्ट दैवतम् ।   
नारदं पर्वतं जिष्णुं निशठोद्भवदारुकम् ।   
विश्वकसेनं च शैलेयं गुरुंश्च तर्पयेत्विशः ।   
पञ्चविंशतिसङ्ख्या वा दशधा वा विधापि वा ॥   
मूलमन्त्रं सम्मुच्चार्य्य श्रीकृष्णं तर्पयाम्यहम् ।   
नमोऽन्तोयं मनुः प्रोक्तस्तर्पणे विधितत्परैः ।   
क्लीं श्रीकृष्णं तर्पयामि नमः सायाह्ने । वरदां देवीं गायत्रीं संस्मरेद्यतिः ।   
शुक्लां शुक्लाम्बरधरां वृषासनकृता श्रयाम् ।   
विनेत्रां वरदां पाशं शूलं च नृकरोटिकाम् ।   
सूर्य्यमण्डलमध्यस्थां ध्यायन् गायत्त्रीमभ्यसेत् ।   
  
पृ० १९अ) ललाटे च गदा कार्य्या मूर्द्धिण् चापं शरं तथा ।   
नन्दकं चैव हृन्मध्ये शङ्खं चक्रं भुजद्वये ।   
शङ्खचक्राङ्कितो विप्रः श्मशाने म्रियते यदि ।   
प्रयागे या गतिः प्रोक्ता सा गतिस्तस्य गौतम ।   
पूजार्थं जलमादाय सूर्य्ये तीर्थानियोजयेत् ।   
ब्रह्मज्योतिर्मयं विष्णुं गायत्त्रीं मनसा स्मरन् ।   
शतावृत्या जपेत् तां तु धर्म्मकामार्थसिद्धये ।   
सर्वपापक्षयं याति ज्ञानमुतपद्यतेऽचिरात् ।   
मूलमन्त्रं हृदि स्मृत्वा पायाद्वै यागमण्डपम् ।   
हस्तौ पादौ च प्रक्षाल्य आचम्य वाग्यतः सुधीः ।   
सूर्य्यपूजां ततः कुर्य्याद्विशेषार्थेन दीक्षितः ।   
पुनर्हस्तौ च पादौ च प्रक्षाल्य विधिना यतिः ।   
आचमनं ततः कुर्य्याद्विशेषाद्वैष्णवान्वये ।   
केशवाद्यैस्त्रिभिः पीत्वा द्वाभ्यां प्रक्षालयेत् करौ ।   
द्वाभ्यामौष्ठे च सम्मृज्य द्वाभ्यां मृज्यान्मुखं ततः ।  
एकेन हस्तौ प्रक्षाल्य पादावपि तथैकतः ।   
सम्प्रोक्ष्यैकेन मूर्द्धानं ततः सङ्कर्षणादिभिः ।   
आस्य नासाक्षिकर्णाश्च नाभिरुदरकं भुजौ ।   
एवमाचमनं कृत्वा साक्षान्नारायणो भवेत् ।   
केशवाद्याः पुरा प्रोक्ता वक्ष्ये सङ्कर्षणादिकान् ।   
सङ्कर्षणो वासुदेवः प्रद्युम्नश्चानिरुद्धकः ।   
पुरुषोत्तमाधोक्षज नृसिंहाश्च तथाच्युतः ।   
जनार्द्दनोपेन्द्र हरिर्विष्णवो द्वादशेरिताः ॥   
  
इति श्रीगौतमीयतन्त्रे सर्वतन्त्रोत्तमोत्तमे सत्तमोऽध्यायः ॥ ७ ॥   
  
अथ द्वादश शुद्धिस्तु वैष्णवानाम् इहोच्यते ।   
गृहोपसर्पणं चैव तथानुगमनं हरेः ।   
भक्त्या प्रदक्षिणं चैव पादयोः शोधनं पुनः ।   
पूजार्थं पत्रपुष्पाणां भक्त्यैवोत्तोलनं हरेः ।   
  
पृ० १९ब) करयोः सर्वशुद्धीनामियं शुद्धिर्विशिष्यते ।   
तत्रामकीर्त्तनं चैव गुणानामपि कीर्त्तनम् ।   
भक्त्या श्रीकृष्णदेवस्य वचसः शुद्धिरिष्यते ।   
तत् कथाश्रवणं चैव तस्योत्सव निरीक्षणम् ।   
श्रोत्रयोर्नेत्रयोश्चैव शुद्धिः सम्यगिहोच्यते ।   
पादोदकस्य निर्म्माल्य मालानामपि धारणम् ।   
उच्यते शिरसः शुद्धिः प्रणामस्य हरे पुनः ।   
आघ्राणं गन्धपुष्पादेर्निम्माल्यस्य च गौतम ।   
विशुद्धिः स्यादनन्तस्य घ्राणस्यापि विधीयते ।   
पत्रपुष्पादिकं यच्च कृष्णपादयुगार्पितम् ।   
तदेव पावनं लोके तद्वि सर्वं विशोधयेत् ।   
वृन्दावनं ततो ध्यायेत् पूर्वोक्तेनैव वर्त्मना ।   
तन्मध्ये स्वर्णभूमि च ध्यायेन्नवगृहं ततः ।  
पूर्वद्वारं ततो गत्वा सामान्यार्घं विशोधयेत् ।   
अस्त्रेण शङ्खं प्रक्षाल्य कृष्णमन्त्रेण पूरयेत् ।   
मन्त्रयेत् प्रणवे नैव सामान्यर्थमिदं स्मृतम् ।   
द्वार्य्यावाग्नयजेत्तत्र सर्वविघ्नोपशान्तये ।   
नन्दः सुनन्दश्चण्डश्च प्रचण्डो बल एव च ।   
प्रबलो भद्रनामा च सुभद्रो विघ्नवैष्णवाः ।   
द्वौ द्वौ विघ्नौ प्रतिद्वारे पुरतो विनता सुतम् ।   
प्रणवादि नमोऽन्तेन नाममन्त्रेण पूजयेत् ।   
ततोऽक्षतान् समादाय दक्षे नाराचमुद्रया ।   
प्रक्षिपेदस्त्रमन्त्रेण गृहान्तर्विघ्नशान्तये ।   
अपसर्पन्तु ते भूता ये भूता भुवि संस्थिताः ।   
ये भूता विघ्नकर्त्तारस्ते नश्यन्तु शिवाज्ञया ।   
भूतसङ्घान् समुच्चार्य्य दक्षपाद पुरःसरम् ।   
ध्यायेदिह गृहाभ्यन्तः प्रविशेन्नत कन्धरः ।   
यजेत्तत्रैव ब्रह्माणं वास्तुदोषोपशान्तये ।   
प्राम्मुखः संयतात्मा च संविशेद्विहितासने ।   
  
पृ० २०अ) तथा मृदासने मन्त्री पटाजिन कुशोत्तरे ।   
काष्ठासने भवेद्रोगो वंशे वंश क्षयं भवेत् ।   
शैलासने च वाग्रोधः पल्लवे मति विभ्रमः ।   
धरण्यां दुःख सम्भूतिः पीडनं राजने भवेत् ।   
विष्णुः कालान्त्मकश्चात्मा ततः पूर्वमुखो भवेत् ।   
गन्धपुष्पादि पत्राणि स्वदक्षे च निवेशयेत् ।   
दीपं बलिं च नैवेद्यं क्षुन्दरं पुरतो न्यसेत् ।   
सुवासिताम्बुसम्पूर्णं वामे कुम्भं सुशोभनम् ।   
पृष्ठदेशे पात्रमेकं करक्षालनाय सन्न्यसेत् ।   
पद्मासनं स्वस्तिकम्बा आत्वार्य्यो विधिना विशेत् ।   
ऊरोरुपरि विन्यस्य सम्यक्पादतले उभो ।   
पद्मासनमिदं प्रोक्तं योगिनो हृदयङ्गमम् ।   
जानुर्वोरन्तरे कृत्वा सम्यक् पादतले उभे ।   
ऋजुकायो विशेद योगी स्वस्तिकं तत् प्रचक्ष्यते ।  
मङ्गलाङ्कुर पात्राणि चतुर्द्दिक्षु निवेशयेत् ।   
आशीर्वागभिर्द्विजातीनां वैष्णवं यागमारभेत् ।   
शिष्यश्च वृणुयाद्भक्त्या आचार्य्यं भक्तितत्परः ।   
वासोऽलङ्कारविभवैर्वित्तशाठ्य विवर्ज्जितः ।   
ऋत्विजं वृणुयात्तत्र दश पञ्च त्रयं तथा ।   
पुण्याहं वाचयित्वा च पञ्चघोष पुरःसरम् ।   
भूतशुद्धिं ततः कुर्य्यात् सर्वार्थत्वविशुद्धये ।   
कृताञ्जलि परो भूत्वा वामे गुरु त्रयं यजेत् ।   
गुरुं च परमादिं च परापर गुरुं तथा ।   
दक्षपार्श्वे गणेशं च मूर्द्धिण् देवं विभावयेत् ।   
ततो मण्डपमध्ये च स्थण्डिलं गोमयाम्बुना ।   
उपविश्य यथा न्यायं तस्य मध्ये निधापयेत् ।   
सूत्रं प्राक् प्रत्यगग्रं च विप्राशीर्वाचनैः सह ।   
गुणितो नाभितो मत्स्यो मध्यारभ्य प्रविन्यसेत् ।   
तन्मध्यस्थितयाम्योदगग्रं सूत्रं निधापयेत् ।   
  
पृ० २०ब) ततो मध्यान्न्यसेद्धस्तमानमात्रं दिशं प्रति ।  
सत्रेषु मकरान्न्यस्येन्मत्स्यान् वान्य तमः पुमान् ।   
सूत्राग्रमकरेभ्यश्च न्यसेत् कोणेषु मत्स्यकान् ।   
कोणमत्स्या स्थिताग्राणि दिक्षु सूत्राणि पातयेत् ।   
ततो भवेच्चतुष्कोणं चतुरस्रं तु मण्डलम् ।   
तत्राग्निमारुतं सूत्रं निरृतेशं तु पातयेत् ।   
प्राग्याम्य वरुणो दीच्य सूत्राग्र मकरेषु च ।   
विहिताग्रं लग्नसूत्रं चतुष्कं प्रतिपादयेत् ।   
कृत हस्तं भवेयुस्ते काणे कोष्ठेषु मत्स्यकाः ।   
एष प्राग्वरुणो याम्योदीच्यानि च प्रपातयेत् ।   
षट्पञ्चाशत्पदानि स्युरधिकानि शतद्वयात् ।   
यदा तदाथो विभजेत् पदानि क्रमशः सुधीः ।   
पदैः षोडशकैर्मध्ये पद्मं वृत्तत्रयम्मितम् ।   
तैरष्टचत्वारिंशद्भीराशिः स्याद्दीपशोभितम् ।   
सद्वादशैः शतपदैः शोभाख्याः स्युश्चतुष्पदाः ।   
चतुष्पदाश्च शोभाः स्युः षट्पदं कोणकं भवेत् ।   
वृत्तवीख्यो वा रचयेन्मध्ये सूत्र चतुष्टयम् ।   
प्राग्याम्य वरुणो दीच्यं तद्भवेद्राशिमण्डलम् ।   
कर्णिकायाः केशराणां दलस्यार्द्ध दलस्य च ।   
दलाग्रवृत्तराशीनां वीथ्याः शोभां पशोभयोः ।   
वृत्तानि चतुरस्राणि व्यक्तं स्थानानि कल्पयेत् ।   
भवेन्मण्डलमध्याङ्कः करेण चतुरङ्गुलऽ ।  
द्व्यङ्गुलाः केशराणिल्युः सन्ध्यग्रं चतुरङ्गुलम् ।   
तथा दलानां मानादग्रं द्व्यङ्गुलो न भवेत् *।   
अन्तराल पृथग् वृत्तत्रये द्व्यङ्गुलमुच्यते ।   
ततश्च राशिचक्रं स्यात् स्व स्व वर्ण विभूषितम् ।   
वामे मण्डलकं कुर्य्यात् षड्भिरष्टभिरेव वा ।  
  
पृ० २१अ) द्वात्रिंशदङ्गुलं ह्येतत् परत्वात्तावदिष्यन्ते ।   
वृत्तं चक्रमुशन्त्येके चतुरस्रं तु तद्विदः ।   
यदि वा वर्त्तुलं चैव वा स्युर्द्वादशराशयः ।   
ते स्युः पिपीलिका मध्या मातुलुङ्गु निभा अपि ।   
चक्रं च चतुरस्रं चेत्त्रयद्वादशराशयः ।   
भवेयुः पङ्कजदलनिभा वा कथिता बुधैः ।   
तद्वही रुचिरान् कुर्य्याच्चतुरः कल्पशाखिनः ।   
जलजैः स्थलजैश्च पिसुमनोभिः समन्विताम् ।   
हंस सारसकारण्ड शुक भ्रमर कोकिलैः ।   
मयूर चक्र वाकाद्यैरारुढ़ विटपाततान् ।   
सर्वेषु निवृत्तिकरान् विलोचन मनोहरान् ।   
तद्बहिः पार्थिवं कुर्य्यान्मण्डलं कृष्णकोणकम् ।   
मण्डलानि च तत्त्वज्ञो राश्यस्तान्येव कारयेत् ।   
नामावल्यत्र रचयेत् प्रमाणादन्य मण्डलम् ।   
आवाह्य देवता यस्यामर्च्चयंस्त्वन्य देवताः ।   
उभाभ्यां लभते शायं मन्त्रीतरलदुर्म्मुतिः ।   
कालात्मकस्य देवस्य राशि व्याप्तिमजानता ।   
कृतं समस्तं न्यर्थं स्यादाज्ञावज्ञानमानिना ।   
तस्मात् सर्वं प्रयत्नेन राशीन् साधिपतीन् क्रमात् ।   
अवगम्यानुरूपाण्डि मण्डलानि न चान्यधीः ।   
उपक्रमेदर्च्चयितुं होतुं वा सर्व देवताम् ।   
रजांसि पञ्चवर्णाणि पञ्चद्रव्यात्मिकानि च ।   
पीत शुक्लारुण श्यामकृष्णान्येतानि भूतले ।   
हारिद्रं स्यात्तथा पीतं ताण्डूलं च सितं भवेत् ।   
तथा दोषाय वक्षार संयुक्तं रक्तमुच्यते ।   
कृष्णं दग्धपुलाकोष्ट्यं श्यामं विलदलादिकम् ।   
सितेन रजसा कार्य्या सीमारेखा विपश्चिता ।   
अङ्गुलोत् सेध विस्ता प्रशस्ता सर्वकर्म्मसु ।   
  
पृ० २१ब) पीता स्यात् कर्णिका शुक्ल पीतरक्ताश्च केशराः ।   
दलान्यब्जस्यान्तरालं श्यामचूर्णेन पूरयेत् ।   
सितरिक्तासितैर्वर्णैर्वृत्तत्रयमुदीरितम् ।   
नानावर्णविचित्राः स्युश्चित्राकाराश्च वीथयः ।   
द्वारशोभोपशोभाः स्युः श्वेतरक्ता हरिद्रकाः ।   
राशिचक्रावशिष्टानि कोणान्यद्विक्षुयानि वै ।   
पीठपादानि तानि स्युरसितान्यरुणानि वा ।   
अथ वारुणानि च दलानि तथा दलसन्धिरसितवत् ।   
असिता वरुणाश्च रजसा विहितान्यपि कथयन्त्यपरे ॥   
  
इति श्रीगौतमीये महातन्त्रे सर्वतन्त्रोत्तमोत्तमे अष्टमोऽध्यायः ॥ ८ ॥   
  
पञ्चगव्येन तद्गेहं मण्डलं च विशोधयेत् ।   
पलमात्रं दुग्धभागं गोमूत्रं तावदिष्यते ।   
घृतं चपलमात्रं स्याद्गोमयं तोलक द्वयम् ।   
दधि प्रसृतिमात्रं स्यात् पञ्चगव्यमिदं स्मृतम् ।   
अथवा पञ्चगव्यानां समानो भाग इष्यते ।   
मूलमन्त्रेण सम्मन्त्र्य कुशाग्रेणैव शोधयेत् ।   
तेन सर्व विशुद्धिः स्यात् सर्वपापनिकृन्तनम् ।   
महान्ति पातकान्येव कृत्वा गव्यं पिवेद्यदि ।   
नाशयेत् पानमात्रेण इत्यूचुर्वेदवेदिनः ।   
भूतशुद्धिं ततः कुर्य्याद् येन पूर्णफलं लभेत् ।   
ॐ नमः सुदर्शनाये त्युक्तास्तेणैव देशिकः ।   
तालत्रयं सम्विदध्यादूर्द्धोर्द्धं च समाहितः ।   
दिग्बन्धनं छोटिकाभिर्द्दशभिः कारयेत् सुधीः ।   
ततस्तेनैव जनितं तेजो रक्षत्विति स्मरेत् ।   
विनिधाय करौ स्वाङ्के उत्तानौ परिचिन्तयेत् ।   
हूङ्कारेण समुत्थाप्य शक्तिं स्वाधार संस्थिताम् ।   
मूलाधारमथ स्वाधिष्ठानं च मणिपूरकम् ।   
  
पृ० २२अ) अनाहत विशुद्धं च आज्ञाचक्रं च चिन्तयेत् ।   
गुदे च ध्वजमूले च नाभौ हृदय एव च ।   
कण्ठे तथा भ्रुवोर्म्मध्ये यथाक्रम मनुं स्मरेत् ।   
चिन्तयेत् पुनराधारं कनकाब्जं चतुर्द्दलम् ।   
तन्मध्ये चिन्तयेद् योनिं चन्न्द्रार्काग्नि समद्युतिम् ।   
तदन्तश्चिन्तयेन्मन्त्री जीवात्मानं समाहितः ।   
जवा बन्धूक सदृशं तड़इत्कोटिप्रतीकाशं चन्द्रकोटि सुशीतलम् ।   
प्रदीपकलिकाकारं कुण्डलिन्यासनं तथा ।   
सुषुम्नावर्त्मना सोहऽमिति मन्त्रेण योजयेत् ।   
सहस्रारं शिवस्थाने परमात्मनि देशिकः ।   
तथैव पञ्चुभूतानि संहारक्रमः तस्तथा ।   
वाक्पाद्पाणिपायूपस्थ वचनादानमेव चे ।   
गतिर्विसर्गानन्दश्रोत्रत्वक्चक्षूरसनाः पुनः ।   
नासाशब्दस्तथा स्पर्शो रूपं रसोऽपि गन्धकः ।   
तत्त्वान्येतानि पञ्चविंशत् पुरुषेण च योजयेत् ।   
अहङ्कारं मनोबुद्धिं चित्तं तत्रैव योजयेत् ।   
जीवभावेन लीनानि सर्वाणि परिचिन्तयेत् ।   
धूर्मवर्णं(धूम्रवर्णं) ततो वायु बीजं षट्बिन्न्दु लाञ्छितम् ।   
पूरयेदीड़या वायु सुधीः षोड़शमात्रया ।   
मात्रया च चतुःषष्ट्या कुम्भयेत्तु सुषुम्नया ।   
द्वात्रिंशन्मात्रया मन्त्री रेचयेत् पिङ्गलाध्वना ।   
पूरयेदनया चैव सञ्चिन्त्य नील मारुतम् ।   
रक्तवर्णं वह्निबीजं त्रिकोणं स्वस्तिकान्वितम् ।   
तेन पूरकयोगेन मात्रया षोड़शाख्यया ।   
चतुःषष्ट्या मात्रया च निर्द्दहेत् कुम्भकेन च ।   
वामपार्श्व स्थितं पाप पुरुषं कज्वलप्रभम् ।   
ब्रह्महत्या शिरस्कं च स्वर्णस्तेय (य) भुजद्वयम् ।   
  
पृ० २२ब) सुरापान हृदायुक्तं गुरुतल्प कटिद्वयम् ।   
तत् संसर्गि पदद्वन्द्वमङ्गप्रत्यङ्ग पातकम् ।   
उपपातक रोमाणं रक्तश्मश्रु विलोचनम् ।   
खड्गचर्म्मधरं क्रुरं क्रुद्धाः कुक्षौ विचिन्तयेत् ।   
मूलाधारोत्थिते नैव वह्निना निर्द्दहेच्चतम् ।   
एवं सन्दह्य परितो द्वात्रिंशन्मात्रया ततः ।   
भस्माना सहितं मन्त्री रेचयेत् पिङ्गलाध्वना ।   
वामनाड्यां चन्द्रबीजं कुन्देन्द्वयुत सप्रभम् ।   
भालेन्दुबीजं संयोज्य ततः षोडशमात्रया ।   
सुषुत्रया(सुषुम्नया) चतुःषष्टि मात्रया बीजमैन्दवम् ।   
ध्यात्वा मृतमयीं वृष्टिं पञ्चाशद्वर्णरूपिणीम् ।   
तया देहं विचिन्त्यैवं मनसापि कुलाध्वना ।   
द्वात्रिंशन्मात्रया मन्त्री लं बीजेन दृढ़ं नयेत् ।   
स्वस्थाने हंसमन्त्रेण पुनस्तेनैव वर्त्मना ।   
जीवं तत्त्वानि चानीय स्वस्थाने स्थापयेत्ततः ।   
इति कृत्वा भूतशुद्धिं मातृकान्यासमाचरेत् ।   
  
गौतम उवाच   
भूतशुद्ध्या वद ब्रह्मन् कस्य शुद्धिः प्रजायते ।   
नात्मनः सर्वशुद्धीनां कारणं स तु कथ्यते ।   
न जीवस्य ब्रह्मणा च सहैक्यं तस्य नित्यशः ।   
न देहस्य तदारभ्य नित्यता तस्य कथ्यते ।   
मनसां वापि बुद्धेश्च कस्य स्यात् कुरु वीक्षणम् ।   
इत्यादि संशयं छिन्धि त्वं हि ब्रह्म समः स्मृतः ।   
  
नारद उवाच   
शरीराकार भूतानां भूतानां यद्विशोधनम् ।   
अव्यय ब्रह्मसंयोगाद् भूतशुद्धिरियं मता ।   
अन्तःकरण मध्ये तु ज्योतिरात्मा प्रवर्त्तते ।   
लिङ्गदेहं तु तं प्राहुर्योगिनस्तत्त्ववेदिनः ।   
तस्य शोधनमात्रेण सर्वशुद्धिः प्रजायते ।   
तदेव विश्वजनककारणं जन्मकारणम् ।   
तद्वियोगे भवेन्मृत्युर्नान्यथा जन्म कोटिभिः ।   
  
पृ० २३अ) इत्येत् कथितं सर्वं पुरुपार्थस्य निगमे ।   
योगाद्यभ्यासयोगेन मन्त्राभ्यासेन नाशयेत् ।   
भूतशुद्धिं विधायेह्यं योग्यस्तु देशिकोत्तमः ।   
न्यासं देहस्य सन्नाहं विदेधीतानुपूर्वकम् ।   
भूतशुद्धिर्मातृकाचक्रेश वाद्या तथा च सा ।   
तत्त्वन्यासं तथा कुर्य्यात् प्राणायामस्ततः परम् ।   
न जीवस्य ब्रह्मणा च सह्यैकं तस्य नित्यशः ।   
न देहस्य तदारभ्य नित्यता तस्य कथ्यते ।   
मनसो वापि बुद्धेश्च कस्य स्यात् कुरुवीक्षणम् ।   
इत्यादि संशयं छिन्धि त्वं हि ब्रह्म समः स्मृतः ।   
  
नारद उवाच ।   
वर्णन्यासं तथा कृत्वा दशतत्तुं तथाचरेत् ।   
विष्णुपञ्जरनामानमित्युक्तः क्रमसङ्ग्रहः ।   
तथार्घ्यस्थापनं कुर्य्याद् यथावदनुपूर्वशः ।   
स्ववामाग्रे चतुरस्रं मण्डलं परिचिन्तयेत् ।   
पुष्पैरभ्यर्च्यतं मन्त्री तवाधारं प्रतिष्ठयेत् ।   
मं वह्निमण्डलाय नमो मन्त्रोऽयं तस्य चेष्ट्यते ।   
वृत्ताकारेण तत्रैव वह्नेर्द्दशकला यजेत् ।   
वृत्ताकारेण तत्रैव कलाद्वादश पूजयेत् ।   
कं भं तापिन्यै इत्युक्ता खं वं तापिनिका तथा ।   
गं फम् उच्चार्य्य धारिण्यै धूम्रां च परिपूजयेत् ।   
द्यं पं मरीचिमभ्यर्च्च्य ङं नें ज्वलिनिकां तथा ।   
चं धं रुचिं छं दं चैव सुषुम्नां पूजयेद् गुरुः ।   
जं थं च भोगदां मन्त्री पूजयेत् कुसुमाक्षतैः ।   
झं तं विश्वामभ्यर्च्च्य अं णं च बोधिनीं न्यसेत् ।   
ठं टं च धारिणीं तद्वत् ठं डं क्षमां च पूजयेत् ।   
नमोऽन्नेनैव मन्त्रेण चतुर्थी प्रत्ययान्विता ।   
एवं शं खं समभ्यर्च्च्य कलासौरेर्धनपदाः ।   
विलोम मातृकां नप्त्वा स्वेष्ट मन्त्रं तथा सुधीः ।   
पाथसा तीर्थं तेनैव पूरयेद्विमलेन च ।   
  
पृ० २३ब) उङ्कारेणैव मन्त्रेण चन्द्रं तत्र प्रपूजयेत् ।   
अमृता मानदा पूषात्पुष्टिः पुष्टीरतिर्धृतिः ।   
शशिनी चन्द्रिका कान्तिर्ज्योत्स्ना श्रीः प्रीति वृद्धिदा ।   
पूर्णापूर्णामृता चेति षोडशलामदोः ।   
षोड़शखरयीमेन नमोऽन्तेन प्रपूजयेत् ।   
तत्राक्षतानि पुण्याणि स दूर्वाणि विनिक्षिपेत् ।   
वामेनाछाद्य हस्तेन षडङ्गं दक्षहस्ततः ।   
दशकृतो जपेन्मूलं गालिनीं शिखया न्यसेत् ।   
करौ प्रसार्य्य चान्योऽन्यं सम्पुट क्रमयोगतः ।   
प्रयोज्य दक्षिणाङ्गुष्टं तथा वामकनिष्टया ।   
वामया दक्षिणाङ्गुष्टं मुद्रेयं गालिनी मता ।   
अर्घस्य फलदा प्रोक्ता शङ्खस्योपरिचालिता ।   
गन्धादिभिः समभ्यर्च्च्य कृष्णाख्यं धामयोजपेत् ।   
अस्त्रादिभिः सुसंरक्ष्य धेनुं योगी प्रदर्शयेत् ।   
तद्दक्षिणे तु शङ्खं वा ताम्रं वा पार्थिवं तथा ।   
पात्रमेकं निधायाथ तथा तोयेन पूरयेत् ।   
ताभ्र(म्र)पात्रं च विप्रर्षे विष्णो रतिप्रियं मतम् ।   
तथैव सर्वपावाणां मुख्यं शङ्खं प्रकीर्त्तितम् ।   
मृत्पात्रं च तथा प्रोक्तं स्वर्णं वा राजतं तथा ।   
पञ्चपात्रं हरेः शुद्धं नान्यत्तत्र नियोजयेत् ।   
तेनामृतेन सर्वत्र द्रत्यं मन्त्रमयं भवेत् ।   
ततो धर्म्मादिभिर्म्मन्त्री गात्रे पीठानि विन्यसेत् ।   
गन्धाक्षतैः कुसुमुकैः पवित्रैर्ज्वलयोजितैः ।   
इति पीठं समभ्यर्च्च्य ध्यायेन्मन्त्रात्मदेवताम् ।   
मूलादि ब्रह्मरन्ध्रान्तं विषतन्तुस्वरूपिणीम् ।   
कुण्डर्लां त्रिविधां तत्र तथा बीजाक्षरं त्रिधा ।   
तुरीयां कुण्डलीं मूर्द्धिण् वासुदेवं तुरीयकम् ।   
ओङ्कारं मूलदेशे च द्रवत् स्वर्णनिभं स्मरेत् ।   
  
पृ० २४अ) मूलादि हृदयं यावत् वह्नि कुण्डलिनीं तथा ।   
हृदये कामबीजं च सूर्य्यायुत समप्रभम् ।   
सूर्य्यकुण्डलिनीं तत्र सूर्य्यकोटि समप्रभाम् ।   
हृदया कुलपर्य्यन्तं ध्यायेदनाकुलः सुधीः ।   
भ्रुमध्याद्ब्रह्मरन्ध्रान्तं मायामिन्द्वयुत प्रभाम् ।   
चन्द्रकुण्डलिनीं तद्वत् स्ववेदमृतविग्रहाम् ।   
बिन्दुनादमयं वासुदेवं बिन्दौ तुरीयकम् ।   
देशकालाथवच्छिन्न सर्वतेजोमयं स्मरेत् ।   
तुर्य्य कुण्डलिनीं तद्वत् केवलं ज्ञानविग्रहाम् ।   
एवं ध्यात्वा पुनर्बीजं सम्पूर्णं मनसा स्मरेत् ।   
चिदानन्दमयं स्वच्छम् एका चैकतया गुरुः ।   
सुधावृष्ट्यनिपतन्त्या तर्पयेत् परदैवतम् ।   
ध्यात्वा ध्यात्वा पुनर्ध्यात्वा सहजानन्दविग्रहः ।   
विनुस्नुत सुधाभिस्तु तर्पयेच्च पुनः पुनः ।   
अन्तर्याग इति प्रोक्तो जीवतो मुक्तिदायकः ।   
मुनीनां च मुमुक्षूणामधिकारोऽत्र केवलम् ।   
अथवा मानसैर्द्रव्यैः प्रकटेनापि पूजयेत् ।   
ध्यात्वा हृत्पद्ममध्ये तु वासुदेवं यथोदितम् ।   
स्वागताद्यैरुपचरेत् पाद्याद्यैः स्नानभूषणैः ।   
गन्धपुष्पधूपदीपैर्नैवेद्यविधिना विना ।  
पुष्पाञ्जलीन् ततो दद्यात् बहुमालां निवेदयेत् ।   
अथवा घृतसम्भूतैः प्रकद्वै(टै)रर्च्चयेत् प्रभुम् ।   
स्वागताद्यैर्निवेद्यान्तैरात्मभेदेन पूजयेत् ।   
चन्दनागुरु निष्पन्द चर्चिताङ्गः स्वयं गुरुः ।   
विष्णपञ्जरमन्त्रेण तञत्स्थाने विधानवित् ।   
रचयेत्तिलकं भक्त्या प्रदीपकलिका निभम् ।   
पुष्पाञ्जलिं पञ्च कृतो विधिवत्तनुयाद् गुरुः ।   
तुलसी युगलं वामपादे दक्षिणके तथा ।  
  
पृ० २४ब) हयारियुगलं पार्श्वद्वये गन्धाद्वयान्वितम् ।  
पद्मयुग्मं मूर्द्धिण् देशे मूलेन दक्षवामके ।   
षड्भिः सर्वतनौ न्यसेत् पुनः सर्वैश्च सर्वतः ।   
एवं पुष्पाञ्जलि प्रोक्तो हरिसान्निध्यकारकः ।   
श्रीखण्डं दक्षिणे दद्यात् सितपुष्पेण संयुतम् ।   
वामे च चन्दनं दद्यात्तथा रक्तेन संयुतम् ।   
सर्व पुष्पाञ्जलौ दद्यात् सर्वगन्ध समन्वितः ।   
दक्षिणं वासुदेवाख्यं स्वच्छचैतन्यमव्ययम् ।   
वामे च रुक्मिणी नित्या रक्ता रजोगुणान्विता ।   
तेन सत्त्वरजोरूपम् आत्मानं चिन्तयेद्गुरः ।   
मूलमन्त्रं जपन् बुद्ध्या सुषुम्ना मूलदेशके ।   
मन्त्रार्थं तस्य चैतन्यं बीजं ध्यात्वा पुनः पुनः ।   
उदयादि लयान्तं च मन्त्रमेव समभ्यसेत् ।   
उदयः शब्दरूपश्च लपश्चात्मा प्रकीर्तितः ।   
ज्ञानाज्ञान विभागेन तन्मयो भव गौतम ।   
मनः सहरसं शौचं नौमं मन्त्रार्थचिन्तनम् ।   
अथग्रत्वमनिर्वन्दो जप सम्पति हेतमः ।   
एवं ते कथितं सम्यक् त्रिविधं यजनक्रमम् ।   
यान् कृत्वा सम्पदायेन मन्त्री वाञ्छितमश्नुते ॥   
अथ मण्डल मध्ये तु पूजनं बाह्य गोचरम् ।   
आरभेत् प्रकटैर्द्रव्यैर्नानारससुविस्तरैः ।   
पाद्यार्घ्याचमनीयानि पात्राणि च स्वदक्षिणे ।   
संस्थाप्य तत्तद्द्रव्यैश्च पूरितानि च देशिकः ।   
अर्घ्यास्य त्रीणि पात्राणि पाद्यस्यापि त्रयं भवेत् ।   
तथा चाचमनीय्यनि पात्राणि च विभागशः ।   
तथाकरण दौर्बल्यादेकमेकं प्रशस्यते ।   
पूरयेद्विधिना मन्त्री मण्डलं शुभ तण्डुलैः ।   
शुद्धैरेवाक्षकैः सम्यग् यावत् पङ्कजमण्डलम् ।   
  
पृ० २५अ) कुशान् विस्तार्य्य तत्रैव पङ्कजं विष्टरान्वितम् ।   
पुष्पाणि च विकीर्य्याथ कुम्भस्थापनमाचरेत् ।   
हैमं रूप्यं ताम्रमयं मार्त्तिकं वा स्वशक्तितः ।   
वित्तशाठ्यं न कुर्वीत कुतेऽनिष्टमवाप्नुयात् ।   
द्वात्रिंशदङ्गुलं कुम्भं विस्तारोन्नतिशालिनम् ।   
पोड़श द्वादशाङ्गुलमतो न्यूनं न कारयेत् ।   
पुण्यस्त्रीनिर्म्मितैः सूत्रैर्विधिवन्विगुणीकृतैः ।   
तेन संवेष्ट्य परितः यथानक्षरते क्वचित् ।   
भग्ने मृत्युः साधकस्य क्षरणे चापदां पदम् ।   
तस्माद्दोषापि विज्ञाय कुर्य्यात् सर्वमतन्द्रितः ।   
प्रक्षाल्यान्तरमन्त्रेण गन्धैः परिमलान्वितम् ।   
वेदविद्भिर्द्विजैः सार्द्धं स्थापयेतारमुच्चरन् ।   
समीवृक्ष त्वचान्तोयैरथवाप्यैक्षवौषधीः ।   
विष्णु गन्धाष्टकैर्वाथ तीर्थोदैर्वाथ पूरयेत् ।   
चन्दनागुरुह्नीवेरं कुष्ठ कुङ्कुम रोचनाः ।   
जढामांसी मुरामांसी विष्णोर्गन्धाष्टकं स्मृतम् ।   
गन्ध्याष्टकमिदं हृद्यं विष्णोः सान्निध्यकारकम् ।   
वह्निरूपमथाधारं कलाभिः सह पूजयेत् ।   
तथा सूर्य्यमयं कुम्भं तत् कलाभिः प्रपूजयेत् ।   
जलं सोममयं तद्वत् तत कलाभिः समर्च्चयेत् ।   
तेजस्त्रयमिदं प्रोक्तं जलं तदात्मकं स्मृतम् ।   
विलोम मातृकावर्णैः सर्वत्र पूरणं स्मृतम् ।   
तथा मूलं समुच्चार्य्य पूरयेद्विगतामयः ।   
तीर्थमन्त्रेण तीर्थानि योजयेत् सूर्य्यमण्डलात् ।   
वृहत् शङ्खं तथा स्थाप्य स्वपुरो भागमग्रतः ।   
तत्राधारं प्रतिष्ठाप्य पूजयेद्वह्निमण्डलम् ।   
ततः शङ्खं प्रतिष्ठाप्य सूर्य्यात्मकमथार्च्चयेत् ।   
प्रदक्षिणक्रमेणैव कलाः सर्वत्र पूज * ।  
  
पृ० २५ब) विलोम मातृकां जप्त्वा तथा मन्त्रं प्रपूरयेत् ।   
क्वाथोदकैर्व्वा दुग्धैर्वा पूर्वोक्तैर्वा प्रपूरयेत् ।   
तेजस्त्रयकलाऽभ्यर्च्च्य प्राणस्थापन पूर्वकम् ।   
आवाहनादिकं कृत्वा कला एकैकशः क्रमात् ।   
सम्पूज्य विधिवद्विद्वान् देवसान्निध्यहेतवे ।   
प्रणवांशोद्भवः सम्यक् कलास्तत्र प्रपूजयेत् ।   
स्थापनान्ते तु संयोज्य गन्धपुष्पादिभिर्यजेत् ।   
एकैकमृक्पठंस्तत्र तत्र तत्र जपं क्षिपेत् ।   
पाथस्तेजोमायं तत्रा योजयेद् गुरु सत्तमः ।  
प्रथमं प्रकृते हंसः प्रतद्विष्णुरनन्तरम् ।   
त्र्यम्बकं च तृतीये स्यात्तद्विप्रासां चतुष्टयम् ।   
विष्णुर्योनिं कल्पयेत्तु पञ्चमं परिकीर्त्तितम् ।   
ऋक् पञ्चकमिदं प्रोक्तं प्रणवार्णस्वरूपकम् ।   
तारस्य पञ्चभेदेने पञ्चाशद्वर्णगाः कलाः ।   
सृष्टिरृद्धिः स्मृतिर्म्मेधा कान्तिर्लक्ष्मीर्य्युतिः स्थिरा ।   
स्थिति सिद्धिरिति प्रोक्ताः कचवर्गगताः क्रमात् ।   
अकाराद्ब्रह्मणोत्पन्ना तप्तचामी करप्रभाः ।   
एता करधताक्षस्रक् पङ्कजद्वय कुण्डिका ।   
जरा चपोलिनी शान्तिरीश्वरी रति कामिके ।   
वरदाह्लादिनी प्रीतिर्दीघाः स्युश्च तवर्गगाः ।   
उकाराद्विष्णुनीत्पन्नास्तमालदलसन्निभाः ।   
अभीति दवचक्रेष्ट वाहवः परिकीर्तिताः ।   
तीक्ष्णारौप्री भयानि शतं प्रीक्षुप्तां धनी क्रिया ।   
उतकारी मृत्युरेतः स्युः कथिताः पयवर्गकाः ।   
वज्रेणनार्णादुत्पन्नाः शरच्चन्द्रनिभा प्रभाः ।   
उद्वहन्त्यभयं शूलं कपालं बाहुभिर्वरम् ।   
ईश्वरेणोदिताविन्यो पीतश्वेतारुणासिताः ।   
  
पृ० २६अ) अन्ता च यकवर्गस्था जवाकुसुमसन्निभाः ।   
अभयं हरिणं टङ्कं दधाना बाहुभिर्वरम् ।   
निवृत्तिः सम्प्रतिष्टा स्याद्विद्या शान्तिरनन्तरम् ।   
इक्षिका दीपिका चैदरोचिका मोचिका परा ।   
सूक्ष्मासूक्ष्मामृता ज्ञानामृता चाप्यायनी तथा ।   
व्यापिन व्योमरूपाः स्युरन्तरा स्वरशक्तयः ।   
सदाशिवेन सञ्जाता नादादेताः सितुष्ठिषः ।   
अक्षस्रक् पुस्तक गुण कपालवर तर्ज्जनी ।   
तत्रत् कलाः समावाह्य कृत्वा प्राणस्य संयमम् ।   
सम्पूज्या गन्धपुष्पाद्यैस्तस्यान्ते जलमर्पयेत् ।   
कुम्भे तेजस्त्रयकला अष्टविंशज्जपन् ततः ।   
जपेत कलाश्च पञ्चाशत् प्रणवांश्च समुद्भवाः ।   
पुनश्च पञ्च ऋक् जप्या मूलमन्त्रं जपेततः ।   
चतुर्नवति मन्त्रोऽयं देवसान्निध्यकारकः ।   
नवरत्नं तद्वदेव निःक्षिपेन्मातृकां जपन् ।   
नवरन्ध्रमयं चाप्यान् नवरत्नं तदात्मकम् ।   
वज्रमौक्तिक पुष्पाख्य विद्रुमं पद्मरागकम् ।   
नीला मकरतं चैव माणिक्यं स्वर्ण एव च ।   
नवरत्नमिति प्रोक्तं सर्वदेवाश्रमं महत् ।   
स्थापयेत्तन्मुखे मन्त्री चपकं फलसंयुतम् ।   
विष्टरं तन्मुखे दत्त्वा दत्वा च पञ्चपल्लवम् ।   
शुद्धेन क्षौमयुग्मेन निर्न्मलेनांशुकेन वा ।   
वेष्टयेद्विधिना मन्त्री सर्वाश्चर्य्यं यथा भवेत् ।   
बहुमालां ततो दद्यात् गन्धं च सुमनोहरम् ।   
हरिमावाहयेत्तत्र छायायां कल्पशाखिनः ॥   
  
इति श्रीगौतमीयमहामन्त्रे नवमोऽध्यायः ॥ ९ ॥  
  
अथ पुष्पाञ्जलि करः समायत नभस्थलः ।   
हृत्पद्मसंस्थितं तेजः कुण्डल्या सहमेलयेत् ।   
चिदानन्दघनं शुद्धं सर्वतेजोमयं स्मरन् ।   
  
पृ० २६ब) षट्चक्रभेदने नैव उन्मन्या सह योजयेत् ।   
जीवानन्दमयं तत्तु प्राप्तनैश्वर्य्यमद्भुतम् ।   
आराध्य मानसैर्द्रव्यैर्व्वहन्नासापुटं क्रमात् ।   
करस्थ मातृकाम्भोजे चैतन्यं योजयेच्च तत् ।   
कुम्भमध्ये मन्त्रमुर्त्ता वावाह्य परिपूजयेत् ।   
कृष्ण कृष्ण महायोगिन् सर्वे सत्त्व हृदि स्थिते ।   
सर्वन्त्र सर्वग ब्रह्मन् कृपया सन्निधी भव ।   
मन्त्रेणानेन संस्थाप्य तत्तन्मुद्रा प्रदर्शयेत् ।   
ऊर्द्धाञ्जलिमधः कुर्य्यादियमावाहनी भवेत् ।   
सेयं तु विपरीतास्यान्मुद्रास्थापनकर्म्मणि ।   
वाह्याङ्गुष्टद्वयं मुष्टीनुशस्यात् सन्निधापनी ।  
अङ्गुष्टगर्ब्भिणी सैव मुद्रा स्यात् सन्निरोधनी ।   
अन्योऽन्यतर्ज्वनीयामभ्रमणादवगुण्ठनी ।   
आवाह्य पञ्चमुशभिः प्राणस्थापनमाचरेत् ।   
पाशाङ्कुश पुटा शक्तिस्ततोऽहंस मनुं वदेत् ।   
कृष्णस्य प्राणा इह प्राणाः कृष्णस्य जीव इह स्थितः ।   
तेष्ट्य सर्वेन्द्रियाणि च वाम्मनश्चक्षुरित्यथ ।   
इहागत्य सुखं चिरं तिष्ठन्तु स्वाहयायुतम् ।   
अयं प्राण मनुः प्रोक्तः सर्वजीव प्रदायकः ।   
अनेन तु विहितायेर्म्मनवोनिर्जीविता मताः ।   
रहस्यं चस्य गुरुतस्तन्त्रतो ज्ञानवैभवे ।   
किं न सिध्यति विप्रर्षे देशिकस्य न चान्यथा ।   
मातृकां केशवाख्यां च तत्वं सन्न्यस्य येन वै ।   
कराङ्ग दश तत्त्वानि न्यासनात् सन्निधिर्भवेत् ।   
सर्वात्मा सर्वगो देवो मण्डलाधारधिष्टितः ।   
शालग्रामेमणौ यन्त्रे मण्डले प्रतिमासु च ।   
नित्यं पूजा हरेः कार्य्या न तु केवल भूतले ।   
  
पृ० २७अ) गण्डक्याश्चैक देशे च शालग्रामस्थलं महत् ।   
पाषाणं तद्भवं यत्तत् शालग्राममिति स्मृतम् ।   
शालग्रामशिलास्पर्शात् कोटिजन्मा च नाशनम् ।   
किं पुनर्यजनं तत्र हरेः सान्निध्यकारकाम् ।   
शालग्रामैक यजनाच्छत लिङ्ग फलं लभेत् ।   
बहुभिर्ज्जन्मभिः पुण्यैर्यदि कृष्णशिलां लभेत् ।   
गीष्पदेन च चिह्नेन तेन समाप्यते जनुः ।   
कामक्रोधादिदोषोस्य सर्वदुःख निपंवणात् ।   
एवं मित्याहुरे तस्मिन् देवः प्रीणाति पूजितः ।   
पद्ममष्टपलांशं च चतुरस्रं सुलक्षणम् ।   
चतुर्द्वारसमायुक्तं कामगर्वित कर्णिकम् ।   
सामान्ययन्त्रमुद्दिष्टमष्टादशाक्षरं श्रणु ।  
चतुरस्रं चतुर्द्वारं पद्ममष्टदलान्वितम् ।  
षट्कोणमध्ये कामाख्यं सप्तदशार्णवेष्टितम् ।   
षडक्षरं मनुवरं षट्कोणे विलिखेत्ततः ।   
एतद्यन्त्रं महाभाग कृपया कथितं तव ।   
अस्य विज्ञानमात्रेण कृष्णात्मा साधको भवेत् ।   
अखण्डमण्डलाकारं व्याप्त विश्यं विजृम्भते ।   
सर्वदेवमयं येन तेन मण्डलमुच्यते ।   
प्रतिमा कृष्णदेवस्य यत्नतः कारयेत् सुधीः ।   
शिल्पिना कृष्णा भक्तेन विश्वकर्म्मो क्रजानतो ।   
दशपञ्चाङ्गुला मुख्या मध्यमा द्वादशाङ्गुला ।   
अष्टाङ्गुलाधमासा तु न्युनाधिक्यं न कारयेत् ।   
अज्ञानेनापि मोहेन यदि कुर्य्यान्नराधमः ।   
प्रतिष्टा विफला तस्य पूजनात्न फलं भवेत् ।   
मानाङ्गुल विहीना सा प्रतिमा यत्र तिष्ठति ।   
राजानं पीड़यत्येव गृहस्थो नरकं व्रजेत् ।   
मानाङ्गुलेन सा कार्य्या नान्यथामुनिसत्तम ।   
  
पृ० २७ब) काश्मरी ज्ञानदा प्रोक्ता स्वर्णजापि च मुक्तिदा ।   
सम्पत्ति दातु शिलजा राजती बहुमुक्तिदा ।   
तेजोजादारुजायाचरैक्तिकी शत्रुनाशिनी ।   
ताम्री धर्म्मविवृद्धिं च करोति बहुसौख्यदा ।   
मृदेव मृण्मयी प्रोक्तां प्रतिमा शुभलक्षणा ।   
भोगदा मोक्षदा सानु प्रतिमा कथिता तव ।  
लम्प्या सेख्या द्विधा सापि प्रतिमा परिकीर्त्तिता ।   
पर्वताग्रे नदीतीरे चत्वरे गोष्टभूमिषु ।   
समुद्रकुलेऽन्यो वा मानहीनान्न दूषणम् ।   
कृष्ण प्रतिकृतिं कुर्य्यादिव्यां पंशस्वचिह्नताम् ।   
तां तु संस्थापयेन्मन्त्री गृहे वा गोष्टमध्यतः ।   
समाहितस्ततो मन्त्री पूजयेदुपचारकैः ।   
षोडशोपचारमन्त्रेण यमनाख्येन सिद्धये ।   
यस्य दर्शनमिच्छन्ति देवा ब्रह्महरादयः ।   
कृपया देवदेवेशमदग्रे सन्निधी भव ।   
उच्चते परमेशान स्वागतं स्वर्गतं भवेत् ।   
कृतार्थोऽनुगृहीतोऽस्मि सफलं जीवितं तु ने ।   
यदागतोऽसि देवेश चिदानन्द मयाव्यय ।   
आज्ञाना द्वा प्रमादाद्वानैकः स्यात् साधकस्य च ।   
यदपूर्णं भवेत् कृत्यं तथाप्यभिमुखो भव ।   
पाद्यं श्यामाक दूर्वार्क विष्णुक्रान्ताभिरिष्यते ।   
यद्भक्तिर्लेस सम्पर्कात् परमानन्द सम्प्लवः ।   
तस्य ते परमेशान पाद्यं शुद्धाय कल्पते ।   
जातीलवङ्गकक्कोलैर्दद्यादाचमनीयकम् ।   
स्वधा मन्त्रेण मतिमां स्मृत्वा वै दक्षिणकरम् ।   
वेदानामपि वेदाय देवानां देवतात्मने ।   
अत्वामं कल्पषामीश शुद्धानां शुद्धिहेतवे ।   
गन्धपुष्पाक्षतयवकुशाग्रतिलसर्षपान् ।  
दुर्वाभिर्द्देव शिरसि शिरोमस्रेण चार्पयेत् ।   
  
पृ० २८अ) एतदर्घ्यमिदं प्रोक्तं तुष्टये शार्ङ्ग धन्वनः ।   
तापत्रय हरं दिव्यं परमानन्दलक्षणम् ।   
तापत्रय विमोक्षाय तवार्घ्यं कल्पयाम्यहम् ।   
घृतदधिमधुभिश्च मधुपर्कं स्वधान्वुना ।   
सर्वकल्मषहीनाय परिपूर्णं स्वधात्मकम् ।   
मधुपर्कमिमं देव कल्पयामि प्रसीद मे ।   
मुखे च त्वमनं दद्यात् केवलेन जलेन च ।   
उच्छिष्टोऽप्यशुचिर्वापि यस्य स्मरण मात्रतः ।   
शुद्धिमाप्नोति तस्मै ते पुनराचमनीयकम् ।   
चन्द्र चन्दन काश्मीर जलैः स्नानं विधीयते ।   
परमानन्दबोधाब्धि निमग्न निजमूर्त्तये ।   
साङ्गोयाङ्गमिदं स्नानं कल्पयाम्यहमीशाते ।   
पीताम्बरयुगं दद्याद् यथाशक्या परिष्कृतम् ।   
मायाचित्रपटाछत्र निजगुह्योका तेजसे ।   
निरावरण विज्ञान वासस्ते कल्पयाम्यहम् ।   
उत्तरीयं ततोद्याद्वासोऽर्द्धं नियमान्वितम् ।   
यमाश्रित्य महामाया जगत् सन्मोहनी सदा ।   
तस्मैते परमेशाय कल्पयामुरत्तरीयकम् ।   
यज्ञसूत्रं ततो दद्यादथवा स्वर्णनिर्म्मितम् ।   
यस्य शक्ति त्रयेणेदं सम्प्रोतमखिनं जगत् ।   
यज्ञसूत्राय तस्मैते यज्ञसूत्रं प्रकल्पयेत् ।   
हाराद्या भरणं दद्यात् सुवर्णाश्म समन्वितम् ।   
स्वभाव सुन्दराङ्गाय सत्या सत्याश्रयायते ।   
भूषणानि विचित्राणि कल्पयाम्यमरार्च्चित ।   
अर्घ्योक्षितजलं दद्यादुपचारान्तरान्तरे ।   
समस्त देवदेवेश सर्वदृष्टिकरं परम् ।   
अखण्डानन्द सम्पूर्ण गृहाणजलमुत्तमम् ।   
चन्दनागुरुकर्पूरमिश्रो गन्ध इहोच्यते ।   
सर्वाङ्गं लेपयेत्तेन तापत्रय प्रशान्तये ।   
परमानन्द सौरभ्य परिपूर्ण दिगन्तरम् ।   
  
पृ० २८ब) गृहाण परमं गन्धं कृपया परमेश्वरम् ।   
पञ्चपुष्पाञ्जलीन् दद्यात् पूर्वोक्ते नैव वर्त्मना ।   
तान्यन्यान्यपि च योग्यानि पुष्पाणि वैष्णवे मनौ ।   
कमले करवीरे द्वे तुलस्यौ जाति केतकी ।   
कह्लारचम्पकोत्पल कुन्दमन्दारनागकेशर पावन्ती । नद्यावर्त्तन्तु माल्लिकायुथी नवमालिका सौगन्धिकं च कोरकं कोरण्डा लोकसर्ज्जन बिल्वार्जुन मुनिपत्रकम् ।   
पत्रं चामलकं शुद्धं कर्णिकारं तथा शुभम् ।   
पलाशादि यथा लाभं गोविन्दाय समर्पयेत् ।   
मलिनं भूमि संसृष्टं क्रिमिकेशादि दूषितम् ।   
पर्य्युषितानि पुष्पाणि वर्ज्जयेद्देवतार्च्चने ।   
तिष्ठेद्दिनत्रयं शुद्धं पद्ममामलकं तथा ।   
तुलसी सर्वथा शुद्धा तथा बिल्वदलानि च ।   
दिनैकं करवीराणि योग्यानि च तपोधन ।   
तुरीय गुणसम्पन्नं नानागुण मनोहरम् ।   
आनन्द सौरभं पुष्पं गृह्यतामिदमुत्तमम् ।   
मन्त्रसम्पुटितां न्यस्य मातृकां देव वर्ष्मणि ।   
तत्तन्न्यासस्थले तां स्तान् गन्धपुष्पाक्षतैर्यजेत् ।   
पञ्चात्मिकायां दीक्षायां गणेशादि क्रमाद् यजेत् ।   
यदा मध्ये तु गोविन्दं नैरृत्यां गणनायकम् ।   
आग्नेय्यां हं समभ्यर्च्च्य ऐशान्यां शिवमर्च्चयेत् ।   
वायव्यामर्च्चयेद्देवीं भोग मोक्ष फलाप्तये ।   
गन्धादिभिरथाभ्यर्च्च्य षडङ्गस्यार्च्च्यनं ततः ।   
शक्तौ तत्तद्रस्मि सर्वमन्यथा केवलं यजेत् ।   
विंशत् कृत्तो जपेन्मन्त्रं नमस्कृत्य समापयेत् ।   
तत्तदङ्गे षडङ्गानि वक्ष्यमाणेन वा जपेत् ।   
आग्नेय्यां शिवकोणे च (च) राक्षसे वायुकोणके ।  
  
पृ० २९अ) मध्ये दिक्षु च पूर्वादि अङ्गषट्कं समर्च्चयेत् ।   
हारस्फाटिक कालाञ्जन मुक्ता वह्निरोचिषां ललना ।   
अभयवरोघतहस्तां प्रधानतोऽङ्गदेवताः कर्थिताः ।   
एवमभ्यर्च्य मतिमान् देहेतद्भेदतो यजेत् ।   
मुखस्थं वेणुयन्त्रं यत् पूजयेत् सुसमाहितः ।   
वर्णव नम इत्यस्य मन्त्रोऽयं समुरीरितः ।   
कौस्तुभं हृदये रत्नं सूर्य्यायुत समप्रभम् ।   
कौस्तुभाय नम इति तस्य मन्त्र उदीरितः ।   
तदधो वनमालां च चन्द्रायुत सम * भम् ।  
प्रणवं पूर्वमुच्चार्य्य वनमालायै नतिं वदेत् ।   
वनमाला मनुः प्रोक्तः सर्वपापौघनाशनः ।   
कौस्तुभोर्द्धे च श्रीवत्सं चन्द्रायुत समप्रभम् ।   
श्रीवत्साय नम इति मनुस्तस्य महर्षिभिः ।   
सहस्रसूर्य्यसङ्काशे कर्णे मकर कुण्डले ।   
मकरकुण्डलाय नम इत्यस्य मनुरीरितः ।   
किरीटं मस्तये दीप्तं सूर्य्यायुत समप्रभम् ।   
सूर्यायुतसमाभास किरीटाय नमो वदेत् ।   
प्रणवादिरयं प्रोक्तः किरीटस्य महर्षिभिः ।   
पूर्वादिदिशमारभ्य प्रादक्षिण्य क्रमाद् यजेत् ।   
दामसुदामवसुदाम किङ्किणी गन्धपुष्पकैः ।   
अन्तःकरणरूपास्ते कृष्णस्य परिकीर्त्तिताः ।   
आत्मा भेदेन ते पूज्या यथा कृष्णस्तथैव ते ।   
प्रणवादि नमोऽस्तैश्च मन्त्रैस्तान् परिपूजयेत् ।   
नवाङ्गमुक्तं देवस्य भोगाङ्गं शृणु गौतम ।   
प्रष्टौ महिष्यो देवस्य पुर आदिं प्रपूजयेत् ।   
प्रदक्षिण क्रमेणैव रुक्मिण्याद्याष्णुता मताः ।   
रुक्मिणी सत्यभामा च लक्षणा च सुलक्षणा ।   
  
पृ० २९ब) कालिन्दी ऋक्षजानग्नाजित्याख्या च सुनन्दका ।   
द्रुतहेम समप्रख्या रुक्मिणीरूद्धयौवना ।   
सितवस्त्रपरीधाना सर्वाभरणभूषिता ।   
देवस्य वदनाम्भोज मिलिताक्षि मधुव्रता ।  
वराभय करोपोता भक्ताय मुक्तये सताम् ।  
इयं लक्ष्मीः पराशक्तिर्विश्वानुग्रहरूपिणी ।   
कलाय कुसुम श्यामा सर्वाभरणभूषिता ।   
पीताम्बर वृहच्छ्रीणी सत्याख्या धरणि स्मृता ।   
रत्नपूरकरा वामे दक्षिणे च वरप्रदा ।   
अन्याश्च गौराः श्यामाभाः क्रमेण परीकीर्त्तिताः ।   
पीताम्बर परीधाना देवार्पित मनोमुखाः ।   
तद्बहिर्वसुदेवं च यशोदां देवकीं पुनः ।   
वसुदेवो हेमगौरो वराभय करस्थितः ।   
देवकी श्याम सुभाग सर्वाभरण शोभना ।   
सितवस्त्र युगान्या च सर्वेप्सित फलप्रदा ।   
यशोदा हेमशङ्कासा सितवस्त्र युगप्रदा ।   
सर्वाभरण सन्दीप्ता कुण्डलोद्भासितानना ।   
रोहिणीं च यजेत्तत्र नन्दं गौरं समर्च्चयेत् ।   
वरदाभयसंयुक्तं समस्तपुरुषार्थदम् ।   
बलदेवं तथा चैव पूजयेत् कुन्दसन्निभम् ।   
हालालोलं कुण्डलिलं हेमवन्तं स्मरेत्तथा ।   
ततो यजेत् सुभद्रां च श्यामलं रूढ यौवनाम् ।   
तद्वहिर्वष्णयः सर्वे गोपं गोपी शमर्च्चयेत् ।   
इन्द्रनील मुकुन्दाद्यान् तद्वहिः परिपूजयेत् ।   
इन्द्रनीलं मुकुन्द च तथा चानन्द कच्छपौ ।   
पुष्करं शङ्ख पद्मौ च निधायाष्टौ प्रकीर्तिताः ।   
तद्बहिः कल्पवृक्षांश्च इन्द्रादींस्तद्बहिर्यजेत् ।   
इन्द्रमैरावतारूढ़ं श्यामं वज्रधरं तथा ।   
साधिपं सपरिवारं च तद्बहिः परिपूजयेत् ।   
  
पृ० ३०अ) अग्निं हेमसमाभासं शक्तितोमरधारिणाम् ।   
मेषारूढं शक्तियुक्तं तेजसां पतिमर्च्चयेत् ।   
दक्षिणे पितृदेवं च महिषोपरि संस्थितम् ।   
यजेद्दण्डधरं चैव यमं पित्रधि दैवतम् ।   
राक्षसाधिपतिं तद्वन्नैरृत्यां खड्गधारिणम् ।   
तुरगावस्थितं देवं परिवारैः समर्च्चयेत् ।   
पाश्चात्ये वरुणं शुक्लं मकरारूढ़मुज्जलम् ।   
अपां पतिं पाशधरं परिवारै समर्च्चयेत् ।   
वायव्यां वायुदेवं च प्राणाधिप समाह्वयम् ।   
दक्षहस्ताङ्कुशमेण चाहनं परिपूजयेत् ।   
शरदिन्दु समाभासं कृपया शशलाञ्छनम् ।   
सोमं सोमदिगधीशं नरारूढं समर्च्चयेत् ।   
ईशानं वृषभारूढं चन्द्रायुत समप्रभम् ।   
रुद्राधिपं शूलहस्तं गन्धमुख्यैः प्रपूजयेत् ।   
इन्द्रेशान मध्यदेशे ब्रह्माणं हंसवाहनम् ।   
हेमगौरं चतुर्वक्तुं पद्महस्तं समर्च्चयेत् ।   
रक्षो वरुणयोर्म्मध्ये विष्णुं चक्रधरं यजेत् ।   
नागाधिपं सुपर्णस्थं विष्णोः पारिषदान् यजेत् ।   
वज्रादीनायुधान् भद्रान् तेषां च वहिरर्च्चयेत् ।   
यथा सिन्धु समुद्भुतां तरङ्गा भिन्नतां युयुः ।   
तथा कृष्ण समुद्भुता एते तदायतां ययुः ।   
तद्ध्यानेन च त ह्येयं साधकेन शुभं युना ।   
एवं सप्तावृत्तिमयं देशिकः कृष्णमर्च्चयेत् ।   
धर्म्मार्थकाममोक्षाश्च करे तस्य सुनिश्चितम् ।   
अथवाङ्ग दिक्पतिभिस्तदस्त्रैरपि चार्च्चयेत् ।   
एवं वा स्वर्च्चयत् कृष्णं काममुक्त्योः सभाजनम् ।   
य एतद् यजनाशक्तः कृष्णाष्टकेन पूजयेत् ।   
श्रीकृष्णो वासुदेवश्च नारायण समाह्वयः ।  
देवकीनन्दनः श्रेष्टो वार्ष्णोयस्तदनन्तरम् ।   
असुरान्तक भारहारी धर्म्मसंस्थापकः स्मृतः ।   
अयं वा पूजयन् कृष्णां यथा वित्तानुसारतः ।   
इह भुक्तावरान् भोगानन्ते तु हरितां व्रजेत् ।   
  
पृ० ३०ब) अगुरूशीरगुग्गुलसिताज्य मधू चन्दनैः ।   
सारज्ञौ वैरि निक्षिप्तैर्नासाध्यो मधुमर्पयेत् ।   
वनस्पतिरसोत्पन्नो गन्धाढ्यो गन्ध उत्तमः ।   
आघ्नैयः सर्वदेवानां धूपोऽयं प्रतिगृह्यताम् ।   
वर्त्त्या कर्पूर गर्भिण्या सर्पिषा तिलजेन वा ।   
संस्थापयतु पात्रादौ सुदीप्तशिखया ततः ।   
अध्योदकेन संस्कृत्य नन्दजाय निवेदयेत् ।   
उत्तार्य्यं दृष्टिपर्य्यन्तं घण्टां वामदिशि स्थिताम् ।   
वादयन् वामहस्तेन दक्षहस्तेन वापंयेत् ।   
सुप्रकाशो महातेजाः सर्वत्रतिमिरापहः ।   
सराह्याभ्यन्तं ज्योतिर्दीपोऽयं प्रकाशो महातेजाः । सर्वत्र तिमिरापहः सराह्याभ्यन्तं ज्योतिर्दीपोऽयं प्रतिगृह्यताम् ।   
स्वर्णे वा ताम्रपात्रे वा रौप्ये वा पङ्कजे दले ।   
शितोपदंशशाल्पत्रं सगुड़ं मधुना युतम् ।   
दधिदुग्धघृतोपेतं कदल्पादि फलान्वितम् ।   
आनीय देव पुरतः पं बीजेन विनिक्षिपेत् ।   
अस्त्रमन्त्रेण विधिवद्धेनुमुद्रां प्रदर्शयेत् ।   
चन्द्रबीजं चाम्बुसंस्थं चतुर्द्दशस्वरान्वितम् ।   
नादबिन्दुसमायुक्तं बीजं तदमृतात्मकम् ।   
परायेति च सम्प्रोच्य अनिरुद्धं वदेत् पुनः ।   
नैवेद्यं च तथेत्युक्ता कल्पयामि नमो वदेत् ।   
प्रोक्तो नैवेद्य मन्त्रोऽयम् अनेन च निवेदयेत् ।   
अमृतोपस्तरणमसि स्वाहेति जलमर्पयेत् ।   
अन्वाहार्य्याय प्राणाय स्वाहेति प्रथमाहुतिः ।   
अङ्गुष्ठानामिकामध्या प्राणाख्या मुदिका मता ।   
आहवनीयाय अपनाय स्वहेति च द्वितीयिका ।   
कनिष्टाङ्गुष्ठनामा च मुद्रा तत् परिकीर्त्तिता ।   
गार्हपत्याय व्यानाय स्वाहेति तृतीयाहुतिः ।   
  
पृ० ३१अ) तर्ज्जन्यङ्गुष्टमध्याभिस्तन्मुद्रा परिकीर्त्तिता ।   
सत्याय च उदानाय स्वाहया च चतुर्थिका ।   
मध्यमानामिकाङ्गुष्ट चतुर्थी च कनिष्ठिका ।   
आवसत्याय समानाय स्वाहा च पञ्चमी तथा ।   
सर्वाभिरङ्गुलीभिस्तु तन्मुद्रा परिकीर्तिता ।   
प्रणवाद्यैरेभिरेव देववक्त्रे हुनेद् गुरुः ।   
ॐ निवेदयामि भवते गृहाणेदं हरिर्हरे ।   
निवेद्यार्पण मन्त्रोऽयं सपर्य्या सुप्रकीर्त्तितः ।   
क्षणं विमृष्य मतिमान् दद्याद् गण्डूषकं ततः ।   
अमृतोपस्तरणमसि स्वाहेति जलमर्पयेत् ।   
विश्वकसेनाय वै दद्याच्छेषं नैवेद्यमुत्तमम् ।   
उच्छिष्ट भोजिनो ह्येते एतेषामवधारय ।   
शिवे चण्डेश्वरायेति विष्णौ विश्वक्सेनाय च ।   
शक्त्युच्छिष्टं शोषकायै दद्यादर्च्चन सिद्धयो ।   
अन्यथा नैव सिद्धिः स्यादर्च्चको नरकं ब्रजेत् ।   
नैवेद्य जातमुद्धृत्य स्थानशुद्धिं विधाय च ।  
आचमनीय जलं दद्याद्दन्तशोधनमेव च ।   
हस्तलेपं ततो दत्त्वा पुनः पानीयमर्पयेत् ।   
सूक्ष्मवस्त्रद्वयं दत्त्वा दद्याच्च स्वर्णपादुके ।   
पूजा स्थानं समानीय बहुमालां तथार्पयेत् ।   
दिव्यगन्धं ततो दद्यात्ताम्बूलं शशि संयुतम् ।   
स्तोत्रैः स्तुत्वा च विधिवत् कृत्वा प्रदक्षिणं हरिम् ।   
वेद विद्भ्यो धनं दत्त्वा यत्फलं लभते नरः ।   
तत्फलं लभते भक्त्या कृत्वा कृष्ण प्रदक्षिणम् ।   
सप्तद्वीपां धरा दत्त्वा वेद विद्भ्यो महामुने ।   
तत्फलं लभते भक्त्या कृत्वा कृष्णा प्रदक्षिणम् ।   
पद्भ्यां कराभ्यां जानुभ्यामुरसा शिरसा दूशा ।  
वचसा मनसा चेति प्रणामोऽष्टाङ्ग ईरितः ।   
भूमौ निपत्ययः कुर्य्यात् कृष्णेऽष्टाङ्गनतिः सुधीः ।   
  
पृ० ३१ब) सहस्रजन्मजम्पापं त्यक्ता वैकुण्ठमाप्नुयात् ।   
नवीन नीरद श्यामं नीलेन्दीवरलोचनम् ।   
वल्लरी नन्दनं वन्दे कृष्णं गोपालरूपिणम् ।   
स्फुरद्वर्हदलोद्वद्वनीलकुञ्चितमूर्द्धजम् ।   
कदम्बकुसुमोद्वद्ववनमालाविभूषितम् ।   
गण्डमण्डलसंसर्गि चलत् काञ्चन कुण्डलम् ।   
स्थूल मुक्ताफलोदार हारोद्व्योतित वक्षसम् ।   
हेमाङ्गद तुला कोटि किरीटोज्जवल विग्रहम् ।   
मन्दमारुत सङ्क्षोभवलगिताम्बर सञ्चयम् ।   
रुचिरौष्ठ पुट न्यस्त वंशी मधुर निस्वनैः ।   
ललदेगापालिका चेतो मोहयन्तं मुहुर्म्मुहुः ।   
वल्लरी वदनाम्भोज मधुपान मधुव्रतम् ।   
क्षोभयन्तं मनस्तासां सस्मेरापाङ्ग वीक्षणैः ।   
यौवनीद्भिन्नदेहाभिः संसक्राभिः परस्परम् ।   
विचित्राम्बरभूषाभिर्गोपनारीभिरावृतम् ।   
प्रभिन्नाञ्जन कालिन्दी जलकेलिकलोत्सुकम् ।   
योधयन्नं क्वचिद् गोपान् व्याहयन्तं गवां गणम् ।   
कालिन्दीजलसंसर्गि शीतला निलकम्पिते ।   
कदम्बपादपच्छाये स्थितं वृन्दावने क्वचित् ।   
रत्नभूधरसंलग्न रत्नासन परिग्रहम् ।   
कल्पपादपमध्यस्थ हेममण्डपिका गतम् ।   
वसन्तकुसुमामोद सुरभीकृत दिम्मुखे ।   
गोवर्द्धन गिरौ रम्ये स्थितं वासरसोतसुकम् ।   
सव्यहस्ततलन्यस्त गिरिवर्य्यातपत्रयम् ।   
खण्डिता खण्डलोन्मुक्त मुक्तासार घनाघनम् ।   
वेणुवाद्य महील्लास कृत हुङ्कार निस्वनैः ।   
स वत्सैरुन्मुखैः शश्वदे गोपालैरभिवीक्षितम् ।   
  
पृ० ३२अ) कृष्णमेवानुगायद्भिस्तच्चेष्टा च शवर्त्तिभिः ।   
दण्डपाशोद्यत करैर्गोपालैरुपशोभितम् ।   
नारदाद्मैर्म्मुनिवरैर्वेदवेदाङ्गपरिगैः ।   
प्रीति सुस्निग्धया वाचा स्तूयमानं परात्परम् ।   
य एवं चिन्तयेद्देवं भक्त्या संस्तौति मानवः ।   
त्रिसन्ध्यं तस्य तुष्टोऽसौ ददाति वरमीप्सितम् ।   
राजवल्लभतामेति भवेत् सर्वजन प्रियः ।   
अचलां श्रियमाप्नोति सवाग्मी जायते ध्रुवम् ।   
अथ मुद्रां प्रदर्श्याथ अग्निसंस्कारमाचरेत् ।   
मोदनात् सर्वदेवां द्रावणात् पापसन्ततेः ।   
मुद्रास्ताः कथिताः सद्भिर्देवसान्निध्यदायिकाः ।   
  
गौतम उवाच   
भगवन्मे त्वया मुद्राः सूचिता न प्रकाशिताः ।   
कथं विरचनं तासां कारुण्याद् ब्रुहि मे गुरौ ।   
  
नारद उवाच   
कनिष्ठाङ्गुष्ठकौ शक्तौ करयोरितरे तवम् ।   
तर्ज्जनीमध्यमानामाः संहताभुग्नवर्जिताः ।   
मुद्रैषा गालिनी प्रोक्ता शस्ता गोपाल पूजने ।   
वनमालाभिनयवत् कराभ्यामागलादधः ।   
जानुपर्य्यन्तमित्येषा मुद्रा स्याद्वनमालिका ।   
ओष्ठे वामकराङ्गुष्टौ लग्नस्तस्य कनिष्टिका ।   
दक्षिणाङ्गुष्टसंयुक्ता तत् कनिष्ठा प्रसारिता ।   
तर्ज्जनीमध्यमानामाः किञ्चित् सङ्कोच्य चालिताः ।   
वेणुमुद्रेह कथिता सुगुप्ता प्रेयसी हरेः ।   
अङ्गुलीः संहताः कृत्वा करयोर्वामदक्षयोः ।   
वामनासासमायुक्ता दक्षपाणि कनिष्ठिका ।   
दक्षस्य मध्यमाक्रान्ता वामहस्तस्य तर्जनी ।   
वाममध्यमयाक्रान्ता दक्षहस्तस्य तर्ज्जनी ।   
संयुतौ कारयेद्विद्वानङ्गुष्ठावुभयोरपि ।   
धेनुमुद्रानिगदिता गोपिता साधकोत्तमैः ।   
करौ सम्पुटितौ कृत्वा वामपाणि कनिष्ठिका ।   
  
पृ० ३२ब) निष्पीड्य दक्षपाणिस्थ दक्षिणाङ्गुलिभिर्दृढम् ।   
तथा वामाङ्गुलिभवैरति गाढं निपीडयेत् ।   
इतीयं बिल्वमुन्द्रा स्यात् प्रशस्ता कृष्ण पूजने ।   
कायेन मनसा वाचा बुद्ध्या बुद्ध्या च यत् कृतम् ।   
इह जन्माने पूर्वस्मिन् अथवा पापसञ्चयम् ।   
इमां जानन् योजनं तन्मुञ्चत्याशु न संशयः ।   
देवाः सर्वे नमस्यन्ति प्रणम्यन्ति तथा जनाः ।   
काममुच्चार्य्य विधिवन्निक्षिपेद्धृदयोपरि ।   
कृत्वेतरं करं वामे कृत्वा सम्यक् समाङ्गुलीः ।   
अन्योन्य पृष्ठ करयौर्म्मध्यमानामिकाङ्गुलीः ।   
वामकनिष्टया दक्षकनिष्ठां च निपीड्य च ।   
वामानामिकया दक्ष तर्जनीं च निपीडयेत् ।   
वामाङ्गुलत्रयोपरि कुर्य्याद्दक्षिणहस्ताङ्गुलित्रयम् ।   
एकत्रयोजितं कृत्वा मुद्रा स्यात् कौस्तुभात्मिका ।   
दक्षिणे मणिबन्धे च वामाङ्गुष्ठं नियोजयेत् ।   
मुद्रेये कौस्तुभाख्योक्ता दर्शनीया प्रयत्नतः ।   
कृत्वेतरं करं वामे कृत्वा सम्यक् समाङ्गुलीः ।   
तर्जन्युपरि वामं च न्यसेत् करतलं ततः ।  
अङ्गुष्ठौ चालनीयौ च मत्स्यमुद्रै च मीरिता ।   
करौ सम्पुटितौ कृत्वा मणिबन्धौ सुयोजितौ ।   
अङ्गुष्ठे च कनिष्ठे च प्रविधाय सुयोजिते ।   
शेषा अङ्गुलयः सर्वा उभयोर्वाम भङ्गुरः ।   
परस्परमसंलग्ना शून्यमध्ये च कारयेत् ।   
उक्ता कलसमुद्रेयं गोपालार्च्चा विधौ शुभा ।   
कृत्वेतरे करतले अन्तराञ्जलि संयुते ।   
अन्योन्यमतिसंलग्ने अङ्गुष्ठान्तरमाहिते ।   
कथिता कूर्म्ममुद्रेयं सर्वतन्त्रेषु गोपिता ।   
आकुञ्चितं ततः कृत्वा वामाङ्गुलि चतुष्टयम् ।   
  
पृ० ३३अ) प्रसार्य्य च तदङ्गुष्ठं दक्षहस्तेन वेष्टयेत् ।   
प्रसार्य्य तर्जनीं दक्षां तदङ्गुष्ठं च मन्त्रवित् ।   
शङ्खमुद्रेय मुद्रिता दर्शनात् पापनाशिनी ॥   
  
इति गौतमीये महातन्त्रे दशमोऽध्यायः ॥ १० ॥   
  
अथाग्निजननं कृष्ण इह मन्त्रानुसारतः ।   
धर्म्मार्थ काम मोक्षाणां यत् कृत्वा फलमश्नुते ।   
गोमयान्तः समालिप्य कुण्डं सर्वत्र मन्त्रवित् ।   
सामान्यार्घ्यं प्रकल्प्याथ पञ्चगव्येन सेचयेत् ।   
त्रिकोणं तद्बहिः षट्कोणं च पद्मं प्रकल्पयेत् ।   
चतुरस्रं चतुर्द्वारमेवं वा वह्निमण्डलम् ।   
कुण्डस्योत्तरभागे च त्रिरेखां हस्तमात्रकम् ।   
दक्षिणोत्तरतस्तद्वत् कुर्य्याद्रेखात्रयं शुभम् ।   
अर्घ्याद्भिः प्रोक्ष्य सर्वं हि पञ्चशुद्धिं समाचरेत् ।   
वीक्षणं मूलमन्त्रेण कवचेनाथ लेपयेत् ।   
अस्त्रेण रक्षितं कृत्वा वह्नेः संस्कारमाचरेत् ।   
पाषाण भवमग्निं च अथवा योनि सम्भवः ।   
श्रोत्रियाणां गृहोत्थं वा वनस्थं चाथवा हरेत् ।   
यदृच्छालाभ सम्प्राप्तो योग्योऽयं होम कर्म्मणि ।   
निरग्नि ब्राह्मणाल्लध्वो ह्यर्थ लाभकरो भवेत् ।   
क्षत्त्रबन्धश्चतुर्थांश फलं दद्याद्धुताशनः ।   
वैश्यात् शूद्राच्च विफलं जायते होमकर्म्मणि ।   
तस्मात् सर्वप्रयत्नेन वह्नि मुक्तं समाहरेत् ।   
आनीय कांश्यपात्रस्थं क्रव्यादांशं परित्यजेत् ।   
क्रव्यादेभ्यो नमस्कृत्य प्रणवाद्यो मनुर्भवेत् ।   
रेखाणामुद्गग्राणां ब्रह्मवैवस्वतेन्दवः ।   
प्रागग्राणां च रेखाणां मुकुन्देश पुरन्दराः ।   
ततो वह्नेर्योगपीठमर्च्चयेत् कर्णिकोपरि ।   
धर्म्मं ज्ञानं च वैराग्यमैश्वर्य्यमादितो यजेत् ।   
पूर्वादि दिक्षु चा पूर्वान् तथा धर्म्मादिकान् यजेत् ।  
  
पृ० ३३ब) मध्ये च पूजयेद्वहेर्न प्रशक्तीर्विधानवित् ।   
पीता श्वेतारुणा कृष्णा धूम्रा तीव्रा स्फुलिङ्गिनी ।   
रुचिरा ज्वालिनी प्रोक्ता कृशानोर्णवशक्तयः ।   
अमर्कमण्डलं पूज्यम् उं सोममण्डलं यजेत् ।   
मं वह्निमण्डलं तद्वदर्च्चयेद् गन्धपुष्पकैः ।   
वागीश्वरी मृत्युस्नातां नीलेन्दीवर सन्निभाम् ।   
वागीश्वरेण सहितामुपचारैः प्रपूजयेत् ।   
शक्तिप्रण च बीजाभ्यां तयोरर्च्चनमीरितम् ।   
वागीश्वरी मृतुमतीं पुरुषाधिष्ठितां स्मरेत् ।   
वह्निं संस्कृत्य पात्रस्थं रं बीजेन तु मन्त्रयेत् ।   
चैतन्यं प्रणवेणैव योजयन तं प्रपूजयेत् ।   
आत्मनोऽभिमुखे वह्निं जानु पृष्ठ महीतलः ।   
शिव बीजधिया देव्या योनावेनं विनिक्षिपेत् ।   
ततो देवाय देव्यै च दद्यादाचमनीयकम् ।   
गर्भनाड्याधृतं ध्यायेद्वह्निरूपं परङ्गुरुः ।   
पश्चादगर्भस्य रक्षार्थं प्रदद्यार्द्दर्भकं कणम् ।   
भूषाभिभूषयोद्दवीं त्रैलोक्योत्पत्ति मातृकाम् ।   
रेफवायुषदस्वरैश्च नादबिन्दु विभूषिताः ।   
सादिषान्ताश्च जिह्वानां मनवः परिकीर्त्तिताः ।   
पायौ लिङ्गे तथा नाभौ हृदये कण्ठमूलतः ।   
लम्बिकायां भ्रुवोर्म्मध्ये जिह्वा ज्वाला रुचौ न्यसेत् ।   
हिरण्या कनका रक्ता कृष्णाख्या सुप्रभा मता ।   
बहुरुपाति रक्ता च जिह्वाक्वपीटयोनिनः ।   
सहस्रार्च्चिः स्वस्ति पूर्ण उत्थितः पुरुषस्तथा ।   
धूमव्यापि सप्तजिह्वो धनुर्धर इति स्मृतः ।   
षडङ्गमन्त्रा वह्नेश्च प्रणवाद्या नमोऽन्तकाः ।   
हृदयादि क्रमेणैव न्यस्तव्या अङ्गदेवताः ।   
भूर्द्धिण् स्कन्धे तथा पार्श्वे कट्यां तु कटिपार्श्वके ।   
  
पृ० ३४अ) स्कन्धे मूद्धिण् च विन्यस्य प्रादक्षिण्य क्रमेण तु ।   
जातवेदाः सप्तजिह्वो हव्यवाहनसञ्ज्ञकः ।   
अश्वोदरजसञ्ज्ञोऽन्यः पुनर्वैश्वानराह्वयः ।   
कौमार तेजा विश्वामुखोऽन्ते देवमुखस्तथा ।   
एवं विन्यस्त देहः सन् ज्वालयेन्मनुनामुना ।   
चित्पिङ्गलस्तद्वयं दह द्वयं तथापि च ।   
सर्वज्ञो ज्ञापय स्वाहा मन्त्रोयं समुदाहृतः ।   
अग्निं प्रज्वलितं वन्दे जातवेदं हुताशनम् ।   
सुवर्णवर्णममलं समृद्धं सर्वतोमुखम् ।   
समिद्धेन च मन्त्रेण त्रिभिर्म्मन्त्रैर्हुताशनम् ।   
ज्वालयेन्मतिमान्मन्त्री अन्यथा विफलं भवेत् ।   
दर्भैरगर्भैः शुद्धैश्च मूल मध्याग्रछादितैः ।   
संस्तरेद्विधिवन्मन्त्री प्रदक्षिण वशादथ ।   
एवं संस्तरणं कुर्य्याद्वर्जयित्वान्मनो दिशम् ।   
यज्ञवृक्षोद्भवैस्तद्वत् काष्ठैश्च परिधि त्रयम् ।   
मध्यस्थ मेखलायां तु संस्तरेत्तन्त्रवित्तमः ।   
अथ चेत् स्थण्डिले मन्त्री भूमौ सर्वं परिस्तरेत् ।   
गन्धादिभिः समभ्यर्च्च्य वह्निदेवं विभावयेत् ।   
त्रिनयनमरुणाभं वद्धमौलिं शुक्लाम्बूजाम् ।   
शुकमरुणमणिका कल्पमम्भोसंस्थम् अभिमतवशक्ति स्वस्तिका भीतिमुच्चैर्म्मरकत कमलमालालङ्कृतां शङ्कृशानुम् ।   
सुवर्णवर्णममलं लसत् स्वर्णे पवीतकम् ।   
चतुर्भुजं द्वि शिरसं हव्यकव्य द्विनासिकम् ।   
कमण्डलु तालवृन्त शक्ति स्वस्तिक धारिणम् ।   
चतुःश्रोत्रं शब्दायमानमुत्तमम् ।   
एवं वा मनसा ध्यायेच्छात्तिकादौ गुरुत्तमः ।   
कृष्णं कृष्णं गतेर्व्वर्णं ध्यायेन्मारणकर्म्मणि ।   
मूर्त्तिरष्टौ सम्मुभ्यर्च्च्य षट्कोणे तु षडङ्गकम् ।   
मध्ये जिह्वां यजैष्वह्नेर्वह्निं तन्मन्नुना यजेत् ।   
  
पृ० ३४ब) वैश्वानरपदं पूर्वं जातवेदमनन्तरम् ।   
लोहिताक्षं ततश्चोक्ता इहावह ततः परम् ।   
सर्वकर्म्मशि देहि मे स्वाहा मनुः समृद्धिदः ।   
आन्यस्थालीं समानीय क्षालयेदस्तुमुच्चरन् ।   
कुण्ठेऽड्गगरान् समुत्तौल्य न्यसेत्तत्राङ्ग मन्त्रतः ।   
तस्या माज्यं विनिक्षिप्य जानीयात्तापनं हितम् ।   
प्रज्वाल्य कुश गुच्छं तु आज्ये क्षिप्त्वानले क्षिपेत् ।   
अभिद्योतनमित्युक्तं सर्वत्र सर्वकर्म्मसु ।   
पुनः कुशान् समुज्ज्वाल्य निक्षिपे दाह्य मध्यनः ।   
मूलमन्त्रेण मतिमानाज्य संस्कार ईरितः ।   
अभिमन्त्र्य च मूलेन रक्षयेदस्रमुच्चरन् ।   
प्रदर्श्य वेनुयोनी च आज्यं तदमृतात्मकम् ।   
सुक्स्रुवौ च समादाय विधिना निर्म्मितो गुरुः ।   
त्रिशः प्रतापयेद्वह्नौ पुनः प्रक्षाल्य वारिणा ।   
पुनः प्रतप्यतौ मन्त्री स्थापयेत्तौ स्वदक्षिणे ।   
प्रादेशमात्रं सग्रस्थि दर्भयुल्मं घृते क्षिपेत् ।   
कृत्वा भागौ शुक्ल कृष्ण पाक्षौ स्मृत्वा तु नाड़इकाः ।   
वामदक्षमाध्यभागेष्वीडाद्याः संस्मरेत्ततः ।   
श्रुवेण दक्षिणाद्भागादग्रये स्वाहयामुना ।   
जुहुयाद घृतमादाय वह्नेर्द्दक्षिणलोचने ।   
वामतस्तद्वदादाय सोमाय स्वाहया ततः ।   
मन्त्रेणानेन जुहुयादग्नेर्वाम विलोचने ।   
मध्यात्तद्वत् समादाय अर्ग्नर्भालस्थलोचने ।   
जुहुयादग्निसोमाभ्यं स्वाहेति मनुनामुना ।   
हृन्मन्त्रेण श्रुवेणाज्य भागादादाय दक्षिणात् ।   
जुहुयादग्नये सृष्टि कृते स्वाहेति तन्मुखे ।   
इत्यग्नेर्नेत्र वक्त्राणां कुर्य्यादुर्घ्घटनं गुरुः ।   
पुनव्याहृतिभिर्हुत्वा जिह्वाङ्गं मूर्त्तितो हुनेत् ।   
वैश्वानरेण मन्त्रेण त्रिवारं जुहुयाद् गुरुम् ।   
  
पृ० ३५अ) संस्कारार्थं ततो वह्नेर्हुनेत्र वनवाहुतीः ।   
प्रणवाद्येन मतिमान् स्वाहान्तेन तदुच्चरन् ।   
गर्भाधानं पुंसवनं सीमन्तोन्नयनं तथा ।   
जातकर्म्म तथा नाम उपनिष्क्रमणं तथा ।   
चूड़ओपनयने भुयो वेदाध्यायनमेव च ।   
गोदानं च विवाहं च संस्काराः शुभकर्म्मणि ।   
अशुभे मरणान्तान्ते प्रयुक्तास्तन्त्रवेदिभिः ।   
ततश्च पितरौ वह्नेः सम्पूज्य हृदयं नयेत् ।   
वह्निमन्त्रेण विधिवद्दद्याहुतिपञ्चकम् ।   
समिधः पञ्च जुहुयान्मलाग्र घृतसम्प्लुताः ।   
गुरुर्हृदयमन्त्रेण विधिवत् स्वाहया विना ।   
महागणेशमन्त्रेण हुनेदेकादशाहुतीः ।   
सामान्यं सर्वदेवानामेतदग्नि मुखं स्मृतम् ।   
बहुरूपायां च जिह्वायामावाह्य परमेश्वरम् ।   
गन्धादिभिः समभ्यर्च्च जुहुयात् षोड़शाहुतीः ।   
मूलमन्त्रेण विधिना वक्त्रैह्येकी? करणन्त्विदम् ।   
पुनस्तेनैव जुहुयादाहुतीः पञ्चविंशतिम् ।   
नाड़ईसन्धानमुद्दिष्टं वह्नि देवनयोरपि ।   
अङ्गादि परिवाराणामेकैकामाहुतिं हुनेत् ।   
पुनर्व्याहृतिभिर्हुत्वा होमं कुर्य्याद्यथाविधि ।   
तिलेनाज्येन जुहुयात् सहस्रादि यथाविधि ।   
अनुक्ते तु हविर्द्रव्ये तिलाज्यं हविरुच्यते ।   
जुहुयाद्रक्तपद्मं वा मधुरत्रयसंयुतम् ।   
पायसं मधुरोपेतं जुहुयाद्वा यथामतिः ।   
आस्यान्तर्जुहुयाद्वह्नेः पण्डितः सर्वकर्म्मसु ।   
बधिरत्वं कर्णहोमे नेत्रेत्वन्धत्वमाप्नुयात् ।   
नासिकायां मनः पीड़आ शिरोहोमीहि मृत्युदः ।   
यतः काष्ठं ततः श्रोत्रं यतो धूमोऽथ नासिका ।  
यतोऽल्पज्वलनं नेत्रं यतो भस्म ततः शिवः ।   
यतः प्रज्वलितो वह्निस्तन्मुखं जातवेदसः ।   
  
पृ० ३५ब) एवं होमं समाप्याथ मतिमान् श्रपयेच्चरुम् ।   
पात्रे ताम्रमये शुद्धे दुग्धं न कापिलेन वै ।   
शुद्धतण्डल सम्भूत प्रसृते विंशतिं क्षिपेत् ।   
घृतधारां ततो दद्याद्यावत् स्विन्नो भवेच्चरुः ।   
आवतार्य्य ततो विद्वान् भागत्रयमथार्च्चयेत् ।   
अथाचरेत् ।  
भागमेकं समादाय नित्यहोमं समाचरेत् ।   
कुण्डे वा स्थाण्डेले मन्त्री स्थले वा शोधिते तथा ।   
एकहस्तामिते देशे कुशपुष्पाम्बुसेन्विते ।   
वह्नि तत्र समाधाय जातवेदो मनोर्ज्जपात् ।   
मनुं जपेत् ।  
व्याहृतिभिस्ततो हुत्वा कृष्णमावाह्य भक्तितः ।   
गन्धादिभिः समभ्यर्च्च्य मूलेन पञ्चविशतिम् ।   
आहुतीर्जुहुयान्मन्त्री षडङ्गहोममाचरेत् ।   
नताङ्गश्च ततो भूत्वा नमस्कृत्य च मन्त्रवित् ।   
विसृजेद्विन्दुगे धाम्नि नित्यहोमोऽयमीरितः ।   
स्वगृह्योक्र विधानेन बलि वैश्वमथाचरेत् ।  
भागद्वयमथचरुं कृष्णाय विनिवेदयेत् ।   
एक भागं स्वयं भुक्ता शिष्टं शिष्ये समर्पयेत् ।   
शयीतः संयतः शिष्य कम्वलेपलालेवा कुशास्तरे ।   
भूतेश्वरस्य मन्त्रेण स्वाशिखां बन्धयेद गुरः ।   
ततः शयीत तां रात्रिमधिवासोऽयमीरितः ॥   
  
इति गौतमीये एकादशोऽध्यायः ॥ ११ ॥   
  
ततः प्रातः समुत्थाय कृत नित्यक्रियो गुरुः ।   
कृतकृत्योऽपि शिष्यस्तु निषीदेद् गुरुसन्निधौ ।   
कथयेद्रात्रि वृत्तान्तं शुभं वा यदि वा शुभम् ।   
सुमङ्गलीतिर्नारीभिः सहसं भोजनं मिथः ।   
गिरिशृङ्गारोहणं च हस्त्यश्वरथरोहणम् ।   
आरोहणं सौधगेहे देवोत्सवनिरीक्षणम् ।   
  
पृ० ३६अ) मङ्गलं च स्ववामांश दर्शनं स्पर्शनं तथा ।   
मन्त्रसिद्धस्य लिङ्गानि प्रोक्तानि तव सुव्रत ।   
अनाकुलानि कथये शृणु निन्द्यानि सर्वतः ।   
कृष्णवर्णैर्भटैः स्वप्ने प्रहारस्तैललेपनम् ।   
विप्राणां रोषवादे च परस्त्रीणां निषेवणम् ।   
सिद्धिविघ्नानि चोक्तानि अन्यानि निन्दितानि च ।   
एवं दोषं समाज्ञाय क्षणात् परिहरेद गुरुः ।   
होमं कुर्य्यात् सहस्रादि द्रव्यैः कल्पोक्त दर्शितैः ।   
साङ्गं सपरिवारं च हुत्वा बलिमथाचरेत् ।   
मण्डलस्य बहिर्भागे लोकेशादि बलिं हरेत् ।   
नक्षत्राणां सवाराणां सराशीनां यथाक्रमम् ।   
गन्धाद्यैः सम्यगभ्यर्च्च्य तत्रन्मन्त्रैस्तु मन्त्रवित् ।   
शुद्धान्नेनत् दद्याद्बलिं गन्धपुष्प धूपदीपकमादरात् ।   
ताराणामश्विन्यादीनां राशिः पादाधिक द्वयम् ।   
मेषादिमुक्ता नक्षत्र सञ्ज्ञा पूर्वमनन्तरम् ।   
देवताभ्यः पदं प्रोक्ता दिवानक्तं वदेत्तथा ।   
चरेभ्यश्वाथ सर्वेभ्यो भूतेभ्यश्च नमो वदेत् ।   
एवं राशौ तु सम्पूर्णे तस्मिंस्तदवत् प्रयोजयेत् ।   
तथा राश्यधिपानां च ग्रहाणां तत्र तत्र तु ।   
मीन मेषान्तराले तु करणानां बलिं वदेत् ।   
मेषस्य वृश्चिकस्मारः शुक्रो वृष तुलाधिपः ।  
बुधुवै कन्यका नाथश्चन्द्रश्च कर्कटाधिपः ।   
सिंहराश्यधिपो भानुश्चाप मीनाधिपो गुरुः ।   
मकरस्यापि कुम्भस्य मन्दोराश्यधिपा इमे ।   
लाम् इन्द्रायेत्यादि विष्णुपारिषदमर्च्चयेत्तथा ।   
दद्याद्बलिं दिगीशेभ्यो विधिनथ गुरुत्तमः ।   
ॐ आश्विनी देवताभ्यो दिवानक्तं चरीभ्यः सर्वभूतेभ्यो नमः भरणी कृत्तिकापाद देवताभ्यो दिवानक्तं चरीभ्यः सर्वभूतेभ्यो नमः ।  
  
पृ० ३६ब) कृत्तिका त्रिपाद रोहिणी देवताभ्यो दिवानक्तं चरीभ्यः सर्वभूतेभ्यो नमः ।   
कृत्तिका त्रिपाद रोहिणी देवताभ्यो दिवानक्तं चरीभ्यः सर्वभूतेभ्यो नमः ।   
रोहिणी मृगशीर्ष पूर्वाषाढार्द्धदेवताभ्यो दिवानक्तं चरीभ्यः सर्वभूतेभ्यो नमः ।   
मृगशीर्षोत्तरार्द्ध देवताभ्यो दिवानक्तं चरीभ्यः सर्वभूतेभ्यो नमः ।   
आर्द्रापुनर्वसुत्रिपाद देवताभ्यो दिवानक्तं चरीभ्यः सर्वभूतेभ्यो नमः ।   
पुनर्वसुपादपुष्प देवताभ्यो दिवानक्तं चरीभ्यः सर्वभूतेभ्यो नमः ।   
अश्लेषा देवताभ्यो दिवानक्तं चरीभ्यः सर्वभूतेभ्यो नमः ।   
मघा देवताभ्यो दिवानक्तं चरीभ्यः सर्वभूतेभ्यो नमः ।  
पूर्वफल्गुण्यत्तराफल्गुणी पाददेवताभ्यो दिवानक्तं चरीभ्यः सर्वभूतेभ्यो नमः ।   
उत्तराफल्गुणी द्विपादहस्ता देवताभ्यो दिवानक्तं चरीभ्यः सर्वभूतेभ्यो नमः ।   
हस्ताचित्रार्द्ध देवताभ्यो दिवानक्तं चरीभ्यः सर्वभूतेभ्यो नमः ।   
हस्ताचित्रार्द्ध देवताभ्यो दिवानक्तं चरीभ्यः सर्वभूतेभ्यो नमः ।   
चित्रोत्तरार्द्धस्वाती देवताभ्यो दिवानक्तं चरीभ्यः सर्वभूतेभ्यो नमः ।   
स्वाती विशाखा त्रिपाददेवताभ्यो दिवानक्तं चरीभ्यः सर्वभूतेभ्यो नमः ।   
विशाखा पादानुराधा त्रिपाददेवताभ्यो दिवानक्तं चरीभ्यः सर्वदेवताभ्यो नमः ।   
ज्येष्ठादि देवताभ्यो दिवानक्तं चरीभ्यः सर्वभूतेभ्यो नमः ।   
मूलादि देवताभ्यो दिवानक्तं चरीभ्यः सर्वभूतेभ्यो नमः ।   
पूर्वाषाढोत्तराषाढा पाददेवताभ्यो दिवानक्तं चरीभ्यः सर्वभूतेभ्यो नमः ।   
  
पृ० ३७अ) उत्तराषाढ श्रवणा देवताभ्यो दिवानक्तं चरीभ्यः सर्वभूतेभ्यो नमः ।   
श्रवणा धनिष्ठार्द्ध देवताभ्यो दिवानक्तं चरीभ्यः सर्वभूतेभ्यो नमः ।   
धनिष्ठार्द्ध शतभिषग् देवताभ्यो दिवानक्तं चरीभ्यः सर्वभूतेभ्यो नमः ।   
शतभिषक् पूर्वभाद्रपद त्रिपाददेवताभ्यो दिवानक्तं चरीभ्यः सर्वभूतेभ्यो नमः ।   
पूर्वभाद्रपदोत्तरभाद्रपद देवताभ्यो दिवानक्तं चरीभ्यः सर्वभूतेभ्यो नमः ।   
रेवती देवताभ्यो दिवानक्तं चरीभ्यः सर्वभूतेभ्यो नमः ।   
मेषाश्विनी भरणी कृत्तिका पाददेवताभ्यो दिवानक्तं चरीभ्यः सर्वभूतेभ्यो नमः ।   
वृषभ कृत्तिका त्रिपाद रोहिणी मृगशिरः पूर्वार्द्ध देवताभ्यो दिवानक्तं चरीभ्यः सर्वभूतेभ्यो नमः ।   
मिथुन मृगशिरार्द्रा पुनर्वसु त्रिपाददेवताभ्यो दिवानक्तं चरीभ्यः सर्वभूतेभ्यो नमः ।  
कर्कट पुनर्वस्वेकपाद पुष्पाश्लेष देवताभ्यो दिवानक्तं चरीभ्यः सर्वभूतेभ्यो नमः ।   
सिंहमघा पूर्वोत्तरापाद देवताभ्यो दिवानक्तं चरीभ्यः सर्वभूतेभ्यो नमः ।   
कन्योत्तरा त्रिपाद हस्त चित्रार्द्ध देवताभ्यो दिवानक्तं चरीभ्यः सर्वभूतेभ्यो नमः ।   
तुला चित्रोत्तरार्द्ध स्वाती विशाखा त्रिपाद देवताभ्यो दिवानक्तं चरीभ्यः सर्वभूतेभ्यो नमः ।   
वृश्चिक विशाखा पादानुराधा ज्येष्टा देवताभ्यो दिवानक्तं चरीभ्यः सर्वभूतेभ्यो नमः ।   
धनुर्मुल पूर्वाषाढोत्तराषाढ पाददेवताभ्यो दिवानक्तं चरीभ्यः सर्वभूतेभ्यो नमः ।   
मकरोत्तराषाढ़ त्रिपाद श्रवणा धनिष्ठार्द्ध देवताभ्यो दिवानक्तं चरीभ्यः सर्वभूतेभ्यो नमः ।   
  
पृ० ३७ब) कुम्भधनिष्ठोत्तरार्द्धशतभिषक् पूर्वभाद्रत्रिपाद देवताभ्यो दिवानक्तं चरीभ्यः सर्वभूतेभ्यो नमः ।   
मीन पूर्वभाद्रपद उत्तरभाद्र रेवती देवताभ्यो दिवानक्तं चरीभ्यः सर्वभूतेभ्यो नमः ।   
आवरणा देवताभ्यो नमः । शुक्र देवताभ्यो नमः । बुध देवताभ्यो नमः । चन्द्र देवताभ्यो नमः । आदित्य देवताभ्यो नमः । बृहस्पति देवताभ्यो नमः । शनैश्चर देवताभ्यो नमः । सिंह देवताभ्यो नमः । व्याघ्र देवताभ्यो नमः । वराह देवताभ्यो नमः । खर देवताभ्योः नमः । गज देवाताभ्यो नमः । वृषभ देवताभ्यो नमः । कुक्कुर देवताभ्यो नमः । हर देवता दुर्गा गुह विष्णु ब्रह्म लक्ष्मी धनाधिपा द्वारदेवता । इत्युक्ता तेभ्यो बलिं हरेद् गुरुः । इत्थं बलि विधिः प्रोक्तः सर्वविघ्नौघ नाशनः ।   
गोपुच्छमधिकं त्यक्ता तृणैरास्तरणं भवेत् ।   
जम्बीरं कलि वृक्षं च त्यक्ता चैधांसि कल्पयेत् ।   
शुद्ध सिन्दूर बालार्क वर्णो वह्नेः सुशोभनः ।   
भेरी वादित्र गम्भीर शब्दो वह्नेः शुभप्रदः ।   
चन्द्र चन्द्रन कुन्दाभ धूमः सर्वार्थसिद्धिदः ।   
खरवाय सवच्छन्दो वह्नेः सर्व विनाश कृत् ।   
कृष्णः कृष्णातेर्वर्णो राज्यं चापि विनाशयेत् ।   
पूर्णाहुतिं ततो दद्यात् सन्धिश्चैव विधानवित् ।   
ॐ भूरग्नये पृथिव्यै महते स्वाहया ततः । भूवो वायवे चान्तरीक्षाय च दिवे च महते च स्वाहया ततः । स्वश्चन्द्रमसे दिग्भ्यश्च नक्षत्रेभ्यः स्वाहा । ॐ भूर्भुवः स्वश्चन्द्रमसे नक्षत्रेभ्यश्च दिगभ्यश्च महते स्वाहा । स्रुक्स्रुवौ च समादाय ।   
  
पृ० ३८अ) घृतेनापूर्य्यतौ पुनः होमद्रव्याणि निक्षिप्य ।   
नाभौ संस्थाप्यतौ पुनः । ब्रह्मार्पणं न मधुना दद्यात् । पूर्णाहुतिं पुनः । इतः पूर्वं प्राणबुद्धि देहधर्म्माधिकारतो जाग्रत्स्वप्न सुषुप्त्यवस्थासु च मनसा वाचा कर्म्मणा हस्ताभ्यां पद्भ्यां मुदरेण शिश्नायत् ।   
स्मृतं यदुक्तं यत्कृतं तत्सर्वं ब्रह्मार्पणं भवतु स्वाहा । ब्रह्मार्पण मनुः सोऽयं ब्रह्मार्पण विधौ स्मृतः ॥   
  
इति श्रीगौतमीये द्वादशोऽध्यायः ॥ १२ ॥  
  
एवं होमविधिं कृत्वा कुण्डस्थण्डिल देवताः । दिक्पालदेवताश्चापि अङ्कुरार्पण दैवता आनयेत् । कलसे चापि कृष्णौक्यं भावयेद् गुरुः ।   
कृष्णं स्वधा युतं नीत्वा शिष्यमारूप तन्त्रवित् ।   
वाससा नेत्रे बध्नीयान्नेत्र मन्त्रेण यत्नतः ।   
पापयित्वा पञ्चागव्यम्मत्रामृतमयं शुभम् ।   
स्पृष्ट्वातं तन्त्रमन्त्रज्ञोऽध्वषदकं विशोधयेत् ।   
विष्णुतत्त्वानि संशोध्य अभिषेक गृहं नयेत् ।   
वर्णः कलापदं तत्त्वं मन्त्रो भुवनमेव च ।   
अध्वषदकमिति प्रोक्तं मुनिभिस्तन्त्र वेदिभिः ।   
वर्णाध्वा वर्णशङ्खश्च फलाध्वा षडभिरीरिता ।   
पादाध्वा पदसमूहः स्यान्त्तत्त्वाध्वा पञ्चविंशति ।   
षट्त्रिंशदेवं तत्त्वानि इति तत्त्वविदो विदुः ।   
मन्त्राध्वा मन्त्रराशिः स्यात्ते हि वैदिक तान्त्रिकाः ।   
भुवनाध्वेति कथिता भुवनानि चतुर्द्दश ।   
शोधयाम्यमुमध्वानममुकस्य हि पर्वतः ।   
वेदगर्भो नमश्चान्ते मनुरध्व विशोधने ।   
नवाहुतीर्गुरः कुर्य्यात् एकैकाध्व विशोधने ।   
हस्ते गृहीत्वा तं शिष्यमभिषेक गृहं नयेत् ।   
निवेश्य मातृकायन्त्रे सेचयेत् कलसा मृतैः ।   
  
पृ० ३८ब) कृष्णानुभव पूर्णात्मा आचार्य्यश्चानयेद् घटम् ।   
गोरोचना पल्लवानि कल्पवृक्षधियामृषन् ।   
शिशोः शिरसि संयोज्य विलोम मातृकां जपत् ।   
मूलमन्त्रं तथा जप्त्वा कुर्य्याद्देवाभिषेचनम् ।   
कृष्णात्मकं तु तत्तोयं शिव आदि पदावधि ।   
अभिषिञ्चे चेन मन्त्री कृष्णात्मा भवति ध्रुवम् ।   
ननौषधि कलाभिश्च जलं कृष्णात्मकं भवेत् ।   
तेन तत् सङ्कमात्रेण शिशुः कृष्णो न चान्यथा ।   
एवं यः कुरुते भक्त्या आत्मानं विष्णु संस्कृतम् ।   
इह भुक्ता यथा कामं देहान्ते तत्पदं व्रजेत् ।   
चन्दनालेपिताङ्गश्च द्विजाशीर्भिश्च संयुतः ।   
कृष्णात्मकं देशिकं तं प्रणम्य च पुनः पुनः ।   
निषीदेत् सन्निधौ तस्य नियतो विनयान्वितः ।   
न्यासजालं तस्य देहे गुरुः साम्यस्य यत्नतः ।   
दक्षकर्णे वदेन्मन्त्रं त्रिवारं पूर्णमानसः ।   
गणेशादि मनुं चोक्ता समयान् कथयेद् गुरुः ।   
मन्त्रार्थं मन्त्रबीजं च तच्छक्तिं तत् कलापि च ।   
आत्मानं दर्शयेत् साक्षात् स्वनाम्ना तन्मयं ततः ।   
मन्त्रकुण्डलि देवानामेकार्थत्वं प्रकाशयेत् ।   
सिद्धान्तं वैष्णवं यत्नाद् बाधयेत् कृपया गुरुः ।   
एकं चोपदिशेच्छिष्यं यथा तन्मयतां व्रजेत् ।   
यथा ग्राम शतं तोयं विष्ठादि मूत्रदूषितम् ।   
गङ्गायां मिलितं तत्तु गङ्गे व भवति ध्रुवम् ।   
यथा मा तृप्ताममे यत्र पातीतो भवेच्छिशुः ।   
शिष्योऽपि पूर्णा तां ज्ञात्वा गुरुं यत्नेन तोषयेत् ।   
गुरवे दक्षिणां दद्याद्वित्रार्द्धं भक्ति तत्परः ।   
तदर्द्धं वा ततो दद्याद् यथाशक्त्याथ भक्तितः ।   
वित्तशाठ्यं न कुर्वीत कृतेनार्थं समाहरेत् ।   
  
पृ० ३९अ) गो भू हिरण्य वस्त्रादीन् गुरवेऽथ निवेपयेत् ।   
गुरु पुत्रेऽपि तत् पत्न्यै ताछिष्योऽपि स्वशक्तितः ।   
वस्त्रालङ्करणं दद्याद्भोज्यं मिष्टं यथा रुचि ।   
ऋत्विग्भ्यो दक्षिणां दद्याद् वस्त्रालङ्कार भूषितम् ।   
सात्वतां तर्पयेद्भक्त्या यथा विभव विस्तरात् ।   
ततः प्रभृति मन्त्रज्ञो गुरुशासन संस्थितः ।   
यथा मन्त्रे तथा देवे यथा देवे तथा गुरौ ।   
पश्येदभेदतो मन्त्री एवं भक्ति क्रमो मुने ।   
अभक्तिं जनयंल्लोके देवता क्लेशदायकः ।   
त्रिदिनं निवसेद्भक्त्या सिद्धये गुरुसन्निधौ ।   
अन्यथा तद्भुतं तेजो गुरुमेति न संशयः ॥   
  
इति श्रीगौतमीये त्रयोदेशोऽध्यायः ॥ १३ ॥   
  
चैत्रेमास्यतवा कृत्वा शुभर्क्षे गुरुशासनात् ।   
द्वादश्यां शुक्लपक्षे च माधवे मासि तत्तिथौ ।   
आरभेदमलायां वै पुरश्चर्य्यां सुसिद्धये ।   
जपहोमौ तर्पणं च सेको ब्राह्मण भोजनम् ।   
पञ्चागोपासनं लोके पुरश्चरणमुच्यते ।   
आदौ पुरसक्रियां कर्त्तुं कुर्य्याद्भूमेः परिग्रहम् ।   
स्वेच्छाचार विहाराय ततः ऊर्द्धं न लङ्घयेत् ।   
जीवहीनो यथा देही सर्वकर्म्मसु न क्षमः ।   
पुरश्चरण हीनोऽपि तथा न स्यात् फलप्रदः ।   
पर्वताग्रे नदीतीरे गोष्ठे देवालये तथा ।   
पुण्यारण्ये महातीरे समुद्रस्य निजे गृहे ।   
तुलसीकानने रम्ये बिल्वमूले च शस्यते ।   
विष्णुक्षेत्रे च विधिवत् सिद्धये जपमारभेत् ।   
पुरश्चरण कृन्मन्त्री भक्ष्याभक्ष्यं विचारयेत् ।   
अन्यथा भोजनाद्दोषात् सिद्धि हानिः प्रजायते ।   
सत्कुलस्थानजातानि शुचीनां श्रीमतां सताम् ।   
गृहस्थानं वदान्यानां भीक्षाशिनोऽग्रजन्मनाम् ।   
  
पृ० ३९ब) भुञ्जानो वा हविष्यान्नं शाकं च विहितं तथा ।  
फलं क्रमुक केन्दूनां वर्ज्जयन् विहितं मुने ।   
पयोदधि फलं वापि नारिकेलं यथोदितम् ।   
हविष्यं वा तथा श्रियात् शक्तुं यव समुद्भवम् ।   
रम्भा फलं तिन्तिड़ईकं कमला नागरङ्गकम् ।   
फलान्येतानि भोज्यानि एषामन्यानि वर्ज्जयेत् ।   
ऐक्षवं वर्ज्जयेन्मन्त्री शर्करै क्षव वर्ज्जितम् ।   
लवणं क्षारमम्लं च गृञ्जनं कांश्यमेव च ।   
ताम्बूलं च विभक्तं च दुःसभाय प्रयत्नतः ।   
श्रुतिस्मृति विरोधं च जपं रात्रौ च वर्ज्जयेत् ।   
भूशय्यां ब्रह्मचारि त्वं मौनं चप्यन सूयताम् ।   
नित्यं त्रिसवनं स्नानं क्षुद्रकर्म्म विवर्ज्जितम् ।   
नित्य पूजा नित्य दानं देवता स्तुति कीर्त्तनम् ।   
नैमित्तिकार्च्चनं चैव विश्वासो गुरुदेवयोः ।   
जपनिष्ठा द्वादशैते धर्म्मास्युर्म्मन्त्रसिद्धिदाः ।   
नित्यं सूर्य्यमुपस्थाय तस्य चाभिमुखो भवेत् ।  
देवता प्रतिमादौ च वह्नौ चाभ्यर्च्च्य तन्मुखः ।   
अनिर्वेदस्तथा व्यग्रः शास्त्रोक्ताचारपालकः ।   
स्नान पूजा जप ध्यान होम तर्पण तत परः ।   
निष्कामो देवतायां च सर्वकर्म्म निवेदकः ।   
एवमादींश्च नियमान् पुरश्चरणमुच्यते ।   
शक्तौ त्रिसवनं स्नानम् अन्यथा द्विः सकृत्तथा ।   
अस्नातस्य फलं नास्ति नचातुर्पयतः पितृन् ।   
अमेध्य सम्भवं देहं जलादिन्द्रिय शुद्धता ।   
तस्मान्मुख्यं जलस्नानं सर्वेषां मुनिभिर्म्मतम् ।   
न वीक्ष्येत् पतितं व्रान्यं पिशुनं वेद निन्दकम् ।   
तथा नाश्रमिणे विप्रं विष्णुत्वस्य विनिन्दिकम् ।   
ऋतुकालं विना मन्त्री स्वस्त्रियं नापि संस्पृशेत् ।   
मैथुनं तत् कथालापं तद्गोष्ठीं परिवर्ज्जयेत् ।   
  
पृ० ४०अ) पर्वते सिन्धुतीरे वा पुण्यारण्ये नदी तटे ।   
यदि कुर्य्यात् पुरश्चर्य्यां तत्र कूर्म्मं न चिन्तयेत् ।   
ग्रामे वा यदि वा वास्तौ गृहे वा तं च चिन्तयेत् ।   
दीपस्थानं तथा चोक्तं मुखं पृष्टं च मन्त्रिणः ।   
दीपस्थाने भवेत् सिद्धि नान्यथा कोटि जापनैः ।   
पूर्वोत्तर विभागेन चतुःसूत्रं निपातयेत् ।   
नवकोष्ठं भवेदेतत् कूर्म्मदेहमनुत्तमम् ।   
पूर्वादिदिशि मन्त्रज्ञः प्रदक्षिण क्रमेण तु ।   
कादिवर्गान् लिखेद्विद्वान् पञ्च पञ्च विभागशः ।   
यादिवर्गं शादिवर्गं लक्षमीशे च संलिखेत् ।   
कूर्म्मस्याङ्गं च कूर्म्मं च कुर्य्याच्छोभां यथा भवेत् ।   
स्वराणां युग्म युग्मं च मध्ये चाष्टसु दिक्षु च ।   
एवमष्टङ्गवान् कूर्म्मः सर्वेषां सिद्धि दीपकः ।   
दीपनाथं लिखेन्मध्ये पूजयेत्तं विभावयन् ।   
यस्मिन् दिशि पतेदग्रामाद्यक्षरं दृश्यते तथा ।   
कूर्म्म वक्त्रं च जानीयात्तत्र सिद्धिरनुत्तमा ।   
वक्त्रपार्श्वे च कोष्ठे द्वे करौ कूर्म्मस्य विद्धि हि ।   
मध्ये कुक्षी उभे ज्ञेयौ पादौ द्वौ शेष पुच्छकम् ।   
एवं कूर्म्मं विजानीयाद्दीपचक्र विवेचकः ।   
मुखे सिद्धिर्भवेन्न्यूनं मध्ये शुद्धिश्च जायते ।    
उदासीनः करस्थश्च कुक्षिस्थो दुःखमाप्नुयात् ।   
पादस्थः पीड्यते मन्त्री बन्धनोच्चाटनादिभिः ।   
पुच्छे मृत्युर्भवेन्न्यूनमेवं कूर्म्मस्य संस्थितिः ।   
मन्त्राक्षरेण मन्त्रं चेत् कूर्म्मनाम्नो भवेद् यदि ।   
साधकस्य च नाम्नाथ किं न सिद्ध्यति मन्त्रिणः ।   
पञ्चाशद्वर्णरूपेण क्षेत्रेशा विश्वविग्रहाः ।   
तस्माच्च सगुणं क्षेत्रं सिद्धये स्यान्न चान्यथा ।   
द्विगुणं चेन्मुखस्योऽपि कोष्ठेन सिद्धिमाप्नुयात् ।   
तस्माच्चक्रं विचार्य्यैवं मित्रं चेत् सर्वसिद्धिदम् ।   
यस्मिन् देशे दीप पतिः सगुणं नाम मन्त्रयोः ।   
  
पृ० ४०ब) तत्र यत्नेन गन्तव्यं सपीठो दुर्लभो मतः ।   
रुद्राक्षैरपि भद्राक्षैः प्रतु जीव कुचन्दनैः ।  
स्फटिकैश्च प्रवालैश्च कुशग्रन्थि भवैस्तथा ॥   
तथा मलक सम्भूतैस्तूलसीकाष्ठनिर्म्मितैः ।   
एभिश्च मालिकां कुर्य्यान्मतिमान् वैष्णवे मनौ ।   
रुद्राक्ष सम्भवाया तु अनन्त फलदा मता ।   
पुण्डरीका भवा माला गोपाल मनु सिद्धिदा ।   
जीवपुत्रभनाया तु पुत्रं वितनुते चिरात् ।   
कुचन्दन भवा माला राज्यभोगापवर्गदा ।   
प्रवालनिर्म्मिता या तु सर्वसत्त्ववशङ्करी ।   
कुशग्रन्थि भवामाला धर्म्मवृद्धिकरी मता ।   
तुलसी सम्भवा या तु मोक्षं वितनुतेऽचिरात् ।   
अष्टोत्तरशतैर्म्माला निर्म्मिता या तु मालिका ।   
राज्यं वितनुते नृणां देहान्ते मोक्षदायिनी ।   
मोक्षार्थी पञ्चविंशत्या पुत्रार्थी त्रिंशता जपेत् ।   
चत्वारिंशन्मणि भवा अभिचाराय केवलम् ।   
पञ्चाशन्मणिभिर्म्माला सर्वकर्म्मप्रसाधिका ।   
अकारादिक्षकारान्ता चाक्षमाला प्रकीर्त्तिता ।   
क्षान्तं मेरुमुखं तत्र कल्पयेन्मुनिसत्तम ।   
अनया सर्वमन्त्राणं जपः सर्वसमृद्धिदः ।   
नित्यं जपं करे कुर्य्यान्नतु काम्यमबोधनात् ।   
आरभ्यानामिका मूलात् परिवर्तेन वै क्रमात् ।   
तर्ज्जनीमध्यपर्य्यन्तं जपेदष्टसु पर्वसु ।   
गोपालतन्त्रमन्त्राणां करमालेयमीरिता ।   
कार्पासमम्भवं सूत्रं पुण्यस्त्रीभिर्विनिर्म्मितम् ।   
अथवा पट्टसूत्रेण स्वर्णसूत्रेण वा तथा ।   
अणिमादिक मोक्षान्ताः सिद्धये स्वर्णसूत्रके ।   
पट्टसूत्रं वंशकरं धन पुत्र विवर्द्धनम् ।   
कार्पास सम्भवं सूत्रं धर्म्मकामार्थ मोक्षदाम् ।   
  
पृ० ४१अ) त्रिगुणं त्रिगुणीकृत्य ग्रथयेच्छिल्पशास्त्रतः ।   
मुखे मुखं तु संयोज्य पुच्छे पुच्छं नियोजयेत् ।   
गोपुच्छ सदृशी माला यद्वा सर्पाकृतिः शुभाः ।   
एवं निर्म्माय मालां वै शोधयेन्मुनिसत्तम ।   
अश्वत्थ पत्र नवकैः पद्माकारं तु कल्पयेत् ।   
तन्मध्ये स्थापयेन् मालां मातृकां मूलमुच्चरन् ।   
नित्यं नैमित्तिकं कृत्वा सामान्यार्घ्यं विधाय च ।   
क्षालयेदीशसूक्तेन लिम्पेत्तत् पुरुषेण तु ।   
गन्धैरनल्पैर्म्मतिमान् अघोरेण तु धूपयेत् ।   
अघोरेणैव सूक्तेन शतान्युनं तु मन्त्रयेत् ।   
वामदेवेन सूक्तेन शमी कुर्य्याद्विचक्षणः ।   
एकैक मालामादाय ब्रह्मग्रन्थिं प्रकल्पयेत् ।   
एकैक मातृकावर्णान् ग्रथनादौ तु सञ्जपेत् ।   
तत् सजातीयमेकाक्षमेव च त्रिःप्रकल्पयेत् ।   
एवं सङ्ग्रथितां मालां पुनः पद्मोपरि न्यसेत् ।   
तत्रावाह्य यजेद्देवं यथा विभवविस्तरैः ।   
मन्त्रयेन्मूलमन्त्रेण क्रमेणोत क्रमयोगतः ।   
तथैव मातृकावर्णैर्म्मन्त्रयेन्मन्त्रतन्त्रवित् ।   
क्षालयेत् पञ्चगव्येन पुनरीशेन सूक्ततः ।   
पुनर्विलिप्य गव्येन जपेन्मन्त्रं यदृच्छया ।   
नान्य मन्त्रं जपेन्मन्त्री कभ्ययेत्र विधुनयेत् ।   
कम्पनात् सिद्धि हानिः स्यात् धूननं बहुदुःख कृत् ।   
शब्दे जाते भवेद्रोगः करभ्रष्टो विनाशकृत् ।   
छिन्ने सूत्रे भवेन्मृत्युस्तस्माद् पत्र परो भवेत् ।   
जपान्ते कर्णदेशे वा उच्चस्थाने च विन्यसेत् ।   
त्वं माले सर्वदेवानां सर्वसिद्धिप्रदा मता ।   
तेन सत्येन मे सिद्धिं देहि मातर्नमोऽस्तुते ।   
इत्युक्ता परिपूज्याथ गोपयेद् यत्र तोयती ।   
मालां मन्त्रं च पशुभ्यो न प्रकल्पयेत् ।   
  
पृ० ४१ब) प्रकाशने कार्य्यहानिरित्युक्तं तन्त्रविदिभिः ।   
अङ्गुष्ठतर्जनीभ्यां च जपा छत गुणं भवेत् ।   
तर्जन्यङ्गुष्ठयोगेन शत्रुच्चाटनकारकः ।   
अङ्गुष्ठमध्य प्रायोगान्मन्त्रसिद्धिः सुनिश्चिता ।   
अङ्गुष्ठानामिकायोगादुच्चाटोत् सादने मते ।   
ज्येष्टाकनिष्टायोगैन शत्रुणां नाशनं मन्तम् ।   
इति ते कथितं विद्वन् मालायाः परिनिर्णयः ।   
शक्त्यात्रिसवनं स्नानमन्यथा द्विः सकृत्तथा ।   
त्रिसन्ध्यं प्रजपेन्मन्त्रं पूजनं तत् समं भवेत् ।   
एकदा वा भवेत् पूजा न जपेत् पूजनं विना ।   
प्रातःकालेऽथवा पूजा जपान्ते वा यजेद्धरिम् ।   
प्रातःकालं समारभ्य जपेन् मध्यन्दिनावधि ।   
पशुभावेन्मध्यन्दिनावधि पशुभावे स्थिता मन्त्राः ।   
केवला वर्णरूपिणः सौषुम्नध्वन्युच्चिरिताः ।   
प्रभुत्वं प्राप्नुवन्तिते ।   
मन्त्राक्षराणि चिच्छक्तौ प्रोक्तानि परिभावयेत् ।   
तामेव परमव्योम्नि परमामृतवृंहिताः ।   
दर्शयेत्यात्मसम्भारं पूजा होमादिभिर्विना ।   
मनः संहृत्य विषयान्मन्त्रार्थ गत मानसः ।   
न द्रुतं न विलम्वं च जपेन्मौक्तिक पङ्क्तिवत् ।   
जपः स्यादक्षरावृत्तिर्मानसोपांशुवात्वेकैः ।   
धियायदक्षर श्रेणीं वर्ण स्वर पदात्मिकाम् ।   
उच्चरेदर्थमुद्दिश्य मानसः स जपः स्मृतः ।   
जिह्वौष्ठौ चालयेत् किञ्चिद्देवता गत मानसः ।   
किञ्चिच्छवणयोग्यः स्यादुपांशुः सजपः स्मृतः ।   
मन्त्रमुच्चारयेद्वाचा वाचिकः सजपः स्मृतः ।   
मानसादि त्रिभिर्भेदैः कथितं जपलक्षणम् ।   
मानसः सिद्धिकामानामुपांशुः पुष्टिमिच्छताम् ।   
वाचिकामारणे शस्तः कथितं जप लक्षणम् ।   
  
पृ० ४२अ) एवं जपं पुरा कृत्वा तेजोरूपं समर्पयेत् ।   
देवस्य दक्षिणे हस्ते कुशपुष्पार्घ्य वारिभिः ।   
सजपं तद्विभाव्यैवं प्राणायाम त्रयं चरेत् ।   
जपस्यादावथ चान्ते त्रितयं त्रितयं चरेत् ।   
न न्यूनं नाधिकं वापि जपं कुर्य्याद्दिने दिने ।   
यदि कुर्य्यात् प्रमादात्ततदानेष्टमवाप्नुयात् ।   
न्यूने न्यूनाङ्ग दोषः स्यादधिके चाधिकाङ्गकम् ।   
यथाविधि कृतानीह फलन्ति तान्य यत्रतः ।   
जपान्ते प्रत्यहं मन्त्री होमयेत्तद्दशांशतः ।   
तर्पणं सेकमित्येवं तत्तद्दशांशतो मुने ।   
प्रत्यहं भोजयेद्विप्रान् न्यूनाधिक प्रशान्तये ।   
विप्रभोजनमात्रेण व्यङ्गं साङ्गं भवेद्ध्रुवम् ।   
गोषुशुश्रूषणं कुर्य्याद्देवताभ्यो यशः प्रदः ।   
गोष्वपि प्रियमाणासु गोपालोऽयं प्रसीदति ।   
कर्म्मान्ते संस्मरेत् कृष्णम् अन्तःकरण शुद्धये ।  
नाम सङ्कीर्त्तनं विष्णोः सर्वविघ्न निकृन्तनम् ।   
अथवा लक्षपूर्णौ च होमादि कृत्यमाचरेत् ।   
सम्पूर्णायां प्रतिज्ञायां तर्पणादि तथाचरेत् ।   
विष्णोर्निवेदितान्नं यद्रात्रौ भुञ्जेद कुत्सयन् ।   
तदन्ना देवता यस्य तदन्नः पुरुषो भवेत् ।   
शयीत कुशशय्यायां कम्बले वा कुशास्मरे ।   
एवं प्रतिदिनं कुर्य्याद् यावत् साङ्गं व्रतं भवेत् ।   
होमं च पूर्ववत् कुर्य्यात् पायसैरथवाम्बुजैः ।   
होमाभावे जापं कुर्य्याद्धीमसङ्ख्या चतुर्गुणम् ।   
षड्गुणं चाष्टगुणितं यथासङ्ख्यं द्विजातयः ।   
शुद्रस्य विप्र भृतस्य तत् पत्नी सदृशो जपः ।  
होम शून्यस्य विप्रस्य यो जपः स तु तत् स्त्रियः ।   
दशाक्षरं मनुवरं सिद्धये दशलक्षकम् ।   
जप्त्वा तदन्ते होमोऽपि विधिना कर्म्म चाचरेत् ।   
  
पृ० ४२ब) दशाङ्क्षरं जपेन् मन्त्री सहस्र दशकं जपेत् ।   
प्रत्यहं मुख्य कल्पोऽयम् अन्यं न्यूनमुदाहृतम् ।   
अष्टादशार्णं मनुवरं पञ्चलक्षं जपेत्ततः ।   
कृत्यमेवं समुद्दिष्टमन्यत्तत् कल्पसङ्ग्रहात् ।   
तर्पणं च ततः कुर्य्यात्तीर्थोदैश्चन्द्रमिश्रितैः ।  
जले देवं समावाह्य पाद्याद्यैरुदकात्मकैः ।   
सम्पूज्य विधिन्तद्भक्त्या परिवार समन्वितम् ।   
एकैकमञ्जलिं तोयं परिवारान् प्रतर्पयेत् ।   
ततो होम दशांशेन तर्पयेत् पुरुषोत्तमम् ।   
आदौ मन्त्रं समुच्चार्य्य श्रीपूर्वं कृष्णमित्यपि ।   
तर्पयामाहमित्युक्ता नमोऽन्तस्मर्पणो मनुः ।   
तर्पणस्य दशांशेन अभिषेकं तथा चरेत् ।   
न्यासान शेखान् कृत्वा तदभेदेन प्रपूजयेत् ।   
कृष्णात्मानं स्वमात्मानं ध्यात्वा राश्मि समन्वितम् ।   
कुसुमन्तोयमेकं च सुगन्धि परिमिश्रितम् ।   
जलाञ्जलिं समादाय मूलमुच्चार्य्य साधकः ।   
श्रीकृष्णमभिषिञ्चामि नम इत्यभिषेचने ।   
अभिषेक दशांशेन ब्राह्मणान् परितर्पयेत् ।   
क्षीर खण्डाद्धभौज्यैश्च बहुमान पुरःसरम् ।   
विप्रभोजनमात्रेण व्यङ्गं साङ्गं भवेद्ध्रुवम् ।   
सर्वथा भोजयेद्विप्रान् ते च कृष्णतनुर्यतः ।   
यत्र भुक्तें द्विजस्तुष्ट्या तत्र भुङ्क्ते हरिः स्वयम् ।   
यत्र भुङ्क्ते श्रियः कान्तस्तन्त्र भुङ्क्ते जगत्त्रयम् ।   
गुरवे दक्षिणां दद्याद्भोजनाच्छादनादिभिः ।   
गुरु सन्तोषमात्रेण मन्त्रसिद्धिर्भवेद्ध्रुवम् ।   
गुरु मूलमिदं सर्वमित्याहुस्तन्त्रवेदिनः ।   
मिष्टान्नं बहु सत्कार्य्यं भुञ्जीत बहुभिः सह ।   
एवं सिद्धमनुर्म्मन्त्री साधयेत् सकलेप्सितम् ।   
एवं नित्यक्रमं कृत्वा नैमित्तिकमथाचरेत् ।   
  
पृ० ४३अ) कृते नैमित्तिके विप्र नित्यस्य पूर्णता भवेत् ।   
अन्यथा नैव सिद्धिः स्यादनुष्ठान शतैरपि ।   
मथुरायां महाक्षेत्रे वसन् कृष्णं समर्च्चयन् ।   
लक्षमात्रं जपेन्मन्त्रं मण्डलादीप्सितं भवेत् ।   
मन्दरस्य महारण्ये सरलद्रुम कानने ।   
पुष्पैर्वन्य समुद्भूतैर्दुग्धाशी विजितेन्द्रियः ।   
लक्षमात्रं जपन् भक्त्या कृष्णं पश्यति चक्षुष्ण ।   
वृन्दावन गतो मन्त्री द्वात्रिंश स्थानमाश्रितः ।   
लक्षं कृत्वा जपेद्भक्त्या अणिमादि गुणाल्लभेत् ।   
समुद्रगासरिन्मध्ये कुट्टिमे निवसन् यती ।   
दुग्धाहारो जपेल्लक्षं पापं कोटि भवोद्भवम् ।   
नाशयेन्नात्र सन्देहो वाक्सिद्धिं चापि विन्दति ।   
पर्वताग्रे यजेत् कृष्णं शाकमूल फलाशनः ।   
लक्षं तत्रापि सञ्जप्य खेचरी मेलनं भवेत् ।   
समुद्रगा नदीतीरे तुलसीकानने वसन् ।   
लक्षमात्र जपात्तत्र कोटिजन्माद्य नाशनम् ।   
पुण्डरीक वकैः कृष्णं मासमेकं समर्च्चयन् ।   
धर्म्मार्थकाममोक्षाणि करस्थानि लभेद् ध्रुवम् ।   
तुलास्थे भास्करे पद्मैर्होमयेद्दशसहस्रकम् ।   
लक्ष्मी स्थिरा भवेत्तस्य पुत्त्रपौत्त्रानुयायिनी ।   
श्रीपुष्पैर्ज्जुहुयान्नित्यं वैशाखे मासि दुग्धयः ।   
सर्वपापक्षयकरः सर्वसिद्धि प्रवर्द्धकः ।   
देवाः सर्वे नमस्यन्ति भक्त्या तं पुरुषर्षभम् ।   
श्रीजलैस्तर्पयेत् कृष्णं मत्स्यण्डी चन्द्रसंयुतैः ।   
अष्टोत्तरशतं कृत्वा पूजान्ते भक्ति तत्परः ।   
मण्डलाल्लभते सिद्धिं द्व्यक्षरं स्वकवर्त्मना ।   
यद् यत् कामयते मन्त्री अनायासाल्लभेच्च तत् ।   
दुग्ध बुध्या जलैर्नित्यमष्टोत्तरशतं शतम् ।   
तर्पयन्नखिलान् कामान् लभेम्मोक्षं च विन्दति ।   
  
पृ० ४३ब) कुशपुष्पैः समभ्यर्च्च्य मासमात्रं निरामयः ।   
यशसे धर्म्मवृध्यै च ब्रह्मचारी व्रते स्थितः ।   
हयारि कुसुमैः शुक्लैर्मण्डलाद्वाञ्छितं भवेत् ।   
तथा रक्ताश्वमारेण अचलां भूतिमाप्नुयात् ।   
तथा द्वाभ्यां समभ्यर्च्च्य भुक्तिं मुक्तिं च विन्दति ।   
गोषु भक्तिः सदा कार्य्या गोषु कण्डूपन तथा ।   
गोषु नित्यं प्रसन्नासु गोपालः सम्प्रसीदति ।   
ब्राह्मणानां क्षत्रियाणां वैश्यानां शेष जन्मनाम् ।   
स्त्रीणां चैव महावाहो नैमित्तिकमिदं स्मृतम् ।   
एतेषां चैकमात्रं तु कृत्वा काम्यानि कारयेत् ॥   
  
इति श्रीगौतमीये चतुर्द्दशोऽध्यायः ॥ १४ ॥  
  
त्रिकालाभ्यर्च्चनं वक्ष्ये गोविन्दस्य यथाविधि ।   
मन्त्रयोरुभयोः कार्य्यमन्येषां च तदात्मनः ।   
कलाय कुसुम श्यामं नीलेन्दीवरलोचनम् ।   
वार्षिकं च शिशुं मुग्धमासीनं पद्मविष्टये ।   
भङ्ग विद्रुम बिम्बाभ कर पादाधरोद्भवम् ।   
गुडालक च याच्छन्द मुखेन्दु ग्रहसंवृतम् ।   
कुन्देन्दुकाश सङ्काश हारभासितदिम्मुखम् ।   
राजकुन्दद्वयाभास निन्दितानेक मौक्तिकम् ।   
महाश्मराश्रिसङ्कीर्ण सुवर्णानेक भूषणम् ।   
स्वपुष्टं धूषराङ्गं च धेनु धुली च योत्थया ।   
गोप गोपी गवां वृन्दैर्वीक्ष्यमाणं सुविस्मितैः ।   
ब्रह्मणा शङ्करेणापि प्रेमोत् कण्ठात् सुवीक्षितम् ।   
पुरन्दरमुखैर्देवैर्मुनिभिः संस्तुतं परम् ।   
एवं ध्यात्वा यजेत् कृष्णां यजेद्भक्ति भरानतः ।   
अज्ञैरिन्द्रियवजाद्यैरावृत्ति त्रितयान्वितम् ।   
क्षीर खण्डाज्य दुग्धं च कदली नवनीतकम् ।   
चोवां रम्भा फलं चाऽपि अन्यद्वाल प्रियं च यत् ।   
जपं चाष्टसहस्रं च कृत्वा कृष्णं प्रसादयेत् ।   
स्तोत्रैर्नानाविधैर्भक्ता नमस्कार प्रदक्षिणैः ।   
  
पृ० ४४अ) दुग्ध बुध्या जलैरष्टशतं सन्तर्प्य मन्त्रवित् ।   
आत्मानं तत् कलाम्भोजे ह्यलभ्यः सन् समर्पयेत् ।   
ब्रह्मार्पणाख्य मनुना ततो न्यस्य हृदं नयेत् ।   
पूर्वेक्ति न क्रमेणाथ शेषमन्यथ समापयेत् ।   
हुतशेषं निशाशी च एकाकी च निशां नयेत् ।   
य एवं मासमात्रं तु भक्त्या कृष्णं समर्पयेत् ।   
पूज्यो लोकैः कविर्वाग्मी लक्ष्मीं प्राप्यानुयायिनीम् ।   
पुत्त्रैर्मित्रैश्च सम्बन्धः प्रयात्यन्ते परं पदम् ।   
मध्याह्ने वासुदेवं तं राजमण्डलमध्यगम् ।   
द्वारावत्यां सहस्राकी दीपिते भवनान्तरे ।   
कल्पवृक्ष समाकीर्णे पुण्य पक्षि निनादिते ।   
पद्मोत्पलादि कह्लरैः सङ्कीर्णाभिरलङ्कृते ।   
तस्मिन् सुपुलिने रम्ये छायायां कस्य च ।   
रत्नस्तम्भै रत्नदीपैर्म्मुक्तादाम विभूषिते ।   
नानाविचित्रान्तविर्तन शत सङ्कुले ।   
तत् पार्श्वरचनं ध्यायेत् पुन्नागकेशरैः सह ।   
तथा नानाविधैर्वृक्षैः पाटलैश्चम्यकादिभिः ।   
वकुस्तैः सरलैर्वम्यैः कुरुवकैर्वेष्टितैरपि ।   
सर्वर्त्तु कुसुमोपेतैः पुष्पावनतशाखिभिः ।   
रत्नसिंहासनासीनं पुण्डरीक दले क्षणम् ।   
पृथूरस्कं सुपुष्पाङ्गं राजन्य गण मोहनम् ।   
पुण्डरीक निभां नाभिं पुण्डरीकाक्षमव्ययम् ।   
सुभ्रूललाटवदनं पुष्पहासं सुलोचनम् ।   
सुकपोलं सुताम्रोष्टं श्यामलं मङ्गलाश्रयाम् ।   
नीलकुञ्चित केशान्तं विचित्राम्बर भूषणम् ।   
कम्बुग्रीवं सुविस्तीर्णं कौस्तुभोद्भासि वक्षसम् ।   
महाबली महोरस्कं महाभुज चतुष्टयम् ।   
बली बन्धुरमध्येन राजदधर शोभितम् ।   
प्रदक्षिण गत श्रीमद्भुवनाभि विभूषितम् ।   
समोरु जानुजङ्घाभिः स्वस्तिकाङ्घियुगात्मकम् ।   
  
पृ० ४४ब) तुङ्गरत्र नखञ्चित्रं तुङ्गपादाङ्गुरीयकम् ।   
अनेकविधरत्रादि पीताम्बर युगावृतम् ।   
स्फुरितो रस्कबन्धेन शोभितं वनमालया ।   
रत्नहारैश्च सौवर्णैर्ग्रैवेयक विभूषितम् ।   
केयूरमणि सम्बध राजद्भुजचतुष्टयम् ।   
विचित्रकटकैर्युक्त नूपुरैः पादशोभितम् ।   
नानारत्नमयैर्हैमैरङ्गुरीयैर्विराजितम् ।   
अनन्तरत्नसञ्छन्न स्फुरन्मकरकुण्डलम् ।   
सौवर्णे नाभिरुचिर नानाचित्रविचित्रितैः ।   
लोलद्भ्रमरसञ्छन्नैः प्रसूनैर्मुकुटोज्जलम् ।   
शङ्ख चक्र गदा पद्म धरं शान्त मुखे क्षणम् ।   
दिव्यलक्षण सम्पन्नं दिव्यभूषणभूषितम् ।   
दिव्य मालाम्बरधरं दिव्य गन्धानुलेपनम् ।   
ललाटे हृदये कुक्षौ कण्ठ बाह्वोश्च पार्श्वयोः ।   
विराजितोर्धपुण्डेण चन्दनेन विभूषितम् ।   
महीभारभूतारातिं तर्ज्जयन्तं मुहुर्मुहुः ।   
उद्धवादिममन्त्रिवरैर्म्मन्त्रयन्तं मुहुर्मुहुः ।   
तेषां निपातनायैव धर्म्मार्थनीति युक्तिभिः ।   
एवं मध्याह्ण सम्प्राप्ते काले ध्यायन् जगद्गुरुम् ।   
आवाह्य विधिवद्भक्त्या पूजयन्नुपचारकैः ।   
अङ्गं पूर्ववदुद्दिष्टं पूर आदि प्रपूजयेत् ।   
रुक्मिणीं सत्यभामां च कालिन्दीं च सुलक्षणाम् ।   
नाग्नजीतिं जाम्बवतीं मित्र विन्दां सुशीलिकाम् ।   
इत्यष्टशक्तीर्द्देवस्य पूज्याः कृष्णस्य वल्लभाः ।   
आग्नौ सुदर्शनं चक्रं नैरृते च जलोद्भवम् ।   
वायव्ये च गदां दिव्याम् ईशाने पद्ममुज्जलम् ।   
ततो दलानां वाह्ये च वसुदेवं च दैवकीम् ।   
नन्दगोपं यशोदां च पूर आदित् प्रपूजयेत् ।   
पाद्यैरर्घ्यैस्तथा पुष्पैः पूर्वादिदलतोऽर्च्चयेत् ।   
  
पृ० ४५अ) बलभद्रं सुभद्रां च रोहिणीं च तथोत्तरे ।   
सुदानं च तथा दानं वसुदामं च किङ्किणीम् ।   
देवस्य वामपार्श्वे तु पूजयेद् गुरुपादुकाः ।   
परमं च गुरुं तत्र परापर गुरुं तथा ।   
पादुकान्तं समभ्यर्च्च पूर्वसिद्धं तथा यजेत् ।   
पूर्वे गणपतिं यष्ट्वा तद्बहिः परिपूजयेत् ।   
इन्द्रादि लोकपालांश्च स्वस्वदिक्षु स्वमन्त्रतः ।   
कुमुदं कुमुदाख्यं च पुण्डरीकं च वामनम् ।   
शङ्कु कर्णं सर्वनेत्रं सुमुखं सुप्रतिष्टितम् ।   
दक्षिणावर्त्तमेतांस्तु पूर्वादिदलतोर्च्चऽयेत् ।   
उत्तरेशानयोर्न्मध्ये विष्वक्सेनं समर्च्चयेत् ।   
सम्पूज्यैवं हरिं भक्त्या नैवेद्यं च निवेदयेत् ।   
पायसं शर्करा पूपं खण्डाद्यं कदलीफलम् ।   
सितोपदंशमन्त्र च स्वर्णपात्रे निवेदयेत् ।   
अथवा रौप्यपात्रे च ताम्रपात्रेऽथवा पुनः ।   
अभावात् पद्मपत्रे वा अन्यथा नरकं व्रजेत् ।   
सुवर्ण चसकेवाथ रौप्ये वा विधिना ततः ।   
सशर्करं पक्वदुग्धम् अत्र व्यञ्जन पायसम् ।   
नानाविधोपहाराणि गोविन्दाय निवेदयेत् ।   
राजोपचारं दत्वा तु स्तुत्वा नत्वा विसर्ज्जयेत् ।   
य एवं चिन्तयेद्देवं गोपालं विगत स्पृहः ।   
राजानः किङ्कराः सर्वे समान्याः सपरिच्छदाः ।   
राजपुत्राश्च पत्न्यश्च सर्वे तस्यानुवर्तितः ।   
इह भुक्त्वा वरान् भोगानन्ते विष्णोः पदं व्रजेत् ।   
अष्टोत्तरशतं होमं कुर्य्यात्तत् सङ्ख्ययादृतः ।   
होमतर्पणयोर्म्मन्त्री साधयेदखिलानपि ।  
प्रातर्होमं प्रकुर्व्वीतं तथा मध्यन्दिनेऽथवा ।  
रात्रि होमं च मध्याह्णे कुर्य्यादेवं विधिः स्मृतः ॥   
  
पृ० ४५ब) तृतीयकालपूजायामस्तिकाल विकल्पना ।   
सायाह्णे निशि वेत्यत्र वदत्त्येके विपश्चितः ।   
अष्टादशार्णं सायाह्णे शत्रौ चेद्दशवर्णकम् ।   
उभयोमुभये नैव वदन्ते ब्रह्मवादिनः ।   
सायाह्णे द्वारवत्यां तु चित्रकोद्यान मध्यगः ।   
सौगन्धिकोत्पलमती दीर्घिका शत वेष्टिते ।   
नन्दनोद्यान् मध्ये तु कदम्बवनमध्यगम् ।   
ज्वलद्रत्नमयैः स्तम्भैः सुरत्नवीथिकम्विते ।   
नानारत्नमयोल्लासि प्राचीर द्वार शोभिते ।   
महारत्नमयं गेहं मुनिभिः परिवेष्टितम् ।   
नारदाद्यैर्म्मुनिवरैः शौनकैः पिप्पलादिभिः ।   
सनकादि ब्रह्मपुत्रैः परीतं तत्त्वनिर्णये ।   
नारदं पर्वतं जिष्णुं निशबोद्धवदारुकम् ।   
विश्वक्सेनं च शैलेयं कृपादृष्टि विलक्षितम् ।  
तेभ्यो मुनिभ्यः स्वधाम दिशन्तं परमक्षरम् ।   
चन्द्रकोटि प्रतीकाशं विश्वावकाशदीपितम् ।   
नानारत्नगणाकीर्णं महामुकुट भूषितम् ।   
अनेक रत्नराश्यर्कलसन्मकरकुण्डलम् ।   
भावहारावली राजल्लसत् कौस्तुभ वक्षसम् ।   
नानारत्नगणाकीर्ण केयूर वलयाष्टकम् ।   
विद्रवत् कनकाभास पीताम्बर युगावृतम् ।   
बन्धुरोदार जठरं गभीर नाभि पङ्कजम् ।   
उत्तुङ्ग चरणाम्भोज लसत् स्वर्णाङ्गुरीयकम् ।   
प्रदीप्त रत्नकटक तुला कोटि द्वयान्वितम् ।   
शशरक्ताधर पुटमारक्त पदपङ्कजम् ।   
शङ्ख चक्र गदा पद्म धारिणं वन मालिनम् ।   
शुद्ध ज्ञान स्वभाव त्वात् सुशुक्लं तं परात्परम् ।   
अज्ञाननाशकाद्यद्वन्नववारिजसन्निभम् ।   
सूर्य्यकोटि प्रतीकाशमविद्या ध्वान्त नाशनात् ।   
इत्येवं परमात्मानं ध्यायन्ति ब्रह्मवादिनः ।   
एवं ध्यात्वा मध्यमार्च्चा विधानेन प्रपूजयेत् ।   
  
पृ० ४६अ) सहस्रैकं जपेन्मन्त्रं होमाद्दशांश तर्पणम् ।   
रजता राजिते पात्रे खण्डे दुग्धं निवेदयेत् ।   
पूर्वोपचारान् दत्वाथ नमस्कृत्य विसर्ज्जयेत् ।   
गृहस्थानां वनस्थानां न्यासिकां हृदयाम्बुजे ।   
ध्यात्वा सम्पूज्य मुनिभिर्मानसैरुपचारकैः ।   
विविक्तो गृहमेधी च मुनिभिः सह पूजयेत् ।   
वासुदेवादिभिरपि निर्वाणं पदमाप्नुयात् ।   
सायाह्ने वासुदेवं च पूजयेद्विधिना नरः ।   
देवाः सर्वे नमस्यन्ति किं पुनर्नरमर्कटाः ।   
संसार सागरं घोरं निषमं नक्र संयुतम् ।   
सन्तीर्य्यविषयान् भुक्त्वा ज्ञानीते पदमाप्नुयात् ।   
दुर्वासनां परित्यज्य कोटिजन्मसमुद्भवम् ।   
एकेन जन्मना मुक्तिं याति कैवल्य निर्म्मितम् ।   
तद्विष्णोः परमं पदं सदा पश्यन्ति शूरयः ।   
रात्रौ चेन्मन्मथाक्रान्तं मानसं देवकी सुतम् ।   
रासगोष्ठी परिश्रान्तं गोपी मण्डलमध्यगम् ।   
वृन्दावन गतं ध्यायेत् छायायां कल्पशाखिनः ।   
सुस्थितं वेणु गायन्तं वनमाला परीवृतम् ।   
पीताम्बरधरं श्यामं गोपिका सङ्ख्यवेष्टितम् ।   
देवासुरैश्च गन्धर्वैरप्सरोभिश्च सेवितम् ।   
यक्षैर्विद्याधरगणैर्विहङ्गैर्भूवि यद्गतैः ।   
ब्रह्मर्षिभिर्देवर्षिभिः स्तूयमानं सुविस्मितैः ।   
नानाविवैरप्सरोभिर्वीक्ष्यमाणं सुविस्मितैः ।   
लेलिह्यमान गन्धर्वैर्देवस्त्री शतकोटिभिः ।   
इन्दीवर निभं रत्नं सुन्दरेन्दु वराननम् ।   
सम्फुल्ल पद्मवदनं पद्मपत्र निभेक्षणम् ।   
पद्मनाभि पाणिपादं पद्मनाभि निभाधरम् ।   
शरणं सर्वभूतानां गोपिकाजनवल्लभम् ।   
  
पृ० ४६ब) क्वचिद्भङ्गपरिमिलत पङ्कजोपरि संस्थितम् ।   
कल्पितानैकदेहेन नारीणां शतकोटिभिः ।   
वेष्टितं रममाणं च गायन्तं दिव्यमूर्छनैः ।   
द्वाभ्यां द्वाभ्यां वल्लभाभ्यां मध्ये मध्ये विराजितम् ।   
यथा मरकत स्तम्भं सुवर्णेनाभिवेष्टितम् ।   
क्वचिद्गोपाङ्गना वस्त्र हारिणं हेलयान्वितम् ।   
क्वचिद्वसन्तं हासन्तं स्त्रीवृन्दमुपहासकैः ।   
निर्म्मितं देव निकरैरर्च्चितं पुष्पवृष्टिभिः ।   
देवस्त्रीभिर्वीज्यमानं कामोत्कण्ठिक चेष्टितम् ।   
एवं ध्यात्वा मधु रिपुं यजेत्तंसं शितव्रतः ।   
मिथुनैश्च षोडशकैः केशरादिभिरावृतम् ।   
महीषिभिस्तथा वीतं गोयीभिरपि सर्वतः ।   
एवमभ्यर्च्च्य विधिना कांश्ये वा राजतो विते ।   
पात्रे दुग्धं निवेद्याथ मिथुनेभ्यस्तथार्वयेत् ।   
जप्त्वा स्तुत्वा नमस्कृत्य हृत्पद्मे तं विसर्ज्जयेत् ।   
एवमभ्यर्च्च्य जगतां पतिं शुद्धमनायतिः ।   
धर्म्मार्य काममोक्षाणां दायादो भवति ध्रुवम् ।   
विप्रो वेदाधिपो भूयात् साक्षाद्भूमिपुरन्दरः ।   
क्षत्त्रियो राजवर्य्यश्च वैश्यो धनसमृद्धिमान् ।   
शूद्रः सुखानि सर्वाणि भुक्त्वा चान्ते परं व्रजेत् ।   
एवं ते कथितं विप्र संसारभयनाशनम् ।   
अर्च्चनं त्रिविधा या तु मूलविद्या निकृन्तनम् ॥   
  
इति श्रीगौतमीये पञ्चदशोऽध्यायः ॥ १५ ॥  
  
गौतम उवाच  
ब्रूहि मे बालकृष्णत्वं तव सार्वज्ञ कारणम् ।   
ब्रह्मणा यत् पुरा प्रोक्तं सेवया तपसोऽर्च्चितः ।   
यत् प्रसादान् मुनिश्रेष्ठ त्रैलोक्य विदितं न ते ।   
यथाक्रमं कथय मे सर्वमेव समाहितः ।   
सुश्रुषामेव नवती गोपालस्यार्च्चनं प्रति ।   
  
नारद उवाच   
बाल्यन्ते कथयामाद्य देवस्य परमाद्भुतम् ।   
    
पृ० ४७अ) गोपनीयं न ते किञ्चित्वं हि वेद विदाम्बर ।   
तपसा कल्मष मनाः कृष्णो भक्तोऽसि निश्चयात् ।   
तारः प्रजापतिः शक्रो माया च बिन्दुरेव ।   
एतन्मन्त्रवरं विद्धि रहस्यं परमाद्भुतम् ।   
महाचमत्कारकरं रिपुक्षोभणकारकम् ।   
चतुर्वर्गफलं चास्य जपमात्रेण सिध्यति ।   
गोपालस्यापि ये मन्त्रा वक्ष्यन्तेऽत्रैव तन्त्रके ।   
सदीपित मनेनैव फलप्रदमवेक्ष्यताम् ।   
चूडामणिरयं प्रोक्तो देवस्य शिशुरूपिणः ।   
अहं मुनिः समाख्यातो गायत्त्रीछन्द उच्यते ।   
देवता कथितः कृष्णः सर्वकाम फलप्रदः ।   
समाहारोच्चारणोऽयं मध्यम स्वर ईरितः ।   
नेत्राब्धितर्क सूर्य्येन्द्रैः कालवर्ण विभेदितैः ।   
यन्त्रागानि मनोः कृत्वा ध्यानं कुर्य्यात् समाहितः ।   
मथुरायां पुरे ध्यायेत् कंसस्यान्तः पुराजिरे ।   
सूतिका गृह मध्यस्थं जातमात्रं जगत्पतिम् ।   
सिध चारण गन्धर्व देव दानव किन्नरैः ।   
यक्ष राक्षस वेतालैः खेचरैर्दिक्चरैरपि ।   
विद्याधरीभिर्देवीभिः किन्नरीभिः समन्ततः ।   
ब्रह्मणा तनयैः सार्द्धं वीक्ष्यमाणं मुदान्वितैः ।   
इन्द्रादिभिश्च दिक्पालैर्लसत् कुसुम वर्षणैः ।   
चतुर्भूजं शङ्ख चक्र गदा शांर्गधरं हरिम् ।   
दक्षस्योर्द्धे स्मरेच्चक्रं गदां च तदधः करे ।   
वामस्योर्द्धे शांर्ग धनुः शङ्खं च तदधः करे ।   
नवीन जलद प्रख्यं पीतकौषेय वाससम् ।   
विलसत् कुण्डला भोग भास्वरे निजमूर्द्धनि ।   
विहिता शेष सद्रत्नशोभि स्वर्णकिरीटकम् ।   
सुगन्धि पारिजातैश्च शोभिता शेष कुन्तलम् ।   
ललाटतटविन्यस्त कस्तूरी तिलकोज्ज्वलम् ।   
  
पृ० ४७ब) अष्टमी चन्द्र शकल भाल भाल तलोज्ज्वलम् ।   
उत्फुल्ल पुण्डरीक श्रीनयनद्वय भासितम् ।   
मनोभव धनुः कल्प चिल्ली चाप विराजितम् ।   
तिल प्रसून विजयि नासा वंश विभूषितम् ।   
परार्धचन्द्रसङ्काश मुख चन्द्र विराजितम् ।   
दाडिमी बीजकुन्दाभ दन्तपङ्क्ति मनोहरम् ।   
पक्व बिम्बफलोद्भासि दन्तवासोज्ज्वलं विभुम् ।   
जाम्बूनदानेकरत्न स्फुरन्मकरकुण्डलम् ।   
महामरकतस्तम्भभासमान भुजोत् करम् ।   
रत्न चामीकरा भोगैरङ्गदैर्वलयैर्युतम् ।   
कम्बुग्रीवं महोरस्कं मुक्ताहार विराजितम् ।   
श्रीवत्स लाञ्छनं भ्राजत कौस्तुभोज्जवल वक्षसम् ।   
रत्नवैदुर्य्य घटित किङ्किणी जाल मालिकम् ।   
पट्टसूत्रेण सन्नद्ध मध्यदेशोपशोभितम् ।   
रत्नमञ्जीरयुगल मञ्जु श्रीपादपल्लवम् ।   
देवक्या वसुदेवेन हरेण विधिना तथा ।   
विदिक्षु तिष्टता स्तोत्र मुखे रण पुटाञ्जलिम् ।   
मेरुशृङ्ग प्रतीकाशं गरुडोपरि संस्थितम् ।   
एवं ध्यात्वा परात्मानं गुरुमात्मानमेव च ।   
एकीभावेन सम्भाव्य ततः पूजनमारभेत् ।   
कर्पूर मानिता लोल सितचन्दन चर्च्चिते ।   
आलिखेद्देवकीपुत्र यन्त्रं शोभन रेखया ।   
शलाकया वैद्रुमया तथा वापि च हेमया ।   
किञ्जल्करूपकं वृत्तं ततो लेख्यं चतुर्द्दलम् ।   
ततो वृत्तं चाष्टदलं लिखेद्दशदलं ततः ।   
समरेखं चतुष्कोण चतुर्द्वार सुशोभितम् ।   
बीजशोभि चतुर्द्वारे चतुष्कोण विराजितम् ।   
मध्ये सम्पूज्य देवेशं पूजयेच्च चतुर्द्दले ।   
ऐशान्यामीश्वरं देवमाग्नेय्यां च पितामहम् ।   
नैरृत्यां वसुदेवं वायव्यामम्बिकामपि ।   
  
पृ० ४८अ) तथा चाष्टसु पत्रेषु पूजयेद्देववल्लभाः ।   
रक्ताम्बरधराः सौम्याः कराम्बुज धृताम्बुजाः ।   
सर्वालङ्करणोद्दीप्ता लसद् यौवन विभ्रमाः ।   
श्रीमद्देवमुखाम्भोज न्यस्त नेत्र मधुव्रताः ।   
ततो दशदले पूज्या लोकपालास्ततो बहिः ।   
गरुडं पश्चिमे द्वारे जयं पूर्वे प्रपूजयेत् ।   
विजयं दक्षिणे तद्वन्नारदं च तथोत्तरे ।   
पुटाञ्जलिकराः सर्वे सुस्तोत्र मुखरा अपि ।   
विलसद्वनमालाश्च पीतकौषेय वाससः ।   
ततः शङ्खं च चक्रं च गदां कौमदकीमपि ।   
शाङ्गं धेनु च सम्पूज्य तद्वाह्ये पूजयेदपि ।   
ऐरावतादीनभ्यर्च्च्य गणानष्टौ ततो बहिः ।   
कृते लक्षं जपेन्मन्त्रं त्रेतायां द्विगुणं तथा ।   
त्रिलक्षं द्वापरे जप्त्वा चतुर्ल्लक्षं कलौ जपेत् ।   
प्रयोगानथ कुर्वीत साधकः सिद्धि लालसः ।   
लक्ष्मी प्रसूनैर्जुहुयाछ्रियमिच्छन्न निन्दिताम् ।   
आज्येनानेन जुहुयादान्नस्य समृद्धये ।   
आरण्यै कुसुमै विप्रान् जातीभिः पृथिवीपतीन् ।   
प्रसूनै रसितैर्वश्यान् शूद्रान्नीलोत्पलैरपि ।   
वशे पुर्लवर्णैः सर्वान् पङ्कजैर्वनिता जनान् ।   
गोशाला सुकृतो होमः पायसेन ससर्पिषा ।   
गवां शान्तिं करोत्याशु गोविन्दो गोकुल प्रियः ।   
शिशुवेशधरं देवं किङ्किणी जालशोभितम् ।   
स्मृत्वा प्रतर्पयेन् मन्त्री दुग्ध बुद्ध्या शुभैर्ज्जलैः ।   
धनं धान्यांशुकादीनि प्रीतस्तस्मै ददाति सः ।   
पिण्डं मूलेन वीतं दहन पुरयुगे कोण राजत् षड़र्णं कुर्य्यात् । पद्मं दशार्णं स्फुरित दशदलं कामबीजेन वीतम् ।   
पद्मं किञ्जल्कसंस्थं मुरविकृति दल प्रोल्लसत् ।   
  
पृ० ४८ब) षोडशार्णं किञ्जल्क व्यञ्जनाट्यं विकृति दलयुगेष्वर्पितान्नष्टवर्णम् ।   
पाशाङ्कुशाभ्यामावीतं क्षौणीपुर युगान्वितम् ।   
अष्टाक्षरेण संवीतं यन्त्रं गोविन्ददेवतम् ।   
धर्म्मार्थ काम फलदं सर्व रक्षाकरं स्मृतम् ।   
पक्षान्तको धरा संस्थो मनुबिन्दु विभूषितः ।   
पिण्ड बीजमिदं प्रोक्तं सर्वसिद्धिकरं परम् ।   
चतुर्लक्षं जपेदेतत्तद्दशांशं हुनेत्ततः ।   
तर्पयेत्तद्दशांशं च दशांशं चाभिषेचयेत् ।   
ब्राह्मणान् भोजयेच्चापि दशांशमिति च क्रमात् ।   
गणेशं भास्करं रुद्रं गौरीं च परिपूजयेत् ।   
विदिक्षु यन्त्रराजस्य स्वस्वमन्त्र पुरःसरम् ।   
एतद्धारणमात्रेण त्रिकालज्ञो भवेन्नरः ।   
यद् यन्निजेप्सि सर्वं साधयेन्नात्र संशयः ।   
अनेन सदृशो मन्त्रो यन्त्रं चापि न विद्यते ।   
केवलं प्रेम भावेन कथितं तव सुव्रत ॥   
  
इति श्रीगौतमीये षोडशोऽध्यायः ॥ १६ ॥   
  
अथ प्रयोगान् वक्ष्यामि मन्त्रयोरुभयोः समान् ।   
यान् कृत्वा साधकवरलौकद्वय सुपूजितः ।   
तदात्मकारि मन्त्रान् वै वक्ष्यामि च क्वचित् क्वचित् ।   
वन्दे तं देवकीपुत्रं सद्योजाताम्बुज प्रभम् ।   
शङ्ख चक्र गदा पद्म धारिणं वन मालिकम् ।   
एवं ध्यात्वा मनुवरं लक्षं ब्राह्मे मुहूर्त्तके ।   
जप्त्वा मेधां परां प्राप्य कवीनामग्रणीर्भवेत् ।   
अथवा स्फटिकाभासं द्विभुजं लेख पुस्तकम् ।   
धारिणं तं विचिन्त्याथ लक्षं ब्राह्म्ये मुहूर्त्तके ।   
जप्त्वा मन्त्रं त्रिकालज्ञो बृहस्पति समो भवेत् ।   
अथ वै तत् समो मन्त्रः प्रोच्यते शृणु तत्त्वतः ।   
श्रीमत् पदं तथा चोक्ता मुकुन्द चरणौ ततः ।   
  
पृ० ४९अ) सदेति शरणमहं प्रपद्ये स्वाहयायुतः श्यामलं कोमलं बालं क्रीडन्तम् ।   
मातुरङ्कके   
द्विभुजं स्तनपातारं चित्तत् श्रुतिधरो भवेत् ।   
लक्षम्बा प्रजपेदेनं समानं लभते फलम् ।   
कामबीजाद्य मन्त्रोऽयं किं न सिध्यति भूतले ।   
उपसंहृत दिव्याङ्गं गुरोवन्मातुरं कगे? ।   
चलद् गोश्चरणं बालं ध्यानाद्ब्राह्म्ये मुहूर्त्तके ।   
जप्त्वा मनुवरौ विद्वान् सर्वशास्रार्थविद्भवेत् ।   
सर्ववेदार्थकुशलो ज्ञानवान् भवति ध्रुवम् ।   
नन्दाङ्गने पर्य्यटन्तं धूली निचय धूषरम् ।   
प्रदीप्त मणिगणोद्दीप्तं यशोदा लोकनोत्सुकम् ।   
एवं ध्यात्वा मनुवरं जपेन्नियममास्थितः ।   
लक्षैक जप नादस्य किं न साध्यति भूतले ।   
प्रातः प्रातः पिवेत्तोयमष्टोत्तरशतं जपन् ।   
अनेन मूको दुष्टार्थो जडः पाषाणवत्तथा ।   
अनेन जलपानेन साक्षाद्वाक्पतिसन्निभः ।   
जायते नात्र सन्दैहः सत्यं सत्यं न चान्यथा ।   
पद्भ्यां निःक्षिप्य शकटं रुदन्तं प्राकृतं तथा ।   
लक्षं जप्यादिति ध्यात्वा आपद्भ्योमुच्यते ध्रुवम् ।   
शत्रुभ्यो न भयं तस्य राजतो दस्युतोऽपि वा ।   
न तस्य विद्यते भीतिः कदाचिदपि सुव्रत ।   
अथापरं प्रवक्ष्यामि रहस्यं सुरपूजितम् ।   
यज ज्ञात्वा साधक वरः प्रयोग फलमाप्नुयात् ।   
ब्रह्माणं सोमसंयुक्तं मूर्द्धिण् स्वर विभूषितम् ।   
बिन्दुनाद समाक्रान्तं कल्पराजं समुद्धरेत् ।   
एवं न वीति होत्रस्थं महामाया स्वरान्वितम् ।   
बिन्दुनाद समाक्रान्तं द्वितीयं बीजमुद्धरेत् ।   
वां तं रेफ समायुक्तं चतुर्थस्वरभूषितम् ।   
नादबिन्दुसमायुक्तं तृतीयं बीजमुद्धरेत् ।   
  
पृ० ४९ब) थान्तं शम्भु समायुक्तम् इन्दु बिन्दु समन्वितम् ।   
दौर्गबीजमिति ख्यातं समस्तापन्निवारणम् ।   
शम्भोः पदं वह्नियुतं मायाबिन्दु समन्वितम् ।   
अशेष जगतो बीजं महामायेति विश्रुतम् ।   
अनया योजितो मन्त्री असाध्यमपि साधयेत् ।   
वां तं वह्णिसमायुक्तं चतुर्थस्वर भूषितम् ।   
श्रियो बीजमिति प्रोक्तं नृणां सर्वसुखप्रदम् ।   
विरिञ्चीन्द्र समायुक्तं चतुर्थस्वरभूषितम् ।   
नादबिन्दु कलाक्रातं बीजं त्रैलोक्यमोहनम् ।   
प्रोक्तं सान्ताक्षरं तत्तु षष्ठस्वर समन्वितम् ।   
नादबिन्दु कलायुक्तं कुर्च्चबीजमिति स्मृतम् ।   
एतेषां बीज वर्ष्याणां ज्ञात्वा कर्म्माणि मन्त्रवित् ।   
गुरुतः शास्त्रतः सम्यक् सर्वकर्म्माणि साधयेत् ।   
अन्यथा नैव सिद्धिः स्यान्मन्त्रः कल्पशतैरपि ।   
मेरुश्चतुर्द्दशस्वरः अधो वह्नि समन्वितः ।   
नृसिंह बीजमित्युक्तं भूतापस्मार नाशनम् ।   
समाहित मना भूत्वा पद्माक्षैः कृतमालया ।   
अयुतैकं जपेन् मन्त्रं ब्रह्मचारि व्रतेरतः ।   
अल्पयासेन कामाः स्युर्दरिद्रश्च न जायते ।   
सर्वे मनोरथास्तस्य सिध्यन्तीति न संशयः ।   
नित्यं कर्म्मरतः कृष्णं चन्य पुष्पैः समर्च्चयेत् ।   
वश्या भवन्ति सर्वे च ब्राह्मणा नात्र संशयः ।   
गोपाल वेशं मनसा जाती पुष्पैः समर्च्चयेत् ।   
वश्या भवन्ति राजानो नात्र कार्य्या विचारणा ।   
तमेव रक्तपुष्पैस्तु वैश्या वश्या भवन्ति हि ।   
नीलोत्पलैश्च शूद्राः स्युर्म्मांसं कृष्णं समर्च्चयेत् ।   
जुहुयाद्रक्तकुसुमैर्म्मिश्रितैस्तिलतण्डुलैः ।   
  
पृ० ५०अ) मन्त्रेणाष्टसहस्रं तु जप्त्वा भस्मधरेद्यतिः ।   
ललाटे विधृते तस्य सर्वे घश्या भवन्ति हि ।   
अनेन च शरीरेण राजानो वशतामियुः ।   
स्त्रियो वश्या भवं तस्य पुत्रामात्याश्च सर्वथा ।   
विवाहार्थी जपेन्मन्त्रं मासमष्टसहस्रकम् ।   
रासमण्डलमध्यस्थं कृष्णं ध्यात्वा व्रते स्थितः ।   
विवाहयेदुत्तमान्तां रम्यां सर्वकुलोज्ज्वलाम् ।   
पुत्रं मे रक्ष रक्षेति द्विजेन प्रार्थितो हरिः ।   
हृतं पुत्रं समाहृत्य ददौ यस्तं विचिन्तयेत् ।   
पुत्रकामो लभेत् पुत्रं मासेनैकेन सुन्दरम् ।   
दीर्घयुरप्रतिहत बलवीर्य्य समन्वितम् ।   
कुन्दपुष्पैः समाराध्य कृष्णं ध्यायेच्च कन्यका ।   
मासद्वयं तथा मन्त्रं जपेदष्टसहस्रकम् ।   
मनोरथ पतिं लब्धा दीर्घकालं च क्रीडति ।   
अञ्जनं कुसुमं वस्त्रं ताम्बूलं चन्दनं तथा ।   
अन्यान्यान्युपभोगानि स्पृष्ट्वा मन्त्रं शतं जपेत् ।   
दीयते यस्य यस्याभिसोऽचिराद्दासवद्वशी ।   
स्त्रीयो वश्या अनेनैव भवन्ति मुनिसत्तम ।   
पुरुषं वशयेन्नारी अनेनैव विधानतः ।   
अन्नाद्यकामः श्रीपुष्पैः सिततण्डूलमिश्रितैः ।   
अष्टोत्तरसहस्रं तु जुहुयादन्नवान् भवेत् ।   
विश्वरूपधरं ध्यात्वा शतमष्टोत्तरं जपेत् ।   
समाहित मनाः श्रीमान् यशस्वी कीर्तिमान् भवेत् ।   
प्रेतभूतपिशाचाश्च स्कन्दादिग्रहपीडितैः ।   
पूतनास्तनपातारं ध्यात्वा मन्त्रं शतं जपेत् ।   
प्रणश्यन्ति ग्रहा दुष्टाः पलायन्त इतस्ततः ।   
सर्पमण्डल दंष्टाश्च मूषिकाद्यैश्च दंशितान् ।   
कृष्णं कालीय दमनं चिन्तयित्वा जपेन्नरः ।   
  
पृ० ५०ब) तर्ज्जयन्तं विषं घोरं हुङ्कारेण विनाशयेत् ।   
अत्राप्यन्योमत्र क्रूञ्च बीजद्यं शृणु तत्त्वतः ।   
कालीयस्य फणा मध्ये दिन्यं नृत्यं करोति च ।   
नमामि दैवकीपुत्रं नृत्यराजाननच्युतम् ।   
ज्वरार्त्तोऽभ्यर्च्चयेन्मन्त्री जपेदष्टशतं तथा ।   
ज्वरेण संस्तुतं कृष्णं बल प्रद्युम्नसंयुतम् ।   
दहन्तं वाणनगरीं गरुडो़परि संस्थितम् ।   
निज ज्वरेण सम्पिष्टं ध्यात्वा नाशयति क्षणात् ।   
शीतला कामलादीनि तथा चातुर्थकोद्भवान् ।   
प्लीहगुल्मयकृद्वायु अपस्मार भवं तथा ।   
नाशयेन्नात्र सन्देहो दृष्टिमात्रेण मन्त्रिकः ।   
गोपालं यष्टिपाशं च धेनुमादाय संस्थितम् ।   
ध्यात्वा कृष्णं जपेन्मन्त्रं पत्र्युमान्स तु मासतः ।   
राज्ञः पुरोधा भवितुमिति यस्यमतिर्भवेत् ।   
मधुसिक्तैः सितैः पुष्पैर्हुत्वा तन्मण्डलाल्लभेत् ।   
महैश्वर्य्यमथ प्राप्य विश्वख्यातो भवेद्ध्रुवम् ।   
गोवर्द्धनधरं कृष्णं ध्यात्वा मन्त्रं जपेन्नरः ।   
वातवर्षादिभिर्घोरैर्भये सम्यगुपस्थिते ।   
भयमाशु विनश्येत नात्र कार्य्या विचारणा ।   
वृन्दावनगतं कृष्णां वृष्टिकामो विचिन्तयन् ।   
जपेदष्टसहस्रं तु वृष्टिमाप्नोत्य संशयम् ।   
एवं च मनसा ध्यात्वा वृष्टिं वर्षाषु चारहेत् ।   
एवं जलाशये ध्यात्वा जपेदष्टसहस्रकम् ।   
वृष्टिर्भवत्यकालेऽपि महती नात्र संशयः ।   
गायन्तं वेणुना कृष्णं गान कामो विचिन्तयन् ।   
आज्यमष्टशतं हुत्वा किन्नरैः सह गीयते ।   
जय कामो जपेद्यस्तु हरन्तं कल्पकद्रुमम् ।   
संस्तुतं देवताभिस्तु गरुडारूढमच्युतम् ।   
ध्यात्वा रक्तकरवीरसमिद्भिर्जुहुयाद्वशी ।   
  
पृ० ५१अ) अष्टोत्तरसहस्रं तु पक्षात् पराजितो रिपुः ।   
राजादि भयमापन्ने संशयैर्द्दुर्गसंसदि ।   
हुत्वा दशसहस्रं तु तत्क्षणन्नाशयेद् ध्रुवम् ।   
नीलोत्पलादिभिः पुष्पैरष्टोत्तरसहस्रकम् ।   
शङ्खादिनिधिसंयुक्तं द्वारकामध्यगं हरिम् ।   
ध्यात्वा तण्डूल दूर्वाभिर्हुत्वा शान्तिकमाहरेत् ।   
कदम्बमूले गायन्तं गोपालं वनमालिनम् ।   
कदम्बपुष्पैः संस्पृष्टं चिन्तयित्वा जनार्द्दनम् ।   
अपामार्गशतैर्हुत्वा जपेदष्टसहस्रकम् ।   
सर्वान् कामान् वशीकृत्य आशु विज्ञो भवत्यपि ।   
राजद्वारे सभायां च व्यवहारे च मन्त्रवित् ।   
मन्त्रमष्टशतं जप्त्वा प्रथमं वाक्यमुच्चरेत् ।   
अनेनैव विधानेन सर्वत्र विजयी भवेत् ।   
मोक्षकामो जपेद्यस्तु पुण्डरीकाक्षमव्ययम् ।   
सनकाद्यैः स्तुतं कृष्णं शुक्लाम्बरधरं पराम् ।   
शङ्ख चक्र धरं ध्यात्वा मन्त्रं लक्षं जपेन्नरः ।   
ताराभ्यां पुटितं कृत्वा विधिवत् स्थानमाश्रितः ।   
चक्राब्जमण्डले कृष्णं पूजयन् भक्तिमावहन् ।   
संसारसागरात् साभ्यामुच्यते नात्र संशयः ।   
यदृच्छेद्ब्राह्मणो मन्त्री वशीकर्त्तुं जगत्रयम् ।   
वन्यैर्म्मनोहरैः पुष्पैर्वेनुं गायन्तमच्युतम् ।   
ध्यात्वा सम्पूज्य विधिवल्लक्षमेकं सहोमकम् ।   
जप्त्वा समस्तलोकानां प्रियो भवति नान्यथा ।   
दैवोपमं सुखं भुक्ता याति विष्णुं तनुं द्विज ।   
अर्च्चयेन्मानसा कृष्णं सहस्रं प्रत्यहं जपेत् ।   
वत्सराल्लभते मोक्ष यज्ञ ज्ञात्वा न निवर्त्तते ।   
वर्णिनां च गृहस्थानां न्यासिनामप्ययं विधिः ।   
मेधा कामोहुनेदग्नौ पालाशैराज्यमिश्रितैः ।   
  
पृ० ५१ब) समिद्भिः पूर्ववद्ध्यात्वा मेधा स्यादति मानुषी ।   
वाचमिच्छेल्लभेद्वाचं ब्राह्मे जप्त्वा मुहूर्त्तके ।   
शतं शतं च षण्मासं वाग्मी चापि सुधीर्भवेत् ।   
शत्रूणां जय कामस्तु पारिजात हरं हरिम् ।   
गरुडारोहणं ध्यात्वा जिता शेष दिवौकसम् ।   
समिद्भिश्चापि जुहुयात् करवीर समुद्भवैः ।   
लक्षं जप्त्वा तथा लक्षं जुहुयान्मन्त्रवित्तमः ।   
जित्वा शत्रु गणानेतान् नाक्रान्तांश्च यथाविधि ।   
प्रतिष्ठां कारयेद् यस्तु भगवन्तं विचिन्त्य च ।   
शङ्ख पद्म निधि युक्तं वसन्तं द्वारकां पुरीम् ।   
ध्यात्वा तिलाज्य करणान् जुहुयात् सित तण्डुलान् ।   
अष्टोत्तरसहस्रं वै प्रतिष्ठां लभते ध्रुवम् ।   
सर्वांल्लोकान् वशीकर्त्तुं कामयम् पङ्कजासने ।   
कदम्ब मालया नित्यं भगवन्तमलङ्कृतम् ।   
सनकाद्यैः प्रार्थ्यमानं योगिभिर्गोपवेशकम् ।   
विचित्र पुष्पमालाभिर्भूषितं वनमालया ।   
कदम्बमूले गायन्तं चिन्तयेत् सर्वनायकम् ।   
समिद्धिरप्ययामार्गैरष्टोत्तरसहस्रकम् ।   
मध्वाज्ययुक्तै जुहुयात् सर्वलोक वशी भवेत् ।   
मुमुक्षुभिर्भगवन्तं पुण्डरीक दले क्षणम् ।   
सनकाद्यैश्चिन्त्यमानं सिद्धैरन्यैश्च योगिभिः ।   
ब्रह्मेन्द्र शङ्कर मुखैर्गणैश्चापि दिवौकसाम् ।   
प्रह्लादं प्रमुखैर्भक्तैरन्यैश्चापि महात्मभिः ।   
हूतपद्मकर्णिकोत्तुङ्ग दिव्यसिंहासनोपरि ।   
ध्यात्वैवं परमात्मानं यशोदानन्दवर्द्धनम् ।   
पलाशतुलसीपत्रैः सौवर्णकुसुमैः शुभैः ।   
मानसैर्वा यथाशक्त्या अर्च्चयेत् पुरुषोत्तमम् ।   
आत्मानं दैवकीपुत्रं लीला यष्टिधरं स्मरेत् ।   
यद् यत् कामयते मन्त्री तत्तदाप्रोत्य यत्रतः ।   
  
पृ० ५२अ) अनेन विधिना सर्वं साधयेत् परमात्मनः ।   
योजयेच्च चतुर्थेन विष्णोश्चैव बुद्धिमान् ।   
तृतीयमष्टमं विद्याद्ब्रह्मणा विष्णुना सह ॥   
  
इति श्रीगौतमीये सप्तदशोऽध्यायः ॥ १७ ॥  
  
अथापरान् प्रवक्ष्यामि प्रयोगान् भुवि दुर्ल्लभान् ।   
यत् कृत्वा मानवः सम्यक् सद्यो देवत्व मृच्छमा ।  
साध्यं विद्यते तस्य भुवि स्वर्गे रसातले ।   
निशीत शरनिभिन्नं भीष्मताप हरं हरिम् ।   
दृष्ट्वा पीयूष वर्षिण्या कारुण्यात्तं विलोकयन् ।   
एवं ध्यात्वा युत जापादसाध्य ज्वरनाशनम् ।   
मूर्छा दाह गदा स्फोट विष कीट समुद्भवम् ।   
नाशयेद्दाहमत्विराद् अमृतां शांशतो हुतेत् ।   
काशीराजेन प्रहितां कृत्यां तां द्वारकापुरीम् ।   
निजारिणा तां छित्वा तत्तत् पुरीं चक्र तेजसा ।   
दहन्तं तं हरिं स्मृत्वा जपेदयुतमादरात् ।   
स्वस्नेहाक्तैः सप्तर्यैश्च हुनेद्रात्रो तथा युतम् ।   
कृत्याः परेरितास्तीन्तु न ग्रसन्ति कदाचन ।   
डाकिनी पूजना कृत्या यक्ष पन्नग राक्षसाः ।   
अन्ये वै क्रूर सत्वाश्च प्रयोगाज्जपहोमयः ।   
देशाद्देशान्तरं यान्ति न समर्थाश्च हिंसितुम् ।   
ध्यात्वा विश्वेश्वरे देवं व्याप्ति विश्वावकाशकम् ।   
सूर्य्यकोटि प्रतीकाशं चन्द्रकोटी सुशीतलम् ।   
एवं ध्यात्वा च मतिमान् लक्षमेकं जपेन्मनुम् ।   
जुहुयादयुतं भक्त्या शतवीर्य्यं कुरन्निकैः ।   
दूर्वा यस्य ख्यातिः अकालमृत्यु नाशाय सत्येमेतत् परं पदम् ।  
मृत्युजयं हरिं ध्यात्वा सर्वपापैर्विमुच्यते ।  
आसीनमाश्रमे दिव्ये वदरीषण्डमण्डिते ॥   
  
पृ० ५२ब) स्पृशन् वृहद्भ्यां हस्ताभ्यां घण्टा कर्ण कलेवरम् ।   
एवं ध्यात्वा जपेन्मासमष्टोत्तरसहस्रकम् ।   
समस्त विपदां मन्त्री प्रशमाय शमाय च ।   
समता सर्वभूतेषु आशु निर्वाण दायकम् ।   
विशीथे रथमारूढ़ं तर्ज्जयन्तं मुहुर्मुहुः ।   
धावमानं रिपुगणम् अनुधावनमच्युतम् ।   
विसृजद्वाणसङ्घेन नयन्तं दूरदेशतः ।   
उद्घाटनं भवेत् सद्योरिपूर्णा लक्ष जापतः ।   
द्वेषयन्तं रुक्मि वलौ पाण्ड्य मध्य स्थितं हरिम् ।   
ध्यात्वा लक्षं मनु वरं निस्वप्नेह विमिश्रितम् ।   
तैलेनेत्यर्थः ।   
तदन्ते जुहुयान्मन्त्री गुलिका गोमयद्भवाः ।   
एवं प्रयोगमात्रेण वैरस्यं जायते मिथः ।   
अन्योन्य कलहे नैव देशाद्देशान्तरं व्रजेत् ।   
विद्विष्टस्तत्र तत्रापि काकवत् पर्य्यटेन्महीम् ।   
पार्श्वे दिशन्तं गीतार्थं रथस्थं मधुसूदनम् ।   
राजमण्डलमध्यस्थं चन्द्रायुत समप्रभम् ।   
ध्यात्वा युतं मनुवरं शमाय प्रजपेत् सुधीः ।   
अनेन जपमात्रेण किं न सिध्यति भूतले ।   
स्थाने हृषीकेश तवेत्यादि चार्ज्जुन वार्षकम् ।   
गायत्रीछन्दोवलितं विश्वात्मा विश्वदैवतम् ।   
सपर्य्या पूर्ववत् प्रोक्ता साधयेत् सकलेप्सितम् ।   
श्रीबीजाद्यैर्ज्जपेन्मन्त्रो वरौ ध्यात्वा च पूर्ववत् ।   
लक्षैक जपमात्रेण कुबेर खमोदते ।   
अन्नदैवत गोपालं वक्ष्येऽन्यं श्रृणु तत्त्वतः ।   
अन्नरूप रसरूप तुष्टिरूप पदोपरि । अन्नाधिपतये स्वाहा ।   
सोऽयमत्राधिपो मनुः श्रीबीजाद्यो मनुः प्रोक्तोऽत्र रत्नसमृद्धिदाः आचक्राद्यङ्ग कॢप्तिः स्यान्नारदोऽस्य मुनिः स्मृतः गायत्री छन्द इत्युक्तं देवश्चान्नप्रदो हरिः ।   
  
पृ० ५३अ) ध्यानार्च्चनादिकं सर्वमस्य पूर्ववदाचरेत् ।   
य एवं चिन्तयेन्मन्त्री स तु सर्वसमृद्धिमान् ।   
आहृत्य स्वर्णपात्रं च क्षालितं शुद्ध वारिणा ।   
विलिप्य गन्धपङ्केन लिखेदष्टदलाम्बुजम् ।  
कर्णिकायां लिखेद्वह्नेः पुटितं मण्डल द्वयम् ।  
द्विवह्निपुटितं षट्कोणमित्यर्थः ।   
तन्मध्ये विलिखेत् कामं साध्याख्यं कर्म्मसंयुतम् ।   
तत इष्टैर्म्मनोर्वर्णैस्तत कामं वेष्टयेत् सुधीः ।   
श्रियं षट्कोणकोणानामैन्द्रनैऋत वायुषु ।   
आलिखेच्च लिखेन्मायां वह्णि वरुण शूलिषु ।   
अक्षरैः काम गायत्र्या वेष्टयेत् केशरेषु च ।   
मारमालामनोर्वर्णैर्द्दलेष्वष्टषु मन्त्रवित् ।   
लिखेद् गुहान्तरैर्वर्णैर्म्मातृकां तद्वहिर्ल्लिखेत् ।   
भूबिम्बं च लिखेद्वाह्ये श्रीमाये दिग्विदिक्ष्वपि ।  
मन्त्रं मेवं समालिख्य जातरूपमये तटे ।   
राजते ताम्रपात्रे वा भूर्ज्जे क्षौममयेऽपि वा ।   
सूक्ष्मतन्तु मये वापि प्रतिष्टाप्य समीरणम् ।   
आकर्षणं सुरस्त्रीणां नागलोक विलासिनीम् ।   
पिशाच यक्ष रक्षांसि क्रूरग्रहाश्च ये स्थिताः ।   
दुष्ट सत्वाश्च ये सर्वे परि सर्पन्ति भूतले ।   
यन्त्रराज धरं दृष्ट्वा विद्रवन्ति द्रसन्ति च ।   
बहुना किमिहाक्तेन सर्वलोके सुखावहम् ।   
स्त्रीणामाकर्षणं राज्ञां लोकवश्यकरं भूवि ।  
योग सिद्धिकरं पुंसां भवसागरतारकम् ।   
भुक्ति मुक्ति करं यन्त्रमिति प्रोक्तं स्वयम्भुवा ।   
वान्तं यान्तं समारूढं मायाबिन्दु विभूषितम् ।   
श्रियो बीजमिति प्रोक्तं नृणां सद्यः सुखप्रदम् ।   
आदौ क्लीङ्कारमुच्चार्य्य कामदेव पदं वदेत् ।   
आयान्तं विद्महे पुष्पं बाणायेति पदं तथा ।   
  
पृ० ५३ब) धीमहीति पदं प्रोक्ता तत्रोऽनङ्ग प्रचोदयात् ।   
एषा मन्मथ गायत्री प्रोक्ता मन्मथ दीपनी ।   
कामं नाडी च सम्भाव्य ततः कामपदं वदेत् ।   
देवायेति पदं ब्रूयात्तथा सर्वजनं पदम् ।   
प्रियायेति पदान्ते च वदेत् सर्वजनं पुनः ।   
ब्रूयात् सन्मोहनायेति ज्वलशब्दं च वीप्सयेत् ।   
प्रज्वलेति पदं सर्व जनस्य हृदयं तथा ।   
उक्त्वा मम वशं पश्चात् कुरु शब्दं च वीप्सयेत् ।   
वह्निजायां तथेत्युक्ता मालाख्या मन्त्यथो मनुः ।   
भूगृहं चतुरस्रं स्यादष्टवज्र विभूषितम् ।   
अस्मिन् मन्त्रे समावह्य वासुदेवं जगद्गुरुम् ।   
किं न सिध्यति मन्त्रज्ञो यत् कथ्यं कथितं च ते ।   
एवं ते कथितं यन्त्रं प्रयोगान्तमिहोच्यते ।   
लक्षं जप्त्वा पलाशानां कुसुमैस्तत्समं हुनेत् ।   
व्याख्याता सर्वशास्त्राणाम् अचिरादेव जायते ।   
स योगी स च विज्ञानी विष्णु योगी तथात्मवित् ।   
शुक्लवस्त्रस्य लाभाय शुक्लादि पुष्पमाहुनेत् ।   
अष्टोत्तरशतं कृत्वा राजतो वान्यतो लभेत् ।   
मुञ्चन्तौ पितरौ कृष्णं मथुरा निर्द्दतार्द्दितौ ।   
ध्यात्वा युत जपान्ते च तावत् सङ्ख्यं च होमयेत् ।   
निगडान्मुच्यते सद्यो यमुद्दिश्य कृत्वा क्रिया ।   
पुरन्दर मुखैर्द्देवैः स्थितं वृन्दावनं हरिम् ।   
सुरभ्याः पयसा तोयैरभिषिच्य संस्तुतम् ।   
राजराजेश्वरं कृत्वा मङ्गलाचार पूर्वकम् ।   
ऊर्व्वशी प्रमुखाभिस्तु स्वर्वेश्याभिरधिष्ठितम् ।   
एवं ध्यात्वा जपेल्लक्षं पङ्कजैरयुतं हुनेत् ।   
सार्वभौमो भवेत् सोऽपि येनेयं विहिता क्रिया ।   
आत्मानं कंसमथनं रिपुं कंसात्मकं स्मरन् ।   
  
पृ० ५४अ) निशीथे प्रजपेन्मन्त्री दक्षिणामुख संस्थितः ।   
लक्षमेकं जपान्ते तु वाणीरतरतर्पणैः ।   
अयुतं होममात्रेण म्रियतेऽरिर्न चान्यथा ।   
अरिष्टपलक्षं तत् पादपांशुन ईक्षितम् ।   
हरणाम्म्रियते शत्रः शङ्करेणापि रक्षितः ।   
अरिष्टदलकार्पास व्योमास्थिकणसंयुतम् ।   
हरणाल्लक्षमात्रेण यदि भूरस्थितो भवेत् ।   
अपि पीयुष सेवी च म्रियतेऽरिर्न चान्यथा ।   
हरिद्राग्रन्थि होमेन स्तम्भये दरिद्राग्रन्थि होमेन स्तम्भयेदरिवाहिनीम् ।   
न शस्तं मरणं कर्म्म कदाचिद्वैष्णवे मनौ ।   
क्रूरं क्रूराशयं कष्टमायिनं च सतामपि ।   
ईदृग्विधं जनं प्राप्प अभिचाराय योजयेत् ।   
प्रायश्चिताय गायत्रीं लङ्क्षं जप्त्वा च साधकः ।   
तदन्ते पायसैर्म्मन्त्री अयुतं होममाचरेत् ।   
अपि प्रयोग कर्त्तृणां शान्तिः स्यान्नैव चान्यथा ॥   
  
इति श्रीगौतमीयेऽष्टादशोऽध्यायः ॥ १८ ॥  
  
कर्म्मान्तरमथो वक्ष्ये शृणुष्वावहितोऽनघ ।   
यं कृत्वा मन्दभाग्योऽपि लभेन्मन्त्र फलानि वै ।   
प्रणवद्वयमध्यस्थं जपेद्युतसङ्ख्यया ।   
त्रिरात्र जप मात्रेण वृहस्पति समो भवेत् ।   
व्याख्याता सर्वशास्त्राणां वेदानामपि जायते ।   
शनिवारेऽश्वश्य वृक्षमालभ्याष्टोत्तरं शतम् ।   
भूयो भूयो भवेच्छान्तिर्ज्जीवेदष्टोत्तरं शतम् ।   
तस्य शान्तिर्भवेन न्यूनं यमुद्दिश्य कृता क्रिया ।   
आशुकैरर्च्चयेत् कृष्णं मासमात्रं तु निर्म्मलैः ।   
मुच्यते मलिनैः कृच्छ्रैः पापैर्घोरतरैरपि ।   
पट्टवस्त्रे यजेद्भक्त्या सम्पत्ति मण्डलां भवेत् ।   
विक्रमैः पूजयन् कृष्णं त्रैलोक्यं वशमानयेत् ।   
  
पृ० ५४ब) माणिक्यैः पूजयन् भक्त्या सर्वे भौम समो भवेत् ।  
षद्मरागैर्यजेत् कृष्णं राजा भवति निश्चयम् ।  
क्षत्रियः सार्वभौमः स्यात् साधयेत् सकलां महीम् ।   
गारुत्मतमयै रत्नैः पूजयन् ज्ञानवान् भवेत् ।   
अपि हीरकरत्नेन पूजयन् किं न साधयेत् ।   
सुवर्णपुष्पैरभ्यर्च्च्य मासभक्ति परायणम् ।   
कुबेर सम सम्पत्तिं सम्प्राप्य मोदते चिरम् ।   
देहान्ते हरितां प्राप्य निर्वाण पद मृच्छति ।   
रविवारेऽर्कपुष्पैश्च कह्लारैः सोमवारके ।   
मङ्गले रक्तपुष्पैश्च बुधे तगर सम्भवैः ।   
चम्पकैर्गुरुवारे तु शुक्ते मुकुन्द सम्भवैः ।   
शनिवारे शमीपुष्पैः पूजयेद्भक्तितो यतिः ।   
रविवारे घृतात्रं तु पयोऽभ्यक्तं निवेदयेत् ।   
सोमवारे पिष्टकादि सितया सह योजयेत् ।   
मङ्गले गुडसम्मिश्रम् अन्नं बहुगुणान्वितम् ।   
बुधवारे यावकं तु गुरवे पूपसम्भवैः ।   
दुग्धान्नं शुक्रवारे तु शनौ सघृतपायसम् ।   
वैशाखे मासि विधिवत् तर्पयेद्धिमवज्जलैः ।   
ज्यैष्ठे मासि प्रयत्नेन फलैः सम्पूजयेद्धरिम् ।   
आषाढे भासि विधिवत् पवित्रैः पूजयेद्विभुम् ।   
एकैकं स्वर्णसूत्राणि ग्रन्थि युक्तानि कारयेत् ।   
अथवा पट्टसूत्राणि पद्मसूत्राणि वा पुनः ।   
पूजान्ते देव देवाय महिषीभ्यो निवेदयेत् ।   
मिथुनेभ्यस्तथा दत्त्वा महान्तमुतसवं चरेत् ।   
तोषयेद्भक्षभोज्यैस्तु ब्राह्मणान् संशित ब्रतान् ।   
एवं सम्वत्सरे मन्त्री कृत्वाभीष्टमवाप्नुयात् ।   
नत्रेद्वर्ष कृता पूजा वास्तोर्भक्षय कल्पते ।   
श्रावणे मासि कृष्णं तं पूजयेत् केतकोद्भवैः ।   
चन्द्र चन्दन कस्तूरी कुङ्कुमादि सुवासितैः ।   
  
पृ० ५५अ) एलालवङ्ग कक्कोल फलानि बहुधार्पयेत् ।   
भाद्रे मासि यजेत् कृष्णं भक्षैर्बहुर्गुणान्वितैः ।   
इषे मासि यजेद्भक्त्या भक्षैर्भोज्यैः सुविस्तरैः ।   
कार्पासनिर्म्मितैर्वस्त्रैर्नानाभरणसंयुतैः ।   
तुलास्थे भास्करे कृष्णं पूजयेन्मासमात्रकम् ।   
रात्रौ प्रदीपैर्होमे * * * * * * * * * ।  
घृतदीपमविच्छिन्नं दद्यान्मासं महोज्ज्वलम् ।   
एकादश्यामुपोष्यैव द्वादश्यां पारणा दिने ।   
शुक्लायां विष्णुमभ्यर्च्च्येट्वस्त्रालङ्करणादिभिः ।   
अस्यान्तिथौ च मतिमान् वर्षतोतसवमाचरेत् ।   
भोज्यानि बहुभक्ष्याणि ब्राह्मणेभ्यो निवैदयेत् ।   
एवं कृते देवतास्य तुष्टा चेष्टं प्रयच्छति ।   
सन्तलोकमवाप्नोति पुनरावृत्तिवर्ज्जितम् ।   
मार्गशीर्षे यजेद्देवं नवान्नैर्घ्यं जनैः शुभैः ।   
न्यरिकेल फलक्षोदं मिश्रितं गुडजीरकैः ।   
स्रेहपक्वं च देवाय भक्त्या तस्मै निवेदयेत् ।   
पौषे मासि च माषं वै पूतपूपैः प्रपूजयेत् ।   
माघे मासि यजेत् कृष्णमक्षतैः सुशुभैः सितैः ।   
दुग्धार्थं शर्करायुक्तं मिष्टान्नं च निवेदयेत् ।   
अस्मिन्मासि शुभदिने वस्त्रेणाछादयेद्विभुम् ।   
फाल्गुणे देवकीपुत्रं पूजयेत् स्वर्णपुष्पकैः ।   
चूत(घृत)सौगन्धिकुसुमैर्धूपैर्दीपैः सुविस्तरैः ।   
चैत्रे मासि वासुदेवं सर्व पुष्पैः समर्च्चयेत् ।   
पौर्णमास्यां यजेद्भक्त्या मदनैश्च सगुच्छकैः ।   
अस्मिन् दिने रतिं कामं पूजयेद्भक्तितत्परः ।   
न चेत् साम्वत्सरी पूजा वृथा भवति निश्चितम् ॥   
  
पृ० ५५ब) भस्मीभूतं स्मरं दृष्ट्वा रुदितास्य रतिः सती ।   
तां दृष्ट्वा कृपया विष्टोवरं दातु स्वयं शिवः ।   
प्रत्युवाच रतिस्त्वियं सुभगत्वमवाप्नुयात् ।   
सुन्दरः सर्वलोकेषु क्रीडार्थं व्रजसुन्दरि ।   
ततोऽभवत् क्रन्दजवलात् पुष्पं मदनकं शुभम् ।   
तेन पूजनमात्रेण सम्वत्सर फलं लभेत् ।   
होमयेल्लक्षमात्रं यः पिष्टकैर्घृतभर्ज्जितैः ।   
तावत् सङ्ख्यं मनुं जप्त्वा कृष्णं पश्यति मन्त्रवित् ।   
इति ते कथितं सम्यक् पूजनं वार्षिकोद्भवैः ।   
कृत्वानेन विधानेन किं न साध्यति भूतले ।   
पुण्यस्त्रियो गृहस्थाश्च मुनयो ब्रह्मचारिणः ।   
वनस्थाश्च तथा कृत्वा वाञ्छितं प्राप्नुयः क्षणात् ।   
स्त्रियः शूद्राश्च विधिवत् कृत्वा फलमवाप्नुयः ।   
इह भुक्ता वरान् भोगान् न भूयो भव सम्भवः ।   
एवं कृष्णं यजन् भक्त्या यत्कृतं जन्मकोटिभिः ।   
तत् पापैर्न विलिप्येत पद्मपत्र मिवाम्भसा ॥   
  
इति श्रीगौतमीये ऊनविंशोध्यायः ॥ १९ ॥  
  
गौतम उवाच   
विस्तरेण मम ब्रह्मन् कृष्णमन्त्रान् ब्रवीहि माम् ।   
भक्तोऽहं तव शिष्योऽहं योग्योऽस्मि श्रवणे गुरो ।   
  
नारद उवाच   
श्रृणु ब्रह्मन् कृष्णमन्त्रान् सर्वदेवैक सम्मतान् ।   
यदेक ज्ञानमात्रेण पुनर्ज्जन्म न विद्यते ।   
प्रणवं पूर्वमुद्धृत्य नमस्तदनुचोच्चरेत् ।   
कौस्तुभायेति सम्प्रोच्य मनुरष्टाक्षरः परः ।   
एतद्विज्ञानमात्रेण साक्षाद्विष्णुर्भवेद्यतिः ।   
षडदीर्घस्वरसम्भेद्य कामेनाङ्ग क्रियामता ।   
कलाय कुसुम श्यामं शङ्ख चक्र गदाम्बुजम् ।   
अनेक रत्नसञ्छन्नं कौस्तुभोद्भासि वक्षसम् ।   
  
पृ० ५६अ) तार हारावलीरम्यं गरुडोपरि संस्थितम् ।   
ध्यात्वैवं परमानन्दं दशलक्षं जपेन्मनुम् ।   
होमयेत्तद्दशांशेन साधितैर्यूषपायसैः ।   
पुरश्चरणमङ्गं यच्छेषमन्यत् समापयेत् ।   
य एनं भजते मन्त्री भोगमोक्षैककारणम् ।   
कर प्रचेयाः सर्वार्था अन्ते तत् परमं व्रजेत् ।   
दशाक्षर समानं हि पूजनं समुदीरितम् ।   
अथान्यत् सम्प्रवक्ष्यामि षड्वर्णं मन्त्रराजकम् ।   
यस्य विज्ञानमात्रेण जीवन्मुक्तो महीञ्चरेत् ।   
त्रिमात्रं नमसायुक्तं चतुर्थ्या कृष्णा इत्यपि ।   
षडक्षर मनुः प्रोक्तो दृष्टादृष्ट फलप्रदः ।   
नारदोऽस्य मुनिः प्रोक्तो गायत्त्री छन्द उच्यते ।   
कृष्णोऽपि देवता साक्षाद् दुर्गाधिष्ठातृ देवता ।   
विमात्रं बीजमित्युक्तं नमः शक्ति रुदीरिता ।   
कृष्णाय कीलकं चास्य मन्त्रराजस्य कीर्त्तितम् ।   
विनियोगोऽस्य मन्त्रस्य पुरुषार्थ चतुष्टयम् ।   
पञ्चाङ्गानि मनोरस्य आचक्राद्यैरुर्दर्य्यते ।   
नीलजीमुतसङ्काशं किङ्किनी जालमालिनम् ।   
सर्वाभरणसन्दीप्तं रक्तपद्मोपरि स्थितम् ।   
सनकाद्यैर्म्मुनिवरैः स्तुतं ध्यायेद्दिगम्बरम् ।   
आलोल कुण्डलोद्भसि मुखचन्द्र विराजितम् ।   
शशरक्ताधरं रक्त पाणिपादविराजितम् ।   
कराभ्यां पायसं श्लक्ष्ण सद्योहैयङ्गतीयकम् ।   
दधतं चिन्तयेद्देवं भोगमोक्ष फलप्रदम् ।   
ध्यात्वैवं परमात्मानं दशलक्षं जपेन्मनुम् ।   
जपान्ते पायसैः शुद्धै सेमं कुर्य्यात् सशर्करैः ।   
तर्पयेत्तद्दशांशेन जलैः कर्पूर वासितैः ।   
अभिषेकं दशांशेन दशांशैर्विप्रभोजनम् ।   
तदन्ते दक्षिणां दत्त्वा साधयेद्धितमात्मनः ।   
भिक्षाहारो जपेन्मन्त्रं वर्षमेकं व्रतो स्थितः ।   
  
पृ० ५६ब) कविर्वाग्मीसमृद्धश्च सर्वज्ञो जायते ध्रुवम् ।   
जवनीताशनं देवं ध्यात्वा लक्षजपात् सुधीः ।   
दिव्यज्ञानमवाप्नोति त्रिलोकीं प्राप्य मोदते ।   
य एवं मन्त्रराजं तु भजते भक्तितत्परः ।   
इह भुक्ता वरान् भोगान् देहान्ते परमं विशोत् ।   
अथापरं प्रवक्ष्यामि षोडशार्णं महामनुम् ।   
यस्य विज्ञानमात्रेण कृष्णात्म परमं विशेत् ।   
प्रणवं मनसायुक्तं कृष्णा गोविन्दकौ तथा ।   
श्रीपूर्वं ङेन्तमुच्चार्य्य हुं फट् स्वाहेति कीर्तितः ।   
नारदोऽस्य मुनिः प्रोक्तश्छन्दोऽनुष्टवुदाहृतम् ।   
परमात्मा हरिर्द्देवो भुक्ति मुक्ति फलप्रदः ।   
दशार्णक च देवास्य जप होमौ प्रकीर्त्तितौ ।   
प्रयोगस्तत्समः प्रोक्तो बीजशक्ती च तत् समे ।   
य एनं चिन्तयेन्मन्त्रं सोऽधीते श्रुति चतुष्टयम् ।   
अनेन सदृशो मन्त्रो जगत्स्वपि न विद्यते ।   
अनेनाराधितः कृष्णः प्रसीदत्येव तत्क्षणात् ।   
अथ सन्त्तान संसिद्ध्यैवालदं मन्त्रनायकम् ।   
यस्य विज्ञानमात्रेण मन्त्राः सिध्यन्ति मन्त्रिणः ।   
देवकीपुत्र शब्दान्तो गोविन्द पदमीरयेत् ।   
वासुदेव पदान्ते तु ततो ब्रूयाज्जगद्गुरो ।   
देहि मे तनयं देव त्वामहं पदमीरयेत् ।   
शरणङ्गत इत्युक्ता मनुश्चानुष्टुभाव्ययः ।   
नारदोऽस्य ऋषिश्छन्दो गायत्री कथितं बुधैः ।   
सन्तानदो हरिः साक्षाद्देवता च प्रकीर्त्यते ।   
वास्तैः समस्तैरङ्गानि कृत्वा देवं विचिन्तयेत् ।   
नीलोत्पलदल श्यामं पीताम्बर युगावृतम् ।   
चतुर्भुजं शङ्ख चक्रमूर्द्धपाणिद्वये स्थितम् ।   
अधः पाणिद्वये वेणुं वादयन्तं मुदान्वितम् ।   
  
पृ० ५७अ) अनेकरत्न सन्नद्ध किरीटोज्ज्वलविग्रहम् ।   
नानालङ्कारसुभगं गरुडोपरि संस्थितम् ।   
वेदस्तोत्रं पठेन्नित्यं मुनिभिः परिवेष्टितम् ।   
एवं ध्यात्वार्च्चयेत् कृष्ण पञ्चाङ्गः परमावृत्तिः ।   
इन्द्रादिभिर्द्वितीया स्यात् तृतीया तु तदायुधैः ।   
एवमभ्यर्च्च्य देवेशं लक्षमात्रं जपेन् मनुम् ।   
पुत्रजीवेन्धनचिते तत्फलैरयुतं हुनेत् ।   
अनन्तरं दशांशेन् तर्पणादीनि चाचरेत् ।   
य एवं प्रभजेन्मन्त्री सन्तानाख्यं महामनुम् ।   
पुत्रपौत्रेर्विनस्येत देहान्ते परमं ब्रजेत् ।   
अविच्छिन्नं भवेद्वंशं यावदाहुत सम्प्लवम् ।   
दशभ्यां शुक्लपक्षे तु निशीथे स्वस्ति मण्डले ।   
हरिमावाह्य विधिवत् पूजयेदुपचारकैः ।   
एवमर्च्चनमात्रेण वत्सरात् पुत्रवान् गृही ।   
दीर्घायुरप्रतिहत बलवीर्य्य समन्वितम् ।   
वत्सराल्लभते पुत्रं सत्यं सत्यं मयोदितम् ।   
यस्यार्थे कुरुते मन्त्री प्रयोगं सप्तपुत्रवान् ।   
बन्ध्याऽपि लभते पुत्रान् शतहायन जीवितान् ।   
प्राप्तवाचं यमानारी बोधि द्रुमदले जलम् ।   
मन्त्रयित्वाष्टोत्तरशतं पिवेत् पुत्री यति ध्रुवम् ।   
एवं प्रयोगमाशंसेत्तनयं लभते ध्रुवम् ।   
अनेन मन्त्रितं त्वाज्यं पुत्रसिद्धि करं परम् ।   
अनेन जलपानेन बन्ध्या वर्षाल्लभेत् प्रजाम् ॥   
  
इति गौतमीये विंशोऽध्यायः ॥ २० ॥  
  
गौतम उवाच   
सर्वं जानामि त्वं विद्वन् स्वयम्भू सदुश प्रभो ।   
त्वदुदीरितमाकर्ण्य कृतार्थोऽहं न चान्यथा ।   
तपस्तप्त्वा पुरा ब्रह्मन् प्रार्थितो हरिमीश्वरः ।   
तेनैवोक्तं न चेदैनं कथितव्यमखण्डितम् ।   
तदारभ्य पुरा ब्रह्मन् तव दर्शन लालसः ।   
गङ्गो प्रवाहणं मन्त्रं श्रोत्तुमिच्छामि तत्त्वतः ।   
  
पृ० ५७ब) नारद उवाच   
बहवः कथिता मन्त्रा मया ते मुनिसत्तम ।   
तन्मन्त्रं कथयामाद्य येन ज्ञानं प्रसीदति ॥   
यस्य विज्ञानमात्रेन भक्तिः स्यात् पेम लक्षणा ।   
चतुर्विधं च पाण्डित्यं ज्ञानमात्रेण सिध्यति ।   
मन्दभायोदरिशेऽपि शठो मूढोऽति पातकी ।   
उपास्य मन्त्रराजं तु वागीश सुमतां व्रजेत् ।   
मयाप्येवं पुरापृष्टं पद्मयोनिर्यथावदत् ।   
तथा ते कथयिष्यामि गुह्यद्गुह्यतरं मुने ।   
द्वाविशन्दक्षरो मन्त्रो वागीशत्वपवर्त्तकः ।   
सर्वतन्त्रेषु गुप्तोऽयं गोपनीयस्त्वया मुने ।   
वेदः प्रादुरभूदस्ये मन्त्रेणानेन वेधसः ।   
कवीन्द्र त्वं भार्गवश्च वागीशत्वं बृहस्पतिः ।   
श्रियमिन्त्रादयो देवा ज्ञानं च सनकादयः ।   
सौभाग्यं चन्द्रमाः प्रापत् कुबेरोऽपि धनेशताम् ।   
इमं मन्त्रवरं ज्ञात्वा सर्वज्ञो भवति ध्रुवम् ।   
अदृष्टा श्रुत शास्त्रस्य व्याख्याता शिल्पगो भवेत् ।   
महाकविर्महाप्राज्ञो वाक्पतेः समतां ब्रजेत् ।   
ज्ञानं तु परं लब्ध्वा विष्णोः सयुज्यतां व्रजेत् ।   
यं यं काममभिध्यायन् मनुष्ये भजते मनुम् ।   
तं तं काममवाप्नोति भुविस्वर्गे रसातले ।   
अस्योद्धारमहं वक्ष्ये मम सार्वज्ञकारणम् ।   
कृष्णा गोविन्द कौङेन्तौ तथा गोपीजनां ततः ।   
वल्लभोऽग्निप्रिया सर्गीह पूर्वः समनुस्वरः ।   
नाम्नामादौ क्रमात् काम मायालक्ष्मीर्नियोजयेत् ।   
द्वाविंशत्यक्षरो मन्त्रो वाग्भवाद्यः प्रकीर्त्तितः ।   
अहमस्य मुनिश्छन्दो गायत्त्री देवता मनोः ।   
गङ्गाप्रवाहणः कृष्णः सर्वदेव नमस्कृतः ।   
गङ्गाप्रवाहवद्वाणी जायते तेन तत्तथा ।   
गङ्गाप्रवाहणो नाम कीर्त्यते परमार्थतः ।   
  
पृ० ५८अ) बीजं तु मान्मथं प्रोक्तं शक्तिः पत्नी हविर्भुजः ।   
कृष्णाय कामबीजाभ्यां हृदयं परिकीर्तितम् ।   
गोविन्दाय शिरस्तद्वन्मायाद्योऽसौ महामनुः ।   
गोपीजन शिखा तद्वत् श्रीबीजाद्येन विन्यसेत् ।   
वल्लभायेति कवचम् अस्त्रं जाया हविर्भुजः ।   
शेष बीजेन सहिताः पञ्चाग मनवः स्मृताः ।   
मूर्द्धिण् भाले भ्रुवोर्मध्ये नेत्रे कर्णे तथा नसि ।   
आस्ये कण्ठे च दोर्मूले हृदयोदर नाभिषु ।   
लिङ्गमूले तथा धारे ऊव्वोज्जान्वोश्च गुल्फयोः ।   
समस्तेन च मन्त्रेण व्यापकं न्यस्य चिन्तयेत् ।   
कलाय कुसुम श्यामं पूर्णचन्द्रनिभाननम् ।   
बर्हिबर्हकृतोत्तंसं वनमालिनमीश्वरम् ।   
किरीटहारकेयुर रत्नकुण्डल मण्डितम् ।   
श्रीवत्सवक्षः सम्भ्राजत् कौस्तुभोद्भासितो रसम् ।   
युवतीवेश लावण्य रमणीय तनुं हरिम् ।   
दिव्य पीताम्बरधरं चारुहार विभूषितम् ।   
स्मेरारुणाधरन्यस्त वेणुं त्रैलोक्यमोहनम् ।   
ऊर्द्धवेदमयं वेणुं वादयन्तं चतुर्भूजम् ।   
स्फाटिकीमक्षमालां च विद्यामूर्द्धकरद्वये ।   
दधतं पुण्डरीकाक्षं दिव्यगान परायणम् ।   
अतुल्यानल्पसौन्दर्य्यं मोहयन्तं जगत्त्रयम् ।   
तपनीय लसत्कान्त्या चीणाकमलहस्तया ।   
निरीक्ष्यमाण चरणं वामपार्श्वस्थया श्रिया ।  
हैमसिंहासने रम्ये सर्वरत्नोपशोभिते ।   
रुक्मिण्यादि महिषीभिर्निषेवित मनारतम् ।   
चन्द्रमण्डल सङ्काश श्वेतछत्रोपशोभितम् ।   
नारदाद्यैर्मुनिगणैर्ज्ञानार्थिभिरुपासितम् ।   
इन्द्रादि देवतावृन्दैः प्रणतं परमेश्वरम् ।   
  
पृ० ५८ब) सर्वज्ञं जगदीशानं ध्यात्वा हृदयपङ्कजे ।   
जपेदेवं मनुवरं ध्यात्वा लक्षचतुष्टयम् ।   
स्वाद्वक्तैः कुसुमैर्ब्रह्मवृक्षजैर्होममाचरेत् ।   
दशांशेन च मन्त्रोऽयं सिद्धो भवति नान्यथा ।   
पूजा दशाक्षरे पीठे अङ्गावृत्तिरनन्तरम् ।   
महीषीभिर्द्वितीयापि तृतीया दिगधीश्वरैः ।   
चतुर्थी तत् प्रहरणैश्चतुरावृत्तिरीरिता ।   
प्रातः प्रातः पिवेत्तोयं मन्त्रेणानेन मन्त्रितम् ।   
वागीश्वर समो भूत्वा काव्यकर्त्ता महान् भवेत् ।   
अनेन मन्त्रितं नित्यं ब्रह्मा पात्रं प्ररक्षयेत् ।   
मण्डलादेव भतिमान् महाश्रुति धरो भवेत् ।   
ब्राह्मी कुष्ठवचाकल्कं घृतेन द्विगुणेन च ।   
चतुर्गुणं भवे दुग्धं पाचितं घृतमुत्तमम् ।   
अवतार्य्य जपेदत्र अयुतं जपमादरात् ।   
वर्षमेकं प्रातरेव भक्षयेन्मौनमास्थितः ।   
एतद्भक्षणमात्रेण बृहस्पति समो भवेत् ।   
हस्तमारोप्य जिह्वायां जपेदयुतमादरात् ।   
प्रतिभा जायते दिव्या सर्वलोकैक भाविता ।   
धवलैरुपचारैस्तु यदि देवं प्रपूजयेत् ।   
दिव्यज्ञानमवाप्नोति प्रतिभा विश्वजित्वरी ।   
श्रीविद्यायां यदा जप्त्वा तदा लक्ष्मीरचञ्चला ।   
कामाद्यं जपनादेव सर्वलोकवशं नयेत् ।   
मायादि जपनादेव वाक् सिद्धिर्जायन्तेऽचिरात् ।   
शक्तिबीजादिको मन्त्रो निर्वाणमचिराद्दिशेत् ।   
पुटनात् प्रणवाभ्यां तु मोक्षमाप्नोति निश्चितम् ।   
एवं मनुवरं जप्त्वा किं न सिध्यति मन्त्रवित् ।   
एवं मन्त्रवरं यस्तु भजते भक्ति तत्परः ।   
इह भुक्ता वरान् भोगान् समस्त ऋद्धि संयुतान् ।   
सम्पत्तिं परमां लब्धा भूयादन्ते परं पदम् ।   
कामेन्द्राद्या परा शक्ति नदिविन्दुसमन्विता ।   
  
पृ० ५९अ) कथितः कृष्णमन्त्रोयं मन्त्राणां मन्त्रनायकम् ।   
ऋषिर्ब्रह्मा समाख्याता विराट्छन्द उदीरितम् ।   
त्रैलोक्यमोहनादेव श्रीकृष्णः परिकीर्त्तितः ।   
कल षड्दीर्घबीजेन षडङ्गः परिकीर्त्तितः ।   
अंशालम्बित वामकुण्डलधरं मन्दोल्लसत् भ्रूतलम् ।   
किञ्चित् कुञ्चित कोमलाधर पुटं साचि प्रभा वेक्षणम् ।   
आलोलाङ्गुलिपल्लवैर्मुरलि कामा पूरयन्तं मुदा ।   
मूले कल्पतरोस्त्रिभङ्गललितं ध्यायेज्जगन्मोहनम् ।   
एवं ध्यात्वा जपेन्मन्त्रं श्रद्धया दशलक्षकम् ।   
तद्दशांशेन जुहुयात् पायसैरथवाम्बुजैः ।   
दशाक्षरोदिते पीठे पूजयेत्तद्विधानतः ।   
प्रयोगानपि सर्वत्र तदुक्तेनापि कारयेत् ।   
अथवा बालकृष्णं च नीलेन्दीवरसन्निभम् ।   
रत्नाभरणसन्दीप्तं द्विभुजं नीलकुन्तलम् ।   
पायसं नवनीतं च कराभ्यां दधतं स्मरेत् ।   
लक्षमेकं जपेन्मन्त्रं पायसैर्होमयेत् शुभैः ।   
दशांशं विधिवद्भक्त्या पूजाङ्गेन्द्रादिकायुतैः ।   
होमयेदयुतं मन्त्री घृतभर्जितपिष्टकैः ।   
अलक्षिर्नश्यति क्षिप्रं कान्तिं तेजश्च विन्दति ।   
पलाशकुसुमैर्हुत्वा वाक्सिद्धिं लभते ध्रुवम् ।   
पङ्कजैर्जुहुयान्मन्त्री अयुतं श्रियमाप्नुयात् ।   
नवनीतस्य होमेन कविर्वाग्मी प्रजायते ।   
वासुदेव पदं चोक्तानि गडाच्छादनाय च ।   
वासुदेव द्वयं चोक्ता स्वाहेति तन्मनुर्म्मतः ।   
नारदोऽस्य मुनिः प्रोक्तच्छन्दोऽष्टुवुदाहृतम् ।   
निगडच्छेदनो लक्ष्मीर्वासुदेवोऽस्य देवना ।   
पञ्चाङ्गानि मनोरस्य आचक्राद्यैस्तु कल्पयेत् ।   
राजमण्डलमध्ये तु कंसं निपात्य हेलया ।   
  
पृ० ५९ब) ज्ञातीनां वर्द्धयन् हर्षम् आनीय पितरौ स्वयम् ।   
निगडान्मोचितौ भक्त्या प्रणम्य च पुनः पुनः ।   
बाह्ये संस्थाप्य विधिवद्देवकीं वीक्षितैर्नृपैः ।   
एवं ध्यात्वा जपेल्लक्षं जहुयात्तद्दशांशतः ।   
अङ्गन्यसादिकं सर्वं तदग्रवचनोदितम् ।   
य एवं चिन्तयेन्मन्त्री ससम्यक् सम्पदां निधिः ।   
राजदुर्गभयादिभ्यो मुच्यते स्मरणात् क्षणात् ।   
निर्गुण्डीमूल होमेन मुच्यते बन्धनादिभिः ।   
राजद्वारे भये घोरे स्मरणान्मुच्यते भयात् ॥   
  
इति श्रीगौतमीये एकविंशोऽध्यायः ॥ २१ ॥  
  
गोपालं पिण्डसञ्ज्ञ च कथयामि मुने शृणु ।   
यदाकर्ण्य गुरोर्भक्त्या परत्रेहवमोदते ।   
अनेन सदृशो मन्त्रो जगत्स्वपि न विद्यते ।   
पञ्चातको धरासंस्थः सबिन्दुक मनुस्वरः ।   
कथितो मन्त्रराजोऽयं भुक्ति मुक्ति फलप्रदः ।   
ऋषिर्ब्रह्मास्य गायत्री छन्दः श्रीकृष्ण देवता ।   
गलाभ्यां बीजशक्ती तु कीलकं लेषमुच्यते ।   
षड्दीर्घभाजा बीजेन षडङ्गानि प्रकल्पयेत् ।   
वृन्दावनगतं कृष्णं रत्नसिंहासन स्थितम् ।   
कदम्बमूल देशे तु गोपिकाजन वेष्टितम् ।   
नारदाद्यै मुनिवरैर्दिव्यगानावसन्वकैः ।   
सहितं परया भक्त्या वनमालिनमीश्वरम् ।   
रत्नालङ्कारसन्दीप्तं शङ्ख चक्र लसत् करम् ।   
शब्द ब्रह्ममयं वेणुमधः पाणि द्वयोरितम् ।   
एवं ध्यात्वा मनुवरं लक्षमात्रं जपेद्वशी ।   
सितान्वितैः पायसैस्तु युतं होमं समाचरेत् ।   
य एनं भजते मन्त्री सिद्धयस्तस्य हस्तगाः ।   
धवलैः कुसुमैर्होमाद्वाक्सिद्धिं लभतेऽचिरात् ।   
  
पृ० ६०अ) कर्णिकारस्य होमेन लक्ष्मीः सर्वविधा भवेत् ।   
अनेन मन्त्रितं तोयं प्रातः प्रातः पिवेज्जलम् ।   
कविर्वाग्मी श्रुतिधरः सर्वज्ञो जायतेऽचिरात् ।   
अस्योपासनमात्रेण किं न सिध्यति मन्त्रणः ।   
इह भुक्ता वरान् भोगान् पुत्त्रपौत्त्रैः समन्वितः ।   
अन्ते तत् परमं धाम मन्त्री याति निरामयम् ।   
अथ वक्ष्ये महामन्त्रं सर्वेप्सित फलप्रदम् ।   
यस्य धारणमात्रेण किं न सिध्यति भूतले ।   
बीजं त्रिकोणमालिख्य षट्कोणं तद्बहिर्लिखेत् ।   
षड़क्षरं लिखेत्तत्र वृत्तश्चाष्टदलं लिखेत् ।   
अष्टाक्षरेण संयुक्तं तद्वहिः षोडशच्छादम् ।   
षोडशार्णं कृष्णा मनुं वहिदर्शदलान्वितम् ।   
दशाक्षरेण संयुक्तम् आष्टादशदलं ततः ।   
अष्टादशार्णं तन्मध्येद्वहिर्द्वात्रिंशदम्बुजम् ।   
देवकीसुत इत्यादि तत्रैव वृत्तमालिखेत् ।   
पिण्डबीजं वेष्टत्तमालिखेत् ।  
पिण्डबीजं वेष्टकत्वेन यन्त्रस्य च सर्वतः ।   
तद्वहिर्वृत्तं निष्पाद्य मातृकां तत्र वेष्टयेत् ।   
वृत्तद्वयं पुनः कृत्वा शापाङ्कुशेन वेष्टयेत् ।   
तद्वहिर्वृत्तमेकं तु चतुरस्रं स वज्रकम् ।   
एतदुक्तं महायन्त्रं कृपया मुनिसत्तम ।   
सुवर्णपत्रे भूर्ज्जे वा नित्यं यः सुसमाहितः ।   
अष्टगन्धैर्मसीं कृत्वा लिखेत् स्वर्ण शलाकया ।   
अस्य धारणमात्रेण साक्षाद्भूमि पुरन्दरः ।   
मुच्यते मलिने कृच्छ्र दुःखैर्घोरतरैरपि ।   
शान्तिं च शाश्वतीं लब्धायाति तत् परमं पदम् ।   
स्त्रीणां वाम भुजे नित्यं धारणात् किं न सिध्यति ॥   
  
पृ० ६०ब) बन्ध्यापि लभते पुत्त्रं शतहायन जीवकम् ।   
दीर्घायुरप्रतिहत बलवीर्य्य समन्वितम् ।   
राशिचक्रं विलिप्याथ कुम्भं संस्थाप्य पूर्ववत् ।   
विक्षिप्य यन्त्रं तन्मध्ये सेकात् सर्वं हि साधयेत् ।   
नित्यदर्शी भवेद्विप्रो महीं शास्ति महीपतिः ।   
वैश्यः समृद्धिमान् भूयात् लभेत् शूद्रो यथेप्सितम् ।   
एतत्तु कथितं यन्त्रं पुरुषार्थैक साधनम् ।   
केवलं तत् प्रयत्नेन गोपयस्व मुने स्वयम् ॥   
  
इति श्रीगौतमीये द्वाविंशोऽध्यायः ॥ २२ ॥  
  
अथ वक्ष्ये मनुवरं समस्त पुरुषार्थदम् ।   
यज्ञ ज्ञानात् सिद्धयः सर्वा भवन्ति कर संस्थिताः ।   
लक्ष्मीर्मायाकामबीजं ङेऽन्तं कृष्णपदं तथा ।   
स्वाहेति मन्त्रराजोऽयं भुक्ति मुक्ति फलप्रदः ।   
नारदोऽस्य मुनिः प्रोक्तश्छन्दोऽनुष्टुबुदाहृतम् ।   
देवता कृष्ण इत्युक्तः समस्त पुरुषार्थदः ।   
षडङ्गं कामबीजेन षड्दीर्घभेदनेन तु ।   
कलाय कुसुम श्यामं वृन्दावन गतं हरिम् ।   
गोप गोपी गवावीतं पीतवस्त्र युगावृतम् ।   
नानालङ्कारसुभगं कौस्तुभोद्भासि वक्षसम् ।   
सनकाद्यैर्मुनिश्रेष्टैः संस्तुतं परयामुदा ।   
शङ्ख चक्र लसद्बाहुं वेणुं हस्तद्वयेरितम् ।   
ध्यात्वैवं परमात्मानं चतुर्ल्लक्षं जपेन्मनुम् ।   
दशांशं जुहुयान्मन्त्री कुसुमैर्ब्रह्मवृक्षजैः ।   
भक्त्या त्रिसन्ध्यं च यजेदङ्गैरिन्द्रादिभिस्ततः ।   
तथा प्रयोगे कुर्वीत धर्म्मार्थ काम मुक्तये ।   
पायसैरयुतं हुत्वा दिव्यज्ञानमवाप्नुयात् ।   
तद्वच्च लवणैर्हुत्वा लोकानाकर्षयेद् ध्रुवम् ।   
पलाशपुष्पैर्जुहुयात् कविर्वाग्मी च जायते ।   
मत्स्यण्डी कदली दुग्ध घृत पायसं तद्धिया ।   
  
पृ० ६१अ) तर्पयेदयुतं मन्त्री गाङ्गे येन जलेन वै ।   
मण्डलादीहिता सिद्धिर्भवेन्नैवात्र संशयः ।   
वागभवाद्येन जायेन वागीश समतां व्रजेत् ।   
ब्राह्मी तत् कुसुमैर्हुत्वा निधिमाप्नोत्पय व्रतः ।   
श्रीवृक्षफलहोमेन राज्यैश्वर्य्यमवाप्नुयात् ।   
एवं ते कथितं भक्त्या दुर्ल्लभं मन्त्रनायकम् ।   
सत्सम्प्रदायकं प्राप्तं किं न सिद्धति मन्त्रिणः ।   
अष्टादशार्णो मारान्तो मन्त्रः सुत धनप्रदः ।   
नारदोऽस्य मुनिश्छन्दो गायत्त्री कथितं बुधैः ।   
बालकृष्णो देवतास्य समस्तार्थ फलप्रदः ।   
षडदीर्घभाजा कामेन बीजेनाङ्ग क्रिया मता ।   
इन्दीवर समाभासं बालं त्रैलोक्यमोहनम् ।   
लसद्रत्नमयैर्द्दीप्तैन्मण्डितं बहुभूषणैः ।   
नानारत्नमयोद्भासि ब्राह्म कामाङ्कुशागलम् ।   
कुन्तलान्त समुद्भासि स्फुरन्मकर कुण्डलम् ।   
हस्ति हस्तकराभ्यां च नवमी तं च पायसम् ।   
दधतं देववृन्दैश्च वेष्टितं गोपबालकम् ।   
एवं ध्यात्वा जपेन्मन्त्री द्वात्रिंशल्लक्षमानतः ।   
जपान्ते जुहुयादग्नौ पायसैस्तद्दशांशतः ।   
तर्पणादीनि सर्वाणि पूर्ववत् समुपाचरेत् ।   
साधयेत् सर्वकर्म्माणि सिद्धेनानेन मन्त्रवित् ।   
रक्तपद्मायुतं हुत्वा द्विजो ज्ञानमवाप्नुयात् ।   
सर्वलोकैकशास्ता च क्षत्त्रियो नात्र संशयः ।   
अन्येषां यद्यदिष्टं स्यात् साधयेन्मनुनामुना ।   
रत्नपद्मोपरि ध्यात्वा शर्करा पृथुलाजकैः ।   
कदली गुड बुध्या च जलैः सन्तर्प्य केशवम् ।   
वत्सराल्लभते पुत्त्रं सर्वलोक नमस्कृतम् ।   
अनेन च यद्यदिष्टं जपमात्रेण साधयेत् ।   
  
पृ० ६१ब) माया रमा कामबीजश्रियाढ्यो दशवर्णकः ।   
त्रयोदशक्षरो मन्त्रो दृष्टादृष्टफलप्रदः ।   
ऋषिरस्य स्वयं ब्रह्मा छन्दोऽनुष्टुवुदीरितम् ।   
श्रीकृष्णो देवता प्रोक्तो महदैश्वर्य्यदायकः ।   
कुर्य्यादस्य मनोर्म्मन्त्री ह्रीमाद्यैरङ्गपञ्चकम् ।   
शङ्ख चक्र गदा पद्म पाशाङ्कुश लसत् करम् ।   
कराभ्यां वेणुमादाय धमन्तं सर्वमोहनम् ।   
सूर्य्यायुत समाभासं पीताम्बर युगावृतम् ।   
नानालङ्कारसुभगं रविमण्डल संस्थितम् ।   
एवं ध्यात्वा जपेन्मन्त्रं चतुर्लक्षमनन्यधीः ।   
जपान्ते तद्दशांशेन पायसैर्होमयेद्द्विजः ।   
पूजयेन्मन्त्रंराजेन वक्ष्यमाणेन वर्त्मना ।   
मध्ये कृष्णं समावाह्य षडङ्गविधिनार्च्चयेत् ।   
वासुदेवं सङ्कर्षणं प्रद्युम्नं चानिरुद्धकम् ।   
दिग्दलेषु समभ्यर्च्च्य बहिरस्य विदिग्दले ।   
सरस्वतीं तथा लक्ष्मीं रतिं प्रीतिमनन्तरम् ।   
स्वदिक्षु लोकपालांश्च तदस्त्राणि च तद्वहिः ।   
एवमभ्यर्च्च्य विधिवत् साधयेच्च यथेप्सितान् ।   
विंशत्यर्णोदितान् विप्रः प्रयोगानपि साधयेत् ।   
य एनं भजते मन्त्री भक्त्या च परिपूजयेत् ।   
राज्यैश्वर्य्यमवाप्यान्ते भूयात्तत् परमं महः ।   
काम माया रमा पूर्वो दशार्णो मन्त्रनायकः ।   
रमा माया काम पूर्वो दशार्णः सप्रकीर्त्तितः ।   
अनयोर्म्मन्त्रयोर्म्मन्त्री आचक्राद्यैः षडङ्गतः ।   
कृत्वा दशार्णवत् सम्यग् ध्यान पूजादिकं सुधीः ।  
सपर्य्यां च रते यस्तु मन्त्रयोरेवमाश्रितः ।   
इह भुक्ता वरान् भोगान् महैश्वर्य्य समन्वितान् ।   
पुत्त्रैः पौत्त्रैः प्रपौत्त्रैश्च ब्राह्मणो हरितां व्रजेत् ॥   
  
पृ० ६२अ) अथ वक्ष्ये शृणु मुने प्रतिपतिं जगत्पतेः ।   
इन्द्रादिप्रमुखैर्द्देवैः स्वगुप्तां क्रियते तु या ।   
कुबेरोऽपि च यां कृत्वा तपस्यन् ब्रह्मणो मुखात् ।   
महेश सखितां प्राप्य धनेशत्वमव्यप्तरान् ।   
इन्द्रोऽपि या मुपास्यैव देवराजत्वमाप्तवान् ।   
त्रैलोक्यविजयी भूत्वा देव दैत्यैक शासकः ।   
मायारमादिकाश्चाष्टादशार्णा विंशदर्णकाः ।   
अनेन सदृशो मन्त्रस्त्रिषु लोकेषु दुर्ल्लभः ।   
ऋषिर्ब्रह्मा समुद्दिष्टो गायत्त्री छन्द एव च ।   
देवता देवता वृन्द वन्द्यः श्रीकृष्ण ईरितः ।   
अष्टादशार्णवत् कुर्य्यान्मन्त्रार्थैरङ्गपञ्चकम् ।   
द्वारवत्यां महाज्ञाने दीर्घिका शत मण्डिते ।   
पारिजातवने रम्ये सुवर्णभूमि मध्यतः ।   
सर्वरत्नमये चित्रे सुमेरु निभ मण्डपे ।   
सिंहासने समासीनं सूर्य्यकोटि समप्रभम् ।   
रक्तोत्पल समाभास पाणिपादाम्बुजं स्मरेत् ।   
दक्षिणं चरणाम्भोजं रत्नपूर्ण घटोपरि ।   
वामपादाम्बुजं दिव्यं स्वस्तिकाकारकारितम् ।   
शङ्ख चक्र गदा पद्म लसद्बाहुचतुष्टयम् ।   
सर्वाङ्ग सुन्दरं देवं सर्वाभरण भूषितम् ।   
समुद्धृत्य सर्वरत्नै रत्ननद्याश्च रोचितम् ।   
रुक्मिणी सत्यभामा स्यात् राधिकाख्या च तिष्ठति ।   
रत्नकुम्भेन रत्नेन सिञ्चन्ती परया मुदा ।   
कालिन्दी ऋक्षजा रत्नं दिशन्तौ कलसौ तयोः ।   
नाग्नजीति सुनन्दा च मित्रविन्दा सुलक्षणा ।   
आनीय रत्नकलसं रत्ननद्याः समुद्धृतम् ।   
दिशन्त्यः सर्वमाङ्गल्य सङ्गत्या महिषीर्हरेत् ।   
ततः षोडशसहस्र्यं सिञ्चन्त्यः परितः प्रियाः ।   
गीतैर्नृत्येश्च वाद्यैश्च शतार्द्धः सर्वदेवताः ।   
  
पृ० ६२ब) एवं हरिं स्मरेन्मन्त्री चतुर्ल्लक्षं जपेन्मनुम् ।   
जपान्ते पायसैर्दिव्यैर्ज्जुहुयात्तद्दशांशतः ।   
तर्पयेत्तद्दशांशेन भक्तितप्तेदुमज्जलैः ।   
अभिषिच्य दशांशेन ब्रह्मणामपि पूजयेत् ।   
कर्णिकायां लिखेद्बीजं ससाध्यं तद्वहिर्लिखेत् ।   
शेष सप्तदशार्णेन वह्नेर्गेह युगं ततः ।   
वृत्ताद्वहिरष्टदलं चतुरस्रं सवज्रकम् ।   
चतुर्द्वार समायुक्तं यन्त्रमेतत् सुलक्षणम् ।   
पूर्वदक्षिणपाश्चात्य कोणे मायां विलिख्य च ।   
श्रीबीजमन्यतो लेख्यं षडर्णं कोणगं तथा ।   
पत्रे तु कामं गायत्त्रीं त्रिशस्त्रिशो विभागशः ।   
कामदेवाय विद्महे पुष्पबाणाय धीमहि तन्नोऽनङ्गः प्रचोदयात् ।   
इत्युक्ता काम गायत्त्री समस्तजन मोहिनी ।   
कामाद्यजापादस्यास्तु सर्वकर्म्माणि साधयेत् ।   
दलमध्ये लिखेत् काम मनुं षट्शक्रमेण तु ।   
नमोऽन्ते कामदेवाय सर्वजन प्रियाय च ।   
सर्वसम्मोहनयेति । ज्वलयुग्मं प्रज्ज्वलेति च ।   
सर्वजनस्य शब्दान्ते हृदयं मम संवदेत् ।   
वशं कुरु युगं प्रोक्ता स्वाहान्तो मनुरीरितः ।   
प्रोक्ता गोपाल यन्त्रोऽयं कामाद्यः साधिको मुने ।   
हाटकारचिते पात्रे भोज्यैर्वा प्रविलिख्य च ।   
धारयेत् साधितं यन्त्रं जपसेकसमन्ययात् ।   
अस्याधारणमात्रेण किं न सिध्यति भूतले ।   
राजानो वशतां यान्ति दासवच्छत्र सङ्कुलम् ।   
त्रैलोक्यमोहनो मन्त्रः सर्वलोकैक पूजितः ।   
अस्मिन् थन्त्रे समावाह्य राजराजेश्वरं हरिम् ।   
पूजयेद्भक्तितो मन्त्री सर्वराजोपचारकैः ।   
  
पृ० ६३अ) कोणषट्के षडङ्गं तु तद्वहिश्च विदिग्दले ।   
वासुदेवं सङ्कर्षणं प्रद्युम्नं चानिद्धकम् ।   
सरस्वतीं तथा लक्ष्मीं रतिं प्रीतिं च दिग्दले ।   
तद्वहिरष्ट महिषी रुक्मिण्याद्याः प्रपूजयेत् ।   
इन्द्रनील मुकुन्दाख्यान् मकरानन्द कच्छपान् ।   
शङ्ख पद्म निधी चापि तद्वहिः पूजयेत्ततः ।   
इन्द्रादीन् स्व स्व दिक्ष्ववं वज्रादींस्तदनन्तरम् ।   
इति षष्ठावृतैर्युक्तमच्युतं भक्तितोऽर्च्चयेत् ।   
संसार सागरं घोरं वासनानक्रसङ्कुलम् ।   
सन्तीर्य्य परमं धाम मन्त्रीयाति न चान्यथा ।   
चतुर्लक्षं जपेन्मन्त्रं दशांशं पायसैर्हुनेत् ।   
अथवा पङ्कजैः फुल्लैः शेषमन्यत् समापयेत् ।   
तदा स्वहृदये विष्णुं मन्त्र न्यासान् यथोदितान् ।   
तन्मयो विहरेत्मन्त्री तीर्ण संसार सागरः ।   
अयुतं रक्तपद्मैस्तु हुत्वा विश्वं वशं नयेत् ।   
तद्भस्म धारयेद्भाले यं स्पृशेद् यं निरीक्षयेत् ।  
यैर्वाते भवन्त्यस्य किं कराः ।  
आरक्त हयमारैस्तु राजानो दासवद्वशे ।   
शुक्लादि वस्त्रलाभाय शुक्लादि कुसुमैर्हुनेत् ।   
हुनेद्धान्य समृद्धैश्च आरक्त धान्यमञ्जरी ।   
श्रीवृक्षकुसुमैर्होमात् समा लक्ष्मीः प्रसीदति ।   
बिल्वपत्रैश्च जुहुयात् पुत्त्रपौत्त्रानुयायिनीम् ।   
लभे लक्ष्मीं प्रसन्नां तत् फलै राज्यमवाप्नुयात् ।   
केवलं घृतहोमेन ब्राह्म्यं तेजश्च जायते ।   
आयुर्वृद्धिं यशो लक्ष्मीं वश्यतां सर्वयोषिताम् ।   
लभते नात्र सन्देहः सुखं सर्वातिशायिनम् ।   
घृत तण्डुल होमेन बलवान् जायतेऽचिरात् ।   
  
पृ० ६३ब) भक्ष्य भोज्यादिकं हुत्वा भोगी स्यादयावदायुषः ।   
अष्टादशार्णदशयोः प्रयोगं नात्र चाचरेत् ।   
आद्रवितः प्रयोगस्तु द्वाभ्यामेकं तु कारयेत् ।   
रत्नाभिषेकं गोपालं यो येन विधिना भजेत् ।   
सवैश्वर्य्यसमृद्धोऽपि सर्वभुक् सर्वकारकः ।   
देहत्यागे हरिं या यादित्येवं मुनयो जगुः ॥   
  
इति श्रीगौतमीये त्रयोविंशोऽध्यायः ॥ २३ ॥  
  
अथातः सम्प्रवक्ष्यामि रुक्मिणी वल्लभं मनुम् ।   
यज्ञ ज्ञानात् सर्वलोकानां वल्लभो भुवि जायते ।   
नमोऽन्ते भगवान् ङ्येन्तो रुक्मिणी वल्लभस्तथा ।   
स्वाहान्तो भावसंयुक्तः षोडशार्णो महामनुः ।   
अस्य ज्ञानात्तथा मन्त्री ज्ञानवान् जायतेऽचिरात् ।   
धान्यादष्टाङ्ग योगस्य फलमाप्नोति निश्चितम् ।   
स्मरणादस्य मन्त्रस्य सर्वतीर्थ फलं लभेत् ।   
नारदोऽस्य मुनिः प्रोक्तच्छन्दोऽनुष्टवुदीरितम् ।   
श्रीकृष्णो देवता चास्य रुक्मिणी वल्लभा ह्वयः ।   
व्यस्तैः समस्तैरङ्गानि पदैः कुर्य्यात् षडङ्गवित् ।   
अतसी कुसुम श्यामं पीतवस्त्र युगावृतम् ।   
नानालङ्कारसुभगं कौस्तुभायुक्त वक्षसम् ।   
श्रीवत्सलाञ्छन श्रीमद्रत्नाभरण भूषितम् ।   
द्वारकावर गेहस्थं रत्नसिंहासने शुभे ।   
रुक्मिण्यालापमधुरं शङ्ख चक्र गदा धरम् ।   
ध्यात्वैवं परमात्मानं लक्षमेकं जपेन्मनुम् ।   
तदन्ते जुहुयान्मन्त्री तिलैर्मधुरसम्प्लवैः ।   
पूजयेद्वैष्णवे पीठे दशाक्षर विधानतः ।   
पलाशैः कुसुमैर्हुत्वा दिव्यज्ञानमवाप्नुयात् ।   
पूर्ववत्तर्पणं कुर्य्यात् सर्वाभीष्टानि साधयेत् ।   
  
पृ० ६४अ) पुण्डरीकाक्षतं हुत्वा श्रियमाप्नोत्य यत्नतः ।   
केवलं घृतहोमेन जीवेद्वर्षशतं सुखी ।   
इत्येवं रुक्मिणीनाथ विद्यानं मुनिपूजितम् ।   
भोगमोक्ष करं यत्नान्मूने त्वमपि गोपया ।   
प्रणवं जमसश्चान्ते वदेद्भव गते पदम् ।   
नन्दपुत्र पदं ङेऽन्तं वदेन्नन्दवपुस्तथा ।   
भूत्यन्ते दशवर्णश्च मनुः सर्वार्थसिद्धिदः ।   
नारदो मुनिराख्यातश्छन्द उक्तं विराड़पि ।   
श्रीकृष्णो देवता चात्र चतुर्वर्ग फलप्रदः ।   
पञ्चाङ्गानि मनोरस्य आचक्राद्यैः प्रकल्पयेत् ।   
ध्यायेद्वृन्दावने रम्ये गोप गोपी गणा वृतम् ।   
नानालङ्कारसुभगं पीताम्बर युगावृतम् ।   
सर्व प्रियकरं देवं किशोर श्याम विग्रहम् ।   
दोर्भ्यां वेणु पादयन्तं भुवनैक गुरुं परम् ।   
एवं ध्यात्वा मनुवरं लक्षमेकं जपेत्तथा ।   
तिलैश्च स्वादुयुक्तैश्च जुहुयात्तद्दशांशतः ।   
दशाक्षरोदिते पीठे पूजयेत्तद्विधानतः ।   
य एवं चिन्तयेन्मन्त्री भोगमुक्त्योः सभाजनम् ।   
बिल्वपत्रायुतं हुत्वा सर्वकामान् प्रसाधयेत् ।   
अष्टौत्तरशतं जप्त्वा सभायां विजयी भवेत् ।   
सर्वलोकैक सुभगः सर्वैश्वर्य्य समन्वितः ।   
देहान्ते तत्पदं याति यत प्राप्त्वाज निवर्त्तते ।   
नन्दपुत्र पदं ङेऽन्तं श्यामलाङ्ग पदं तथा ।   
अमृतं मुखवृत्तं च मांसां चैव वपुस्तथा ।   
दशाक्षरस्तु प्रोक्तोऽयं मनुः सर्वसमृद्धिदः ।   
नारदोऽस्य मुनिः प्रोक्तच्छन्दोऽनुष्टवुदीरितम् ।   
देवता बालकृष्णोऽस्य मुनिभिः परिकीर्तितः ॥   
  
पृ० ६४ब) कल्पयेत् पूर्ववन्मन्त्री चक्राद्यैरङ्गपञ्चकम् ।   
अतसी कुसुम श्यामं शङ्ख चक्र लसत् करम् ।   
दोर्भ्यां वेणुं वादयन्तं पीताम्बर युगावृतम् ।   
नानालङ्कारसुभगं भाव हाष विराजितम् ।   
एवं ध्यात्वा यजेद्देवं पञ्चाङ्गैश्च दिशोऽधिपैः ।   
तदस्त्रैरपि सम्पूज्य जपेल्लक्षं व्रते स्थितः ।   
दशांशं जुहुयान्मन्त्री पायसैर्म्मधुराप्लुतैः ।   
एवं संसिद्धमन्त्रस्तु सर्वकर्म्माणि साधयेत् ।   
तिलाज्यैरक्षतं हुत्वा ग्रह रोगान् विनाशयेत् ।   
पलाशकुसुमैर्हुत्वा वागीश समतां ब्रजेत् ।   
प्रणवं पूर्वमुच्चार्य्य नमो भगवते पदम् ।   
नन्दपुत्र पदं ङेन्तं भूधरो मुख वृत्तयुक् ।   
वपुः पदं तथा ङेन्तमूणविंशति वर्णकः ।   
नारदोऽस्य मुनिः प्रोक्तो विराट्छन्द उदीरितम् ।   
देवता नन्द तनयः सर्वलोकैक नन्दनः ।   
पञ्चाङ्गानि मनोरस्य चक्राद्यैः परिकल्पयेत् ।   
नवीन वारिद श्यामं पद्मपत्र निभे क्षणम् ।   
मुक्तादामलसत् कण्ठ केयूराङ्गदभूषणम् ।   
अनेक रत्न सम्बद्ध स्फुर कर कुण्डलम् ।   
उद्दाम कौस्तुभोद्भासि वक्षः श्रीवत्स लाञ्छनम् ।   
बर्हिवर्ह कृतोत्तं सं गोप गोपी गवावृतम् ।   
ध्यात्वैवं परमात्मानं जपेन्मनुरवं ततः ।   
चतुर्लक्षजपान्ते तु दशांशं रक्तपङ्कजैः ।   
होमयेच्छेषमन्यत्तु पूर्ववत् समुपाचरेत् ।   
दशार्णयन्त्रे विश्वेशं समावाह्य प्रपूजयेत् ।   
प्रथमावृत्तिरङ्गैः स्यान्महिषीभर्द्वितीयिका ।   
तृतीयादिगधीशैस्तु वज्राद्यैस्तु चतुर्थिका ।   
एवं यः प्रपूजयेत् कृष्णं चतुरावृत्ति संयुतम् ।   
  
पृ० ६५अ) धर्म्मार्थकाममोक्षाणां सम्पूर्णं लभते फलम् ।   
पायसैरयुतं हुत्वा महाधनपतिर्भवेत् ।   
पूर्णायुर्लभते मन्त्री अयुतं घृतहोमतः ।   
दूर्वया लक्षहोमेन जीवेद्वर्षशतं सुखम् ।   
इत्येष कथितो मन्त्रः सर्वेषां सर्वसिद्धिदः ।   
अथापरं प्रवक्ष्यामि मनुं सर्वसमृद्धिदम् ।   
यज्ञज्ञानान्मुनयः सर्वे भोगमोक्षैक भूमयः ।   
लीलादण्डधरं चोक्त्ता गोपीजन ततः परम् ।   
दोर्द्दण्डन्तु पदं चोक्ता मेघ श्याम पदं ततः ।   
विष्णः स्वाहेति मन्त्रोऽयं समस्त पुरुषार्थदः ।   
नारदोऽस्य मुनिः प्रोक्तश्छन्दोऽनुष्टुवुदारितम् ।   
श्रीकृष्णो देवता चास्य सर्वविश्वानुशासकः ।   
पदैः पञ्चाङ्ग कऌप्तिः स्यात्ततो ध्यायेदथाच्युतम् ।   
तापिञ्ज कुसुम श्यामं सदा षोड़शवार्षिकम् ।   
गोपीमध्य स्थितं ताभ्यां लिङ्गितं काम हृच्छया ।   
सर्वालङ्कारसुभगं पीताम्बरधरं परम् ।   
भुवनैक गुरुं ध्यात्वा लक्षमेकं जपेन्मनुम् ।   
दशांशं कमलैर्हुत्वा शेषमन्यत् समापयेत् ।   
तर्पयेन्नित्यशो देवं दुग्ध बुध्या शुभैर्ज्जलैः ।   
मण्डलाद्वाञ्छिता सिद्धिर्म्महाधनपतिर्भवेत् ।   
यं० इमं भजते नित्यं जपहोमादि तत्परः ।   
वाञ्छितानी हितान् लब्धा देहान्ते तत्पदं व्रजेत् ।   
वेदादिक मना माया कामबीजादथो वदेत् ।   
श्रीकृष्णं च पदं ङेन्तं गोविन्दं च तथा वदेत् ।   
गोपीजना पदस्यान्ते वल्लभं ङेन्तमीरयेत् ।   
कामान्तं च रमाबीजं सम्प्रोक्तो मन्त्रनायकः ।   
सिद्धगोपालमन्त्रोऽयं सर्वसिद्धि प्रदो नृणाम् ।   
  
पृ० ६५ब) बीजैः पदैश्च पञ्चाङ्गं कृत्वा ध्यायेदथाच्युतम् ।   
पक्षिराजकृतच्छायौ सुरद्रुमतलासिनौ ।   
शङ्खेन्दु मरुता भासौ दध्युत्थ पायसाशिनौ ।   
अनेकैरावृतमुखैर्ग्रहयुक्तो यथाविधुः ।   
नानालङ्कारसुभगौ कस्तुभौ युक्त कन्दरौ ।   
तारहारावली रभ्यौ सर्वाश्चर्य्य मयौ शिशु ।   
त्रैलौक्यशरणौ श्रीमद्रामकृष्णौ स्मरन् जपेत् ।   
लक्षमेकं मनुवरं दशांशं श्रीफलैर्हुनेत् ।   
होमान्ते विधिवन्मन्त्री शेषमन्यत् समापयेत् ।   
दशाक्षरोदिते पीठे वक्ष्यमाणेन पूजयेत् ।   
षड़ङ्गं केशरे यद्वा दिगीशाः प्रहरानपि ।   
एवं त्रयावृत्तिमयं सम्पूज्य पुरुषोत्तमम् ।   
दुग्ध बुध्या जलैर्नित्यं तर्पयेदिष्टसिद्धिदम् ।   
मुखे करं समायुज्य जपाद्वाग्मीकावर्भवेत् ।   
नवनीता युतं हुत्वा धरापति वृत्ये भवेत् ।   
रविवारेऽश्वत्थमूले चाष्टौत्तरशतं जपेत् ।   
पुत्त्रैर्म्मित्रैश्च सम्पन्नो म्रियते नापमृत्युतः ।   
अथापरं मनुवरं कथयामि समृद्धिदम् ।  
लक्ष्मी माया कामबीजैर्दशार्णां पूटयेत् क्रमात् ।   
षोडशार्णो मनुः साक्षान्महालक्ष्मीं प्रयच्छति ।   
ब्रह्मा ऋषिः समुद्दिष्टो गायत्री छन्द ईरितम् ।   
महासम्पत्प्रदः श्रीमान् देवता कृष्ण ईरितम् ।   
दशार्णवदङ्ग कऌप्त्या ध्यायेद्देवमनन्यधीः ।   
कालाभ्रनिचयप्रख्यं पाणिपादाम्बुजारुणम् ।   
तारहारावली रम्यं कौस्तुभायुक्त वक्षसम् ।   
किरीट केयूर ग्रैवेय कङ्कणोर्म्मि विराजितम् ।   
ध्यायेद्रत्न गृहान्तःस्थं रक्तपङ्कजमध्यगम् ।   
चतुर्ल्लक्षं जपेन्मन्त्रं पायसैरयुतं हुनेत् ।   
  
पृ० ६६अ) तर्पणादीनि सर्वाणि पूर्वोक्त विधिनाचरेत् ।   
य० एनं भजते मन्त्री लक्ष्मी गोपाल विग्रहम् ।   
ससर्व सम्पदं लब्ध्वा यात्पनं तम यत्नतः ॥   
  
इति श्रीगौतमीये चतुर्विंशोऽध्यायः ॥ २४ ॥  
  
अथापरं प्रवक्ष्यामि मन्त्रराजं सुदुर्ल्लभम् ।   
अवायुर्येन जपेन दिव्य ज्ञानं मुनीश्वराः ।   
भ्रष्ट राज्यं सुरेश्रेष्ठो ह्यवापयदुपासनात् ।   
अन्येऽपि बहवो देवाः स्वस्वाधिकारतां गताः ।   
त्रिमात्र हृद्भगवते गोविन्द मुकुन्दायेति तन्मनुः ।   
द्वादशाक्षर इत्युक्तो मन्त्रः सर्वसमृद्धिदः ।   
नारदोऽस्य मुनिः प्रोक्तो विराट् छन्द उदीरितम् ।   
श्रीकृष्णो देवता प्रोक्तः सर्वदेव नमस्कृतः ।   
विनियोगोऽस्य मन्त्रस्य पुरुषार्थं चतुष्टये ।   
व्यस्तैः पदैः समस्तश्च पञ्चागानि प्रकल्पयेत् ।   
सृष्टि संहृति स्थित्या च करशोधनमाचरेत् ।   
स्थित्यन्तं दशतत्त्वं च मातृका मनु सम्पुटम् ।   
तत्त्वन्यासं तथा कृत्वा केशवादि पुरःसरम् ।   
जनिपालन संहार विधानैक विशारदम् ।   
कलाय कुसुम श्यामं नीलेन्दीवरलोचनम् ।   
अनेक रत्नाभरणं दीप्त्या विश्वावकाशकम् ।   
तथैवाशनसुवात पीतवस्त्र युगावृतम् ।   
श्रीवत्सलक्षणं देवं कौस्तुभोद्भासि वक्षसम् ।   
वेणुवाद्य निनादेन मोहयन्तं चराचरम् ।   
मुनिवृन्दैर्द्देववृन्दै ऋषिवृन्दैस्तु (स्तु) संस्तुतम् ।   
आवृतं महिषी वृन्दैर्निधिभिः परिषेवितम् ।   
अथवा तप्तहेमाभं कान्त्याक्रान्तं जगत्त्रयम् ।   
कल्पद्रुम ललतासीनं रत्नसिंहासनोपरि ।   
ध्यात्वा जपेन्मनु वरं लक्षद्वादशमादरात् ।   
वार्त्ता कर्णा न मात्रं हि स्वीणां कृत्वा व्रते स्थितः ।   
पयोमूल फलाशिना पूर्वोक्ताचारपालकम् ।   
  
पृ० ६६ब) दशांशं जुहुयाद्भक्तो कुसुमैर्ब्रह्मवृक्षजैः ।   
ततः पूर्वोक्तविधिना शेष मन्यत् समापयेत् ।   
गोष्ठे प्रतिष्ठितं देवं पुण्यावण्येऽथवा तथा ।   
प्रासादे वा प्रतिष्ठाप्य पूजयन् भोग मोक्ष भाक् ।   
वृन्दावन गतं ध्यायेन्महामाणिक्यमण्डपम् ।   
सामान्यार्घ्यं विशोध्याथ पूजये द्वारपालकान् ।   
द्वाराग्रेऽवनिपीठे च पक्षीन्द्रं परिपूजयेत् ।   
जपं च विजयं चैव बलप्रबलसञ्ज्ञकौ ।   
चण्डं प्रचण्डमथ च धातारं च विधातरम् ।   
द्वारो पूर्वादिषु तान् प्रादक्षिण्येन पूजयेत् ।   
द्वारोर्धे द्वारश्रियं च देहल्यां देहलं जयेत् ।   
द्वारस्य पार्श्वेयोस्तद्वद् गङ्गां च यमुनां तथा ।   
विघ्नेशं क्षेत्रपालं च तयोः पार्श्वे प्रपूजयेत् ।   
दूर्वाक्षतान् समादाय विघ्नानुत्सार्य्य वाह्यतः ।   
पादाघातकरा स्फोट समुदं चित वक्त्रकैः ।   
विघ्नं त्रिविधमुत्सार्य्य अस्त्रमन्त्रेण मन्त्रवित् ।   
कोणेषु विघ्नं दुर्गां च वाणीं क्षेत्रेश मर्च्चयेत् ।   
अर्च्चयेद्वास्तुपुरुषं गृहमध्ये समाहितः ।   
तारं शांर्गपदं ङेऽस्तं स पूर्वं च सवासनम् ।   
हुं फट नम इति प्रोक्ता मद्रयाग्रे स्थितो हरेः ।  
विधेय मेतत् सर्वत्र स्थापितोक्त विशेषतः ।   
आसनेषूपतिष्ठेत्तु तन्मन्त्रेण विधानवित् ।   
न्यासान्नास्य स्वदेहे च आत्मवागावसानकम् ।   
दशाक्षरोक्त विधिना पीठं सम्पाद्य पूजयेत् ।   
नारदादि गुरूंस्तद्वदिष्ट्वा भागवतान् यजेत् ।   
गुकारं मरणं विद्याद्रुकारस्तद्विरोधकः ।   
गुरुरित्येव मुनिभिः प्रोक्तः कृष्णैक्य योगतः ।   
नारदः पर्वतं जिष्णुं निशठोद्धव दारुकम् ।   
  
पृ० ६७अ) विश्वक्सेनं च शैलेयं वाय्वादीशान्तमर्च्चयेत् ।   
गुरून् परगुरूंश्चापि परमेष्ठि गुरूंस्तथा ।   
परापरगुरूंस्तद्वत् पूर्वसिद्धाननन्तरम् ।   
सनकश्च सनत्कुमार सञ्ज्ञकः सनातनश्च इत्यादि परान् भागतांस्तथा ।   
गुरुनाम्ना प्रकृत्यैव पादुकाभ्यो नमो वदेत् ।   
आपायां पाति नियतं दुःशङ्काद्दुर्निमित्तकात् ।   
कामितार्थ प्रदानाश्च पादुका परिकीर्त्तिता ।   
गत्यर्थे चरधान्तस्तुणश्चाप्यानन्द उच्यते ।   
आनन्दं प्रापयेद् यस्मात्तस्माच्चारणमुच्यते ।   
पीठपूजां विधायाथ तत्रावाह्य हरिं यजेत् ।   
सर्वोपचारान् कृत्यान्ते षडङ्गावृत्तिमर्च्चयेत् ।   
रुक्मिणीं सत्यभामां च दक्षवामे प्रपूजयेत् ।   
वासुदेवं सङ्कर्षणं प्रद्युम्नं चानिरुद्धकम् ।   
कालिन्दी नाग्नजिताख्या सुशीला च सनन्दका ।   
ऋक्षजा लक्षणा चैव इत्यष्टो महिषीः स्मृताः ।   
कौमोदकीं पाञ्चजन्यं वसुदेवं च देवकीम् ।   
नन्दगोपं यशोदां च सम्पूज्य तदनन्तरम् ।   
किङ्किणीं च तथाभ्यर्च्च्य दामादींश्च पूषू जयेत् ।   
दिगर्धाशान् स्वदिक्ष्ववं गजानष्टौ तथार्च्चयेत् ।   
कुमुदः कुमुदाख्यश्च पुण्डरीकोऽथवा मनः ।   
शङ्कुकर्णः सर्वनेत्रः सुमुखः सुप्रतिष्ठितः ।   
एककालं द्विकालम्वा त्रिकालम् अद्धयान्वितः ।   
मन्द्रवित् कृष्णमभ्यर्च्च्य भोगमुक्त्योश्च भाजनम् ।   
गोष्ठे वा शैल शृङ्गे वा पुण्यारण्ये नदीतटे ।   
प्रासादे स्थापयन् कृष्णं तीर्थ कोटीफलं लभेत् ।   
कोटि कोटि महादानात् कोटितीर्थ परिभ्रमात् ।   
तत्फलं लभते भक्त्या सम्प्रतिष्ठाप्य केशवम् ।   
महामन्त्र कोटि जापात् यत् फलं लभते पुनः ।   
  
पृ० ६७ब) तत् फलं समवाप्नोति संस्थाप्य पुरुषोत्तमम् ।   
कोटियज्ञेन यत्पुण्यं पुण्यारण्य निषेवणात् ।   
यत्फलं लभते मर्त्य-स्तच्च० संस्थाप्य केशवम् ।   
यावज्जन्म हरेर्नाम ग्रहणाद् यत् फलं लभेत् ।   
तत् फलं समवाप्नोति संस्थाप्य पुरुषोत्तमम् ।   
सूर्य्यग्रहे कुरुक्षेत्रे गोदानायुत यत् फलम् ।   
तत् फलं लभते भक्त्या संस्थाप्य पुरुषोत्तमम् ।   
सद्यः सार्गि समायुक्तः कामः पञ्चस्वरान्वितः ।   
मांसान्ते नाथाय वदेन्न मोहन्तो मन्त्र ईरितः ।   
नारदोऽस्य मुनिः प्रोक्तश्छन्दोऽनुष्टुवुदाहृतम् ।   
गोपवल्लभः श्रीकृष्णो देवता परिकीर्त्तिता ।   
पञ्चाङ्गानि मनोरस्य आचक्राद्यानि कल्पयेत् ।   
ध्याये वृन्दावने कृष्णां गोप शिशु गणावृतम् ।   
हस्ताभ्यां वेणु शृङ्गं च श्यामलं विश्वमोहनम् ।   
बहुरत्नसमावद्ध किङ्किणी हार नूपुरम् ।   
एवं ध्यात्वा जपेन्मन्त्रं लक्षमात्रं समाहितः ।   
होमयेत्तद्दशांशेन पायसैर्म्मधुरान्वितैः ।   
अङ्गेन्द्र वज्रादि मुखैरित्यर्च्चन विधिः स्मृतः ।   
य एवं लभते मन्त्री श्रीगोपालवल्लभं हरिम् ।   
सगोगणवरैराट्यं सर्वैश्वर्य्य समृद्धिमान् ।   
देहान्ते भगवद्धाम प्राप्नुयान्नात्र संशयः ।   
ऊर्द्धदन्त युतः खान्तो नान्तो मांस द्वयं तथा ।   
भीषणामुखवृत्तेन वीति होत्र समान्विता ।   
सर्वार्थसाधकः प्रोक्तो नमोऽन्तोऽष्टाक्षरो मनुः ।   
कामबीजं मुखे दद्यात् सर्वार्थः सम्प्रदायकः ।   
कुण्डलीशाश्च ये मन्त्रा गोपालस्य क्वचित् क्वचित् ।   
कामबीजं मुखे तेषां दद्यात् सर्वार्थ सिद्धये ।   
नारदोऽस्य मुनिः प्रोक्तोऽनुष्टुप्छन्दः समीरितम् ।   
  
पृ० ६८अ) श्रीकृष्णो देवता चास्य समस्त पुरुषादर्थः ।   
पञ्चागानि मनोरस्य आचक्राद्यैः प्रकल्पयेत् ।   
कलाय कुसुम श्यामं नीलेन्दीवरलोचनम् ।   
नानालङ्करसुभगं वालन्तं पञ्चहायनम् ।   
दध्युत्थपाय संस्फीतं कराभ्यां दधतं हरिम् ।   
तारहारावलीरम्यं गोप गोपी गवावृतम् ।   
ध्याचैवं परमात्मानं सृष्टिस्थित्यन्त कारिणम् ।   
अर्कलक्षं जपेन्मन्त्रं दशांशं पायसै हुनेत् ।   
अथवा पङ्कर्हुत्वा सिद्ध मन्त्रो भवेत् सुखी ।   
दशाक्षरोदिते पीठे तद्विधानेन पूजयेत् ।   
अथवाङ्गेन्द्र वज्रादि पूजा चास्य समीरिता ।   
नवनीताक्षतं हुत्वा सर्वसिद्धीश्वरो भवेत् ।   
पुत्त्राप्तिश्च स्यकैर्हुत्वा पाटलै राजपश्यता ।   
अत्राद्यैर्होमतो नित्यं लक्ष्मीस्तस्य गृहे स्थिरा ।   
पूर्वोक्त तर्पणे नैव सर्वाभीष्टानि साधयेत् ॥   
  
इति गौतमीये पञ्चविंशोऽध्यायः ॥ २५ ॥  
  
कामश्चाष्टस्वरारूढः सर्गवान् मन्त्रनायकः ।   
कृष्णेति द्यक्षरः प्रोक्तः काम पूर्वो गुणाक्षरः ।   
कामाद्यन्तश्चतुर्वर्णश्चतुर्वर्ग फलप्रदः ।   
ङेन्तः कृष्णो नमोऽन्तश्च पञ्चवर्णो महामनुः ।   
स एव काम पूर्वश्चेत षडक्षर मनुः स्मृतः ।   
एवं जप्त्वा त्रिकालज्ञः शाता तप मुनीश्वरः ।   
अस्य संस्मरणादेव सार्वज्ञं कवितांवराम् ।   
लभते नात्र सन्देहः सत्यं सत्यं हि मद्वचः ।   
कृष्ण गोविन्दकौ ङेऽन्तौ कामाद्यश्चाष्टवर्णकः ।   
आद्यन्ते कामबीजश्चेन्नवाक्षरमनुर्म्मतः ।   
सुप्रसन्तात्मने वह्नि वल्लभा सप्तवर्णकः ।   
कामबीजं धरा बीजं पुनः कामं समुद्धरेत् ।   
  
पृ० ६८ब) श्यामलाङ्ग पदं ङेऽन्तं नमोऽन्तोऽयं दशाक्षरः ।   
शिवोऽन्तो बाल वपुषे कृष्णा यान्यो मनुर्म्मतः ।   
ङेऽन्तं बालवपुः कामः कृष्णो ङेऽन्तः शिवोऽन्तकः ।   
कृष्णायेति स्वरद्वन्द्व मध्ये पञ्चाक्षरोऽपरः ।   
एकादशाक्षरो मन्त्रो भजतां वाञ्छितार्थदः ।   
गोपालायाग्निजायाभ्यां षड़क्षर उदाहृतः ।   
यस्य संस्मरणा देवकि मलभ्यं जगत्त्रये ।   
एतेषां मनुवर्य्याणां नारदो मुनिरीरितः ।   
उक्तं छन्दस्तु गायत्त्री बालकृष्णश्च देवता ।   
षड्दीर्घभाजा कामेन षडङ्गानि समाचरेत् ।   
नीलपद्मसमानाक्षं बालं श्यामल विग्रहम् ।   
नानारत्नसमावद्धा विचित्त्राभरणन्वितम् ।   
रक्तपद्म समासीनं दध्युत्थं पाप संवरम् ।   
दधतं कर पद्माभ्यां गोपाल शिशु संवृतम् ।   
एवं विचिन्त्य प्रजफेल्लक्षमेकं यथाविधि ।   
अन्ते जुहुयाद्विधिवद्दशांशं श्रीफलैर्नवैः ।   
दशाक्षरोदिते पीठे विधिना पूजयेद्धरिम् ।   
षडगावृत्तिराद्यास्याद्द्वितीयादिगधीश्वरैः ।   
तृतीया प्रहरै रुक्ता समर्प्या सर्वकामदा ।   
अयुतं बिल्वपत्रैस्तु हवनाल्लभते नरः ।   
तेजो बीजं तथा कान्तिं लक्ष्मीं सर्वानिशायिनीम् ।   
रक्तपद्मायुतहोमाद्राजानश्चास्य किङ्कराः ।   
बिल्वपत्रैस्तथा हुत्वा लभेद्राज्यमकण्टकम् ।   
एतेषां मनुवर्य्याणाम् एकं यो भजते सुधीः ।   
इहभ्युक्ता वरान् भोगान् देहान्ते तत् पदं व्रजेत् ।   
अथा एवं मनुवरं वक्ष्ये सर्वसमृद्धिदम् ।   
स्मरणाद् यस्य मन्त्रज्ञो वागीश समतां व्रजेत् ।   
देवानामीश्वरः शक्रो धनदो धननायकः ।   
स्मरणादस्य मन्त्रस्य किं न सिध्यति भूतले ।   
  
पृ० ६९अ) वाग्भवं कामबीजं च मायां लक्ष्मीमनन्तरम् ।   
दशवर्णं मनुवरं चतुर्द्दशाक्षरो मनुः ।   
वाग्भवाद्यो यथा चायं मन्त्री वाक्पतिसन्निभः ।   
वेद वेदान्त वेदाङ्ग सिद्धान्तमतिरुज्ज्वलः ।   
अमृतस्पन्दनीर्वाचः कविता सर्वजित्वरी ।   
सर्ववाङ्मयवेत्ता च सर्वज्ञो जायतेऽचिरात् ।   
संविदाद्यं यदा मन्त्रं साधको यदि वा भ्यसेत् ।   
अचिरात् सर्वसिद्धीनामधीपो जायते सुधीः ।   
राजानो वश्यते यान्ति सामान्यैः सपरिच्छदैः ।   
देवाः सर्वे नमस्यन्ते किं परः कथ्यते परम् ।   
श्रीबीजाद्यं यदा जप्याद् भक्तितो मन्त्रनायकम् ।   
अलभ्यगार मातस्य मन्दिरे सम्पदावहा ।   
तस्य वंशे स्थिरा लक्ष्मीर्यावदाहूत सम्प्लवम् ।   
काम पूर्वो यदा मन्त्रो जप्यते साधकोत्तमैः ।   
त्रैलोक्यं वशतामेति मनोवाक्काय कर्म्मभिः ।   
स्त्रीणां कन्दर्प सदृशो दर्शनादेव मोहकृत ।   
चमत्कारकरो लोके जीवेद्वर्षशतं सुखी ।   
ऋषिर्ब्रह्मास्य मन्त्रस्य गायत्री छन्दः ईरितम् ।   
देवता सर्वजगतां मोहनः कृष्ण ईरितः ।   
पञ्चाङ्गानि मनोरस्य आचक्राद्यैः प्रकल्पयेत् ।   
सृष्टिसंहारस्थितिभिर्द्दशवर्णान् करे न्यसेत् ।   
तारसम्पुटितान् कृत्वा नमो मध्यगतान्मुने ।   
दशार्णाङ्ग न्यासदेशे दशवर्णं विनिर्द्दिशेत् ।   
केशवादि तथा तत्त्वं दशतत्त्वं क्रमात् क्रमात् ।   
ऋष्यादि न्यासमापाद्य षडङ्गन्यासमाचरेत् ।   
कामाक्षरं परं बीजं स्वाहा प्रकृतिरीश्वरी ।   
केवलं चित् पराशक्तिर्म्मन्त्राधिष्टातृ देवता ।   
ध्यायेद्वृन्दावने रम्ये काञ्चनी भूमि मध्यगे ।   
  
पृ० ६९ब) नानापुष्पलताकीर्णे वृक्षषण्डैश्च मण्डिते ।   
कल्पाटवी कुले सम्यक् श्रीमन्माणिक्यमण्डपे ।   
देवकिन्नरगन्धर्वमुनिभिः परिषेविते ।   
नारदाद्यैर्म्मुनिश्रेष्टैः स्तुतिभिः समुपस्थिते ।   
रत्नसिंहासने ध्यायेत् आसीनं कमलोपरि ।   
सजल जलद श्यामं रक्तपद्मदले क्षणम् ।   
रक्तपद्मनिभं पादं पाणिभ्यां परिमण्डिताम् ।   
नवरत्न समावद्ध भूषणैः परिभूषितम् ।   
वेणुं धमन्तं पाणिभ्यां जीताम्बर युगावृतम् ।   
आरक्तवक्षसि श्रीमत्कौस्तुभोद्भासिताम्बरम् ।   
तारहारावली रम्यं श्रीवत्साङ्कित वक्षसम् ।   
रोचना तिलक प्रान्ते कुण्डल भ्रमरायितम् ।   
कन्दर्प चापसदृश चिल्ली मणि विराजितम् ।   
अनेक रत्नसम्बद्ध स्फुरन्नूपुरकुण्डलम् ।   
वर्हिवर्हकृतोत्तंसं सर्वाङ्गं सर्ववेदिभिः ।   
उपासितं मुनिगणैरुपतिष्टेद्धविं सदा ।   
एवं ध्यात्वा मनुवरं दशलक्षं व्रते स्थितः ।   
दशाक्षर विधानेन जपात् सिद्धो भवेन्मनुः ।   
सिद्धेनानेन मनुना सर्वाभीष्टानि साधयेत् ।   
दशाक्षरोदिते पीठे तद्विधानेन पूजयेत् ।   
अयुतं जुहुयान्मन्त्री कुसुमैर्ब्रह्मवृक्षजैः ।   
महाकविर्म्महाप्राज्ञो भवेन्मन्त्री न संशयः ।   
मालतीकुसुमैर्हुत्वा वाक्सिद्धिमतुलां लभेत् ।   
तगरैः क्षीरसिक्तैश्च होमात् सर्वज्ञतां व्रजेत् ।   
वकुलप्रसवैर्होमाच्छ्रियमाप्नोति ईप्सिताम् ।   
भक्ष्यभोज्यादि होमेन समृद्धिमतुलां लभेत् ।   
केवलं घृतहोमेन ब्रह्म तेजः प्रजायते ।   
श्रीफलस्य दलैर्हुत्वा राज्यमाप्नोत्य यत्नतः ।   
तत् फलैर्म्मन्त्रसिद्धिः स्याद् दूर्वाभिरायुषे हुनेत् ।   
  
पृ० ७०अ) तर्पणं पूर्व विहितं कृत्वा सर्वं प्रसादयेत् ।   
दशाक्षरोदितं सर्वं प्रयोगमनुना चरेत् ॥   
  
इति श्रीगौतममीये षड्विंशोऽध्यायः ॥ २६ ॥  
  
अथापरं प्रवक्ष्यामि मन्त्रं सर्वार्थसाधनम् ।   
कृष्णेति त्र्यक्षरं मन्त्रं मध्यस्थं कामबीजयोः ।   
सद्यः फलप्रदं मन्त्रं कथितं भक्तितस्तव ।   
अस्यावधानतः शक्रः सुरेशत्वमवाप्तवान् ।   
ऋषिर्ब्रह्मास्य मन्त्रस्य गायत्री छन्द ईरितम् ।   
देवता जगतामादिर्म्मुनिभिः कृष्ण ईरितः ।   
दीर्घषट्केन कामेन षडङ्गविधिनाचरेत् ।   
एवमङ्गविधिं कृत्वा मन्त्रं ध्यायेदथाच्युतम् ।   
कलाय कुसुम श्यामं द्रुतहेम निभं भुवा ।  
पारिजात वने रत्न सिंहासनोपरि स्थितम् ।   
देहोत्थ स्वप्रभाभिश्च भासयन्तं दिगन्तरम् ।   
शिशुवेशधरं देवं वासुदेवं जगन्मयम् ।   
नानालङ्कार सुभगं गोपीभिः परिवीक्षितम् ।   
कल्पवृक्षविनिष्क्रान्तं रत्नौद्यैः परिसिञ्चितम् ।   
तारहारावली रम्यं पीताम्बर युगावृतम् ।   
चतुर्लक्षं जपेन्मन्त्रं व्रतस्थः साधकोत्तमः ।   
दशांशं जुहुयादन्ते श्रीफलैः सर्वसिद्धये ।   
अष्टच्छदाम्बुजे देवमावाह्य परिपूजयेत् ।   
अष्ट षट्कावृते वान्तं पूजयेद्दिगधीश्वरान् ।   
तदस्ताण्यपि चान्ते च सपर्य्यैषा समीरिता ।   
नवनीता क्षमं हुत्वा श्रियमाप्नोत्य निन्दिताम् ।   
श्रीफलायुतं होमे नरानयाप्तिर्म्मन्त्रिणो भवेत् ।   
धान्यस्य मञ्जरीं हुत्वा धनवान् जायतेऽचिरात् ।   
अन्नवान् पुष्पहोमेन घृतहोमाछ्रियं लभेत् ।   
  
पृ० ७०ब) य एनं भजते मन्त्री जपहोमादि तत्परः ।   
सुतु सम्यक् श्रियं लब्ध्वा देहान्ते तत्पदं ब्रजेत् ।   
चूडामणिमथो वक्ष्ये मन्त्रराजं सुदुर्ल्लभम् ।   
यज्ञज्ञानान्मुनयः सर्वे भृगुस्त्रैलोक्यदर्शिनः ।   
चतुर्वर्णस्य मन्त्रस्य कामाधो वह्णियोगतः ।   
अयं शिखामणिः प्रोक्तस्त्रैलोक्यदर्शन क्षमः ।   
नारदोऽस्य ऋषिः प्रोक्तो विराट्छन्द उदाहृतम् ।   
श्रीकृष्णो देवता चास्य मुनिभिः परिकीर्त्तितः ।   
षड्दीर्घयुक्त कामेन बीजेनाङ्ग क्रिया मता ।   
मन्त्रसम्पुटितं कृत्या वर्णन्यासं पुटितं कृत्या वर्णन्यासं तथा चरेत् ।   
दशतत्त्वं ततो न्यस्य कराङ्गन्यासमं ततः ।   
वृन्दावनगतं ध्यायेत् कल्पकोट्यानमध्यगम् ।   
दोलायमानं गोपीभिः सुवर्णदोलिकागतम् ।   
सूर्य्यायुत समाभासं लसन्मकरकुण्डलम् ।   
नानारत्नपरिभ्राजन्नानालङ्कारमण्डितम् ।   
पञ्चवर्षावधिं वाले कुन्तलोल्लासि सन्मुखम् ।   
हसतोदार कान्त्या च भासयन्तं दिगन्तरम् ।   
इति ध्यात्वा चतुर्ल्लक्षं जपेन्मनु शिखामणिम् ।   
तद्दशांशेन जुहुयात् पलाशैरथवाम्बुजैः ।   
अङ्गेन्द्र वज्रावृत्तीभिः स्त्रीभिः पूजनमीरितम् ।   
ब्रह्मवृक्षोत्थ कुसुमैर्हुमेदयुतमादरात् ।   
त्रिकालज्ञो भवेन्मन्त्री नवनीत हुतादपि ।   
श्रीफलस्य फलैर्होमाद्राज्यं प्राप्नोत्य कण्टकम् ।   
लक्ष्मी पुष्पं हुतान्मन्त्री चैव लक्ष्मीमवाप्नुयात् ।   
मूल त्रिकोणमध्ये तु ज्योतीरूपं विचिन्तयन् ।   
लक्षजापान्मनोरस्य त्रिकालज्ञो भवेद्ध्रुवम् ।   
करस्थामल कन्यायाद्विश्ववृत्तं च पश्यति ।   
हृदि स्थितं जपानां च सर्वं पश्यति चुक्षुषा ।   
  
पृ० ७१अ) रविवारेऽश्वत्थमूले शतमष्टोत्तरं जपेत् ।   
एवं च नियतं कृत्वा म्रियतेनापमृत्युतः ।   
वसंस्तत्र लक्ष जपात् सर्वज्ञो जायतेऽचिरात् ॥   
  
इति श्रीगौतमीये सप्तविंशतितमोऽध्यायः ॥ २७ ॥  
  
गौतम उवाच   
एकाक्षरं मनुवरं विष्णुं त्रैलोक्यमोहनम् ।   
श्रवणे यदि योग्योऽस्मि मुने ब्रूहि च तत्त्वतः ।   
  
नारद उवाच   
समस्त कृष्णमन्त्राणामुद्दीपन करं पदम् ।   
केवलं तत् प्रयत्नेन कथयामि मुने शृणु ।   
कामाक्षरं धरा संस्थं शान्ति बिन्दु विभूषितम् ।   
त्रैलोक्यमोहनं विष्णुं कथितं तव यत्नतः ।   
आनन्द नारदश्चास्य ऋषि छन्दो विराडपि ।   
त्रैलोक्यमोहनः प्रोक्तो देवता विष्णुरव्ययः ।   
सर्वेषु कृष्णमन्त्रेषु मन्त्रोऽयं मन्त्रनायकः ।   
सृष्टिस्थिति दशतत्त्वं मातृकां मनु सम्पुटाम् ।   
षडदीर्घभाजा बीजेन न्यासं कराङ्गयोरपि ।   
मूर्द्ध्णिभाले हृदि गुह्ये पादयोश्च यथाक्रमम् ।   
पञ्चबाणस्य बीजानि न्यस्य ध्यायेदथायुतम् ।   
थान्तौ रेफ समायुक्तौ अनन्त शान्ति भूषितौ ।   
बिन्दुनादसमायुक्तौ बीजौ त्रैलोक्यमोहनौ ।   
कामबीजं ततः पश्चज्जलन्धरा समन्वितम् ।   
पञ्चम स्वरसंयुक्तं बिन्दुनाद समन्वितम् ।   
बीजान्येतानि चान्ते च चन्द्रः सर्ग समन्वितः ।   
शोधन मोहन सन्दीपन तापनोन्मादनादथ ।   
नामानुरूप फलदान् पञ्चार्ण मनुरप्यसौ ।   
भङ्ग विद्रुमसङ्काश सर्वतेजो मयं वपुः ।   
किरीटिनं कुण्डलिनं केयूरवलयान्वितम् ।   
मुक्ताली रत्नसम्बन्ध तुला कोटि युगान्वितम् ।   
नानालङ्कारसुभगं पीताम्बर युगावृतम् ।   
  
पृ० ७१ब) गरुडोपरि सम्बध रक्तपङ्कज मध्यगम् ।   
उत्तप्त हेमसङ्काशां लक्ष्मीं रामोरु संस्थिताम् ।   
सर्वालङ्कारसुभगां शुक्लवास युगान्विताम् ।   
सकामां लीलया देवं मोहयन्तीं पुनः पुनः ।   
शङ्ख चक्र गदा पद्म पाशाङ्कुशधनुः शरान् ।   
धारयन्तं जगन्नाथं रक्तपद्मारुणे क्षणम् ।   
लक्ष्मीं पद्मकरां वामे दक्षिणा लिङ्गितं पतिम् ।   
संस्थितां चिन्तयेन्मन्त्री मोहिनीं बिम्बमातरम् ।   
एवं ध्यात्वा जगन्नाथं विंशत्यक्षर पीठके ।   
समावाह्य यजेन्मन्त्री उपचारैरशेषतः ।   
न्यास क्रमेण विधिवद् गन्धपुष्पादिभिर्यजेत् ।   
लक्ष्मीस्तद्वामतः पूज्या श्रीबीजेन विधानवित् ।   
कौस्तुभं गल देशे च किरीटं कुण्डल द्वयम् ।   
श्रीवत्सं वक्षः देशे च वनमाला गलोपरि ।   
सर्वतेजो मया येति किरीटाय नम-इत्यथ ।  
नाम मन्त्रेण विधिवत् कौस्तुभादीन् समर्च्चयेत् ।   
लयाङ्गमेवमभ्यर्च्च्य भोगाङ्गमथ पूजयेत् ।   
पक्षान्द्रमग्रे सम्पूज्य कुर्वन्तं स्तुति मादरात् ।   
केशरेषु षडङ्गानि कोणमध्ये च दिक्षु च ।   
अग्न्यादि दलमूले च वाणानि पुरतो विभोः ।   
पुर आदि दलाग्नेषु प्रदक्षिण क्रमाद् यजेत् ।   
लक्ष्मीं सरस्वतीं चैव रतिं प्रीति मनन्तरम् ।   
कीर्ति कान्ति तुष्टि पुष्टीस्तथास्त्यादि कराग्रतः ।   
वहिरिन्द्रादयः पूर्वास्तदस्त्राणि च तद्वहिः ।   
एवं यः पूजयेन्मन्त्री भक्त्या श्रीपुरुषोत्तमम् ।   
करप्रचेताः सर्वार्थास्तस्यान्ते तत् पदं व्रजेत् ।   
रवि लक्षं जपेन्मन्त्रं जहुयात्तद्दशांशतः ।   
  
पृ० ७२अ) अमृतत्रय सिक्तेन पायसेन विधानचित् ।    
अथवा रवि सहस्रं तु हुनेत्तावच्च तर्पणम् ।   
रक्तपद्मा युतं हुत्वा त्रैलौक्यं वशमानयेत् ।   
केवलं घृतहोमेन जीवेद्वर्षशतं सुखी ।   
पलाश लक्षहोमेन भवेत् वाक्पति सन्निभः ।   
व्रतस्थः कोटि जापेन कैवल्यं लभते ध्रुवम् ।   
दशाष्टादशवर्णोक्त कर्म्म चानेन साधयेत् ।   
अनेन सदृशो मन्त्रः कृष्णमन्त्रेण विद्यते ।   
असौ समस्त मन्त्राणां जीवनं कथितं मुने ।   
निर्विर्य्याये च मन्त्रो वै शक्तिहीनाश्च कुण्ठिताः ।   
अरिपक्ष स्थिता ये च केवला वर्णरूपिणः ।   
एतदाद्येन जप्तेन जीवन्ति च पुनन्ति च ।   
हृषीकेश पदं ङेऽन्तं नमोऽन्तः कामपूर्वकः ।   
अष्टाक्षर मनुः प्रोक्तः समस्त पुरुषार्थदः ।   
ऋषि छन्दो दैवतानि पूजा प्रयोग कर्म्म च ।   
एकाक्षर विष्णवत् सर्वं कुर्य्यात् सर्वार्थ सिद्धये ।   
त्रैलोक्य मोहनेत्युक्ता विद्महे तदनन्तरम् ।   
कामदेवाय धीमही तन्नो विष्णुः प्रचोदयात् ।   
कथिता विष्णु गायत्री समस्तजन रञ्जिनी ।   
कामादि जपमात्रेण त्रैलोक्यवशकारिणी ।   
सर्वपाप प्रशमनी सर्वायत् परिमोचनी ।   
मन्त्रसिद्धिं करी पुंसां प्रायश्चित्त विशोधनी ॥   
  
इति श्रीगौतमीयेऽष्टाविंशोऽध्यायः ॥ २८ ॥  
  
अथापरं मन्त्रवरं वक्ष्ये सर्वसमृद्धिदम् ।   
यमुपास्य सुराणां तु पालकोऽभूच्छत क्रतुः ।   
सद्यः शौरच्छान्तजान्तौ क्रमेण सहसंयुताः ।   
शान्ति बिन्दु समारूढाः प्रोक्तं बीज चतुष्टयम् ।   
जय कृष्णं द्विधा प्रोक्ता नित्यान्ते क्रीडा संशक्तम् ।   
  
पृ० ७२ब) ततः प्रमुदित चेतसे नित्य प्रियाय प्रोक्ता वै ।   
कृष्णं ङेऽन्तं ततः प्रोक्ता कामान्ते दशवर्णकः ।   
वाक् शक्तिः कमला बीजैः सम्पुटो मन्त्रनायकः ।   
सर्वेषां कृष्ण मन्त्राणामयं मन्त्रः शिखामणिः ।   
धर्म्मार्थकाममोक्षाणामालयं सम्प्रदायतः ।   
सम्प्रदाय विहीना ये मन्त्रास्ते निष्फला मताः ।   
आनन्द नारद ऋषिर्विराट् छन्द उदीरितम् ।   
श्रीकृष्णो देवता चास्य भक्ति मुक्ति फलप्रदः ।   
पद्मषट्केन मतिमान् बीजाद्येनाङ्ग कल्पनम् ।   
पूर्ववन्न्यासजालं हि कृत्वा कराङ्ग शोधनम् ।   
ततश्च विविधन्न्यास मातृकां मनु सम्पुटाम् ।   
ऋषि छन्दो देवतानि मूर्द्धिण् मुखे हृदि न्यसेत् ।   
ध्यायेत् शितमतिर्म्मन्त्री चराचर गुरुं हरिम् ।   
क्षीराम्भो निधि मध्यस्थं कनकाचल मध्यतः ।   
ध्यायेत् स्वर्णमयीं भूमिं तन्मध्ये रत्नमण्डपम् ।   
अनेक योजनमितं विस्तीर्णं बहुयोजनम् ।   
नानारत्नमयस्तम्भ मुक्तादाम विराजितम् ।   
लसत्फेणमयैर्वस्त्रैश्चन्द्रा तप विचित्रितम् ।   
हंस कारण्ड चाकीर्णं पङ्कजोत् पलशालिभिः ।   
मण्डितं दीर्घिका शतैर्म्महावाटी परिस्कृतम् ।   
स्वर्णप्राकार विकृते रत्नतोरणचित्रिते ।   
तत्र रत्नासने रम्ये संस्थितं परमेश्वरम् ।   
रुक्मिणी भीष्मक सुते पार्श्वयोर्धृत चामरे ।   
नानालङ्कार सुभगे वीक्षितं परया मुदा ।   
कालिन्दी ऋक्षतनये पृष्टतो धृतवर्हके ।   
महामेघ प्रभं श्यामं पद्मपत्रा रुणे क्षणम् ।   
पीताम्बर लसछ्रीमछ्रीवत्सकौस्तुभान्वितम् ।   
नानालङ्का *(र) सुभगं तारहार विराजितम् ।   
  
पृ० ७३अ) दीप्तरत्न किरीटं च स्फुरन्मकरकुण्डलम् ।   
गोरोचनाल *(स)द्भास तिलकं नीलकुन्तलम् ।   
नारदाद्यैर्म्मुनिगणैरावृतं स्निग्धलोकेनैः ।   
हृष्ट पुष्ट जनाकीर्णैर्नगरैर्बहुविस्तरैः ।   
सौधैर्गृहैः समुत्कीर्ण पताकैः परिमण्डितैः ।   
ब्रह्म क्षत्त्रिय विट्शूद्रैराकीर्णै रथपङ्क्तिभिः ।   
रथपङ्क्ति द्वीपवरैः सर्वत्र परिमण्डितैः ।   
ब्रह्म क्षत्त्रिय विद्शूद्र भवनैः पर्वतोयमैः ।   
कामिनीभिः सुभव्याभिः सर्वत्र परिमण्डितैः ।   
नानाविचित्रचित्रैश्च मण्डिताभिः समन्वितैः ।   
एवं ध्यात्वा मुनिश्रेष्ठ लक्षमेकं जपेन्मनुम् ।   
बेल्वैः फलैस्त्रिमध्वक्तैर्ज्जुहुयात्तदनन्तरम् ।   
तर्पयेत्तद्दशांशेन मन्त्रज्ञो विप्र मुख्यकान् ।   
रत्नाभिषेका गोपालपीठे देवं प्रपूजयेत् ।   
षडङ्गावृति बाह्ये तु महिषीः पत्रगाः यजेत् ।   
रुक्मिण्याद्या महारत्न भूषिताः प्रकृतयः शुभाः ।   
तद्वहिरिन्द्रवज्राद्या जात्यधिपाः सवाहनाः ।   
एवमभ्यर्च्चनं कृत्वा सिधमन्त्रो द्विजोत्तमः ।   
प्रयोगान् साधयेद्यस्तु कर्त्ता हर्त्ता च सर्वतः ।   
श्रीपुष्पैर्लक्षमात्रेण होमाद्भूमि पुरन्दरः ।   
पालाशैर्लक्षहोमेन वागीश समतां व्रजेत् ।   
हयारि रक्तकुसुमैर्ज्जगद्रञ्जनकारकः ।   
केनलं घृतहोमेन जीवेद्वर्षशतं सुखी ।   
अन्नहोमेन धनवान् पशुमान् दुग्धहोमतः ।   
कारस्करफलैर्होमाछत्रून्यूच्चाटयेत् क्षणात् ।   
मरीच होमात्मतिमान् मारयेद्रिपुमात्मनः ।   
पुण्डरीकायुतं हुत्वा मुच्यते सर्वपातकैः ।   
अन्वक्षमात्रहोमेन राज्यैश्वर्य्यमवाप्नुयात् ।   
आत्मानं कंसमथनं रिपुंर्कसात्मकं स्मरन् ।   
  
पृ० ७३ब) दक्षिणाभिमुखो भूत्वा दशसाहस्र जापतः ।   
क्रुद्धाशयस्तथा मन्त्री मलिनो मारयेद्रिपुम् ।   
अप्यमृतासने नित्यं शक्र वैवस्वता तिथिः ।   
अस्य मन्त्रान तत् कश्चिन्नास्त्येव भुवनत्रये ।   
न शस्तं मारणं कर्म्म यतः स्याद्वैष्णवे मनौ ।  
ब्रह्मन् ब्रह्मास्त्रमादाय शशकादौ नमश्चरेत् ।   
यदि कुर्य्यात् प्रमादेन एषु स्थानेषु सम्भवेत् ।   
(+ यदि कुर्य्यात् प्रमादेन एषु स्थानेषु सम्भवेत् ।)   
पापिनेहे कायापि शठाय जनतापिने ।   
आत्मवित्तं गृहक्षेत्र कलत्राद्वापहारिणे ।   
अभिचारेणाभिचरेत्तदा दोषौर्न लिप्यते ।   
दुष्टानां दमनं शस्तं कथितं त्वयि गोतम ।   
अजः स्वयं प्रजायेते तत् पथानां विनिग्रहे ।   
लक्षमेकं जपेन्मन्त्रं प्रायश्चित्ताय देशिकः ।   
तेन पापैर्विमुक्तोऽसौ भवेत् कल्याण संयुतः ।   
साध्यं सङ्कृत्यकृत्या च साधकं भोक्तुमिच्छति ।   
तेनात्मानं सदा रक्षेत् कृत्येनानेन देशिकः ।   
मृत्युञ्जयं चा प्रजपेन्मत्रादौ गुरुवक्त्रतः ।   
सर्वत्र कर्म्मसु सदा गुरवे च हि कारणम् ।   
गुरोरनुज्ञामादाय सर्वकर्म्मणि साधयेत् ॥   
  
इति गौतमीये वनत्रिंशोऽध्यायः (एकोनत्रिंशोऽध्यायः)॥ २९ ॥  
  
अथ शृणु प्रवक्ष्यामि मन्त्रं श्रीपुरुषोत्तमम् ।   
यज ज्ञानात् साधकवरो भोगमुक्त्योश्च भाजनम् ।   
समस्तसिद्धि संयुक्तो जीवन्मुक्तो महीं चरेत् ।   
देहान्ते केवलं धामयाति तत् परमं पदम् ।   
सर्वेषु कृष्णमन्त्रेषु श्रेष्ठः श्रीपुरुषोत्तमः ।   
भुक्ति मुक्ति करः साक्षात् स्मरणादेव वै नृणाम् ।   
प्रणवं मारबीजं च रमान्ते नम इत्यथ ।   
  
पृ० ७४अ) पुरुषोत्तम पदं चोक्ता तथा प्रहतरूपितः ।   
ततो लक्ष्मी निवासान्ते सकलान्ते जगत्तथा ।   
क्षोभणेति पदं चोक्ता समाहित मना भवेत् ।   
सर्वस्त्री हृदयोपेता विदारण पदं तथा ।   
उल्का ततस्ति भुवनमदोन्मादकरं तथा ।   
सुरासुरान्ते मनुज सुन्दरी जनवल्लभम् ।   
मनसि तापय द्वन्द्वं दीपय द्वितयं ततः ।   
शोशय द्वितयं भूयो मारय द्वितयं परम् ।   
स्तम्भय द्वितयं पश्चान्मोहय द्वितयं पुनः ।   
द्रावय द्वितयं पश्चात् खड्गेन तदनन्तरम् ।   
सर्वबाणैश्छिन्धि युगं पाशेनेति पदं ततः ।   
कट्ट द्वयान्ते चाङ्कुशेन ताडय द्वितयं पुनः ।   
तुरुशब्दद्वयं मथोकं किं तिष्ठसि पदं पुनः ।   
तावत् यावत् पदस्यान्ते समाहित मनन्तरम् ।   
ततो मे सिद्धिराभाष्य भवत्वन्ते च ठ द्वयम् ।   
जैमिनिर्म्मनिराख्यातश्छन्दश्चामितमीरितम् ।   
समस्त जगतामादिर्द्देवता पुरुषोत्तमः ।   
पुरुषोत्तम शब्दान्ते वदेत्त्रिभुवनं पुनः ।   
मदोन्मादकरान्ते हुं हृदयं सकलं ततः ।   
जगत् क्षोभण शब्दान्ते लक्ष्मी दयित हुं शिवः ।  
मन्मथोत्तम संयुक्तमङ्गजे कामदायिनी ।   
हुं शिखा परमोपेत सुभगाक्षर संयुतम् ।   
सर्वसौभाग्यकरं हुं कवचं परिकीर्त्तितम् ।  
मनांसि हर युग्मान्ते दारय द्वितयं च मे ।  
वशमानय हुं नेत्रं ताराभ्यां षट् नमोऽन्तिकाः ।  
अङ्गमन्त्राः समुद्दिष्टा नेत्रान्तास्तन्त्र वेदिभिः ।  
त्रैलोक्यमोहनान्ते च हृषीकेश पदं ततः ।   
पश्चाद प्रतिरूपादि मन्मथानन्तरं पुनः ।   
  
पृ० ७४ब) सर्वादि स्वीपदं चोक्ता हृदयाकर्षणं ततः ।   
आगच्छागच्छ मन्त्रोऽयं ताराद्येन समन्वितम् ।   
अनेन मनुना कृत्वा व्यापकस्य च वाहुषु ।   
अष्टविधानि मन्त्राणि मन्त्रैः सार्द्धम्विचिन्तयेत् ।   
क्षीराम्भो निधि मध्यस्थं निरन्तर सुरद्रुमम् ।   
उद्यदर्केन्दु किरणं दूरीकृत मनोहरम् ।   
देव समालोक नृत्यत्यद्वर्हि वर्ह कदम्बकम् ।   
उत्फुल्लकुसुमामोद प्रहर्षादङ्गसङ्कुलम् ।   
कूजत् कोकिलमञ्चेन वा चालित दिगन्तरम् ।   
नानाकुसुमसौरभ्य वाहि गन्धवहाञ्चितम् ।   
कल्पवल्ली निकुञ्जेषु क्रीडत् सिद्ध कदम्बकम् ।   
देव गन्धर्व नारीभिर्गायन्तीभिरलङ्कृतम् ।   
अनेक दीर्घिका युक्तम् उद्यानं सुमहाद्भूतम् ।   
तस्य मध्ये मणिमये मण्डपे तोरणाञ्चिते ।   
ऋतुभिः षड्भिरनिशं सेवितस्य महौजसः ।   
सुरद्रुमस्य मूलस्थे महासिंहासने शुभे ।   
रक्तारविन्दमध्यस्थं गरुडोपरि संस्थितम् ।   
ध्यायेद्दर्ल्लभया सार्द्धं जगन्नाथं जगन्मयम् ।   
देवं श्रीपुरुषोत्तमं कमलया स्वाङ्कस्थया ।   
पङ्कजं विभ्रत्या परिणद्धमम्बुजरूचा ।   
तस्यां निरुद्धे क्षणं ध्यायेच्चेतसि शङ्ख पद्म मुषलांश्चापारि खड्गान् गदां हस्तैरङ्कुशमुद्वहन्तमरुणं स्मेरारविन्दाननम् ।   
एवं ध्यात्वा श्रियः कान्तं मनुं लक्ष चतुष्टयम् ।   
जपेद्वशी विधायाथ कुण्डमर्द्धेन्दुसन्निभम् ।   
जुहुयाद्वैष्णवे वह्नौ पुष्पैर्ज्जाती समुद्भवैः ।   
पुष्पैर्यवैश्चक्रमुखे ब्राह्मणानपि भोजयेत् ।   
अर्च्चयिष्यन् जगन्नाथं गायत्र्या परिशोधितम् ।   
आत्मानं यागवस्तूनि यागभूमिं च देशिकः ।   
  
पृ० ७५अ) त्रैलोक्यमोहनायेति विद्महे पदमीरयेत् ।   
स्मराय धीमहि पश्चात्तन्नो विष्णुः प्रचोदयात् ।   
गायत्त्रीया समाख्याता वैष्णवी सर्वसिद्धिदा ।   
प्राक् प्रोक्त वैष्णवे पीठे कल्पयेदासनं ततः ।   
पक्षिराजाय च द्वन्द्वमस्य मन्त्रः प्रकीर्त्तितः ।   
सङ्कल्पितायां मूलेन मूर्त्तौ देवमनन्यधीः ।   
आवाह्यमनुना मन्त्री व्यापकेन समर्च्चयेत् ।   
भृगुर्वान्तयुतं सेन्दुबीजं देव्याः प्रकीर्त्तितम् ।   
कर्णिकायां यजेदादौ विद्यानेनाङ्ग देवताः ।   
दलमूलेषु पूजयेल्लक्ष्याद्याधृतचामराः ।   
मुक्ताहारलसत्कान्त पयोधर भरालसाः ।   
जवाकुसुमसङ्काशा मदविभ्रम मन्थराः ।   
ह्रस्व त्रय क्लीवसर्ग रहित स्वर शोभितम् ।   
देवी बीजं क्रमादासां मन्त्रमाहुर्म्मनीषिणः ।   
दलाग्रेषु यजेच्छङ्खं शांर्गं चक्र मसिं गदाम् ।   
अङ्कुशं मुषलं पाशमेतान्यस्त्राणि शांर्गिणः ।   
स्वमुद्राभिः स्वममुभिः कथ्यन्ते मनवः क्रमात् ।   
आद्यो जलचरायान्ते ठद्वयं मुनिरीरितः ।   
शांर्गी यशः शवायान्ते स्वाहान्तं परमो मनुः ।   
सुदर्शन महाचक्रे जायान्ते स्याद्दहद्वयम् ।   
सर्वदुष्टान् ततः पश्चात् कुरु छिन्धि युगं पृथक् ।   
विदारय पदद्वन्द्वं परमन्त्रान् ग्रस ग्रस ।  
भक्षय त्रासद्वय द्वन्द्वं प्रत्येकं रक्ष फट् द्वयम् ।   
चक्राय नम इत्येष तृतीयो मन्त्र ईरितः ।   
खड्ग तीक्ष्ण पदान्ते स्यात् प्रत्येकमस्व फट् द्वयम् ।   
चक्राय नम इत्यस्य द्वितीयो मनुरीरितः ।   
खड्गतीक्ष्णे पदस्यान्ते छिन्धि खण्ड युगं पृथक् ।   
चतुर्थोऽयं मनुः प्रोक्तः कौमोदकी महामते ।   
सर्वासुरान्तक पदं प्रसीद युग वर्म्म फट्   
  
पृ० ७५ब) स्वाहान्तोऽयं मनुः प्रोक्तः सद्भिः कौमोदकी परः ।   
अङ्कुशान्ते कट्टद्वयं षष्ठोऽयं मनुरीरितः ।   
सम्वर्त्तकाले मूषलायाथ यद्वितयं पुनः ।   
हुं फट् द्विठान्तो मन्त्रोऽयं सप्तमः परिकीर्तितः ।   
पाशबद्धद्वयं पश्चादाकर्षण पद द्वयम् ।   
वह्णिजायावधिः सद्भिः अष्टमो मनुरीरितः ।   
लोकेशान् पूजयेत् पश्चाद्वस्त्राद्यैरायुधैः सह ।   
इत्थमभ्यर्च्चयेन्नित्यं यथावत् पुरुषोत्तमम् ।   
प्राप्नोति महतीं लक्ष्मीं सौभाग्यमतुलं यशः ।   
आयुरारोग्यमन्यानि मनोऽभीष्टानि विन्दति ।   
हयारि कुसुमैर्द्देवमर्च्चयित्वा मथा विधि ।   
शशिप्रसुनैर्ज्जुहुयादष्टोत्तरसहस्रकम् ।   
मासमात्रेण वशगास्तस्य स्युः सकला नृपाः ।   
हुत्वा बिल्वफलैः पत्रैः श्रियं विन्देद निन्दिताम् ।   
प्रफुलैररूनाम्भोजैस्तामेव लभते नरः ।   
हुत्वा ज्योतिष्मती तैलं सहस्रं वसुसञ्ज्ञकम् ।   
सुभगो जायते सम्यक् सर्वेषां नात्र संशयः ।   
विधानेनामुना मन्त्री महारोगात् प्रमुच्यते ।   
अश्वत्थ समिधा होमः पराकृत धनापहः ।   
आज्याक्त दुर्वाहोमेन मुच्यते मृत्युतो भयात् ।   
यस्म नाम युतं मन्त्रं जपेदयुतं सङ्ख्यया ।   
सभवेद्दासवत्तस्य नात्र कार्य्या विचारणा ।   
बहुना किमिहोक्तेन मनुना साधकोत्तमः ।   
साधयेत् सकलान् कामान् साक्षाद्विष्णु शिवा परान् ।   
अथ मन्त्रं प्रवक्ष्यामि दृष्टादृष्ट फलप्रदम् ।   
पूर्वोत्तरं भुवं भीत्वा सूत्रं नव नवं न्यसेत् ।   
जायते तत्र कोष्ठाणि चतुषष्टि प्रभेदतः ।   
ईशानाद्राक्षसं यावद्राक्षसाद्वायुकोणगम् ।   
विलिखेन्मन्त्रवर्णानि अनुष्टुभ भवानि च ।   
  
पृ० ७६अ) यन्त्रमेतत् समाख्यातं सर्वतोभद्र सञ्ज्ञकम् ।   
सर्वरोग प्रमथनं समस्तपुरुषार्थदम् ।   
लिखितं भूर्ज्जपत्रादौ यन्त्रमेतद् यथाविधि ।   
विधृतं वाहुना नित्यं सर्वकाम फलप्रदम् ।   
फलके खादिरे कॢप्ते गवां गोष्ठे निवेशितम् ।   
रक्ष कृच्चौरमारीघ्रं सवत्सानां गवांहितम् ।   
क्षीरगो ग गोक्षीर रक्षमा क्ष क्षमाक्षर गोनामो गगणो नागो पक्ष ग क्षय ।  
इत्येवं यं तत्वं च कथितं तव सुव्रत ।   
केवलं तत् प्रयत्नेन किमन्यत् श्रोतु मर्हसि ॥   
  
इति श्रीगौतमीये त्रींशोऽध्यायः ॥ ३० ॥  
  
गौतम उवाच   
सर्वज्ञ सर्वतत्वज्ञ सर्वतत्त्वार्थ पारग ।   
स्वायम्भुवे नमस्तुभ्यं कृपां कुरु कृपा कर ।   
तवनाविदितं किञ्चित् त्रैलोक्ये स चराचरे ।   
इदानीं कथय ब्रह्मन् मन्त्रसिद्धेस्तु लक्षणम् ।   
सिद्ध्युपायं कतिविधं कथय स्वानुकम्पया ।   
  
नारद उवाच   
मनोरथा नाम क्लेशं सिद्धेरुत्तमकारणम् ।   
मृत्युनां हरणं तद्वद्देवतादर्शनं तथा ।   
प्रयोगिनां क्लेशसिद्धिः सिद्धेस्तु क्षणं परम् ।   
परकाय प्रवेशं च पुरप्रवेशनं तथा ।   
उर्द्धोत् क्रमेण चैवं हि चराचरे मुरे गतिः ।   
खेचरी मेलनं चैव तत् कथा श्रवणादिकम् ।   
भूछिद्राणि च वक्ष्यामि चाधमस्य च लक्षणम् ।   
खातिर्वाहन भूषादिर्लाभः सुचिरजीवनम् ।   
नृपाणां तद्गणानां च वशीकरणमुत्तमम् ।   
सर्वत्र सर्वलोकेषु चमत्कार करं सुखी ।   
रोगापहरणं दृष्ट्या विषापहरणं तथा ।   
पाण्डित्यं लभते मन्त्री चतुर्विधं प्रयत्नतः ।   
वैरात्पञ्च मुमुक्ष्वत्वं त्यागिता सर्ववश्यता ।   
  
पृ० ७६ब) अष्टाङ्ग योगाभ्यसनं भोगेच्छा परिवर्त्तनम् ।   
सर्वभूतेष्वानुकम्पा सर्वज्ञादि गुणोदयः ।   
इत्यादि गुण सम्पत्ति मथ सिद्धेस्तु लक्षणम् ।   
ख्यातिर्भूषण वाहादि लभः सुचिर जीवनम् ।   
नृपाणामङ्गनानां च वात्सल्यं लोक वश्यता ।   
महैश्वर्य्यं धनित्वं च पुत्त्रदारादि सम्पदः ।   
अधमाः सिद्धयः प्रोक्ता मन्त्री प्रथम भूमिकाः ।   
सिद्धमन्त्रस्तु यः साक्षात् स शिवो नात्र संशयः ।   
सिद्धलक्षणमित्युक्तं तदुपायमिहोच्यते ।   
पितृ मातृ विशुद्धा ये शुद्धाचारा जितेन्द्रियाः ।   
सम्प्रदायेनोपदिष्टास्तेषां सिद्धिर्द्रुतं भवेत् ।   
मलिना मलसञ्छन्नाः पापिनस्तरलाशयाः ।   
देवार्च्चनादि विमुखा गुरवे शठवृत्तयः ।   
तेषां कृतस्तेन सिध्यन्ति मन्त्र जप हुत्वादिभिः ।   
ये मन्त्रा मलसञ्छन्ना केवला वर्णरूपिणः ।   
निजीर्वाः सत्तहीना ये कुण्ठिताश्च तिरस्कृताः ।   
अरिपक्षे स्थिता ये च पापादिगणसंयुताः ।   
ये मन्त्राश्च विधि प्राप्ता ये च सिद्धान्त वर्जिताः ।   
इत्यादि दोष दुष्टाश्च सिद्धिदानाल्पयोगतः ।   
पशुभावे स्थिता मन्त्राः केवला वर्णरूपिणः ।   
सौषुम्न ध्वन्युच्चरिताः प्रभुत्वं प्राप्नुवन्तु ते ।   
वक्ष्यामि चरमेऽध्याये तदुपायं तवानघ ।   
संस्कारादथकल्पान्ते येन मन्त्रस्य सिद्धयः ।   
स्वल्पयोगेन विधिवत्तांश्च वक्ष्यामि तत्त्वतः ।   
जननं जीवनं पश्चात्ताडनं बोधनं तथा ।   
अथाभिषेको विमलीकरणाप्यायने पुनः ।   
तर्पणं दीपनं गोप्तिर्दशैता मन्त्र संस्क्रियाः ।   
स्वर्णादिपात्रे संलिख्य मातृका यन्त्रमुत्तमम् ।   
काश्मीर चन्द्रनेनाथ भस्मना चाथ सुव्रत ।   
  
पृ० ७७अ) काश्मीरं शक्ति संस्कारे चन्द्रनं वैष्णवे मनौ ।   
शैवे भस्म समाख्यातं मातृकायन्त्र लेखने ।   
मन्त्रारणां मातृका मध्यादुद्धारो जननं स्मृतम् ।   
पङ्क्ति क्रमेण विधिना मुनिभिस्तन्त्रनिश्चयैः ।   
प्रणवान्तरितान् कृत्वा मन्त्रवर्णान् जपेत् सुधीः ।   
प्रत्येकं शतवारं तु जीवनं तदुदाहृतम् ।   
मन्त्रवर्णान् समालिख्य ताडयेच्चन्दनाम्भसा ।   
प्रत्येकं वायुबीजेन पूर्ववत्ताडनं मतम् ।   
भस्मना कुसुमेनाथ चन्दनेनाथवा पुनः ।   
शैवादि तन्त्रभेदेन प्रोक्तं द्रव्यत्रयं शुभम् ।   
विलिख्य मन्त्र पिण्डं तु प्रसूनैः करवीरजैः ।   
तन्मन्त्रवर्ण सङ्ख्याकैर्हत्याद्रेफेण बोधनम् ।   
तत्तन्मन्त्रोक्त विधिना अभिषेकः प्रकीर्त्तितः ।   
अश्वष्यपल्लवैः सिञ्चेन्मन्त्री मन्त्रार्ण सङ्ख्यया ।   
सञ्चिन्त्य मनसा मन्त्रं सुषुम्नामूल मध्यतः ।   
ज्योतिर्म्मन्त्रेण विधिवद्दहेन्मलत्रयं पतिः ।   
तारं व्योमाग्निमरुयुग् दण्डीते पतिर्म्मनुर्म्मतः ।   
मार्जनं कुशतोयेन पुष्पतोयेन वा तथा ।   
तेन मन्त्रेण विधिवदाप्यायन विधिः स्मृतः ।   
दीपयेत् सर्वमन्त्राणा योगतस्ताव कामयोः ।   
दीप्यमानं च मन्त्रं च गोपयेत् सर्वसिद्धिदम् ।   
अधुना शक्ति तन्त्रैषु वैष्णवे चेन्दुमज्जलैः ।   
शैवे घृतेन दुग्धेन तर्पणं सम्यगीरितम् ।   
एते च कथितास्तुभ्यं दशैता मन्त्रसंस्क्रियाः ।   
यान् कृत्वा सम्प्रदायेन मन्त्री वाञ्छितमश्नुते ॥   
  
अथान्यत् सम्प्रवक्ष्यामि मन्त्राणां सिद्धिलक्षणम् ।   
यत् कृत्वा मनुवित् सम्यक् शुद्धिमाप्नोत्य यत्नतः ।   
निर्वीर्य्या मनवो ये च तेषु बीजानि योजयेत् ।   
  
पृ० ७७ब) कामं वा विषबीजं वा जपनात् सिद्धिदो मनुः ।   
अथान्यत् सम्प्रवक्ष्यामि सिद्ध्युपायं मुने शृणु ।   
स्थानस्थावरदामन्त्रा ध्यानस्थाश्च फलप्रदाः ।   
स्थान ध्यान विहीना ये कोटिजापात् फलं नहि ।   
अथातोऽन्यत् प्रवक्ष्यामि मन्त्रसिद्धेस्तु लक्षणम् ।   
मातृका पुटितं कृत्वा स्वमन्त्र प्रजपेत् सुधीः ।   
वर्णग्रन्थात्य वृत्याह्या द्वारलक्षं समाप्यते ।   
निश्चितं मन्त्रसिद्धिः स्यादित्युक्तं तन्त्रवेदिभिः ।   
अथ सङ्क्षेपतो वक्ष्ये पुरश्चरणमुत्तमम् ।   
चन्द्र सूर्य्य ग्रहे चैव शुचिः पूर्वमुपोषितः ।   
नद्यां समुद्र गामित्यां नाभिमात्र जले स्थितः ।   
ग्रासावधिविमोक्षान्तं जपेन्मन्त्रं समाहितः ।   
होमयेत्तद्दशांशेन तद्दशांशेन तर्पणम् ।   
अभिषिञ्चेद्दशांशेन दशांशं विप्र भोजनम् ।   
इत्येवं पञ्चकृत्तेन सिद्धमन्त्रो भवेन्नरः ।   
अथवा मूर्द्धि्णदेशे च गुरुं सञ्चिन्त्य वाग्यतः ।   
पूर्वाग्रे निवसेन्मन्त्री मन्त्रोक्तं जपमाचरेत् ।   
अनन्तरं दशाशेन क्रमाद्धोमादिकं चरेत् ।   
एवं कृत्वा सिद्धमन्त्रो भवेन्मन्त्री न चान्यथा ।   
गुरु सन्तोषमात्रेण सिद्धिः स्यादपवर्गदा ।   
ना जप्तः सिध्यते मन्त्री जाहुतश्च कदाचन ।   
ना पूजितश्च विधिवन्नातर्पितो ना भोजितः ।   
पञ्च तत्तमते मन्त्रे कालसङ्ख्या न विद्यते ।   
कृते चोक्त जपात् सिद्धिस्त्रेतायां द्विगुणो जपः ।   
द्वापरे त्रिगुणाच्चैव कलौ सङ्ख्या चतुर्गुणा ।   
कृष्णमन्त्रेण देवर्षे युगसङ्ख्या न विद्यते ।   
जप होम तर्पणाद्यैः सिध्यते कृत सङ्ख्यया ।   
सिद्धमन्त्र तयानात्र युगसेवा परिश्रमः ॥   
  
पृ० ७८अ) इति श्रीगौतमीये एकत्रिंशोऽध्यायः ॥ ३१ ॥  
  
अथापरं प्रवक्ष्यामि सिद्ध्युपायं महाद्भूतम् ।   
येन सिद्धेन मनुवित् सृष्टि स्थित्यन्त कारकः ।   
तत्तत्कर्म्मानुरूपेण तत्तद्योगं प्रयोजयेत् ।   
ग्रथनादि प्रभेदश्च मन्त्राणां वक्ष्यतेऽधुना ।   
ग्रथितं सम्पुटं ग्रस्तं समस्तं च विदर्भितम् ।   
तथा चाक्रान्त माद्यन्तं गर्भस्थं सर्वतो वृतम् ।   
तथा मुक्ति विदर्भं च विदर्भ ग्रथितं तथा ।   
इत्येकादशधा मन्त्राः प्रयुक्ताः कार्य्या सिद्धिदाः ।   
साध्यनामार्णमेककं मन्त्रान्ते सम्प्रयोजितम् ।   
ग्रथितं तत् समाख्यातं वश्याकृष्टिकरं परम् ।   
मन्त्रमादौ वदेत् सर्वं साध्यसञ्ज्ञमनन्तरम् ।   
विपरीतं पुनश्चान्ते मन्त्रं तत् सम्पुटं स्मृतम् ।   
शान्ति पुष्टि करं ज्ञेयं त्रैलोक्यैश्वर्य्यदायकम् ।   
अर्द्धमर्धं तथाढ्यन्ते मन्त्रं कुर्य्याद्विचक्षणः ।   
मध्ये चास्य भवेत् साध्यं ग्रस्तमित्यभिधीयते ।   
अभिग्रस्तैस्तथा मन्त्रैर्म्मारणोच्चाटनेषु च ।   
अभिधानं वदेत् पूर्वं पश्चान्मन्त्रं तथा वदेत् ।   
एतत् समस्तमित्युक्तं शत्रूच्चाटन कारकम् ।   
द्वौ द्वौ मन्त्राक्षरौ यत्र एकैकं साध्यवर्णङ्कम् ।   
विदर्भितं तु सम्प्रोक्तं दुष्टघ्न वश्यलक्षणम् ।   
मन्त्रार्णं तरितं सर्वं स मन्त्रात्तिष्ठते यदि ।   
आक्रान्तं तद्विजानीयात् सद्यः सर्वार्थदायकम् ।   
क्षोभः स्तम्भः समावेश वश्योच्चाटन कर्म्मसु ।   
सकृत् पूर्वं वदेन्मन्त्रमन्ते चैव तथा पुनः ।   
मध्ये चास्य भवेत् साध्यमाद्यन्तमिति तद्विदुः ॥   
  
पृ० ७८ब) अन्योऽन्यं प्रतियुक्तानां विद्वेषण करं परम् ।   
आदौ चान्ते तथा मन्त्रं द्धिवारं सम्प्रयोजयेत् ।   
साध्य नाम सकृन्मध्ये गर्भस्थं तु तदोच्यते ।   
मारणोच्चाटनं वश्यं प्रयुक्तं कारयेन्नृणाम् ।   
हेतिनौ सौम्यधीर्गर्भं स्तम्भयेच्च गते तथा ।   
त्रिधामन्त्रं वदेत् पूर्वन्तथैवान्ते पुनस्त्रिधा ।   
सकृत् साध्यं भवेन्मध्यं तं विधात् सर्वतो वृत्तम् ।   
सर्वाभिचार शमनं महामृत्युनिवारणम् ।   
सर्वसौभाग्यजननं मृतानाम मृतप्रदम् ।   
आदौ मन्त्रं ततो नाम साध्याक्षरमथा लिखेत् ।   
एवमेवं त्रिधा कृत्वा भवेन्मुक्ति विदर्भितम् ।   
सर्वव्याधिहरं प्रोक्तं भूतापस्मारमर्द्दनम् ।   
एकैकं वर्णमध्यं तु कृत्वा मन्त्र विदर्भितम् ।   
पूर्ववत् कथितं चान्यत्तस्यादान्ते प्रकल्पयेत् ।   
विदर्भ ग्रथितं नाम मन्त्ररामनुत्तमम् ।   
सर्व कर्म्मकरं प्रोक्तं सर्वैश्वर्य्य फलप्रदम् ।   
एवमेते प्रयोगाः स्युः सिद्धमन्त्रस्य सिद्धिदाः ।   
  
अथापरं प्रवक्ष्यामि मन्त्रसिद्धेस्तु लक्षणम् ।   
यज्ज्ञात्वा साधकश्रेष्ठो मन्त्रं सिद्धिं लभेद्ध्रुवम् ।   
सभ्यगनुष्ठितो मन्त्रो यदि सिद्धिर्न जायते ।   
पुनस्तेनैव कर्त्तव्यं ततः सिद्धो भवेद्ध्रुवम् ।   
पुनरनुष्टितो मन्त्रो यदि सिधिर्न जायते ।   
पुनस्तेनैव कर्त्तव्यं ततः सिद्धो न संशयः ।   
पुनः सोऽनुष्ठितो मन्त्रो यदि सिद्धिर्न जायते ।   
उपायास्तत्र कर्तव्याः सप्तशङ्कर भाषितः ।   
भ्रामणं बोधनं वश्यं पीडनं शोषपोषणम् ।   
दहनान्तं क्रमात् कुर्य्यात् ततः सिद्धो भवेद्ध्रुवम् ।   
भ्रामणं वारुणे बीजे ग्रथनं क्रमयोगतः ।   
  
पृ० ७९अ) रोचना गुरु सम्मिश्रम् एला कर्पूर कुङ्कुमैः ।   
उशीरचन्दनाभ्यां तु मन्त्रं सङ्ग्रथितं लिखेत् ।   
क्षीराज्य मधुतोयानां मध्ये तल्लिखितं क्षिपेत् ।   
पूजनाज्जपनाद्धोमाद् भ्रामितः सिद्धिदो भवेत् ।   
भ्रामितो यदि सिध्येत बोधनं तस्य कारयेत् ।   
भ्रमणं कामबीजेन सम्पुटीकृत्य सञ्जपेत् ।   
एवं रुद्धो भवेत् सिद्धो नचेदे तद्वशी कुरु ।   
अलक्तं चन्दनं कुष्ठं हरिद्रा सदनं शिलाः ।   
एतैस्तु मन्त्रमालिख्य भूर्ज्जपत्रे सुशोभने ।   
धार्य्या कण्ठे भवेत् सिद्धः पीडनम्वापि कारयेत् ।   
अधरोत्तर योगेन पदेन परिजाप्य वै ।   
ध्यापीत देवतां तद्वदधरोत्तर रूपिणीम् ।   
विद्यामादित्य दुग्धेन लिखित्वा क्रम्य चाङ्घ्रिणा ।   
तथा भूतेति मन्त्रेण होमः कार्य्यो दिने दिने ।   
पीडिते लज्जया विष्टः सदा तदथ पोषयेत् ।   
वालायास्तृतीयं बीजमाद्यन्ते तस्य योजयेत् ।   
गोक्षीरमधुना लिप्य विद्यां पाणौ विधारयेत् ।   
पोषितोऽयं भवेत् सिद्धो न चेत् कुर्वी न शोषणम् ।   
द्वाभ्यां च माथया बीजं धारयेत् कर कण्ठयोः ।   
एषा विद्या गमे धार्य्या बलवीर्य्य समन्विता ।   
शोषितोऽपि न सिद्धिश्चेद्दहनीयोऽग्निबीजतः ।   
अग्ने येन तु बीजेन मन्त्राद्य करमक्षरम् ।   
आद्यं तु मध्य उर्द्धं तु ये गोदोहन्न कर्म्मणि ।   
ब्रह्मवृक्षस्य मूलेन कृत्वा दर्भमयं ततः ।   
शुभे देशे तते मन्त्रः सिद्धः स्याच्छङ्करोदितम् ।   
इत्येवं कथितं सम्यक् केवलं तव भक्तितः ।   
एकैन तु कृतार्थः स्याद्बहुभिः किं च सुव्रतः ।   
  
पृ० ७९ब) अथापरं प्रवक्ष्यामि मन्त्रौषधि महाद्भुताम् ।    
यः प्रयोग विधानेन सद्यः सिद्धो भवेद्ध्रुवम् ।   
करवीरस्य मूलेन पिष्टेन मधु पाणिना ।   
तल्लिप्ताङ्गा कृतः कण्ठे मनुं सद्यः प्रसीदति ।   
विमुक्त सर्वपापौघः कृष्णं पश्यति चतुषा ।   
जीवन्मुक्तो भवेन्मन्त्री सत्यं सत्यं मयोदितम् ।   
यत्र वा कुत्रचिद्देशे गन्तु कामो यथा भवेत् ।   
अथवा भूतले मन्त्री पाताले वापि कौतुकात् ।   
तत्क्षणात्तप्रयात्येव सर्वसिद्धिश्वरो भवेत् ।   
इत्येवं कथितं सम्यक् मन्त्रसिद्धेस्तु लक्षणम् ।   
तदुपायं तदा ब्रह्मन् केवलं तव भाग्यतः ।   
अनेक तन्त्र सम्प्रोक्तमनेक मुनि सम्मतम् ।   
इदानीं तु पुनर्ब्रह्मन् किं पुनः श्रोतुमिच्छसि ॥   
  
इति श्रीगौतमीये महातन्त्रे सर्वतन्त्रोत्तमे द्वात्रिंशोऽध्यायः ॥ ३२ ॥   
समाप्तः शुभम् ॥   
जम्बूमध्ये लिखितमिदम्पुस्तकं सं० १९४४ भाद्रपदे मासि   
  
  
