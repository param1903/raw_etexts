+++
"Catalog number" = "I00031"
"Uniform title" = "jñānapūjāvidhi from the vātulāgama"
Subjects = [ "tantric / āgamic literature", "śaiva", "Paddhati",]
Manuscript = [ "IFP manuscript bundle 47827",]
Description = "Description by Deviprasad Misra.\nRE 47827 - Jñānapūjāvidhiḥ. This paper manuscript bundle contains\njñānapūjāvidhiḥ from the vātulāgama. \nIt is one of the 28 Mūlāgamas of the Śaiva tradition. \nThis paṭala provides a detailed, step-by-step guide \non performing the Jñānapūjā ritual, \nbeginning from the daily morning practices.\nIt includes instructions for nityakarma, prāṇāyāmam, \ntarpaṇam, śivālayadarśanam, jñānapūjā, bhūtaśuddhiḥ, \nantaryāgam, arcanādi and concludes with parāṅmukhārghyam"
"Internet publisher" = [ "Internet publisher IFP and Muktabodha",]
"Publication year" = [ "2024",]
"Publication country" = "No place, unknown or undetermined"
title_iast = "jñānapūjāvidhi from the vātulāgama"
title = "ज्ञानपूजाविधि फ़्रोम् थे वातुलागम"

+++
  
  
உ  
ॐ श्री गुरुभ्यो नमः  
श्रीसुन्दरगणपतये नमः  
  
वातुलागम ज्ञानपूजा - रे ४७८२७  
  
  
  
१)‍ द्विविधं ज्ञानम् - ௧) ஞானம் இருவகை  
अथातस्सं प्रवक्ष्यामि ज्ञानपूजा विधिक्रमम्। (इ।४ब्)  
ज्ञानं प्रवर्तते पुंसां कथमत्यन्त दुर्लभम्॥  
ज्ञानं तु द्विदिधं ज्ञेयं परापरविभेदतः।  
तदाद्यं परमं ज्ञानं पतिपाशात्म दर्शनम्॥  
द्वितीयमपरज्ञानं केवलं पाशदर्शनम्।  
यथा विलक्षणं रात्रौ नरमार्जार नेत्रयोः॥  
तथा लक्षणं ज्ञानमेवमेतत्परापरम्।  
यो यज्जन्मान्तरे कर्म परिपाकविशेषतः॥  
  
२) अधिकारः - ௨) அதிகாரி  
ज्ञानाचार्य कटाक्षेण त्रिपदार्थ प्रमाणवित्।  
ज्ञानात् ज्ञेयगतो धीमान् ज्ञानपूजादिकर्मनि॥ (इ।५अ)  
  
३) नित्य कर्मा - ௩)நித்திய கருமம்  
प्रातः पूर्वं समुत्थाय निष्ठायै चिन्तयेच्छिवम्।  
क्रियाकाण्ड विधानेन नित्यकर्म समारभेत्॥  
स्नानकाले जलं ध्यात्वा परमामृत सागरम्।  
निष्कलं निर्मलं साक्षान्नित्यमुक्तं शिवं स्मरेत्॥  
स्नात्वा वैदिकयुक्तश्चेत् सन्ध्योपासनमाचरेत्।  
कर्तारञ्चिन्तयेत्सर्व कृत्यसाक्षिणमव्ययम्॥  
  
४) आचमनादि - ௪) ஆசமநாதி  
आचमेदात्मतत्वादि मन्त्रैस्सह शिवान्तिमैः।  
परं ज्योतिर्मयं ज्ञात्वा भस्मपञ्चाक्षरैर्धरेत्॥  
उद्धूलन विधैर्वापि त्रिपुण्ड्रविधिनाचरेत्।  
  
५) प्राणायामम् - ௫)பிராணாயாமம்  
प्राणायामञ्च मूलेन रेचकात् पापनाशनम्॥  
पूरितं शिवपुण्येन तेनकृत्वास्य कुम्भकम्। (इ।५ब्)  
करन्यासविधायैवमङ्गन्यासमतः परम्॥  
सकलं निष्कलं नित्यं चिदानन्द शिवं स्मरेत्।  
  
६) तर्पणम् - ௬) தர்ப்பணம்  
दक्षिणामूर्तिनं ध्यात्वा मूलेनार्घ्यत्रयं ददेत्॥  
स्वस्य सन्तति मार्गेण सन्तानाचार्य तर्पणम्।  
समयाचार्य मूर्तीनां तर्पणं च यथाविधि।  
तत्तत् स्वनाम मन्त्रेण कुर्यादर्घ्यं शिवेन च॥  
स्वाहान्तेन क्रमेणैव तर्पयेत्तज्जलेन च।  
स्वात्मानं प्रोक्ष्यमूलेन चाचम्य सकलीकृतः॥  
  
७) शिवालय दर्शनम् - ௭) சிவாலய தரிசனம்  
शिवं ध्यात्वा सदेशादीनालये दर्शयेत्ततः।  
  
८) पूजास्थान प्रवेशनम् - ௮) பூஜாஸ்தாணத்தை அடைதல்  
प्रक्षाल्य पादावाचम्य पूजास्थानं प्रवेशयेत्॥  
उत्तराभिमुखो भूत्वा रुचिरासन संस्थितः। (इ।६अ)  
भस्मं धृत्वा करन्यासमङ्गन्यासञ्च कारयेत्॥  
अर्घ्यं संस्थाप्य सर्वत्र शुद्धिं कृत्वा विशेषतः।  
स्नापयेत् परमेशानमर्चयित्वा यथाविधि॥  
  
९) निष्ठा - ௯) நிஷ்டை  
अथमाध्यं दिनं यावत् समाधिस्थोभवेत्तथा।  
ज्ञानज्योतिर्मयं लिङ्गं श्रच्चन्द्रवदुर्ज्वलम्॥  
भ्रूमध्ये संस्थितं तत्र मनः प्राणाञ्च योजयेत्।  
तल्लीनस्तन्मयो योगी चित्तं शून्यं नयेच्छनैः॥  
नष्टे चित्ते चिदानन्दं स्वयमुद्यो तते परम्।  
समाधिः कथितोह्येवमणिमादि गुणालयम्॥  
एवं कर्तुमशक्तश्चेद्यथा ध्वात्वा शिवादिकान्।  
प्रतीकादीन् गुरूक्तेन मार्गेण शिवमन्त्रकम्॥  
तदभावे जपं कृत्वा शास्त्र श्रवणमादरात्।  
ततो मध्याह्नपूजायामारभेत् ज्ञानदेशिकः॥  
  
१०) ज्ञानपूजा - ௧௦) ஞானபூசை  
दक्षिणद्वारमाश्रित्य ज्ञानपूजां समाचरेत्। (इ।६ब्)  
दक्षिणस्यार्चनं श्रेष्ठं कैवल्यपदकारणम्॥  
आचार्यमूर्तिमास्थाय दक्षिणाभिमुखो हरः।  
पशूनां पाशनाशाय कुर्यात् ज्ञानोपदेशकम्॥  
तस्माद्दक्षिणवक्त्रस्य पूजा ज्ञानवती भवेत्।  
तत्रपूजां समारभ्य कृत्वावै भस्मधारणम्॥  
सकलीकरणं कृत्वा चिन्तयेत् परमेश्वरम्।  
पञ्चाक्षरं सकृज्जप्त्वा सङ्कल्प्यार्ध्यं तज्जलैः॥  
प्रोक्ष्येच्छिव मन्त्रेण द्वारादि द्रव्यजालकम्।  
  
११) द्वारपूजा - ௧௧) துவாரபூசை  
द्वारपूजां ततः कृत्वा सन्तानाचार्य मन्त्रकैः॥  
आग्नेयामक्षमालाञ्च नैऋत्यां भस्मभाजनम्।  
पश्चिमे शिव शास्त्रं च विन्यस्याभ्यर्च्चयेत्ततः॥  
उदीच्यां शिवभक्तानां प्रमुख्यान् सम्प्रपूजयेत्।  
प्रणम्य पूजा साक्षित्वमभिप्रार्थ्य शिवं स्मरेत्॥  
  
१२) भूतशुद्धिः - ௧௨) பூதசுத்தி  
शुद्धात्मा सकलीकृत्य द्यायेदञ्जलिपाणिना। (इ।७अ)  
तत्वोपतत्व संयुक्तं स्थूलसूक्ष्मोपलक्षितम्॥  
देहं च देहिनं भिन्नं देहेऽस्मिंश्चाध्व संयुते।  
पृथिव्यादीनि तत्वानि चैकेनैक त्रयं स्मरेत्॥  
शिवाज्ञाचेष्टितं ध्यात्वा प्रारब्धफल भाजनम्।  
तद्देहे स्वेच्छया नष्टं विचारेण यथा तथा॥  
पुरातनं गृहं त्यक्त्वा नूतनं प्राप्तवानिव।  
देहं त्यक्त्वा शिवगृहं दिव्य तेजो विजृम्भितम्॥  
चिदानन्दमयं नित्यं प्राप्तवानेव भावयेत्।  
  
१३) अन्तर्यागम् - ௧௩) அந்தரியாகம்  
स्वदेहममृताप्लाव्य क्षुब्धशक्ति परिसृतः॥  
बह(हु)लामृत धारां शिवालयमयीं तनुम्।  
तदालयस्थमात्मानं शिवरूपं विचिन्तयेत्॥  
अन्तर्यागः प्रकर्तव्यः तस्मादात्मनि निर्मले।  
नभौ होमं भ्रुवोर्मध्ये निष्कलं सर्वगं शिवम्॥   
पूजास्थानं शुद्दविद्या तत्वरूपं विभावयेत्। (इ।७ब्)   
दिव्यदृष्ट्या पाशजालं व्यपोह्य शिवतेजसा॥  
  
१४) द्रव्यशुद्धिः - ௧௪) திரவியசுத்தி  
परिपूरितमस्त्रेणैव भावयेदर्घ्यपात्रकम्।  
प्रक्षाल्य बहुरूपेण वौषडन्त शिवेन च॥  
पूरयेच्छुद्धतोयेन गन्धपुष्पादि विन्यसेत्।  
पञ्चक्षरेण मन्त्रेण रुद्रसङ्ख्याभिरर्चयेत्॥  
दिग्बन्धनादिकं कृत्वा धेनुमुद्राऽमृतीकृतम्।  
प्रोक्ष्येद्द्रव्यजालानि वीक्षणादि विशोधयेत्॥  
शिवमन्त्रेण पुष्पानि दशवारमुदीरयेत्।  
विशुद्धमन्त्रशुद्धस्यात्तालत्रय पुरस्सरम्॥  
दिग्बन्धनादिना स्थानममृताप्लावनं कृतम्।  
शिवेन तेजसापूर्णं सबाह्याभ्यन्तरं स्मरेत्॥  
लिङ्गमादाय मूलेन पुष्पं पर्युषितं त्यजेत्।  
अभिषिच्यास्त्रमन्त्रेण पूर्वार्घ्येणाभिषेचयेत्॥  
तस्मिन्नासनमन्त्रेण मूर्तिमन्त्रेण पूजयेत्। (इ।८अ)    
मूलेन शिवमावाह्य गन्धपुष्पादि दापयेत्॥  
धूपदीपौ हृदादत्वा मूलेनार्घ्यं समर्पयेत्।  
पञ्चगव्येन संस्नाप्य यथा पञ्चामृतादिभिः॥  
गन्धोदकैश्शुद्धतोयैर्मुलेनार्घ्योदकेन च।  
संस्नाप्य खण्डवस्त्रेण परिमृज्यासने शिवम्॥  
निधाय भस्मपुष्पार्घ्यबिन्दूनि च समर्पयेत्।  
  
१५) अर्चनादि - ௧௫) அர்ச்சநாதி  
कुटिलान्तासनमूर्तिमिच्छज्ञानक्रियात्मिकाम्॥  
मूलमन्त्रं शिवमयं ध्यात्वैव लगुलीश्वरम्।  
पुनरासन मूर्तिभ्यां मूलेनैव समर्चयेत्॥  
ध्यात्वा शिवं चिदानन्दं सततोदितमव्ययम्।  
क्रियाशक्त्यात्मिके पादे ज्ञानशक्त्यात्मिके मुखे॥  
इच्छाशक्त्यात्मिके मूर्ध्नि दद्यात् पाद्यादिकत्रयम्।  
गन्धपुष्पादिभिश्चैव मालाभिः पूजयेच्छिवम्॥ (इ।८ब्)  
पुरतो वृषभं दृष्ट्वा पार्श्वयोश्च मुनीश्वरान्।  
अगस्त्यादीन् समभ्यर्च्य स्वगुरं(रुं) पूजयेत्ततः॥  
शिवाय धूपदीपौ च दत्वा पुष्पाञ्जलित्रयम्।   
नैदेद्यं षड्रसोपेतं सोपदं शन्तु दापयेत्॥  
पानीयाचमनं दत्वा ताम्बूलं च निदापयेत्।  
धूपदीपादिकं दत्वा जपान्तं पूजयेच्छिवम्॥  
स्तोत्रैस्तुत्वा महादेवं भक्त्या नत्वा पुनः पुनः।  
पूजाफलं च तत्सर्वमुदकेन प्रदापयेत्॥  
अभिष्टं प्रार्थयेत्तत्र पुष्पैरभ्यर्चयेच्छिवम्।  
  
११) पराङ्मुखार्घ्यम् - ௧௧) பராங்முகார்க்கியம்  
पराङ्मुखार्घ्यं दत्वास्मै मूलेन परमेश्वरम्॥  
निष्कलं निर्मलं ध्यात्वा यथास्थानं निवेशयेत्।  
आसने स्वगुरुं पूज्य स्तुत्वा नत्वा विसर्जयेत्॥  
शिवं परमकल्याणं निष्कलं निर्मलं प्रभम्।  
चिदानन्दमयं नित्यं तेजोरूपं विचिन्तयेत्॥  
नैवेद्यमस्य भुञ्जीयान्निर्माल्यन्तन्नविद्यते। (इ।९अ)  
एवं पूजां ज्ञानवतीं करोति मतिमान्नरः॥  
इहैव धनवान् श्रीमान् सोऽन्ते मोक्षमाप्नुयात्।  
  
  
