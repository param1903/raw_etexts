+++
"Catalog number" = "M00576"
"Uniform title" = "saravatīstotram mantrabhāsyam aṣṭādaśajātinirṇaya"
Subjects = [ "tantric / āgamic literature", "tantra / āgama",]
Manuscript = [ "Shri Ragunatha Temple MSS Library Jammu no: 2674 k", "Shri Ragunatha Temple MSS Library Jammu no: 2675 kh", "Shri Ragunatha Temple MSS Library Jammu no: 2676 g",]
"Publication country" = "United States"
title_iast = "saravatīstotram mantrabhāsyam aṣṭādaśajātinirṇaya"
title = "सरवतीस्तोत्रम् मन्त्रभास्यम् अष्टादशजातिनिर्णय"

+++
  
  
  
  
प्। १अ)   
ॐ श्रीगणेशाय नमः । ॐ नमः सरस्वत्यै ।   
  
ॐ कथं सारस्वतः प्राप्तिकेनोपायेन सुब्रत ।  
महासरस्वती देवी तुष्टा भवति तद्वद ॥ १ ॥   
  
श्री आश्वलायन उवाच ॥  
  
शृणुध्वम् ऋषयः सर्वे गुह्याद्गुह्यतरं महत् ।  
दशश्लोकेति विख्यातं वदामि ध्यानपूर्वकम् ॥ २ ॥  
  
अङ्कुशं चाक्षमालां च पाशपुस्तकधारिणीम् ।  
ज्वालामालासमायुक्तां देवीं ध्यायेच्चतुर्भुजाम् ॥ ३ ॥   
  
सितेन दर्पणाभेन वस्त्रेण परिभूषिताम् ।  
सुस्तनीं वेदि मध्यां तां चन्द्रार्धकृतशेखराम् ॥ ४ ॥  
  
जटाकलापसंयुक्तां पूर्णचन्द्रनिभाननाम् ।  
कटके स्वर्णरत्नाढ्यैर्मुक्ताबलिविभूषिताम् ॥ ५ ॥  
  
त्रिलोचनां महादेवीं स्वर्णनूपुरधारिणीम् ।  
कैयूरैर्मेखलाद्यैश्च द्योतयन्तीं जगत्रयम् ॥ ६ ॥  
  
शब्दब्रह्मारणीं ध्यायेज्ज्ञानकामः समाहितः ॥ ७ ॥  
  
ॐ अस्य श्रीसरस्वतीस्तोत्रमन्त्रस्य आश्वलायन ऋषिः अनुष्टूप्छन्दः   
श्रीवाग्वादिनीदेवता दैवीं वाचमजमति बीजं यद्वागिति शक्तिः प्रणोदेवीति   
कीलकम् आत्मनः सरस्वती देवी प्रसाद सिद्ध्यर्थे परमेश्वर प्रीत्यर्थे   
पाठे विनियोगः ॥ ९ ॥  
  
ॐ परम्ब्रह्मात्मिकां देविम्भुक्तिमुक्तिफलप्रदाम् ।  
प्रणम्य स्तौमि तामेव ज्ञानशक्ति सरस्वतीम् ॥ १० ॥  
  
या वेदान्तोक्त तत्वैक स्वरूपा परमार्थतः ।  
नामरूपात्मिका व्यक्ता सा मां पातु सरस्वती ॥ ११ ॥  
  
या साङ्गोपाङ्ग वेदेषु चतुर्ष्वेकैव गीयते ।  
अद्वैता ब्रह्मणः शक्तिः सा मां पातु सरस्वती ॥ १२ ॥  
  
या वर्णपदवाक्यार्थ स्वरूपेण निगद्यते ।  
प्। १ब्)   
अनादिनिधनानन्ता सा मां पातु सरस्वतीम् ॥ १३ ॥  
  
नाम जात्यादिकं सर्वं यस्यामावेश्यतां पुनः ।  
ध्यायन्ति ब्रह्मरूपस्था सा मां पातु सरस्वतीम् ॥ १४ ॥  
  
नामजात्यादिभिर्भैदैरष्टधा या विकल्पिता ।  
निर्विकल्पात्मिकैकैव सा मां पातु सरस्वतीम् ॥ १५ ॥  
  
या प्रत्यग्दृष्टिभिः प्रज्ञैर्व्यजमानानुभूयते ।  
व्यापिनी ज्ञप्ति रूपैका सा मां पातु सरस्वतीम् ॥ १६ ॥  
  
अन्तर्व्याप्यात्मना विश्वं त्रैलोक्यं याधि गच्छति ।  
रुद्रादित्यादि रूपस्था सा मां पातु सरस्वतीम् ॥ १७ ॥  
  
अध्यात्ममधिदैवं च दैवानां सम्यगीश्वरी ।  
प्रत्यगास्ते वदन्ती या सा मां पातु सरस्वतीम् ॥ १८ ॥  
  
व्यक्ताव्यक्त गिरः सर्वे देवाद्या व्याहरन्ति याम् ।  
सर्वकामदुघाधेनुः सा मां पातु सरस्वतीम् ॥ १९ ॥  
  
यां विदित्वाखिलं बन्धं निर्मथ्यामलवर्त्मना ।  
योगीयाति परं स्थानं सा मां पातु सरस्वतीम् ॥ २० ॥  
  
यः कवित्वं निरातङ्कं भुक्तिमुक्तिं च वाञ्छति ।  
सोभ्यर्च्यैव दशश्लोक्या भक्त्या स्तौति सरस्वतीम् ॥ २१ ॥  
  
भक्ति श्रद्धा वियुक्तस्य षण्मासात्प्रत्ययो भवेत् ।  
ततः प्रवर्तते वाणी स्वेछाया ललिताक्षरा ॥ २२ ॥  
  
गद्यपद्यात्मिकवश्य प्रमेयैश्च विवक्षितैः ।  
अश्रुतं बुध्यते ग्रन्थं प्रायः सारस्वतः कविः ॥ २३ ॥  
  
श्रुतं च धारयेदाशु स्खलद्गीः स्पष्ट वाग्भवेत् ।  
प्रख्यातः सर्वलोकेषु वाग्मी भवति पूजितः ॥ २४ ॥  
  
अजय्यः प्रतिपक्ष्याणां स्वयं जेता च जायते ।  
स्वयूथ्यैर्वेदवाह्यैर्वा विवादे प्रस्तुते सति ॥ २५ ॥  
  
अहं वाचस्पतिर्विष्णुः शिवश्चास्मीति भावयेत् ।  
एवं भावयतानेन वाचस्पतिरपि स्वयम् ॥ २६ ॥  
  
न शक्नोति समं वक्तुं नरेष्वन्येषु का कथा ।  
प्। २अ)  
न काञ्चन स्त्रियं निन्देन् न देवान् नापि वै द्विजान् ॥ २७ ॥  
  
परापवादं नो कुर्यात् तिरस्कुर्यान्न योषिताम् ।  
अनार्यैर्नाभिभाषेत सर्वत्रैव क्षमी भवेत् ॥ २८ ॥  
  
सर्वत्रैव प्रियं ब्रूयाद् यदीछेत् सिद्धिमात्मनः ।  
श्लोकैरेव तिरस्कुर्याद् द्विषं तं प्रतिवादिनम् ॥ २९ ॥  
  
प्रतिवादि गजानां च सिंहो भवति मानवः ।  
यद्वागिति दृचेनैव देवीं योर्चयति सदा ॥ ३० ॥  
  
तस्य नासंस्कृतावाणी मुखान्निःसरति क्वचित् ।  
त्वं भूतसन्निधिः साक्षाद्यौश्चैव पृथिवी धृतिः ॥ ३१ ॥  
  
लज्जापुष्टिरुषा चैव क्षमातुष्टिस्तथैव च ।  
ये त्वां मातेति दुर्गेति देवागर्भेम्बिके परे ॥ ३२ ॥  
  
भद्रेति भद्रकालेति क्षेमे क्षेम तरेति च ।  
प्रातश्चैवापराह्ने च स्तोष्यन्त्यानम्रमूर्तयः ॥ ३३ ॥  
  
तेषां हि प्रार्थितं सर्वं त्वत्प्रसादाद्भविष्यति ।  
क्षीरेदध्युपहारैश्च भक्ष्यैर्भोज्यैश्च पूजिता ॥ ३४ ॥  
  
नृणामशेषकामांस्तु प्रसन्ना सा प्रयच्छति ॥ ३४ ॥  
  
या कुन्देन्दु तुषार हार धवला या शुभ्र वस्त्रावृता   
या वीणा वरदण्ड मण्डितकरा या श्वेत पद्मासना ।  
या ब्रह्माच्युतशङ्करप्रभृतिर्देवैः सदा वन्दिता   
सा मां पातु सरस्वती भगवती निःशेषजाड्यापहा ॥ ३५ ॥  
  
दोर्भिर्युक्ताश्चतुर्भिः स्फटिकमणिमयीमक्षमाला दधानाम् ।  
हस्ते नैकेन पद्मंसितमपि च शुकं पुस्तकं चापरेण ॥  
या सा कुन्देन्दु शङ्खस्फटिकमणिनिभाभासमानासमाना ।  
सा मे वाग्देवते यं निवसतु वदने सर्वदा सुप्रसन्ना ॥ ३६ ॥  
  
या देवी स्तूयते नित्यं ब्रह्मेन्द्र सुरकिन्नरैः ।  
सा मे वसतु जिह्वाग्रे पद्महस्ता सरस्वती ॥ ३७ ॥  
  
प्। २ब्)   
पाशाङ्कुशधरावाणी वीणापुस्तकधारिणी ।  
मम वक्त्रे वसेन्नित्यं दुग्धकुन्देन्दु निर्मला ॥ ३८ ॥  
  
इत्याश्वलायन इदं निजगाददेव्या   
स्तोत्रं समानपदभोगनिधानभूतम् ।  
एतत्पठेन्द्विजवरः शुचितामुपैति   
सद्यः सुवाञ्च्छितफलान्युपयाति शिघ्रम् ॥ ३९ ॥  
  
इति श्रीमहर्षिणा आश्वलायनकृतं श्रीसरस्वति स्तोत्रं समाप्तम् ॥  
  
शुभं भूयात् सर्वजगताम् ॥  
  
ॐ शारिका भगवत्यै नमः ।   
  
ॐ नमस्कारो नमस्कर्यो नमस्कर्ता न यत्पृथक् ।  
नमात्मानं नमाम्येवं नित्यनेवाहमात्मना ॥ १ ॥  
  
विजयेश्वर वास्तव्य सोमानन्दस्य सूनुना ।  
मन्त्रभाष्यमिदं कॢप्तं पदवाक्यैः सुनिश्चितैः ॥ २ ॥    
  
उपनयन प्रभृति ब्रह्मचारिस्याः ॥ १ ॥   
  
उपनयनं शिष्यसम्बन्धि चित्तस्य ब्रह्मात्मक गुरु कर्तृकं स्वसमीप   
प्रापणं स्वचित्तेन संयोजनम् । यत्पूर्वमेवोक्तम् । मम ब्रते हृदयं ते   
ददामि । मम चित्तम् अनुचित्तं ते अस्तु इत्यादि । तदादि ब्रतचारी ब्रह्मचारिणो   
ब्रह्मस्वरूपगुरुसमीपप्राप्तिः गुरुरूपेण स्थितिश्च मुख्यं ब्रतं   
वर्तनं स्थितिरिति यावत् । अथ चनुपनयनं ब्रह्मस्वरूपगुरुसमीपप्राप्तिः   
तदनन्यत्व प्राप्तिरिति यावत् । तदादि वक्षमानानि ब्रतानि चरितं सम्भवो   
नान्यथेति भाववः सम्भावनायां लिङ् ॥ मार्गवासः २ ॥  
  
मार्गे शुद्धाध्वनि ब्रह्मैकता न तालक्षणे निवसन् स्या इति   
सर्वत्रानुषङ्गः ॥ २ ॥   
  
संहतकेशः ॥ ३ ॥   
  
नश्वरसुखवितरणसमर्था भगादि विषयाः संहता हिंसिना यस्य   
विषयरेसेष्वत्पन्नं निर्मूलितवासना इत्यर्थः । यद्वा । कं सुखं   
विषयादो बिन्दुरूपः ।  
  
प्। ३ब्)   
तस्य ईशः स्वामिकारणं सागररूपो ब्रह्मानन्दः संहतो   
दृढसन्धिसहितोनुभवपथमगतो यस्य स तथा विधिः । चिदानन्दघन   
इत्यर्थः । शुधाध्ववासनन्तरमवश्यं चिदानन्दलाभ इत्यत एव   
मार्गवास इत्युक्त्वा । संहतकेश इत्युक्तम् । दृढसन्धिस्तु संहत इत्यमरः   
। वक्षमाणं देहादि दमनं कर्तुं स तां सङ्गरर्चयेत्युपदिशति ॥ ३ ॥  
  
भैक्ष्यचार्यवृत्तिः ॥ ४ ॥   
  
भैक्ष्यं पुनः पुनस्तत्वोपदेशयाचना । आचार्येभ्यस्तत्वमस्यादि मन्त्र   
व्याख्या कृद्भ्यः । सकाशाद्वृत्तिर्वेतनं यस्य सः । वेदान्तवाक्यश्रवणे   
नित्यमुद्यतमतिरित्यर्थः ॥ ४ ॥  
  
सशल्क्ववन्दुः ॥ ५ ॥   
  
सशल्केत्वक्परिवृत्ते हे हे विश्वत्र वा प्रमेय दण्डोदमनम् । अनात्मनि   
आत्माभिमानत्यागेन निस्नेहत्वं यस्य सः । यद्वा शल्केषु   
शरीरलपितप्राणेषु अर्थात्कायवाङ्मनस्स्वदमनं यस्य । त्रिदण्डीस्या   
इत्यर्थः । उक्तं च ।   
  
वाग्दण्डोथ मनोदण्डः कायदण्डस्तथैव च ।  
यस्यै ते नियता दण्डाः स त्रिदण्डीति कथ्यते ॥ इति ।   
  
ककारो वायुवाचकः । प्राणदमनेनैव मनोदण्डः । मनः प्राणयौः ।   
नित्य साहचरित्वात् ॥ ५ ॥  
  
सप्तमुञ्जाम्मेखलां धारयेत् ॥ ६ ॥   
  
बुद्धिमिति शेषः । मुजिशब्दे इति धातौ । सप्तसङ्ख्यकाः । मुञ्जा । विमर्शाः   
। शुभेछाया भूमिकाः । योगशास्त्रे प्रसिद्धाः ।  
  
ज्ञानभूमिः शुभेछाख्या प्रथमा परिकीर्तिता ।   
विचारणा द्वितीया स्यात् तृतीया तनुमानसा ॥   
  
सत्तापत्तिश्चतुर्थी स्यात् ततो संसक्ति नामिका ।  
पदार्था भावना षष्ठी सप्तमी तुर्यगा स्मृता ॥  
  
इत्येवं रूपाभूमिकाः ॥  
  
तत्र नित्यानित्य वस्तु विवेकादि पुरस्सराफलपर्यवसायिनी ।   
मोलेछानामप्रथमा भूमिकाः ॥  
  
प्। ३ब्)   
ततो गुरुमुपेत्यवेदान्तवाक्यविचारः । श्रवणमननात्मको द्वितीया ॥ २ ॥  
  
ततो निदध्यासनाभ्यासेन चित्तैकग्रतया सूक्ष्मतर वस्तुविमर्शयोग्यित्वं   
तृती ॥ ३ ॥  
  
ततः परमशिवाद्वै तु साक्षात्कारणं चतुर्थभूमिका ॥ ४ ॥  
  
इयमेव फलरूपा । असंसक्त्याद्यास्तु तिस्र अस्या एव विशेषः । आद्यासु तिस्रषु   
जाग्रदवस्थात्वम् । द्वैतस्य भैदना च भासात् । चतुर्थी पुनः स्वप्नावस्था   
जगतो मिथ्यात्वावभासात् ॥ ४ ॥   
  
निविकल्पकसमाध्यवस्था लक्षणा असंसक्तिः सुषुप्तिः ॥ ५ ॥  
  
अतः स्वयमेव व्युत्थितो भवति योगी । ततः तदभ्यासपरिपाकेन या   
चिरकालावस्थायिनी सा पदार्थ भाविनी गाढस्वषुप्तिः ॥  
  
अतः परप्रयत्नेन व्युत्थानम् ॥ ६ ॥  
  
यस्यामवस्थायां न स्वतो न वा परतो व्युत्थितो भवति ।   
भेवाभासस्यात्यन्तमनव भासात् । किन्तु सर्वत्र सर्वदा परमेश्वर मय   
एव परिपूर्णपरमानन्दघन एव सर्वतस्तिष्ठति । सा सप्तमी तुर्यावस्था ।   
इयमेव मेखलारूपा शुभेच्छादि सप्तभूमिकाप्रकारैर्विमर्शवतीं मे   
वेदे खम् अकाशशरीरं ब्रह्मलाति गृह्णातीति । तथा विधां बुद्धिः   
सूक्ष्मार्थ बोधानुभावधारयेः । शुद्धब्रह्म भवेदित्यर्थः । एवं   
शुद्धं ब्रह्मसायुज्यं प्राप्तः सन् धनदारादि विमर्शत्यागो वश्यं   
सम्भवेदित्याह ॥ ६ ॥   
  
न मधुमांस इत्यादि ॥ न मधुमांसे अश्नीयाः ॥ ७ ॥   
  
मधुमक्षिका सञ्चितमधुतुल्योद्रवि सञ्चयः । मांसरुधिराथं   
जगुप्सितं देहः । तौ उभौ नाश्नीयाः तद्विमर्शं त्यजेः । यदुक्त   
वासिष्टयोगे ।   
  
धनानि नाभिवाञ्छन्ते तमांसीवविवेकिना । इति । तथा च   
  
प्। ४अ)   
क्व मांसरुधिरादीनि क्व त्वं चैतन्य विग्रह इति । केचित् तु जीवाद्व्यतिरिक्तः ।   
सकलो देहो मांसम् । मांसे देहे । पुमेय रूपे । मधुनीवा । स्वादयति ।   
नाश्नीयाः । किं त्वनासक्त एवास्वादबुद्धिमपहाय विषयान्   
प्रारब्धसंस्कारबलाद्यथा । प्राप्तं भुञ्जीथा इत्याहुः ॥ ७ ॥  
  
क्षारलवणवर्जिस्याः ॥ ८ ॥  
  
क्षाराविनश्वरा भावास्स्रक्वन्दन नायिकायाः । तदीयं लवणं   
भावप्रधानत्वेन निर्देशस्य लावण्यं वर्जयति । तच्छीलः ॥ १ ॥   
  
क्षरेषु तुछत्व भावनयानीरसा इत्यर्थः ॥ ८ ॥  
  
आचार्यस्या प्रतिक्कुलः ॥ ९ ॥  
  
गुरोः ब्रह्मैक परता भावपर्याय प्रातिकूल्य त्यागेन सदृशः ॥ ९ ॥  
  
सर्वकार्याः स्वतन्त्रः ॥ १० ॥  
  
सर्वकार्येष्टीश्वराधीनत्वज्ञानेन निरहं मतिः ॥ १० ॥  
  
पूर्वोत्थायी ॥ ११ ॥  
पूर्वस्मिन्करणेऽजेनिदध्यासन्नायोः युक्तमतिः ॥ ११ ॥  
  
जघन्यसंवेशी ॥ १२ ॥  
जघन्ये पश्चाद्भाविनि कार्ये नास्तीति । प्रत्ययादना सङ्गेन स्वप्नः ॥ १२ ॥  
  
यत्त्वाम्मुपेयात्तदस्मैदद्याः ॥ १३ ॥  
यत्त्वां विकल्पसम्मतं स्थूलसूक्ष्मं वोपेयात्मनः श्रयेत् ॥  
तदाऽचार्याय सकलप्रचोदकायेश्वरायदद्याः । मनो येनेश्वरेण   
प्रचोदितं तदन्तर्मुखत्वे सकलं विकल्पितं विलापयेः ॥ १३ ॥   
  
बहूनां येन संयुक्तस्तदस्मैदद्यात् ॥ १४ ॥  
बपुना भवानां विकल्पितानां वा मध्ये येन वस्तुना विकल्पितेन वामं   
युक्तस्तेषु तेषु विकल्पेषु निमग्नो भवसि । तत्सकलम् अस्मै । अस्मीति   
सर्वानुभवविषयायात्मनोदया । अपर्येः । अत एवागतम् । एतेन स्थिति म द त   
एतद्भावं सर्वं नयेः ॥ १४ ॥  
  
नास्य शय्यामाविशेषः ॥ १५ ॥  
अस्यात्मनो लयाऽपरपर्यायां विस्मृतिरूपां   
  
प्। ४ब्)   
शय्यां नाविशेः आविष्टचित्तः सत्प्रबुद्धो भवेः । यदुक्तम् । लये   
सम्बोधयेच्चितं विक्षिप्तं शमयेत् पुनरिति वेदान्तिकि दृष्टि   
भावयनुपदिशति ॥ १५ ॥  
  
नरथमारुहेः ॥ १६ ॥  
नाप्यति वेगं मनोरूपं रथमारुहेः त्यक्त सङ्कल्पः स्या इत्यर्थः ।   
यद्वा रथं शरीरं नारुहेः । शरीरारोहनं च अनात्मनि देहेन्द्रियादौ   
विषये । अतस्मिन् तद्बुद्धिलक्षणोऽध्यास एव त्वं प्रत्यगात्मासन् पुत्रं   
भार्याभिधेयेषु विकल्पेष्वहमेव विकलस्सकलोवेति । वाह्यधर्माध्यासम् ।   
तथा च कृशोहं स्थूलोहं तिष्ठामि गछामीति । देहधर्मा ध्यासम् ।   
तथा मुकःकाअणःक्लीवोबधिरोहमिति । इन्द्रिय धर्माध्यासम् । तथा सुखी   
अहं दुखीन्प्रहसित्यन्तः करणधर्माध्यासं त्यजेरित्यर्थः ।   
अत्यन्तविविक्तयोस्तम प्रकाशवद्विरुध स्वभावयोः प्रत्यगात्मा   
नात्मनोस्तद्धर्माणां च अन्योन्याभाव एवेति जानीयाः । आत्मानं   
रथिनं विद्धिशरीरं रथमेव चेति श्रुतेः । अण्येर्मायादि कञ्चुकं   
वस्त्रस्थानीयमिति । शैवशासनमाह ॥ १६ ॥  
  
न संवस्त्रयेथा ॥ १७ ॥  
यथा न वस्त्रमिवावरणं मायादि भवेत् । तथा कुर्याः कोशत्रयवेष्टनं   
त्यजेत्यर्थः । वर्णितं च कोशत्रयम् । यथा । परमावरणं मल इह   
सूक्ष्मं मायादिकञ्चुकं स्थूलम् । बाह्यं विग्रहरूपं कोशत्रय   
वेष्टितो ह्यात्मा । आज्ञानतिमरयोगादेकमपि स्वं स्वभावमात्मानम् ।   
ग्राह्यग्राहक वैचित्र्येणावबुद्ध्येत इति ॥ १७ ॥  
  
सर्वाणि सांस्पर्शकानि स्त्रीभिः सहवर्जयेः ॥ १८ ॥  
समाहितः सन् सकलानि  
  
प्। ५अ)   
मनोनिवेशनोत्सादन मरणादीनिसंसङ्गकारणास्त्रीभिः   
रुपभोग्याभिरणिमादि सिद्धिभिस्समंवर्जयेः । ब्रह्मज्ञानविषयरस   
प्रतिबन्धक त्वात्सिद्धीनाम् । केचित् प्रयोजकामिनः । पुरुषा एव ज्ञेयाः ।   
भोगाभिलाक्षिणो मर्त्याः कामिन्यः कथिताः बुधैः । तद्भोगिनां   
त्यजेत्सङ्गं कामिनीसङ्गवन्नर इत्युक्तत्वादित्याचक्षते ।   
प्रकृतिपुरुषविवेकज्ञानं साङ्ख्यशास्त्रसिद्धसुपदिशति ॥ १८ ॥  
  
न मुषितां प्रेक्षेः ॥ १९ ॥  
भवतः पुरुषस्य गुणमय्याप्रकृत्यासंयोगेपि सति । मुषितां सर्वै   
भुक्तभोगां प्रकृतिं न प्रेक्षेः । प्रकृतिरपि अन्यापुरुषोपि अन्य इति विवेक   
ज्ञान्भवेत्यर्थः । यद्वा ब्रह्मणोऽभेदं बुद्ध्याग्रहीत्वेन निस्सारं   
सिद्धिं प्रेक्षितुमर्पि न चोचितम् । भेदानुपदाने तु सिद्धिमत्वमपि न दोषायेति   
भावः ॥ १९ ॥   
  
न विहारार्थो जल्पेः ॥ २० ॥  
यतस्त्वं केलिं मपहायानन्यप्रयोजनः । ततश्चातुर्य प्रख्यापन् । जल्पनं   
न विदध्याः वाचो विग्लापनं तत् नानुध्यायेद्वपून्छब्दान्वाचो   
विग्लापनं हि तत् इति श्रुतेः ॥ २० ॥  
  
न रुच्यर्थं किञ्चन धारयेथाः ॥ २१ ॥  
यत्र लोकोत्तरानन्द जनने ईदृशस्यते रुचिः । तदुक्तम् । किमपि न धारयेथा   
एव । यद्वा जीवन्मुक्तदशायां किं च । किमपि वस्तुरुच्यर्थेन न   
धारयेथाः । यस्मिन् वस्तुन्यभिलाषो भवेत् तत्रैवावतिष्ठेत्यर्थः । यत्र   
रुचिस्तत्र विधि यत्र च नास्ति तत्र निषेधः । इत्यस्माकं विवेको   
हृदयपरिस्पन्दमात्र शास्त्राणामित्युक्त त्वात् । विज्ञानभट्टारकेपि ।   
  
यत्र यत्र मनोयाति तत्र तत्र धारयेत् ।  
चलित्वा यास्पते कुत्र सर्वं शिवमयं जगदिति ॥  
  
प्। ५ब्)   
अथवा । किं च न वस्तुजातम् । अभिलाषार्थं न धारयेथाः । कस्मिंश्चिदपि   
पदार्थे रागोनुविधेय इति तात्पर्यम् । एतश्चारुरुक्षुदशायाम्मवगन्तव्यम्   
॥ २१ ॥  
  
नस्नायाः ॥ २२ ॥  
विषयेषु न ह्रदनीयम् । यद्वा । स्वात्मनः शोधनं तव न कर्तव्यम् । स्वत   
एव निर्मला चिद्रूपत्वान्नैव शौचापेक्षा इति च । यदुक्तम् । नित्य निर्मल   
एवायं स्वत सुन्दर ईश्वरः । घटादि देवगृहवत् क्षालनं नार्हति   
प्रभुः ॥ २२ ॥  
  
उदकं वाभ्युपेयाः ॥ २३ ॥  
उदकम् अश्च दुःखं वौषपिकं रसमेव नाङ्गी कुर्याः । वाकारो   
निषेधार्थः ।  
  
धातवश्चोपसर्गश्च निपातश्चेति तत्त्रयः ।   
अनेकार्थ लताः सर्वे पाठस्तेषां निदर्शनमिति ॥   
  
यद्वा । उदकं जल जडं विषयात्मकं भोग्यवर्गम् अभ्युपेयाः   
सम्मुखत्वेन भोक्तृरूपेणाङ्गी कुर्याः । वाकारोत्र   
विषयक्रीडनात्मकपक्षान्तर व्यावृत्यर्थः ॥ २३ ॥  
  
यदि स्नाया दण्ड एवाप्सु परिलेवेथाः ॥ २४ ॥  
यदि विषयभोगं विदध्याः तर्हि न तद्रसेष्वासक्ताः स्याः ॥ २४ ॥  
  
मुण्डो जटिलो शिखि वा भव ॥ २५ ॥  
ईदृशस्यते वह्यदेहधर्मे मुण्डादिभावेन ग्राह्यः । सर्वथात्वं मुक्तः   
किं मुण्डः स्याम्मुनजटिलो भवेयमिति । विमर्शे वाह्याचार विषयं त्यज ।   
यथारुचि । तथा बहि तिष्ठेति तात्पर्यम् । यद्वा । वाचार्थे   
मुण्डःकेशापरपर्याय सकलविषयत्यागी मुण्डिखण्डने इति पाण्डवः ।   
जटिलस्सकलविषयग्राही । जटसङ्घाते । शिखीज्ञानतेजोमयश्च स्याः बाह्ये   
देह शिरसि अपि शिखाधारणम् । अभ्यन्तराया ज्ञानज्वालायास्स्वरूपमेव   
बोधयति । बाह्यकपालविषये स्थिताः ।  
  
प्। ६अ)   
केशचन्द्रकरूपिणी वाह्यशिखा । अभ्यन्तरायाः संविज्वालायाः   
शिखाशब्द वाच्यायास्तत्वं ज्ञापयति । सर्वातीताज्ञानज्वालेति । इति   
वाह्यशिखापि । अभ्यन्तरस्य तत्वस्य ज्ञापिकैव । एवं   
वाह्ययज्ञोपवीतादिषु ज्ञापकत्वमेव बोधव्यम् । यदुक्तम् ।   
ज्ञानदीपशिखायासौहृद्व्योमान्तरचारिणी भित्वा कपालकुहरी   
द्वादशान्तोर्धगामिनी ॥ २५ ॥   
  
सायं प्रातस्सन्ध्यामुपासीथाः ॥ २६ ॥  
अवसिते दिनरूपे लोकव्यवहारे अनुद्गतायां च   
रात्रिरूपायामविद्यास्तमयात्मिकायां समाधि दशायां   
योमध्येऽभिसूक्ष्मतरोऽनुश्चार्योद्दशश्चिदेकरूप   
आत्मासन्ध्यातामुपासीथाः अनुसन्दध्यः । यदुक्तम् । विज्ञानतन्त्रे ।   
  
अनागतायां निद्रायां प्रनष्टे वाह्यगोचरे ।  
सावस्था मनसागम्या परादेवी प्रकाशते ॥  
  
परे तत्वे च सन्धानं सन्ध्या इति च कथ्यते ॥ २६ ॥  
  
तिष्ठे पूर्वाम् ॥ २७ ॥  
पूर्वां सन्ध्यां लोकव्यवहारे क्षीयमाने अन्तर्मुखत्व लक्षणायां   
सन्ध्यायां तिष्ठेः । अन्तर्मुखभावे उत्थानमुद्योगं विदद्याः ॥ २७ ॥  
  
आसीथा उत्तराम् ॥ २८ ॥  
अन्तर्मुखस्य योगिनो व्युत्थान दशायां क्रमेण सम्भवन्त्यां या   
मध्ये सन्ध्या उत्तरा तस्यामेवासीथाः । अन्तमुख भावत्यागेन   
व्युत्थाने वृत्ति कुर्या इति भावः ॥ २८ ॥  
  
ॐ भूर्भुवस्वरित्युक्त्वा । तत्सवितुरिति सावित्री मनुब्रूयाः ॥ २९ ॥  
ॐ ब्रह्मभूर्भुवस्स्वः सकलं विश्वं सर्वं खल्विदं ब्रह्म इत्यर्थः ।   
इत्युक्त्वा । इत्थं विमृश्य तत्सवितुवरेण्यं भर्गो देवस्य धीमहि धियो योनः   
प्रचोदयात् इति सावित्रीं गायत्रीं चिदादित्य सम्बन्धिनी दीप्तिमनु ब्रूयाः ।   
सर्वत्र सर्ववाऽनवरतमभ्यस्येः   
  
प्। ६ब्)   
तत्प्राक्रान्तम् । ओङ्काराख्यं सर्वत्र प्रसिद्धं च सर्वैरनुभूतं च   
चिदादित्यस्य देवस्य विश्वनिर्माणे क्रीडाशीलस्य सर्वकर्तुः सर्वव्यापकत्वेन   
द्योतमानस्य सर्वोत्कृष्टस्य सवंवंयस्य सर्वज्ञस्या * * ति प्रसिद्धस्य   
अन्तर्यामि रूपतया सकलधी प्रेरकस्य ब्रह्मणः परप्रेमास्पदत्वेन   
रमनीयम् । तेजो निजम् । प्रकाशरूपमात्मत्वे । भावयामेन   
देहादिष्टात्माभिमानं भजाम इत्यनुसन्दध्याः । एतेन सवमात्मत्वेन   
भावयेरित्युक्तं भवति ॥ २९ ॥  
  
प्रागस्तमया निष्क्रम्य । समिध आहारे । हरिणी ब्रह्मवर्चसकामः ॥ ३० ॥  
ब्रह्मतेजस्कामस्सन् । अस्तमयात्समाधेः । प्राक् निष्क्रम्य व्युत्थायहरिणीः ।   
अख्याति हरिणी समिधः । साद्राणि दृढयुक्तीनि । ब्रह्माग्नि सन्दीपनानि   
शास्त्रादिज्ञानानि आहारेः । सत्यपि समिधौ नैवोपयोग्यानि । इति श्रुतिरिति   
श्रूयते ॥ ३० ॥  
  
सायं प्रातस्सन्ध्यानि स्मरणं कर्तव्यम् ॥ ३१ ॥  
सायं प्रातरिति सकलोपलक्षणम् । समस्तमहोरात्रम् । सन्ध्योपासना यानि   
स्मरणम् । नितरां गमनम् । देहात् पृथग् भूयचिति विश्रामः कर्तव्यः यदि   
देहं पृथक् कृत्यचिति विश्रमतिष्ठसि । अधुनैव सुखी शान्तो बन्धुमुक्तो   
भविष्यसि । इति वचनात् । सन्ध्या च विद्याविद्ययोर्मध्यम् । तदुभय बहिस्तं   
तदुभयव्यापकं च परं तेजः ॥ ३१ ॥  
  
भैक्षाचरणं कर्तव्यम् ॥ ३२ ॥  
सायम्प्रातः भिक्ष तस्य तत्वोपदेशस्य चरणमन्तश्चमत्कारो विधेयः ॥   
३२ ॥  
  
अग्नीन्धनं कर्तव्यम् ॥ ३३ ॥  
तेन च ब्रह्माग्नेर्दीपनं विधेयम् ॥ ३३ ॥  
  
सायमेवाग्निर्मन्धीथाः ॥ ३४ ॥  
इत्येके सायम्मस्तमित  
  
प्। ७अ)   
एव लोकव्यवहारे । ब्रह्माग्निरोपनं कार्यम् । तत्सत्वे तदसम्भावादित्येके ॥   
३४ ॥  
  
भैक्षस्याचरणेत्यादि ॥ ३५ ॥  
॥॥॥॥॥॥॥॥॥॥॥। भैक्षाचरणाग्नीन्धनी ॥ ३५ ॥  
  
सप्तरात्रम् ॥ ३६ ॥   
सप्तानां स्रोतसां नेत्रगोलकद्वयं कर्णद्वयं नासारन्ध्रद्वयं   
सुखं च । इति सप्तस्रोतसां रात्रिसन्ध्याम् ।   
शब्दादिविषयभोगस्याननुभवो यथा भवति । शब्दादिभोगान् परिहृत्य इति   
यथा भवति । तथा अच्छुत्वा । यद्वा ।  
  
 सप्तरात्रमिति चिरमुक्तत्वा । अवकीर्णीक्षतब्रतो भवेत् । इति ब्रतं प्रायश्चित्तं   
कुर्यात् । प्रायश्चित्तमात्रं सप्तगारमिति । बहुभ्य आचार्येभ्योभिक्षित्वा ।   
सत्सङ्गविधाय । सकर्मोक्तं परिकीर्तयन् । विमृशन् । तेभ्यो लभ्योनोपदेशेन ।   
एककालकं वर्तयेत् । व्युत्थानम्मुपहाय । समाहित एव वर्तते । उपस्पृश्य   
उपस्पर्शनं शोधनम् । समाधिलक्षणं त्रिषवणमहोरात्रं विधाय ।   
कामवकीर्ण इत्यादि च विमृश्य । यथात्वमीश्वरत्वामावकीर्णः   
कामेषविक्षिप्तः प्रचोदकरूपेणादौ संवृत्त एव । अतस्तश्चोदनाऽतोहमपि   
तादृशोभूतः कामानामभिलाषाणाम्मभिलाष भूताय ते नमः ।   
ममाभिलाषतस्त्वं ययन्माङ्कारयसि । तन्मे दोषाय इत्यर्थः । कामाभि   
दुग्ध इव । कामैर्हिंसितः । कृत सङ्गतिः अन्यथाः । तत्प्रचोदकत्वाभावात् ।   
अन्यत् समानम् अब्देन मेघेन समाधिना । प्रसङ्ख्यानेप्यऽकुसीदस्यं   
सर्वदा विवेकाख्याति धर्ममेघः । समाधिरिति । कृतलक्षणेन समाधिना ।   
यद्वा ।   
  
अब्देन बहुकालेन । शुद्धतीति भद्रम् ।  
  
प्। ७ब्)   
ॐ इह यदिन्द्रियैष्वाह्यैगृह्णाति वस्तु तदेवास्य पुरुषस्यान्तर्वा   
सनारूपम् । सद्बन्धतयापरिणमनीति । ब्रह्मचारिणो यद्वागादि ।   
वागादीन्द्रिय ग्राह्यम् । तद(स्य)हमिदं गृह्णामि इत्यप्रत्ययेन बन्धकं   
माभूदित्याशास्ते गुरुः ॥ ३६ ॥  
  
छृणु तु त्वा वाक् ॥ ३७ ॥  
इत्यादि । वाक्वेदरूपत्वा । त्वा छृणु तु । उछृदिरदीप्तिदीवनयोरिति   
धात्वनुसारात् । दीपयतु सर्वत्र ब्रह्मभावनयाहम् । पठाम्यडि जानामि   
सङ्कल्पयाम्यहमित्याद्यभिमानलक्षणज्ञानतमो भेदनेनु   
प्रकाशयतं करोदवय तच । थक् । हविषमन्नम् इछाशक्तिरूपम् ।   
पयोगीक्षीरं नत्वजपाः । ज्ञानशक्तिरूपश्च हविहूयमानम् ।   
घृतादिशब्दस्पर्शादिकं च । रसा आस्वादिमाने ।   
मधुरादिसङ्कल्पक्रियाशक्तिरूपश्च । सोमोऽमृतयज्ञशेषः ।   
विषयानन्दश्च । यज्ञो देवयजनम् । शब्दायाहुति । प्रक्षेपेणेद्रिय तृप्तिश्च ।   
ब्रह्मसचिदानन्दलक्षणम् । वेदगम्यं प्रजापतिः सृष्टिकर्ता   
मनोलक्षणः ब्रह्मचारि गुरुवचनमशालिरूपम् ।   
आशीर्वादिरूपमुपदेशं श्रुत्वा । सर्वत्र वाढमेवमस्त्वित्याह । उपदेशं   
सनम्य धारयति ॥ ३८ ॥  
  
यद्वेदब्रतं तदत्र ब्रतम् ॥ ३९ ॥  
यद्वेदे उक्तं वक्षमाणरूपं ब्रतमभिहितम् । तदत्र ब्रह्मचार्य्ये ब्रतं   
भवति । अवश्यं गृहीतव्यमित्यर्थः ॥ ३९ ॥  
  
गुरुराह ॥ ४० ॥  
ब्रह्मचार्यऽसीति ॥ ४० ॥  
  
पञ्चविकाराननुक्रमिरुष्यामः ॥ ४१ ॥  
ब्रह्मचार्यसीत्यादीन् पञ्चविकारान् विशेषेण कार्यान् अनुक्रमिष्यामः ।   
नानेवाह  
  
प्। ८अ)   
ब्रह्मचार्यसि । सत्यम् । ब्रह्मसत्यज्ञानात्मकं चरनिजानानीति । ब्रह्मचारी   
ब्रह्मवित् । असीति भवननुब्रह्मचारी । मधुरादिरसान् भुञ्जीत   
नवेत्याशक्याह ॥ ४१ ॥  
  
अपोशान ॥ ४१ ॥  
अप इति आप्यादीनां सर्वेषाम्मुपलक्षणम् । तेन सकलं भोग्यं   
भुङ्क्षेत्यर्थः । ननु भोग्यग्रस्ते मनसि कुत एव   
ब्रह्मज्ञानविमर्शदार्ढ्यं भवेत् तत्राह ॥ ४१ ॥  
  
कर्म कुरु ॥ ४२ ॥  
कर्मणा भवेदित्यर्थः । किं तत्कर्मेत्यपेक्षायामाह ॥ ४२ ॥  
  
दिवामासुष्वाप्सीः ॥ ४३ ॥  
दिवादिवसे चिदादित्य प्रकाशकाले मासुष्वप्सीः । प्रकाशमने सर्वव्यापके   
ब्रह्मणि प्रमत्तो मा भूः । भोग्यभोगदशायामपि ।   
आस्वाद्यास्वादकरूपं भोक्तारं ब्रह्मजानीया । इति तात्पर्यम् ।   
स्वप्रकाशकं स्वाकारं स्वस्मिं स्थितं ब्रह्मकथमपह्नव विषया ।   
तद्व्यतिरेकेन स्वयमेवावमञ्चोविदषुरिति भावः । विषयचिन्तां   
निवारयनुपदिशति ॥ ४३ ॥  
  
वाचं यश्छ ॥ ४४ ॥  
वाचमात्यंरी मध्यमालक्षणं वाचं शान्ता कुरु विमर्शपरित्यज्य   
चिद्विमर्षं मनसि निधाय सर्वत्रानासक्तो भुक्ष्वेत्यर्थः ।   
भोग्यचिन्तादायिनमविद्यावत्सङ्गं त्याजय आह ॥ ४४ ॥  
  
मामलवद्वासोद्राक्षीः ॥ ४५ ॥  
मलं त्रिविधम् । अपूर्णमन्यता भिन्ने वयप्रथ्य शुभाशुभवासना   
स्वरूपाणवमायीय । कामं स्वरूपेण त्रिप्रकारं मलम् । उपाधि वियते   
यस्य तत् मलवत् । एवं विधिवासः आवरणम् । माया जगदं परपर्यायम्   
एषां तान् मलवाससः न पश्येः ॥ ४५ ॥  
  
मासं भाषेथाः ॥ ४६ ॥  
तै सहसम्भाषणमप्ययोग्यम् ॥  
  
प्। ८ब्)   
तत् सङ्गस्य मोहप्रवर्तकत्वात् । अर्थादपलक्षद्वाससाम् ।   
शुद्धबोधविमर्शवतां जात्याकारायुपाधि शून्य ब्रह्मैक स्वरूपं   
जगत्पश्यता सङ्गो विधेय इत्यर्थः । तदुक्तम् । सङ्गस्सर्वात्मनात्याज्यः   
सचेत्यक्त्वं न शक्यते । ससद्भिरेव कर्तव्यस्सङ्गदोषो हराहिते । इति ततश्च ॥   
४६ ॥  
  
मलवद्वाससो भवन्त्युदक्याः सूतिकाः आशुचयः । अन्त्यावसायिन इति ॥ ४७ ॥  
उदक्याः रजस्वलाः सूतिकाः अनुल्लङ्घितदशाहाः प्रसूताः स्त्रियः   
श्वपाकाः युक्कसस्त्रियः आशुचयः सुवर्णाश्रमधर्मशुद्धि विकलाः   
अन्त्यावसायिनः चण्डालाद्याः । एतश्च । ये केपि सङ्गं नार्हन्ति तेषां   
सर्वेषामुपलक्षणम् । उदक्याद्या । उदक्या न भवन्ति । मलवद्वासस एव   
जीवाः । उदक्याद्यान भवन्ति । मलवद्वासस एव जीवाः । उदक्याद्या न   
भवन्तीत्यन्वयः । सर्वं वाक्यं सावधारणम्मित्यत एवैवकारो   
गन्तव्यः । अमलवद्वाससश्चे उदक्याया अपि भवेयुः । तदा तत्सङ्गो नैव   
दूष्यः । यदुक्तं वैष्णवशास्त्रे ।   
  
विशत्म षड्गुणयुतादरबिन्दनाभ   
पादारबिन्दविमुखाच्छूपचंवरिष्टम् ।   
मन्येतदर्पित मनोवचने हितार्थ   
प्राणं पुनाति सकुलं ननुभूरिमान इति ॥   
  
यथालोक उदक्यादि । सङ्गं पातककरणत्वात्त्यजति । तथा ब्रह्मचारी   
अज्ञानसङ्गं त्यजेदित्यर्थः भावः ॥ ४७ ॥  
  
न श्मशानं गछेः ॥ ४८ ॥  
अस्थिमांसादि सङ्कुल त्वात् । श्मशान देहं न गछेः । देहोस्मीति ।   
अभिमानं त्यजेदिति भावः ॥ ४८ ॥  
  
न शवशरी पश्येः ॥ ४९ ॥  
शरीशरीरोपलक्षणं सकलं जगत् । चिदोतप्रोताङ्गप्रत्यङ्गत्वा भावेन   
देहमात्रेण पश्येन्न जानीयास्तस्य देहस्य तदभावे भावात् । चिन्मात्रत्वात् ।   
नत्वविद्ययाविस्मृतात्म तत्वस्य तदज्ञाने  
  
प्। ९अ)   
किं विधेयमित्याशङ्क्याह ॥ ४९ ॥  
  
अनातृणं शवशरी दृष्टात्रिरात्रमुपवसेः ॥ ४० ॥  
अनातृण मनाछादितम् । चिन्मात्रत्वदर्शनेनानिरस्तचेत्यभावम् ।   
शवकल्पं स्वदेहं जगत्वा स्वदृष्ट्वा त्रिरात्रं बहुकालं त्रयाणां   
ज्ञातृज्ञानज्ञेढ्यानां रात्रिरस्फुरणं यथा भवति तथा वा उपवसेः   
उपवासं चिदेकता न ता चित्तवृत्तितया समस्तेन्द्रियाणाम् ।   
बाह्यवस्तुस्पर्शाभावलक्षणं समाधिं विदध्याः । यथात्वां पुनरपि   
नाज्ञानां स्पृशेत् ॥ ४० ॥  
  
मधुमांसे प्राश्यालभ्य वा शरीरं पुनर्ब्रतमालभेथाः ॥ ४१ ॥  
मधुमांसे सकलभोग्योपलक्षणे वा पूर्वापेक्षे मधुमासे   
प्राश्यसकलं भोग्यं भुञ्जानः । तेन च शरीरमालभ्यदेहं गृह्णन्   
देहाभिमानी सन् । पुनर्ब्रतं त्त्यागलक्षणं शुद्धस्वस्वरूपावस्थानं   
गृह्णीयाः । मधुमांसे प्राशनेन करणं तृप्ति   
विधायकरसिकभोग्यपदार्थभोगोपलक्षते । भोग्यभोगावेशश्चेत्   
सम्पद्यते तर्हि शरीरमालभ्य मारयित्वा पुनर्ब्रत चितस्थितिरूपं   
विदध्याः । आङ्पूर्वोलभिर्मारणार्थः । अत्र देहालम्भनं देहधिक्कार   
एव न तु विशसनम् । तस्यधिगिमन्देह यदर्थमधः पातनदेतु   
रसिकभोग्यावेशो मम जायते । कुत इत्याह ॥ ५१ ॥  
  
यानि हविर्दूषणानि तानि भोजन डू? ॥ ५२ ॥  
यानि अग्नौ हविरिवात्मनि नार्पितानि । तानि भोक्तुं दोष तद्भोजनेन पातित्या   
पेतुः आत्मार्पित सकल व्यवहारो भुञ्जेरित्यर्थः ॥ ५२ ॥  
  
नोच्छिष्ट भुञ्जीथाः ॥ ५३ ॥  
उच्छिष्टमत्र शब्दादि विषयोक्तं सुखं सर्वैरुपभुञ्जत्वात् । तद्भोगः   
पात्यतिकरणम् ॥ ५३ ॥  
  
नोच्छिष्टमन्यस्मैदध्यः ॥ ५४ ॥  
उच्छिष्टमपि विषय सुखं भुज्यते । यदि तदानास्मै दध्याः । किन्तु   
चिदात्मन्येवार्पितं कृत्वा निछयानासक्तो भुजेः ।  
  
प्। ९ब्)   
ननु एतद्गुरुभिरनुभूतत्वे नोच्छिष्टं सहजसुखमपि । ततश्च   
कथमनुभवनीयमित्याशङ्क्याह ॥ ५४ ॥  
  
कामं गुरुच्छिष्टमश्नीयाति ह्याचार्याः ॥ ५५ ॥  
गुरुभिरनुभूतस्य परमार्थिक परमानन्दानुभवे यन्नो विधेय इति एतत्   
ह्यर्थे । यतो गुरुवनुशासनमित्यर्थः । एतेनानासक्ति भोगे प्रतिषेधा भावात्   
प्रसक्तं भोधिक्यं प्रतिषेधयति ॥ ५५ ॥  
  
मा गुरुभुञ्जीथा ॥ ५६ ॥  
चिताव्ययतोपाय भूतप्राणसन्धारणार्थम् । किञ्चिद् भोक्तव्यम् । न   
पुनर्भोगाधिक्ये विधिरित्यर्थः । कुर्यादाहारं प्राणसन्धारणार्थमिति   
वचनात् ॥ ५६ ॥  
  
व्याधितविषयमेतत् ॥ ५७ ॥  
एतद्गुरुभोजनप्रतिषेधवचनं व्याधितोऽत्राधिकृतमित्यर्थः । यस्य   
गुरुभोगे विशिष्टा आधिश्चित्तपीडा आशक्तिरूपा भवेत् तस्यायं निषेधः । न   
पुनर्भोगेष्वनासक्तस्य विधिर्निषेधो वात्रेति भावः । ननु कदाचित् सम्मृति   
व्यवहृतिर्वायुना तूलस्येवेतस्ततो भ्राम्यमानस्य विषयरसनिमग्नस्य   
विस्मृतात्मनो विषयासक्तिर्भवेद्यदि कस्तदा तन्निराकृतावुपाय   
इत्यपेक्षायामाह ॥ ५७ ॥  
  
येनेछेत्तेन चिकित्स्येत् ॥ ५८ ॥  
येन स्वतन्त्रेश्वर नियमेन छेदासक्तो भवेत् । तेनैव चिकित्सां कुर्यात् । अयं   
भावः त्वया ईश्वरैकतानेन भाव्यम् । ईश्वर एव तु यथा मिथ्याविषयान्   
ग्राहयति । तथा पारमार्थिक सहजसुखप्रणवं मनोविधाय । विषयेभ्यो   
निवर्तयति च न पुनर्निजः कोप्यपायः । ईश्वरोपासनान्निवृत्तिस्त्वया कर्तव्य इति   
। यद्वा येन हेतुना यस्मिन् विषये इछानान्नैव कृत्वा चिकित्सेत् । तमेव   
भोगमात्रया दत्वा चित्तवालकं विनोदयेत् । अन्यथा काष्टाप्राप्तं   
विषयारोहणं चित्तस्य सम्भवेदित्यर्थः । अत्यन्तं विषयत्यागेन  
  
प्। १०अ)   
विषयात्प्रतिचित्तं धावति । अनिछया इछयदृछाप्राप्तेन भोगेन वा   
विषयेभ्योवतरन्त्येव चित्तमिति स्वभाव एव चित्तस्यैषः । यदुक्तम् ।   
  
अहोनुचेत सच्छित्वागतिस्त्यागेन यत्किल ।  
आरोहत्येवर्विषयाञ्छेयांस्तांस्तु परित्यजेत् ॥ इति ॥ ५८ ॥  
  
ननुक्तं भुञ्जेथाः ॥ ५९ ॥  
वैवार्थे उपज्वाल्यैव तद्दत्तमनस्कत्वेन चित्प्रकाशं सर्वप्रकटीकृत्येव   
भुञ्जीथाः सर्वेत्र चिन्मयत्वभावनयान्तर्मुख एव व्युत्थानेपि   
सन्समाधिसंस्करा स्तुतः क्षीव एव भोग्यं भुञ्जीथा । न   
पुनर्भोगभावनयेति भावः ॥ ५९ ॥  
  
न मृण्मये भुञ्जीथाः ॥ ६० ॥  
मृण्मये देहे निमित्त सप्तमी यं देहपुष्टार्थं ये शब्दादि विषयाः   
तान्भुञ्जीथाः विषयत्यागं कुर्यादित्यर्थः ॥ ६० ॥  
  
न प्रतिसन्दध्या इत्येके ॥ ६१ ॥  
सन्धानस्य प्रतिकूलं प्रतिसन्धानं त्यागः न त्यागं कुर्यात् ।   
अनासक्त्या हि भुज्यमाना अपि विषयादूष्याः स्युरित्येके मुख्या आचार्या   
आहुः ॥ ६१ ॥  
  
स्थानासनम् ॥ ६२ ॥  
तिष्ठत्यस्मिन्देहेति स्थानं कायः तदासनम् । तत्त्यागो देहाभिमानविरहः   
कर्तव्यः । असुक्षेपसो तिष्ठत्यनेनेति वा स्थानं सवित् । तत्रासनम्   
एकतानताविधेयेत्यर्थः । आस उपवेशने ॥ ६२ ॥  
  
पूर्वान्तरेषूपवासो वाग्यसनं च ॥ ६३ ॥  
सत्सप्तमी यं पूर्वोक्तं वान्थमनं च तदा भवेत् । चेत्यर्वान्तः   
पर्वाणां ग्रन्थीनां बन्धनानां कामक्रोधादीनां मत्तानाशाः   
स्युः सम्बधिबहुत्वाद्बहुवचनम् ॥ ६३ ॥  
  
किञ्चिदग्नि यतं दृष्ट्वा प्राणायामैस्सशुद्ध्यते ॥ ६४ ॥  
किं नपि अप्रयतम् । अशान्तं यथा भवति तथा इदमनोज्ञं पश्याम्य   
मनोज्ञं वानेन हितं मे भवत्यहितं वेत्यासक्त्यादृष्ट्वा तेन च   
तदुपहितत्वेनापवित्रः सन् । प्राणायामान्विधाय शुध्यति । प्राणायामश्च   
प्राणानां जीवभूतानां स्नेहविषयानां   
स्रगादिसकलभावानामायामः  
  
प्। १०ब्)   
सर्वत्र ब्रह्मभावनया निर्विषयत्वेन मनसो वृत्तिनिरोधः ।   
समाध्यपर्यायाः बहुवचनं च विषयापहृतचित्तस्य स तः पुनः   
पुनब्राह्मैकता नताया विधेयत्वमाह । अभ्यासेन कौन्तेयेत्युक्तेः । अथवा   
प्राणस्य प्राणं चक्षुषश्चक्षुरिति श्रुतेः । सर्व जीवस्य दीर्घीकरणं च   
सङ्कुचितत्वं विगाल्प निखिले प्रमेय पटले चित्प्रकाश खचितत्वमेव नान्यत्   
किञ्चित् । प्राणस्य सर्वजीवस्य परमीश्वरस्याया दीर्घीकरणानि तै शोधनं   
चिद्विमर्शबाहुल्येनैव शोधनम्मिति यावत् ॥ ६४ ॥  
  
सन्दर्शने त्रयः कार्याः ॥ ६५ ॥  
त्रय इति मितित सङ्ख्याः दर्शमात्रेणेषन्मलिनस्य मनाचपयासेन   
शुध्यापत्तेः ॥ ६५ ॥  
  
संव्याहृत्याथो सप्त ॥ ६६ ॥  
सप्तेति बहूपलक्षणम् । अथोदर्शनान्तरं व्याहृतौ बाह्ये तद्वचनरूपे   
अभ्यन्त्तरे तश्चिन्तालक्षणे च व्याहरणे सति सप्तकार्याः   
दर्शनादनन्तरं च तच्चिन्तयतोत्यासङ्गेनाधिकं मालिन्यमापन्नस्य   
बहुनायासेन शुद्धेः । अत्यर्थं ब्रह्मैकतानया विषयगतमपि मनः   
पुनः प्रत्याहर्तव्यम् ॥ ६६ ॥  
  
समासाय तु द्वादश ॥ ६७ ॥  
द्वादशेति बहतरोपलक्षणम् । अथो इति अत्राप्यन्वेति । दर्शनमरणान्तरं   
समासाद्य तद्विषयदत्तमनस्केन तत्तां विषयताम् आश्रत्यद्वादशकार्यः   
अधिकतरं मलिनस्याति बहुनायासेन शुद्धेः पुनः पुनः अपि अत्यन्त   
समाहितेन भाव्यम् । कथमेतेन शुद्धतीत्याशङ्क्याह ॥ ६७ ॥  
  
सर्वत्र ज्योतिर्दर्शनमुदकोप स्पर्शनम् ॥ ६८ ॥   
सर्वत्र शुद्धौ ज्योतिषः प्रकाशस्य दर्शनमेवोदकोप स्पर्शनं   
शुद्धिहेतुरित्यर्थः । किन्तु ज्योतिरित्यपेक्षायामाह ॥ ६८ ॥  
  
सूर्याचन्द्रमसौगौ अग्निः ब्राह्मण इत्येषामेकेनापि शुद्धेति ॥ ६९ ॥  
यानीमानि सूर्यादीनि । पञ्चज्योतींषि । तेषां   
सारभूतमाकाबुद्धित्यागादात्मरूपमेकमेव यज्ज्योतिरपि   
शब्दादाकाररूपतया भिन्नमपि अस्ति । सूर्याद्याकाराणाम् ।   
तस्मिन्नारोपितत्वेन । तद्रूपताव्यतिरेकणासत्वात् ।  
  
प्। ११अ)   
तद्भावनापायात् । तस्मिन्नैव ज्योतिषि परे तेजोरूपं चिदात्मनि दृष्टे   
स्वात्मतयानुभूते शुद्ध्यते जात्याकारायुपाधिमालिन्यं त्यजेत् ।   
तद्दर्शनार्थमेव च । विषयप्रत्यहारापरपर्याय ब्रह्मैकभावरूप   
प्राणायामकरणमुपदिष्टम् । इत्युपदेशं श्रुत्वा ब्रह्मचारी बह्वाया   
ससाध्यम् । ब्रह्मज्ञानमन्वानो दीक्षामेव शरणं श्रयति ॥ ६९ ॥  
  
अवध्वं मनोदरिद्रं चक्षुसूर्यो ज्योतिषा श्रेष्ठो दीक्षे मामाहिंसीरिति   
सूर्यं दिवाग्निं रात्रौ ॥ ७० ॥  
अवध्वं चञ्चलं मनः नैकत्र ब्रह्मणि दृढी भवति । दरिद्रं चक्षुः   
विषयानुभवं विधायापि न निराकाङ्क्षतामेति । तेन चानीतेषु विषयेषु   
मनः सज्जति । यश्च सूर्यश्चिदर्कः शुद्धिकरणं सज्ज्योतिषां श्रेष्ठः ।   
अनुत्तमं ज्योति न पुनः वाह्यसूर्यादि दिवा बद्धेनापि मनसा   
दरिद्रणानापि वा चक्षुषा गृहीतुं शक्यः ॥ ७० ॥  
  
दीक्षे मामाहिंसीरिति ॥ ७१ ॥  
सूर्यं दिवाग्निं रात्रौ इति शब्दे भिन्नक्रम इति हेतोः । हे दीक्षेत्वामेव   
शरणं श्रये । त्वमेवोक्त वक्षमाणोपदेशरूपा । विस्मृति माया तामसी ।   
दिवासूर्यमिव रात्रौ वह्निमिव स्वप्रकाशं रात्रिर्दिवं सकलवेय भासकं   
ब्रह्म ॥ ७१ ॥   
  
मामाहिंसी ॥ ७२ ॥  
विस्मारित स्वरूपत्वेन सर्वत्र भवदस्य भावमापद्यमानमिव । न कुर्वैः ।   
यदैव मे स्वात्मरूपमपि ब्रह्मविषय ग्रहणेन विस्मृतमिव भवेत्   
तदैवागत्य विषयापहारं सर्वत्र ब्रह्मभावनया विधाय   
ब्रह्मप्रकाशं दध्या इति भावः । परतेजसो व्यापकस्यापि विस्मृति   
सम्भावनया विह्वलमिव दृष्ट्वा तन्निराकरणोपायमुपदिशति ॥ ७२ ॥  
  
रेतसि स्कन्ने पुनर्मामैत्विन्द्रियमिति जपेत् ॥ ७३ ॥  
रेतसि सकलबलरूपे । स्वात्मपरपर्याये ब्रह्मणि स्कन्ने विस्मृति सति ।   
पुनर्मामैत्विन्द्रियमिति विमृशेत् यथा ॥ ७३ ॥  
  
पुनर्मामैत्विन्द्रियं पुनरायुः पुनर्भगः पुनर्ब्रह्मणमैतु मापुन   
द्रविणमैतुमा । यन्मेयरेतः पृथिवीमस्कन्य दोष धीरध्यसरध्यदयः ।   
यन्मे रेतः प्रसिच्यते ।   
  
प्। ११ब्)   
यन्म आजायते पुनः । यद्वा मे प्रतितिष्ठसितेन माममृतं कुरु । तेन   
सुप्रजसं कुरु ॥ ७४ ॥  
  
समाधि दशायां मृतेन्द्रियमपि । इन्द्रियं चक्षुरादि । मामैतु गछतु । न   
ह्यागछत्यपि तस्मिन्नारोपितत्वेनासत्यभूते । कापि क्षतिर्मे ।   
कीदृशमिन्द्रियं पुनरायुः पुनरिति वह्वर्थे ।   
वह्वायुश्चिरकालमासमाधेर्वर्तमानं काल्पनिकेन रूपेण पुनः   
कीदृशं पुनर्भागः बह्वैश्वर्यं नानाग्राह्याग्रहणसमर्थं   
छान्दसो लिङ्गविपर्ययः । पुनश्च विषयान्तर्हितं ब्राह्मणं   
ब्रह्मज्ञानम् । मामैतु । पुनर्द्रविणं हृदयङ्गजनिहितम् ।   
परतेजोरूपमैतु । समाधौ व्युत्थाने च न कापि मे हानिः समं   
सर्वत्रावस्थितस्येति भावः । यन्मेयरेतः पृथिवीमस्कन्   
सकन्दिरगतिशोषणयोः । अस्कनिति छान्दसमाख्यातं यन्ममरेतः   
चिद्रूपं बलं पृथिवीं गतं पृथिवीरूपं सपन्नं   
यश्चोषधीरध्यसरत् । गतं यश्चापः पुनस्त्वर्थे तद्बहुरूपमपि   
सम्पन्नम् अहमेवादधे । न तन्मद्रूपतामति क्रातमपि बहुभूतमपि   
येनाह विस्मृतात्मेवस्याम् । यन्मे मम निजं रूपं रेतः सकलबहुरूपं   
चैतन्यं प्रसिच्यते । विषयेषु सिक्तमिव भवति । यन्मे आजायते । आसमन्ता   
प्रकटं भूयो भवति । यश्च मे प्रतितिष्ठति विषया ननु भवदपि ।   
प्रतिष्ठतमच्युतमिव वर्तते । तेन चैतन्येन मामृत कुरु । तच्चैतन्य   
प्रणवमनसो हि मत्तो मृत्युरपि विभेति । तेन च सुप्रजसम्मत्तो या   
प्रजासन्ततिरूपेच्छाज्ञानक्रियालक्षणोदेति । ताशोभनां मे   
हितामत्यक्तमात्मादृशां कुरु । इति सकलपापेन्धन दाहकस्य   
चिदग्नेरभ्यर्थाना । एतद्विमर्शेन सदेव विश्वस्मिन्क्रीडन्मम्राडिव   
निर्धनं प्रतिपक्षोरिश्शङ्कं सर्वं भ्राजयतीति शिवम् ॥ ७४ ॥  
  
अथ चातुर्होतृकव्रतशिक्षा ॥ ७५ ॥  
  
प्। १२अ)   
ननु चिन्मनो बुद्ध्यहङ्कारलक्षण वासुदेवसङ्कर्षण प्रद्युम्न   
अनिरुद्धाश्चत्वारश्चेच्चातुर्होतृके सकलं जगत् । आ *? निज्वह्वता होतारः   
उपास्या तत् द्वैतापत्तिरिति नेत्याह ॥ ७५ ॥  
  
न चतुर्भिः सहासीथाः । न चतुर्णां समक्षं भुञ्जीथा । न चतुर्भिः   
सहासीथाः ॥ ७६ ॥  
  
तेषु उपास्य बुद्ध्य तत्सङ्गं गत इव नासीथाः । आस्तांवोपास्य बुद्धिर्यत्र   
तेषां स्थितिर्भवेत् तत्र बीजमिवाङ्कुरु रूपत्वया परिणतम् । भावानेव ।   
तदुत्तीर्णेन स्यात् । तद्रूपतया परिणामात् । ततश्च न तैस्सहासीथाः ।   
तेषूपास्य बुद्धा च । तदपि तत्वेन भुञ्जीथाः किं तु ब्रह्मभावनयैव   
सकलं भोग्यं भुञ्जीथाः । चतुर्णा तेषां ब्रह्मरूपत्वाव्यतिरेकात् ।   
ब्रह्मवै चतुर्होतर इति । श्रुतेश्चतुर्होतृके । तेषामुपास्यता कथनं   
चिदव्यतिरिक्तत्वाध्यापनाय । एतदेव विषदयति ॥ ७६ ॥  
  
एकतमोवा भुञ्जीथाः ॥ ७७ ॥   
एकं ब्रह्मैवसन्भुञ्जीथाः ब्रह्मज्ञानेन ब्रह्मैव भवन्सकलं   
कर्मकुर्या इति शिवम् । अत्र स्फुटस्य बाह्यार्थस्य   
त्रैवर्णिकावश्योपेयस्याचार्यातेरेर्व्याख्या तत्वेपि ।   
कुशकाशाबलंवनेनाभ्यन्तरार्थ कथनं रुद्धिति । प्रथमाश्रम   
एवतत्वज्ञानजननार्थम् । यदि ब्रह्मचारिदशायामेव कचिदायात   
शक्तिपातस्य विवेकवैगाग्यादि निष्ठिता भवेत् तर्हि कं   
प्रयोजनामाश्रमात्तुरालम्बने क्लेशेन यदहरेव विरजेत्तदहरेव प्रव्रजेत् ।   
इति श्रुतेः । तत्क्षन्तव्यमतिगहनकर्ममार्गप्रवर्तवौर्गुरुभिः ॥ ७९ ॥   
  
ॐ एकस्तु भैरवोनार्थः प्रोल्लसद्विरूपकः ।   
एकाशिवादि सकलपर्यन्त स्थिति सङ्गतः ॥ १ ॥   
  
सोयं समस्त एवाध्वा भैरवाभेदवृत्तिमान् ।   
तत्स्वातन्त्र्यात् स्वतन्त्रत्वमश्नुवानोवभासते ॥ २ ॥   
  
सोयं मातृस्वरूपस्थो मन्त्राध्वेति विभाज्यते ।   
प्रमारूपतया सोयं वर्णादेति सरुच्यते ॥ ३ ॥  
  
प्। १२ब्)   
प्रमाणरूपतामेत्यप्रयात्येष पदाध्वताम् ।  
प्रमाणरूपतावेशमपरित्यज्यमेयताम् ॥ ४ ॥  
  
गछन् सलोकनायोगात् कलाध्वा मातृसङ्गताः ।  
शुद्धप्रमेयता योगे सतत्वाध्वेति गृह्यताम् ॥ ५ ॥  
  
तत्स्थोल्याधारता योगाद्भुवनाध्वेति वर्णित ।   
निजानन्दप्रमात्रंशमात्रनिष्टिनिबन्धन ।  
शून्यतामात्रविश्रान्ते निरानन्दात्मिका स्थितिः ॥ १ ॥  
  
प्रमेय पद विश्रान्तेः परानन्दोभ्युवेत्यलम् ।  
अनन्तमेय सङ्घद्वापूर्णे मेये तु सर्वतः ॥ २ ॥  
  
प्रमाणाच्चर्वणा योगान् महानन्द इति स्थिति ।  
प्रमाता सर्वमेयौ च कलना ग्रासके विदः ॥ ३ ॥  
  
यदा विश्रान्तिमभ्येति निरुपाधि स्वनिर्भराम् ।  
तदा खलु चिदानन्दो योजडानुपवृंहितः ॥ ४ ॥  
  
न च तत्र स्थितिः कापि विभक्ता इडरूपिणी ।  
यत्र कोपि व्यवच्छेदो नास्ति तद्विश्वतः स्फुरत् ॥ ५ ॥  
  
यदनाहतसंवित्ति परमामृतसंहितम् ।  
तदेव जगदानन्द धामास्माकं गुरुर्जगौ ॥ ६ ॥  
  
इति श्री अभिनवगुप्तगुस्वोमालिनीवर्त्ताके ॥  
  
तथा तत्रैव ।   
  
तस्मादुन्मेषशक्तिर्या पूर्वमासीदभेदिनी ।  
भावोन्मेषस्वरूपासौ या तात्पुरुष स्थितिम् ॥  
  
यदभिन्नं तदग्राह्यं यश्चाग्राहकमीश्वरम् ।  
अधुना तस्थितं ग्राह्यं भदात्तद्ग्राहकं विदुः ॥  
  
पुरुषाख्यं यतः प्रोक्तं सृष्टे प्रारम्भ योगतः ।  
स्वस्फुठ प्रत्यभिज्ञानान्मुखवक्त्रं च भण्यते ॥  
  
जातोपि भेद तन्मात्रे सङ्कोचं यद्रुपागतः ।  
यतो व्यतिनिमीले ते भोक्तृभोग्याविस्फुटम् ॥  
  
अजातमिव तद्विश्वं मत्र सद्योवभासते ।  
सद्योजात पदं तेन शून्यमवेदनात्मकम् ॥  
  
अतश्च सद्योजातेस्मिन् मुख्यारौद्र दशा स्मृता ।  
सा च सङ्कोच रूपापि चिद्विकासे भविष्यति ॥  
  
यल्लीना ब्रह्मविष्णीशो तेनाधः कुरुते बलात् ।  
वस्तुभावमयीत्यादि दशारुद्राधिदेवता ॥  
  
प्। १३अ)   
तस्माद्बोधभरोल्लास विमृष्टमुपरिस्थितम् ।  
चिदनुप्राणानां विश्वं स्वीचिकीर्ष चिदात्मनि ॥  
  
स्वबोधशक्ति वसनात् सदेवो वाम उच्यतेति शिवम् ॥  
  
ॐ स्त्रीषु तत्तूल्यवर्णासु पुरुषैर्जनिता सुताः ।  
ते ब्रह्मक्षत्रविड् शुद्रा नामानो वर्णसञ्ज्ञिताः ॥ १ ॥  
  
पुम्भिरुत्तमवर्णैस्तु स्त्रीषु हीनासु यो सुताः ।  
उत्पादिता भवत्येव षड्विधा अनुलोमजा ॥ २ ॥  
  
पुरुषैर्हीनवर्णैस्तु स्त्रीषु सिष्टासु यो सुताः ।  
उत्पादिता भवत्येते षड्विधा प्रतिलोमजा ॥ ३ ॥  
  
परपुम्भ्यश्च पुंसल्यो मृते जीवति वापतौ ।  
जनयन्ति सुतान्येता जारजान् विद्धितान् द्विधा ॥ ४ ॥   
  
वर्णाश्चत्वार एवोक्ता उपवर्णश्चतुर्दश ।  
अनुलोमस्तु षट्प्रोक्ताः प्रतिलोमाश्च तत्समाः ॥ ५ ॥  
  
जारजातौ च द्वौ प्रोक्तारित्यष्टादशवर्णकाः ।  
उपवर्णासमानस्तु योषिसुजनयन्ति चेत् ॥ ६ ॥  
  
सुतांस्तज्जायतास्तांस्तां जायते ह्युपवर्णकाः ।  
अन्यथा जातिसङ्कर्याज्जायन्ते म्लेछजातयः ॥ ७ ॥  
  
उत्तमाम्लेछजातेभ्यो जारजा परिकीर्त्तिताः ।  
प्रतिलोमास्तु तच्छिष्टास्तेभ्यश्चाप्यनुलोमजाः ॥ ८ ॥  
  
तेभ्यः सिष्टतरावर्णा तेभ्योपि ब्राह्मणोधिकः ।  
ससर्वेषां गुरुपूज्यस्तत्तद्ब्रह्मणि दर्शकः ॥  
  
इत्यष्टादशजातिनिर्णयः ॥  
  
  
  
  
