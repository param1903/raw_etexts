+++
"Catalog number" = "M00526"
"Uniform title" = "nādānusandhāna"
Subjects = [ "tantric / āgamic literature", "yoga",]
Manuscript = [ "NGMCP 5-2714 Reel No. A62/11",]
Description = "A tract on the yoga of the unstruck sound."
"Publication country" = "India"
title_iast = "nādānusandhāna"
title = "नादानुसन्धान"

+++
  
  
  
  
१अ)  
  
श्रीविघ्नराजाय नम ।   
  
शिव उवाच ।   
  
अतः परं प्रवक्ष्यामि प्रत्ययं चामृतोपमम् ।  
दशधानाहतं नादं सद्यः प्रत्ययकारकम् ॥१॥  
  
चिणीति प्रथमं शब्दं चिञ्चिणीति द्वितीयकम् ।  
चिरिशब्दं तृतीयं स्याच्छङ्खशब्दश्चतुर्थकः ॥२॥  
  
पञ्चमं तन्त्रनिर्घोषं षष्ठं च रणवन्तथा ।  
सप्तमं कांस्यतालं च मेघशब्दं तथाष्टमम् ॥३॥  
  
नवमं वारिनिर्घोषं दशमो दुन्दुभि ध्वनिः ।  
नवशब्दान् परित्यज्य दशमो मोक्षदायकः ॥४॥  
  
आहतेन विना नादः करोति दशधा रवम् ।  
नादाहतशब्दोष्टो यं कर्णरन्ध्रे विनिर्गतः ॥५॥  
  
ज्ञात्वादौ तु स गर्भकं गुरुमुखात् तस्याच्च निर्गर्तकं   
वै तस्मात् परतो निरञ्जन पदं तस्याच्च विद्बोधकम् ।  
विद्बोधात् परमं स्वरूपममलं पश्येत् सदा नन्दिनं सिद्धिः   
पञ्चविधः प्रकारतनुत्तिः सङ्क्रीडते लीलया ॥६॥  
  
यो जानाति स गर्भकं चिणिरवात् तासां तथार्चित्तणे   
मेदिन्यां चतुरस्रके प्रथमतस्तत्वे शुभे पीतके ।  
शीताद्यैर्न हि पीड्यतेर्न च जलैः सन्तापपीडादिभिः ।  
कामस्थान भवन्ति रोगनिचया कायोद्यमेजाग्रति ॥७॥  
  
खण्डेन्दुः कृतमण्डले चिरिरवे शङ्खस्य नादे   
तथा तस्मिन् दृष्टनिगर्भके त्रिनिपुणधीतत्वे स्थितो वारुणे ॥८॥  
  
तेजस्तत्ववरे त्रिकोण सदनेत? आरवे वैणवे पश्येद् वातनिरञ्जनं   
स्थिरमतिर्मायोपमे शाम्भवे ।  
रक्ते शोभनमण्डले निशि दिवाभ्यासोन्मुखः पश्यति ।  
मायारूपधरास्त्रिलोकवशकृदेवाङ्गनामानयेत् ॥९॥  
  
१ब्)  
  
तत्वे वायुसमुद्भवे सति रवे कांस्येथ मेघस्वने षट्कोणे सति मण्डले   
शुभमतिः पश्येच्च विद्बोधकम् ।  
कुर्यारवस्थितसंस्थितो गुणगणैः सम्पूज्यते कामिकैः रूपे स्वप्नभवे   
करोति खगतिं कालत्रयज्ञो भवेत् ॥१०॥  
  
वृत्तेर्निमलके सुनिर्मलगुणे स्वतत्त्वसम्भूतके जान्नेवारिरवेधदुन्दुभिरवे   
दृष्टे स्वरूपे मले तुर्मानाय पदे लयं प्रकुरुते तत्वे यमे सर्वकृत्   
सर्वज्ञः स्वतु जायते जनयति प्रितिं परां न्योगवित् ॥११॥  
  
नित्यं पञ्चदशाङ्गुलैः क्षपकरोण्येतानि तानि तत्वानि च तत्वानां   
विलयं क्रमेण कुरुते सन्धिं गते चेतसि । तदेहे प्रभुपादपद्म युगलं   
सन्धीद्यसस्तथा प्राणाजीवसमन्विताः ॥   
कुलगताः । शक्त्यासमं क्रीडते ॥१२॥  
  
पृथ्वी पञ्चभिरङ्गुलैः क्षयकरी ह्यापश्चतुर्भिस्तथा ।  
तेजस्त्र्यङ्गुलकेनाशोषणकरं व्योमपदं प्राणिनाम् ॥  
तत्वानां विलयं करोति च पुनर्द्वाभ्यां ततोनाहतश्चैकेनाङ्गुल   
केशश्च शोषणकरं व्योमपदं प्राणिनाम् ॥१३॥  
  
यो भ्यासं विदधाति शाम्भवपदे जानाति तत्वानि सस्तत्वानां विलयात्मने   
प्रविलयं त्यम्भावे विधीये पुनः ।  
श्रीशक्त्या सदृशः क्षणात् समरसो नित्यात्मनो जायते सत्वेवं   
भवतीश्वरत्वमखिलं पुंसः प्रसादाङ्गुरोः ॥१४॥  
  
आदौ स्याज्जनवत्सलश्चिणिरवाभ्यासाद् द्वितीये पुनर्व्याधीनां विलयो भवेत्   
सुखयुतोरावे तृतीये पुनः दूरा च श्रवणं चतुर्थकरवे नादे तथा   
पञ्चमे वाचाकामिकसिद्धिसंयुत सुधीः । षष्ठो स्वरे त्यक्तभूः ॥१५॥  
  
२अ)  
  
दूरे स्यादवलोकनं सुकृतिनो भ्यासाद्रवे सप्तमे सञ्जातेष्टमके स्वने   
कुलिश वत्सं जायते योगवित् । देहस्य स्फुरणं भवेच्च नवमे स्वेच्छावरो   
दुन्दुभौ सम्भूते दशमे स्वने समरसः श्रीशक्ति सर्वेशयोः ॥१६॥  
  
धन्यः कोपि नरः प्रविश्य निपुनो * *? लोकप्रसिद्धे ध्वनौभित्या द्वारमहो   
महासमरसः स्थित्वावनिःशङ्कितः ।  
कालं वञ्चयते ह्यनेन विधिना हेलाप्रयोगेण सत्यत्का चन्द्रपथं तथा   
रविपथं क्रीडेत् सदा नन्दितः ॥१७॥  
  
चीणीति प्रथमे रवे त्वचि गते श्रीमत्प्रभुश्चिचिणौ रवे रक्तमुपागते चिरिरवे   
रम्मांसे भोग गच्छति । मेदे शङ्खमहारवे च वसति स्वास्थितस्य आरवे   
मज्जायां प्रविशेदलोपि च महाशङ्खस्य रावे प्रभौ ॥१८॥  
  
कांस्ये ताल भवेरवे विभुरयं शुक्रे विनष्टस्तदा मेघानां स्वनिते तदा   
प्रविशति प्राणेषु तूर्णं च स । जीवे वारि रवेण सङ्क्रमयति त्यक्त स्वने   
दुन्दुभौ सञ्जाते सति चोभयोः समरसः स्याच्छक्ति सर्वेशयोः ॥१९॥   
  
इत्यनायाहतनादः ।   
  
  
  
कैलासशिखरासीनं देवदेवं जगद्गुरुम् ।  
पृच्छतिस्म शिवादेवी ब्रह्मज्ञानं महेश्वरम् ॥  
  
शिव उवाच ॥  
  
काष्टमध्ये यथावह्नि पुष्पे गन्धो रसे घृतम् ।  
देहमध्ये तथा देव पुण्यपापविवर्जितः ॥२॥  
  
महेशः खेचरिमुद्राः मनोदण्डः स्मृतः प्रिये ।  
शालिग्रामस्तु सहजः पञ्चेन्द्रिय समर्चितः ॥३॥  
  
प्रकृतिश्चन्दनन्देवि ब्रह्मचर्यं परं व्रतम् ।  
  
२ब्)  
  
ब्रह्मज्ञानं पुनर्ध्यानं परब्रह्म नमोस्तु ते ॥४॥  
  
इडा भवति गङ्गा च पिङ्गला यमुनानदी ।  
विज्ञेयातद्द्वयोर्मध्ये सुषुम्ना च सरस्वती ॥५॥  
  
त्रिवेणी सङ्गमो मस्त्र? तीर्थरामः स उच्यते ।?  
तत्र स्नानं प्रकुर्वाणः सर्वपापैः प्रमुच्यते ॥६॥  
  
देव्युवाच ॥  
  
कीदृशी खेचरी मुद्रा कीदृशी शाङ्करि पुनः ।  
विद्याध्यात्म्य विनिःयत्नाद् द्वयं ब्रूहि भवेश्वर ॥७॥  
  
मनस्थिरं यस्य विनावलञ्चनं वायुः स्थिरो यस्य विना नोरोधनम् ।  
दृष्टिस्थिरा यस्य विनावलोकनं सैवेह मुद्रा विचला तु खेचरी ॥८॥  
  
वालस्य भावो मृतकस्य चेष्टा स्वप्नेन हीनात्र यथात्र निद्रा ।  
पन्थापथा व्योमगतो द्विजानां विद्या तथाशाङ्करिका प्रधाना ॥९॥  
  
देव्युवाच ॥  
  
मृत्युञ्जय जगन्नाथ ब्रूहि मे परमेश्वर ।  
दर्शनानि कथं देव वदन्तीथ पृथक् पृथक् ॥१०॥  
  
शिव उवाच ॥  
  
त्रिनाडी च भवेद् भेदो वेदाभ्यासरतः सदा ।  
शैवा न बिन्दुर्वर्द्धजयं मन्त्रान् घोरतरांश्चते ॥११॥  
  
साङ्ख्यां प्रकृति वादज्ञाः बौद्धाः शून्य प्रचादिनः ।  
जैनाजीवादि सत्तत्व भाषिनो?र्हनु पाश्रिता ॥१२॥  
  
नास्तिका नास्ति किञ्चिद् वै जल्यन्ति विषयाश्रिताः ।  
निःसुखासक्त चित्तास्ते निपतन्ति भवौ दधौ ॥१३॥  
  
एवं ब्रान्ति यथाः सर्व शास्त्रमोहित बुद्धयः ।  
तस्मात् सर्वप्रयत्नेन शास्त्रभ्रान्तिं त्यजेद्बुधः ॥१४॥  
  
एतेभ्योपि सुगुप्तं ते ब्रह्मज्ञानं वदाम्यहम् ।  
  
३अ)  
  
येन ज्ञान प्रभावेन मोक्षसौख्यं भवद्भुतम् ॥१५॥  
  
उमा पृच्छ महादेव पिण्डब्रह्मान्दुलक्षणम् ।  
पञ्चतत्वाहत्यकादेव गुणाः के पञ्चविंशतिः ॥१६॥  
  
शिव उवाच ॥  
  
अस्थिमांसं नखाश्चैव त्वचालोम च पञ्चमम् ।  
भुवः पञ्चगुणा ह्येते ब्रह्मज्ञान प्रभाषिताम् ॥१७॥  
  
सुक्रशोणितमज्जाश्च मूत्रं ज्ञात्वा? च पञ्चमी ।  
अपाम्पञ्च गुणां ह्येते ब्रह्मज्ञानं प्रभाषिताः ॥१८॥  
  
निद्रा तृषा क्षुधा कान्तिरालस्यं पञ्चमन्तथा ।  
एते तेजो भवाः पञ्च ब्रह्मज्ञानेन भाषिताः ॥१६॥  
  
कामं क्रोधो महालोभो महपैशून्यमेव च ।  
नभः पञ्चगुणं देवि ब्रह्मज्ञानेन भाषितम् ॥२०॥  
  
आकाशाज्जायते वायुर्वायोरुत्पद्यते रविः ।  
रवे हृत्पद्यते तोयन्तोयादुत्पत्ते मही ॥२१॥  
  
पञ्चतत्वैर्भवेत्सृष्टिस्तत्वे तत्वं विलीयते ।  
पञ्चतत्वी परं तत्वं नमस्तस्मै चिदात्मने ॥२२॥  
  
पृथिव्यापस्तथा तेजो वायुराकाशसञ्ज्ञकम् ।  
सूर्याचन्द्रमसावात्माधार्यते जगदष्टिभिः ॥२३॥  
  
स्पर्शनं रसनं घ्राणं चक्षुश्रोत्रेन्द्रियात्मिका ।  
पञ्चतत्वीमतातस्याम्मनभदर्द्धगं प्रिये ॥२४॥  
  
ब्रह्माण्डे लक्षणं यादृक् पिण्डे चैवेन तादृशम् ।  
तदाकारा विनश्यन्ति निराकारस्तु ईश्वरः ॥२५॥  
  
शुक्रशोणित मांसास्थि त्वचोलोम च नाडिकाः ।  
मेदोरजस्तथामज्जा धातुर्दशविधः स्मृतः ॥२६॥  
  
३ब्)  
  
सशरीरी भवेदात्मा चान्तरात्मा मनः स्मृतम् ।  
परमात्मा भवेदन्ये मनस्ततत्र विलीयते ॥२७॥  
  
रक्ताधातुर्भवेन्मातुः शुक्रधातुः पितास्तथा ।  
शून्यध्यान प्रवाहेन गर्भपिण्डोभिजायते ॥२८॥  
  
असन्तुम्भ्यद्यते पिण्डो विद्यमान क्व नश्यति ।  
गर्भध्यानं न जानाति तेनासौ प्रविनश्यति ॥२९॥  
  
यथा स्वप्नं विना निद्रा यथा चिन्तां विनामतः ।  
तादृशोयं जगत्स्रष्टा गर्भध्यानं तदुच्यते ॥३०॥  
  
मनोवशीकृतं येन जितोमेनेन्द्रियो परः ।  
जितं जगत्त्रयन्तेन स देवांसुरपन्नगम् ॥३१॥  
  
अव्यक्ताज्जायते प्राणः प्राणादुत्पद्यते मनः ।  
मनः मनषो जायते वाणी वाणी मनसी लीयते ॥३२॥  
  
तालु मूलं स्थितःश्चन्द्रो नाभि मूले दिवाकरः ।  
सूर्याङ्गे वसते वायुश्चन्द्राङ्गे तु सदामनः ॥३३॥  
  
चित्ताग्रे वर्तते वातो नभोग्रे जीव आस्थिताः ।  
एतत्सर्वं महागोप्यं लभ्यते गुरुवाक्यतः ॥३४॥  
  
शक्तिर्वशति पाताले ब्रह्माण्डे तु सदाशिवः ।  
कालस्तदनं ज्ञेयो जराकालात् प्रजायते ॥३५॥  
  
शिव * *? सदा यस्य देहे समतया स्थितै ।  
मृत्युर्नोत्पद्यते तस्य देहस्थानी स सिध्यति ॥३६॥  
  
चले चित्ते भवेच्छक्ति स्थिर चित्ते भवेच्छिवः ।  
तच्छुये? निश्चले जाते कार्ये योगी स सिध्यति ॥३७॥  
  
इच्छाशक्ति या तथा ज्ञानं शक्ति त्रयमितीर्यते ।  
ज्ञानश्क्तिर्यदा भूता तदा चित्तं विलीयते ॥३८॥  
  
ऊर्ध्वशक्तिर्भवेन्भक्ति ह्यधः शक्तिर्भवेद्भवः ।  
आसावदन्तिते निरञ्जनाः ॥३९॥  
  
आधारं गुह्यचक्रस्थं स्वाधिस्थानं च लिङ्गकम् ।  
मणिपूरं तु नाभिस्थं हृदये स्यादनाहतम् ॥४०॥  
  
४अ)  
  
विशुद्धं कण्ठदेशस्थमाज्ञाचक्रं भुवोनन्तरम् ।  
चक्रभेदा मयाख्याताश्चक्रातीतं प्रियंस्पर ॥४१॥  
  
ब्रह्माण्डानि कण्ठेरूर्ध्वम्मधः पातालसप्तकम् ।  
ऊर्ध्वमूलमधः शाखं वृक्षाकारमिदं वपुः ॥४२॥  
  
हृदिप्राणाभिधोवायुरपानो गुदसंस्थितः ।  
समोन्त्ये? नाभिमध्यस्थ उदानः कण्ठमाश्रितः ॥४३॥  
  
व्यानः सर्वगतो देहे वर्तते मृगलोचने ।  
पञ्चते प्रकृति प्रायाः प्राणाद्या देहवर्तिनः ॥४४॥  
  
नागो गृह्नाति पञ्चैतान् कूर्मः सम्मीलनः स्वयम् ।  
क्षुर्त? करोति कृकरो देव दत्तो वि *? भते ॥४५॥  
  
ब्रूते धनञ्जयः शब्दं क्षणमात्रं न विश्रमेत् ।  
वध्नात्येतां यो वातान् स योगी योगीनांवरः ॥४६॥  
  
नवद्वाराणि प्रत्यक्षाण्य मूनिदशमन्त्यतः ।  
मनोद्वारमिदं गोप्यं लभ्यते गुरु सेवया ॥४७॥  
  
शक्तिकुण्डलिनी भूता ता इमा दशनाडिकाः ।  
इडाञ्च पिङ्गला तासु सुषुम्ना चोर्द्धगाः स्मृताः ॥४८॥  
  
गान्धारी हस्तिजिह्वा स्यात् पूर्वाधो गमना अपू ।  
अलम्बुषा जयाख्ये द्वे दक्षिणाङ्गे समाधिते ॥४९॥  
  
कुहूश्च शङ्खिनी नाड्यौ वामाङ्गे द्वे व्यवस्थिते ।  
एता सां दशनाडीनां स्वरूपं गदितं मया ॥५०॥  
  
द्वासप्तति सहस्राणि नाडिकामेकविस्तरा ।  
एताजानानि यः कश्चित् स योगी कथ्यते बुधैः ॥५१॥  
  
सत्वभावे स्थितो ब्रह्मा रजोभावे जनार्दनः ।  
  
४ब्)  
  
तमोभावे भवेद्रुद्र एवं त्रिषु गुणास्त्रयः ॥५२॥  
  
दयाभावे स्थितो ब्रह्मा भोगभावे स्थितो हरिः ।  
क्रोधभावे स्थितो रुद्रो भावा एते त्रयात्रिषु ॥५३॥  
  
बिन्दुरूपे भवेद् ब्रह्मा वायुरूपे भवेद्धरिः ।  
मनो रूपे भवेद्रुद्रस्त्रिषु रूपत्रयं ह्यदः ॥५४॥  
  
जन्ममृत्युजरास्तावद्यदि त्रिगुणतात्मनि ।  
स्वप्नेपि स्पृते नैव ताभिस्त्रिगुणतोकितः ॥५५॥  
  
श्रीदेव्युवाच ॥  
  
कामाताकः पिताजन्तोर्भ्राताकश्च स्वसावका ।  
कः सुतोगेहिनीकावा ब्रूहि मे परमेश्वर ॥५६॥  
  
शिव उवाच ॥  
  
दया माता पिता ज्ञानं सत्कृत्यानिच बान्धवाः ।  
स्वसाक्षान्ति सुतः सत्यं गेहिनीहशुभा गतिः ॥५७॥  
  
यादृग्यताङ्गिनिश्चितम्मादृकाङ्ख्य खगश्चरेत् ।  
पादगर्भकभावस्याद्ब्रह्मज्ञानं तदुच्यते ॥५८॥  
  
क्षणमर्द्धक्षणार्द्धवा समाधिं योधि गच्छति ।  
आजन्म जनितं पापं तत्क्षणादेव नश्यति ॥५९॥  
  
एषा सा खेचरी मुद्रा सैषा विद्यापि शाङ्करी ।  
महामुद्रा च सैवा त्रयच्चिन्ता सहितं मनः ॥६०॥  
  
अन्याहारां महायासः प्रजल्पो व्यसना ग्रहः ।  
दानत्वं जनता सङ्गस्ताज्याः ब्द? योगिना अमी ॥६१॥  
  
जीवोयं यदि जागर्ति तावन्मृत्यु भयङ्कुतः ।  
यदि मुद्रान्वितो नित्यं जीवो निद्रा सदास्यते ॥६२॥  
  
यावद्वायु स्थिरो देहे तावत् मृत्यु भयङ्कुतः ।  
यावन्मुद्रासनावद्धस्तावद्वायु क्व गच्छति ॥६३॥  
  
आलस्यं महती निद्रा मतश्च कपि चञ्चलम् ।  
त्रिभिरतै भवेन्मृत्युः सिध्युच्छेदे त्रयो मताः ॥६४॥  
  
५)  
  
यावद्विन्दु स्थिरो देहे तावन्मृत्यु भयं कुतः ।  
यावन्मुद्रासनावद्धस्तावद्बिन्दु क्व गच्छति ॥६५॥  
  
पदे शून्ये निरालम्बे चित्तं चरति यस्य वै ।  
स एव ब्रह्मचारी स्यात् स तु नारी न वर्जितः ॥६६॥  
  
अप्राप्य राज्यं न धनं न विद्यां कान्तां न कान्तां सुहृदो नरुध्यान्?   
।  
वाञ्च्छामि किं त्वेकमगण्यलाभं नित्यं समीहे परमात्म तत्वम् ॥६७॥  
  
इति श्रीयोगशास्त्रे श्रीपार्वतीश्वरसंवादे नादानुसन्धानं सम्पूर्णम्   
॥  
  
  
  
  
