+++
"Catalog number" = "M00262"
"Uniform title" = "brahmasandhāna"
Subjects = [ "tantric / āgamic literature",]
Manuscript = [ "BHU C. N. 4242",]
"Publication country" = "India"
title_iast = "brahmasandhāna"
title = "ब्रह्मसन्धान"

+++
  
  
  
हृत्पद्मे नाभिपद्मे च मुखपद्मे तथैव च ॥ ५ ॥  
  
वसते परमात्मा वै यदि शक्नोषि वेदितुम् ।  
नवद्वाराणि सङ्घट्ट नवनाडीर्निरोधयेत् ॥ ६ ॥  
  
संहृत्य नववायूंश्च हृत्पद्मे तान् प्रवेशयेत् ।  
तस्य पद्मस्य वै नालं पिङ्गलानाडिरुच्यते ॥ ७ ॥  
  
तया प्रोक्तास्त्रयः पश्चात् सूत्रे मणिगणा इव ।  
प्रधानानाडयस्त्रिस्रस्तालब्ध्वा वेदयेत् पुरम् ॥ ८ ॥  
  
तासां मुख्या तु वै ह्येका तां ज्ञात्वा ज्ञायंसे परम् ।  
तस्या मध्ये स्थितं ज्ञेयं सर्वकारणमव्ययम् ॥ ९ ॥  
  
यं विदित्वा महासेन उक्तान्त्रिं कर्तु मर्हसि ।  
दशमद्वारमाश्रित्य दशमानाडिका *? ह ॥ १० ॥  
  
दशमं पवनं लब्ध्वा विषुवत् ग्रहणं भवेत् ।  
आकाशं ग्राहयेत् तस्य ग्रन्थि भेदैः शनैः शनैः ॥ ११ ॥  
  
प्। २) कृत्वा वै ब्रह्मसन्धानं सम्यग् ज्ञात्वा परां गतिम् ।  
परे स्थाने लयं कृत्वा निष्कम्पः सुसमाहितः ॥ १२ ॥  
  
प्रणवे संहरेदात्मा ग्राह्यं निश्शेषमारुतम् ।  
प्रणवं तु समुच्चार्य ताल्वोष्ठपुटशोभितम् ॥ १३ ॥  
  
कल्पायुरपि तत्रैवमाक्रमत्यनु संशयः ।  
करणान्यप्रशेषाणि ग्रन्थि द्वाराणि सर्वशः ॥ १४ ॥  
  
नाडयः पवनात् सर्वा विदित्वा सर्वमुच्यते ।  
यावच्च ज्ञायते वत्स तावद् ब्रह्मलयी भवेत् ॥ १५ ॥  
  
तं विदित्वा महासेन उत्क्रान्ति कर्तु मर्हसि ॥ १६ ॥  
  
कस्मिन् स्थाने स्थितो ब्रह्मा केन द्वारेण सिद्ध्यति ।  
एतत् सर्वं समाचक्ष्व यदि तुष्टोसि मे प्रभो ॥ १७ ॥  
  
प्। २ब्) ब्रह्मा ब्रह्मे लये कुर्याद् भूताद् भूतेषु वलयम् ।  
अन्यथा नैव सिद्ध्यन्ति कल्पकोटि शतैरपि ॥ १८ ॥  
  
भूतांस्त्यक्त्वा तु वै देव केन द्वारेण सिद्ध्यति ।  
एतन् मे संशयं सर्वं वक्तुमर्हस्य शेषतः ॥ १९ ॥  
  
गुह्याति गुह्यं गुह्यं च अतिगुह्यं षडानन ।  
यत्त्वया वेदितं प्रश्नं तत् सर्वं कथयामिते ॥ २० ॥  
  
व्योम मध्ये स्थिता सूर्यः सूर्यमध्ये स्थितः सशी ।  
शशि मध्ये स्थितं तेजस्तेजोमध्ये स्थितं परम् ॥ २१ ॥  
  
ऋजु स्निग्धं च विमलं विद्युल्लेखे वदुस्सहम् ।  
  
हृत्प * * * * * * ? सूर्यं शशि हृतासनम् ।  
तेषां मध्ये परं तेजो ये नेदं प्रतितिष्ठितम् ॥ २३ ॥  
  
प्। ३अ) महत्तेजांसि यच्चित्तं प्रत्यक्षं यस्य षण्मुख ।  
ब्रह्मद्वारस्य वै पृष्ठे धूम्रोयं सर्वतः स्थितः ॥ २४ ॥  
  
हृदिस्थं गगनस्थं च उभावेकत्र चिन्तयेत् ।  
अन्यथा नैव सिद्ध्यन्ति युक्तिहीनाः शिखिध्वज ॥ २५ ॥  
  
यन्मयोक्तं परम्ब्रह्म हृद्याकाशे व्यवस्थितम् ।  
सा शक्तिः स शिवं ज्ञानं ज्ञेयं चाक्षरमव्ययम् ॥ २६ ॥  
  
एतत् ते ब्रह्मसन्धानं ब्रह्मद्वारेण यो भवेत् ।  
स मुक्तः सर्वदुःखेभ्यः सद्यो ब्रह्मणि कल्पयन् ॥ २७ ॥  
  
उत्क्रान्ति काले तस्येदं विदितं ब्रह्मणो लयम् ।  
स वै लीनो परे वत्स इत्याज्ञा पारमेश्वरी ॥ २८ ॥  
  
ब्रह्मनाडिं ब्रह्मवायुं ब्रह्म * * * *? लभेत् ।  
ब्रह्मणं तु समन्तव्यं ब्रह्माक्षर ल * * *? ॥ २९ ॥  
  
प्। ३ब्) प्रणवं हृत्स्थितं पद्मं प्रणवं व्योम्नि संस्ति *? म् ।  
कालाग्नि रुद्रपर्यन्तं यावद्ब्रह्माण्डगोचरम् ॥ ३० ॥  
  
सर्वं दृष्टं परेणेदं प्रणवेण शिखिध्वज ।  
वाङ्मयं सकलं यश्च त्रैलोक्यं स चराचरम् ॥ ३१ ॥  
  
ब्रह्मादि स्तम्भ पर्यन्तं सर्वं प्रणवसम्भवम् ।  
तस्मिन् नेव लयं कुर्यात् ते चैव ब्रह्मवादिनः ॥ ३२ ॥  
  
स एव परमं स्थानं स एव परमाक्षरम् ।  
त्र्यक्षरं च त्रिधा भिन्नं त्रिस्थानं त्रिगुणात्मकम् ॥ ३३ ॥  
  
त्रिदेवाग्नि त्रयं चैव त्रिदेवं परमं स्मृतम् ।  
पञ्चमूर्ति धरं देवं शिवं परमकारणम् ॥ ३४ ॥  
  
देवदानव * ? द्धानां गन्धर्वोरगरक्षसाम् ॥ ३५ ॥  
  
सर्वेषां प्रणवं योनि लयं तत्रैव ष * *? ।  
प्। ४अ) ब्रह्माविष्णुश्च रुद्रश्च ईश्वरः शिव एव च ॥ ३६ ॥  
  
प्रणवेण तु वै सिद्धाः सम्भूताः प्रणवेन तु ।  
अक्षरं चक्षरं चैव स नामं नामवर्जितम् ॥ ३७ ॥  
  
स रूपं रूपरहितं प्रणवं परिपठ्यते ।  
उच्चार्यं तु ह्यनुच्चार्यं स्वरमस्वरमेव च ॥ ३८ ॥  
  
घोषं चैव ह्यघोषं च प्रणवं परशक्ति धृत् ।  
स मन्त्रं च ह्यमन्त्रं च ग्राह्यमग्राह्यमेव च ॥ ३९ ॥  
  
ग्राह्यग्राहक भेदेन प्रणवं सर्वतः स्थितम् ।  
प्रणवं यो न जानाति विश्वस्या यतनं परम् ॥ ४० ॥  
  
तस्य मोक्षः कुतो वत्स कल्पकोटि शतैरपि ॥  
  
  
अद्यापि सं *?   
  
  
  
????????????????????????????  
  
व हृदये वर्तते महान् ।  
प्। ४ब्) कस्मिन् स्थाने स्थितो ब्रह्मा तत् समाचक्ष्व मे प्रभो ॥  
  
  
श्री ईश्वर उवाच   
  
  
सर्वत्रावस्थितो ब्रह्मा प्राणिनां देहधारकः ।  
विशेषतः पुनर्वत्स त्रिषु स्थानेषु संस्थितः ॥ २ ॥  
  
हृत्पद्मे नाभिपद्मे तु मुखपद्मे तथैव च ।  
स प्रत्यक्षं दृश्यते वै विकारावस्थितः प्रभुः ॥ ३ ॥  
  
हसते रुदते चैव नृत्यते गायते तथा ।  
भुञ्जते जिघ्रते चैव शृणु वक्ष्यामि हेतुतः ॥ ४ ॥  
  
उन्मेषे च निमेषे च विषादे चैव हर्षिते ।  
सुखदुःखान्यसौ वेत्ति शीतोष्णस्पर्शनानि च ॥ ५ ॥  
  
क्षुट्तृष्णा मैथुनं निद्रा प्रबोधं जाग्रता स्थितम् ।  
एते प्रत्यक्षतो यस्य दृश्यन्ते वै षडानन ॥ ६ ॥  
  
नान्यदीपं स्वरूपेण परमात्मा च लभ्यते ॥ ७ ॥  
  
प्। ५) विस्मयो मे महादेव अद्यापि न निवर्तते ।  
त्रिस्थानावस्थितं देवं श्रोतुमिच्छामि वै प्रभो ॥ ८ ॥  
  
तुष्टोहमद्यते पुत्र यत् त्वया पृच्छ्यते ह्यहम् ।  
त्रिस्थानावस्थितं ब्रह्म तच्छृणुष्व यथाक्रमम् ॥ ९ ॥  
  
हृत्पद्मे वसते नित्यं स्थिरा भावेन वै गुह ।  
मुखपद्मे नाभिपद्मे गतागतिं करोति सः ॥ १० ॥  
  
हृत्पद्मस्य तु पत्त्राणि नाडयस्ताः प्रकीर्तिताः ।  
प्रणाद्या वायवः सर्वे वहन्ते तेषु नाडिषु ॥ ११ ॥  
  
नाडयो वै दश प्रोक्ताः पवनानि तु वै दश ।  
प्रधाना पिङ्गला शून्य सृजते पहरे तु सः ॥ १२ ॥  
  
नाडि चक्रस्य सर्वस्य नाभिभुव्यवस्थितम् ।  
प्। ५ब्) नाडि चक्रस्य वै तद् वत् पिङ्गला मध्यतोद्भवा ॥ १३ ॥  
  
इडा चैव सुषुम्णा च पिङ्गला च तृतीयका ।  
एककायं च सर्वासां युक्ति भेदे पृथक् पृथक् ॥ १४ ॥  
  
इडा वहति वामेन तत्र सोमो व्यवस्थितः ।  
सुषुपिङ्गला दक्षिणपुत्र त्रत्र सूर्यो व्यवस्थितः ॥ १५ ॥  
  
सुषुम्णा मध्य नाडी तु तत्र सर्वं सदा स्थितम् ।  
इडामध्ये स्थितं देव पितृयानेति कथ्यते ॥ १६ ॥  
  
पिङ्गलावस्थितं पुत्र देवयानेति कथ्यते ।  
सुषुम्णा मध्यमानाडी तत्रस्थं मोक्षमार्गदश ॥ १७ ॥  
  
सर्वारम्भेण योगीन्द्रो मोक्षमार्गपदावहः ।  
कर्णिकान्त स्थितं देवमव्यक्तं रूपवर्जितम् ॥ १८ ॥  
  
तदुर्थावयव सर्वेयैर्व्याप्ता नाडयोदश ।  
प्। ६अ) तासां मध्ये तु वै ह्येका सुषुम्णा नाम श्रूयते ॥ १९ ॥  
  
तया प्रोक्तास्त्रयः पद्माः सूत्रेण मणयो यथा ।  
तस्याभ्यन्तरसंलीनौ प्राणापानौ व्यवस्थितौ ॥ २० ॥  
  
सुषुम्णामध्यसंस्थौ तु प्राणापानौ शिखिध्वज ।  
सृष्टिप्रलयरूपेण स्थिता वेतौ कुमारक ॥ २१ ॥  
  
ग्रथितौ परयाशक्त्या अव्यक्ता मृतयोथया ।  
आधाराधेय भावेन परापर विभागशः ॥ २२ ॥  
  
सृष्टि प्रलय रूपेण प्राणापानौ व्यवस्थितौ ।  
तयोर्मध्ये स्थितं ब्रह्म अन्यक्तं रूपवर्जितम् ॥ २३ ॥  
  
ग्रसते सृजते चैव सर्वं विश्वं चराचरम् ।  
नाभिपद्मस्य वै पृष्टे हृत्पद्मं तु अधो मुखम् ॥ २४ ॥  
  
उभाभ्यां कर्णिका मध्ये परं तद्वीक्ष्य पुत्रक ॥ २५ ॥  
  
प्। ६ब्) कथं मे दृश्यते तात तस्य रूपस्य गोचरम् ।  
यं दृष्ट्वाहं गमिष्यामि अजन्म पदमव्ययम् ॥ २६ ॥  
  
साधु साधु महाप्राज्ञ योगयोगेश्वरेश्वर ।  
यत् त्वया चोदितं प्रश्नं दुर्विज्ञेयं सुरोरपि ॥ २७ ॥  
  
न ब्रह्मणा न सूर्येण न चन्द्रेन न विष्णुना ।  
न तु देव्या त्वया चैव यदभ्य परिपृच्छितम् ॥ २८ ॥  
  
तत् ते हं कथयिष्यामि गुहाद्गुह्यतरं परम् ।  
विक्षेप वचनं रक्षेच्छरणागतवत्स्वत ॥ २९ ॥  
  
राजामन्त्री वरक्ष्यो यं न देयं यस्य कस्य चित् ।  
अदीक्षितेन दातव्यमश्रद्धेयमनार्जवो ॥ ३० ॥  
  
आकुले कूरहृदये दुर्जने च दापयेत् ।  
दातव्यं दीक्षते पुत्र गुरुदेवाग्निपूजके ॥ ३१ ॥  
  
प्। ७अ) श्रद्धधाने जितक्रोधे लोभमोहपराङ्मुखे ।  
परीक्ष्यते गुरुः शिष्यमब्दानि द्वादशानि वै ॥ ३२ ॥  
  
अनेन भावितं विश्वं सर्वमेव चराचरम् ॥ ३३ ॥  
  
अद्यमे जन्मसफलम् अद्यमे सफलं श्रुतम् ।  
अद्यमे सफला बुद्धिरद्यमे सफलं तपः ॥ ३४ ॥  
  
स कृतार्थोस्मि वै हृद्य अद्य जातोस्मि वै पुनः ।  
मुक्तोस्मि चा?द्य वै तात भवसंसारबन्धनात् ॥ ३५ ॥  
  
गुह्यं ज्ञानं विदित्वा तु तृप्तोहं सर्वदा प्रभो ।  
अधुना श्रोतुमिच्छामि प्रणापानौ व   
  
  
???????????????????????????  
  
प्। ७ब्) कथं स्थितौ ॥  
  
शृणु वत्स महाप्राज्ञ यत् त्वया चोदितो ह्यहम् ।  
तत् तोहं कथयिष्यामि प्राणापानौ यथा स्थितौ ॥ २ ॥  
  
प्राणाद्या वायवः पञ्च ऊर्ध्वभागे व्यवस्थिताः ।  
तेषां मध्ये प्रधानौ द्वौ प्राणापानौ प्रकीर्तितौ ॥ ३ ॥  
  
कन्दुकन्यायमाश्रित्य अध ऊर्ध्वं प्रवर्तते ।  
योगमार्गेषु सर्वेषु गतिरेषा प्रवर्तते ॥ ४ ॥  
  
नवानां चैव वायूनां प्राणापानौ प्रकीर्तितौ ।  
हृत्पद्मे नाभिपद्मे तु द्वादशान्ते तथैव च ॥ ५ ॥  
  
विशते परमात्मा वै प्राणापान गति स्थितः ।  
अपानः संहरेत् प्राणं प्राणोपानस्य वै तथा ॥ ६ ॥  
  
प * * *? स्थितं तेषां सृजते संहरत्यसौ ।  
उदयास्त मनं ह्येतन् नान्यं मन्ये शिखिध्वज ॥ ७ ॥  
  
प्। ८अ) बाह्यसंस्थस्य सूर्यस्य नोदयो वै नास्तमयः ।  
तपते सततं वत्स विश्वं दिङ्मार्गवीक्षणे ॥ ८ ॥  
  
तस्मात् सर्वप्रयत्नेन शरीरस्थं विचारयेत् ।  
यं ज्ञात्वा प्राप्यते मोक्षो येन भूयो न जायते ॥ ९ ॥  
  
ज्ञातुमिच्छम्यहं देव उदयास्त मयं कथम् ।  
अहोरात्रं कृतं चैव सङ्क्रान्ति विष्ववद् द्वयम् ॥ १० ॥  
  
अति प्रियोपि मे पुत्र पृच्छसे शोभनं सुत ।  
यत् त्वया चोदितं प्रश्नमनाख्यं कथयामिते ॥ ११ ॥  
  
यन् मयोक्तं परं ब्रह्म हृदिस्थं तं षडानन ।  
तस्य शक्तिर्भवेदेषा उदयास्त मनं प्रति ॥ १२ ॥  
  
ऊर्ध्वमार्गे यदा ज्वाला वर्तते तस्य तेजसः ।  
उदयं तं विजानी   
  
  
???????????????????????  
  
  
प्। ८ब्) अलिङ्गं लिङ्गरूपेण अव्यक्तं व्यक्तगोचरम् ॥ ९ ॥  
  
आकाशं सम्भवेद्वत्स यो वै शक्त्या लयं गतः ।  
पृथिव्यापस्तथा तेजो वायुराकाश एव च ॥ १० ॥  
  
एते पञ्च महाभूता यतोत्पन्ना लयं हि तत् ।  
आकाशं ग्रसते शक्तिर्यथाग्रस्ताखिलं जगत् ॥ ११ ॥  
  
सृष्टिं तु कुरुते सा तु शिवाज्ञा चोदिता गुह ।  
प्रलयं सर्वभूतानां मया ते कथितं सुत ॥ १२ ॥  
  
मयि चोक्तं शिवे नेदं पूर्वं तुष्टेन सर्वदा ।  
भूतोत्पत्ति लयं चैव मयाज्ञातं विभागशः ।  
  
भूयो विज्ञातुमिच्छामि * * * * * * * * ।  
  
  
  
पगे ९ तो १९ मिस्सिन्ग्  
  
?????????????????????????????  
  
प्। २०अ) * * * * * * * * आकारं ब्रह्मसंस्थितम् ॥ १ ॥  
  
अतिगुह्यतमं प्रश्नं यत् त्वया चोदितं गुह ।  
तत् सर्वं कथयिष्यामि शृणुष्वा वहितं तथा ॥ २ ॥  
  
शून्यं शून्यं पुनः शून्यं शून्यं शून्यं पुनः पुनः ।  
शून्याच्छून्यतरं शून्यं तच्छून्यं शून्यमेव च ॥ ३ ॥  
  
शून्यं शून्यं त्वया प्रोक्तमनेन ज्ञानता मम ।  
शून्यस्या शून्यतां ब्रूहि यदि तुष्टोसि मे प्रभो ॥ ४ ॥  
  
शून्यं शून्यं तु यो वेत्ति शून्यं शून्यं तु यो भवेत् ।  
अशून्यं तं विजानीयात् सर्वशून्या लयं हितम् ॥ ५ ॥  
  
सर्वभूतेषु तं वत्स त्रिशून्यं हृदिसंस्थितम् ।  
न तु जानन्ति तं शून्यमशून्या येन ते कृताः ॥ ६ ॥  
  
शून्यभूतं शिवं ज्ञेयं शून्यभूता हि शक्तयः ॥  
प्। २०ब्) अशून्यं तेष्वमीरूपं सर्वगं चेतनात्मकम् ॥ ७ ॥  
  
न हि शून्यस्य शून्यत्वं शून्यत्वं तस्य भावना ।  
विज्ञानं ज्ञापकं शून्यं निरालम्बाबलम्भितम् ॥ ८ ॥  
  
विभुत्वेन स्थितं शून्यं ये नेदं पूरितं जगत् ।  
तं शून्यं शून्यमित्याहुर्वदन्ति ज्ञानबुद्धयः ॥ ९ ॥  
  
शून्यस्य शून्यता नास्ति अशून्यं शून्यमुच्यते ।  
सृष्टिप्रलय रोहित्वा च्छून्यस्याशून्यतां विदुः ॥ १० ॥  
  
शून्यात् सृष्टिः प्रसवति शून्ये तु प्रलयं पुनः ।  
तस्मादशून्यता शून्ये निरालम्भावलम्भिनम् ॥ ११ ॥  
  
निरालम्भावलम्भित्वं शून्यता येन सिद्ध्यति ।  
विज्ञानज्ञानयोगेन शून्यं ज्ञेयं लभेष्यसि ॥ १२ ॥  
  
शून्यन्त्व शून्यं ज्ञातव्यं न हि शून्योस्ति कुत्र चित् ।  
प्। २१अ) तेषां शून्यमिदं शून्यमज्ञाना येषु भावना ॥ १३ ॥  
  
अशून्यं सर्वदा वत्स त्रैलोक्यं स चराचरम् ।  
ब्रह्मादि स्तम्भपर्यन्तं सर्वं शून्येन पूरितम् ॥ १४ ॥  
  
तच्छून्यं पूरिता शक्त्या अव्यक्ता या शिवोत्थया ।  
यथा चैतन्य भावेन बोधितं भुवन त्रयम् ॥ १५ ॥  
  
वस्तु शून्यं न त च्छून्यं शून्यमज्ञानशून्यता ।  
तं शून्यं ज्ञान रूपेण ज्ञेयं शून्यं न तद्गुह ॥ १६ ॥  
  
ज्ञेय शून्यो पलब्धित्वं निरालम्बावबोधनम् ।  
न पुनः शून्य भावस्तु शून्येस्मिंस्तत्त्वतः सुत ॥ १७ ॥  
  
तमो भूतं जगत्सर्वं पूर्वमासी च्छिखिध्वज ।  
नष्ट सूर्येन्दु वातौघैर्ग्रहनक्षत्र तारकैः ॥ १८ ॥  
  
अप्रतर्कमविज्ञेयं दिशासु विदिशासु च ।  
न चोर्ध्वं नैव पातालं महाभूतैस्तु वर्जितम् ॥ १९ ॥  
  
प्। २१ब्) व्यक्तिं न दृश्यते यत्र अव्यक्तं सर्वतः स्थितम् ।  
तस्मिन् काले तया शक्त्या चिद्रूपाया शिवोत्थिता ॥ २० ॥  
  
तुर्यस्थाने लयं कृत्वा ववर्ष ह्यमृतं बहु ।  
भूतसृष्टि हितार्थाय प्लावितं चाखिलं जगत् ॥ २१ ॥  
  
तदा ह्यण्डः समुत्पन्नश्चाष्टाङ्गः कनकोपमः ।  
कल्पान्तं यावदण्डं तदणु रूपेणसंस्थितम् ॥ २२ ॥  
  
स तु वत्स द्विधा भिन्नो दिवं भूमिं तु निर्ममे ।  
अष्टा शा विदिशश्चाष्टौ मध्ये बीजाङ्कुरं पदम् ॥ २३ ॥  
  
चिच्छक्त्या तु समुद्भूतं ये नेदं ग्रथितं जगत् ।  
तस्याङ्कुरस्य पृष्ठे तु महापद्मं सितं शुभम् ॥ २४ ॥  
  
सहस्रदलपत्त्राढ्यं कर्णिकाकेसरैर्युतम् ।  
प्रणवं तं च विज्ञेयं पद्मं पद्मदले क्षणम् ॥ २५ ॥  
  
प्। २२अ) तस्य मध्ये समुत्पन्नो ब्रह्मावेदनिधिर्गुह ।  
कर्णिकान्ते स्थितं वत्स सर्वलोकपितामहम् ॥ २६ ॥  
  
सृजते सर्वभूतानि चराणि ह्यचराणि तु ।  
तदा प्रजापतिर्वत्स विश्वकर्ता महेश्वरः ॥ २७ ॥  
  
चतुर्मुखं चतुर्बाहुं चतुर्वेद निधिं प्रभुम् ।  
सूर्यकोटि प्रतीकाशं कल्पान्ताग्नि समप्रभम् ॥ २८ ॥  
  
तेन तेजोवभासेन भासितं भुवनत्रयम् ।  
व्यक्तीभूतं तदावत्स दिशोष्टौ गगनं क्षितिः ॥ २९ ॥  
  
क्षितिभूतं स्थितं पद्मं मेरुभुता हि कर्णिका ।  
दलाष्टकं दिशश्चाष्टौ ब्रह्मपद्मस्य षण्मुख ॥ ३० ॥  
  
चतुर्दशविधं वत्स भूतसर्गं चराचरम् ।  
सर्वं प्रणवसम्भूतं चिच्छक्त्या चेतनोद्भवम् ॥ ३१ ॥  
  
प्। २२ब्) कालाग्नि रुद्रपर्यन्तं चिच्छक्त्याङ्कुरसम्भवम् ।  
तच्च पद्मस्थितं वत्स अमृतोदधिमध्यगम् ॥ ३२ ॥  
  
तं दृष्ट्वा तु स्वयं ब्रह्मा विस्मितो ह्यन्तरात्मना ।  
तदा तस्योदिता बुद्धिर्योगमभ्यमनं प्रति ॥ ३३ ॥  
  
तेन योगं समभ्यस्तं दिव्यायुतसहस्रकम् ।  
तस्य योग फलावाप्तिश्चिच्छक्त्या प्रणवे हृतम् ॥ ३४ ॥  
  
तेन चोत्यादितं सर्वं विश्वं हि स चराचरम् ।  
ब्रह्मादि स्तम्भ पर्यन्तं यावत् कालादि गोचरम् ॥ ३५ ॥  
  
तस्मात् साकार भुतानि सर्वे ब्रह्ममयागुह ।  
सर्वं च खल्विदं ब्रह्मस्वतोर्थं ब्रह्म वादिनम् ॥ ३६ ॥  
  
ज्ञात्वा भूत हितं वत्स ये स्थितास्ते ह्यसम्भवाः ।  
सर्वेषां चैव भूतानां प्रणवं योनिशक्ति धृत् ॥ ३७ ॥  
  
तस्माद् ब्रह्मसमुत्पन्नमादौप्रणव योनिषु ।  
प्। २३अ) प्रणवेन भवेत् पद्मं चिच्छक्त्यङ्कुरसन्निभम् ॥ ३८ ॥  
  
तस्मिन् मध्यात्समुत्पन्नः पद्मयोनिस्तदुच्यते ।  
प्रणवं योन जानाति बिन्दुनादेन्दु भूषितम् ॥ ३९ ॥  
  
मात्रार्द्धमात्रसंयुक्तं तेन ब्रह्मविदो विदुः ।  
अर्द्धमात्रासमुद्भुतं प्रणवं सर्वदा गुह ॥ ४० ॥  
  
नादान्तान्तरसंस्थं तु परं ब्रह्मसनातनम् ।  
तस्मिन्नेव लयं कुर्यात् तेनैवं ब्रह्मवादिनः ॥ ४१ ॥  
  
शिवान्तरसमुद्भुत परं ब्रह्मशिखि ध्वज ।  
तैर्ज्ञातममृतं तेषामज्ञानं च विषं भवेत् ॥ ४२ ॥  
  
अर्धमात्राणि खर्वांशं तस्यांशः कोटिरंशकम् ।  
तस्यापि लक्षसो ह्यंशो योजानाति स ब्रह्मवित् ॥ ४३ ॥  
  
  
  
????????????????????????????  
प्। २३ब्) ब्रह्माण्डा ब्रह्मणोत्पत्तिं मया ज्ञातं मया श्रूतम् ।  
अधुना श्रोतुमिच्छामि स्त्रीपुंसोश्चैव सम्भवम् ॥ १ ॥  
  
यत् त्वया चोदितं प्रश्नं दुर्विज्ञेयं सुरैरपि ।  
तत्तेहं कथंयिष्यामि रहस्यं प्रश्नपूर्वकम् ॥ २ ॥  
  
योगमभ्यसितं पूर्वं सृष्ट्यर्थं पद्मयोनिना ।  
तपश्च सुमहत्तीर्णां दुष्करं चाद्भुतोपमम् ॥ ३ ॥  
  
तदा तुष्टः स भगवाञ्शिवः परमकारणः ।  
परं ब्रह्मशिवं ज्ञेयं परं स्थानमनामयम् ॥ ४ ॥  
  
परापर शिवं वत्स सर्वेषां परतः स्थितम् ।  
तेन तुष्टेन देवेन चिच्छक्त्या चेतना गुह ॥ ५ ॥  
  
गच्छत्वं ब्रह्मणः नार्धं सृष्टिसृष्ट्यर्थ कारणम् ।  
प्। २४अ) आराधितो ह्यहं तेन भक्त्यापरमयायदा ॥ ६ ॥  
  
चिच्छक्त्या चोदितं देव प्रत्यक्षं त्वं कथं विभो ।  
तदादि दृष्ट पूर्वोयमेवं पद्म तनुर्भवेत् ॥ ७ ॥  
  
एवं मत्वा सवै शक्तिः शक्तिरूपेण संस्थिता ।  
स तु विष्णुर्विजानीया च्छक्तिरूपेण शक्ति धृत् ॥ ८ ॥  
  
अहं तु पुरुषः साक्षाच्छिव तेजस्समुद्भवः ।  
उभाभ्यां बीजरूपेण पद्मयोनिस्तृतीयकः ॥ ९ ॥  
  
एवं हि त्रिविधा सृष्टिः सम्भुताभुतजा गुह ।  
प्रणवं तु भवेदेष अ उ-मक्षरयोजितम् ॥ १० ॥  
  
नादेन्दु बिन्दुरेते वै कलामात्रास्तथैव च ।  
चतुर्विंशति तत्वानि पुरुषं पञ्चविंशकम् ॥ ११ ॥  
  
आयुः कर्म च वित्तं च विद्यानिधनमेव च ।  
अन्ये ये केचिच्छारीरा व्यक्ता-अव्यक्त वायवः ॥ १२ ॥  
  
प्। २४ब्) सर्वं समरसं भुत्वा चिच्छक्त्याव्यक्तया गुह ।  
तं रसं ब्रह्ममित्याहुरानन्दकरणं परम् ॥ १३ ॥  
  
शुक्रं तं तु विजानीयादमरत्वं कभो?तिसः ।  
सृष्टिरूपेणमर्त्यानाममरत्वे व्यवस्थितः ॥ १४ ॥  
  
देवानाममरत्वं च पुरातेनैव कल्पितः ।  
चतुर्दशविधिवत्स भूतसर्गं चराचरम् ॥ १५ ॥  
  
अग्रे खगात्मकं सर्वं सृष्टब्रह्मादिभिर्गुह ।  
ब्रह्मतेजस्समुत्पन्नावग्नीषोमौ शिखिध्वज ॥ १६ ॥  
  
तथा बीजस्य बीजत्वमन्यथा तु निरर्थकम् ।  
एवं सर्वे समारम्भाः सर्वबीजेषु संस्थिताः ॥ १७ ॥  
  
शरीरसृष्टिहेत्वर्थं चिच्छक्त्या चेतनात्मकम् ।  
यथान्यग्रोध बीजानां न्यग्रोधाभ्यन्तरे स्थितः ॥ १८ ॥  
  
प्। २५अ) तथा सर्वेषु भूतेषु चिच्छक्त्या चेतसंस्थितम् ।  
  
  
?????????????????????????  
सृष्टिन्यासं मयाज्ञातं दैविकं चैव मानुषम् ।  
भूयश्च परिपृच्छामि स्त्रीपुंसो सम्भवो यथा ॥ ॥  
  
इदं गुह्यं महागुह्यं सर्वगुह्येषु वै गुह ।  
यत् त्वया चोदितं प्रश्नं तत् सर्वं शृणु षण्मुख ॥ २ ॥  
  
प्राक्तनैः कर्मलेशेश्च शुभैश्चाप्य शुभैस्तथा ।  
समुत्पद्यन्ति संसारे योनि लक्ष्वान्तरेषु च ॥ ३ ॥  
  
शुभकर्ता शुभे योनौ दुष्कृती दुष्कृतेषु च ।  
एवं कर्ता च कर्मभ्यो भुञ्जते वै शुभा शुभम् ॥ ४ ॥  
  
यदा यमः स च भवेद् यदा सृष्टिः प्रवर्तते ।  
प्। २६ब्) उभाभ्यां तत्र संयोगाद्भगलिङ्गसमागमे ॥ ५ ॥  
  
गर्भं सम्भवते गर्भे चिच्छक्त्या शक्तिचोदिते ।  
योनिद्वारस्य वै पृष्ठे नाभिपद्मं स्थितं गुह ॥ ६ ॥  
  
यदा विकसितं स्त्रीणाम तु कालस्तदा भवेत् ।  
रजः प्रवर्तते ह्यस्यां दिवसानि तु षोडश ॥ ७ ॥  
  
ऋतुकाले तु तत् पद्म मधोमार्ग मुखं भवेत् ।  
तस्मिन् बीजं यदा क्षिप्तमृतुकाले शिखिध्वज ॥ ८ ॥  
  
तदा तद्रोहते बीजमन्यथा रूपरेहितम् ।  
पुंसेत् कर्ष भवेत् पुंसः स्त्रियोत्कर्षे भवेत् स्त्रियः ॥ ९ ॥  
  
समेन पुंसकं ज्ञेयमाधिक्ये नैव किञ्चन ।  
युग्मे युगानु युग्मे स्त्री अन्तकालेन पुंसकम् ॥ १० ॥  
  
ऋतुकाले ह्यति क्रान्ते भूयः पद्मं समं भवेत् ।  
प्। २६अ) तस्य मध्ये स्थिता वत्स पिङ्गलादस्पृतोद्भवा ॥ ११ ॥  
  
सा नन्द यति सर्वेषां रतिकाले शिखिध्वज ।  
जायते पुरुषश्चैवमानन्दयति सर्वदा ॥ १२ ॥  
  
उभाभ्यां समयोगेन तदा बीजः प्ररोहति ।  
पुरप्रवेशमेतद्धि अमरत्वं च वै भवेत् ॥ १३ ॥  
  
तदा पुत्राश्च पौत्राश्च प्रपौत्राश्च न संशयः ।  
जन्तवो गोत्र सन्ताना अमरत्वं तदा भवेत् ॥ १४ ॥  
  
तस्य पद्मस्य मध्ये तु चिच्छक्तिरमृतोद्भवा ।  
वसते सततं वत्स दिवसानि तु षोडशः ॥ १५ ॥  
  
तदा लिङ्ग च्युतं बीजं तस्मिन् स्थाने प्ररोहति ।  
तस्य पद्मस्य गर्भोयं गर्भशय्या शिखिध्वज ॥ १६ ॥  
  
पद्मिनी शङ्ख रूपेण गर्भशय्या स्थिता गुह ।  
तस्य मध्ये यदा क्षिप्तं क्षिप्तं बीजेवकल्पयेत् ॥ १७ ॥  
  
प्। २६ब्) अन्यथा तु अबीजेयमौषधं क्षिपितं यथा ॥ ॥  
  
  
????????????????????????????  
सर्वं देव मया ज्ञातं सर्वं तात मया श्रूतम् ।  
अधुना श्रोतुमिच्छामि रजोरेतः समुद्भवम् ॥  
  
अत्यन्त कुत्सितं पुत्र यत् त्वया परिपृच्छितम् ।  
दुष्कृतीनां च सर्वासां गर्भवासः प्रकीर्तितः ॥ २ ॥  
  
कालाग्नि रुद्र पर्यन्तं यावद्ब्रह्माण्डगोचरम् ।  
सर्वं चिच्छक्तिना व्याप्तं शिवाज्ञा चोदितं गुह ॥ ३ ॥  
  
चिच्छक्ति सम्प्लुता भूताः सर्वेषामन्तरे स्थिताः ।  
प्ररोहं कुरु वृद्धिं च अन्यथा तस्य चोदनम् ॥ ४ ॥  
  
प्। २७अ) व्यक्तं न दृश्यते तस्य अव्यक्त त्वात् सृजत्यसौ ।  
तस्य बीजं कुरुत्यन्ता तया सृष्टं चराचरम् ॥ ५ ॥  
  
चराणामचराणां च भूतानां शिखिवाहन ।  
योसौ योनिः सनिधनं परमार्थं तु तं विदुः ॥ ६ ॥  
  
परमार्थं तु तं ज्ञेयं यस्य शक्तिर्न लुप्यते ।  
शक्तिर्न लुप्यते चास्य शिवयोगा शिखिध्वज ॥ ७ ॥  
  
सर्वेषामेव भूतानां योन्यण्ड स्वेदजोद्भिजः ।  
अग्नीषोमानिलयुतं विशते परमेश्वरः ॥ ८ ॥  
  
उत्पत्तिरेषा भूतानां प्राणापानोदयेन तु ।  
अस्तङ्गतैस्तैर्निधनं देहे देहेश्वरो गुह ॥ ९ ॥  
  
आदौ भूताः समुत्पन्नाः पश्चादण्डस्य सम्भवः ।  
ततोङ्कुरं च पद्मं च तत्व ब्रह्मादनन्तरम् ॥ १० ॥  
  
चतुर्विंशति तत्वानि अक्षतानि तु वै गुह ।  
गायत्री तु भवेत् तैस्तु महादेवाति निस्सृतम् ॥ ११ ॥  
  
प्। २७ब्) ते नैव निस्सृतं विश्वं कर्मयुग्मसमन्वितम् ।  
चिच्छक्ति सम्भवं सर्वं ब्रह्माण्ड कुहरोदरम् ॥ १२ ॥  
  
तस्माद् वै सर्वदा वत्स चिच्छक्तिः परमार्थतः ।  
मया सृष्टं जगत्सर्वं भूतसर्गं चराचरम् ॥ १३ ॥  
  
स्त्रीरजो रेतसं मिश्रं कलिलं मासमेकतः ।  
चिच्छक्त्या चेतनोद्भूतं द्वितीये मासि बुद्बुदम् ॥ १४ ॥  
  
रेतोरक्तसमुद्भूतं तृतीये मासि षण्मुख ।  
चिच्छक्ति सम्भवा ह्यत सर्वेषामन्तरे स्थिताः ॥ १५ ॥  
  
प्ररोहाङ्कुर वृत्तिं च सर्वेषां तस्य चेतनाः ।  
व्यक्तिर्न दृश्यते तस्य अव्यक्त त्वात् सृजत्यसौ ॥ १६ ॥  
  
तस्य बीजाङ्कुरस्यान्तं तेन दृष्टं चराचरम् ।  
चराणा?मचराणां च भूतानां शिखिवाहन ॥ १७ ॥  
  
प्। २८अ) बुद्बुधाङ्कुरसंलीनं चिच्छक्तिः सृजतेङ्कुरम् ।  
तं नालं पद्मगर्भस्य नाभिनालं प्रकीर्तितम् ॥ १८ ॥  
  
ततोमांसास्थि सम्भुतिस्तृतीये मासि षण्मुख ।  
यथा बीजाङ्कुरं वत्स अव्यक्तं नैव दृश्यते ॥ १९ ॥  
  
चतुर्थे मासि सम्प्राप्ते जायन्ते वयवाङ्कुराः ।  
तदा व्यक्तं भवेत् कायं पुरुषा कृति सञ्ज्ञकम् ॥ २० ॥  
  
चिच्छक्त्या चेतनं तस्य जायन्ते स्तोकमात्रकम् ।  
मज्जास्थि स्नायुमेधं च मांसं रुदिरमेव च ॥ २१ ॥  
  
वातपित्तं तथा श्लेष्मं शुक्रं मूत्र पुरीषयोः ।  
सिरानाडी ग्रन्थयश्च द्वाराः कूर्माश्च जालकाः ॥ २२ ॥  
  
त्वचं मर्माणि सन्धीश्चलोमनाड्यस्तथैव च ।  
एते चान्येपि ये केचिच्छरीरोत्पत्ति कारणम् ॥ २३ ॥  
  
प्। २८ब्) सम्भवन्ति च सर्वे वै अङ्गान्यवयवास्तथा (देहस्या) ।  
पञ्चमे मासि समये न खलोमानि स्पन्दनम् ॥ २४ ॥  
  
श्रोत्त्रशुक्तिश्च शोत्राणां धातूनां धातुरोपणम् ।  
व्यक्तत्वं सर्वमङ्गानां यथा यस्य तु कल्पितम् ॥ २५ ॥  
  
चिच्छक्ति चेतनवशात् सम्पन्नास्ते शिखिध्वज ।  
षष्ठे मासि रसान् सर्वान् यदा ते मातृ भोजनात् ॥ २६ ॥  
  
क्षुट्तृष्णा जाग्रनिद्राश्च शीतोष्ण मुखदुःखिताः ।  
चिच्छक्ति चेतनोर्थे न चेतनां चेतते तु यः ॥ २७ ॥  
  
सप्तमे मासि सम्प्राप्ते चैतन्यं मानुषोपमम् ।  
यदा प्रबुध्यते चाग्निर्ह्यदिस्थं तच्च वै गुह ॥ २८ ॥  
  
तदा स सर्वमखिलं शरीरे द्योतयत्यसौ ।  
पद्मत्रयं प्रबुद्ध्येत ह्यन्नाभि मुखसंस्थितम् ॥ २९ ॥  
  
प्। २९अ) वायवश्च प्रवर्तन्ते प्राणाद्या ये प्रकीर्तिताः ।  
लिङ्गद्यानाडयः सर्वा हृत्पद्मदलसम्भवाः ॥ ३० ॥  
  
तानिमां पूरितं सर्वं तेजोर्थेन जरायुभिः ।  
तैर्व्याप्तमखिलं पिण्डं लोमान्तं यावत् षण्मुख ॥ ३१ ॥  
  
नाडि चक्रं तु सर्वं वै व्यापितं सर्वरस्मिभिः ।  
यथा सूर्योदये सर्वं रस्मिभिर्व्यापितं जगत् ॥ ३२ ॥  
  
पाणाग्नि सूर्यौ निर्णीत्वा व्यापितं देहमात्मनः ।  
चिच्छक्ति चेतनोर्थांय बहिः सूर्यं शिखिध्वज ॥ ३३ ॥  
  
न तु तस्यात्मनाशक्तिर्यावच्चिच्छक्ति चोदिता ।  
अष्टमेन तु मासेन बुद्धिर्गर्भस्य सम्भवेत् ॥ ३४ ॥  
  
यथाहङ्कार दोषेण गर्भवासं वसाम्यहम् ।  
तमोन्धकारगहने सर्वदुःखसमाकुले ॥ ३५ ॥  
  
प्। २९ब्) स्वेदमूत्रपुरीषोर्थे वसारुधिरसंयुते ।  
कलिश्सेष्मसङ्कीर्णे मांसास्थिस्नायु सङ्कटे ॥ ३६ ॥  
  
एकविंशति ये प्रोक्ता नरकाश्च भयावहाः ।  
तेषां मध्यान्महाघोरं नरकं कुक्षि सम्भवम् ॥ ३७ ॥  
  
चन्द्रार्करहितं भीमं वाय्वग्नि परिवर्जितम् ।  
नरकार्णवसम्प्रख्यं दुःखकल्लोलदुस्सहम् ॥ ३८ ॥  
  
अहं जातः कथं पुत्र किं मया दुष्कृतं कृतम् ।  
एवं सञ्चिन्त्यमानस्य चिच्छक्त्या चोदितस्य च ॥ ३९ ॥  
  
नवमे मासि समये सम्प्राप्तेषु सवेगुह ।  
अत ऊर्द्ध्वं तु ये केचित् गर्भवासे वसन्ति च ॥ ४० ॥  
  
महापातकिनस्ते वै उपपातकिनस्तु ये ।  
दर्शनं दशमे मासि सुकृतानि तु चिन्तयेत् ॥ ४१ ॥  
  
प्। ३०अ) येनाहं सन्तरिष्यामि योनिद्वाराद्भयानकात् ।  
तदहं तत् करिष्यामि येन भुयो न जायते ॥ ४२ ॥  
  
सुकृतानि ह्यशेषाणि यानि वै कथितानि तु ।  
वेदेषु सर्वशास्त्रेषु पुराणेषु स्मृतीषु च ॥ ४३ ॥  
  
तानि सर्वान् करिष्यामि यथोक्तानि विधानतः ।  
एवं सञ्चिन्त्य मानस्य चिच्छक्त्या प्रसवं कृतम् ॥ ४४ ॥  
  
महाभयं तु गर्भस्य प्रसवं तु शिखिध्वज ।  
अत्यन्त भयभीता तु मण्ड उद्बिजिता गुह ॥ ४५ ॥  
  
हस्तपादशरीरेण स्वकेन शिखिवाहन ।  
विदार्य पद्मं गर्भस्य योनिद्वार मुखे गतम् ॥ ४६ ॥  
  
तदामाता भयं प्राप्ता मरणान्तिक गोचरम् ।  
प्। ३०ब्) विदार्य सृष्टिं द्वारेण मातुः सन्देह कारकम् ॥ ४७ ॥  
  
निर्गत्य पतते भूमौ निस्सञ्ज्ञं तु तदा भवेत् ।  
न तस्य सुकृते बुद्धिर्न च दुष्कृत कर्मणि ॥ ४८ ॥  
  
मोहितो मायया वत्स चिच्छक्त्या बालसञ्ज्ञया ।  
उत्पत्तिरेषाभूतानां योनिजानां शिखिध्वज ॥ ४९ ॥  
  
तस्मात् सर्व प्रयत्नेन अजातपदमभ्यसेत् ॥ ॥  
  
  
??????????????????????????????  
न किञ्चिदपि तं देव यन्मयानावधारितम् ।  
तत्रापि संशयं देव वर्तते धातु सङ्क्षयात् ॥ १ ॥  
  
अत्यन्त गहनं प्रश्नमप्रत्यक्षमगोचरम् ।  
प्। ३१अ) यत् त्वया चोदितं प्रश्नं पुत्रस्नेहाद्वदामिते ॥ २ ॥  
  
पञ्चभौतिक पिण्डस्य चिच्छक्त्या निर्मितस्य च ।  
यथा वै धातु सङ्ख्यानमङ्गानां च शृणुष्वमे ॥ ३ ॥  
  
षड्रसाहारतृप्तस्य धातुसन्तर्पितस्य च ।  
रसं सम्भवते वत्स मासमेकं तु निष्फला ॥ ४ ॥  
  
तं रसं रसरूपेण चिच्छक्त्या ह्यमृतं कृतम् ।  
पराग्नि सम्भवं तं वै न स शुक्रो भवत्यसौ ॥ ५ ॥  
  
सृष्टिबीजं तु तं ज्ञेयं ततः सृष्टिः प्रवर्तते ।  
रसाद्रक्तं ततो मांसं मांसान्मेदोथ जायते ॥ ६ ॥  
  
मेदसोस्थि तथा मज्जा मज्जा च्छूक्रं च जायते ।  
शुक्राद्धातूनि सर्वाणि धातुभ्यां देहमानुषम् ॥ ७ ॥  
  
तेषां सन्तर्पणं तुष्टि रसतर्पणतो व्ययम् ।  
एवं हि प्रथमं तावच्छरीरोत्पत्ति कारणम् ॥ ८ ॥  
  
प्। ३१ब्) अनन्तरं पुनर्वत्स यथा भवति तच्छृणु ।  
वातं पित्तं तथा श्लेष्मं धातवः परिकीर्तिताः ॥ ९ ॥  
  
विण्मूत्र शुक्रमज्जा तु मांसं चैवाष्टमं विदुः ।  
शरीरधारणा ह्येते सङ्ख्यासङ्ख्या कृतां गुणाः ॥ १० ॥  
  
धातु साम्ये स्थिता देहे सर्वे ते गुणकारकाः ।  
तासां सङ्ख्या भवेदेषा कल्पना शिखिवाहन ॥ ११ ॥  
  
विपर्ययेण धातूनां न हि सङ्ख्या भवेत् गुह ।  
वायु भावे गुणा ये च ये वाने यौ ध्वने तथा ॥ १२ ॥  
  
न तु मध्य वयोतीत समत्वं सर्वधातुषु ।  
अतोर्था धातु पूर्वाये असङ्ख्येयाविलागुह ॥ १३ ॥  
  
स्थितो यो सौ हृदि ह्यग्निः प्रणवोर्थः शिखिध्वज ।  
तेन सन्तर्पिते नैव धातवस्तर्पिता गुह ॥ १४ ॥  
  
स शृणोति स वै पश्येद् यो रसान् स्वादते चिरम् ।  
प्। ३२अ) स तु गन्ध गुणस्पर्शं भुञ्जते देहसंस्थितः ॥ १५ ॥  
  
तस्य भावात् प्रलीयन्ते सर्वे ते धातवः सदा ।  
तस्माद् वै सर्वदा वत्स स कर्तासेवकारणम् ॥ १६ ॥  
  
यथा रस्मि सहस्राणि सूर्यायत्तानि षण्मुख ।  
तथा सर्वाणि भूतानि ते जायत्तानि सर्वशः ॥ १७ ॥  
  
  
?????????????????????????  
दातूत्पत्तिर्मया ज्ञाता यथा तथ्यं सुविस्तरम् ।  
सर्वेषामेव धातूनां रक्तं तु प्रथमं भवेत् ।  
स तु मांसं समाश्रित्य संस्थितं सर्वदेहिनाम् ॥ २ ॥  
  
तस्य मज्जा भवेद्वत्स पलद्वात्रिंश सङ्ख्यया ।  
प्। ३२ब्) मांसं पेशीशतान्यष्टौ शतैकेतैव चाधिकः ॥ ३ ॥  
  
पयः पीत्वा भवेद् रक्तं द्विगुणं तं शिखिध्वज ।  
पित्तस्य तु पलान्यष्टौ श्लेष्मरक्त समाश्रितम् ॥ ४ ॥  
  
रक्तस्य हि समं श्लेष्मं तद्वद्वृत्तिस्तु षण्मुख ।  
वसामेदः पृथक्त्वेन उभौ विंशत्पलीनकौ ॥ ५ ॥  
  
शुक्रं पित्तं समं ज्ञेयम्मस्थिमज्जान्तरेषु च ।  
वसादाहारपानाम्भ्यां विण्मूत्रं जायते पुनः ॥ ६ ॥  
  
तदा भावै ह्यसङ्ख्येयं स्थिरत्वं तेषु नैव च ।  
रक्तं पित्तं तथा श्लेष्मं शुक्रं मज्जा तु षण्मुख ॥ ७ ॥  
  
रसोद्भवानि चैतानि रसभावा तु नैव हि ।  
सर्वेषामेव धातूनां पित्तं वै श्लेष्म बन्धनम् ॥ ८ ॥  
  
यस्माद्रसोद्भवाः सर्वे तदा तेषां निबन्धनम् ।  
यस्माद्रसोद्भवाः सर्वे तदा तेषां निबन्धनम् ॥ ९ ॥  
  
प्। ३३अ) मज्जायां तु पलाविंशत् सर्वास्थ्यभ्यन्तरे स्थिताः ।  
अस्थीनां तु शतां त्रीणि षष्ठ्य स्थिरधिकानि च ॥ १० ॥  
  
तन्त्रीणां चैव विज्ञेयं शतमष्टाधिकं तथा ।  
अष्टोत्तरं चर्मशतं सिराणां सप्त वै शतम् ॥ ११ ॥  
  
ताश्च रक्त वहाः सर्वा देहमाच्छाद्यसंस्थिताः ।  
ग्रन्थीनां तु शतं वत्स अष्टात्रिंशोत्तरं तथा ॥ १२ ॥  
  
प्रधाना ग्रन्थयः पञ्च यैः कार्यं मोक्षसाधने ।  
स्नायु जालमसङ्ख्येयं यैर्बद्धं कायपञ्जरम् ॥ १३ ॥  
  
मांसं तु धार्यते तैस्तु सङ्कोच करणानि ते ।  
चतुष्षष्टिर्भवेत् कूर्चं तयोः स्नायूंश्च सम्भवेत् ॥ १४ ॥  
  
सूचिताता भवेत् षष्टिः स्नायु सूत्रैस्तु यन्त्रितम् ।  
तदा यन्त्र मयं सर्वं शरीरं मानुषात्मकम् ॥ १५ ॥  
  
प्। ३३ब्) द्वासप्तति सहस्राणि नाडीनां परिकीर्तितम् ।  
तास्तु वायु वहाः सर्वास्सर्वास्ता मोक्षदाः शुभाः ॥ १६ ॥  
  
तासां मध्ये प्रधानैका पिङ्गला अमृतोद्भवा ।  
तदुद्भवाणि सर्वाणि यथा प्राणोद्भवानिलाः ॥ १७ ॥  
  
चर्ममेकं तु विख्यातं रोम च्छन्नं समन्ततः ।  
तिस्रः कोट्यो व कोटिस्तु रोमसङ्ख्यः प्रकीर्तिताः ॥ १८ ॥  
  
ते च नाडि समुद्भूता यस्मात् तेजोद्भवानि ते ।  
ते सङ्ख्ये या असङ्ख्ये या ये तु देहान्तरे स्थिता ॥ १९ ॥  
  
सर्वे तेजः समुद्भूता सर्वे ते तेजसंस्थिताः ।  
लोमक्रामानि सर्वाणि द्वाराणि शिखिवाहन ॥ २० ॥  
  
अज्ञानान्नैव दृश्यन्ते दृश्यन्ते ज्ञान चक्षुषा ।  
प्। ३४अ) नखानां विंशतिः प्रोक्ता नवद्वाराणि षण्मुख ॥ २१ ॥  
  
एवं सङ्ख्या समुद्भूता शरीरेषु शरीरिणाम् ॥ २२ ॥  
  
  
?????????????????  
अवयवानां तु सर्वेषां सङ्ख्योत्पत्तिर्मया श्रूता ।  
भूयो विज्ञातु मिच्छामि ब्रह्मवेश्म शरीरजाम् ॥ १ ॥  
  
सर्वे प्रश्ना मयाप्रोक्ता रहस्यानि तु सर्वसः ।  
यस्माद्ब्रह्म मयं देहमत्रब्रह्म तु लभ्यते ॥ २ ॥  
  
अवयवाः पूर्वमुक्ता मया चैवं शिखिध्वज ।  
यद्येकोन भवेत् तेषां तदा सर्वे ह्यपार्थकाः ॥ ३ ॥  
  
प्राक्तनानभवन्त्येते संहतादेह धारकाः ।  
प्। ३४ब्) एकैकं च तथा भूतमुत्पन्नं शक्ति चोदितम् ॥ ४ ॥  
  
पुनरेव तु ते नैव यन्त्रितं भूत पञ्जरम् ।  
तस्माद् यन्त्र मयं सर्वं शरीरं मानुषात्मकम् ॥ ५ ॥  
  
गृहकृत्यसमादृश्यमस्थिदा रुचितं शुभम् ।  
मांसरक्त मृदादिग्धं स्नायु कीलक कीलितम् ॥ ६ ॥  
  
लिप्ते वै चर्म लेपेन नवद्वारोपशोभितम् ।  
एकोन धार्यते स्तम्भं ब्रह्माण्डं येन धार्यते ॥ ७ ॥  
  
ब्रह्मवेश्म सदावत्स तस्मिन् मध्ये परं स्थितम् ।  
ब्रह्मणो वेश्मनो मध्ये वेदमग्नि त्रयस्य च ॥ ८ ॥  
  
तेषां होमं प्रकुर्वीत प्रत्यहं चाहिताग्निना ।  
आज्येन्ध न तिलैर्दर्भैर्धूमैर्गन्धैः स्रजैः शुभैः ॥ ९ ॥  
  
न तेषां तुष्टिपुष्टिर्वाहुतैस्तैर्जीवसञ्ज्ञकैः ।  
तुष्यन्ते तर्पितावत्स प्राणापानाहुतीषु च ॥ १० ॥  
  
प्। ३५अ) न तेषां हूयते हव्यमजीवं ब्रह्मसम्भवम् ।  
जुहुयात् सततं वत्स प्राणापानावमृतोद्भवौ ॥ ११ ॥  
  
तुर्यस्थानामृतं वत्स वसुधारेवसंस्थितम् ।  
स्रवते सततं वत्स प्राणाग्नौ तर्पणं प्रति ॥ १२ ॥  
  
अग्नयस्तेन तृप्यन्ति आज्येन्ध न निरर्थकाः ।  
बाह्याग्नीतमुपासीत विधिदृष्टेन कर्मणा ॥ १३ ॥  
  
भुर्भुवः स्वस्तपोलोका दृश्यन्ते तैर्हुताखिलाः ।  
ब्रह्मवेदिर्भवेदेषा ब्रह्मवेश्मस्य मध्यतः ॥ १४ ॥  
  
अन्तर्वेदी तथात्रैव सुषुम्णा त्रान्तरे स्थिता ।  
प्रयागं च कुरुक्षेत्त्रं पुष्करं नैमिषं तथा ॥ १५ ।  
  
वाराणसी तथा गङ्गा केदारं सिन्धु सागरम् ।  
एते चान्येपि ये केचित् तीर्थान्यायतनानि च ॥  
  
प्। ३५ब्) सर्वे तिष्ठन्ति ब्रह्मज्ञ परमाग्नौ जुहोति यः ।  
सर्वं सर्वेषु भूतेषु प्रकटं संस्थितं गुह ॥  
  
अज्ञानान्नैव पश्यन्ति पश्यन्ति ज्ञान चक्षुषा ॥ ॥  
  
  
?????????????????????  
  
ब्रह्मवेश्म तथाज्यं च त्वत् प्रसादाच्छ्रुतं मया ।  
अधुना श्रोतु मिच्छामि ब्रह्मब्रह्मपुरेस्थितम् ॥  
  
सर्वं सर्वं मयाख्यातं यत् त्वया पृच्छितं गुह ।  
अयं प्रश्नो गुरोर्वक्त्राद्यदि ज्ञास्यसि निश्चयात् ॥  
  
रहस्यं सर्व शास्त्रेषु वेदादि सहितेषु च ।  
सिद्धान्ते कुल सिद्धान्ते अवाच्यं यत् कथं च ते ॥ ३ ॥  
  
नित्योदितं च नित्यं च अनित्यं कल्पनात्मकम् ।  
प्। ३६अ) यत् त्वया चोदितं वत्स अति स्नेहाद्बदामिते ॥ ४ ॥  
  
यो सौ ह्यदि स्थितः पद्मः प्रणवोर्त्थः शिखिध्वज ।  
तस्य मध्ये परं तेजो यः पश्यति स पश्यति ॥ ५ ॥  
  
महाज्वाला समाकीर्णं रश्मिभिः परिवारितम् ।  
असङ्ख्या भासुराभासं ब्रह्मवेश्मस्य दीपनम् ॥ ६ ॥  
  
तं च पश्यति यः पुत्र तं च ब्रह्म विदो विदुः ।  
नदते सततं यस्मात् तस्मान् नादमिहोच्यते ॥ ७ ॥  
  
प्रवाहेन स्थितं वत्स यथा नद्यो जलाशयाः ।  
अब्युच्छिन्नं च तं नादं नदते सर्व देहिनाम् ॥ ८ ॥  
  
देहे देहे न चान्यो वै एकं वै सर्वतः स्थितम् ।  
अनच्छं केचिदिच्छन्ति शून्यं केचित्व दन्ति च ॥ ९ ॥  
  
मात्रार्धमात्रं केचिच्च नास्ति नास्तीति नास्तिकाः ।  
प्। ३६ब्) तं नादं प्रकटं येषां तेषां मोक्षो ध्रुवं गुह ॥ १० ॥  
  
धूलिभेदेन ते सिद्धं सिद्धं गुरुमुखाच्छुभम् ।  
त्वां विदित्वा महासेनं तं मोक्षं प्राप्स्यसे धुर्वम् ॥ ११ ॥  
  
ध्रुवं भवेद्भवेद्वत्स ध्रुवरूपेणसंस्थितम् ।  
परमाग्नि समुद्भूतं तं नादं नदते गुह ॥ १२ ॥  
  
तच्च दर्शयते वस्तु स गुरुर्गुरुरेव च ।  
दैशिकस्तु स विज्ञेयो मोक्षो वै मोक्षिकस्तु सः ॥ १३ ॥  
  
लक्षणं शृणु नादस्य यथात्वं लक्षयिष्यसि ।  
येन विज्ञात मात्रेण भ्रान्ति ज्ञानं निवर्तते ॥ १४ ॥  
  
यथेन्धनप्रदीप्तेग्नौ यथाक्षोभ च्युतं जले ।  
यथा वाताहते वृक्षे शब्दोयं श्रूयते गुह ॥ १५ ॥  
  
तथा शरीर ब्रह्मोयं प्रत्यक्षं शृणु षण्मुख ।  
शृङ्गध्वनि निनादेन नदन्तं यः शृणोति वै ॥ १६ ॥  
  
प्। ३७अ) तं नादं ब्रह्ममित्याहुर्यः शृणोति शृणोति सः ।  
न किञ्चिदपि तं वत्स यस्य तं न ह्यदि स्थितम् ॥ १७ ॥  
  
न तु जानन्ति तं मूढा ज्ञान विज्ञान वर्जिताः ।  
प्रकटं ज्ञान चक्षुर्भ्यां पश्यते शृणुते तु सः ॥ १८ ॥  
  
तर्जनी प्रान्तसंरुद्धौ कर्णौ द्वौकारयेद्गुह ।  
एतेन श्रूयते नादं न दन्तं ब्रह्मसम्भवम् ॥ १९ ॥  
  
एवं वै परमं नादं हृदिस्थं सर्वदेहिनाम् ।  
ब्रह्मादि स्तम्भ पर्यन्तमाकारा ये भवन्ति वै ॥ २० ॥  
  
तेषां हृदि स्थितं वत्स गुरुवक्त्रात् तु लभ्यते ।  
गुरूपदेशगम्योयं यदि तुष्टो वदत्यसौ ॥ २१ ॥  
  
अन्यथा न तु सिद्ध्येत कल्पकोटि शतैरपि ।  
स तृप्तः स च वै मुक्तः सोमृतं चाश्नुते ध्रुवम् ॥ २२ ॥  
  
प्। ३७ब्) यस्येदं विदितं ब्रह्म परस्पर पदानुगम् ।  
परम्परगतं वत्स परात्परतरं हितम् ॥ २३ ॥  
  
तं च नादं समाख्यातं येन व्याप्तं चराचरम् ।  
ब्रह्मादि सर्व भूतेषु चरेषु ह्यचरेषु च ॥ २४ ॥  
  
हृदिस्थं नदते नादं प्राणाद्या वायवेखिलाः ।  
व्यापारेषु स वै कर्ता समस्तव्यस्तकेषु च ॥ २५ ॥  
  
स कर्ता स हि विज्ञेयस्त्वं तर्ह्य न गतो गुह ।  
सर्वे ये केचिद् व्यापाराः सृष्टिराद्याः क्षयान्तिकाः ॥ २६ ॥  
  
स कर्ता चैव सर्वेषा परं ब्रह्म सदोदितम् ।  
चतुर्विंशति तत्त्वानि पुरुषः पञ्चविंशकः ॥ २७ ॥  
  
सर्वेषां स हि कर्ता वै तदा यत् तानि तानि तु ।  
  
  
???????????????  
  
प्। ३८अ) सर्वं सर्वं मया ज्ञातं सर्वं सर्वं मया श्रुतम् ।  
न पुनस्तात कौलेयं खेचरीणां मुखेस्थितम् ॥ १ ॥  
  
महाज्ञानमिदं वत्स महाविज्ञानमेव च ।  
यत् त्वया चोदितं प्रश्नं कौलं खेचरि गोचरम् ॥ २ ॥  
  
पुत्र स्नेहात् कथिष्यामि रहस्यमद्भूतोपमम् ।  
तं हि सिद्ध्यन्ति तासां वै तास्तस्मिंस्तेजसा गुह ॥ ३ ॥  
  
सामान्यानां तु मर्त्यानां लोकोपहत चेतसाम् ।  
कुविकल्पगतानां वै सत्यं वत्स न सिद्ध्यति ॥ ४ ॥  
  
जीवाख्यममृतं यच्च हृदाकाशान्तरे स्थितम् ।  
पिबन्ति रूपिकास्तं तु नाडिमाश्रित्य मध्यमाम् ॥ ५ ॥  
  
तं पीत्वा तृप्ति मायान्ति अतोर्थं तं पिबन्ति हि ।  
देवान् पितृस्तर्पयन्ति कुलनाड्यांस्त संस्थिताः ॥ ६ ॥  
  
तासां मोक्षं शिवेनोक्तमनेन विधिना गुह ।  
न पुनर्होमहवनैर्यज्ञैश्च बहुदक्षिणैः ॥ ७ ॥  
  
मांसास्थि रुधिरं मज्जां भक्षयन्ति च रूपिकाः ।  
विवर्ते ह्यमृतं वत्स हृदिस्थं यत्परं पदम् ॥ ८ ॥  
  
सिद्धिस्तेषां तु ते नैव तर्पयित्वा तु भैरवम् ।  
भैरवस्तर्पितं तासां धर्मे च पशुं प्रोक्षणे ॥ ९ ॥  
  
चिच्छक्तिः पशवस्तेषां हृन्मध्यसंस्थिता ।  
मोक्षश्च निहितं यज्ञे भैरवोक्तेषु सर्वदा ॥ १० ॥  
  
पिहितं तं तु विज्ञेयमन्यथा वद एव तु ।  
अनेन विधिना वत्स हिंसन्ति पशवो यदि ॥ ११ ॥  
  
समुक्तः पशुनासार्धं मोक्ष इत्यभिधीयते ।  
प्। ३९अ) सिद्ध्यते महतां सिद्धिरष्टसिद्धिसमन्विता ॥ १२ ॥  
  
सामान्यानां तु सिद्धीनां कोविशेषोस्ति शक्ति धृत् ।  
कस्येदं विदितं ज्ञानं ज्ञेयं विज्ञान सम्मितम् ॥ १३ ॥  
  
ब्रह्माद्याः पशवस्तस्य पशोरन्यस्य का कथा ।  
पशूनां चैव सर्वेषामादिकर्ता प्रजापतिः ॥ १४ ॥  
  
स एव प्रोक्षितो यस्मात् तस्मात् कौलोधिकं भवेत् ।  
वेदयज्ञेषु पशवो हिंसन्ति ब्राह्मणोत्तमाः ॥ १५ ॥  
  
भैरवीयेषु सर्वेषु पुम्पशुं हन्ति साधकाः ।  
सूक्ष्मपुर्यष्टकं यच्च भूतानां हृदि संस्थितम् ॥ १६ ॥  
  
तं पशुं हन्ति योगिन्यो हत्वा सिद्ध्यन्ति सिद्धिषु ।  
प्राणापानोदये तस्मिन् बिन्दुनाद लयं गताः ॥ १७ ॥  
  
पिबन्ति रूपिकास्तास्तु पशुं हत्वाशिखिध्वज ।  
गतिरेषा हि चैतेषां तदात्मेतं लभन्ति हि ॥ १८ ॥  
  
प्। ३९ब्) जीवव्योमान्तरं यच्च भूतानां हृदिसंस्थितम् ।  
प्राणापानप्रवाहेन न विदित्वा पिबन्ति हि ॥ १९ ॥  
  
सद्यो निर्धानदीर्ता? वै मोक्षकस्तु * * * * ।  
  
पिबन्ति येन सिद्ध्यर्थं विधिना भैरवेन तु ।  
भैरवोक्तेन विधिना सम्यग् योग बलेन तु ॥ २१ ॥  
  
पिबन्ति मदिरां तु क्षीरवत्प्रकटं गुह ।  
स सिद्धः साधकः सोहि शेषा वै मध्यमाः स्मृताः ॥ २२ ॥  
  
पुष्पमात्रेण प्राप्येनं बहूनां यस्तु निर्वपेत् ।  
क्षीरं तु कुरुते मध्यं संशये समुपस्थिते ॥ २३ ॥  
  
स सिद्धः सर्वदा वत्स कृष्णः श्वेत करो गुह ।  
प्राणापानान्तर चरोनाडि त्रितय यायिनः ॥ २४ ॥  
  
तं पिबन्त मृतं दिव्यं परं परमसिद्धिदम् ।  
प्। ४०अ) सौरम्मार्गं परित्यज्य चान्द्रं मार्गं तथैव च ॥ २५ ॥  
  
ब्रह्ममार्ग गमं यस्य तं पिबन्त्य मृतं परम् ॥  
  
  
???????????  
  
वदमे यदि तुष्टोसि इष्टं तथ्यं हितं विभो ।  
येन विज्ञात मात्रेण भ्रान्ति ज्ञानं निवर्तते ॥ १ ॥  
  
शृणु वत्स यथान्याय्यं सर्वप्राज्ञोत्तमोत्तम ।  
यत् त्वया चोदितं प्रश्नं निस्सन्दिग्धं वदाम्यहम् ॥ २ ॥  
  
या सा शक्तिः परासूक्ष्मा अव्यक्ता या शिवोर्थया ।  
संस्थिता सर्वभूतेषु जगदुर्द्ध्रं? ययाखिलम् ॥ ३ ॥  
  
ब्रह्मादि स्तम्भ पर्यन्तं भूतसर्गं चराचरम् ।  
ग्रसते सृजते शक्तिश्शिवाज्ञा ज्ञापिता गुह ॥ ४ ॥  
  
न पुनः शक्तिरस्माकं सत्यं सत्यं शिखिध्वज ।  
वयं पितामहं विष्णुं न बीन्द्वनलमेव च ॥ ५ ॥  
  
इन्द्राद्या देवताः सर्वे सत्वाद्याश्च महर्षयः ।  
भूयो भूयो हि जायन्ते भूयो भूयो म्रियन्ति च ॥ ६ ॥  
  
न पुनः शक्ति संहारो भवतिह कदाचन ।  
शक्तिर्न लुप्यते सा वै परमाद्वैत वर्तिनी ॥ ७ ॥  
  
नित्योदिता तु सा सूक्ष्मा शिवामृतसमुद्भवा ।  
ययाव्याप्तमिदं विश्वं भूतसर्गं चराचरम् ॥ ८ ॥  
  
अन्तर्गता तु सा वत्स सर्वेषां हृदि संस्थिता ।  
एकैकं मणिमाश्रित्य यथाविद्ध्यन्ति वेधकाः ॥ ९ ॥  
  
महाभूतानि वै तद्वच्छक्तिबोधेन बोधिता ।  
सूत्रं तासां शिवं साक्षात् तेन ते ग्रथिता गुह ॥ १० ॥  
  
प्। ४१अ) यैर्व्याप्तमखिलं विश्वं ब्रह्माण्डावधि गोचरम् ।  
महाभूतानि सर्वाणि सर्वे चिच्छक्ति सम्भवाः ॥ ११ ॥  
  
चिच्छक्तिश्शिवसम्भूता अव्यक्ताः सर्वतः स्थिताः ।  
न हि जानन्ति तां मूढा महामाया विमोहिताः ॥ १२ ॥  
  
न कश्चिदपि तं भूतं यस्य सा हृदि न स्थिता ।  
स्थिता सा अग्नि रूपेण सर्वत्र वायुनाश्रिता ॥ १३ ॥  
  
ते पश्यन्ति हितावत्स येषां ज्ञानं मुनिर्मलम् ।  
ब्रह्मवेश्म भवेद् देहं ज्ञानं तत्रैव दीपकम् ॥ १४ ॥  
  
तं प्रज्वाल्य प्रपश्यन्ति यत्किञ्चिद्वेश्ममध्यगम् ।  
तं दृष्ट्या ते गमिष्यन्ति अजन्म पदमव्ययम् ॥ १५ ॥  
  
अजा सा अमला सूक्ष्मा नित्योदिता सुनिर्मला ।  
संस्थिता सर्वभूतानां ब्रह्मादीनां शिखिध्वज ॥ १६ ॥  
  
प्। ४१ब्) यैर्ज्ञातास्ते विमुक्ता वै ते बद्धा यन्त्र लक्षिताः ।  
वयं ब्रह्मादिभिस्सार्धं नैव मुक्ताः शिखिध्वज ॥ १७ ॥  
  
तदा ध्यानावसक्रा वै तस्य ध्यान परायणाः ।  
अन्येपि योगिनः सर्वे मक्षमार्गानु काङ्क्षिणः ॥ १८ ॥  
  
यजन्ति विविधैर्यज्ञैस्तन्मध्यादुदितं गुह ।  
कारणं तत्र वै ह्येकं युक्ति भेदः पृथक् पृथक् ॥ १९ ॥  
  
सात्विकं येषु वै योगं तेषां मोक्षो भवेद्ध्रुवम् ।  
राजसं स्वर्गकामानां नारकं तमसा वृतम् ॥ २० ॥  
  
सात्विकं चैव तैर्यष्टं तदा ते मोक्ष यायिनः ।  
राजसं मानुषैर्वत्स स्वर्गा वाप्ति फलप्रदम् ॥ २१ ॥  
  
तामसं तिर्यग्योनिस्थैर्मूढैरज्ञैरपण्डितैः ।  
तस्मात् सर्वप्रयत्नेन सात्विकं यागमारभेत् ॥ २२ ॥  
  
राजसं तामसं वत्स पुनरावृत्ति कारकम् ।  
प्। ४२अ) सात्विकं मानसं यागं तत्र हिंसा न विद्यते ॥ २३ ॥  
  
राजसं तामसं वत्स उभौतौ हिंस पूर्वकौ ।  
मानसे नैव यागेन ये यजन्ति सदाशिवम् ॥ २४ ॥  
  
ते मुक्ताः सर्वपापेभ्यः सत्यं सत्यमुपासुत ।  
द्रव्यशुद्धिस्तु परमं सम्भारं येषु क्रीयते ॥ २५ ॥  
  
तां विचारय यत्नेन सात्विकं भवते यदि ।  
तदा तं द्रव्य सम्भारं शुद्धो भवति षण्मुख ॥ २६ ॥  
  
राजसं तामसं द्रव्यमशुद्धं सर्वदा गमैः ।  
यष्टं हि निर्मलं तेन प्रत्युततृणवद्भवेत् ॥ २७ ॥  
  
सात्विकं नास्ति तद् द्रव्यं त्रिषु लोकेषु सर्वदा ।  
तदर्थं न विमुक्तास्ते ये यजन्ति सदा धनैः ॥ २८ ॥  
  
अथवा सात्विकं चार्थं यदि लभेत् कथञ्चन ।  
प्। ४२ब्) तद् देयं देवगुरवे विप्रे वा ब्रह्मवादिने ॥ २९ ॥  
  
अनन्तं च असङ्ख्येयं स्वल्पमात्रे पशोदितम् ।  
अक्षय्यं भवते वत्स कल्पकोटि शतैरपि ॥ ३० ॥  
  
सम्भारार्थं न तद् द्रव्यं प्रयुञ्जीत कदाचन ।  
सम्भारा ये बहिर्केचित् सर्वे चिच्छक्ति सम्भवाः ॥ ३१ ॥  
  
तेषां बाधा भवेद् यस्मात् तस्मात् तां परिवर्जयेत् ।  
स जीवानि तु ते सर्वे शिवं तेषां हृदि स्थितम् ॥ ३२ ॥  
  
स जीवानि तु पुष्पाणि स जीवानि फलानि च ।  
स जीवाः पशवो ज्ञेयास्तरुजातीनिसर्वशः ॥ ३३ ॥  
  
तां त्यक्त्वा यजसेकस्त्वङ्क्तयागमघसिद्धिमान् ।  
ये स्थिताः फलसन्धो *? वश्याकर्षणमारणैः ॥ ३४ ॥  
  
ते यजन्ति स जीवैस्तु जीवैश्चिच्छक्ति सम्भवैः ।   
प्। ४३अ) चतुर्दशविधं वत्स भूतसर्गं चराचरम् ॥ ३५ ॥  
  
सर्वं चिच्छक्तिसम्भूतं तं हत्वा नैव मुच्यते ॥ ॥  
  
  
  
  
शक्त्योदयं मयाज्ञातं द्रव्यशुद्धिविनिर्णयम् ।  
अधुना श्रोतुमिच्छामि इष्टमिष्टोतुरोत्तरम् ॥ १ ॥  
  
मयातीर्णं तपश्चोग्रं युगकल्पान्यनेकशः ।  
तदा स तुष्टो भगवाञ्शिवोप्यशिवहापरः ॥ २ ॥  
  
वदते वदमे चाद्य तुष्टोहं ते उमापतिः ।  
अहिंसा सर्वभूतेषु चरेषु ह्यचरेषु च ॥ ३ ॥  
  
एतद्धि चामृतं वत्स अक्षरं ह्यक्षरं ध्रुवम् ।  
हिंसाक्षरं विजानीयात् तस्मात् तं परिवर्जयेत् ॥ ४ ॥  
  
अतोर्थं मानुसं यागमक्षरं ह्यमृतं गुह ।  
ये यजन्ति हितं वत्स ते मुक्ता भवबन्धनात् ॥ ५ ॥  
  
वयं भोगाभिलाषेण नैवमुक्ताः शिखिध्वज ।  
अज्ञानादुपदेशस्य शिवज्ञान बहिष्कृतः ॥ ६ ॥  
  
तदानु विदितं तत्त्वं मोक्षमार्गावलम्बिनम् ।  
निष्प्रपञ्चं परं तत्वमपरं तु परापरम् ॥ ७ ॥  
  
निष्प्रपञ्चा पराशक्तिर्निष्प्रपञ्चः परः शिवः ।  
तस्य यागं च कुर्वीत निष्प्रपञ्चं हि मानुसम् ॥ ८ ॥  
  
स्नानं ध्यानं तथा पूजा जपं होमं तु पञ्चमम् ।  
मनसै तानि कर्तव्यं विधिदृष्टेन कर्मणा ॥ ९ ॥  
  
इति श्री ॥ ॥  
  
  
????????????????????????  
  
स्नानादिकं त्वयैवोक्तं पूर्वं वै मानसं विभो ।  
तदहं श्रोतुमिच्छामि यथार्थं तद्ब्रवीहि मे ॥ १ ॥  
  
शिवतीर्थं स्थितं देहे सर्वतीर्थालां हितम् ।  
भुर्लोके तु भुवो लोके स्वर्लोके तु तथैव च ॥ २ ॥  
  
गङ्गाद्याः सरितः सर्वाः क्षीरोदाद्याश्च सागराः ।  
सर्वे तिष्ठन्ति तत्रैव मानसे त्वखिला गुह ॥ ३ ॥  
  
हृत् पुण्डरीक मध्यस्थं शिवतीर्थं तु मानसम् ।  
तत्रस्थं सङ्गमं वत्स शिवं नादात्मकं शुभम् ॥ ४ ॥  
  
अग्नीषोमीयगहनं पाणापानजलाशयम् ।  
प्रवाहं तस्य तीर्थस्य सुषुम्णाड्यान्तरे स्थितम् ॥ ५ ॥  
  
प्। ४४ब्) तुर्यस्थानामृतौघेन प्लावितश्च समन्ततः ।  
न चात्र विघ्ना हिंसन्ति दुष्टा ये वै चराचरे ॥ ६ ॥  
  
तदा स्नानं शुभं तत्र शिवतीर्थे च मानसे ।  
ना चात्र हिंसा दृश्येत न तु पीत्वा करं तथा ॥ ७ ॥  
  
चराचरेस्मिन् ये लोकाः पुण्यन्यायतनानि च ।  
तेपि तिष्टन्ति चातेव आत्मशुद्ध्यर्थ कारणम् ॥ ८ ॥  
  
बाह्यतीर्थानि सर्वाणि कल्पनाकल्पितानि तु ।  
शिवतीर्थेन तिष्ठन्ति मानसे अशिवापहे ॥ ९ ॥  
  
कल्पिता ये बहिष्कानि तीर्थान्यायतनानि च ।  
उत्तप्तास्ते सदा विघ्नैर्दिव्यभौमान्तरिक्षगैः ॥ १० ॥  
  
तस्मात् ते दूषिता वत्स शिवतीर्थेन केन चित् ।  
अनोर्थाद्बाह्यतीर्थानि वर्जितानि सदा गुह ॥ ११ ॥  
  
प्। ४५अ) उच्चाटने तु विघ्नानां हिंसा भवति वै तदा ।  
यस्माद् बाधा भवेत् तेषां तस्मात् तास्तु विवर्जयेत् ॥ १२ ॥  
  
निर्मलं विघ्न रहितं मोहदं तु अघापहम् ।  
अमृतं स्रवते नित्यं पिङ्गलाभ्यन्तरे स्थितम् ॥ १३ ॥  
  
सौषुम्णा नन्द गम्भीरं तुर्या तु प्रान्तगोचरम् ।  
स्वर्णोपलब्धि विमलं सा नन्दं नन्दशीतलम् ॥ १४ ॥  
  
तं लब्धा शिवतीर्थं वै आत्मनो हृदि संस्थितम् ।  
तस्मिन् स्नानं सदा कुर्याद् विधि दृष्टेन कर्मणा ॥ १५ ॥  
  
सन्ध्या तु वन्दयेत् तत्र तर्पयेत् पितृ देवताः ।  
यत् किञ्चिदिति कर्तव्यं तत् सर्वं मानसं कुरु ॥ १६ ॥  
  
अथवा स्मर्यते तीर्थं यत् किञ्चिन् मनसेप्सितम् ।  
सर्वे तिष्ठन्ति चात्रैव अहिंसा तु समर्पिताः ॥ १७ ॥  
  
प्। ४५ब्) वयं ब्रह्मादिभिः सार्धं शिवतीर्थाम्बु सेवनात् ।  
एतद्धि परमं तीर्थमयं हि परमो जपः ॥ १८ ॥  
  
एतद्धि परमं स्नानं तत्र स्नानं तु वै गुह ।  
बाह्यतीर्थानि तुष्टानि मन्त्रान् बाह्यांस्तु सर्वशः ॥ १९ ॥  
  
मन्त्रा हृष्टानि तुष्यन्ति अन्यथा जल एव सः ।  
तीर्थेषु ये स्थिताः केचिद्दीनाद्याः प्राणिनो गुह ॥ २० ॥  
  
अतोर्थास्तेन मुञ्चन्ति विज्ञान रहितास्तु ये ।  
शिवतीर्थपरिज्ञानात्सम्यग्योग बलेन तु ॥ २१ ॥  
  
स्नातो भवति तं नित्यं साधकः सु समाहितः ।  
न चात्र हिंसते कश्चिन् न तिलान्दर्भ एव च ॥ २२ ॥  
  
न तु रौ?प्य सुवर्णे वा खड्गा पातोथ वा पुनः ।  
स्मरणा च्छिवतीर्थस्य न किञ्चिदपि लुप्यते ॥ २३ ॥  
  
  
प्। ४६अ) शिवतीर्थं मया ज्ञातं तस्मिन् स्थाने यथोदितम् ।  
भूयो विज्ञातुमिच्छामि ध्यानं देहेश्वरात्मकम् ॥ १ ॥  
  
सर्वं प्रत्यक्ष विज्ञानं मया ते प्रकटी कृतम् ।  
प्रत्यक्षं च परोक्षं च अधुना दर्शयामिते ॥ २ ॥  
  
शिवतीर्थ परिज्ञानं यैर्ज्ञातं ह्यात्म दर्शिभिः ।  
तैः प्राप्यमखिलं वत्स मोक्षमार्गं न संशयः ॥ ३ ॥  
  
आत्मज्ञाने स्थिता ये वै आत्मज्ञाश्चात्म दर्शिनः ।  
तैः शुद्धाः सर्वदा वत्स यत्र यत्राश्रमे स्थिताः ॥ ४ ॥  
  
स्नान शुद्धिर्न तेषां वै न मन्त्रैश्च प्रयोजनम् ।  
प्। ४६ब्) स तु मन्त्रं शिवं शास्त्रं क्षेत्रं हि परमं तु सः ॥ ५ ॥  
  
न तस्य विघ्ना हिंसन्ति ये केचिद्भुवन त्रये ।  
दर्शनादेव वै तस्य नश्यन्ते च दिशो दश ॥ ६ ॥  
  
न दिशो विदिशश्चैव न मुद्रा नासनानि च ।  
करणेन तु सम्पश्येत् सम्यग् योग बलेन तु ॥ ७ ॥  
  
पूरकं कुम्भकं चैव रेचकं च तृतीयकम् ।  
एतद् यथार्थं युञ्जीत ततो ध्यानं समारभेत् ॥ ८ ॥  
  
ध्यानेनालोकयेद्वत्स देहि सन्देह वर्जितः ।  
तं विचारय यत्नेन नाडिचक्रोदरे स्थितम् ॥ ९ ॥  
  
द्वासप्तति सहस्राणि आराणां तस्य षण्मुख ।  
एकैक भ्रमतैषा वै प्राणापानान्तर स्थिता ॥ १० ॥  
  
सर्वेषामेव वायूनां प्राणापानौ तु चोदकौ ।  
प्। ४७अ) प्राणं तेषां भवेत् प्राणं प्रणम्य तु परं विदुः ॥ ११ ॥  
  
तेन ते नाडिचक्रं वै समस्तमवलोकयेत् ।  
पिङ्गला तु भवेन्नाभिस्तस्य चक्रस्य षण्मुख ॥ १२ ॥  
  
प्रणवं तं भवेच्चक्रं पिङ्गला तस्य वै शिखा ।  
तं ज्ञात्वा पश्यते वत्स शिवं परम कारणम् ॥ १३ ॥  
  
ज्ञानदीपं प्रजज्वाल्य ध्यात्वा ज्ञानाग्निना गुह ।  
तदा गम्य स्थितं देवं पिङ्गलाभ्यन्तरे स्थितम् ॥ १४ ॥  
  
हृद्गुहा सा तु विज्ञेया हृन्मध्ये सा तु कर्णिका ।  
तस्य मध्ये स्थितं देवं यः पश्यति स पश्यति ॥ १५ ॥  
  
सूर्येन्दु वह्नि मध्यस्थम्मलक्षं लक्ष वर्जितम् ।  
कदम्बगोलकाकारं सूर्यकोटि समप्रभम् ॥ १६ ॥  
  
कल्पान्ता नलसङ्काशं दुष्प्रेक्षमकृतात्मभिः ।  
प्। ४७ब्) अनुमानं न वै तस्य हेतुना नैव दृश्यते ॥ १७ ॥  
  
एवं ध्यात्वा तु तं देवं हृद्गुहाभ्यन्तरे स्थितम् ।  
ततस्त्वा यतनं गच्छेन्मानुसं मानसेन तु ॥ १८ ॥  
  
  
  
ध्यानं धेयं मया ज्ञातं *? नं च ज्ञेयमेव च ।  
अधुना श्रोतुमिच्छामि हृद्गुह्येश्वर पूजनम् ॥ १ ॥  
  
गुह्यानि यानि चोक्तानि आदौ? ते शिखि वाहन ।  
इदं गुह्यं त्वयैवाद्य यन्न कस्यापि भाषितम् ॥ २ ॥  
  
अज्ञा ये च अनात्मज्ञ ये च पण्डित मावि *? ।  
  
चैतन्यं? स?र्वभूतानां चित्स्वभावेन संस्थितम् ।  
प्। ४८अ) स चेतनानि भूतानि यस्मात् तानेव मोहयेत् ॥ ४ ॥  
  
चिच्छक्तिं विन्दते वत्स मुखदुःखे शुभाशुभौ ।  
शिवात्मा दृष्ट रूपेण सर्वत्रैव व्यवस्थितः ॥ ५ ॥  
  
अशुभं च शुभं चैव सुखं दुःखं तथैव च ।  
भुञ्जते तु पराशक्तिः परं चात्र अलेपकम् ॥ ६ ॥  
  
साक्षि भूतं च तं वत्स पक्षयोरुभयोरपि ।  
एवं ज्ञात्वा अहिंसां वै सर्वभूतेषु कारयेत् ॥ ७ ॥  
  
अतोर्थं मानसं यागं कर्तव्यं मोक्षयायिभिः ।  
हिंसा युक्तेन योगेन सम्भार बहुलेन च ॥ ८ ॥  
  
ये यजन्ति हिते बद्धाः फलं तेषां त्रिविष्टपम् ।  
अमानाम्ना तु योगेन हिंसा भवति सर्वदा ॥ ९ ॥  
  
पुनरावर्तते भूयो भूयो भूयः क्षयं गतः ।  
प्। ४८ब्) एवं ज्ञात्वा यजेत् सर्वं मानुसं यागमुत्तमम् ॥ १० ॥  
  
यस्य सर्वगतं भावं यथात्मनि तथापरे ।  
समं पश्यति सर्वेषामहिंसा प्रोच्यते तु सा ॥ ११ ॥  
  
यथात्मनि परे तद्वत्समं पश्यति यो गुह ।  
समुक्तः प्रकृतेर्बन्धाच्छिवे तिष्ठति शाश्वते ॥ १२ ॥  
  
सात्त्विकं भावमेतद्धि शिवेनोक्तं हि मानसम् ।  
अन्तः कर्णादिकं वत्स यन्मयोक्तं हि दर्शने ॥ १३ ॥  
  
तेषु भूतानु हिंसन्ति तस्मात् तं हिंस पूर्वकम् ।  
अन्तःकरण विन्यासं भूतशुद्ध्यर्थ कारणम् ॥ १४ ॥  
  
क्रीयते सर्वतो वत्स विधि दृष्टेन कर्मणा ।  
कृत्वान्तः करणं वत्स भूतशुद्धिं तथैव च ॥ १५ ॥  
  
तदा भवति तं योग्यं साधकः शिव पूजने ।  
प्। ४९अ) आत्मज्ञं तु पुनर्वत्स नित्यशुद्धं सदा भवेत् ॥ १६ ॥  
  
नास्य शुद्धिरशुद्धिर्वा शोधनीयं हि केतनम् ।  
नित्य शुद्धि हितं भूत्वा न किञ्चित् साधयत्यसौ ॥ १७ ॥  
  
विकल्पोर्थैर्मलैर्वत्स अशुद्धं तं च तत्त्वतः ।  
यस्य शक्तिर्भवत्युग्रा यः शोधयति वै परम् ॥ १८ ॥  
  
स शोधयति सर्वेषां भूतानां च समुद्धरेत् ।  
अतोर्थात् केतनं वत्स आत्मज्ञे निष्प्रयोजनम् ॥ १९ ॥  
  
स एव भोगवान्साक्षाच्छिवं परम कारणम् ।  
स एव परमं दाम तत्र शुद्ध्यति ते खिलम् ॥ २० ॥  
  
आत्मनेनात्मना चैव यजते परमेश्वरम् ।  
यथोक्तेन विधानेन सम्य्ग् योग बलेन तु ॥ २१ ॥  
  
यजते मानसं यागं मनसा तु अमीश्वरम् ।  
प्। ४९ब्) यजन्ते देवतास्सर्वे ब्रह्माद्याश्च महर्षयः ॥ २२ ॥  
  
तदात्वं मानसे नैव यागेन शिखिवाहन ।  
योगार्थं द्रव्य सम्भारं तं हि चात्रैव तिष्ठति ॥ २३ ॥  
  
अथ प्रार्थयसे कामं मनसा मनसेप्सितम् ।  
तं लभिष्यसि सर्वं वै मानसे तं शिखिध्वज ॥ २४ ॥  
  
साकारं यजते यस्तु निराकारोथ वा पुनः ।  
उभौ तावेकदा वत्स यजत्वं यत् तु रोचते ॥ २५ ॥  
  
निर्लक्षं निस्स्वभावस्तं स लक्षं प्रतिमाकृतिम् ।  
मनसा चित्स्वभावेन साकारा क्रियते क्रिया ॥ २६ ॥  
  
न चैवा कृतिमान्कश्चिच्चित्स्वभावोनिलं भवेत् ।  
तस्मात् त्वं सर्वदा वत्स नित्यं शक्ति स्थितं यजेत् ॥ २७ ॥  
  
चित्सञ्ज्ञा चित्समुद्भुता भुताभुतेषु संस्थिता ॥ २८ ॥  
  
तत्त्वाश्च भुता भावानि चिच्छक्त्या भ्यन्तरे स्थिताः ।  
संस्थिताश्चिवतत्त्वे रसदसर्वगतो विभुः ॥ २९ ॥  
  
सर्वमेवं हितं वत्स हृदिस्थं प्रकटी कृतम् ।  
तं हि पूजय यत्वेन विधिदृष्टेन कर्मणा ॥ ३० ॥  
  
न कश्चिदपितं वत्स यस्य तं न हृदि स्थितम् ।  
तस्मात्तं पूजयेद्वत्स अहिंसा कुसुमैः शुभैः ॥ ३१ ॥  
  
हृदिस्थं तु पुनर्वत्स सर्वकामैस्तु पूजयेत् ।  
दानानि यानि चोक्तानि शिवधर्मेखिलानि तु ॥ ३२ ॥  
  
तानि दत्तानि सर्वाणि भवन्ति शिखिवाहन ।  
सर्वकामानि वै तद्वत्मानसं याग मुत्तमम् ॥ ३३ ॥  
  
प्। ५०ब्) यागं तु परमं ह्येतत् सर्वयागोत्तमोत्तमम् ।  
इडादयो यजेद् यस्तु राजसं यागमुच्यते ॥ ३४ ॥  
  
सुषुम्णा तामसं? भोगं? ज्ञेयं सात्विकं पिङ्गलोदये ।  
सुषुम्णे त्वां परित्यज्य पिङ्गला नाडिस्थं यजेत् ॥ ३५ ॥  
  
तां विचार यत्नेन ब्रह्मनाडिश्च उच्यते ।  
तस्मिन् मध्ये स्थितं देवं तं नेदं पूजयेत् तु सः ॥ ३६ ॥  
  
यत्किञ्चिदिति कर्तव्यं तत्सर्वं पिङ्गलोदये ।  
तुर्योद्भवति? सर्वाणि तुर्यस्थाने गतानि तु ॥ ३७ ॥  
  
चिन्तयेत् सर्वकामानि अन्यथा हिंसितानि तु ।  
तुर्यस्थाने लयं कृत्वा हृधिस्थं पूजयेत् सदा ॥ ३८ ॥  
  
यस्य तुर्ये गतिर्नास्ति हृदिस्थं तु कथं यजेत् ।  
हृदिस्थं तुर्यसंस्थं तु उभौ यो वेत्ति तत्वतः ॥ ३९ ॥  
  
प्। ५१अ) एकतं भूय एतेषां स पूजां कर्तु मर्हति ।  
प्राणापानान्तरस्थेन शिवेन शिखिवाहन ॥ ४० ॥  
  
योजयेत् साधको वत्स स वै साधक उच्यते ।  
प्राणापानौ तु सन्दिग्धौ रजस्तमसमन्वितौ ॥ ४१ ॥  
  
तस्मात् तौ वर्जयेत् वत्स यागकाले तु सर्वदा ।  
सात्विकं सङ्गमं तेषां तेन कुर्याच्छिवार्चनम् ॥ ४२ ॥  
  
वह्नि पूजा तु ते नैव अन्यथा न कृता भवेत् ।  
ब्रह्मादि स्तम्भ पर्यन्तं त्रैलोक्यं स चराचरम् ॥ ४३ ॥  
  
अहिंसा पुष्पसेकेन पूजितं तं सदा भवेत् ।  
प्। ५१ब्) मानसे नैव यागेन मुक्तोहं सर्वदा विभो ॥ ४४ ॥  
  
  
  
तथापि ज्ञातु मिच्छामि जप्यं वै सर्वदा परम् ॥ १ ॥  
  
मानसैश्चाक्षरौघैश्च प्राणापानौ शिखिध्वज ।  
रहस्यं चैव गुह्यं च जप्यं जप्योत्तमोत्तमम् ॥ २ ॥  
  
जप्यं बहुविधं प्रोक्तं शिवेन परमात्मना ।  
न पुनर्मानसं जप्यं मोक्षमार्गफलप्रदम् ॥ ३ ॥  
  
मयि तुष्टेन नाथेन अयं मार्गः प्रदर्शितः ।  
तदाहं कथयिष्यामि रहस्यं कृत्तिका सुत ॥ ४ ॥  
  
सर्वेषामेव भूतानां हृदिस्थं यत्परं पदम् ।  
स तु सङ्ख्या यते जप्यं जपं तु कुरुते तु सः ॥ ५ ॥  
  
अज्ञाना नैव बुध्यन्ते ज्ञानविज्ञान वर्जिताः ।  
प्। ५२अ) प्रत्यहं प्रत्यहं वत्स जपसङ्ख्यं करोति सः ॥ ६ ॥  
  
अब्युच्छिन्न प्रबन्धेन मणिभिः परमैः शुभैः ।  
सूर्य चिच्छक्तिरित्याहुस्तस्मिंस्ते कथिता गुह ॥ ७ ॥  
  
अक्षसूत्र परं ह्येतद्योगिनां तत्त्व चिन्तकः ।  
ये स्थिता फलसन्धाने वश्याकर्षणमारणे ॥ ८ ॥  
  
जपं तेषां तु मन्त्रैश्च अक्षसूत्रैरनेकशः ।  
पुनरात्म विदे वत्स मन्त्र तन्त्रैः प्रयोजनम् ॥ ९ ॥  
  
प्रयोजनं भवेत् तेषामात्मज्ञानेन केवलम् ।  
तं विदित्वा महासेन मन्त्रतन्त्रांस्त्यजेद्गुह ॥ १० ॥  
  
अथवा सङ्ख्यया कार्यं मानसेस्मिञ्जपे गुह ।  
ततोहं कथयिष्यामि यथा भवति तच्छृणु ॥ ११ ॥  
  
षट्कतानि सहस्र * * * * * * * * * ।  
  
  
प्। ५२ब्) अहोरात्रान्तरे जप्यं कुरुते सततं शिवः ।  
शिवजप्यं भवेदेष शिवं ह्यशिव कारिणम् ॥ १४ ॥  
  
प्राणश्च कर्षते पानमपानः प्राणमेव च ।  
उभौ चाकर्षयेद्यस्तु स जपं कुरुते गुह ॥ १५ ॥  
  
हृत्स्थानाद् द्वादशान्तं तु द्वादशान्तात् पुनर्हृदि ।  
एवां गमागमं ज्ञेयं तं जपं ब्रह्मशाश्वतम् ॥ १६ ॥  
  
  
  
विदितं मानसं जप्यमक्षसूत्रं तथैव च ।  
अग्निकार्यं च मेताततत्वमाचक्ष्व वै प्रभो ॥ १ ॥  
  
मयाज्ञानामृतं वत्स स्नेहात् ते प्रकटी कृतम् ।  
भूयोपि कथयिष्यामि अग्निकार्यं तु मानसम् ॥ २ ॥  
  
प्। ५३अ) चराचराणां भूतानां सर्वेषां शिखिवाहन ।  
हृदिस्थं परमं तेजो न तु जानन्ति मोहिताः ॥ ३ ॥  
  
आदित्यस्तपते तस्य तेजसा तस्य वै गुह ।  
ज्वलनस्य तु तत् तेजः पूर्णमिन्दुस्तथैव च ॥ ४ ॥  
  
तर्ह्युपासीतविधिवदग्नी यः शिखिवाहन ।  
बाह्येग्नीनां हुतं हव्यं हिंसन्ति गुह्यकादयः ॥ ५ ॥  
  
मन्त्र दोषाश्च दोषाश्च अशुभैर्वादया भवेत् ।  
तदा ते लुप्यते वत्स बाह्याग्निषु हुतं हविः ॥ ६ ॥  
  
इध्मादि द्रव्यसम्भारं सर्वं चिच्छक्ति सम्भवम् ।  
यदात्र हूयते यस्मात् तस्मात् तं हिंसपूर्वकम् ॥ ७ ॥  
  
अहिंसा पूर्वकं वत्स स्वदेहे ह्यग्नि पूजनम् ।  
शिवाग्निर्वैभवत्येष शिवमशिवहारिणम् ॥ ८ ॥  
  
  
  
???????????????????  
  
प्। ५३ब्) गर्भादानादि संस्कारैर्न हि तत्र प्रयोजनम् ।  
न हि कुण्डं नु वः कार्यं मेखलैर्वाथ योनिना ॥ ९ ॥  
  
कार्यमेवं हि वै चात्र विधिनाशिखि वाहन ।  
कुण्डत्रयं स्थितं देहे अग्नि त्रितयमेव च ॥ १० ॥  
  
गार्हपत्याग्नि हृत्कुण्डे नाभिकुण्डेग्नि दक्षिणम् ।  
मुखकुण्डे स्थितं वत्स नाम्नाचाहवनियकम् ॥ ११ ॥  
  
कुण्डाग्नि त्रितयं वत्स मया ते दर्शितं क्रमात् ।  
तेषां होमं प्रकुर्वीत विधि दृष्टेन कर्मणा ॥ १२ ॥  
  
सुषुम्णा नाडिमाश्रित्य कुर्याद्वै चोत्तरायणम् ।  
दक्षिणाग्निं ततो जुह्यान्नाभिकुण्डे स्थिते गुह ॥ १३ ॥  
  
इडा नाड्युदयं कृत्वा कुर्याद्वै दक्षिणायनम् ।  
तदाचाहवनीयोग्निर्मुखकुण्डे स्थितो गुह ॥ १४ ॥  
  
प्। ५४अ) गार्हपत्यस्तु यो ह्यग्निर्हृत्कुण्डे संस्थितस्सदा ।  
तस्मिन् पूर्णाहुतिं दद्याद्विषुवत्करणेन तु ॥ १५ ॥  
  
विषुवं तु भवेद्वत्स पिङ्गनाड्युदयेन तु ।  
तस्मिन् काले यजेद् यस्तु तत्सर्वं चाक्षयं भवेत् ॥ १६ ॥  
  
सिद्ध्यन्ते सर्वकामानि मनसा चेप्सितानि च ।  
प्राणाद्या वायवः पञ्च होमयेत् तु यथा क्रमम् ॥ १७ ॥  
  
तैर्हुतैः सर्वमखिलं विश्वं सन्तर्पितं भवेत् ।  
अमृतं भवते वत्स अमृतं तन्तु तिष्ठति ॥ १८ ॥  
  
तदा तदखिलं विश्वं तृप्तं भवति चापरे ।  
प्राणापानान्तरस्थं तु यैर्ज्ञातं शिखिवाअहन ॥ १९ ॥  
  
तेपि वन्त्यमृतं दिव्यं तुर्यस्थानोद्भवं परम् ।  
तुर्योद्भवामृताज्येन नित्यमग्निं प्रपूजयेत् ॥ २० ॥  
  
अग्नि पूजा भवत्येषा अक्षय्या मुक्तिदा शुभा ॥  
  
इति श्रीब्रह्मसन्धानाग्नि * जा * चा * नि * यो * मा ॥  
  
अद्य मे सफला बुद्धिः श्रुत्वा ब्रह्मपदं परम् ॥ ॥  
  
  
