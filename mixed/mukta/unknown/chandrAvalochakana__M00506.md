+++
"Catalog number" = "M00506"
"Uniform title" = "candrāvalocakana"
Subjects = [ "yoga",]
Manuscript = [ "IFP transcript T00788",]
Description = "A short tract on yog taught by maheśvara dialoging with matsyendranātha."
"Publication country" = "India"
title_iast = "candrāvalocakana"
title = "चन्द्रावलोचकन"

+++
  
  
  
  
॥ चन्द्रावलोकनम् ॥  
  
हरिः ॐ ॥  
  
महेश्वर उवाच-  
  
अन्तर्लक्ष्यं त्वहिर्दृष्टिर्निमेषोन्मेष वर्जितम् ।  
इयं सा शाम्भवी मुद्रा सर्वन्तेषु गोपिता ॥ १ ॥  
  
अन्तर्लक्ष्य विलीन चित्तपवनो योगी यदा वर्तते ।  
दृष्ट्या निश्चल(तर)या बहिरथः पश्यन्न पयेत् सदा ।  
  
मुद्रेयं खलु खेचरी भवति सा युक्ता प्रसादाद्गुरोः ।  
शून्याशून्य विवर्जितं स्फुरति चेत् तत्वं पदं शाम्भवम् ॥  
  
अर्धोद्घटितलोचन स्थिरमना नासाग्र दत्ते क्षणः   
चन्द्रार्कावपि लीनतामुपगतौ निष्पन्दरूपं वपुः ।  
ज्योतीरूपमशेषबाह्यरहितं देदीप्यमानं परं   
तत्वं तत् पदमेति यत् तु परमं वाच्यं किमात्राधिकम् ॥  
  
यस्मिल्लयेऽति गर्भस्येऽन्तेन्तर्लय वेदिते ।  
लयः सोऽपि च विज्ञेयस्तुष्टेन गुरुणा युतः ॥  
  
या चितिस्सर्वभूतानाम् उदयव्ययसाक्षिणी ।  
तां चितिं पश्य कायस्यां पूर्णानन्दघनामृताम् ॥  
  
शिवोऽन्यत्रमनोऽन्यत्र शक्तिरन्यत्रमारुतः ।  
न सिद्ध्यति वरारोहे कल्पकोटिशतैरपि ॥  
  
ज्ञानं कुतो मनसि जीवति देवि यावत्  
प्राणेऽपि जीवति मनो म्रियतेन यावत् ।  
  
प्। २)  
  
प्राणो मनो द्वयमिदं विलयं प्रयाति  
मोक्षं स गच्छति नरो न कथञ्चिदन्यः ॥  
  
सयोगेषु वियोगेषु अणुबीज सुखादिकम् ।  
यः कुर्याद् दृष्टि लिङ्गेषु ना सावधानोनिरन्तरम् ॥  
  
यत्र दृष्टिर्मनस्तत्र भूतेन्द्रिय सनातनम् ।  
सा शक्तिस्स हि भूतानां दृष्टिर्लक्ष्ये लयङ्गता ॥  
  
यत्र दृष्टिर्मनःस्यैर्यं तत्र चैव हि मारुतः ।  
अयं कोपि भवेदेवं तस्यारगै सिद्धसम्मतः ॥  
  
चक्षुरग्रस्थितो कारं सबाह्याभ्यन्तर स्थितम् ।  
दृश्यते चक्षुरग्रेऽपि चक्षुवैव न पश्यति ॥  
  
चक्षुरग्र स्थितो नित्यं विस्फुरन्योमणिर्यथा ।  
तं दृष्ट्वा व्यापकं शम्भुं भवबन्धैः प्रमुच्यते ॥  
  
आत्म ज्योतिर्मनो ज्योतिर्ज्योतिश्चक्षुर्न पश्यति ।  
साबाह्याभ्यन्तरं ज्योतिः स ज्योतिश्शिवः उच्यते ॥  
  
यावन्नैव प्रविशति चरन्मारुतो मध्यमार्गे  
यावद्बिन्दुर्न भवति दृढः प्राणवात प्रबुद्धः ।  
यावद्वो * * * सदृश सरसं जायते नोन्मनत्वं  
तावत्सर्वं यदि च वदते दम्भमिथ्या प्रलापः ॥  
  
नित्याभ्यासरतः काश्चिद् गुरुभक्तश्च निश्चलः ।  
सहजं यो न जानाति अन्धवत्स प्रवर्तते ॥  
  
अमावास्या च प्रतिपत् पौर्णमासी च गोप्यते ।  
कामं विषं निरञ्जानात् * * * * सर्वत्र परिवेशिता ॥  
  
अग्रे प्रेम युता पाल्या लोकानां भ्रमणायते ।  
यथा भूतं न जानन्ति मिथ्यादम्भेण दम्भिताः ॥  
  
प्। ३)  
  
अमावास्या च प्रतिपत् पौर्णमासी च गोप्यते ।  
कामं विषं निरञ्जनं सर्वस्यो परिसंस्थितम् ॥  
  
मत्स्येन्द्र उवाच-  
  
अमावास्या च प्रतिपत् पौर्णमासी च शङ्कर ।  
कथं सा भण्यते सञ्ज्ञा सर्वं व्याख्या हि तत्वतः ॥  
  
ईश्वर उवाच-  
  
प्रतिपच्चक्षुरुन्मेष अमावास्यास्तलोचना ।  
अर्धावलोकनं यावत् पर्णमासीं वदन्तिताम् ॥  
  
मत्स्येन्द्रः-  
  
काम शब्देन किं वाच्यं विषेणापि किमुच्यते ।  
निरञ्जनस्वभावः कः एतदाख्या हि तत्वतः ॥  
  
ईश्वरः-  
  
प्रतिपद्ग्रसते कालं ममावास्या तथैव च ।  
प * * * स्थिरीकृत्य पन्था भवति नान्यथा ॥  
  
कामेन विषयाकाङ्क्षा विषात् कामस्य तल्लयः ।  
द्वावेतौ सन्त्यजेन्नित्यं निरञ्जनमुपाश्रयेत् ॥  
अपरः सन्त्यजेत्सर्वं यदीच्छेदात्मनोहितम् ॥  
  
अन्यथामरणञ्चैव भुक्तत्वात् * * * नि च ।  
शक्ति मध्ये मनः कृत्वा मनः शक्तेस्तु मध्यगम् ।  
  
मनसा मन आलोक्य तद्ध्यायेत् परमं पदम् ॥  
  
मत्स्येन्द्रः-  
  
  
बीजः चैव किमाख्यातं कीदृशं बिन्दुलक्षणम् ।  
कथञ्चोत्पद्यते बिन्दुरेतदाख्याहि तत्वतः ॥  
  
ईश्वरः-  
  
मन एव हि बीजश्चोत्पत्ति स्थिति कारणम् ।  
मनसोत्पद्यते बिन्दुर्यथा क्षीरं घृतात्मकम् ॥  
  
मत्स्येन्द्रः-  
  
शिखा नगाग्र पर्यन्तं व्यापितञ्च सुखासुखम् ।  
द्रवते घण्टिकाच्छिद्रं बन्धनं तस्य कीदृशम् ॥  
  
ईश्वरः-  
  
न च बन्धनमध्यस्थं न चैकरणमानसम् ।  
  
प्। ४)  
  
चन्द्रात् मध्य शक्तिर्यत्र स्या तत्र बन्धनम् ।  
ज्ञात्वा सुषुम्ना सद्भेदं कृत्वा वामुञ्च मध्यगम् ॥  
  
कृत्वा सा वैन्दवे स्थाने घ्राणरन्ध्रे निरोधयेत् ।  
  
मत्स्येन्द्रः-  
  
वासुबिन्दुः समाख्यातः तत्वं प्रकृतिमेव च ॥  
  
षट्चक्राणि न जानामि कथयस्व प्रसीदमे ।  
      
  
ईश्वरः-  
  
आधारञ्च स्वाधिष्ठानं मणिपूरं तृतीयकम् ॥  
  
अनाहतं विशुद्धञ्चाज्ञाचक्रं च षष्ठकम् ।  
अथारं गुदमित्युक्तं स्वाधिष्ठाञ्च लिङ्गकम् ॥  
  
मणिपूरं नाभिदेशे हृदयस्थमनाहतम् ।  
विशुद्धं कण्ठदेशे चाज्ञाचक्रं च मस्तके ॥  
  
षट्चक्राणि परिज्ञाय प्रविशेद् ध्रुवमण्डले ।  
प्रविशेद्वायुमाकृष्य तथैर्वोर्ध्वे नियोजयेत् ॥  
  
एवं समभ्यसेत्तावद्यो ब्रह्माण्डमयो भवेत् ।  
वायुर्बिन्दुस्तथा चक्रं चित्ते चित्ते युक्तं समभ्यसेत् ॥  
  
समाधिनैकेन समम्ममृतं यान्ति योगिनः ।  
यथाग्निर्दारु मध्यस्थो वोत्तिष्ठेन्मथने विना ॥  
  
तथैवाभ्यास योगेन ज्ञानदीप्तिर्न चैव हि ।  
घटमध्ये यथा दीपो बाह्ये नैव प्रकाशयेत् ॥  
  
स्वभावं घटमित्युक्तं दीपमेव हि तत्पदम् ।  
गुरुवाक्या * * * न्न ब्रह्म ज्ञानं स्फुटी भवेत् ॥  
  
कर्णधारं गुरुं प्राप्य कृत्वा सूक्ष्मान्तराणि च ।  
अभ्यास वाहना सक्तास्तरन्ति भवसागरम् ॥  
  
मत्स्येन्द्र उवाच-  
  
तवपाद प्रसादेन मुक्तोऽहं भवबन्धनात् ।  
त्वं गतिर्देव देवेश नान्यथा मेऽस्तिशङ्कर ॥  
  
श्रुत्वामत्सेन्द्र वाक्त्यन्तु प्रविष्टो भगवान् शिवः ।  
गच्छ पुत्र पृथिव्यान्त्वं त्रैलोक्यं चोद्धरिष्यसि ॥  
  
इति महेश्वरेणविरचितं चन्द्रावलोकनम् सम्पूर्णम् ॥  
  
॥ श्रीगुरुनाथाय नमः ॥  
  
  
  
  
  
  
