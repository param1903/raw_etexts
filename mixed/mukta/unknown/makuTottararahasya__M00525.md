+++
"Catalog number" = "M00525"
"Uniform title" = "makuṭottararahasya"
"Main title" = "mantrayogoddhāra"
"Secondary title" = [ "chapter 3 of makuṭottararahasya",]
Subjects = [ "tantric / āgamic literature", "śaiva",]
Manuscript = [ "IFP transcript T00164",]
Description = "A description of how to draw a yantra called śrīsabhā and the placement of the deities around the central couple, that is, the dancing śiva as Cidambara and his consort."
"Publication country" = "India"
title_iast = "makuṭottararahasya"
title = "मकुटोत्तररहस्य"

+++
  
  
  
  
प्। २)  
  
॥ मकुटोत्तररहस्यम् ॥  
  
हरिः ॐ ॥  
  
श्रीपार्वत्युवाच-  
  
चिदम्बर महानन्द नट नृत्त प्रदर्शकम् ।  
रहस्याणां (नां) रहस्यं हि यन्त्रं पञ्चाक्षरस्य तु ॥ १ ॥  
  
आवयोश्चक्र संयोगं पृथक्त्वं च मम प्रभो ।  
नित्यं हि लोक रक्षार्थं यन्त्रं रक्षाकरं मम ॥ २ ॥  
  
यन्न कस्य चिदाख्यातं तत्पदं ब्रूहि तत्वतः ।  
  
ईश्वर उवाच-  
  
श्रीसभाख्यं महायन्त्रं मम रूपप्रदर्शकम् ॥ ३ ॥  
  
रहस्यानां रहस्यं तु चक्रं देवि त्वदात्मकम् ।  
अहं पञ्चाक्षरं साक्षात् त्वं तु पञ्चदशाक्षरी ॥ ४ ॥  
  
अहं नवाक्षरं साक्षात् त्वञ्च देवी नवात्मिका ।  
आवयोश्चक्रसमेलं विष्ण्वादीनाम गोचरम् ॥ ५ ॥  
  
तव स्नेहात् प्रवक्ष्यामि चक्रं प्रस्तारलक्षणम् ।  
मानञ्च चक्रयोगञ्च पृथक्त्वं च विशेषतः ॥ ६ ॥  
  
मन्त्रयोगं महागौरी सावधानमनाः शृणु ।  
स्थानं चिदम्बरं प्राप्य प्रासादं मन्त्र विहम् ॥ ७ ॥  
  
ठे यन्त्र इस् द्रwन् अन्द् wओर्शिप्पेद् इन् चिदम्बरम् (वेर्से ७), wहिछ् इस् थुस् प्रोबब्ल्य्   
wहेरे इत् wअस् रेदच्तेद्।  
  
प्रविश्योदङ्मुखो भूत्वा गुरुं ध्यात्वा समाहितः ।  
ध्यायं चिदम्बरप्रसन्नात्म दर्पणे प्रतिबिम्बवत् ॥ ८ ॥  
  
प्। ३)  
  
ध्यायन् ध्यायेत् तथा गौरीं निर्मलेचित्त दर्पणे ।  
गन्धादिभिरलं कृत्य स्वदेहं मन्त्र विग्रहम् ॥ ९ ॥  
  
चित्ते चिदम्बरं शुद्धं निर्मले तत्र विग्रहम् ।  
आनन्दममलं नित्यं नृत्यन्तं मां महेश्वरी ॥ १० ॥  
  
वामभागे स्वतन्त्रस्थां चिद्रूपां सर्वसाक्षिणीम् ।  
त्वां देवि मनसाभ्यर्च्य सोडशै रूप चारकैः ॥ ११ ॥  
  
चित्तभित्तौ यथा देवी प्रासादोत्तरपार्श्वतः ।  
मायात्मिक महाभक्ति प्रासादा वृत्तिके प्रिये ॥ १२ ॥  
  
नित्यं हि लोकरक्षार्थं सकलीकृतविग्रहम् ।  
महाहृदयमध्यस्थां नृत्तमूर्तिं परां शिवाम् ॥ १३ ॥  
  
[तावकं मामकं देवि यामले च स्वतन्त्रके ॥ १३ ॥]  
  
दृष्ट्वा सम्यग् गुरो दृष्ट्वा प्रस्थारं मन्त्रविग्रहम् ।  
  
षण्णवत्यङ्गुला यामा विस्तारं चापि तत्समम् ।  
ब्रह्मसूत्रञ्च वृत्तञ्च कृत्वा पूर्वं प्रसन्नधीः ॥  
  
चत्वारीशांशकं कृत्वा सष्ट तन्मध्यमं प्रिये ॥ १६ ॥  
  
वेदात् मूर्ति देवी च दिधिश्चाहु गुण तव ।  
स्वन्तन्त्रमाद्यमपरं यामलं तु शिवात्मकम् ॥ १७ ॥  
  
स्वतन्त्रं द्विविधं प्रोक्तं द्विसप्रत्यङ्गुलात्मकम् ।  
देवी मालं कर्णिका स्वा दशधासंविभज्यताम् ॥ १८ ॥  
  
देवी स्तुतो मे गङ्गा वल्लीस्तुतेति यथा क्रमम् ।  
पातयन्नव सूत्राणि नवानां पार्श्वयोः मृजेत् ॥ १९ ॥  
  
आद्यन्ते च तदन्तस्थे तदन्तस्थेन मध्यमे ।  
मध्यमं च तथातोयं गुणभागं यथा मृजेत् ॥ २० ॥  
  
चतुर्थे नवमी चैव पञ्चमी च तृतीयगा ।  
  
द्वितीया नवमी स्पृष्ट्वा ॥  
  
षष्ठी द्वितीयगा चास्याद् अष्टमी प्रथमा गत ॥ २१ ॥  
  
सप्तमि वृत्त शेशस्वाच्छक्तयः पञ्चमीरिता ।  
प्रथमा सप्तमस्पृष्ट्वा चतुर्था चष्टमाङ्गता ॥ २२ ॥  
  
द्वितीया नवमी स्पृष्ट्वा तृतीयावृत्तगस्तथा ।  
इत्येवं कर्म सूत्राणी योजयेत् सूत्रपार्श्वयोः ॥ २३ ॥  
  
एवं चरो वह्निं मध्यमालोच्य विन्यसेत् ।  
वृत्तं स्पृष्ट्वा षडश्रन्तु तदस्पृष्ट्वाष्टकं प्रिये ॥ २४ ॥  
  
मध्यत्रियश्रम्मध्ये तु तिर्यक् कर्णगतानि च । (द्यन्ते च तद?)  
सूत्राणि पातयेद्देवि षोडशाश्रं यथा क्रमम् ॥ २५ ॥  
  
चतुर्दशारकं चैव दशारद्वयमेव च ।  
अष्टाश्रञ्च त्रियश्रञ्च सिद्धित्वे च न संशयः ॥ २६ ॥  
  
एवन्तु तव चक्रस्य रचनां परमेश्वरी ।  
विरच्य तव चक्रन्तु मम चक्रं ततो परि ॥ २७ ॥  
  
षण्णवत्यङ्गुलायामं विस्तारं चापि तत्समम् ।  
चतुरश्रसमङ्कृत्वा द्वात्रिंशतिरीशकम् ॥ २८ ॥  
  
विभज्य पादयोदौ चतुर्थांशके समे ।  
  
प्। ४)  
  
सूत्राणि परितः प्राज्ञः तदन्तश्चतुरश्रकम् ॥ २८ ॥  
  
अष्टादशांशकं कृत्वा तन्मध्ये विभजेत् प्रिये ।  
कलांशमूर्ध्वता कृत्वा तिर्यक् सप्तदशांशकम् ॥ २९ ॥  
  
सूत्राद्दक्षिणमारभ्य नवमं मध्यमं भवेत् ।  
सूत्रात् पश्चिमारभ्य नवमं मध्यमं भवेत् ॥ ३० ॥  
  
विभागे नैव सूत्राणि ताडयेदमुनैव तु ।  
मध्यतो दिक्पदे षट्के सार्धे तन्मण्डलं भ्रमेत् ॥ ३१ ॥  
  
तद्बाह्येक पदे सार्धे भ्रामयेन्मण्डलं प्रिये ।  
तद्बहिस्त्रिचतुः पञ्च चाङ्गुलैर्मण्डलद्वयम् ॥ ३२ ॥  
  
अन्तर्मण्डलकाले तु पादार्धेनैव मण्डलम् ।  
मण्डलत्रय मध्ये तु मण्डलन्तु परिभ्रमेत् ॥ ३३ ॥  
  
मण्डलत्रय मध्यस्थ शाखाश्च परिमार्जयेत् ।  
नवखण्डा यथा भूमिर्न च खण्डात्मकं तथा ॥ ३४ ॥  
  
महावीथ्यां मध्यखण्डं मही हृदय पङ्कजम् ।  
कोणस्थ चतुरश्राणि व्यूहार्थं परिकल्पयेत् ॥ ३५ ॥  
  
विभज्य पञ्चघातानि चतुस्सूत्राणि मध्यतः ।  
तिर्यक् पञ्च सदा उचन्त्वग्न्यादीशान्तकेषु च ॥  
  
तेषु कोष्ठेषु विलिखेत् अग्न्या दीशान्तकेषु च ॥  
  
व्यूहेषु पञ्च पञ्चार्णानुपदेश विधानतः ।  
शिकारञ्च नकारञ्च यन्मया परिकीर्तितम् ॥ ३७ ॥  
  
यम वारि नकारञ्च पाशि प्रणवमेव हि ।  
तस्य मध्ये नकारञ्च यकारञ्च मकारकम् ॥  
  
प्। ५)  
  
न च पञ्चात्मवा लिख्य शिकारं तु ततो न्यसेत् ।  
म वाशिनेय इत्याहु राग्नेयं पञ्च पञ्चकम् ॥ ३९ ॥  
  
अथ वक्ष्ये विशेषेण विधिना नैर्-ऋतं दलम् ।  
यञ्चमञ्च शिवानञ्च न च वामशिकं तथा ॥ ४० ॥  
  
शिवाय नम इत्याहुर्मशिनोश्च य वौ तथा ॥  
वकारञ्च नकारञ्च मशिवन्तेष्वनु क्रमात् ॥ ४१ ॥  
  
नैर्-ऋतं दलमित्येवं श्रीगुरुस्सम्प्रदायतः ।  
अथवक्ष्ये च वायव्यां मनुग्रहमिदं गुरोः ॥ ४२ ॥  
  
मवाय न शिकारन्तु यनवाशि म एव च ।  
नम शिवाय पश्चात्तु वकार शिमयं न च ॥ ४३ ॥  
  
शिकारञ्च यकारञ्च नवमास्तेष्वनुक्रमात् ।  
अवग्रहमिदं प्रोक्तं वायव्यां पञ्चपञ्चकम् ॥ ४४ ॥  
  
शिकारञ्च नकारञ्च मयवा परिपूरितम् ।  
नम शिवाय पश्चात्तु मकारञ्च यकारकम् ॥ ४५ ॥  
  
मध्ये प्रणवमालिख्य तन्मध्ये नं लिखेत् सुधीः ।  
वाशिद्वौ च पत्यो न्यस्य वाकारं मशियन्न च ॥ ४६ ॥  
  
शिवाय नम इत्यन्तम् ईशानं पञ्चपञ्चकम् ।  
ताडयेदुप सूत्राणि तिर्यगूर्ध्वञ्च मध्यतः ॥ ४७ ॥  
  
दक्ष भूत पदे पादे षष्ठे चैवर्द्धपादके ।  
  
(ऊर्ध्व सूत्राणि चैतानि)  
  
सप्तमस्य त्रिभागे तु नवमे दशमर्द्धके ॥ ४८ ॥  
  
प्। ६)  
  
ऊर्ध्व सूत्राणि चैतानि पश्चादारभ्य विन्यसेत् ।  
पञ्चमस्य चतुर्थांशे सप्तमे चाष्टमर्द्धके ॥ ४९ ॥  
  
अष्टांशे चार्द्धके चैव दशमस्य पदे पुनः ।  
त्रिभागैक पदस्यैव चतुर्दश पदस्य च ॥ ५० ॥  
  
एवं दक्षिणतस्तिर्यक् सूत्राणि क्रमशोलिखेत् ।  
दक्षभूत चतुर्थांशे चोत्थितार्घ्यग्रक स्थितः ॥ ५१ ॥  
  
डोलाङ्गुष्ठाग्रकञ्चैव कूर्पटावधिरेव च ।  
मणिबन्धाभ्यन्तरं चैव पाणे डमरुकस्य हि ॥ ५२ ॥  
  
षष्ठेर्द्ध पादसूत्रे तु उद्धृतां व्योस्तु गुल्फकम् ।  
मणिबन्धं लम्बपाणे प्रती चैव वरानने ॥ ५३ ॥  
  
उद्धृताङ्घ्रिक जान्वोस्तु निप्रं सप्त पदादिके ।  
अभयस्य करस्यैव मणिबन्ध तलावधि ॥ ५४ ॥  
  
सप्तमस्य त्रिपादस्यास्स्थित जानोस्तु निष्टतकम् ।  
स्थिताङ्गुलाग्रकं वामेऽभयाङ्गुष्ठावधि प्रिये ॥ ५५ ॥  
  
गुल्फ हिक्का प्रभामध्यं नवमारब्ध सूत्रके ।  
नवमस्वर्त्थके सूत्रे स्थित पार्ष्ण्यावधि स्थितम् ॥ ५६ ॥  
  
डोला कक्षावधिर्वामे नेत्रे बाह्यावसानकम् ।  
दशमारब्ध सूत्रे तु तद्धस्तस्तल मद्ध्यमम् ॥ ५७ ॥  
  
कुञ्चिताङ्गुलकोर्ध्वन्तत् पार्ष्णिभ्यामन्तरं पुनः ।  
अष्टमस्यार्ध भागे तु स्फिक् पिण्डावपुर्यथा ॥ ५७ ॥  
  
दशमार्द्धक सूत्रे तु द्विवाकूर्परयोस्थितम् ॥  
  
कुञ्चिताम्म्रक जान्वर्द्धं नाभिञ्चैव वरानने ।  
(एवं सूत्रोद्भवं कृत्वा विशेषान्तञ्च शास्त्रतः ॥ ५७ ॥)  
  
द्वादश्य त्रिभागे तु हिक्का च मणिबन्धकौ ।  
त्रयोदशार्ध सूत्रे तु चक्षुषोर्मध्यमं प्रिये ॥ ६० ॥  
  
चतुर्दशत्रिभागे तूष्णीशावधिरूर्द्ध्वतः ।  
एवं सूत्रोद्भवं कृत्वा विशेषान्तं च सूत्रतः ॥ ६१ ॥  
  
अन्तर्मण्डल मूतु वह्निरश्मिप्रभा प्रिये ।  
त्रिसप्तकृत्वो देवेशि रश्मयश्व प्रदर्शयेत् ॥ १ ॥  
  
वर्णान् वा पुष्पिकां वापि सवर्णापुष्पिकाऽथवा ॥ २ ॥  
  
प्रादक्षिण्य क्रमेणैव विलिखेद्बाह्यमण्डले ।  
एतच्चक्रं महागौरि ममरूप प्रदर्शकम् ॥ ३ ॥  
  
एवं संयोज्यमच्चक्रं महीहृदय मध्यतः ।  
शिल्पिना शास्त्रमार्गेण कार्यं प्र अङ्गपूरणम् ॥ ४ ॥  
  
मामकं यामलं प्रोक्तं स्वतन्त्रातावकं प्रिये ।  
सर्वदेवात्मकं पद्मं प्रभावलयम्मूलिगम् ॥ ५ ॥  
  
कन्दनालमयं चैव केसरं कर्णिकां क्रमात् ।  
सर्वादि पञ्चकोपेतं मन्त्र श्रुति समन्वितम् ॥ ६ ॥  
  
विलिख्य कार्णिकाभासं पद्ममष्टदलं प्रिये ।  
एतत् पद्मं महादेवि मन्त्राब्जपरिकल्पितम् ॥ ७ ॥  
  
प्रणवं कर्णिका मध्ये न्यसेन्मायाक्षरं बहिः ।  
द्वाविंशतिश्च रेखाः च मध्ये प्रणव वामयोः ॥ ८ ॥  
  
प्। ८)  
  
तेषु कोष्ठेषु विलिखेदेकमेकं प्रदक्षिणम् ।  
षडक्षरं तु विन्यस्य प्रासन्तु षडक्षरम् ॥ ८ ॥  
  
वाशिनमय वाशिश्च नमयञ्च सतारकम् ।  
नम शिवाय इत्येवं प्रणवान्तां पुनः प्रिये ॥ ७० ॥  
  
पूर्व प्रणव मध्ये तु शिकारममायाया व्रतम् ।  
परिपञ्चाक्षरं न्यस्य मध्ये प्रणवमालयोः ॥ ७१ ॥  
  
एवं विन्यस्य मन्त्राब्ज मब्जस्योपरि न्यसेत् ।  
पदत्रयेऽपि मायार्णं मायारूप तप स्मृतिः । २ ॥  
  
सत्यं हि लोक लक्षार्थं तन्मयाधिष्ठितं प्रिये ।  
तत्तत्स्थाने यथायोगमुल्लिखेन्मन्त्र विग्रहम् ॥  
  
मूर्द्धादि पाद पर्यन्तमङ्ग प्रत्यङ्गकेऽपि च ।  
अकारादि क्षकारान्तं प्रणवादि नमोन्तकम् ॥ ४ ॥  
  
संयोज्य विन्यसेद्देवीमाम्रकान्तां महामनुम् ।  
विन्यसेद्गुप्तमन्त्रस्य प्राणमन्त्रं नवाक्षरम् ॥ ५ ॥  
  
पञ्चार्णानुक्तमार्गेण तत्तत्स्थाने प्रविन्यसेत् ।  
अङ्गुष्ठे तु यकारः स्यात् वाकारं तर्जनी न्यसेत् ॥ ६ ॥  
  
शिकारं मध्यमाङ्गुल्यां मकारं स्यादनामिके ।  
कनिष्ठे तु न रौतं स्यात् सृष्टिमार्गेण चेश्वरी ॥ ७ ॥  
  
अङ्गुष्ठादि कनिष्ठान्तं पञ्चार्णं पादपाणिषु ।  
गुल्फपाण्योश्च जङ्घे च जान्वोरू गुह्य देशके ॥ ८ ॥  
  
षडक्षराणि विन्यस्या दधाने कटिपृष्ठके ।  
कुक्षौ नाभौ यथा योगं समं यं प्रणवं प्रिये ॥  
  
नाभौ शिवौ तु विन्यसेत् स्तनौ उरसि पाणिषु ।  
बाहू कूर्परदेशे तु मणिबन्धे महेश्वरि ॥ ८० ॥  
  
न य मा तु शिवौ देवी विन्यसेत् सूक्ष्म पञ्चकम् ।  
मकारं च यकारञ्च शिकारं सूक्ष्मपञ्चकम् ॥ १ ॥  
  
नवौ तु विन्यसेद्देवी दक्षिणाग्रकराग्रके ।  
डमरुं वलयश्चैव तन्तु यत्तु कटिक्रमात् ॥ २ ॥  
  
भान्तमाद्यं वपूर्वञ्च शिवायेति यथा क्रमम् ।  
नयो नमवोयेति वामे चोर्द्ध्वे कराग्रके ॥ ३ ॥  
  
जालाके खे युतं वह्निं मम ज्योतिप्रकाशकम् ।  
कण्ठे कर्णास्थि गास्ये तु नासाग्रे च यथा क्रमम् ॥ ४ ॥  
  
नम शिवाय नेत्रेषु श्रोमो मूर्ध्नि यथा क्रमम् ।  
आद्यं शिवं भ्रुवोर्मध्ये मध्ये हंस सुदीप्तकम् ॥ ५ ॥  
  
अं प्रत्यङ्गके * * न्तं न्यसेद्बिन्दु युतं प्रिये ।  
द्वादशार्णं जटाजूटे गङ्गा माया वामके ॥ ६ ॥  
  
धूर्धूरं बिल्व पञ्च लङ्कृत्यक्षर द्वयं न्यसेत् ।  
जान्तं नृत्यञ्च संयुक्तं चन्द्रखण्डं च दक्षिणे ॥ ७ ॥  
  
शक्ति त्रयमपस्मारं स्थित सन्ध पद त्रये ।  
शिरो ललाटे भ्रूमध्ये गण्डोष्ठ गल दृक्सु च ॥ ८ ॥  
  
गुप्तमन्त्रं न्यसेद्देवि नाभ्या घाटोरुपत्सु च ।  
पार्श्वयोर्हृदये कण्ठे जठरे पदयोर्हनौ ॥  
  
प्। १०)  
  
मुखे भ्रुवोर्ललाटे च प्राणवर्णं न्यसेत् प्रिये ।  
अनुलोम विलोमेन हंसं हृदय पार्श्वके ॥ ९० ॥  
  
आधारे हृदये लिङ्गे जठरे पाद मूलयोः ।  
न्यसेन्नवात्मकं देवि कर्णे वक्षसि बैन्दवे ॥ १ ॥  
  
येषु स्थानेषु विन्यस्य ममाङ्गेऽपि नमात्मकाम् ।  
मालाश्च विन्यसेद्देवी कर्णे साक्षान्महामनुम् ॥ २ ॥  
  
एवं विन्यस्य मन्त्राणां व्योमव्यापि पदे क्रमात् ।  
प्रादक्षिण्य क्रमेणैव प्रभामूले तु विन्यसेत् ॥ ३ ॥  
  
लिखेद्द्वादश विद्याश्च ममरूप प्रदर्शकाः ।  
विन्यसेद्देवि मूले तु शिवायेति प्रदक्षिणम् ॥ ४ ॥  
  
त्रिसप्त कृत्वो विधिषु पञ्चकेषु परेषु च ।  
दक्षिणां विथिमारभ्य प्रादक्षिण्य क्रमाल्लिखेत् ॥ ५ ॥  
  
हरि हरेत्यभिमुखं ततो वारुण पञ्चकम् ।  
ह्रीं श्रीम् ऐं हं सश्चेत्युत्तरेषु पदेषु च ॥ ६ ॥  
  
लवरयह इत्येवं पूर्वकेषु पदेषु च ।  
नम शिवाय मन्त्रेण लवरय हा क्षरम् लिखेत् ॥ ६ ॥  
  
जीवाक्षरेण संयुक्तं चतुर्दिक्षु प्रपूरयेत् ।  
  
[अ इ उ ए ओ इति जीवाक्षरम्]  
  
श्रीं ह्रीम् ऐं क्लीं हं सश्चेति लिखेत् क्रमात् ॥ ८ ॥  
  
एवं विन्यस्य मन्त्राणां ममाङ्गेऽपि मदात्मके ।  
चक्रे च मार्जयेद्देवी ममाङ्गस्य बहिः स्थिताः ॥ ९ ॥  
  
प्। ११)  
  
रेखाश्च मार्जयेच्छक्ति चक्रदेवी तदात्मकम् ।  
वामभागे स्वतन्त्रस्यां नृत्तालोकनलीलया ॥ १०० ॥  
  
शिवकामां परां देवी शिवकामस्य सुन्दरीम् ।  
अथवा यामले वामे प्रभावलय मध्यगाम् ॥ १०१ ॥  
  
त्वाञ्च माञ्च यथा तत्वं ज्ञात्वा गुरुमुखात् प्रिये ।  
आलयोश्चक्र सम्मेलं मन्त्रयोगञ्च तत्वतः ॥ १०२ ॥  
  
आगमोक्तेन मार्गेण येर्चयन्तीहमानवाः ।  
तेषां हि भक्ति मा नित्यं मुक्तिदा दर्शन प्रिये ॥ १०३ ॥  
  
जानामि तव रूपञ्च जानासि मम रूपकम् ।  
मन्त्रार्णवा महादेवि मन्त्रक्षीरार्णवोद्धृतम् ॥ १०४ ॥  
  
चिदम्बर नटश्चेति मन्त्रराजं सदा जपेत् ।  
इदं रहस्यं पापघ्नं भुक्तिदं मुक्तिदं प्रिये ॥ १०५ ॥  
  
तस्मात् सर्वं परित्याज्य मन्त्रराजं सदा जपेत् ।  
गोपनीयं प्रयत्नेन न देयं यस्य कस्य चित् ॥ १०६ ॥  
  
पुत्राय पुत्र तुल्याय धार्मिकाय दृढाय च ।  
दक्षिणाय विशुद्धाय दातव्यं हि सदात्मने ॥  
  
चिदम्बर रहस्यार्थम् अविज्ञाय सुदेशिकाः ।  
कृतेत्वनर्थ धा(दा) देवी कुशलेन विपश्चिता ॥  
  
तस्मात्सर्वप्रयत्नेन ज्ञातव्यं देशिकोत्तमैः ॥  
  
॥ इति श्रीमकुटोत्तररहस्ये मन्त्रयोगोद्धारे तृतीय स्पन्दः ॥  
  
  
  
  
  
