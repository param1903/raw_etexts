+++
"Catalog number" = "M00276"
"Uniform title" = "umāsaṃhitā"
Subjects = [ "vaiṣṇava",]
Manuscript = [ "IFP transcript T0081",]
Description = "Transcribed from IFP transcript T0081 which is acopy of MS 73868 belonging to the adhyar Library, Madras.  See Muktabodha digital library, IFP/EFEO collection at www.muktabodha.org for full bibliographic details."
"Internet publisher" = [ "Internet publisher: Muktabodha",]
"Publication year" = [ "2013",]
"Publication country" = "United States"
title_iast = "umāsaṃhitā"
title = "उमासंहिता"

+++
  
  
  
  
उमासंहिता ॥  
  
लोचनैवमुमुक्षूणां मनुष्याणां काश्यां श्रोत्रिय  
  
तस्योपदेशमन्त्रेण मुक्तिं विन्दन्ति मानवाः ।  
उच्चार्य * * * * * * * * * * मानवः ॥  
  
अमृते कथयिष्यामि इतिहासं पुरातनम् ।  
अवन्ति विषये कश्चित् ब्राह्मणोवेद * * * ॥  
  
श्रुताध्ययनसम्पन्नो विद्याधर इति श्रुतः ।  
धनिनां श्रोत्रियादीनां स्वाध्यायव्रत षालिनाम् ॥  
  
कुले * तो विशेषेण स्नानानुष्ठानतत्परः ।  
स्वयमस्मै द्विजगणैर्वेदपाठ परश्च सः ॥  
  
सत्कन्यां श्रोत्रियकुले परिणीय शुचिस्मिताम् ।  
मन्दसासेति विख्यातां रामां सर्वाङ्गसुन्दरीम् ॥  
  
दीक्षितो * न् सदाकाले जुहोतिस्म विधानतः ।  
एवं भूतो द्विजवरो वेदवादबहिष्कृतैः ॥  
  
प्। २)  
  
कदाचित्कृतसंवादस्तत्र सङ्ख्यमरोचत ।  
विहाय वैदिकान्धर्माञ्छ्रुतिस्मृत्युररीकृतान् ॥  
  
पाषण्डैः कृत्संसर्गः परदारपरायणः ।  
वेश्यापतिरभून्नित्यं द्रव्यत्याग कृतादरः ॥  
  
एवं धनेषु गच्छत्सु विभज्य भ्रातरो धनम् ।  
उपेक्षाञ्चकुरनिशं तं द्विजं वेददूषकम् ॥  
  
नष्टेषु द्रव्यजातेषु स्वदारनिरतो भवत् ।  
सापिनी वुरुजा दग्धा पञ्चत्वं गमिता भृशम् ॥  
  
  
हाराम राम रामेति हारामेति मनोरमे ।  
इति शब्दं स बहुधा कृत्वा सञ्चरति क्षितौ ॥  
  
एवं काले बहुगते गतकल्मष पञ्जरः ।  
रामस्मरण माहान्त्याज्जीवन्मुक्तश्च चार सः ॥  
  
एवं भूतद्विजवरं किं कराः कालचोदिताः ।  
सञ्चाल्य सर्व प्राणानि क्रष्टुमु * * * * * ॥  
  
कृष्यमाणे तेजसितु त * वविलयं गतः ॥  
  
प्। ३)  
  
विद्याधरो न दृष्टोत्र क्वगतो ब्राह्मणाधमः ।  
इति शक्तितचित्तास्ते मा गतेस्म परस्परम् ॥  
  
मार्गित्वा बहुकालं तु दूतास्स्विन्न मुखा भृशम् ।  
राज्ञे निवेदयामासुर्ब्राह्मणानधनक्रियाम् ॥  
  
भो भो प्रेत पते युष्मद्गणकस्य मुखाच्छ्रुतम् ।  
वाक्यमाकर्ण्य वेगेन गतास्म ब्राह्मणान्तिकम् ॥  
  
महान्तं यत्नमास्थाय ब्राह्मणग्रहणे सति ।  
न तत्र किञ्चिन्न दृष्टं निराशा जीविते वयम् ॥  
  
अस्मान्नुकं स्वराजेन्द्र तवाज्ञाकारिणो वयम् ।  
इत्युक्त * * * * न चित्रगुप्तमथाह्वयत् ॥  
  
यमः-  
  
चित्रगुप्त त्वया सर्वं ज्ञातं सर्वज * * * ।  
  
अद्य विद्याधराख्यस्य ब्राह्मणस्य विचेष्टितम् ।  
आलोच्या च * * णक पक्षपातविवर्जितम् ॥  
  
पत्रजालं परं मृश्य चित्रो दण्डधरं वचः ।  
प्रोवाच नाथ मद्वाक्यं यथावच्छृणु सूर्यज ॥  
  
जन्मप्रभृति विप्रेण परदाराभिमर्शनम् ।  
वृषलीगमनं चैव शूद्रस्त्रीगमनं तथा ॥  
  
रजकीगमनं चैव नर्तकी गमनं तथा ।  
  
प्। ४)  
  
वंशकाराङ्गनाञ्चापि सुधाकाराङ्गनां तथा ॥  
  
सूचिकारस्य ललनां प्रियां क्राकचिकस्य च ।  
वृषलीगमनं चापि कृतं रागव्यशाद्भृशम् ॥  
  
आरूढपति ताज्जाता वर्धकीवारयोषितः ।  
रजसोदर्शनात्पूर्वमनूढा ब्राह्मणाङ्गना ॥  
  
ऊढा च समगोत्रेण वृषल्यः कीर्तिता बुधैः ।  
यः करोत्येकरात्रेण वृषलीसेचनन्द्विजः ॥  
  
सभैक्ष भुञ्जपन्नित्यं त्रिभिर्वर्षैर्विशुध्यति ।  
वृषलीगमनाद्विप्रः कुम्भीपाकेषु पच्यते ॥  
  
परदारान्निगमनात्कालसूत्रेषु पच्यते ।  
अयं विद्याधरो नाम पापिनामग्रसम्भवः ॥  
  
अभक्ष्य भक्षणं चक्रेग्रञ्च नानां च भक्षणम् ।  
खट्वाङ्ग कबकं चापि शुग्रुकं लशुनं तथा ॥  
  
निष्पावभक्षणं चापि व्याघ्र पर्णस्य भक्षणम् ।  
उपोतकीभक्षणं च मौर्वा भक्षणमादरात् ॥  
  
एवमादीनि पापानि कृतवाञ्छ्रद्धया सह ।  
एकोद्दिष्टं नवश्राद्धं स पिण्डप्रेत भोजनम् ॥  
  
गोदानग्रहणं चापि कृतवान्विप्रपातकी ।  
वेदमुच्चार्य वादेन दानग्रहण तत्परः ॥  
  
यतीनां निन्दकश्चायं महतां दूषकस्तथा ।  
  
प्। ५)  
  
एवमादीनि पापानि नित्यमाचरते मुधा ॥  
  
तस्माद्विदेहनिर्वाण पदवीं नार्हते द्विजः ।  
एवमुक्तेन चित्रेण कालो दण्डधरोरुष ॥  
  
दण्डमुद्रां च सङ्गृह्य वेधसोन्तिकमभ्यगात् ।  
सत्यलोकं गतो राजा प्रेतानां कार्यसाधकः ॥  
  
प्रणम्य सत्यलोकस्थं चतुराननमस्तुवत् ।  
जय वाणीश लोकानां सृष्टिकर्म विशारद ॥  
  
चतुर्मुखदयासिन्धो वेदवेद्य जगन्मय ।  
सृष्टिस्थित्यन्त करणे ब्रह्मविष्ण्वीशनामक ॥  
  
विज्ञापनं शृणुष्वाद्य दासस्य तव मारिष ।  
  
एवं स्तुतो दण्डधरेण देवो  
वाणीश्वरी वेदसमूहयोनिः ।  
प्रोवाच कालं परमासनस्थः  
संस्तूयमानोऽप्सरसां समूहैः ॥  
  
इत्युमा संहितायां द्वितीयोध्यायः ॥  
  
  
  
॥ अथ तृतीयोध्यायः ॥  
  
  
उमा-  
  
स्रठुरन्तिकमासाद्य किं कृतं रविसूनुना ।  
वदस्व कृपया मह्यं यद्यद्गुह्यं महेश्वर ॥  
  
ईश्वरः-  
  
शृणु देवि प्रवक्ष्यामि विप्रस्य चरितं महत् ।  
यच्छ्रुत्वा सर्वपापेभ्यो मुच्यते नरकादपि ॥  
  
विद्याधराख्यो विप्रषू सायुज्यं मुक्तिमभ्यगात् ।  
  
ब्रह्मा-  
  
धर्मराज प्रवक्ष्यामि विप्रस्य चरितं महत् ॥  
  
यस्य स्मरणमात्रेण जीवन्मुक्तो भविष्यति ।  
अयं ब्राह्मणदायोदो रामनाम सदा स्मरन् ॥  
  
सहस्रनाम सदृशं रामनाम वरानने ।  
कोटियज्ञसमं रामचन्द्रो भद्रेत्ययं मनुः ॥  
  
नमोन्तश्रुतिना प्रोक्तो वेदान्तेषु यथा क्रमम् ।  
रामाय रामचन्द्राय रामभद्राय वा मनुम् ॥  
  
यावज्जीवञ्जपन्मर्त्यो जीवन्मुक्तो न संशयः ।  
तस्मात् कौशिकगोत्रोयं जजाप परमं मनुम् ॥  
  
प्।७)  
  
चित्रगुप्तः-  
  
अनेन सर्वपापानि बुद्धिपूर्वकृतानि च ।  
बुद्धि पूर्वगते पापे प्रायश्चित्तं न विद्यते ॥  
  
परदार परद्रव्य परान्न ग्रहणे रतः ।  
वेदवादत्रिषेणैव गृहीतं धनसञ्चयम् ॥  
  
गवां प्रतिग्रहं कृत्वा विक्रयं कृतवानयम् ।  
दुर्भोजनविधौ सक्तो दुष्प्रति ग्रहणे रतः ॥  
  
अजस्रं विषयासक्तश्शौचाचारबहिष्कृतः ।  
  
ब्रह्मा-  
  
रा शब्दोच्चारणे जाते वक्त्रात्पापस्य निर्गमः ।  
मकार स्मरणे जाते भस्मभावं व्रजन्ति ते ॥  
  
ब्रह्महत्या सहस्राणि स्वर्णस्तेयशतानि च ।  
गुरुदारशतं चापि सुरापानशतं तथा ॥  
  
तत्संयोगिशतं चापि मुच्यते रामदर्शनात् ।  
औपासनाग्निरहिताः पञ्चयज्ञ पराङ्मुखाः ॥  
  
सन्ध्यावन्दनहीनाश्च शुद्धा रामस्य कीर्तनात् ।  
अभक्ष्यभक्षणासक्ता वृषलीगमने रताः ॥  
  
उच्चार्य सततं रामशब्दं मुक्ता न संशयः ।  
गच्छन्तिष्ठन्स्वपन्नृत्यन् भुञ्जानोवापि मानसः ॥  
  
मुच्यते रघुनाथस्य नाम्नां कीर्तनो द्विजः ।  
  
प्। ८)  
  
भोजनादौ स्मरन्मन्त्रं प्रतिग्रासं यथारुचि ।  
उच्चार्य रामविजयं मुच्यते क्षत्रियोहंसः ॥  
  
रघुनाथस्य नामानि यो गृह्णाति नरो भुवि ।  
विमुक्त सर्वपापस्स विष्णुलोके महीयते ॥  
  
रामायणस्य श्लोक्यं वा पादं वा पदमेव वा ।  
भुक्त्यन्तेषु प्रयुञ्जानो ब्रह्मभूयाय कल्पते ॥  
  
रामायण कथामेव ये भृण्वन्ति नरोत्तमाः ।  
विधूतपापास्ते यान्ति ब्रह्मलोकं सनातनम् ॥  
  
ये शृण्वन्ति कथां मर्त्या राघवेन्द्र जयार्थिताम् ।  
पादं वा सर्गमेकं वा काण्डमेकमथापि वा ॥  
  
अश्वमेधसहस्राणां फलं विन्दन्ति मानवाः ।  
चतुर्विंशत्सहस्राणां श्लोकानामुक्तवा नृषिः ॥  
  
तथा सर्गशतान्पञ्च षट्काण्डानि तथोत्तरम् ।  
कृत्स्नं रामायणं यो वा शृणोति श्रावयेत वा ॥  
  
सर्वबन्धविनिर्मुक्तो ब्रह्मभूयाय कल्पते ।  
अपुत्रो लभते पुत्रं कन्या सत्पतिमाप्नुयात् ॥  
  
विद्यार्थी लभते विद्यां वित्तार्थी धनवान्भवेत् ।  
स्त्रियो रजस्वला श्रुत्वा पुत्रान् सूयुरनुत्तमान् ॥  
  
श्रुत्वा रामायणमिदं बन्ध्या पुत्रमवाप्नुयात् ।  
कटुम्बस्य च वृद्धिस्स्याद्धनधान्य समृद्धिता ॥  
  
प्। ८)  
  
मित्राणां चैव वृद्धिस्स्यात् पुत्राणां च तथा भवेत् ।  
आनुकूल्यं कलत्रेषु श्रवणादेव जायते ॥  
  
महादान प्रतिग्रहं महापापहरं भवेत् ।  
चतुर्विंशति वाराणामादृत्या नियमेव च ॥  
  
षडब्दकृच्छ्रे यत्पुण्यं यत्पुण्यं सेतुदर्शने ।  
तीर्थाचल प्रेक्षणे च तत्पुण्यं श्रवणाद्भवेत् ॥  
  
ज्योतिष्टोमादि यज्ञानां केषाञ्चिदधिकारिता ।  
श्रीमद्रामायणे काव्ये सर्वेषामधिकारिता ॥  
  
अर्थित्वादिविशिष्टस्य कर्मण्यधिकृतिर्मता ।  
नित्यादि साधनोपायो ब्रह्मज्ञाने यथा भवेत् ॥  
  
तद्वत्साधनसापेक्षा नास्ति रामायणश्रुतौ ।  
श्रुत्वा रामायणं काव्यं मुक्तिभाग्जायते नरा ॥  
  
गायत्री वेदमातृत्वाद्यथा श्रेष्ठतमा मता ।  
तद्वद्रामायणाख्यानं चतुर्विंशति वर्णकम् ॥  
  
धर्ममर्थञ्च कामञ्च गायत्री जपतो लभेत् ।  
मोक्षञ्च श्रवणादेव विन्दन्ति मनुजा भुवि ॥  
  
संसारतापयुक्तानां जन्तूनां हतचेतसाम् ।  
श्रीमद्रामायणाख्यानपीयूषं भेषजं भवेत् ॥  
  
दुरान्न दग्धजिह्वानां दुर्दानहतचेतसाम् ।  
दुस्सङ्गहतचित्तानां कलिपाशावपाशिनाम् ॥  
  
प्। १०)  
  
देवपूजाविहीनानां श्रौतस्मार्ता पवर्जिनाम् ।  
पितृपूजाविहीनानां वियुक्ताग्न्यर्चिनामपि ॥  
  
श्रीमद्रामायणकथा सर्वपापप्रणाशिनी ।  
श्रीमद्रामायणं मर्त्या ये शृण्वन्ति महीतले ॥  
  
सर्वपाप विनिर्मुक्ता विष्णुमन्दिर गामिनीः ।  
इति दण्डधर प्रख्यानुक्तवांश्चतुराननः ॥  
  
श्रुत्वा धर्मो विश्वसृजोक्तवाक्यं  
निवर्त्य लोकाच्चतुराननस्य ।  
भृत्यैर्वृतस्संयमिनीति सञ्ज्ञां  
पुरीं गतो विश्वसृजं प्रणम्य ॥  
  
  
इत्युमा संहितायां तृतीयोध्यायः ॥  
  
  
॥ अथ चतुर्थोध्यायः ॥  
  
उमा-  
  
भूयोऽपि श्रोतुमिच्छामि रघुनाथस्य वैभवम् ।  
लङ्कायां रावणं हत्वा प्रतिष्ठाप्य विभीषणम् ॥  
  
किं कृतं रघुनाथेन तत्सर्वं वक्तुमर्हसि ।  
  
शिवः-  
  
हत्वा दशग्रीव मथानि मध्ये  
आरुह्य यानम्मनसा विसृष्टम् ।  
धात्रा त्रिकूटाचलसन्निविष्टे  
लङ्कापुरे रावण सोदरञ्च ॥  
  
कृत्वा राजानमव्यग्रं दृष्ट्वा रामो महेश्वरम् ।  
ऋक्षगोपुच्छहरिभिः रक्षोभिः परिवारितः ॥  
  
लिङ्गं रत्नमयं तत्र प्रतिष्ठाप्य महेशितुः ।  
ब्रह्महत्यापनोदार्थं लोकानुग्रहकाम्यया ॥  
  
दृष्ट्वा रत्नमयं लिङ्गं रामनाथेति विश्रुतम् ।  
विधूत सर्वपापास्ते शिवलोके महीयते ॥  
  
प्रतिष्ठाप्य महालिङ्गं ब्रह्महत्यापनुत्तये ।  
सेतुमध्ये स्थितं लिङ्गं चामीकर विनिष्ठितम् ॥  
  
प्। १२)  
  
रामनाथेति विख्यातं सर्वपापापहारकम् ।  
दृष्ट्वा माहेश्वरं लिङ्गं महारजतनिर्मितम् ॥  
  
अविद्यापाशमुक्तास्ते सायुज्यपदगामिनः ।  
वार्धेरुत्तरकूले च सैकतं लिङ्गमुत्तमम् ॥  
  
स्थाप्य लोकस्य रक्षायै महापातकशान्तये ।  
रामेण स्थापितं लिङ्गं गन्धमादनमस्तके ॥  
  
ब्रह्महत्यादि पापेभ्यो दृष्ट्वा मुच्येत मानवः ।  
कृच्छ्रं वा द्वादशाब्दं वा ब्रह्महत्या निवृत्तये ॥  
  
हयमेधक्रतुर्वापि रामसेतोः प्रदर्शनम् ।  
मुनिभिर्वेद तत्वज्ञैस्स्थितं लोकस्य गुप्तये ॥  
  
षष्टिकृच्छ्रसमं प्राहुश्श्रीशैलस्यावलोकनम् ।  
तद्वद्रामेश्वराख्यस्य दर्शनान्मुनयोविदुः ॥  
  
भक्त्वा सेतुं त्रिः प्रकारं तूणीराग्रेण राघवः ।  
पुष्पकाशे समारुह्य जगाम दिशमुत्तराम् ॥  
  
श्रीतीर्थ शिखरीन्द्रश्य शिखरे समुपस्थिते ।  
मध्याह्न समये रामः पुष्पकादवरुह्य च ॥  
  
आकाशगङ्गामावाह्य पूजांशम्भोश्चकार ह ।  
गत्वा तीर्थगिरिं मर्त्यः स्नात्वा मन्दाकिनी जले ॥  
  
दृष्ट्वा तीर्थगिरीशस्य लिङ्गं मुक्तो भविष्यति ।  
फनर्विमानमारुह्य किष्किन्धागिरिगम्बरे ॥  
  
प्। १३)  
  
पुष्पकादवरुह्याशु स्नात्वा नद्यां शुभोदके ।  
विरूपाक्षाभिधानं च मां पूजयामास शास्त्रतः ॥  
  
किरातो बहुकालं मां मुक्त्यर्थं समपूजयत् ।  
सवालिर्वानरेन्द्रो भूद्धत्वा वालिनमाहवे ॥  
  
रामाख्येन मया तस्मै मुक्तिर्दत्ता शराग्निना ।  
भरद्वाजाश्रमं गत्वा रामस्सत्यपराक्रमः ॥  
  
भरतस्य सकाशाय प्रेषयामास मारुतिम् ।  
श्रुत्वा हनूमतो वाक्यं भरतस्सत्य विक्रमः ॥  
  
पौरैरनुगतो दूरं रामं प्रत्युद्ययौ पुरात् ।  
रामोऽपि भ्रातृभिस्सार्धमभिषिक्तो वरासने ॥  
  
न्यायेन कारयामास राज्यस्य परिपालनम् ।  
शतं क्रतूनामाजह्ने विधिवद्भूरिदक्षिणैः ॥  
  
वाजपेय शतैरिष्ट्वा तथा बहुसुवर्णकैः ।  
प्रत्यहं दशसाहस्रं गवां दानमकल्पयत् ॥  
  
ब्राह्मणानां विशिष्ठानां प्रत्यहं कोटि सङ्ख्यकम् ।  
सुवर्णमददाद्रामो ब्रह्मार्पणधियादरात् ॥  
  
सृष्टपुष्टजनपदा ब्राह्मणा वेद पालिनः ।  
राजानो बहुवीर्याढ्यो वैश्याबहुधनाधिपाः ॥  
  
शूद्रा दानपराश्चासन् रामे राजनि भूतले ।  
  
एवं स्थितो राघवाणां वरिष्ठो  
  
प्। ११४)  
  
दिवारात्रं ब्रह्महत्याकुलोभूत् ।  
तस्योन्मादं चिन्तयानो दन्ते  
मित्रावरुणं दुद्भवं प्राहवाक्यम् ॥  
  
रामः-  
  
वीरहस्यापनोदार्थं वदोपायं गुरो मम ।  
  
वसिष्ठः-  
  
शृणु राघव राजेन्द्र सर्वपापापनोदकम् ।  
पुरा कोलाहलो नाम वृषलः कालचोदितः ॥  
  
खड्गेन पितरं हत्वा गृहीत्वा मातरं ययौ ।  
वेदारण्यं समासाद्य सरंसीत्काममोहितः ॥  
  
सोपि वेदवनेशस्य प्रभावात्क्षेमृणौरवात् ।  
वेदान्त ज्ञानमासाद्य शिवानुग्रह हेतुतः ॥  
  
विमुक्तिं परमां प्राप्त इति शास्त्रेषु शुश्रुमः ।  
त्वन्तु वेदवनं गत्वा समाराध्य वृषाकपिम् ॥  
  
नत्वा गुरुं शमीमूले मुच्यतें हो गणाद्भवान् ।  
इत्युक्तोरुन्धती भर्त्रा रामो भ्रातृगणैस्सह ॥  
  
मातृभिस्सीतया सार्धं बलेन महतावृतः ।  
वेदारण्यं समुद्दिश्य ययौ पुष्पविमानतः ॥  
  
वसिष्ठो वामदेवश्च जाबालिरथकाश्यपः ।  
भरद्वाजो गौतमश्च ऋषयो ब्रह्मवादिनः ॥  
  
प्। १५)  
  
शिष्यैः प्रशिष्यैस्सहिता रामस्य त्वनुयायिनः ।  
धृष्टिर्जयन्तो विजयस्सिद्धार्थोह्यर्थ साधकः ॥  
  
अशोको मन्त्रपा * श्च सुमन्त्रश्च ययौ द्रुतम् ।  
ऋक्षवानरगोपुच्छैस्संयुतो वानराधिपः ॥  
  
रामपादावलोकार्थं गतो वेदवनं प्रिये ।  
विभीषणस्समाकर्ण्य खेर्वंशविवर्धनम् ॥  
  
आगतं सेतु शिरसि तूर्णमभ्यर्णमभ्यगात् ।  
राम इन्दीवरश्यामः पुष्पकादवरुह्य च ॥  
  
नियमेन समागत्य ब्रह्मतीर्थे वगाह्य च ।  
वेदतीर्थे ततस्स्नात्वा स्नात्वा तु मणि कर्णिकाम् ॥  
  
लिङ्गं स्वायम्भुवं दृष्ट्वा विमुक्तो वीरघातकात् ।  
स्नात्वा तीर्थवरे तत्र सन्तर्प्य पितृदेवताः ॥  
  
ब्राह्मणेभ्यो धनं दत्वा महादानान्यशेषतः ।  
रत्नं मणिं सुवर्णं च गजदानानि भूरिशः ॥  
  
रामचन्द्रपुरन्नाम बहुग्राममकल्पयत् ।  
स्वनाम्ना स्थापयामास लिङ्गं सर्वार्थ सिद्धिदम् ॥  
  
सकृत्तद्दर्शनादेव मुच्यते सर्वपातकात् ।  
महापातक युक्तो वा युक्तो वा क्षुद्रपातकैः ॥  
  
श्रीरामलिङ्गमासाद्य जीवन्मुक्तो भविष्यति ।  
लक्ष्मणस्स्थापयामास लिङ्गं पापापनुत्तये ॥  
  
प्। १६)  
  
हनुमानपि तत्रैव शाम्भवं लिङ्गमुत्तमम् ।  
स्वनाम्ना स्थाप्य सम्पूज्य विमुक्तः पातकौघतः ॥  
  
सह्यजायास्तटे रम्ये ग्रामं बहुगुणान्वितम् ।  
कृत्वा वायूद्भवः पापाद्विमुक्तो रक्षसां वधात् ॥  
  
पञ्चाशतं महालिङ्गं कावेरी पुण्यरोधसि ।  
तत्र तत्र प्रतिष्ठाप्य पूजयामास राघवः ॥  
  
पम्पानद्यास्तटे वापि सुब्रह्मण्य नदी तटे ।  
तथा क्षुरनदीतीरे पेण्णातीरे तथैव च ॥  
  
गोदावर्यास्तटे रम्ये रेवानद्यास्तटेषु च ।  
तत्र तत्र प्रतिष्ठाप्य पुण्यदेशेषु राघवः ॥  
  
न्यायेन कृतवान्रामो राज्यस्य परिपालनम् ॥  
  
॥ इत्युमासंहितायां चतुर्थोध्यायः ॥  
  
  
॥ अथ पञ्चमोध्यायः ॥  
  
ईश्वरः-  
  
शृणु वक्ष्यामि हे देवि बालकाण्ड कथाफलम् ।  
तपस्स्वाध्यायनिरतं तपस्वी वाग्विदां वरम् ॥  
  
नारदं परिपप्रच्छ वाल्मीकिर्मुनिपुङ्गवम् ।  
इदं श्रुत्वा नरो भक्त्या तपस्सिद्धिमवाप्नुयात् ॥  
  
स्वाध्यायनिरतानां च फलं प्राप्नोति मानवः ।  
दुरन्न भक्षणान्मुक्तः पूतो भवति नित्यशः ॥  
  
श्रुत्वा सङ्क्षेपमाख्यानं प्रत्यहं श्रावयेत् वा ।  
पठेद्वा प्रत्यहं मर्त्यो ब्रह्मभूयाय कल्पते ॥  
  
भुक्त्यन्ते जपतां देवि सङ्क्षेपकथनं महत् ।  
क्षीयन्ते सर्वपापानि कृष्णपक्षे यथाशशी ॥  
  
धनधान्य समृद्धिश्च पुत्रवृद्धिस्तथैव च ।  
क्षेत्रारामाभिवृद्धिश्च भविष्यति न संशयः ॥  
  
नियमेन च संयुक्तः फलकामनया युतः ।  
जपन्सत्वाच्य कृच्छ्राशीति फलं लभेत् ॥  
  
द्वितीयश्रवणादेवमननोक्तफलं लभेत् ।  
अन्येषां श्रवणादेव निदिध्यासफलं लभेत् ॥  
  
प्। १६)  
  
तानिषाद प्रतिष्ठा त्वमगमश्शाश्वतीस्समाः ।  
यत्क्रौञ्चमिथुनादेकमवधीः काममोहितम् ॥  
  
इमं श्लोकं प्रथमतो ब्रह्मणा प्रहिता सती ।  
वाणी स्वयमृषेर्वक्त्रान्निस्ससार कुतूहलात् ॥  
  
तस्मादिदं बालकाना पाठ्यमक्षरतः पुरा ।  
कृत्स्नशास्त्रेषु निपुणस्सर्व देवेषु वल्लभः ॥  
  
वाग्मिनां प्रथमो भूत्वा लोकेषु विचरिष्यति ।  
सर्वा पूर्वमियं येषामासीत्कृत्स्ना वसुन्धरा ॥  
  
प्रजापतिमुपादाय नृपानां जयशालिनाम् ।  
येषां स सगरो राजा नामधर्मपरायणः ॥  
  
इक्ष्वाकूणां महावंशे रामो राजा भवित्क्षितौ ।  
महदुत्पन्नमाख्यानं रामायणमिति श्रुतम् ॥  
  
वतदिं वर्तयिष्यामि सर्वं निखिलमादितः ।  
धर्मार्थकामसहितं श्रोतव्यमनसूयया ॥  
  
अयोध्यावर्णनं श्रुत्वा मुच्यते सकलाघतः ।  
दीर्घायुषो नरास्सर्वे धर्मार्थफल भागिनः ॥  
  
राज्ञो गुणोक्ति श्रवणाद्राजदोषात्प्रमुच्यते ।  
मन्त्रिणां महिमानोक्त्या मन्त्री मुच्येत किल्विषात् ॥  
  
नाध्यगच्छद्विशिष्टं वा तुल्य वा शत्रुमात्मनः ।  
इति शृण्वन्ति ये मर्त्यास्तेषां क्रोधादयो न हि ॥  
  
प्। १९)  
  
तस्य त्वेवं प्रभावस्य इत्यादिग्रन्थविस्तरैः ।  
परस्य ब्रह्मणस्सूक्तिमिति स्यादिति चिन्तनम् ॥  
  
सरय्वाश्चोत्तरेत्युक्त्वा वाक्यानां विदिषा मता ।  
ऋश्य शृङ्गगुणाख्यानाच्छान्त्यादि गुणकीर्तनम् ॥  
  
अनेनानयनार्थाय वारमुख्यास्स्वलङ्कृताः ।  
प्रेषिता रोमपादेन रूपयौवन पालिनः ॥  
  
तासां वश्ये मुनिरभूत्का कथा प्राकृते जने ।  
स्त्रीणां समक्षे वस्तव्यं संसारभय भीरुभिः ॥  
  
न जातु तासां सम्पर्कः पतनायैव केवलम् ।  
रूपं गुण क्षयं चैव बलं प्रज्ञानमेव च ॥  
  
आयुः कीर्तिञ्च नारीणां नाशयत्येव केवलम् ।  
ऋषेरभ्यागमादृष्टिर्जायते कथनाद्भृशम् ॥  
  
अवग्रह विनाशाय ब्राह्मणान्सम्यगर्चयेत् ।  
शान्तापाणिं प्रत्यगृद्धाद्धर्मद्विधिवत्प्रीतिपूर्वकम् ॥  
  
कुलीना रूपसम्पन्ना शान्त्यादिगुण संयुता ।  
गृहकर्मणि दक्षा च पतिशु श्रूषणे रता ॥  
  
यस्य स्याद्गेहिनी नारी सर्वार्थान्लभते हि सः ।  
धर्ममर्थं च कामञ्च मोक्षञ्च त्रिपुरेश्वरि ॥  
  
यत्रानुकूल्यं दम्पत्योस्त्री वर्गस्तत्र वर्धते ।  
सनत्कुमारोपाख्यानम्मन्त्रिप्रवरभाषितम् ॥  
  
श्रुत्वा नरो मोक्षकामी कैवल्य पदमाप्नुयात् ।  
रोमपादपुरे विप्रं द्रष्टुकामेन भूभुजा ॥  
  
तत्सकाशि परिप्राप्ति श्रवणाद्गुरुमान्भवेत् ।  
सर्वथा प्राप्स्यसे पुत्रांश्चत्वार इति सङ्ख्यया ॥  
  
यमैवैषेति वाक्यार्थः कथितः कविना पुरा ।  
यज्ञेनेति श्रुतेरर्थो यज्ञोप क्रमणोद्भवेत् ॥  
  
एतस्मिन्नन्तरे देवा यज्ञभागार्थमागताः ।  
ब्राह्मणमग्रतः कृत्वा क्षिराब्धेस्तटमन्तरम् ॥  
  
गत्वा श्रुत्युक्तमार्गेण श्रुत्वा चक्रधरं हरिम् ।  
प्रार्थयां चक्रिरे राजन्रावणेन भृशार्दिताः ॥  
  
देवाः-  
  
नमस्ते विश्वगुप्ताय शङ्खिने चक्रिणे नमः ।  
सप्ताश्वलोचनाय त्वं सप्तसामीरभिष्टुतः ॥  
  
सप्तार्चित तवक्त्राय सप्तलोकैकनायक ।  
सप्तसालप्रभेत्रे ते सप्तमालाय ते नमः ॥  
  
इति स्तुतो देवगणेन देवान्  
श्रीशार्गधन्वा ज्वलदप्रकाशः ।  
आलोक्यवृन्दन्दिवषद्गणानां  
प्रोवाच गम्भीरतर स्वरेण ॥  
  
हरिः-  
  
प्। २१)  
  
भो भोमरा ब्रूत किमर्थमत्र  
क्षीराम्बुधेस्तीरमतीवखिन्नाः ।  
उपेत्य धात्रावलसूदनेन  
प्रचेतसा दण्डधरेण देवाः ॥  
  
नमस्ते देव देवेश शङ्खचक्रगदाधर ।  
विज्ञापनं दिविषदामनुग्राह्या यदि प्रभो ॥  
  
श्रुत्वा चेतसि निश्रित्य तत्साधय दयानिधे ।  
पुलस्त्यवंशप्रभवो रावणो नाम राक्षसः ॥  
  
गोकर्णे त (य) साराध्य चतुर्वक्त्रममुं पुरा ।  
लब्ध्वा वरन्दशग्रीवो लोकपीडापरायणः ॥  
  
विजित्य वज्रिणं कालं पाशिय क्षेश्वरादिकान् ।  
वसूनि बहुधा हृत्वा भुङ्क्ते लङ्काह्वये पुरे ॥  
  
वह्निरान्धसिको जातश्श्वसनो गृहमार्जुकः ।  
वरुणो जलवाहस्तु तुम्बुरुर्गायकोऽभवत् ॥  
  
गुरुः प्रत्यहमासाद्य दिनशुद्धिं वदत्यसौ ।  
पुष्पदन्तावस्य गृहे दीपस्तम्भाविव स्थितौ ॥  
  
गन्धर्वाप्सरसां मुख्या राजर्षीणां प्रिया अपि ।  
नागानां मनुजाताना कन्यकाश्चेदिका भवन् ॥  
  
शुची गृहीतु कामोसा देवमातुश्च कुण्ड क्ले ।  
छत्रं च पाशहस्तस्य ग्रहणे कृतकौतुकः ॥  
  
प्। २२)  
  
विमानं पुष्पकन्नाम कुबेरस्या ग्रहीत्पुरा ।  
एवमास्ते दशग्रीवो लोकपीडापरायणः ॥  
  
तं हत्वा राव(ण)ञ्जन्मे अस्मन्रक्षस्व माचिरम् ।  
भवन्तं शरणं प्राप्ता नान्यो गतिरिहास्तिनः ॥  
  
विष्णो पुत्र त्वमागच्छ कृत्वात्मानञ्चतुर्विधम् ।  
रावणस्य विनाशाय रावणेर्निधनाय च ॥  
  
लवणस्य वधार्थाय गन्धर्वाणां वधाय च ।  
कर्तव्यन्निधनं देव चतुर्णां देवशत्रुणाम् ॥  
  
श्रीहरिः-  
  
जानन्नपि सुरानेवं श्लक्ष्णं वचनमब्रवीत् ।  
उपायः को वधे तस्य राक्षसाधिपतेस्सुराः ॥  
  
श्रीमद्रामावतारेषु अश्वत्क्रियते मया ।  
तत्र शङ्का न कर्तव्या सर्वज्ञेनापि पृच्छते ॥  
  
इति द्योतयितुं विष्णुस्सम पृच्छन्मरुद्गणान् ।  
केनोपायेन तस्य स्याद्वधो लोकाहितैषिणः ॥  
  
जन्माय या मोहितस्तु मनुष्यान्समुपेक्षते ।  
अन्यथा तस्य हननं न भवेद्यत्र कुत्रचित् ॥  
  
पुरा कदाचित्केना कृतो युद्धो महत्तरः ।  
पुरा पुष्पकमारुह्य विचचार ससैनिकः ॥  
  
अक्षोहिणी सहस्रेण चतुर्भिः परिवारि(तः) ।  
  
प्। २३)  
  
युद्धोन्मत्तो दुराधर्षस्साचिवैः परिवारितः ॥  
  
मारीचेन प्रहस्तेन विरूपाक्षेण रक्षसा ।  
वज्रदंष्ट्र पिशाचाद्यैर्निकुम्भेन बलीयसा ॥  
  
कुम्भे निकुम्भात्येन शोणिताक्ष प्रजंस्थिना ।  
युध्येन्मत्तेन मत्तेन दवान्तकयुतो बली ॥  
  
नागलोकं समासाद्य नागानां विजयं व्यधात् ।  
एतस्मिन्नन्तरे शेषो मदन्तिकमुपागतः ॥  
  
नागस्य रक्षणार्थाय दक्षोहन्तार्क्ष्य वाहनः ।  
तेनासीज्जन्यमतुलं लोकक्षयकरं महत् ॥  
  
तस्मिन्सुदारुणे युद्धे शस्त्रं कोटि रवि प्रभम् ।  
तद्वधार्थम्महावेगात्प्रयुञ्जे रणमूर्धनि ॥  
  
तेन वक्षस्य भिहितश्चचालन ममारसः ।  
वरदा नवशात्स्रष्टु खध्यसृसर्व देवतैः ॥  
  
तादृशन्दुर्विनीताना महमग्रेसर युधि ।  
हत्वाभयं प्रदास्यामि रघूणामन्वयेऽमले ॥  
  
भूत्वा नखरः कालं सचिरं परिपालये ।  
इत्युक्त्वा देवता विष्णुस्तत्रैवान्तरधीयत ॥  
  
एतस्मिन्नन्तरे राजा साकेत पुरनायकः ।  
पुत्रार्थमिष्टिमकरोद्धयमेधा दनन्तरम् ॥  
  
महाभूतसमुत्थानं ये शृण्वन्ति महीतले ।  
  
प्। २४)  
  
तेषां भूतादिरोगेभ्यो नास्ति पीडा कदाचन ।  
नृपाङ्गनानां राज्ञा तु पायसस्य प्रभेदनम् ॥  
  
शृणोति या स्त्री पुष्पाढ्या पुत्रं सा लभते चिरात् ।  
औषधग्रहणं श्रुत्वा पुत्रार्थं यासभर्तृका ॥  
  
करोति लभते नारी पुत्रं वंशविवर्धनम् ।  
प्राप्ते यूपोछ्रये तावदित्यादि ग्रन्थविस्तरम् ॥  
  
श्रुत्वा यज्ञायुतफलं प्राप्नोति श्रद्धसान्वितः ।  
ब्रह्महामुच्यते पापात्पितृद्रोही च मुच्यते ॥  
  
सुरापानरतो विप्रस्तथैव गुरुतल्पगः ।  
प्रकीर्णकदियुक्ताश्च मुच्यते श्रवणादिह ॥  
  
प्राचीं होत्रेत्युपक्रम्य ये श्रवन्ति च दक्षिणाम् ।  
तेषां कर्म सवैगुण्यं क्राम्यत्येव न संशयः ॥  
  
कौसल्याजनयत्पुत्रं सर्वलक्षणलक्षितम् ।  
चैत्रे मासि सिते पक्षे नवम्यामुच्चकेरवौ ॥  
  
पुनर्वसुदिने मध्ये लग्ने कर्कटकाभिधे ।  
कौसल्याजनयत्पुत्रं विष्णोरर्धसमन्वितम् ॥  
  
साक्षाद्विष्णोश्चतुर्भागं भरतं कैकयीसुतम् ।  
अजीजनत् सुमित्रा च विष्णोरर्धसमन्वितौ ॥  
  
पुत्रौ लक्ष्मणशत्रुघ्नौ जनयामास मागधी ।  
पुष्येजातस्तु भरतो मीनलग्ने प्रसन्नधीः ॥  
  
प्। २५)  
  
सर्पर्क्षे लक्ष्मणो जातश्शत्रुघ्नोह्यनुजो बली ।  
श्रीमद्रामजयन्तीति भण्यते नवमी तिथिः ॥  
  
उपवासं हरेः पूजां रात्रौ जागरणं तथा ।  
कृत्वा नवम्यां भूलोकाद्विष्णुमन्दिरगामिनः ॥  
  
नवमी चाष्टमी विध्या त्याज्या विष्णुपरायणैः ।  
दशम्यामुपवासेन कोटियज्ञफलं लभेत् ॥  
  
अष्टपत्रं समालिख्य मध्ये श्रीराममालिखेत् ।  
मात्रा सह प्रपञ्चस्य गुप्त्यर्थं नररूपिणम् ॥  
  
पूर्वे तु भरतं पूज्य हरेरंशं सुदर्शनम् ।  
दक्षिणे लक्ष्मणं पूज्य शत्रुघ्नं पश्चिमे तथा ॥  
  
उत्तरस्यान्दिशि तथा सुमित्रां केकयात्मजाम् ।  
दुर्गां विनायकं चापि क्षेत्रपालं सरस्वतीम् ॥  
  
कोणेषु पूजयेद्भक्त्या विष्णुभक्तो जितेन्द्रियः ।  
भक्षैर्भोज्यैर्बहुविधैरम्भा वृक्षफलैस्तथा ॥  
  
नालिकेरैश्च पनसैरिक्षुका पडस्सोदकैः ।  
पायसैर्घृतसम्मिश्रैर्गुडखण्डैश्च फाणितैः ॥  
  
अपूपैरेकविंशभिरेकैकैः पूजनं हरेः ।  
एवं रामदिने पूजां कृत्वा पारणमाचरेत् ॥  
  
ब्राह्मणान्भोजयित्वा तु यथावित्तं यथा बलम् ।  
  
प्। २६)  
  
रामानुग्रहमासाद्य रामसायुज्य भागिनः ।  
चान्द्रायणशते हृद्यतप्तकृच्छ्रशते तथा ॥  
  
श्रीमद्रामजयन्त्यन्ते विन्दन्ति फलभागिनः ।  
भुक्त्वा रामनवम्याख्ये तिथौ मूढमनानरः ॥  
  
सहस्रवर्षपर्यन्तं पच्यते कालसू के ।  
ब्रह्महत्यादिपापानां नवमीभयभीरुणाम् ॥  
  
अन्नमाधारमाख्यातमामे सर्वात्मनामया ।  
ब्रह्महत्यादि पापानां दृष्ट्वा शास्त्रेषु निष्कृतिः ॥  
  
नवम्यां रघुनाथस्य भोक्तॄणां नास्ति निष्कृतिः ।  
सकृच्छ्रीनवमीमर्त्य उप्रोष्य श्रद्धया सह ॥  
  
एकादशी शतेनापि लभते मानवो ध्रुवम् ।  
यथावदुपनीतास्ते वेदग्रहणतत्पराः ॥  
  
चक्रुर्गुरुकुलावासं धनुर्विद्याविशारदाः ।  
एतस्मिन्नन्तरेविप्रो गाधिवंशसमुद्भवः ॥  
  
द्रष्टुकामो महीपालं लोकानुग्रहकाम्यया ।  
प्रत्युत्थान मृषे श्रुत्वा पापान्मुच्येत मानवः ॥  
  
ऋषेस्तवनमाकर्ण्य ऋणान्मुक्तो द्विजो भवेत् ।  
राज्ञः प्रतिज्ञा श्रवणाज्जीवन्मुक्तो भविष्यति ॥  
  
विश्वामित्रं दशरथो न रामं नेतु मर्हसि ।  
इत्यू चिवास्त्री प्रकारं तस्यार्था भव ईरितः ॥  
  
प्। २७)  
  
जन्मान्तर सहस्रेण कृतस्य तपसः फलम् ।  
रामं परब्रह्म महं क्षणार्धमपि नोत्सहे ॥  
  
वियोक्तुं विश्वजगता मादिकर्तारमीश्वरम् ।  
विडम्ब्य मानुषीलीलां पुत्रेषु जनकस्य च ॥  
  
अहञ्जाने वसिष्ठाया जानन्ति पररूपिणम् ।  
इत्युक्त ज्ञान तत्वोयमिति मत्वा विसृष्टवान् ॥  
  
बलाबलप्रदानस्य श्रवणाद्बुद्धिमान्भवेत् ।  
ताटकाख्यानमार्ण्य पापं ताडयते नरः ॥  
  
ताटकावधमाकर्ण्या विद्यानाशमवाप्नुयात् ।  
मलदाश्च करूशाश्च जातौ जनपदौ पुरा ॥  
  
तस्याख्यानमपि श्रुत्वा मुच्यते मलपञ्चरात् ।  
यथैव मघवानिन्द्रो विमुक्तश्चाभिशापतः ॥  
  
तद्वद्विमुक्तो भविता अभिशप्तोऽभिशापतः ।  
श्रुत्वा सिद्धाश्रमाख्यानं चराचरविधायिनः ॥  
  
श्रीमन्नलिननाभस्य श्रोता सिद्धिमवाप्नुयात् ।  
तपस्सिद्धिं ज्ञानसिद्धिं विद्यासिद्धिं तथैव च ॥  
  
कर्मणां पलसिद्धिं च मनुजो लभते ध्रुवम् ।  
उपक्रान्ते सप्ततन्तौ ब्रह्मर्षिप्रवरेण वै ॥  
  
षष्ठेऽह्निसमनुप्राप्ते वेदिर्जज्वालमण्डिता ।  
दक्षिणस्यान्निशिचराः प्रादुरासीन्महाबलाः ॥  
  
प्। २८)  
  
स तेन परमास्त्रेण मानवेन समाहतः ।  
सम्पूर्णं योजनशतं क्षिप्तस्सागरसम्प्लवे ॥  
  
उक्त्वा तपे तच्छब्दं फूकारो बोध्यतेऽधुना ।  
सकराश्रवणान्मर्त्यस्संसारन्तरति ध्रुवम् ॥  
  
रघुनाथ प्रयुक्तेन मानवेन निशाचरः ।  
तद्वद प्रतिभङ्गस्स्यात्सकारपरिशीलनात् ॥  
  
हत्वा निशाचरनिकायमथाजि मध्ये  
स्नात्वा कृते त्ववभृथे कृत पुण्यभाजि ।  
स्थित्वा दिनानि चतुरो मुनिबृन्दमध्ये  
प्रोवाच वाक्यन्विकरन्नियमेन युक्तः ॥  
  
॥ इत्युमा संहितायां पञ्चमोध्यायः ॥  
  
  
॥ अथ षष्ठोध्यायः ॥  
  
ईश्वरः-  
  
रामं प्रतिकृतां पूजां प्रशंसां मुनिना कृताम् ।  
श्रुत्वा प्रशस्तो भवति यथा रामो जगत्त्रये ॥  
  
सीताविवाहकल्याणं द्रष्टुकामा महर्षयः ।  
जग्मुर्जनकराजस्य पुरीमैक्ष्वाकुणा सह ॥  
  
प्। २९)  
  
शकटीशतमात्रन्तु प्रयाणे ब्रह्मवादिनाम् ।  
अग्निहोत्रं पुरस्तुत्य श्रीराघवमनुद्रुतम् ॥  
  
यथा मधूनि सरघा नत्यजन्त्यपसारिताः ।  
तद्वन्मुनिगणास्सर्वे रघुनाथस्य दैवतम् ॥  
  
श्रुवा कामवनाख्यानं प्रव्रन्तोऽपि शमं व्रजेत् ।  
काशाङ्ख्यादि चतुर्णां हि पुरीणां गणकीर्तनम् ॥  
  
श्रुत्वा नरो मोक्षकामी साधनं लभते उचिरात् ।  
  
विदुषां विषयासङ्गो नास्तीति परिकीर्तितम् ।  
विश्वामित्र ऋषेश्श्रुत्वा विशुद्धान्वय वर्णनम् ॥  
  
तस्मात्कुलीन जन्मानो भवन्ति प्रतिलोमजाः ।  
स्कन्दस्य जन्म परिकीर्तितं वाक्यजातं श्रुत्वा ॥  
  
चिरेण इहलोकमनुव्रजन्ति * * * * ।  
पूर्वजा भगिनी चापि मम राघव सुव्रता ॥  
  
नाम्ना सत्यवती नाम ऋचीके प्रतिपादिता ।  
सशरीरा गता स्वर्गं भर्तारमनुवर्तिनी ॥  
  
कौशिकी परमोदारा सा प्रवृत्ता महानदी ।  
एतच्छ्रुत्वा वरं कापि साध्वीनां लोकगामिनीम् ॥  
  
प्। ३०)  
  
भवत्येव न सन्देहो नात्र कार्या विचारणा ।  
एवमन्यानु या कान्तमनुगच्छति गामिनी ॥  
  
अग्रजानां गता लोकं पूज्यतेप्सरसां गणैः ।  
तिस्रः कोट्यर्धकोटी च यानि रोमाणि मानुषे ॥  
  
तावत्कालं वसेत्स्वर्गे भर्तारं यानुगच्छति ।  
व्यालग्राही यथा व्यालं विलादुद्धरते बलात् ॥  
  
एवं लोकान्तरं कान्तमादाय स्वर्गगामिनी ।  
गृहात्पितृवनं यान्त्या पादस्पर्शनजोक्षिता ॥  
  
कृतार्थामन्यते भूमिर्दुर्जन स्पर्शदूषिता ।  
वायुस्स्वदेहशुध्यर्थं चन्द्रमा भास्करस्तथा ॥  
  
नक्षत्राणि च भूतानि द्रष्टुं वाञ्छन्ति तां सतीम् ।  
स्पृष्ट्वा कृतार्थतां प्राप्ता भवन्ति पतिमन्वगाम् ॥  
  
गच्छेत्कान्तं ब्राह्मणानी पतिमालिङ्ग्य सादरम् ।  
क्षत्रियाणी पतिं ग्राह्य कीकसं वापि कुत्रचित् ॥  
  
वैश्या तथा शूद्रयोषित्कीकसं गात्रमेव वा ।  
उद्दिश्य वा पतिं गच्छेल्लोकान्तरगतं प्रियम् ॥  
  
उपास्य रात्रिशेषं तु शोणाकूले महर्षिभिः ।  
हुत्वा चैवाग्निहोत्राणि प्राश्यचामृतवद्धविः ॥  
  
गत्वा गङ्गातटं रामो विश्वामित्रमभाषत ।  
शैलेन्द्रो हिमवान्नाम धातूनामाकरो महान् ॥  
  
प्। ३१)  
  
इत्युपं क्रमगङ्गाया वैभव श्रवणादराः ।  
विमुक्तबद्धास्ते सर्वे गङ्गासायुज्यमाप्नुयुः ॥  
  
पुरा राम कृतोब्दाहश्शितिकण्ठो महातपाः ।  
दृष्ट्वा च स्पृहया देवीं मैथुनायोपचक्रमे ॥  
  
इत्युपक्रम्य देवेन कार्तिकेय समुद्भवम् ।  
सुरसेनापतित्वं च पापान्मुच्येत पातकः ॥  
  
कुमारसम्भवंश्चैव धन्यः पुण्यस्तथैव च ।  
भक्तश्च यः कार्तिकेये का * स्थ भुवि मानवः ॥  
  
आयुष्मान्पुत्रपौत्रैश्च स्कन्दसालोक्यमाप्नुयात् ।  
अथ वर्षशते पूर्णे तपसा राधितो मुनिः ॥  
  
सगराय वरं प्रादादित्यो तद्ग्रन्थविस्तरैः ।  
ब्राह्मणानां वरं दातुं सामर्थ्यं प्रतिपादितम् ॥  
  
यज्ञकर्मणि वेदज्ञो यष्टुं समुपचक्रमे ।  
श्रुत्वा गन्धर्व मेधस्य करणं भुविदारणम् ॥  
  
ब्रह्महत्यादि पापेभ्यो मुक्ता स्युश्रद्धनराः ।  
ततस्तेनाप्रमेयेन कपिलेन महात्मना ॥  
  
भस्मराशीकृतास्ससर्वे काकुत्स्थ सगरात्मजाः ।  
तस्मान्नजातु विप्राणां द्रोहं कुर्यान्मनागपि ॥  
  
सा तस्मिन्पतिता पुण्या पुण्ये रुद्रास्य मूर्धनि ।  
श्रुत्वा रुद्रस्य माहात्म्यं रुद्रलोकं स गच्छति ॥  
  
प्। ३२)  
  
तस्यां विसृज्यमानाया सप्तस्रोतांसि जज्ञिरे ।  
  
उमा-  
  
त्यक्ता जटाचूडतटाद्भगीरथ तपः फलात् ।  
कथं तस्य रथं त्यक्त्वा सप्तधा गमनं वद ॥  
  
महेश्वरः-  
  
शृणु देवि प्रवक्ष्यामि गङ्गाभेदनकारणम् ।  
विसृष्टायां तु गङ्गायां मायां बिन्दुसरस्यपि ॥  
  
क्रोशमात्रे ब्रह्माग्रे वृषभो नाम पर्वतः ।  
तेन रुद्रगती गङ्गा स्तिमितासीन्महारयात् ॥  
  
भगीरथापि राजर्षिस्तुष्टाव परया गिरा ।  
तेन तुष्टो महादेवः प्रसादम करोत्पुनः ॥  
  
नन्दीश्वरं समाहूय प्रेषयत्कार्यसाधने ।  
नन्दी कुठारमादाय भेदयामास पर्वतम् ॥  
  
सप्तधा भेदितेतास्मि सप्तस्रोतांसि जज्ञिरे ।  
सप्तमीचान्वगात्तासां भगीरथमथो नृपम् ॥  
  
तच्छङ्करशिरो भ्रष्टं भ्रष्टं भूमितले पुनः ।  
व्यरेचत तदा तोयं निर्मलं गतकल्मषम् ॥  
  
तत्रर्षिगणगन्धर्वा वसुधातलवासिनः ।  
भवाङ्गपतितं तोयं पवित्रमिति पवित्रमिति पस्पृशुः ॥  
  
भवाङ्गे पतितं यस्मात्कुत्रापि सलिलं नराः ।  
  
प्। ३३)  
  
धृत्वा विधूतपापास्ते शिवमन्दिरगामिनः ।  
धृत्वा शिवस्य सलिलमभिषेचन सम्भवम् ॥  
  
मुच्यन्ते संस्रति भयात् ब्राह्मणाद्याः पिबन्तु वा ।  
गङ्गा सम्प्लावयामास यज्ञवाटम्महात्मनः ॥  
  
तस्यावलेपनं ज्ञात्वा क्रुद्धो जह्नुस्तु राघव ।  
अपिवत्तज्जलं सर्वं गङ्गायाः परमाद्भुतम् ॥  
  
हृदि ध्यायन्महादेवं शिवानुग्रह वैभवात् ।  
अपिवच्चोदकं वार्धेर्यथा वै कुम्भसम्भवः ॥  
  
गङ्गामुपनयन्तिस्म दुहि तृत्वे महात्मनः ।  
शिवानुग्रह वै शिष्टयाच्छ्रोत्राभ्यामसृजत्पुनः ॥  
  
तस्यावलेपनम् ।  
  
पितामहान्भस्मकृतानपश्यद्दीनचेतनः ॥  
  
अथ तद्भस्मनां राशिं गङ्गापतनमुत्तमम् ।  
प्लावयत्पूतपाप्मानस्स्वर्गं प्राप्ता रघूत्तम ॥  
  
ब्रह्माण्डस्ताडितः पूर्वं हरिणा छिद्रतां गतः ।  
ब्रह्माण्डं बाह्यतो येन दशपाशभृताप्रतम् ॥  
  
तेन छिद्रेण तत्तोयं विवेशाण्डं वरानने ।  
यथा कथं चिद्वै दृष्ट्वा भक्तितश्चिन्मयः सकृत् ॥  
  
गङ्गा तारयते नॄणां कुलानां शतमम्भसा ।  
यैस्तु स्पृष्टा वशिष्टा च गङ्गा भक्त्या स कृन्न ॥  
  
प्। ३४)  
  
कुलानान्तु सहस्रन्तु तेषां धारयते भयात् ।  
पीता मधुद्रुवा मर्त्यैर्यैर्गङ्गा भक्तितस्सकृत् ॥  
  
तेषां कुलानामयुतं भवात्तारयते ध्रुवम् ।  
यैः पुण्य वाहिनी गङ्गा सकृद्भक्त्या वगाहिता ॥  
  
तेषां कुलानां लक्षन्तु भवात्तारयते शिवा ।  
यैर्दिनं सेविता गङ्गा भक्त्या पुण्यजनैर्नरैः ॥  
  
कुलानां दशलक्षन्तु तेषां धारयते भवात् ।  
गण्गे गङ्गेति गङ्गेति यैस्त्रिसन्ध्यमुदीरिता ॥  
  
दूरस्थेश्चापि तत्पापं हन्ति जन्मत्रयार्जितम् ।  
सहस्रयोजनस्थोऽपि त्रिसन्ध्यं यस्समाहितः ॥  
  
गङ्गे गङ्गेति च ब्रूयात्सगच्छेत्परमां गतिम् ।  
योजनानां सहस्रेषु गङ्गां स्मरति यो नरः ॥  
  
अपि दुष्कृत कर्मासौ लभते परमां गतिम् ।  
गङ्गायां वैष्णवे शक्तौ परब्रह्मविभावनाम् ॥  
  
न कुर्वन्ति च ये मर्त्या न तैस्तु सहसं वसेत् ।  
नदीनामवमन्तव्यं कदाचिदपि सुव्रते ॥  
  
गङ्गारयं समाकर्ण्य सागरोथ भगीरथम् ।  
प्रार्थयामास गङ्गायाः प्रवाहो वेगवत्तरः ॥  
  
सोदुं न शक्यते त्राहि गाधो मे भविता प्रभो ।  
इत्युक्तवन्तं वारीशं माभीरित्यवदन्नृपः ॥  
  
प्। ३५)  
  
अस्मत्कुलीनैस्संवृद्धो मया किं दूयसेऽधुना ।  
भगीरथोऽपि राजर्षिः प्रोवाच तनयान्निजाम् ॥  
  
पुत्री वाक्यं समाकर्ण्य कुरुकार्यमनन्तरम् ।  
त्वत्पूर्व प्रभवैः पूर्वं खानितः प्रपितामहैः ॥  
  
पूर्वैराचरितो धर्मो न हन्तव्योन्वयोद्भवैः ।  
इत्युक्ता स्वर्धुनी पित्रा करिष्ये वचनन्तव ॥  
  
सहस्रधा नदी भूत्वा तदा सागरमभ्यगात् ।  
स गत्वा सागरं राजा इत्युपक्रम्य शृण्वताम् ॥  
  
पितरस्स्वर्गमायान्ति निरयस्था अनूदकाः ।  
गङ्गावतारमारभ्य श्रावयेच्छ्राद्धभोजने ॥  
  
पितरस्तेन तृप्तास्स्युर्यावदाभूतसम्प्लवम् ।  
त्रीन् पथः पावयन्तीति ततस्त्रिपथगा स्मृता ॥  
  
सन्तारं कथयामासा सर्षि सङ्घस्स राघवः ।  
भवाम्बुधौ निमग्नानां वीक्षणात्तारकस्वयम् ॥  
  
रामस्सुरनदीं नावा तारयत्का विचित्रता ।  
श्रुत्वा पीयूषमथनं सुरासुरविनिर्मितम् ॥  
  
औषधस्वीकृतिं कुर्यात्तस्य रोगो विनश्यति ।  
धन्वन्तरिं गरुत्मन्तं मणिराजं च कौस्तुभम् ॥  
  
अच्युतञ्चामृतं चैव स्मरेदौषधकर्मणि ।  
उच्चैश्रवा हरिश्रेष्ठो मणिरत्नं च कौस्तुभम् ॥  
  
प्। ३६)  
  
उदतिष्ठन्नर श्रेष्ठ तथैवामृतमुत्तमम् ।  
अदितेरिन्द्रसंवादं श्रुत्वा तु मरुताञ्जनिम् ॥  
  
असपत्नो महीं भुङ्क्ते राजा शक्रो यथा दिवम् ।  
अहल्यामृतुकाले तु इन्द्रेण कृतसङ्गमाम् ॥  
  
आत्मानं मां च देवेशं सर्वदा रक्षमानद ।  
इत्यादि प्रियवार्तां च शक्रस्य गमनं तथा ॥  
  
गौतमस्य नरेन्द्रस्य सदृशाकृतिशोभने ।  
शापमिन्द्रे च भार्याया मुनिनाकृतमञ्जसा ॥  
  
श्रुत्वा मुच्येत मनुजो नारी वा व्यभिचारिणी ।  
मुच्यते सर्वदोषेभ्यो व्यभिचारकृतान्निजात् ॥  
  
इमौ कुमारौ भद्रं ते देव तुल्यपराक्रमौ ।  
जग सिह्मगतीवीरौ शार्दूलाविव रूपिणौ ॥  
  
इत्यादि कृतजालन्तु जनकेन सुभाषितम् ।  
विश्वामित्र-ऋषेर्भक्त्या पुष्कलं ब्रह्ममाप्नुयात् ॥  
  
ब्रह्महामुच्यते पापान्मित्रहा मुच्यते ततः ।  
सावित्री पतितश्चापि व्रात्या नाचारदूषितः ॥  
  
तपसां सिद्धिमाकर्ण्य विश्वामित्रस्य मानवः ।  
तपश्चरणि संसिद्धिं लभन्ते मानवा चिरात् ॥  
  
विश्वामित्रो महातेजाः पालयामास मेदिनीम् ।  
इत्यादि श्रवणादेव पठनाद्विजितेन्द्रियः ॥  
  
प्। ३७)  
  
कामधेनु प्रसादा सर्वान्कामानवाप्नुयात् ।  
दुरन्नभक्षणा ता भविष्यति न संशयः ॥  
  
हुङ्कारेणैव तान्सर्वान्निर्ददाह महानृषिः ।  
तस्माद्विप्रेषु नावज्ञा कार्या भूतिमिहेछता ॥  
  
अवज्ञाता दहन्त्येते हुङ्कृत्या वीक्षणेन च ।  
केन चित्तथकालेन देवदेवो वृषध्वजः ॥  
  
इत्यादि ग्रन्थजालेन शिवो ध्येयश्शिवङ्करः ।  
इत्युक्त-ऋषिणा देवो महादेवो ममेप्सितम् ॥  
  
एवमस्त्विति देवेशस्तं वरं वृणुयाद्वरम् ।  
ब्रह्मास्त्रग्रसनं श्रुत्वा दण्डाग्रेरुन्धती पतेः ॥  
  
ब्राह्मण्यं वर्धते तस्य पूर्वपक्षे शशी यथा ।  
अन्यां गतिं गमिश्यामि स्वस्ति वोस्तु तपोधनाः ॥  
  
शेपुः परमसङ्क्रुद्धाश्चण्डालत्वं गमिष्यसि ।  
तस्माद्गुरुषु नावज्ञा कार्या भूतिमिहेच्छता ॥  
  
रुष्टे शिवे गुरुस्त्राता गुरौ रुष्टे न कोपि हि ।  
इक्ष्वाको स्वागतं वत्स जानामि त्वां सुधार्मिकम् ॥  
  
शरणं ते भविष्यामि मा भैषी रघुपुङ्गव ।  
पूर्वमेव वरो दत्तो मया तुभ्यम्महीपते ॥  
  
तदिदं साधयिष्यामि दुर्दशायामिहाधुना ।  
त्रिंशकोः कारयामास वेदारण्ये महाक्रतुम् ॥  
  
प्। ३८)  
  
स्वर्लोकात्पतितं दृष्ट्वा त्रिशङ्कुं कोपदूषितम् ।  
सृजदक्षिणमार्गस्थान् सप्तर्षी न परान्पुनः ॥  
  
नक्षत्र मालामपरामसृजत्क्रोधमूर्छितः ।  
अन्यमिन्द्रं करिष्यामि लोको वास्यादनिन्द्रकः ॥  
  
इति सङ्कल्पमकरोन्मदनुग्रह वैभवात् ।  
  
उमा-  
  
भण्यतां देवदेवेश विश्वामित्राय धीमते ।  
दत्तं स्रष्ट्रमपरं विना तु चतुराननम् ॥  
  
महेश्वरः-  
  
श्रूयतां देवि वक्ष्यामि पुनस्स्वर्गस्य कारणम् ।  
पद्मयोनिं पुरा लब्ध्वा स्रष्टुत्वं मत्सकाशतः ॥  
  
लोकानसृक्षत्सङ्कल्पात् वीक्षणात्पूर्वहेतुतः ।  
अहमेव परो लोके पदार्थानि पृथक् पृथक् ॥  
  
सृष्टा ऋक्षाणि गगने वैश्वानरपथाद्बहिः ।  
अवाक् शिरास्त्रिशङ्कुश्च तिष्ठत्वमर सन्निभः ॥  
  
उमा-  
  
वेदेस्त्र तिषु सर्वत्र ब्राह्मणस्यैव याजनम् ।  
शिष्टास्रे वर्णिका याज्या कथमेतेन कारितम् ॥  
  
महेश्वरः-  
  
शृणु देवि प्रवक्ष्यामि विश्वामित्रस्तु सम्भवम् ।  
  
प्। ३९)  
  
प्रजापतिसुतश्श्रीमान्कुशोनाम महीपतिः ॥  
  
कुशस्य पुत्रो बलवान्कुशनाभस्सुधार्मिकः ।  
कुशनाभसुतश्श्रीमान्गाधिरित्येव विश्रुतः ॥  
  
अनपत्यो गाधिराजा नाम्ना सत्यवतीं सुताम् ।  
ऋचीक-ऋषये प्रादात्कुलस्य त्राणकारणात् ॥  
  
सोऽपि पुत्रार्थ ममलामिष्टिमारब्धवानृषिः ।  
पात्रे निधाय हविषां द्वितयं पुत्रसम्भवम् ॥  
  
कृपीडयोना वजुहोदेकं पुत्रस्य सम्पदे ।  
दत्वा शेषं यज्ञपत्न्यम् अन्यदादातु मैच्छत ॥  
  
नष्ठं हविषमालोक्य ऋषिः पत्नीमवैक्षत ।  
सापि भर्तुः पदे गृह्य प्रणनाम भयातुरा ॥  
  
स्त्रीबुध्या साहसमिदं कृतमेकाहठात्प्रभो ।  
अनपत्या हि मे माता तस्यापत्यस्य कारणात् ॥  
  
दत्तं मया साहसेन मन्त्रितं हविरुत्तमम् ।  
प्रसीद मह्यं दयया भक्तां रक्षस्व मत्प्रभो ॥  
  
इत्येवं प्रार्थितः पत्न्या कौशिक्या भगवानृषिः ।  
कृपां चकार दयया सोऽपि ब्राह्मणतां व्रजेत् ॥  
  
इत्याभाष्य प्रियां विप्रः क्रतु शेषं समापयत् ।  
  
उमा-  
  
एतादृशगुणोपेत-ऋषिः कौशिकनन्दनः ।  
  
प्। ४०)  
  
अयाज्य याजने श्रद्धमकरोत्तद्वदस्वमे ।  
  
महेश्वरः-  
  
सत्रिशङ्कुः पूर्वमभूद्दुर्नयं कल्पमास्थितः ।  
पितुश्चापरितोषेण गुरोर्दोग्ध्रीवधेन च ॥  
  
अप्रेषितो पयोगाच्च त्रिविधोस्य व्यतिक्रमः ।  
एवं त्रीण्यस्य शाकुनि तानि दृष्ट्वा महर्षयः ॥  
  
प्रयुञ्जते शब्दजालं त्रिशङ्कुपदवाचकम् ।  
यौवस्थस्सतीं भार्यां न व्रजेद्यदि मानवः ॥  
  
स जीवन्नेव चण्डालो नर्मदान्नैव भुक्तवान् ।  
ब्राह्मण्यां यो नरो मौढ्याद्ब्राह्मणीं काममोहितः ॥  
  
न परिग्रहेत्  
  
यदि गृह्णीत मूढात्मा चण्डालत्वं स गच्छति ।  
  
गत्वा तु मातरं मर्त्यस्स्नुषां भ्राप्तृ?त्रङ्गनां तथा ।  
पुत्रीं वा भगिनीं मौढ्याद्व्रजेद्यः काममोहितः ॥  
  
सजीवन्नेव चण्डालमाशु गच्छति सान्वयः ।  
  
उमा-  
  
इदानीं गुरुणा शप्तः कथं याज्यो भव दृषे ।  
चण्डाल प्रोक्षितं दुष्टं स्मृतं कर्मान्तरालके ॥  
  
तत्सर्वं निष्फलं प्राहुर्मुनयस्तत्वचिन्तकाः ।  
  
महेश्वरः-  
  
प्। ४१)  
  
शृणु देवि प्रवक्ष्यामि त्रिशङ्कोर्यजनं प्रति ।  
पुरा त्रिशङ्कुर्गुरुणा पितृशोकाच्च तापितः ॥  
  
तस्य शापापनोदार्थमृषिभिस्सूक्ष्मदर्शिभिः ।  
त्रिषड्वारं षडब्दाख्यं कृच्छ्रं कृत्वा विधानतः ॥  
  
ततस्स्नानं समादाय शिवनिर्णेजने जले ।  
शिवक्षेत्रे शिवं पूज्य तीर्थेषु च निमज्य च ॥  
  
शुद्धदेहे महीपाले ह्ययजत्कृतसत्तमैः ।  
अबालको देवलोको न क्षत्रः ग्राम याजकः ॥  
  
कर्मचण्डालका ह्येते महापातकपञ्चमाः ।  
गुरुद्रोहवशाज्जाता कर्मचण्डालता मयम् ॥  
  
तस्मात्कृच्छ्रादि चरणाच्छुद्धिर्नान्यस्य कस्य चित् ।  
तद्वत्पूतं कारयित्वा यज्ञं कौशिकनन्दनः ॥  
  
त्रिंशकोः कारयामास शास्त्र दृष्टेन वर्त्मना ।  
अनागतान्दि विषदान्प्रेक्ष्य क्रोधानलोज्ज्वलः ॥  
  
स्वर्लोकं प्रापयामास स्वकीय तपसः फलात् ।  
  
उमा-  
  
स्वर्लोकात्पतनः कस्मात्प्रायश्चित्तगतैनसः ॥  
  
तन्ममाचक्ष्व देवेश यमान्तक पुरान्तक ।  
  
महेश्वरः-  
  
प्रायचित्ते कृते पुंसामेनसां नाशयिष्यते ।  
  
प्। ४२)  
  
भूलोकशुद्धिर्नास्त्येव शुद्धिस्स्यात्पारलौकिकी ।  
तस्मात्तद्देह युक्तत्वात्पातयन्ति स्म भूतले ॥  
  
उमा-  
  
अशुद्धो यदि भूपालस्तस्मिन्प्रेम कथं मुनेः ।  
इति पृष्ठः कथा मध्ये प्रोवाच कृपया शिवः ॥  
  
तपः कर्तुमना देवि विश्वामित्र-ऋषिः पुरा ।  
भार्यां त्रिशङ्कोर्निकटे निधाय तपसे गतः ॥  
  
सिद्धे तपसि राजानं प्रीतोभूद्गाधिनन्दनः ।  
वरन्ददामि गृह्णीष्व भार्याभरणतोषितः ॥  
  
समाकर्ण्य ऋषेर्वाक्यं राजा प्रोवाच गाधिजम् ।  
मास्त्विदानीं परगुरो आपत्काले तथाकुरु ॥  
  
तसं प्रार्थितो राज्ञा इदानीं च पुनः पुनः ।  
दयां चकार राजानं चण्डालाकाररूपिणम् ॥  
  
उमा-  
  
ये दूषयन्त्य दूष्यं मान्तप उग्रं समास्थितम् ।  
भस्मीभूता दुरात्मानो भविष्यन्ति न संशयः ॥  
  
अद्यते कालपाशेन गता वैवस्वतक्षयम् ।  
इत्या(दि) वाक्यनिकरं प्रोक्त्वा सदसिकोपनः ॥  
  
विरराम महातेजा ऋषिमध्ये महामुनिः ।  
इत्यादिवाक्यकथनाद्ब्रह्महत्या ऋषेः कथम् ॥  
  
प्। ४३)  
  
नासीत्कथं तत्र भवानुत्तरं वक्तुमर्हति ।  
  
महेश्वरः-  
  
पुरा कदाचिद्यज्ञाते मित्रावरुणसम्भवः ।  
रघोः पुत्रं दुराधर्षं सौदा समशपद्भृशम् ॥  
  
कल्माष पादस्संशप्तः प्रवृद्धः पुरुषादकः ।  
अभवद्भूपतित्वेऽपि मध्याह्ने नरभोजनः ॥  
  
विश्वामित्र-ऋषिः काल्ये कालेन त्वा पुरं व्रजेत् ।  
तमस्मरन्महातेजास्सौदासं पुरुषादकः ॥  
  
आगतस्मरणादेव निकटं गाधिनन्दनः ।  
तं मे * * * * * घ्नं वासिष्ठान्हन्तुमुद्यतम् ॥  
  
भक्षितास्तेन राज्ञाते भस्मीभावं गताः पुनः ।  
अम्बरीष इति ख्यातो यष्टुं समुपचक्रमे ॥  
  
एतत्सर्गं सदा शृण्वन् ब्रह्महा मुच्यतेंहसः ।  
  
पुत्रविक्रयजाद्दोषात्तथा पुत्रार्पणायतः ।  
विमुक्तञ्चरा लोके श्रीरामस्य प्रसादतः ॥  
  
ऋग्वेदसिद्धेद्वे गाधे तृतीयाष्टकचोदितः ।  
प्रयुञ्जानो नरो नित्यं भवाबन्धाद्विमुच्यते ॥  
  
ऋणबन्धाद्विमुक्तास्युर्व्याधिबन्धात्तथैव च ।  
तथैव शृङ्खलाबन्धान्मुच्यते श्रवणादिह ॥  
  
प्। ४४)  
  
विश्वामित्रो महान्भूयस्तपस्तेपे महामनाः ।  
ततः कालेन महता मेनका परमाप्सराः ॥  
  
तात्पर्यवर्णकमिदं गायत्र्यास्सर्वकामदम् ।  
शृण्वतां सर्वपापघ्नं सर्वपापहरं परम् ॥  
  
अहोरात्रापदेशेन गतास्संवत्सरा दश ।  
अब्भक्षो वायुभक्षो वा जीर्णपर्णाशनोऽपि वा ॥  
  
स्त्रीणां समक्षे वस्तव्यं न कदाचिन्महेश्वरि ।  
वरदानं विश्वयोनेस्तपः फलचिकीर्षया ॥  
  
शृण्वतां विफलं यान्ति पापानि त्रिदशेश्वरि ।  
ब्राह्मण्यं यदि मे प्राप्तं दीर्घमायुस्तथा पुरा ॥  
  
उमा-  
  
अश्रद्धा ब्राह्मणो वाक्ये किं कृतं गाधिसूनुना ।  
  
महेश्वरः-  
  
मया यष्ठुमुपक्रान्ते त्रिशङ्कोर्यागकर्मणि ।  
वासिष्ठादूषयन्तिस्म कथं सदसि देवताः ॥  
  
तान्हन्तु प्रेषितः पूर्वं क्रुद्धः कल्माषपादकः ।  
भक्षितास्तेन राज्ञा ते भस्मीभावं गताः पुनः ॥  
  
तान्दृष्ट्वा भक्षितान्राज्ञा मित्रावरुणसम्भवः ।  
पुत्रशोकाभिभूतस्तु प्रललाप भृशार्दितः ॥  
  
प्रज्ञामवष्टभ्य शनैः पूर्ववत्तपसि स्थितः ।  
  
प्। ४५)  
  
सोपीदानीमदूष्यम्मामुग्रे तपसि संस्थितम् ॥  
  
इत्युक्तो भारतीनाथः प्रोवाचारुन्धती पतिम् ।  
ब्रह्मर्षित्वं वदानेन तपसा तोषितो भवान् ॥  
  
ब्रह्मर्षिस्त्वं न सन्देहस्सर्वं सम्पाद्यते तव ।  
विश्वामित्रस्तुतिं शृण्वन्शतानन्देन भाषिताम् ॥  
  
पुष्कलं ब्राह्म्य मासाद्य ब्रह्मलोके महीयते ।  
दक्षयज्ञवधे पूर्वन्धनुरादाय वीर्यवान् ॥  
  
विध्वंस्य त्रिदशान्रोषात्सलीलमिदमब्रवीत् ।  
प्रसादयन्ति देवेशन्नमस्ते रुद्रमन्यवे ॥  
  
हे रुद्रधनुषस्तुभ्यमुतो त इषवे नमः ।  
बाहुभ्यान्ते नम इति स्तुतिभिश्श्रुति चोदितैः ॥  
  
प्रसादितो तो महादेवः प्रसादमकरोछिवः ।  
भूतलादुत्थिता सा तु व्यवर्धत ममात्मजा ॥  
  
भूतलादुत्थितां देवीन्नारायण कुटुम्बिनीम् ।  
राजानो बहुवीर्याढ्या वारयामासुरादरात् ॥  
  
प्रत्याख्याता भूपतयस्तृणत प्रवणछलात् ।  
अरुन्ध मिथुलां सर्वे वीर्य सन्देहमागताः ॥  
  
तस्माद्विशिष्टं यद्वस्तु न धार्यं धीमता क्वचित् ।  
धृते तु प्राणहानिस्स्यात्स्यमन्तक मणिर्यथा ॥  
  
यथा पीयूषखं रक्षा यथा द्रुपदजास्थितिः ।  
  
प्। ४६)  
  
तस्माच्छ्रेष्ठगुणोपेतं न धार्यं वस्तु मानवैः ॥  
  
बभञ्ज तद्धनुर्मध्ये नरश्रेष्ठो महायशाः ।  
गृहीते रघुनाथेन महादेवशरासने ॥  
  
शक्तिस्तु वैष्णवं प्राप्ते तस्मा भग्ना महेशितुः ।  
तस्मिन्नवसरे पाशी वैष्णवं धनुरुत्तमम् ॥  
  
दत्तवान्कोसलेन्द्रस्य करे प्रीतिपुरस्सरम् ।  
तद्धनुर्वरुणाभ्यर्णे पुनः प्रत्यर्पयच्छिवे ॥  
  
राज्ञा वंशानुकथनं शृण्वतां पापनाशनम् ।  
श्रुत्वा गोदान कथनं गोदानफलमाप्नुयात् ॥  
  
प्रपामध्येत्युपक्रम्य जानक्या मङ्गलोत्सवम् ।  
श्रुत्वा विवाहं कुर्वीत पत्नी दीर्घायुषी भवेत् ॥  
  
दम्पत्योस्सततं प्रीतिर्वर्धते नायके वयः ।  
तस्मात्कल्याणसमये श्रोतव्यं भूतिमिच्छता ॥  
  
गोदानं भूमिदानं च कन्यादानं तथैव च ।  
आत्मनश्श्रियमन्विच्छन् प्रयच्छेत्सर्ववर्णकः ॥  
  
तस्माद्विवाहं प्रेक्षेत आत्मनाश्रियमिच्छुभिः ।  
सर्वोत्सवे तु कल्हारो मधूकस्तु स्वयंवरे ॥  
  
सीमन्ते गर्भिणी नारी यवाङ्कुरमयी भवेत् ।  
धार्या तु प्रेतकार्ये वै माला नलदनिर्मिता ॥  
  
सीतायै प्रददौ रत्नं कौसल्या वारिसम्भवम् ।  
  
प्। ४७)  
  
तया भूषितगात्रा सा शुशुभेन्दीवरे क्षणा ॥  
  
भार्गवं जामदग्न्यं च राजराजविमर्दनम् ।  
इत्यादिश्रवणात्पुंसां ब्राह्मन्तेजोभिवर्धते ॥  
  
शितिकण्ठस्य विष्णोश्च बलाबलपरीक्षया ।  
अभिप्रायन्तु विज्ञाय देवतानां पितामहः ॥  
  
विरोधञ्जनयामास तयोस्सत्ववतां वरः ।  
अधिकं मेनिरे विष्णुं देवा ऋषिगणास्तदा ॥  
  
उमा-  
  
त्वत्तो विशिष्ट भावस्तु विष्णोस्सम्प्रति गण्यते ।  
कथमेतद्दयासिन्धो कृपया वद सुव्रतम् ॥  
  
महेश्वरः-  
  
शृणु देवि प्रवक्ष्यामि विष्णोराधिक्यतां प्रति ।  
पुरा कदाचिद्देवेशि परमानन्दकानने ॥  
  
क्रीडासक्ते मयि तदा विश्वमेतदनायक ।  
उपद्रुतं सदा दुष्टैर्वेदवादबहिष्कृतैः ॥  
  
स्वाहास्वधा वषट्काररहिते कर्मवर्जितैः ।  
ब्रह्मणा ज्ञातवृत्तान्तः कार्यशेषमचिन्तयम् ॥  
  
चक्रपाणिं समाहूय रत्नसिंहासने शुभे ।  
अभिषिच्य वरान्दत्वा प्रणामं करवं प्रिये ॥  
  
सृष्टि स्थिति विनाशानां कर्तृत्वमकुतो भयम् ।  
  
प्। ४८)  
  
सर्वज्ञतादिसिद्धिं च दत्तवानस्मि विष्णवे ।  
मत्तोधिको भवानाजौ भव विष्णो क्वचित् क्वचित् ॥  
  
इति दत्वा वरान्पूर्वं वाराणस्यां हरिं पुरा ।  
इति दत्वा वरान् पूर्वं वाराणस्यां हरिं पुरा ॥  
  
इदं ज्ञात्वा कविः प्राह मेनिरे धिपतिं प्रिये ।  
शरञ्च प्रतिसङ्गृह्य हस्तात्क्र?घु पराक्रमः ॥  
  
आरोप्य धनुषी रामस्सशरं सन्निकर्षह ।  
  
उमा-  
  
निर्वीर्यो जामदग्न्योसौ रामो राममवैक्षत ॥  
  
इत्युक्तम् ऋषिणा काव्ये निर्वीर्यत्वम् ऋषेः कथम् ।  
  
महेश्वरः-  
  
जामदग्न्यावतारोयं हरे रावेशमात्रकः ॥  
  
पूर्णावतारमालोक्य शक्तिस्साङ्क्रमिता भवत् ।  
रात्रौ दिवाकरं तेजो निहितं हव्यवाहने ॥  
  
प्रातस्सूर्य यथा गच्छेद्वह्निरह्नि यथापुरम् ।  
कौसल्या च सुमित्रा च कैकेयी च सुमध्यमा ॥  
  
वधूप्रतिग्रहे युक्ता याश्चान्या राजयोषितः ।  
इत्यादि श्रवणात्स्त्रीणां स्नुषाभूयस्करं भवेत् ॥  
  
स्नुषास्स्युः पतिमातॄणामिष्टाः प्रीतिणु वल्लभाः ।  
काण्डान्तं श्रावयेद्वापि शृणुयाद्वा नरर्षभः ॥  
  
उपेत्य भार्यां गृद्यां च रमते प्रीति पूर्वकम् ।  
  
प्। ४९)  
  
काण्डान्ते ब्राह्मणाः पूज्याः पूज्यस्सीतापतिः प्रभुः ॥  
  
सीतासमेत प्रतिमा राघवस्य मनोरमाम् ।  
चतुर्विंशत्पलैः कृत्वा तदर्धैः पादसम्मितैः ॥  
  
जाम्बूनदैस्समाराध्य दद्याद्विद्वद्द्विजन्मने ।  
निधाय पूर्णकलशे क्षौमोपरि शुचिस्मिते ॥  
  
सहस्रसम्मितैर्वित्तैस्तदर्धैः पादमात्रकैः ।  
यथा शक्तिप्रमाणेन वित्तशाठ्यविवर्जितः ॥  
  
दक्षिणा सहितन्दद्याद्वाञ्छितार्थ सुसिद्धये ।  
धर्ऽनीगर्भसम्भूते धरणीधरवल्लभे ॥  
  
धरणीम्मे प्रयच्छाशु प्रीताभव शुचिस्मिते ।  
कौसल्यागर्भसम्भूत भूभारोद्धारण प्रभो ॥  
  
प्रतिमादान तुष्टस्सन् वाञ्छितार्थ सुसिद्धये ।  
वक्ता प्राङ्मुख आसीत श्रोताचोत्तरदिङ्मुखः ॥  
  
नित्यं द्विजान्समाराध्य यथा विभवविस्तरम् ।  
विष्टरं मारुतेः कृत्वा भक्ष्यैर्भोज्यैश्च पूजयेत् ॥  
  
दत्वा ताम्बूलमतुलं शृणो तु मुखतुष्टये ।  
हविष्याशी स्वयं भूयाद्भार्यया नियतात्मवान् ॥  
  
वक्तुर्मुखं समालोक्य शृणुयात्कार्य सिद्धये ।  
वक्तारं रामबुध्या तु पूजयेन्वहं प्रिये ॥  
  
इत्युमा संहितयां रामायणकथाफलप्रस्तावे बालकाण्डकथाफल   
वर्णनं नाम षष्ठोध्यायः ॥  
  
  
  
महेश्वरः-  
  
सहदेवैरुदीर्णस्य रावणस्य वधार्थिभिः ।  
अर्थितो मानुषे लोके जज्ञे विष्णुस्सनातनः ॥  
  
विशेषणं हरेश्शृण्वन् क्वचित्स्कन्धान्वयं तथा ।  
क्वचिद्रूपकथनं क्वचिज्ज्ञान प्रदर्शनम् ॥  
  
यो नित्यं शृणुयाद्वापि श्रावयेद्वा समाहितः ।  
सर्वबन्धविनिर्मुक्तो हरिमन्दिरगो भवेत् ॥  
  
पट्टाभिषेकसम्भारान्वसिष्ठेन प्रचोदितान् ।  
सौवर्णादीनि रत्नानि बलीन्सर्वौषधीरपि ॥  
  
इत्यादीनि सदा शृण्वन् प्रातः काले महीपतिः ।  
स्थिरं राज्यं समासाद्य प्रियपुत्रैश्च मोदते ॥  
  
विप्रोषितश्च भरतो यावदेव पुरादितः ।  
तावदेवाभिषेकस्ते प्राप्तकालो मतो मम ॥  
  
कामं खलुसतां वृत्ते भ्राता ते भरतस्स्थितः ।  
ज्येष्ठानुवृत्ती धर्मात्मा सानुक्रोशो जितेन्द्रियः ॥  
  
किन्नुचित्तं मनुष्याणामनित्यमिति मे मतिः ।  
ज्येष्ठस्य राजता नित्यमुचिता हि कुलस्य च ॥  
  
इति प्रोवाच भरतस्सर्वान्पौरजनान्प्रति ।  
  
प्। ५१)  
  
तादृशे को विचारोस्ति स्वच्छचित्तस्य भूपतेः ।  
  
महेश्वरः-  
  
शृणुवक्ष्यामि तत्वेन राजा पङ्क्तिरथाह्वयः ।  
हृदि शङ्कान्निधायैव गिरिव्रजपुरं प्रति ॥  
  
भरतं प्रेषयामास राजा दशरथस्सुतम् ।  
कन्याम्मनोज्ञामाकर्ण्य केकयाख्यस्य भूपतेः ॥  
  
गत्वा तां वरयामास पत्न्यर्थं केकयाधिपः ।  
सोऽपि वव्रे वरं राजा दास्यामि तव कन्यकाम् ॥  
  
अस्यामुत्पत्स्यते योसौ स तु राजा विधीयताम् ।  
तथास्त्विति प्रतिज्ञाय गृहीता केकयात्मजा ॥  
  
तस्यामुत्पादितः पुत्रो भरतो नाम विश्रुतः ।  
  
उमा-  
  
राज्ञो दशरथस्यास्य मृषावादित्वमागतम् ॥  
  
प्रतिज्ञोल्लङ्घनं राज्ञः कारणद्वितयाद्भवेत् ।  
केकयाधिपतेश्चापि तत्पुत्र्याः कारणान्तरे ॥  
  
कैकेय्या ग्रहणेचापि तस्यास्सारश्यकर्मणि ।  
  
महेश्वरः-  
  
विवाहसमये राज्ञा प्रतिज्ञातमिदं शृणु ॥  
  
पट्टाभिषेकसमये भवेयं स्मारितो यदि ।  
त्वया वान्येन भूपाल तथा चेत्करवाण्यहम् ॥  
  
इत्थं प्रतिज्ञामकरो पपात ग्रहणे नृपः ।  
  
प्। ५२)  
  
प्रणमन्तं समुत्थाप्य तं परिष्वज्य भूमिपः ॥  
  
तस्मात् पित्रोर्नमस्कारस्साष्टाङ्गश्श्रुतिचोदितः ।  
विना साष्टाङ्गमन्येन कुर्वन्नरकमश्नुते ॥  
  
देवर्षि पितृ विप्राणामनृणोस्मि तथात्मनः ।  
  
उमा-  
  
जायमानस्य विप्रस्य ऋणानां त्रितयं सह ॥  
  
क्षत्रियाणां विशाञ्चैव कथं वेदविनाकृतम् ।  
मङ्गलं प्राप्यते मर्त्यश्श्रुत्वा साकेतवर्णनम् ॥  
  
गुरुमान्जायते मर्त्ये गुरुपूजा विधिश्रुतौ ।  
ध्यायन्नारायणं देवं स्वस्तीर्णे कुशसंस्तरे ॥  
  
ब्राह्मणानां शिवो ध्येयः क्षत्रियाणां हरिस्स्मृतः ।  
हिरण्यगर्भो वैश्यानामुपस्यब्ध दृशस्मृतः ॥  
  
इति द्योतयि तुं रामस्स्वात्मानमनुसन्दधे ।  
कुब्जा देवैस्समादिष्टा कैकेयीं भेत्तुमारभेत् ॥  
  
बाल्य एवहि मा तुल्यं भरतः प्रापितस्त्वया ।  
धन्निकर्षाच्च सौहार्दो जायते स्थावरेष्वपि ॥  
  
तस्मात्समक्षे वस्तव्यं स्वस्य भूमिमभीप्सतः ।  
आसन्नं भजते नारी आसन्नः परिपूज्यते ॥  
  
आसन्नं भजते राजा आसन्नं भजते लता ।  
स्त्रीणां कौटिल्यमाख्यानं शूल्यालङ्कारवर्णनात् ॥  
  
प्। ५३)  
  
देवि केनाभि युक्तासि इत्यादिग्रन्थविस्तरैः ।  
कामाचारो भवेत्कामो वृद्धानां यूनिका कथा ॥  
  
कामातु राणां भूलोके अदेयन्नास्ति कुत्रचित् ।  
शपेते जीवनार्हेण इति शापं वृथां नृपः ॥  
  
सत्येनापि शपेद्यस्तु देवगुर्वग्निसन्निधौ ।  
तस्या वैवस्वतो राजा धर्मस्यार्धं निकृन्तति ॥  
  
एवं स्थितोपि राजर्षिः कामबाणेन पीडितः ।  
अशपद्राममुद्दिश्य पाशबन्धमृगान्वितः ॥  
  
सत्येन लोकाञ्जयति दीनान्दानेन राघवः ।  
गुरूञ्छुश्रूषया वीरो धनुषा युधि शात्रवान् ॥  
  
सत्यन्दानन्तपस्त्यागो मित्रता शौचमार्जवम् ।  
विद्या च गुरुशुश्रूषा ध्रुवाण्येतानि राघवे ॥  
  
हरिश्चन्द्रस्तु सत्येन शिबिर्दानेन भूतले ।  
कोदण्डेनार्जुनश्शत्रून् रघुश्शुश्रूयया गुरून् ॥  
  
विश्वामित्रस्तु तपसा आर्जवेन युधिष्ठिरः ।  
जनको विद्यया चापि एकैकगुणयोगतः ॥  
  
लोकानां विजयं कृत्वा प्रसिद्धा अभयन्नृपाः ।  
ध्रुवाण्येतानि राजेन्द्र राघवे कृतकेतनाः ॥  
  
रामोपि भरताद्भूयः तव शुश्रूषते सदा ।  
वह्नीनामेकभार्येणामेका पुत्रवती यदि ॥  
  
प्। ५४)  
  
सर्वास्तास्तेन पुत्रेण पुत्रवत्यः प्रकीर्तिताः ।  
यथा मातरि शुश्रूषां विदध्यादौरसस्सुतः ॥  
  
तद्वन्मातृसपत्न्यां तु ऐहिकं पारलौकिकम् ।  
अनार्य इति मामार्याः पुत्रविक्रयिणं ध्रुवम् ॥  
  
धिक्करिष्यन्ति रथ्यासु सुरापं ब्राह्मणं यथा ।  
पुत्रन्न विक्रयं कुर्यान्न दद्याद्द्रव्यलोलुपः ॥  
  
दद्याद्यदि नरो लोभात् पुन्दि पच्येत विक्रयी ।  
ब्राह्मणोन्नृसुरा पेया गौल्याद्याः पापकारिणः ॥  
  
सुरापं ब्राह्मणं दृष्ट्वा कुलत्यागो विधीयते ।  
पुन्वा जननवेलायां शङ्खचक्रगदाधरम् ॥  
  
दृष्ट्वा तुष्टाव बहुधा काश्यपत्वात् स्वयं नृपम् ।  
तन्मया मोहितो भूत्वा भक्त्या राममनुस्मरन् ॥  
  
मास्म मे भरतः कार्षीत् प्रेतकृत्यङ्गतायुषः ।  
इत्यादि प्रलपन्न्राजा कैकयीवरमोहितः ॥  
  
श्रुत्वाविचित्रं करुणं विलापं * * * * * * ।  
  
देवैस्सम्प्रार्थितो देवि मायाविश्वं भरस्य तु ।  
केकयापत्य वादेन जाता विश्वस्य गुप्तये ॥  
  
सामया भेदयामास राजानमकुतो भयम् ।  
चतुरश्रो रथश्श्रीमान्निस्त्रिंशो धनुरुत्तमम् ॥  
  
प्। ५६)  
  
वाहनन्नरसंयुक्तञ्छत्रं च शशिसन्निभम् ।  
तुरीयं वर्णकमिदं ब्रह्मविष्णुशिवात्मकम् ॥  
  
भजतां सर्वदोषघ्नं संसारभयनाशनम् ।  
तुष्टिदं पुष्टिदं चैव सर्वैश्वर्य प्रवर्तकम् ॥  
  
रामाभिषेकसम्भारां छ्रुत्वामङ्गलमाप्नुयात् ।  
राज्यं द्विजातिभिर्जुष्टं राजसूयाभिषेचनम् ॥  
  
कर्तुमर्हति ते राजा वासवस्येव लोककृत् ।  
इमं मन्त्रं समुच्चार्य प्रेषयेद्दूरगं प्रियम् ॥  
  
सर्वान्कामानवाप्यैव पुनर्बन्धुषु युज्यते ।  
पूर्वां दिशं वज्रधरो दक्षिणां पातु ते यमः ॥  
  
वरुणः पश्चिमामाशान्धनेशस्तूत्तरां दिशम् ।  
सीताकवच युक्ताङ्गो यां यां याति दिशं प्रति ॥  
  
तान्तान्कामानवाप्यैव लभते शाश्वतं पदम् ।  
यश्च रामन्न पश्येत्तु यं च रामो न पश्यति ॥  
  
निन्दितस्स भवेल्लोके स्वात्माप्येनं विगर्हते ।  
रामं वा रामबेरं वा रामनामान्यथापि वा ॥  
  
वीक्षेत शृणुयाद्वापि स नरो मुक्ति भाग्भवेत् ।  
यज्ञैर्दानैस्तपसा नाशनेन बध्वा विष्णोख्ययस्य प्रसादम् ॥  
  
लब्ध्वा साक्षाच्छाश्वतं कृच्छ्रात् मोक्तुं देवीं काञ्चितेनाल्प कालम् ॥  
  
प्। ५६)  
  
श्रुत्वा लक्ष्मण वाक्यानि कौसल्यारामयोः पुरा ।  
सत्येन धनुषा चैव दत्तेनेष्टेन ते शपे ॥  
  
हनिष्ये पितरं वृद्धं कैकेय्या वशमागतम् ।  
इत्यादि श्रवणात्पुंसा क्षात्रन्तेजोभि वर्धते ॥  
  
त्वया मया च वैदेह्या लक्ष्मणेन सुमित्रया ।  
पितुर्नियोगे स्थातव्यमेष धर्मस्सनातनः ॥  
  
अत्रेतिहासं वक्ष्यामि पावनं पूर्वसम्भवम् ।  
अवन्ती विषये कश्चित् किरातान्वय सम्भवः ॥  
  
धर्मव्याध इति ख्यातः पित्रोः पूजापरायणः ।  
आपणस्थं सदा मांसं क्रीत्वाक्रयण तत्परः ॥  
  
क्रयलब्धैर्बहुद्रव्यैः पितृपूजापरो भवत् ।  
अभ्यज्य पितरौ नित्यं स्नापनं चोष्णवारिणा ॥  
  
कृत्वा सुभोज्यं भोज्यान्नैर्वीटिकार्पण पूर्वकम् ।  
मञ्चे निधाय पितरौ कृतपादाभिवन्दनः ॥  
  
एवं दिने दिने कुर्वन् व्याधोऽपि स्वर्गमभ्यगात् ।  
श्रुत्वा धमार्थ कामेति धर्मभाग्जायते नराः ॥  
  
श्रुत्वा राघव वाक्यानि वनप्रव्राजनं प्रति ।  
रामप्रसादमासाद्य रामसायुज्य गामिनः ॥  
  
श्रुत्वा लक्ष्मणवाक्यानि राघवेन्द्रस्य सन्निधौ ।  
मित्रमभ्यन्तरं लब्ध्वा शत्रूणां विजयं लभेत् ॥  
  
प्। ५७)  
  
सन्ति धर्मो पदा श्लक्ष्णा धर्मात्मन् कि बुध्यसे ।  
तयोस्सुचरितं स्वार्थं शाठ्यात् परिजिहीर्षतोः ॥  
  
पुरा तु ब्राह्मणः कश्चित् कलिङ्ग विषये महान् ।  
श्रुताध्याय न सम्पन्नो वेदाध्ययन लम्पटः ॥  
  
चूल्याख्यो बहुकालन्तु द्रव्यार्जनपरायणः ।  
प्रतिग्रहाध्यापनया याजकेभ्यो धनार्जनम् ॥  
  
धनेन पूर्णप्रतिलब्धकामः  
किञ्चिद्धनं ब्राह्मणसान्नकार्षीत् ।  
धर्मस्य नाशात्पिशुनाश्च चोरा  
कृपीडयोनिर्नृपतिश्च रुष्टः ॥  
  
विनाशया मासुरथास्य वित्तं सवित्तनाशात् परितापितोभूत् ॥  
  
धर्मस्य लोपान्मदचित्तनाशो  
बभूव इत्युक्तिपरो द्विजोभूत् ।  
धर्मं चरिष्याम इति ब्रुवाणो  
वित्तार्जुनं धर्ममिषेण चक्रेः ॥  
  
ब्राह्मणान् भोजयिष्यामि तटाकान् खातयाम्यहम् ।  
प्रपाः प्रवर्तयिष्यामि करिष्ये देवपूजनम् ॥  
  
तद्द्रव्येणाकरोत्स्वस्य संसारपरिपूरणाम् ।  
किञ्चिद्धर्मं ह्ययं चक्रे नोचेद्दास्यन्ति ते मम ॥  
  
प्। ५६)  
  
परार्थे धर्मकार्तारो धर्मविक्रयिणस्तथा ।  
मतङ्गजा भविष्यन्ति पिशाचा वा न संशयः ॥  
  
एतादृशा महीदेवा क्षत्रविट्छूद्रजास्तथा ।  
इति रामेण कथितं प्रिये प्रोक्तं मयाधुना ॥  
  
शृणुष्वा परमाख्यानं स्वर्गस्यास्य पुरातनम् ।  
पुरा कश्चिन्महीपालः कुन्ती भोज इति श्रुतः ॥  
  
पृथिवीं पालयामास क्षत्रधर्ममनुस्मरन् ।  
तादृशस्य महीभर्तुः राजानः परिपन्थिनः ॥  
  
न्यरुन्धन्तस्य नगरं चतुरङ्गबलैर्युताः ।  
निरुन्धं नगरं वीक्ष्य हेहयैस्ताल जङ्घजैः ॥  
  
युद्धाय कृतसन्नाहो रथादि बलसंयुतः ।  
पुरान्निर्गत्य स बहुकृतवाञ्जन्यमुत्तमम् ॥  
  
नष्टेषु द्रव्यजातेषु भग्नेषु गजवाजिषु ।  
पुरमागम्य भूपालः किं कार्यमिति चिन्तयत् ॥  
  
चिन्ताविष्टं नृपं प्राह पुरोधाः कार्यसाधकः ।  
राघवेन्द्रे वनं गन्तुं पित्रादिष्टे कृतत्वरे ॥  
  
कौसल्या कारयामास पुत्रमङ्गलवाचकम् ।  
तदिदानीं प्रयुञ्जानो युद्धं कुरु यथा बलम् ॥  
  
ब्राह्मणान्सम्यगाहूय स्वस्तिवाचनपूर्वकम् ।  
हुत्वा वैष्णवमन्त्रैश्च कृत्वा ब्राह्मणभोजनम् ॥  
  
प्। ५९)  
  
आशिषोन्ते विधायैव कृतमङ्गलपूर्वकम् ।  
युद्धं कुरु महाबाहो शत्रूञ्जेष्यसि मा चिरम् ॥  
  
इत्युक्त्वा कारयामास द्विजैश्च सपुरोहितैः ।  
सापनीय तमायासमुपस्पृश्यजलं शुचि ॥  
  
चकार माता रामस्य मङ्गलानि यशस्विनी ।  
इत्युपक्रम्य मङ्गल्य जगामेत्यन्तमादितः ॥  
  
ब्राह्मणैर्वाचयामास विजयार्थं नृपस्य च ।  
युद्धाय कृतसन्नद्धो निर्जगाम पुरोत्तमात् ॥  
  
हेहयैस्तालजङ्घैश्च युद्धमासीत्कृतारवम् ।  
प्रवृत्ते घोरतसि बाणासार प्रपीडितम् ॥  
  
भग्नं रागकुलं सर्वं विद्रुतं सर्वतो दिशम् ।  
क्षणमात्रेण तेष्वेको नह्य दृश्यत भूतले ॥  
  
प्रयाण समये जप्त्वा तु कार्यसिद्धिर्भविष्यति ।  
देशान्तरगातानां च पुनरावृत्तिसिद्धिदम् ॥  
  
व्रतोपवासरतया भवितव्यं त्वया नये ।  
इत्यादि ग्रन्थसन्दर्भै स्त्रीधर्मं प्राहराघवः ॥  
  
प्रोषिते नायके स्त्रीभिर्हरिद्राकुङ्कुमं तथा ।  
कञ्चुकीं कङ्कणं वापि न धार्यं भूतिमिच्छता ॥  
  
केशसंस्कारकरणं चित्राणि वसनानि च ।  
आर्य पुत्र पिता माता भ्राता पुत्रस्तथास्नुषा ॥  
  
प्। ६०)  
  
स्वानि पुण्यानि भुञ्जाना स्वं स्वं भाग्यमुपासते ।  
भर्तुर्भाग्यं तु भार्यैकामाप्नोति पुरुषर्षभ ॥  
  
अतश्चैत्यादि सन्दर्भैस्सीता प्रोवाच राघवम् ।  
अत्रेति हासं वक्ष्यामि शृणु पार्वति तत्वतः ॥  
  
नलो नाम पुरा राजा चक्रवर्ती नरर्षभः ।  
पृथिवीं पालयामास यथाशास्त्रं यथा मति ॥  
  
तस्य दैववशाद्द्युते प्रवृत्तिरूपपद्यते ।  
कलिना जितसर्वस्वो राज्य भ्रंशमवाप्तवान् ॥  
  
तस्याङ्गना तु वैदेही तद्दुःखाद्दुःखिनी भवेत् ।  
हरिश्चन्द्रश्च भार्या च भर्तृदुःखमुपेयिता ॥  
  
तस्मादहं त्वया सार्धं वनं यास्यामिराघव ।  
किं त्वामन्यत वैदेहः पिता मे मिथिलाधिपः ॥  
  
रामञ्जामातरं प्राप्य स्त्रियं पुरुषविग्रहम् ।  
अत्राहं कथयिष्यामि पुरावृत्तं रघूत्तम ॥  
  
पुरा नरपतिः कश्चिदरक्षदवनीमिमाम् ।  
स्वर्धुनी तनये राजौ पराजयमवाप्तवान् ॥  
  
गाङ्गेन्यं हन्तुकामोसौ शिवाराधनको भवत् ।  
सिद्धे तपसि तं प्राह शम्भुर्गङ्गाधरस्स्वयम् ॥  
  
भो भो नरेन्द्र किं कार्यं तपश्चरसि खेदतः ।  
इत्युक्ते प्राह भूपालः परमानन्दनिर्भरः ॥  
  
प्। ६१)  
  
भीष्महन्तारमिच्छामि कर्णे कालवरो मम ।  
इत्युक्ते दत्तवान्देवो निर्वितं भीष्मनाशने ॥  
  
कतिचित्कालमासाद्य स्त्रीत्वं पुंस्त्वमवाप्स्यसि ।  
इति दत्तवरो राजा पुरमाप कुतूहलात् ॥  
  
तस्य भार्यासुतां काले जनयामास सुप्रभाम् ।  
राजा शिवस्य वाक्येन पुत्रो जात इति ब्रुवन् ॥  
  
जातकर्मादिसंस्कारमकरोत् पुरुषे यथा ।  
तामन्तरा तु तनयां शिखण्डीमुदवाहयत् ॥  
  
रात्रौ विनोदसमये ज्ञात्वा नारीं शिखण्डिनम् ।  
पित्रे सम्प्रेषयामास शीघ्रं सन्देशहारिणम् ॥  
  
श्रुत्वा वृत्तान्तमत्युग्रं चतुरङ्गबलैर्वृतः ।  
सम्बन्धिनगरं रोषादाक्रम्यानिष्ठदञ्जसा ॥  
  
एवं शुश्राव वृत्तान्तं स्त्रियं पुरुषविग्रहम् ।  
सीताराघवयोर्वाक्यं ये शृण्वन्ति महीतले ॥  
  
तौ दम्पती सदा खेदात्स्यातां मुक्तौ भवाच्चवे ।  
रामोपि वित्तं विप्राणां दत्वा वनगतो भवत् ॥  
  
लोकान्तरं गन्तुकामैः काचमात्रञ्च दीयते ।  
नव पञ्च च वर्षाणि नववासं विहृत्यते ॥  
  
पुनः पादौ गृहीष्यामि प्रतिजानो नराधिप ।  
वध्येवारद्वयन्नास्ति स्थापिते नास्ति चालनम् ॥  
  
प्। ६२)  
  
रामे वार्ताद्वयं नास्ति नास्ति युक्तरराघवऽपि ।  
श्रेयसे वृद्धये तान पुनरागमनाय च ॥  
  
गच्छस्वारिष्टमव्यग्रः पन्थान मकुतो भयम् ।  
नैवाहं राज्यमिच्छामि न सुखं न च मैथिलीम् ॥  
  
नैव सर्वानिमान्कामान्स्वर्गं नैव च जीवितम् ।  
इदं प्रोक्त्वा प्रस्थितानां प्रस्थापनविधिर्भवेत् ॥  
  
ते यान्ति सिद्धसङ्कल्पा दृढदेहा धनाधिपाः ।  
पुनर्बन्धुसमेताश्च मोदन्ते दिवि देववत् ॥  
  
पूर्णस्य ब्रह्मणो राज्ये इच्छा तस्माद्भविष्यति ।  
लाभालाभे दुःखसुखे कार्याकार्ये प्रियाप्रिये ॥  
  
अद्वैते निर्विशेषाख्ये मायालेशो न विद्यते ।  
कैकेयी भर्त्सनं श्रुत्वा वसिष्ठमुनि भाषितम् ॥  
  
नश्यन्ति सर्वपापानि तार्क्ष्यं दृष्ट्वा यथोरगाः ।  
  
उमा-  
  
एतादृशास्त्रियस्सन्ति किम्वलोद्वेगकारिकाः ।  
भर्तुरुद्वेजिनी नारी व्याली भवति कानने ॥  
  
भर्तुरग्रे तु भुञ्जाना लम्पते जतु वर्तिका ।  
कथं द्रोहं प्रकुर्वन्ति स्त्रियकान्ते स्वदैवते ॥  
  
एतदाचक्ष्व देवेश मम कामप्रपूरक ।  
  
महेश्वरः-  
  
शृणु वक्ष्यामि देवेशि किञ्चिदाख्यानमुत्तमम् ।  
यस्य श्रवणमात्रेण विभ्यन्ति सकलास्स्त्रियः ॥  
  
ज्येष्ठा दासीन्नरपति प्रियं वद इति भुतः ।  
श्रुताध्ययन सम्पन्नो महीं धर्मेण पालयन् ॥  
  
तस्य भार्याद्वयमभूदेका तु सुमुखाभिधा ।  
अन्या कनक वर्णाङ्गी धर्मेणोढा भवत्स्त्रियः ॥  
  
ज्येष्ठा प्रसूत तनयं कद्रूं कामाकृतिं शुभम् ।  
अन्यात्वजीजनत्पुत्रमम्बुजा क्षेति विश्रुतम् ॥  
  
प्रियंवदाख्यो नृपति रघु तत्र तयं समाः ।  
कृत्वा राज्यं जीर्ण वपुः पुत्रं राजानमैच्छत ॥  
  
प्रकृतीस्सम्यगाहूय चिन्तयामास वै हितम् ।  
तस्मिन्नवसरे दूतं ज्ञात्वा राज्ञश्चिकीर्षितम् ॥  
  
हेमाङ्गी कथयामास कद्रूराज्यस्य भाविताम् ।  
सः पुष्ययोगे ज्येष्ठाया पुत्रं कद्रभिधानकम् ॥  
  
अभिषेक्ष्यति धर्मेण प्रजापालनकर्मणि ।  
इत्युक्ते सुप्रजज्वाल कोपेन ज्वलितानना ॥  
  
द्यूतिं कनकवर्णाङ्गी उत्तरं समपृच्छत ।  
सा चिन्तयित्वा तां प्राह साहसं परमौषधम् ॥  
  
रात्रौ प्रसुप्ते नृपतौ शिरः खड्गेन लावय ।  
मृते पितरि राजातु भविता त्वत्सुतो नघे ॥  
  
मूलं बलं त्वत्सुतस्य तस्य नास्ति हि कोवि हि ।  
तथा प्रबोधिता राज्ञी तथा श्रद्धाञ्चकार वै ॥  
  
सिद्धः कश्चिद्ददौ राज्ञे मन्त्रं कम्बलिकां प्रति ।  
सा तस्य कर्णे जपति सर्वं वृत्तान्तमादितः ॥  
  
अथ वेदित वृत्तान्तः किमेतदिति चिन्तयत् ।  
सा निश्चितार्थः पदति नानृतं वक्ति कर्हिचित् ॥  
  
कूटमभ्यन्तरं शुद्धं शुद्धान्तचरलम्पटम् ।  
प्राह भृत्यमथाज्ञप्तो तल्पाधश्शेष्वमे निशि ॥  
  
इत्थं शुद्धान्त सञ्चारकुशलं कञ्चनं व्यधात् ।  
रात्रौ कनकवर्णाङ्ग्या कृतभोगो नराधिपः ॥  
  
निद्रावशमगात्सा च महिषी निद्रिता भवत् ।  
पिशाच्या कर्णबोधिन्या बोधिनो नृपसत्तमः ॥  
  
उत्थाय शीघ्रमभ्यर्णे निद्रालुं भृत्यमञ्जसा ।  
तल्पे निधाय तस्याधः स्वयन्निद्रामुपागमत् ॥  
  
एतस्मिन्नन्तरे सापि प्रबुद्धा चिन्तयत्स्वयम् ।  
कृत्वा विकोशन्निस्त्रिंशं केशपक्षे परामृशत् ॥  
  
स्त्रीबुध्या साहसान्मौर्ख्याच्चिच्छेद शिर उत्तमम् ।  
इत्थं प्रज्ञात वृत्तान्तो निशान्ते भूपतिस्स्वयम् ॥  
  
शूलाग्रे तां समारोप्य शयिष्ट ससुखं समाः ।  
एतादृश्यस्स्त्रियस्सन्ति साहस प्रवरान्विताः ॥  
  
प्। ६५)  
  
साकेतपुरनाथस्य पितुर्दशरथस्य च ।  
स्वरूपं दर्शयामास सहस्रार्कसमप्रभम् ॥  
  
सहस्र शिरसं नित्यं सहस्राक्षमनामयम् ।  
सहस्रबाहुपादोरुं सर्वतस्समवस्थितम् ॥  
  
जटां त्रिणेत्रं गङ्गां च विभ्राणं प्रलयानलम् ।  
शङ्खं चक्रञ्च कौमोदीन्नन्दकञ्च कमण्डलुम् ॥  
  
पिनाकं धवलं रक्तं कार्ष्णञ्चैव वपुर्धरम् ।  
ग्रसन्तं सर्वभूतानि व्याक्ताननमिवान्तकम् ॥  
  
दृष्ट्वा रूपं हरेस्तुष्टास्तुष्टाव परमेश्वरम् ।  
  
मां शिवम् ।  
  
मधुवन्नोजसि तु वाञ्छां कुर्वन्ति सरघा यथा ॥  
  
तद्वन्मां ज्ञाततत्वोयं न जहाति कदाचन ।  
इति मत्वा स्वयं मायान्ततान नृपमोहिनीम् ॥  
  
इयं धार्मिक कौसल्या मम माता यशस्विनी ।  
वृद्धा चाक्षुद्रशीला च न त्वां देव विगर्हिते ॥  
  
मया विहीनां वरद प्रपन्नां शोकसागरे ।  
अदृष्टपूर्वव्यसनां भूयस्समन्तु महसि ॥  
  
इत्थं मायामोहितस्तु गमनाय मतिं दधे ।  
सीताकौसल्ययोर्वाक्यं पातिव्रत्योपदर्शनम् ॥  
  
श्रुत्वा स्त्री प्राप्नुयान्नित्यं पतिशुश्रूषणाफलम् ।  
  
प्। ६७)  
  
दानवेन्द्रं हतन्दृष्ट्वा तिमिध्वजसुतं रणे ।  
स शूरः पुरुषव्याघ्रस्स्वबाहु बलमाश्रितः ॥  
  
असन्त्रस्थोप्यरण्यस्सो वेश्मनीवनिवत्स्वति ।  
  
उमा-  
  
अनुक्तो मुनिना क्वापि सिद्धवत्कथ्यते कथम् ।  
एतदा च क्ष्वमन्नाथ रघुनाथ पराक्रमम् ॥  
  
महेश्वरः-  
  
कृतोद्वाहो दाशरथिस्साकेतनगरे मले ।  
पितृशुश्रूषणरतो मातृशुश्रूषणे रतः ॥  
  
गुरुशुश्रूषणे सक्तः प्रजापालन तत्परः ।  
नियुक्तो गुरुणा रामः शिक्षयन्सकलाः प्रजाः ॥  
  
दिनान्ते जनकं सर्वं विज्ञाप्यानुष्ठितं महत् ।  
गृहं प्रविश्य रामस्स सीताया सुखितो भवत् ॥  
  
एवं द्वादशवर्षाणि कृतवान्परिश्चनम् ।  
तिमिध्वजस्य तनयशतमायो महाबलः ॥  
  
दण्डकारण्यमभ्येत्य कोसलान्पर्यपीडयत् ।  
श्रुत्वा दशरथस्तूर्णं सन्नाहेन समन्वितः ॥  
  
चतुरङ्गबलोपेतः पुरात्तूर्णं विनिर्ययौ ।  
अक्षौहिणीद्वयोपेतो दण्डकान्प्रत्यपद्यत ॥  
  
तिमिद्वजस्य तनयश्शतमायो महाबलः ।  
  
प्। ६८)  
  
बलेन महता युक्तो युद्धायाशु विनिर्ययौ ॥  
  
दण्डकारण्यमासाद्य तस्थौ युद्धाय निश्चितः ।  
जन्यमासीन्महाघोरं रक्षसां मनुजां तथा ॥  
  
एतस्मिन्नन्तरे रामो धनुर्विष्षारयन्महत् ।  
ववर्ष शतवर्षाणि रक्षरतां प्राणशान्तये ॥  
  
ते भग्नदेहमूर्धानो भिन्नाश्छिन्ना विदारिताः ।  
त्यक्त्वा प्राणानाजि मध्ये योगि मृग्यं पदं गताः ॥  
  
तान्दृष्ट्वा प्राणनिर्मुक्तान् राक्षसान्स तिमिध्वजः ।  
तिमिध्वजसुतो वीरो मायां प्रावर्तयद्युधि ॥  
  
छन्तमायाबलेनाजौ वीक्ष्य रामो महारणे ।  
मुमो चास्त्रं महावेदं शब्द वेध्यभिधानकम् ॥  
  
तेन सञ्छिन्नहृदयः पपात च ममार च ।  
एतस्मिन्नन्तरे देवैः पुष्पवृष्टिरवर्षतः ॥  
  
स्रष्टा सर्वस्य लोकस्य रामं प्राह मुदान्वितः ।  
अस्त्रन्ददानि दिव्यन्ते ते यथा लक्ष्मणस्य च ॥  
  
ददामि सर्वदेवानां पथावत्प्रतिभान्तु ते ।  
इति दत्वा वरं वेधास्तत्रैवान्तरधीयत ॥  
  
शान्ते जन्ये दशरथो रामादि सहितो जयी ।  
पुरं प्राप्य मुदा युक्तः परां प्रीतिमवाप्तवान् ॥  
  
वर्तते चोत्तमां वृत्तिं लक्ष्मणोऽस्मिन्सदानघः ।  
  
प्। ६९)  
  
दयावान्सर्वभूतेषु लाभस्तस्य महात्मनः ॥  
  
श्रुत्वा देव्या पञ्चमं वृत्तमेतत्  
वाणी शक्यं प्राप्नुयात्कीर्तनाच्च ।  
अन्ते वाणी नाथ लोकम्प्रपद्य  
अन्ते लोकं शाश्वतं याति मर्त्यः ॥  
  
इत्युमा संहितायाम् अयोध्याकाण्डश्रवणफलवर्णनन्नाम सप्तमोध्यायः   
॥  
  
  
॥ अथाष्टमोध्यायः ॥  
  
महादेवः-  
  
गङ्गामध्यगता साध्वी प्रार्थयामास जाह्नवीम् ।  
सुराघटसहस्त्रेण मांसभूतोदनेन च ॥  
  
यक्ष्यो त्वां प्रयता देवी नगरीं पुनरागता ।  
पायसेन द्विजैः पूज्या क्षत्रियैर्गव्यसर्पिषा ॥  
  
वैश्यैः पूज्या माक्षिकेण सुरया शूद्रजातिभिः ।  
दर्शादीष्ट्यादि तिथिषु पूज्या शङ्करवल्लभा ॥  
  
अतिदेशेन नारीणां शूद्रधर्मोयमागतः ।  
  
प्। ७०)  
  
भरद्वाजो महातेजाः पूजयामास राघवम् ॥  
  
नानाविधानन्नरसान् वन्यमूलफलाश्रयान् ।  
तेभ्यो ददौ महातेजा वासञ्चैवान्वकल्पयत् ॥  
  
उमा-  
  
मधुमूलफलर्जीवं हित्वा मुनिवदामिषम् ।  
इति रामेण गदितं जनन्यैगच्छता वनम् ॥  
  
पश्चाद्रामेण कथितं गङ्गासन्तारणात्परम् ।  
  
तौ तत्र हत्वा चतुरो महामृगान्  
वराह मृग्यं पृषतं महारुरुम् ।  
आदाय मेध्यन्त्वरितं बुभुक्षिता  
वासाय काले ययतुर्वनस्पतिः ॥  
  
फलमूलाशिनौ दान्तौ तापसौ धर्मचारिणौ ।  
इति नानाप्रकारेण संशयो वर्तते मम ॥  
  
छिन्द्ये तत्संशयं कान्त चारित्रे राघवस्य तु ।  
  
महेश्वरः-  
  
शृणु देवि प्रवक्ष्यामि संशयं छेद्मि सुव्रते ।  
  
एतत्सर्वमभिप्रेत्य  
  
निवारान्नं क्वचिद्रामः क्वचिदामिषभोजनम् ।  
मधुना क्वचिदाहारं फलमूलैः क्वचिद्भवेत् ॥  
  
वने निवसता तत्र कृतं रामेण सुव्रते ।  
  
प्। ७१)  
  
एतत्सर्वमभिप्रेत्य मुनिवत्पदमङ्गन्ने ।  
  
उमा-  
  
तीर्त्वा हिमोद्भवां गङ्गां रामो लक्ष्मणमब्रवीत् ।  
जागर्तव्यमतन्द्रिभ्यामद्य प्रभृति रात्रिषु ॥  
  
योगक्षेमो हि सीताया वर्तते लक्ष्मणावयोः ।  
इत्युक्तं रघुनाथेन गङ्गासन्तारणात्परम् ॥  
  
तञ्जाग्रतं गुणैर्युक्तं वरचापेषु धारिणम् ।  
भ्रातृ गुप्त्यर्थमर्थमहं लक्ष्मणमब्रुवम् ॥  
  
इत्थं निषादाधिपतिः प्रोक्तवान्भरतं प्रति ।  
इत्थं धनुर्धरोभूत्वा उटजद्वारि लक्ष्मणः ॥  
  
अतिष्ठत्सर्वमावृत्य इति प्राह महामुनिः ।  
इदानीं भण्यते तेन मुनिना लक्ष्मणं प्रति ॥  
  
महौ निद्रां च तन्द्रीं च प्रसक्तं च परिश्रमम् ।  
रात्रौ धनुर्धरो भूत्वा रक्षत्यतुलविक्रमः ॥  
  
महेश्वरः-  
  
त्रियामायाः तृतीयांशे निद्रां किञ्चित्करोत्यसौ ।  
श्रुत्वा वेदवरं काल्ये मुनिवृन्दैस्समीरितम् ॥  
  
रक्षसान्नवकाशोऽस्ति वेदध्वनि विजृम्भणात् ।  
तस्मात्प्रचेतसाप्युक्तं किञ्चिन्निद्रा प्रदर्शकम् ॥  
  
अथ रात्र्यां व्यतीतायामवसुप्तमनन्तरम् ।  
  
प्। ७२)  
  
प्रबोधयामास शनैर्लक्ष्मणं रघुनन्दनः ।  
कौसल्या नृपतिं प्राह पुत्रव्यसनकर्शिता ॥  
  
भोजयन्ति किल श्राद्धे के स्वानेव बान्धवान् ।  
ततः पश्चात्समीक्षन्ते कृतकार्यान्द्विजर्षभान् ॥  
  
तत्र ये गुणवन्तश्च विद्वांसश्च द्विजातयः ।  
न पश्चात्ते भिमन्यन्ते सुधामपि सुरोपमाः ॥  
  
ब्राह्मणेषु वितृप्तेषु पश्चाद्भोक्तुं द्विजर्षभान् ।  
नाभ्युपेतुमलं प्राज्ञाः शृङ्गछेदमिवर्षभाः ॥  
  
एवं कनीयसा भ्रात्रा भुक्तं राज्यं विशाम्पते ।  
भ्राता ज्येष्ठो वरिष्ठश्च किमर्थञ्चाभिमंस्यति ॥  
  
अत्रेति हासं वक्ष्यामि शृणु शैलेन्द्रकन्यके ।  
पुरा दुर्योधनो नाम राजा धर्मभृतां वरः ॥  
  
सूर्यवंशसमुद्भूतो धर्मे सत्ये च निष्ठितः ।  
शाण्डिल्याख्यो महातेजाः पुरोधा अभवन्मुनिः ॥  
  
तस्यैवं वर्तमानस्य राज्ञो दुर्योधनस्य वै ।  
पितुर्दिनं हरिदिने बभूव मृतियोगतः ॥  
  
शाण्डिल्यं वरयामास पित्रर्थं ब्रह्मवित्तमम् ।  
एतस्मिन्नभ्ययाद्विप्रो वार्षगण्य इति श्रुतः ॥  
  
तन्दृष्ट्वा पूजयामास राजा दुर्योधनाभिधः ।  
पित्रर्थे प्रार्थयामास विप्रं ब्रह्मविदांवरम् ॥  
  
प्। ७३)  
  
ओमिति प्राह राज्ञे तु स्नातुं गोदावरीं गतः ।  
चिरायिते वार्षगण्ये राजा चिन्ताकुलो भवत् ॥  
  
प्रातः पारणमाख्यातं द्वादश्यां तत्वदर्शिभिः ।  
द्वादशीगुणयोगेन तत्काले हव्यकव्ययोः ॥  
  
स्मृति शास्त्रं हृदि दधौ शाण्डिल्योक्त महर्निशम् ।  
अनागते वार्षगण्ये श्राद्धं कर्तुमथारभत् ॥  
  
निर्वर्त्य पित्र्यं विधिवदृषेरागमनं नृपः ।  
प्रतीक्ष्य पारणां कृत्वा जलेनातिष्ठदासने ॥  
  
एतस्मिन्नन्तरे वार्षगण्याख्यः कृतमज्जनः ।  
अभ्यर्णं भूपतेः प्राप्तः पारणे कृतनिश्चयः ॥  
  
तन्दृष्ट्वा कृत सत्कारं ब्राह्मणानां महीपतिम् ।  
क्रोधेन महताविष्ठो व्याहर्तुमुपचक्रमे ॥  
  
निमन्त्र्य पित्र्ये मां राजन्नुपेक्ष्या क्रियते कथम् ।  
दद्मिशापं महीपालमवमान कृतो यतः ॥  
  
भूपतिः-  
  
श्रुत्वा शाण्डिल्यवचनं शास्त्रं द्वादशिवासरे ।  
इदं वृतं मया विप्र शास्त्रं ते श्रावयाम्यहम् ॥  
  
एकादशीदिने प्राप्ते अन्ने तिष्ठन्ति पातकाः ।  
अन्नाशी पापमश्नाति दद्यान्नान्नं हरेर्दिने ॥  
  
अन्नवस्त्ररतो वापि दद्यान्नान्नं हरेर्दिने ।  
  
प्। ७४)  
  
एकादश्यामन्नदाता रौरवं नरकं व्रजेत् ॥  
  
हव्यकव्यानि कर्माणि न दद्याद्धरिवासरे ।  
द्वादश्यामेव कुर्वीत तद्दिनश्राद्धमेव च ॥  
  
प्रातः कालमति क्रम्य कुर्याच्छ्राद्धादिकं यदि ।  
उपवासोद्भवं पुण्यं न धर्मञ्चाधिगच्छति ॥  
  
नाश्नन्ति पितरः कव्यं कालाति क्रमणं यदि ।  
इति शास्त्रं समालोक्य दत्तं श्राद्धमिह द्विज ॥  
  
नृपेणोक्तमिदं श्रुत्वा कोपेन ज्वलिताननः ।  
तान्त्रिकाणामयं धर्मो वेदनिष्ठैर्बहिष्कृतः ॥  
  
तन्त्रेषु दीक्षितो भूत्वा तन्त्राचाररतो भव ।  
इति शापं नृपे कृत्वा गतवान् स्वरस्य चाश्रमम् ॥  
  
हा राघव महाबाहो हा ममायासनाशनः ।  
हा पितृप्रिय मे नाथ हा ममाधिगतस्सुत ॥  
  
इति मातुश्च रामस्य सुमित्रायाश्च सन्निधौ ।  
राजा दशरथश्शोचन् शयानोन्तमुपागमत् ॥  
  
यं भावं हृदि विन्यस्य देहं त्यजति मानवः ।  
तन्न माप्नोति देहान्ते भावं भावनया युतः ॥  
  
राघवस्मरणे नैव मृतिं प्राप्तो महीपतिः ।  
तथापि गतवान्स्वर्गं काश्यपत्वाद्धरेः पिता ॥  
  
पुत्रशोकातुरां बन्धौ शेपुर्दशरथन्नृपम् ।  
  
प्। ७५)  
  
त्वामप्त्यातादृशो भावः क्षिप्रमेव गमिष्यति ॥  
  
जीवितान्तकरो योरो दातारमिव दक्षिणाः ।  
तस्माद्द्रोहं न कुर्वीत ऋषिष्व ज्ञानतोऽपि वा ॥  
  
यदि दुःखान्प्रपद्यन्ते यथा दशरथो नृपः ।  
समेत्य राजकर्तारः सभामीयुर्द्विजातयः ॥  
  
नाराजके जनपदे इत्यादि ग्रन्थ विस्तरैः ।  
श्रुत्वा महीपतीनां तु विनाशो नास्त्यकालतः ॥  
  
स्वप्नानां गतयाः प्रोक्ताः कालजा रोगजास्तथा ।  
वातजाः पित्तजाश्चैव श्लेष्मजा मन्त्रजास्तथा ॥  
  
देवता वेशवशगा स्वप्नानां गतयो ह्यमूः ।  
दुस्स्वप्नानामपि तथा भवन्ति प्रतिभा बलात् ॥  
  
समुद्रशोषणं चापि नदीशोषणमेव च ।  
पर्वतात्पतनञ्चापि आह्वानं कृष्यायोषिता ॥  
  
शकृन्मयह्रदे स्नानं शिरसो मुण्डनं तथा ।  
वृक्षपर्वतभेदञ्च मूर्ध्निवज्रस्य पातनम् ॥  
  
एवमादीनि दुःखानि दृष्ट्वा सन्तप्तमानसैः ।  
तद्दोषशमनार्थाय जप्तव्यं प्रयतात्मभिः ॥  
  
यामेव रात्रिं ते दूता प्रविशन्ति स्म तां पुरीम् ।  
भरतेनापि तां रात्रिं स्वप्ने दृष्टो यमप्रियः ॥  
  
इदं सर्गं प्रयोक्तॄणां दुस्स्वप्नशमनं भवेत् ।  
  
प्। ७६)  
  
श्रुत्वा शून्य पुराख्यानं भरतेन प्रभाषितम् ॥  
  
राज्ञा तु नगरं शून्यन्न कदाचित् भविष्यति ।  
ग्रहाणां न विनाशस्स्यात् सर्वथा ग्रहमेधिनाम् ॥  
  
भरतस्य च कैकेय्यास्संवाद श्रवणान्नृणाम् ।  
पातकानि च विभ्यन्ति तार्क्ष्यं दृष्ट्वा यथोरगाः ॥  
  
सोमात्यमध्ये सङ्क्रुद्धो जननीमभ्यकुत्सयत् ।  
ज्येष्ठो ह्यकृतदारे च ह्यकृताग्निपरिग्रहे ॥  
  
दाराग्नियोगं चक्रुस्तेये नरा मूढचेतनाः ।  
परिवेत्ता परित्याज्य इति शास्त्रेषु निन्दितः ॥  
  
तद्वज्ज्येष्ठे विद्यमाने कृतभूमि परिग्रहः ।  
परिराजकतां प्राप्य निन्दितस्स्याज्जगत्त्रये ॥  
  
तद्दोषशमनार्थाय जननीमभ्यकुत्सयत् ।  
गुरोरप्यवलिप्तस्य कार्याकार्यमजानतः ॥  
  
उत्पथं प्रतिपन्नस्य परित्यागो विधीयते ।  
इति शास्त्रं समालोच्य मातरं प्रत्यकुत्सयत् ॥  
  
कौसल्यायाश्च पुरतो भरते न प्रभाषितम् ।  
शपथ प्रार्थनं सर्गं यस्यार्योनुमते गतः ॥  
  
इत्यादि श्रवणात् पुंसामभिशापो न विद्यते ।  
अत्र ते कथयिष्यामि इतिहासं पुरातनम् ॥  
  
  
प्। ७७)  
  
राज्येऽभिषेच्य तनयं तपसे गतवान्वनम् ॥  
  
विरक्तस्य प्रवृद्धस्य स्वर्णरोमाख्य भूपतेः ।  
निर्विशेषं परं ब्रह्म ध्यायतस्सततस्सुरैः ॥  
  
प्रेषिताः कतिचिच्चोरा धना राज्ञो निवेशने ।  
गृहीत्वा भूरिबहवो निर्गता राजवेश्मनः ॥  
  
पालकास्सम्यगाज्ञाय अनुजग्मुर्मलिम्लचान् ।  
तस्करान्पालकाञ्ज्ञात्वान्तुर्णितन्धनसञ्चयम् ॥  
  
निधाय जग्मुर्वेगेन स्वर्ण रोम्णस्समीपतः ।  
मोषितो वित्तनिकरः स्वर्णरोम्णेति वादिनः ॥  
  
राज्ञो निकटमानिन्यू राजर्षि प्रवरं शुभम् ।  
ज्ञात्वा सुवर्णरोमाणं प्रणिपातपुरस्सरम् ॥  
  
प्रस्थापयन्महीपालस्तस्य माहात्म्य गौरवात् ।  
स्वर्णस्ते यस्य विषये मिथ्याशापोयमागतः ॥  
  
इति बुध्या स्वर्णरोमः प्रायश्चित्तमचिन्तयत् ।  
अरुन्धती पतिं गत्वा प्रायश्चित्तमपृच्छत ॥  
  
उपदिष्टो वसिष्ठेन शपथं भरतस्य सः ।  
जजानतो न पूतात्मा प्राप्तवान्दिव्यमन्दिरम् ॥  
  
प्राग्द्वारे भूत्तदा कुब्जा सर्वाभरणभूषिता ।  
लिप्ता चन्दनचारेण राजवस्त्राणि बिभ्रती ॥  
  
स्वजन्मनः फलं हेम स्वयं वा मनिका सती ।  
  
प्। ७८)  
  
निर्वापयामास शनैर्देवानां हितमिच्छति ॥  
  
तस्माद्भषण सङ्कारै भूषणं युज्यते भृशम् ।  
भरतस्य ससैन्यस्य भरद्वाजस्य सत्कृतिम् ॥  
  
पठन्दद्यात् पितॄणां हि अक्षय्य फलसिद्धिदम् ।  
जटिलं चीरवसनं प्राञ्जलिं पतितं भुवि ॥  
  
ददर्श रामो दुर्दर्शं युगान्ते भास्करं यथा ।  
गायत्र्या स्वरसङ्ख्यातं वर्णकं शृणु याद्यत् ॥  
  
तस्य धर्मार्थ मोक्षाणां फलं हस्तगता भवेत् ।  
क्वच्चित् सर्गं प्रयोक्तॄणां सायं प्रातरहर्निशम् ॥  
  
तस्य विभ्यन्ति सकलाः युवराज मुखा भृशम् ।  
चित्रकूटे गिरिवरे भ्रातृणान्तु समागमा ॥  
  
शृण्वतां जपतां चापि तेषां सिध्यन्ति सिद्धयः ।  
देशान्तरगतानान्तु पुनरागमनं भवेत् ॥  
  
श्रुत्वा दशरथं वृत्तमरौदीद्राघवो भृशम् ।  
माता पित्रोर्विनाशे तु रोदनं शास्त्रचोदितम् ॥  
  
देशान्तरमृतिं श्रुत्वा पितृणां तनयस्तदा ।  
तद्दिने वपनं कृत्वा निवापादीनि कारयेत् ॥  
  
अकुर्वन्यदि मूढात्मा देहो शुद्धो भविष्यति ।  
तद्दिनोपक्रमं कुर्याद्दशाहं तिलवारि च ॥  
  
अञ्जलिस्तद्दिने वापि कुर्याद्दशदिनोदितम् ।  
  
प्। ७९)  
  
राज्ञामेकदिने कुर्यात् क्वचिद्भिन्नेऽपि तर्पणम् ॥  
  
कर्कन्धुसहितं पिण्डमिङ्गुदि क्षो निर्वितम् ।  
पितॄणां तृप्तिदं प्राहुर्याज्ञवल्क्यादयो द्विजाः ॥  
  
एतत्ते राजशार्दूल विमलन्तोयमक्षयम् ।  
पितृलोकं गतस्याद्य मद्दत्तमुपतिष्ठतु ॥  
  
पितॄणामुदकं दत्वा पुत्र एकादशेऽहनि ।  
श्रुणुयाद्विप्रवाक्येन तां श्रूत्वित्यादि सर्गकम् ॥  
  
पितरस्तेन तृप्तास्स्युरक्षय्यगति गामिनः ।  
तमेवं दुःखितं वीक्ष्य विलपन्तं यशस्विनम् ॥  
  
रामाकृतात्मा भरतं समाश्वासयदात्मवान् ।  
इत्यादि श्रवणं पुंसां वैराग्यं जायते भृशम् ॥  
  
एवमुक्त्वा तु विरते रामे वचनमर्थवत् ।  
उवाच भरतश्चित्र वचनं धार्मिको यथा ॥  
  
इति सर्गं प्रयोक्तॄणां राघवे जायते भृशम् ।  
श्रुत्वा रामस्य भणितं जाबालिमतभञ्जनम् ॥  
  
असच्छास्त्ररतिस्तस्य नैव जायेत कर्हिचित् ।  
क्रुद्धामाज्ञाय रामन्तु वसिष्ठः प्रत्युवाचह ॥  
  
आकाशप्रभवो ब्रह्मा शाश्वतो नित्य अव्ययः ।  
तस्मान्मरीचिस्सञ्जज्ञो मरीचेः काश्यपरस्सुतः ॥  
  
त्वन्मायया विश्वमिदमुद्भूतं सचराचरम् ।  
  
प्। ८०)  
  
ज्येष्ठस्य पुत्रता प्रोक्ता कामजानितरान्विदुः ॥  
  
तस्मात्त्वदुक्तमर्यादा न भेत्तव्या यथा पुरा ।  
तथा कुरु महाविष्णो वराहेणोद्धृता पुरा ॥  
  
राजधर्ममनुप्रेक्ष्य कुलधर्मानुसन्ततिम् ।  
वक्तुमर्हसि काकुत्स्थ मम मातुश्च याचनम् ॥  
  
स्त्रीणां तु हृदयन्नित्यं वज्रं भवति राघव ।  
ऋचा तथा सम्यगुक्तमवधारय सुव्रत ॥  
  
शिष्यस्तु शरभङ्गस्य पादुकां कुशनिर्विताम् ।  
दत्वा राघवहस्ते तु गुरोर्निकटमभ्यगात् ॥  
  
तस्मिन्नवसरे रामः प्रतिज्ञां सञ्चकार ह ।  
लक्ष्मीश्चन्द्रादपेयाब्दा हिमवान्वा हिमं त्यजेत् ॥  
  
अतीयात्सागरो वेलान्न प्रतिज्ञामहं पितुः ।  
एवं ब्रुवाणं भरतः कौसल्यासुतमब्रवीत् ॥  
  
तेजसा नित्यसङ्काशं प्रतिपच्चन्द्रदर्शनम् ।  
अधिरोहार्य पादाभ्यां पादुके हेमभूषिते ॥  
  
एते हि सर्वलोकस्य योगक्षेमं विधास्यत ।  
अधिरुह्य नरव्याघ्रः पादुके ह्यवरुह्य च ॥  
  
प्रायच्छत्सुमहातेजा भरताय महात्मने ।  
कौसल्या प्रार्थितस्तु वसिष्ठेन तु चोदितः ॥  
  
रघुनाथस्य मातुश्च भरतस्य च भाषितम् ॥  
  
शृण्वतां सर्वकार्याणि सिध्यन्त्येव न संशयः ।  
रघुनाथ प्रसादेन रामसायुज्यमाप्नुयुः ॥  
  
पुत्रपौत्र प्रपौत्रैश्च क्षेत्रारामाणि भूरिशः ।  
सिध्यन्त्येव प्रसादेन रघुनाथस्य श्रीघ्रतः ॥  
  
यथा कृतार्थो भरतो रघुनाथप्रसादतः ।  
तद्वत्कृतार्थो भवति राघवे प्रसादतः ॥  
  
अत्रेस्तु दर्शनं पश्चादनसूयाभिदर्शनम् ।  
अनसूया प्रभावं च पातिव्रत्यसतुतिं तथा ॥  
  
सीताकल्याण सम्प्रश्नमङ्गरागस्य चार्पणम् ।  
विवाहात्पूर्व दिवसे भवान्या दर्शनात्परम् ॥  
  
श्रुत्वा कन्या सदा भर्त्रा रमते रुन्धती यथा ।  
साकेतकाण्डस्य फलं वक्तुं वर्षायुतैरपि ॥  
  
न शक्यते मया देवि क्वचित् क्वचित् प्रदर्शितम् ।  
अयोध्याकाण्डमखिलं ये शृण्वन्ति नरोत्तमाः ॥  
  
ते सर्वे हरिसायुज्यं प्राप्नुवन्ति न संशयः ।  
भरत प्रतिमां कृत्वा चतुर्विंशत्सुवर्णकैः ॥  
  
कुम्भे निधाय रद्बेर मह तेन तु वेष्टयेत् ।  
भरताय नमोमन्त्रमपूर्वं पूजयेन्नरः ॥  
  
काण्डान्ते तु सहस्रं स्यादिति वेदविदो विदुः ।  
  
प्। ८२)  
  
दद्याद्द्विजातये सर्व सहस्रद्रव्यसंयुतम् ॥  
  
तदर्धैर्वा तदर्धैर्वा तदर्धद्रव्यमात्रकैः ।  
यथा शक्तिधनैर्वापि प्रतिमादानमाचरेत् ॥  
  
सहस्रारसहस्रांशो प्रभया तुलित प्रभ ।  
वाञ्छितं यच्च भरत प्रीतो भव दयानिधे ॥  
  
इति मन्त्रं सकुर्यार्य प्रतिमामर्चयेन्नरः ।  
काण्डान्ते तु सहस्रं स्याद्ब्राह्मणानान्तु भोजनम् ॥  
  
यथा शक्ति द्विजातीनां भोजनं सम्यगाचरेत् ।  
प्रत्यहं ब्राह्मणान्पूज्य वक्तारं प्रथमं यजेत् ॥  
  
ताम्बूलदानं विप्राणां श्रोतॄणां प्रीतिपूर्वकम् ।  
अपूपैरिक्षुखण्डैश्च खर्जूरैः कदली फलैः ॥  
  
प्रत्यहं राघवेन्द्राय मारुतेः पूजनन्तथा ।  
कुर्वन्न भीष्टममलं प्राप्नुयाद्धिहहेर्बलात् ॥  
  
इत्युमा संहितायामयोध्याकाण्डे श्रवणफलवर्णनन्नाम अष्टमोध्यायः   
॥  
  
  
  
॥ अथ नवमोध्यायः ॥  
  
प्रविश्य तु महारण्यं दण्डकारण्यमात्मवान् ।  
ददर्शरामो दुर्धर्षास्तापसाश्रममण्डलम् ॥  
  
महेश्वरः-  
  
आरण्यकाण्डोदितमर्थजातं सङ्क्षिप्य वक्ष्ये नगराजकन्यके ।  
शृणुष्व तच्चोदित पुण्यराशिं सहेतिहासं मम विक्रमाणाम् ॥  
  
प्रविश्यमानो विपिनं विराधन्नाम राक्षम् ।  
ददर्शरामो दुष्प्रेक्ष्यं कृतपुण्यफलोदकम् ॥  
  
सोपि तौ जानकी युक्ता दृष्ट्वा सञ्जातविभ्रमः ।  
इयं परा महाशक्तिरियं सर्गस्य कारणम् ॥  
  
अस्यापि बोधनं मुक्तेः कारणं बन्धनेऽपि च ।  
तस्मादिमां भजिष्यामि यावत्प्रारब्धनाशनम् ॥  
  
इति दर्शनमात्रेण विमुक्ताबोधपञ्जरम् ।  
इत्थं भूत्वा महारैनां सीताञ्चैतन्य रूपिणीम् ॥  
  
रामस्तत्पाप शान्त्यर्थं प्रायुङ्क निशितान्शरान् ।  
न पीडाञ्च क्रुराहत्य क्रूरा राक्षसवक्षसि ॥  
  
उमा-  
  
रामकोदण्डनिर्मुक्ता शिताग्राश्च शिलीमुखाः ।  
  
प्। ८४)  
  
बलात्तु वरदानस्य न प्राणान्घ्नन्ति सायकाः ।  
इति प्रचेतसा प्रोक्तं कथमे तन्महेश्वरः ॥  
  
ईश्वरः-  
  
शिवपूजा प्रभावेन वरदानवशादपि ।  
महाबला महावीर्या राक्षसाः पिशिताशनाः ॥  
  
तान्किञ्चिद्दर्शयिष्यामि शृणु शैलेन्द्रकन्यके ।  
विराधो हाटकपुरे विधिवन्मामपूजयत् ॥  
  
सूर्यपुष्करणीतीरे स्थापयामास धूर्जटिम् ।  
अतिकायश्शक्तिपुरे वल्मीकेशस्य दक्षिणे ॥  
  
पूजयामास विधिवत्प्रतिष्ठाप्य महेश्वरम् ।  
दुन्दुभिः पूजयामास तस्य देवस्य वामके ॥  
  
सार्धयोजनमात्रे तु दुन्दुभेशाभिधं शिवम् ।  
खरः खरपुरे लिङ्गं क्षीरनद्यास्तु दक्षिणे ॥  
  
दूषणोऽपि समासाद्य सरुह्यजायास्तु दक्षिणे ।  
श्रीमद्रत्नगिरीशानमगस्त्येन सुपूजितम् ॥  
  
त्रिशिरा दक्षिणे तीरे सह्ययोन्या ममोहरे ।  
सुपूज्य बलिनो जाता लोकोपद्रव कारकाः ॥  
  
दक्षिणाशामुनिन्नित्यं मत्समाराधने स्थिताः ।  
ब्रह्मर्षिन्तमुपासन्ते दुराधर्षास्सुरैरपि ॥  
  
उमा-  
  
भवदाराधकास्सर्वे सात्विका ज्ञानपूजिताः ।  
दुरात्मानः कथं जाता लोकोपद्रव कारकाः ॥  
  
महेश्वरः-  
  
ममाराधनमाख्यातं त्रिविधं मुनिसत्तमैः ।  
सात्विकं राजसं चापि तामसं चेति तत्त्रिधा ॥  
  
सात्विका ज्ञानवन्तश्च राजसा बलगर्विताः ।  
तामसास्तु जना हीना लोकोपद्रवकारकाः ॥  
  
दक्षिणाशामुनिन्नित्यं मत्समाराधने स्थिताः ।  
ब्रह्मर्षिन्तमुपासन्ते इन्द्राद्या देवता गणाः ॥  
  
राजसेन समाराध्य जमदग्निकुलोद्भवः ।  
अभूद्राजसयोगेन क्षत्रियाणां कुलान्तकः ॥  
  
केवलं तामसास्सर्वे विराधाद्या महाबलाः ।  
बहिस्सत्वं मम सदा अन्तस्तामसमेव च ॥  
  
मां हि सत्वगुणोद्रिक्तमुपासन्ते हि सात्विकाः ।  
तामसास्तामसेनैव भजन्ते भुवि नित्यशः ॥  
  
महेश्वरः-  
  
रामकोदण्डनिर्मुक्ता विफला मार्गणाः कथम् ।  
इत्यर्थे संशयछेदं करोमि तव पार्वति ॥  
  
वध्येशनद्वयं नास्ति स्थापिते नास्ति चालनम् ।  
रामे वार्ताद्वयन्नास्ति नास्तीत्युक्तिररावपि ॥  
  
प्। ८६)  
  
काण्डावलिर्विराधस्य निष्ठुरोरसि ताडितः ।  
न व्यथाञ्च क्रुराहत्य अवध्य कवचावृते ॥  
  
कादम्बः केवलालक्ष्ये पतन्ति न पतन्ति च ।  
नामाङ्कितं लक्ष्यवेधं कुर्वन्त्येव न संशयः ॥  
  
नाममन्त्रेण संयुक्ताश्शरा बर्हिण वाससः ।  
हत्वा यान्ति पुनस्तूणीं प्रविशन्ति न संशयः ॥  
  
केवला नाम संयुक्ताः पक्षत्रियत गामिनः ।  
यो विराधवधं नित्यं शृणोति श्रावयेत वा ॥  
  
तस्य पापानि सर्वाणि विलीनानि भवन्ति हि ।  
न जातु महतां द्रोहं कुर्यात्तच्छेदधोगतिम् ॥  
  
मुनिभिर्नित्यमाख्यातं मत्वाश्वभ्रे खनत्क्षितौ ।  
विराधोऽपि गतो मुक्तिं काकथा ज्ञानपूरिते ॥  
  
भक्त्या केचिन्महात्मानः केचिज्ज्ञानेन योगिनः ।  
अपरे सन्तत द्वेषात् सङ्ग्रामादितरे जनाः ॥  
  
शरभङ्गाश्रमप्राप्तिं पुरुहूतसमागमम् ।  
दर्शनं शरभङ्गस्य रघुनाथस्य पूजनम् ॥  
  
रामेण समनुज्ञातो लोकान्तरगतिन्तथा ।  
शृण्वतां त्रिदशानां तु लोकप्राप्तिर्न संशयः ॥  
  
दण्डकारण्यनिलया ऋषयस्संश्रितव्रताः ।  
राममासं भोजयिष्यन्तश्चक्रुर्मेलानमादरात् ॥  
  
प्। ८७)  
  
रामराम महाबाहो शृणु वृत्तान्तमादितः ।  
पौलस्त्यो रावणो नाम दशग्रीवो महाबलः ॥  
  
तेनादिष्टा निशिचरा ऋषीणां प्राणहारिणः ।  
सन्त्यत्र दण्डकारण्ये कर त्रिशिरदूषणैः ॥  
  
ताटकातनयेनापि सहिता राक्षसर्षभाः ।  
भक्षणं भर्त्सनं चापि शिरसां लवनं तथा ॥  
  
वेतान वह्नेश्शमनं बहिर्वेदिप्रदूषणम् ।  
तादृशानां महाबाहो हननं कुरु राघव ॥  
  
रामो ऋषिगणैदीतं पूर्णकुम्भोदकं शुचि ।  
जटाचूडाङ्किते मौलौ प्रोक्ष्य सीताञ्च लक्ष्मणम् ॥  
  
रामः प्रतिज्ञामकरोत् ऋषीणामग्नि तेजसाम् ।  
रक्षसां निधनं जन्ये ऋषीणामभयन्ददौ ॥  
  
प्रपन्नानान्तनु भृतां रामश्शरणदस्सदा ।  
ऋषीणामग्नि कल्पानान्दण्डकारण्यवासिनाम् ॥  
  
शरणं प्रददौ राम इत्युक्ते का विचित्रता ।  
प्रपत्तिर्द्विविधा प्रोक्ता जार्जारी चैव वानरी ॥  
  
तवाहमित्युपगता स्तन्नाम कृतलाञ्छनाः ।  
तदर्चापूजनरतास्तददृष्टान्नेन भुञ्जतः ॥  
  
गर्भभूता वयमिति प्रोच्यस्तत्र महर्षयः ।  
तस्माद्दास्यं गतास्सर्वे ऋषयो ब्रह्मवादिनः ॥  
  
सीताथ रघुनाथस्य हितकामा तपस्विनी ।  
शस्त्रत्यागनिमित्ताय कथामुक्तवती किल ॥  
  
अप्यहं जीवितं जह्यां त्वां वा सीते सलक्ष्मणाम् ।  
न तु प्रतिज्ञां संश्रुत्य बाह्मणेभ्यो विशेषतः ॥  
  
एतच्छ्रवण मात्रेण रामात्काङ्क्षितमाप्नुयात् ।  
क्वचिन्मासं क्वचित्पक्षं क्वचिन्मासचतुष्टयम् ॥  
  
षाण्मासं वत्सरञ्चापि वत्सरत्रितयं तथा ।  
उषित्वा दर्शनं कर्तुं दक्षिणामुनिं ययौ ॥  
  
गत्वागस्त्याश्रमं प्राह शिष्यं प्राज्ञो महाजसकम् ।  
ते वयं वनमत्युग्रं प्रविष्टाः पितृशासनात् ॥  
  
द्रष्टुमिच्छावहे सर्वे भगवन्तन्निवेद्यताम् ।  
यङ्कारोयं निगदितं देव्या अष्टमवर्णकम् ॥  
  
यङ्कारो वायुदैवत्यो वायुर्ब्रह्मेति गीयते ।  
हृदि ध्यायन्महादेवमास्ते हि तपसां निधिः ॥  
  
ध्यायन्तं शङ्करं सर्वे ब्रह्माद्या देवतागणाः ।  
भजन्ते शङ्करं द्रष्टुं काङ्क्षया भक्तपूजनम् ॥  
  
कैलासे भक्तहृदये पार्वत्याः केलिमण्टपे ।  
नित्यमास्ते शिवो यस्मात्तस्माद्भक्तं समाश्रयेत् ॥  
  
अगस्त्येनाभ्यनुज्ञातो मध्ये पञ्चवटीं प्रति ।  
गच्छन्ददर्श राजानं गृध्राणां चिरजीविनम् ॥  
  
प्। ८९)  
  
बहुषान्मूलनिलयं रामः पप्रच्छ को भवान् ।  
गृध्रोहं वैनते यस्य द्वितीयस्य सुतो बली ॥  
  
जटायुं विद्धि राजेन्द्र रक्षिष्ये जानकी महम् ।  
सर्गाणां कथनाद्देवी वंशसर्गविलोपनः ॥  
  
  
न जायते कदाचिच्चः कुलवृद्धिर्भविष्यति ।  
रामः पञ्चवटीं गत्वा शरदां त्रितयासुखम् ॥  
  
उवास दैवतैरीड्यो गोदावर्यास्तटे शुभे ।  
स्नात्वा कदाचिद्धेमन्ते लक्ष्मणेन च सीतया ॥  
  
कथां चिरन्तनां तत्र श्रावयन्नुटजां कणे ॥  
स्थितवान् जानकी वक्त्रे स्वबिम्बमवलोकयन् ॥  
  
तन्देशं राक्षसी काचिदा जगाम यदृच्छया ।  
सीतामुटजमध्यस्थां रामं वीक्ष्य च सुन्दरम् ॥  
  
सा मन्मथ शरैर्विद्धा वृद्धा फलित मूर्धजा ।  
सुकुमारं विरूपा सा सुस्वरं भैरवस्वनाम् ॥  
  
तरुणन्दारुणा वृद्धा अकामयत वेगिता ।  
सा रामाभ्यर्णमभ्येत्य प्राहेयन्त्यज्यतामिति ॥  
  
स्वरूपं बिम्बितं वीक्ष्य जानक्यामुखदर्पणे ।  
इमां विरूपामसतीं करालान्निर्नतोदरीम् ॥  
  
सीतां विहायमान्नित्यं राम कान्तरभूमिषु ।  
कृतदारोऽस्मि सुभगे यवीयान्लक्ष्मणाभिधः ॥  
  
प्। ९०)  
  
तस्य त्वं गेहिनी भूत्वा भुङ्क्त?भोगान्यथेच्छया ।  
लक्ष्मणेनापि साक्षिप्ताः कथं दासं श्रयिष्यसि ॥  
  
दासित्वञ्च दृशीनान्तु निन्दितं सुभ्रुगम्यताम् ।  
इति डोलायिता चण्डी शीघ्रुक्षुर्जनकात्मजाम् ॥  
  
उटजद्वारनिकटे रामेण प्रतिषेधिता ।  
लक्ष्मणस्तूर्णमुत्थाय करवालेन वीर्यवान् ॥  
  
कर्णौस्तनौ नासिकां चाच्छिनद्राम शासनात् ।  
कर्णनासापहरणं शृण्वतां पठतां सदा ॥  
  
न जातु मानभङ्गस्स्यात् रघुनाथप्रसादतः ।  
  
खरं जनस्थानगतं खरस्वना  
खरादिरक्षः कुलनाशकारिणी ।  
खरांशु मलेस्तनयस्य रक्षसा-  
मसौ प्रहाराय कृते वदूतिका ॥  
  
खरः खरान्खट्टजनारिवर्गान्  
व्यग्रः प्रयाणाय समादिदेश ।  
रामोपि तान्रुक्य सुवर्ण पुङ्खैः  
व्यसूंश्चकाराप्रतिमप्रभावः ॥  
  
चतुर्दशसहस्राणां सङ्ग्रामेष्वनिवर्तिनाम् ॥  
  
रक्षसां हिमकर्माणां प्रधानानां बलियसाम् ।  
एकैकस्य सहस्राणां सन्त्येव पिशिनाशनाः ॥  
  
प्। ९१)  
  
तान्मेलयित्वा तु खरः पललंशन संहतिम् ।  
समराय समाश्रित्य राघवाभ्यांशमभ्यगात् ॥  
  
रामोऽपि जानकीं न्यस्य दय्यां भ्रातृसमन्विताम् ।  
सन्नद्धः कवची खट्गी युधाय समुपस्थितः ॥  
  
खरेण प्रहिताश्शूराः सङ्ग्रामेष्व निवर्तिनः ।  
राममावृत्य बाणौघैः ववषुर्मुक्तिगामिनः ॥  
  
सानुबन्धा निशिचरा बाणैर्दारितकिल्विषाः ।  
राममासाद्य समरे सायुज्य पदवीं गताः ॥  
  
खरस्य समरे रामं ददृशुस्सिद्धचारणाः ।  
तं सर्वे तेजसाविष्टं प्राद्रवन् वनदेवताः ॥  
  
रुद्रशक्त्या विलसितन्दृष्ट्वा रामकलेवरम् ।  
शङ्खं चक्रं च शूलञ्च पिनाकं खैटमेव च ॥  
  
खट्वां घण्टां च डमरूं बाणं पाशाङ्कुशं तथा ।  
टङ्कं वज्रं च खड्गञ्च परशुं त्राणकारणम् ॥  
  
जटां त्रिणेत्रं बिभ्राणां दतिशुस्सिद्धचारणाः ।  
रणे रामेण बाणौघैः छिन्नाभिन्ना विदारिताः ॥  
  
प्रभग्नं तद्बलं सर्वं रामेणाद्भुतकर्मणा ।  
दृष्ट्वा निषूदितं सर्वं सैन्यं राक्षसपुङ्गवः ॥  
  
त्यक्त्वा कथं महावेगात् राघवं शीघ्रमाययौ ।  
अपासर्पत्प्रतिपदं किञ्चित् त्वरितविक्रमः ॥  
  
  
प्। ९२)  
  
स्थूलदेहावविस्रस्य नास्ति कैवल्यमण्वपि ।  
तस्मात्प्रारब्धनाशाय विमोक्ष्येन्तकरं शरम् ॥  
  
गृहीत्वा वैष्णवं चापं कठोरांशोन्वयोद्भवः ।  
खरं प्रति महावेगात्ससर्जनिशितान्शरान् ॥  
  
तानचिन्त्य महावेगान्रुक्मपुङ्खाञ्छिलाशितान् ।  
सकाशं रघुनाथस्यं वेगेन प्रत्यपद्यत ॥  
  
  
रामश्शरेणाशुजहार मौलिं  
किरीटजुष्टं मणिकुण्डलाढ्यम् ।  
कलेबरा भूमितलेत पापातखं ज्योतिषा  
द्योतितमाशु कुर्वन् ॥  
  
उत्पतेजस्तबको विशाल  
मुरस्थलं प्राप रघूत्तमस्य ।  
  
स्मृत्वा रघूत्तमं मर्त्यस्त्यजत्यन्ते कलेबरम् ।  
रामसायुज्यमाप्नोति दृष्टेऽर्थे किं विचित्रता ॥  
  
ववर्पुर्देवगन्धर्वास्सिद्धविद्याधरर्षयः ।  
प्रसूननिकरैर्वर्षं राघवं खरधानिनम् ॥  
  
राज्याभिषेक समये श्रोतव्यं विप्रवाक्यतः ।  
स्थिरं राज्यमथासाद्य रमतेन्द्रो यथा दिवम् ॥  
  
श्रुत्वा श्रीरामविजयं पापबन्धाद्विमुच्यते ।  
तथैव शृङ्खलाबन्धाद्रण बन्धात्तथैव च ॥  
  
प्। ९३)  
  
श्रुत्वा पुष्पवती नारी तनयं वंशवर्धनम् ।  
लभते राघवेन्द्रस्य प्रसादात्कीर्तिवर्धनम् ॥  
  
पुरा विशां पतिः कश्चित् मणिगुप्त इति श्रुतः ।  
श्रुताध्ययन सम्पन्नो वित्तो वित्तपतेस्समः ॥  
  
निजाश्रमोचितान्धर्मान् त्यक्त्वार्षीको बभूवह ।  
निषूरो निर्घृणो मूर्खो निरातङ्को वणिक्पतिः ॥  
  
भिक्षुकाणास्रासमात्रन्दरिद्राणां वराटकम् ।  
न ददाति घृणाशून्यो रत्नगुप्ताभिधो वणिक् ॥  
  
एकदा ग्राममभ्येत्य भिक्षुरन्नमयाचत ।  
तन्ताडयत वेगेन दण्डेन स वणिक्पतिः ॥  
  
स्मित्वा भिक्षुरथप्राह खिन्नस्ते पाणिलाघवः ।  
वराटकं प्रगृह्यत्वं यन्ता किं यममन्दिरम् ॥  
  
इत्युक्त्वा तस्य भवनान्निश्चक्राम दयानिधिः ।  
जन्मान्तरार्जितैः पुण्यैः चित्तशुद्धिमुपागतः ॥  
  
वृधामांसानि जग्धानि कृसराणि पयोदनम् ।  
शष्कुलीपिण्डिकाश्चापि तिलोदनमतः परम् ॥  
  
सूपोदनं पायसं च वृद्धा जग्धान्याभुक्ष्णशः ।  
प्रत्यब्दं पितृतृप्तिं च न कृता द्रव्यवाञ्छया ॥  
  
तद्दोषशमनार्थाय प्रायश्चित्तं विधीयताम् ।  
इति विज्ञापितं श्रुत्वा वैश्यस्य द्विजपुङ्गवाः ॥  
  
प्। ९४)  
  
आलोढ्य सर्वशास्त्राणि चक्रुः पापविमोचनम् ।  
पूर्णकुम्भः प्रतिष्ठाप्य क्षौमवस्त्रेण वेष्टितम् ॥  
  
श्रीरामप्रतिमां कृत्वा समाराध्य यथा विधि ।  
तन्देशं राक्षसी काचिदाजगाम यदृच्छया ॥  
  
इत्युपक्रम्य सर्वाणि जेपुर्द्वादशपुङ्गवाः ।  
तन्दृष्ट्वा शत्रुहन्तारम्महर्षीणां सुखावहम् ॥  
  
बभूव हृष्टा वैदेही भर्तारं परिषस्वजे ।  
इत्यन्तैर्मन्त्रनिकरैर्जप्ता द्वादशभूषुराः ॥  
  
सिष्टि चु कुम्भतोयेन मुक्तो भूत्पातकौधतः ।  
अङ्कपनोदितं श्रुत्वा रावणो राक्षसाधिपः ॥  
  
मारीचाश्रम मासाद्य वसन्तन्ताटकासुतम् ।  
सहायं वरयामास मारीचन्नाम राक्षसम् ॥  
  
वार्यमाणस्सु बहुशो मारीचेन स रावणः ।  
निवृत्य लङ्कां वेगेन तूर्णं प्रत्य प्रपद्यत ॥  
  
लङ्गां शूर्पणखी गत्वा रावणं प्राहराक्षसी ।  
न च देवी न गन्धर्वी नासुरी न च राक्षसी ॥  
  
दृष्टपूर्वा मया नारी त्वदर्थे हर्तुका मया ।  
तदाभ्यर्णगता तेन विना सा कारिता बलात् ॥  
  
तस्य भार्यां हर क्षिप्रं तस्मा * क्ष्यति जीवितम् ।  
युद्धेन नावकाशोऽस्ति जेतुं रावण कर्हिचित् ॥  
  
प्। ९५)  
  
श्रुत्वा दशग्रीव गुणानुवर्णनं  
सर्गं विशिष्टो भविता परित्र्याम् ।  
श्रीपार्वती शस्य पदानुसेविनां  
न लभ्यमस्त्यण्ड विकृत्स्नलोके ॥  
  
पुनर्मारीच मासाद्य वरयामास रावणः ।  
साहाय्यं बहुधा सोपि वारयामास रावणम् ॥  
  
मारीचोक्तमुपश्रुत्य गुरुमान्भवति क्षितौ ।  
जानकीम्मोहयामास मारीचोष्टापदो मृगः ॥  
  
भूत्वा माया विकारेण सीतां मायास्वरूपिणीम् ।  
माया सर्वान्क्षोभयति विनाराघवसेविनम् ॥  
  
रामोऽपि भार्यावाक्येन दूरं वनमधावत ।  
रामेपुणा हतस्सोऽपि विस्स्वनं क्रोशनं व्यधात् ॥  
  
मां रन्तुकामो विपिनं भरतेन स्वयन्तु वा ।  
प्रेषितस्तव कामानां नास्ति सिद्धिः कदाचन ॥  
  
उपधाय करन्तस्य कथमन्यस्य संश्रये ।  
न सिध्यति मरिष्यामि तवटच्छनचेदिह ॥  
  
सीताकठोरवाक्येन ताडितो राघवानुजः ।  
विसृज्य सीतां वेगेत्य पार्श्वं रामस्य जग्मिवान् ॥  
  
तदन्तरे खरे युक्तो रावणेनाहृतो रथः ।  
सीतानिकटमभ्येत्य दर्शनं समपद्यत ॥  
  
प्। ९६)  
  
तं विसृज्य शिखि छत्री त्रिदण्डी भिक्षुवेषधृत् ।  
सीतानिकटमासाद्य तस्थौ ब्रह्म उदीरयन् ॥  
  
आगतं यतिनं वीक्ष्या नर्चचायतलोचना ।  
यतीनां पूजनं कार्यं स्त्रिया वा पुरुषेण वा ॥  
  
यस्य गेहे यतिर्भुङ्क्ते तस्य भुङ्क्ते हरिस्स्वयम् ।  
यस्य गेहे हरिर्भुङ्क्ते तस्य भुङ्क्ते जगत्त्रयम् ॥  
  
सीतारावणसंवादं ये शृण्वन्ति नरोत्तमाः ।  
न जातु तेषां पापेभ्यः पीडा तस्य भविष्यति ॥  
  
दशग्रीवं प्रतिप्राह तदा सीता यशस्विनी ।  
मम भर्ता महातेजा वयसा पञ्चविंशकः ॥  
  
अष्टादश च वर्षाणि गण्यन्ते मम जन्मनि ।  
भकारार्णमुनिः प्राह नवमं मुनिसिद्धिदम् ॥  
  
यदन्तरं सिह्मसृगालयोर्वने  
यदन्तरं स्यन्दिनिका समुद्रयोः ।  
यदन्तरं काञ्चन सीसलोहयोः  
यदन्तरं मद्गुमयूरयोर्वने ॥  
  
यदन्तरं हस्ति विडालयोर्वने  
तदन्तरं दाशरथेस्तवैव च ।  
  
इत्यादि वाक्यनिकरं शृण्वतां भूतनाशनम् ।  
रघुनाथसमा लोके सति किम्मनुजेशुभम् ॥  
  
प्। ९७)  
  
स्वरूपं रावणं प्राप्य गृहीतुञ्जनकात्मजाम् ।  
प्राप्तवान्निकटं तूर्णं गृहः खे रोहिणी विव ॥  
  
वामेन सीतां पद्माक्षीं मूर्धजेषु करेण सः ।  
ऊर्वास्तु दक्षिणेनैव परिजग्राह पाणिना ॥  
  
तन्दृष्ट्वा गिरिशृङ्गाभं तीक्ष्णदंष्ट्रं महाभुजम् ।  
प्राद्रवन्मृत्युसङ्काशं भयार्ता वनदेवताः ॥  
  
छाया ग्राहित्वमस्यास्ति सर्वविद्याविशारदे ।  
केशच्छायां परामृश्य जानुछायान्तथैव च ॥  
  
गृहीत्वा जानकीं हृष्टो लङ्कां प्रायात्सरावणः ।  
सीतापहारश्रवणं ये कुर्वन्ति नरोत्तमाः ॥  
  
न तेषां विमुखा देवी भविष्यति कदाचन ।  
अज्ञानं विलयं याति राघवस्य प्रसादतः ॥  
  
क्रोशन्तीं रामरामेति वीक्ष्यन्यग्रोधमाश्रितः ।  
रावणं योधयामास सीतामोक्षणकारणात् ॥  
  
छत्रं बाहुं तस्य मौलिं चापं साङ्ग्रामिकं रथम् ।  
खरान्केशान्नखैस्तुण्डैरलावीद्रामहेतवे ॥  
  
श्रुत्वा खगेश्वरस्यापि रक्षसामीश्वरस्य च ।  
आयोधनं रणान्मुक्तो भृत्य स्वामिकृतान्निजात् ॥  
  
रावणो खण्डयत्पक्षौ चन्द्रहासेन वीर्यवान् ।  
सीतां गृहीत्वा च पुनर्दक्षिणाशां ययौ बलात् ॥  
  
प्। ९८)  
  
रावणाङ्कगता सीता शुशुभे मदिरेक्षणा ।  
कालिका मध्यगा शम्पा यथा व्योम्नि प्रकाशते ॥  
  
तस्याः कौशेयमुद्धुतमाकाशे हाटकप्रभम् ।  
पाटितं वायुना पार्श्वात् कुचमण्डलमण्डनम् ॥  
  
तस्मिन्नाभरणं बध्वा चेलखण्डे महीसुता ।  
गिरिप्रवरमध्यस्थान् पञ्चवानरसत्तमान् ॥  
  
उद्दिश्य पातयामास रावणो नैव बुद्धवान् ।  
विस्रस्तं भूसुतायास्तु क्वचिद्धम्मिकसंहति ॥  
  
गलितं भूसुतायास्तु क्वचित्कञ्चुकबन्धनम् ।  
अबलेन युतन्देव्या क्वचित्ताम्बूलचर्वितम् ॥  
  
क्वचित्स्त्रियः क्वचित्पुंसः तत्तद्वस्तु विलेपनम् ।  
चक्रुर्दव्या कृतं यस्मात्तस्मात्सर्वे प्रिये इमे ॥  
  
सीतापहारमारभ्य लङ्कायां स्थापनावधि ।  
श्रवणाच्छास्त्रविहिताज्जेष्ठा देवी विमुञ्चति ॥  
  
सीतारावणसंवादं राक्षसीनाञ्च तर्जनम् ।  
सीता प्रत्युक्तिकथनं ये शृण्वन्ति नरोत्तमाः ॥  
  
विधूतपापास्ते यान्ति ब्रह्मलोकं सनातनम् ।  
अशोकवनिकामध्ये पूजिता जनकात्मजा ॥  
  
आस्ते मघवता दत्त पायसान्नेन जीविका ।  
रामो मायामृगं हत्वा न्यवर्तन महापथि ॥  
  
प्। ९९)  
  
शकुनं वायसं चापि लक्ष्मणस्य च दर्शनम् ।  
सीतादुरुक्ति कथनं लक्ष्मणस्य मुखाच्छ्रुतम् ॥  
  
श्रुत्वा न जातु पीडा स्यादभिशापकृतं मह ।  
अत्र ते कथयिष्यामि इतिहासं जगात्मजे ॥  
  
पुरा पुरूखाभिख्यो राजा धर्मपरायणः ।  
तपस्तप्त्वा मखैरिष्ट्वा कृत्वा दानान्यभीक्ष्णशः ॥  
  
उर्वशीं लोकविख्यातां रन्तुकामेन भूभुजा ।  
प्रसादो भविता नियमुर्वश्या मे सलोकता ॥  
  
विहारो भविता नित्यमिति कामार्षणं व्यधात् ।  
लब्ध्वाचाप्सरसां मुख्यमरमद्बहुवत्सरम् ॥  
  
इन्द्रेण भेदिता वेश्या तस्योत्कर्षासहिष्णुना ।  
चरणे नाहनन्मौलौ पुरूस्वसमुर्वशी ॥  
  
न जातुस्त्रैणसख्यानि सन्ति सालावृकास्समृताः ।  
राजानमपि कामार्तं पदा शीघ्रमताडयत् ॥  
  
पपात भूतले स्वर्गादुर्वशीचरणाहतः ।  
भूमौ स्थित्वा परामृश्य ज्ञात्वा दिव्येन चक्षुषा ॥  
  
अशपत्क्रोधताम्राक्षस्वर्वेण्यां मदगर्विताम् ।  
हे जाये मन्नसातिष्ठ इति प्रोक्तम्मयापुरा ॥  
  
त्वया विमृश्य मद्वाक्यं हठादिन्द्रेण चोदिता ।  
पादेन ताडितो यस्मात् भगे रोगः प्रजायताम् ॥  
  
प्। १००)  
  
ये वेशीमुपयान्त्यज्ञा वेदनिष्ठैर्बहिष्कृताः ।  
भवेयुः कर्म्म विमुखा ग्रन्धिलश्शूलरोगिणः ॥  
  
अपिवा मातरं गच्छेन्नगच्छेद्देव दारिकाम् ।  
मातृकल्पां स्वलिङ्गस्य छेदनम्मुनिभिस्स्मृतम् ॥  
  
रूपा जीवासुना सत्ये निष्कृतिर्मुनिभिः स्मृता ।  
इति शप्ते तान्देवान्शरजालेन रावणः ॥  
  
विषेदुर्देवगन्धर्वा दानवाश्चारणैस्सह ।  
राममार्तन्तदा दृष्ट्वा त्यक्त्वा तूष्णीन्न्यवीविशन् ॥  
  
वसिष्ठो नृपशापेन त्यक्त्वा देहमचेतनम् ।  
सत्यलोकेश्वरं नत्वा पुनर्देहमयाचत ॥  
  
वसिष्ठेन समाज्ञप्तः क्षेत्रशुद्धिमथाकरोत् ।  
ब्रह्म दिविषदां गुप्त्यै शापशुद्धिमतन्वत ॥  
  
पुनरेवोदितश्शापो ह्यप्सरस्सु न दुष्यति ।  
मानुषीषु भवेद्दोषो रूपा जीवासु कामिष्ठ ॥  
  
पर्णशालामथागत्य शून्यां प्रेक्ष्याथ राघवः ।  
चक्रोश सीतामुद्वीक्ष्य पक्वतालफलस्तनीम् ॥  
  
बिम्बोष्ठीं कदलीकाण्डजङ्घां बिल्वोपमस्तनीम् ।  
कामातुराणां काम्येषु प्रीतिरित्थं भविष्यति ॥  
  
इत्थं ब्रह्मणी चेद्वृत्तिस्तस्य मुक्तिर्भविष्यति ।  
इति द्योतयितुं रामो रुरोदोद्दिश्य गेहिनीम् ॥  
  
प्। १०१)  
  
सीतामन्वेक्षमाणौ तौ ददृशाते रणक्षितौ ।  
क्षतजार्द्रम्महाकायम्मुमुर्षुं पक्षिपार्थिवम् ॥  
  
दयाञ्चकार श्रीरामो भार्या रक्षणतोषितः ।  
बाणमोक्षेण पापानां गृध्रं दग्धुमथैच्छत ॥  
  
दर्शनाज्जातमाज्ञाय तस्मिन्दृष्टेति शासनात् ।  
  
गृध्रराजः-  
  
हे राम भवताज्ञप्तो रक्षिता जनकात्मजा ॥  
  
दशग्रीवो जहारैनां वैदे लग्ने विमूढधीः ।  
हत्वा पक्षौ मामकौ स चन्द्रहासेन वीर्यवान् ॥  
  
केशछायां परामृश्य जानुछायां तथैव च ।  
दक्षिणादिशमाक्रम्य लङ्कायां गतवान्प्रभो ॥  
  
देवीमामाह राजेन्द्र यावत्सम्भाषणम्मम ।  
भवता तावदास्ताम्मे प्राणा इत्याह जानकी ॥  
  
इत्युक्त्वा स जहौ प्राणान्राधवेन्द्रस्य सन्निधौ ।  
कङ्काचले समाराध्य महेशं लब्धवान्वरम् ॥  
  
तस्मात्स्वरूपं गतवान्रघुनाथस्य पक्षिराट् ।  
जययोस्संस्कृतिं श्रुत्वा स्वर्लोकं यातिमानवः ॥  
  
प्लुष्टिस्सञ्चितपापानां प्रारब्धानां भविष्यति ।  
दाहोद्युक्तं रघुवरं प्राह वागशरीरिणी ॥  
  
श्मशानरहिते राम कुरु संस्कारमस्य तु ।  
  
प्। १०२)  
  
इत्युक्तो दिव्यया वाण्या रामस्सौमित्रिणा सह ॥  
  
दग्धुमुद्योगमास्थाय जटायोस्समहीतले ।  
तत्र चाप्यशरीराख्या वाणी प्रोवाच राघवम् ॥  
  
अत्र पूर्वं शतन्दग्धं जटायूनां त्वया पुरा ।  
इत्युक्तं क्ष्मातलं सर्वं विलोक्य पितृकाननम् ॥  
  
वामोरौ दाहमकरोज्जटायोर्मुक्तिहेतवे ।  
लक्ष्मी तद्भागमुत्सृज्य गता वक्षस्थलं हरेः ॥  
  
दक्षिणं कौस्तुभाक्रान्तं राघवेन्द्रस्य सर्वदा ।  
विना श्राद्धं समाकर्ण्य पितरस्तृप्तिगामिनः ॥  
  
यज्जातयो मृतिं यायात्तज्जातीयांश्च पूजयेत् ।  
ब्राह्मणः प्रथमं पूज्यजातीयास्तदनन्तरम् ॥  
  
रामो नारायणो देवस्सीतालक्ष्मीति कीर्तिता ।  
रावणेन परामृष्टा केशाद्वेदवती विभो ॥  
  
सीतावेदवती देव दशग्रीवेण रक्षसा ।  
श्रितवै कुण्ठभवना पूर्णांशेनावतीर्णवान् ॥  
  
लक्ष्मीः कुत्रस्थिता देव हरिं नित्याश्रिता स्वयम् ।  
सीतालक्ष्म्योर्भिदाकन्तु अभेदो वा वदस्व मे ॥  
  
भेदे कुत्र स्थिता लक्ष्मीरभेदे दूषणं शृणु ।  
केन भूलोकगमनं भवत्रितयसम्भवः ॥  
  
कस्मल्लङ्कानिवासश्च राक्षसीनां च तर्ज्जनम् ।  
  
प्। १०३)  
  
हरणं रावणेनापि केन विष्णोः प्रिया भवेत् ।  
  
महेश्वरः-  
  
भेदाभेदोऽस्ति सीताया रमायाः कारणान्तरात् ।  
पुरा विहारसमये लक्ष्मी कौस्तुभमध्यगा ॥  
  
स्वछायां वीक्ष्य सापत्नशङ्कया कुपिता भवत् ।  
तां हरिस्सान्त्वयामास कुपितामितरां भृशम् ॥  
  
अन्यां विभर्षि दौरात्म्याम्मामति क्रम्य वक्षसि ।  
सत्यन्त्वत्सदृशीमन्यां लोकानुग्रहकाम्यया ॥  
  
सानित्यं शत्रुभिर्हृता भवेज्जन्मनि जन्मनि ।  
तत्सर्वं लोकरक्षायै नित्यं भवतु सुन्दरि ॥  
  
साहि वेदवती जाता सञ्जाता जनकात्मजा ।  
इन्दिरा रघुनाथस्य नित्यमास्ते सुवक्षसि ॥  
  
वामञ्जटायु संस्कारात्त्यक्त्वा दक्षिणतस्थिता ।  
रामो गोदावरीतीरे विचिन्वन्जनकात्मजाम् ॥  
  
लक्ष्मणेन युतो धन्वी सूरिं प्रत्यपद्यत ।  
तत्र लिङ्गं प्रतिष्ठाप्य पूजयामास धूर्जटिम् ॥  
  
रामेश्वरमिति ख्यातं सर्वाघौघविनाशनम् ।  
यन्दृष्ट्वा मनुजास्सर्वे ब्रह्मज्ञानं भजन्ति ते ॥  
  
नीवारान्नैः प्रशस्तैस्तु प्रशस्तैस्तुलसीदलैः ।  
नीलोत्पल प्रसूनैश्च पूजयामास शङ्करम् ॥  
  
प्। १०४)  
  
आराधितो महादेवः प्रसादमकरोत्प्रभुः ।  
शृणु राघव राजेन्द्र येन प्राप्स्यसि जानकीम् ॥  
  
इतो दक्षिणभागे तु षष्टियोजनमात्रके ।  
विरूपाक्षस्य सविधे तुङ्गभद्रासरित्तटे ॥  
  
किष्किन्धेति पुरी रम्या नाना प्लवगसङ्कुला ।  
तत्र वानरराजानौ वालिसुग्रीवनामकौ ॥  
  
तत्रैको हरिराज्यार्थी मोक्षार्थीचापरो हरिः ।  
तयोस्तेषां राज्यमोक्षं वदस्व मम शासनात् ॥  
  
समुद्रमध्ये सेतुञ्च कुरु मच्छासनाद्भवान् ।  
रावणं शिवपूजाढ्यं सर्ववेदोपब्रह्मितम् ॥  
  
ब्रह्माणं सर्वशास्त्राणां संहर्तारणभूतले ।  
हत्वा सीतां समासाद्य स्वपुरं यास्यसि ध्रुवम् ॥  
  
इत्थं रामेश्वरस्याज्ञां प्राप्यरामो महीपतिः ।  
क्रौञ्चारण्यं समासाद्य जगाम विपिनान्तरम् ॥  
  
क्रोशमात्रे ददर्शाग्रे राक्षसीं विकटाननाम् ।  
तस्यास्तनौ च कर्णौ च नासिकां चैव लक्ष्मणः ॥  
  
अलावीत्खड्गधारेण साद्रद्रावातिवेगिता ।  
कबन्धरामसंवादं ये शृण्वन्त्यादरान्नराः ॥  
  
विप्रावमानजनितं नाशं क्षिप्रं गमिष्यति ।  
अत्रेतिहास माकर्ण्य अवधारय चेतसि ॥  
  
प्। १०५)  
  
पुरा भोजकटे राजा कुन्तिभोज इति स्मृतः ।  
पृथिवीं पालयामास धर्मेण समिनिञ्जयः ॥  
  
तस्याभ्यर्णं समासाद्य विप्रोदङ्काह्वयो वदत् ।  
इमां कन्यां प्रतीक्षस्व यावदागमनं मम ॥  
  
कृत्स्नं भूमण्डलं दृष्ट्वा क्षिप्रमेक्ष्यामि भूपते ।  
इति राज्ञे समादिह्य गतोदङ्को महामुनिः ॥  
  
द्वित्रिसंवत्सरातीतो शुनश्शेपाभिधो द्विजः ।  
अयाचत महीपालं भार्येयं दीयतां मम ॥  
  
इदं श्रुत्वावनीपालश्चिन्ताविष्टोवदद्विजम् ।  
न्यास भूता द्विजेनेयं कन्या यावत्समागमः ॥  
  
पश्चाद्गृह्वीष्व हे विप्र उदङ्कागमने सति ।  
इत्युक्तः कुपितः प्राह शुनश्शेपोऽवनीपतिम् ॥  
  
अविचार्यैव शास्त्रं मामज्ज्ञानान्मूढजल्पसि ।  
कन्या भर्तृवशे देया कन्याया भृतिमिच्छता ॥  
  
गृहीते कुलहानिस्स्यात् मानहानिर्भविष्यति ।  
ऋतुस्नातां सतीं भार्यां न व्रजेद्यदि मानवः ॥  
  
ब्रह्महत्याम्वाप्नोति यावदार्तव्य सङ्ख्यया ।  
अत्रेतिहासं वक्ष्यामि पुरावृत्तं नराधिप ॥  
  
पुरा कलवरः कश्चिद्वृक्षशाखाग्र संस्थितः ।  
मदनेन परीताङ्गो भार्यां रन्तुमथाह्वयत् ॥  
  
प्। १०६)  
  
वृक्षाग्रे संस्थितो नाथागेयं किं शाखिनश्शिखा ।  
पतेयं पतिता भूमावध्यास्ते ब्राह्मणब्रुवः ॥  
  
तस्य गात्रेण सम्पर्कः पतनायैव केवलम् ।  
साध्वीं भार्यां विहायासौ तपस्तप्तुं कृत त्वरः ॥  
  
  
तपोवनमुपागम्य ऋतूनां षट्समत्यगात् ॥  
  
ब्रह्महत्यां गतो विप्रो ऋतुसङ्ख्या यथा भवेत् ।  
तद्वद्भवेन्मम द्रोहो दीयतां गेहिनीं मम ॥  
  
इदं वाक्यं समाकर्ण्य ब्राह्मणाय प्रियां नृपः ।  
न दत्तवान्याच्यमानो गेहिनीं प्रणयीमपि ॥  
  
क्रोधाद्धरापतिं प्राह शुनश्शेपाभिधो द्विजः ।  
पिशाचो भव राजेन्द्र भार्याद्रोहः कृतोयतः ॥  
  
कन्यां यच्छति वृद्धायनीचाय धनलिप्सया ।  
कुशीलाय कुरूपाय सप्रेतो जायते नरः ॥  
  
कन्या युति प्रदातव्या युवत्याः प्रीतिमिच्छता ।  
तस्माद्भर्तृवरो देया पितृगेहे न वासयेत् ।  
स्थितायां मानहानिस्स्यादृत्वति क्रमणं तथा ॥  
  
नित्यादीनां च लोपश्च भविष्यति न संशयः ।  
इत्युक्तमात्रे राजापि पिशाचत्वमुपेयिवान् ॥  
  
मन्त्रिणो ब्राह्मणं नत्वा प्रार्थयाञ्चद्रुरञ्जसा ।  
शुनश्शेपो व्याजहार कृपालुश्शापशान्तये ॥  
  
प्। १०७)  
  
श्रुत्वा राघवसंवादं कबन्धेन कृतं महत् ।  
पिशाचत्वाद्विमुच्येत राज्यञ्चापि सगच्छति ॥  
  
इत्यनुग्राह्य तां भार्यां गृहीत्वा स्वतपोवनम् ।  
शुनश्शेपे गते राजा पिशाचत्वं समास्थितः ॥  
  
गृहीत्वा क्षत्रियसुतं पीडयामास वेगतः ।  
नित्यं शृणोति भुक्त्यन्ते श्रीमद्रामायणं पिता ॥  
  
सोऽपि श्रुत्वा सहैवास्ते श्रीमद्रामायणं दिनम् ।  
आरण्यकाण्डसमये श्रुत्वा दानवचेष्टितम् ॥  
  
विमुक्तशापबन्धश्च कुन्तिभोजोभवन्नृपः ।  
शबर्यास्सकृतिं श्रुत्वा साध्वीनां लोकभाक् भवेत् ॥  
  
शबरीरघुनाथस्य पादपद्ममवन्दन ।  
भक्तो हरिं प्रियं दृष्ट्वा प्रपत्तिं सम्यगाचरेत् ॥  
  
पाद्यमङ्गुलिविच्छेदमुरोविन्यस्तमक्षरम् ।  
तन्नामकरणं चापि दास्यमेतच्चतुर्विधम् ॥  
  
सद्भक्तवन्दनं चापि भक्तानं च प्रपूजनम् ।  
दर्शनं स्मरणं चापि हरिप्रीतिकरं भवेत् ॥  
  
न कुर्याज्जाति नियमं न वयः प्रेक्षणं तथा ।  
कुर्यान्नमस्कृतिं सोऽपि नमस्कुर्याधरेरिति ॥  
  
भक्तानां मेलनं यत्र यत्र बिल्ववन्तथा ।  
तुलसीकाननञ्चापि फुल्लपद्मवनं तथा ॥  
  
प्। १०८)  
  
नित्यमास्ते हरिस्तत्र रमया शङ्खचक्रभृत् ।  
पम्पातीररुहान्वृक्षान् फुल्ल पुष्पैरलङ्कृतान् ॥  
  
कासारान्फुल्लकमलान्नीलोत्पल झषाकुलान् ।  
विद्याधरानुचरितान् किन्नरीभिस्तथैव च ॥  
  
गजसिह्म समाकीर्णमुदीर्ण शरभायुतम् ।  
उपेतममलैश्चैव मृगैर्मृदुनिनादितम् ॥  
  
विशतुः क्रमशो वीरौ अरण्यं शुभकाननम् ।  
जानव्या रहितौ वीरौ कोदण्डप्रवरान्वितौ ॥  
  
शृण्वन्तौ प्रीतिजननम्मयुरान्मधुकाञ्छुभान् ।  
श्रोत्ररम्यान्सुमधुराञ्छब्दान्नरमुखेरितान् ॥  
  
सर्वत्र फलदान्रम्यान् सर्वत्रकुसुमोज्ज्वलान् ।  
पश्यन्तौ पादपांश्चापि फलभाराभिनम्रितान् ॥  
  
आम्रानाम्रातकान् फुल्लान्नालिकेरान्सतिन्दुकान् ।  
अज्ञातकांस्तथा जीरान् डाडिमान् बीजपूरकान् ॥  
  
पनसाल्लि कुचान्मोचान् खर्जूरानाम्रवेतसान् ।  
पारावतांश्च जम्बीरान् निम्बाश्चापि मनोरमान् ॥  
  
बिल्वान्कपित्थजम्बूकान् काष्मरीवदरीस्तथा ।  
प्लक्षानुदुम्बरान्वंशान्वकुलान्क्षीरिणस्तथा ॥  
  
भल्लातकानामलकान्हारीतकविभीतकान् ।  
इङ्गुदान्करवीरांश्च तिलकांश्च महाफलान् ॥  
  
प्। १०९)  
  
एतानन्यांश्च विविधान्ददर्श नलिनीतटे ।  
तथिव चम्पकाशोकान्केतकान्वकुलास्तथा ॥  
  
पारिजातान्कोविदारान्देवदारुतरूंस्तथा ।  
ददर्श राघवस्तत्र पम्पातीरसमुत्थितान् ॥  
  
आरण्यकाण्ड माहात्म्यं ये शृण्वन्ति महीतले ।  
श्रीराघवप्रसादेन विष्णुलोकविनासिनः ॥  
  
शाल्मलीस्तिन्दुकाशोक शिंशुपांस्तरलांस्तथा ।  
  
इति श्रीममासंहितायां श्रीमदारण्यकाण्डकथाफलवर्णनं नाम    
नवमोध्यायः ॥  
  
(श्रीरामश्शरणं मम)  
  
  
॥ अथ दशमोध्यायः ॥  
  
सतां पुष्करणीं गत्वा पद्मोत्पल झषाकुलाम् ।  
रामस्सौमित्रिसहितो विललापाकुलेन्द्रियः ॥  
  
महेश्वरः-  
  
किष्किन्धाकाण्डमाहात्म्यं प्रवक्ष्यामि गिरीन्द्रजे ।  
रामो वसन्तमालक्ष्य विललापाकुलेन्द्रियः ॥  
  
अनङ्गबाणाभिहतः काकथा प्राकृते जने ।  
  
प्। ११०)  
  
वसन्तो मलयो वायुः पुष्पाणि सुरभीणि च ॥  
  
ज्योत्स्ना च चन्दनं पक्षी कामो द्योतकराणि वै ।  
वै मुख्यं गतफल्यास्तु भ्रमरानशपत्प्रभुः ॥  
  
कोकाग्निभिशीथे विश्लेषं पिकमन्यविवर्धनम् ।  
चन्दनं सर्पनिलयं वायुं सर्पाशनं तथा ॥  
  
ज्योत्स्नां कलङ्कसहितां शशाप रघुनन्दनः ।  
कामिनां गतिराख्याता सर्वाचारविधायिना ॥  
  
सीताविरहसन्तप्तो रामो दुःखीवदृश्यते ।  
विशिष्टचापं श्रीमं दृष्ट्वा वेगेन दुद्रुवे ॥  
  
सुग्रीवो मारुतिं तत्र प्रेषयामास राघवे ।  
मारुति प्रेषणं भुत्वा सद्गुरुं लभते नरः ॥  
  
राममारुतिसंवाद श्रवणाद्राज्यमाप्नुयात् ।  
कुण्डलं वायुतनये दृष्ट्वा दृश्य रघूद्वहः ॥  
  
प्राशंसत हनूमन्तं राघवोनयलम्पटः ।  
  
उमा-  
  
भवद्रूपस्य रामस्य सुग्रीवे प्रणतिः कथम् ।  
वदनिस्संशयं देव देवेश मम वल्लभ ॥  
  
महेश्वरः-  
  
विद्यते हृदयग्रन्थिः छिद्यन्ते सर्वसंशयाः ।  
क्षीयन्ते चास्य कर्माणि तस्मिन्दृष्टे परावरे ॥  
  
प्। १११)  
  
रामदर्शनमात्रेण गतकर्मनिबन्धनः ।  
स्वाभिन्नत्वान्नमस्कारत्वे स्वे महिम्नि प्रतिष्ठितः ॥  
  
हरी ऋक्षरजा नाम ब्रह्मणो मानसस्सुतः ।  
सत्यलोके महोद्याने सञ्चचार यदृच्छया ॥  
  
सूर्यातपपरिप्लुष्टस्विन्नगात्रः पिपासितः ।  
कल्याणसरसिस्नातस्तेनासीत्तरुणी वधूः ॥  
  
दर्शनार्थं पद्मयोने रिन्द्रोगच्छद्यदृच्छया ।  
तां दृष्ट्वा कामयद्वज्री ब्रह्मणो विषये प्रभो ॥  
  
पुत्रमुत्पातयामास भविष्यत्कार्यगौरवात् ।  
भास्करोऽपि विधिं द्रष्टुमागतः प्रेक्ष्य सुन्दरीम् ॥  
  
रमयामास कामार्तः पुत्रोजज्ञे दिविश्रुतः ।  
ज्येष्ठो वालीति विख्यातस्सुग्रीवस्तदनन्तरः ॥  
  
महावंश प्रसूतानां नमस्कारोपि युज्यते ।  
परिभ्रष्टो दशान्तेन दशाभागेन सेव्यते ॥  
  
दशाभागगतो हीने नमस्कारो विधीयते ।  
यद्यदाचरति श्रेष्ठस्तत्तदेवेतरो जनः ॥  
  
इति द्योतयितुं प्रोक्तो लक्ष्मणेन नमस्क्रिया ।  
राघवेन्द्रहरीन्द्रस्य सख्यमग्निपुरस्कृतम् ॥  
  
अपांसुलो भवेच्छ्रुत्वा अग्निसाक्षिकृतो यतः ।  
सीता कपीन्द्र क्षणदाचराणां राजीव हेमज्वलनोपमानि ॥  
  
प्। ११२)  
  
सुग्रीवराम प्रणय प्रसङ्गे वामानि नेत्राणि सप्तं स्फुरन्ति ।  
तस्मिन्क्षणे दक्षिणमायताक्ष्या मयोद्भवायाः परितोननर्त ।  
दृष्ट्वा विचित्रं परितापयुक्तं विंशद्भुजं वाक्यमुवाच साध्वी ॥  
  
कालेकाले विचित्राणि दृश्यन्ते क्षणदाचर ।  
अशुभानि निमित्तानि तेषां शान्तिं वदामिते ॥  
  
सीता प्रदेया रामाय नमस्कार पुरस्सरम् ।  
अन्योन्य दुःखसल्लापं श्रुत्वा दुःखाद्विमुच्यते ॥  
  
विधाबलं दैवबलं ज्ञानं बन्धुबलं तथा ।  
सेनाबलं भवेत्तस्य वालिनो बलकीर्तनात् ॥  
  
आत्मश्लाघा च मरणं परनिन्दा च तत्समः ।  
विश्वासपातकश्चैव अक्रियस्य वधस्तथा ॥  
  
सुग्रीवदत्तं वीक्ष्यैव सीताया दिव्यभूषणम् ।  
  
लक्ष्मणः-  
  
नाहं जानामि केयूरे नाहं जानामि कुण्डले ॥  
  
नूपुरेत्वभिजानामि नित्यं पादाभिवन्दनात् ।  
  
शाखा मृगेन्द्रवचसारघुनायकोऽपि  
कोदण्डरक्तकरमात्तशरं विधाय ।  
पादाग्रपीडनवशेन फणिधरेन्द्रमौलि  
स्थितान् क्षिति रुहानृजुमेव चक्रे ॥  
  
सप्तभूमिं सप्तगिरिं सप्तसालान्महाबलान् ॥  
  
प्। ११३)  
  
कदम्बो वेगसम्पन्नो भित्वा तूणीरमाविशत् ।  
सुग्रीवाश्वासनं चैव वालिनो बलवर्णनम् ॥  
  
गिरीणां भेदनं चैव किष्किन्धागमनं तथा ।  
वालिसुग्रीवयोर्युद्धं श्रुत्वा नियमपूर्वकम् ॥  
  
युद्धे विजयमाप्नोति वालिनो विजयो यथा ।  
  
उमा-  
  
वालिसुग्रीवयोर्युद्धे अदृश्यः केन राघवः ॥  
  
संशयं वद मन्नाथ संशयछेदको भवान् ।  
  
महेश्वरः-  
  
असुराश्च सुराश्चापि सम्भूय ब्रह्मणोऽन्तिकम् ।  
गत्वा पप्रच्छुरमरा योत्स्यामः केन कर्मणा ॥  
  
मन्थानं मन्दरं कृत्वा योक्त्रं कृत्वा च वासिकिम् ।  
मन्थने क्रियतां यत्नो यावत्पीयूषदर्शनम् ॥  
  
इत्थं पद्मभुवा प्रोक्ताः समेत्य असुरास्सुराः ।  
ममन्थुः कलशाम्भोधिं पीयूषोत्पत्तिलिप्सया ॥  
  
वक्त्रं देवासुराः पुच्छं विचकर्षुररिन्दमाः ।  
विषाग्निना दह्यमानान्वीक्ष्य देवो हरिस्सुरान् ॥  
  
उत्तमानाः कर्षयध्वमुत्तमा इतरं परे ।  
इत्यूचिवाञ्छार्ङ्गपाणिर्वक्त्रं दैत्या अथाग्रहीत् ॥  
  
पुच्छाकर्षण सक्तानां सुराणां क्लेशशान्तये ।  
  
प्। ११४)  
  
आहूय वालिनं देवो दत्वा वरमनुत्तमम् ॥  
  
प्रतीवर्तिनो भूयादर्धं बलमरिन्द्रम ।  
इति दत्वा वरन्देवः काञ्चनं कमलस्रजम् ॥  
  
प्रदाय वानरेन्द्राय ममर्द्धिकलशाम्बुधिम् ।  
तया भूषितकर्णस्य बलं प्रज्ञानमेव च ॥  
  
शोभन्ते वर्धते नित्यं काञ्चनां नुजधारणात् ।  
  
उमा-  
  
रामेण निधनं बालेरन्येन परियुध्यतः ॥  
  
अयुक्तञ्छद्मना युद्धं प्रच्छन्न निधनं तथा ।  
विहार भरणार्थाय देवकार्यचिकीर्षया ॥  
  
अवतीर्णो हरिरिति श्रूयते बालकाण्डके ।  
न तस्य मित्रं न द्वेष्टा लाभालाभे प्रिया प्रिये ॥  
  
कलशाब्धेस्तटे देवं शङ्खचक्रगदाधरम् ।  
सम्प्राप्य वेधसादिष्टास्सृजध्वं कामरूपिणः ॥  
  
असंहार्यगुणोपेता न प्रमेय पराक्रमान् ।  
वालीरिन्द्रात्समुत्पन्नस्सुग्रीवो भास्करात्ततः ॥  
  
कृपीडयोनेरुत्पन्नो नीलो हरिचमूपतिः ।  
मृत्योस्सकाशाद्रुद्रांशादुत्पन्नो हनुमान्कपिः ॥  
  
उमा-  
  
सोमायन्नि-ऋतेर्जातस्सुषेणो वरुणात्मजः ।  
  
प्। ११५)  
  
मृत्योस्सकाशादुत्पन्नाः पञ्चवानरसत्तमाः ॥  
  
इन्द्रात्मजे हरीन्द्रे तु निधनं लोकगतम् ।  
  
महेश्वरः-  
  
लक्ष्मीश्चन्द्रादपेयाद्वा हिमवान्वा हिमं त्यजेत् ॥  
  
रामस्त्यजेन्न प्रतिज्ञां समुद्रो विजलो यदि ।  
सुग्रीवाय प्रतिज्ञातं वालिनो निधनं प्रति ॥  
  
श्रीमता सहसम्बन्धो न मे लक्ष्मण रोचते ।  
गते तु मानहानिस्स्यादागते तु धनक्षयम् ॥  
  
तस्मात्सुगीव सख्यं तु रोचते मम साम्प्रतम् ।  
अदृश्येनैव गन्तव्यमन्यथा शरणं व्रजेत् ॥  
  
मनसा वचसा वापि कायेनापि नमेद्यदि ।  
सकृदेव प्रपन्नाय तवास्मीति च याचते ॥  
  
अभयं सर्वभूतेभ्यो ददाम्येतद्ब्रतम्मम ।  
अभये वार्थिने दत्ते प्रतिज्ञा परिहीयते ॥  
  
रावणस्य सहायाच्च रावणोपि व्रजेत् माम् ।  
रावणस्य वधाभावादवतारफलं न हि ॥  
  
पूर्वापरभवं वीक्ष्य वालेर्निधनमिष्यते ।  
अन्यथा रघुनाथस्य यशो हीयेत पार्वति ॥  
  
ताराप्रलापमाकर्ण्य वालिनो निधनं तथा ।  
कपीन्द्रसंस्कृतिं श्रुत्वा नारी अविधवा भवेत् ॥  
  
प्। ११६)  
  
दीर्घायुष्यं भवेद्भर्तुः पुत्रिणी सा भविष्यति ।  
हनूमत्प्रमुखैर्वीरैर्लक्ष्मणप्रमुखैर्द्विजैः ॥  
  
अभिषेकञ्च ताराया रुमायाः प्राप्तिमुत्तमाम् ।  
सुग्रीवस्य सदा श्रुत्वा राज्यलाभं स गच्छति ॥  
  
शृणोति या स्त्री तारायास्सुग्रीवेण समागमम् ।  
अछिन्नप्रीतिसंयुक्ता रमते नायकेन सा ॥  
  
उमा-  
  
पुत्रभार्या शिष्यभार्या कनिष्ठभ्रातुरेव च ।  
स्नुषा च ज्येष्ठभार्या च मातुलस्य कुटुम्बिनी ॥  
  
मातृकल्मा इति ख्याताः कथन्तारासमागमः ।  
स्नुषागमे विधिकृता संसर्गं लोकनिन्दितम् ॥  
  
महेश्वरः-  
  
अयोनिजास्वङ्गनासु गमने नैव किल्विषम् ।  
शापात्पुरस्ताद्दोषाय श्वेतकेतोः पुराङ्गना ॥  
  
तारायास्सम्भवं देवि शृणु क्षीराब्धिमन्थने ।  
तारलक्ष्मी पशुश्चैव कल्मवृक्षस्तथैव च ॥  
  
अहल्याप्सरसश्चैव समुत्पन्नाहि सुन्द्ररि ।  
कराग्रं दक्षिणं वाली सुषेणो वाममग्रहीत् ॥  
  
ममेयमिति निश्चित्य कलिरन्योन्यमुद्वभौ ।  
देवैस्सुषेणस्य करे प्रतीति प्रतिपादित ॥  
  
प्। ११७)  
  
सुषेणो दुहितायास्तु स्वयं वरमकल्पयत् ।  
ब्राह्मे मुहूर्ते उत्थाय पूर्वपश्चिम वारिधौ ॥  
  
दक्षिणे उत्तरे चैव स्नात्वा नत्वामहे चिरम् ।  
विरूपाक्षाभिधं नित्यं कल्पवृक्षप्रसूनकैः ॥  
  
अर्चयेद्यदि तस्येयं भार्या स्याद्वरवर्णिनि ।  
एवं कृते वानरेन्द्रनाशे कुस्पन्दितुं पदम् ॥  
  
वाली क्रमेण त्रिर्वारं कृतवानश्रमेण तु ।  
इत्थमुढा कपीन्द्रेण तारा सर्वाङ्गसुन्दरी ॥  
  
सुग्रीवमेकदा रात्रौ रूपसादृश्य मोहिता ।  
प्रार्थयामास कामार्ता रन्तुं रतिपतिप्रभम् ॥  
  
अहल्या द्रौपदी सीता तारा मन्दोदरी तथा ।  
नित्ययौवनसम्पन्नाः पातिव्रत्यसुरान्विताः ॥  
  
रुमाया योनिजाताया गमनं लोकगर्हितम् ।  
दिशः प्रस्थापयामास दिदिक्षुर्जनकात्मजाम् ॥  
  
सर्वैः प्रत्यक्षदृष्ट्वात् सिद्धवत्कथनं ब्रुवन् ।  
सर्वे लङ्कापुरीं गत्वा ऊषुर्वाली पदानुगाः ॥  
  
शाखाचं क्रमण न्यायात्सर्वत्र परिमार्गितुम् ।  
उदयाचलमारभ्य यावस्तमयाचलम् ॥  
  
मार्गित्वाभ्यगमन्वीरा यावत्कैलासपर्वतम् ।  
नीलोङ्गदो हनूमांश्च जाम्बवान्नलकेसरी ॥  
  
प्। ११८)  
  
समुद्रतीरमागत्य न शेकुस्स्पन्दितुं पदम् ।  
रावणस्य बलं ज्ञात्वा तीरे नदनदीपतेः ॥  
  
रामायण तरोस्कन्धाष्षट्काण्डानि तथोत्तरम् ।  
जानकीरघुनाथाख्यौ फलौ नित्यफलप्रदौ ॥  
  
सुग्रीवाद्या हरिवराश्शाखा अन्ये दलास्स्मृताः ।  
भरताद्याः प्रसूनानि ब्रध्नं कोसलवंशजौ ॥  
  
प्राचेतसा वर्धितोसौ सेव्यो नित्यं मुमुक्षुभिः ॥  
  
इति श्रीमदुमासंहितायां किष्किन्धाकाण्डफलवर्णनं नाम   
दशमोध्यायः ॥  
  
  
॥ अथ एकादशोध्यायः ॥  
  
  
महेश्वरः-  
  
ततो रावणनीतायास्सीतायाश्शत्रुकर्शनः ।  
इयेष पदमन्वेष्टुं चारणा चरिते पथि ॥  
  
मध्ये समुद्रमुत्पन्ना ह्यन्तराया पृथक् पृथक् ।  
तानि सर्वाणि नष्टानि दानमश्रोत्रिये यथा ॥  
  
श्रीरामसेविनां नॄणां न कदाचिद्भयं प्रिये ।  
  
प्। ११९)  
  
श्रीरामस्मरणा देव तरन्ति भवसारान् ॥  
  
रामाङ्कितकरो वार्धिन्तीर्णवाञ्चित्रमेव किम् ।  
सुन्दरं प्रथमं श्रुत्वा हनूमद्विक्रमाङ्कितम् ॥  
  
ज्वरापस्मारकुष्ठादि भूतवेतालनाशनम् ।  
भुक्त्यन्ते जपतो मदविसायुज्यं भवति ध्रुवम् ॥  
  
पुरा काम्बोजविषये यौवनाश्व इति श्रुतः ।  
ब्राह्मणो जटिलो नित्यं शिवपूजापरायणः ॥  
  
उपवासमिषेणैव मोहयामास लौकिकान् ।  
शक्तिक्षेत्रं समासाद्य उवास बहुवत्सरम् ॥  
  
अर्चितं कुसुमं चापि पञ्चगव्यफलानि च ।  
केनापि नैव भोज्यानि अन्धकूपे विनिक्षिपेत् ॥  
  
षण्मासं तत्फलाशी च क्षीराज्य मधुसेवकः ।  
अपस्मारी स जनिता तस्मिन्जन्मनि स द्विजः ॥  
  
एवं गते बहुदिने ब्राह्मणं गाधिवंशजम् ।  
प्रणम्य स्वस्य वृत्तान्तं स्वदेहस्थितिमेव च ॥  
  
सोऽपि ध्यात्वोपदिशति सुन्दरं प्रथमं मनुम् ।  
सुन्दर प्रथममन्त्रस्य वाल्मीकि ऋषिः अनुष्टुप्छन्दः अञ्जनेयो देवता  
  
॥ ध्यानम् ॥  
  
आञ्जनेयमति पाटलाननं काञ्चनाद्रि कमनीयविग्रहम् ।  
पारिजाततरुमूलवासिनं भावयामि पवमाननन्दनम् ॥  
  
प्। १२०)  
  
इति ध्यात्वा जपेन्मर्त्यो मारुतेर्मनुमादरात् ।  
हनुमानञ्जनासूनुर्वायुपुत्रो महाबलः ॥  
  
कपीन्द्रः पिङ्गलाक्षश्च लङ्काद्वीपभयङ्करः ।  
प्रभञ्जनसुतो वीरस्सीताशोकविनाशनः ॥  
  
अक्षहन्ता रामसखो रामकार्यधुरन्धरः ।  
महौषधिगिरेर्हारी वानर प्राणदायकः ॥  
  
वारीशतारकश्चैव मैनाकगिरिभञ्जनः ।  
निरञ्जनो जितक्रोधः कदलीवनसंवृतः ॥  
  
ऊर्ध्वरेता महासत्वस्सर्वतन्त्र प्रवर्तकः ।  
महालिङ्गप्रतिष्ठाता भाष्यकृज्जपतां वरः ॥  
  
शिवध्यानरतो नित्यं शिवपूजां परायणः ।  
इत्थमेव जपेन्नित्यमुवास कतिचित्समाः ॥  
  
तेन शान्तिस्समभवदपस्मारश्च सुन्दरि ।  
प्रदोषे प्राविशत्लङ्का मोतुर्मानधरो हरिः ॥  
  
लङ्का प्रवेशसमये लङ्कानाम निशाचरी ।  
पद्मासनाल्लब्धवरा ताडयामास वानरम् ॥  
  
नारीतिमन्यमानेन ताडिता वामबाहुना ।  
विह्वला वीतदशना पपात समरक्षितौ ॥  
  
विह्वलां भगिनीं ज्ञात्वा ब्रह्मलोकं निशाचरी ।  
हनूमद्ग्रहणव्यग्रा कर्कटा ताडयत्स्वयम् ॥  
  
प्। १२१)  
  
तां ज्ञात्वा लोकसंहारीं तद्धस्ताद्वक्त्रदण्डकम् ।  
गृहीत्वा ताडयामास पपात च ममार च ॥  
  
तस्मिन्क्षणे समायातो ब्रह्मा लोकपितामहः ।  
प्रोवाच रामदूतन्तं क्रोधविष्फारितोष्टकम् ॥  
  
ज्ञानित्वं दोषराहित्यमाकल्प परिवर्तनम् ।  
दत्वा मदन्तिके बद्धा स्थापिता लोकघातिनी ॥  
  
मामनादृत्य सा चण्डी विषूचिलोक मारिणी ।  
इयं लोकहितायैव पवनात्मजताडिता ॥  
  
अनया पीड्यमानानां नराणां मर्तुमिच्छताम् ।  
त्वन्नामस्मरणादेव त्वन्मन्त्र पठनादपि ॥  
  
त्वदर्चा पूजनाच्चापि ब्राह्मणानां तु पूजनात् ।  
शान्तिनित्यं भवेत्येव इयञ्जीव तु मारुते ॥  
  
इत्युक्त्वा तां समादाय वेधा लोकपितामहः ।  
चचार मारुतिर्लङ्कां राक्षसानां कुलेकुले ॥  
  
ददर्श राक्षसांस्तत्र वेदघोष समन्वितान् ।  
अग्निहोत्राश्च वेदाश्च राक्षसानां कुले कुले ॥  
  
दया सत्यं च शौचञ्च राक्षसानां न विद्यते ।  
दर्भमुष्टिप्रहरणान्ददर्श ब्रह्मराक्षसान् ॥  
  
ददर्शराक्षसेन्द्रस्य ऋ मन्तः पुरं महत् ।  
प्रसुप्तं स्त्रिवणन्तत्र यौवतं माजिणं तथा ॥  
  
प्। १२२)  
  
तत्र मन्दोदरीं नाम भार्यामन्तः पुरेश्वरीम् ।  
प्रेक्ष्य सीताधिया तत्र वानरत्वं प्रदर्शिवान् ॥  
  
सृक्विण्या जलनिस्रावाद्विधवेयं भविष्यति ।  
नैव सीता विशिष्टाङ्गी रावणस्य प्रिया भवेत् ॥  
  
मद्यशालां ददर्शाथ मार्गमायुरकुक्कुटान् ।  
अर्धार्ध भक्षितांश्चापि ददर्श स्फुटितान्तथा ॥  
  
उमा-  
  
ब्राह्मणैर्न सुरा पेया गौ प्रान्नद्या पापकारिणी ।  
सुरकल्मान्य भक्ष्याणि श्रुतिस्तु न सुरां पिबेत् ॥  
  
आर्द्रकं सगुडं मद्यं सैक्षवं वा दरन्तथा ।  
नालिकेराम्बुकांस्ये च रध्ना सम्मिश्रितो गुडः ॥  
  
सर्षपं चैव तक्रेस्यात्ताम्रे गव्यं सुरासममम् ।  
ताम्रे गुडरसं चैव सुरया तुलितं बुधैः ॥  
  
सशब्दभक्षणं चापि तर्जन्या दन्तधावनम् ।  
मूद्रप्रेक्षित भुक्तिश्च पुष्पिणीमुखसेवनम् ॥  
  
अकालेभ्यञ्जनं चापि शिष्टतैलस्य भक्षणम् ।  
पलण्डुञ्च पलाण्डुञ्च पीयूषं गृञ्जनं तथा ॥  
  
कन्दाञ्च रक्तं कन्दां च रक्तशिग्रुन्तथैव च ।  
कोशातकीं कम्बलाख्यां स्त्रीभिर्भुक्तावशिष्टकम् ॥  
  
इत्यादि वर्जनीयम् ॥  
  
प्। १२३)  
  
न दोषो मातृकल्पासु परलोकप्रदीपकः ।  
  
महेश्वरः-  
  
शुक्रशापात्पुरादेवि सुरापानं न दुष्यति ।  
श्वेतकेतोः पुरा शापात् परदारा न दुष्यति ॥  
  
अशोकवनिकामध्ये शिंशुपामूलमाश्रिताम् ।  
ददर्श हनुमांस्तत्र निरानन्दां रुपस्विनीम् ॥  
  
सीतादर्शनमाकर्ण्य वीतशोको भष्यति ।  
लक्ष्मीस्तस्य गृहे नित्यमनपाया भविष्यति ॥  
  
पुत्रवृद्धिर्ज्ञानवृद्धिर्धनवृद्धिस्तथैव च ।  
गृहारामकलत्राणां नित्यं वृद्धिर्भविष्यति ॥  
  
निशातृतीये मदपूर्णदृष्टिः  
सीतां स्मरन्यौवनमन्वितस्सः ।  
अनन्तदीपप्रभया प्रकाशयन्  
समायया शोकवनस्थलीं ततः ॥  
  
अशोकपर्णे मशक प्रमाणः  
सीतान्दुरुक्तां परिभत्स्यमानाम् ।  
विरावणं रावण माततायिनं  
प्रोवाच साध्वी वृतमार्गदर्शिनी ॥  
  
नत्वां कुर्मि दशग्रीव भस्म भस्मार्हतेजसा ।  
तपः क्षयाद्यशोहावेर्मत्पतेस्सह्यते मया ॥  
  
प्। १२४)  
  
उमा-  
  
सीताया ग्रहणं नित्यं दुरुक्ति कथनं तथा ।  
सीता तर्जितवाक्येन संशयो जायते मम ॥  
  
पतिव्रताया निश्वासो वीक्षणं कोपसंयुतम् ।  
अभ्रूणां चैव पतनं कुलन्दहति वह्निवत् ॥  
  
चिता धूमाकुलपथा गृध्रमण्डलमण्डिता ।  
हतनाथा हतजना श्मशानसदृशी भवेत् ॥  
  
इति शप्तं भूसुतया इयं सा दुःखिनी कथम् ।  
  
महेश्वरः-  
  
रामे विरलदन्तत्वं लक्ष्मणे पादकिङ्किणी ।  
सीताया भिन्नरोमाणि तस्मात्क्लेशसहिष्णुता ॥  
  
अत्रेतिहासं वक्ष्यामि शृणु शैलसुते प्रिये ।  
पुरा राथन्तरे कल्पे वर्तमाने कलौ युगे ॥  
  
कल्पासुखधार्थाय गते मयि शुचिस्मिते ।  
अन्धको नाम दैत्येन्द्रो ब्रह्मदत्तवरो बली ॥  
  
ब्रह्माणं वज्रिणं जित्वा चक्रपाणिमनन्तरम् ।  
गोवर्धनं गिरिवरं प्राप्तवाञ्जयकाङ्क्षया ॥  
  
शैलादिना समजनि जन्यमन्योन्यमुल्भणम् ।  
त्रिशूलक्षतगात्रेभ्य अन्धका बहवो भवन् ॥  
  
तत्र तत्रापि बहवः अन्धकाकार वर्चयः ।  
  
प्। १२५)  
  
समुत्पन्नास्तु तैः पूर्णं त्रैलोक्यं सचराचरम् ।  
पराङ्मुखो भवन्नन्दी शिवस्यान्तः पुरं गतः ॥  
  
त्वद्गृहे शेमुषीं कृत्वा त्वान्ध्यायन् त्रिपुरेश्वरीम् ।  
त्वद्रक्षणार्थं निर्दोषो विष्णुर्मायाविनां वरः ॥  
  
अभ्यर्णमागतं ज्ञात्वा अपर्णे सृजकामिनीः ।  
देव्यो विसृष्टा देवेशि त्वद्रूपिण्यो वरानने ॥  
  
तास्वेकां परिजग्राह मृडानीशङ्कया किल ।  
विनिर्गते विरूपासा विष्णुमायावशादभूत् ॥  
  
पुनरन्यां च साप्येवं पुनरन्या च साप्यभूत् ।  
एवं काले बहुगते देवी क्रोधवशङ्गता ॥  
  
नवद्वारान्दुराधर्षान्नित्यपुष्टां करीषिणीम् ।  
पीयूषपरिघां दिव्यां दिव्यसंस्कारसंस्कृताम् ॥  
  
स्रष्टाधिष्ठाय नगरी स्रष्टा देव्या महाबलाः ।  
नित्या च नित्यक्लिन्ना च भारुण्डा वह्निवासिनी ॥  
  
मदस्रुवाया योगिन्यो वशिन्याद्यद्याश्शुचिस्मिताः ।  
तास्सर्वा भक्षयामासुर्दैत्यानन्तकवस्थितान् ॥  
  
नित्यक्लिन्ना च सहसा जठरे राक्षसर्षभम् ।  
कल्पं बभार कल्पान्ते जीर्णोभूद्राक्षसर्षभः ॥  
  
तद्वद्देव्या रामदेव्याः प्रतिबिम्बसमुत्थिता ।  
नीला वेदवती जाता सा जाता जनकात्मजा ॥  
  
प्। १२६)  
  
लोकसंरक्षणार्थाय सोद्वा तिष्ठति शोभने ।  
निर्गते राक्षसेन्द्रे तु राक्षस्यः क्रोधमूर्छिताः ॥  
  
भर्त्सनार्थाय तां सीतां पृथग्वाचमुदीरयन् ।  
तृणवद्भासितं तासां गणयामास जानकी ॥  
  
स्वप्नाध्यायमुपाश्रुत्य दुस्वप्नन्नश्यति ध्रुवम् ।  
राजा दशरथो नाम रथकुञ्जरवाजिमान् ॥  
  
सीता सम्भाषणं चापि रामलक्ष्मणसंशनम् ।  
श्रीराममुद्रादानं च ये शृण्वन्त्यादरेण तु ॥  
  
निर्जित्य शत्रून्सङ्ग्रामे स्थिरं राज्यं व्रजन्ति ते ।  
अभिज्ञानं ददामि त्वां येन ज्ञास्यति राघवः ॥  
  
मत्सकाशादनुप्राप्तं चित्रकं गैरिकेण मे ।  
पलालञ्चन्दनञ्चापि करटाक्षिनिबर्हणम् ॥  
  
दर्शनं श्वशुरस्यापि मत्काङ्क्षां लक्ष्मणस्य तु ।  
प्रविश्य दण्डकारण्यं शरभङ्गनिरीक्षणम् ॥  
  
सुतीक्ष्णे नाभ्यनुज्ञातस्तीर्थाटनधियाभुवः ।  
मण्डलं परिचक्राम राघवस्सहसीतया ॥  
  
गङ्गां मन्दाकिनीं चैव चित्रकूटगिरिं तथा ।  
सीताकूपं सदाचोष्णं हरिद्रासारमेव च ॥  
  
रेवां गोदावरीं चैव विरूपाक्षं महेश्वरम् ।  
श्रीशैलं नारसिंहञ्च अहोवलमनुत्तमम् ॥  
  
प्। १२७)  
  
श्रीवेङ्कटं कालहस्तिं काञ्च्यां हस्तिगिरीश्वरम् ।  
कामाक्षीं चूतनिलयां शोणाद्रिं वामनं तथा ॥  
  
श्रीमुष्णं पुण्डरीकं च वैद्यनाथमनुत्तमम् ।  
श्वेतारण्यं मयूराख्यं कावेर्या उत्तरे तटे ॥  
  
पीयूषकलशं चैव तथा नागचतुष्टये ।  
फेरवाख्यनदीतीरे स्वर्धुनीतीर एव च ॥  
  
शक्तिशोकाश्वकवने सुन्दरी श्रीनिवासके ।  
कुम्भघोणे सारनाम्नि शिवलिङ्गं यथाविधि ॥  
  
पञ्चाशतं महालिङ्गं कावेर्याः पुण्यरोधसि ।  
महालिङ्गं प्रतिष्ठाप्य पूजयामास राघवः ॥  
  
नारायणगिरिं गत्वा सुब्रह्मण्यमनुत्तमम् ।  
कोल्लापुरे महादुर्गा नासिकायां त्र्यम्बकम् ॥  
  
गोदावर्यां रघुपतिस्सिंहस्थे देवमन्त्रिणि ।  
स्नात्वा सन्तर्प्य देवान् तत्र श्राद्धमकल्पयत् ॥  
  
स्वयं दशरथस्तत्र भुक्तवाञ्छ्राद्धभोजनम् ।  
षष्टिर्वर्णसहस्राणि भागीरथ्यावगाहनम् ॥  
  
सकृद्गोदावरीस्नानं सिह्मस्थे च वृहस्पतौ ।  
शक्तिक्षेत्रगतं रामं प्रोवाच भरतानुजः ॥  
  
मदीयं त्रिणतं राम गृह्नीष्व सशरं भवान् ।  
लब्ध्वाभिज्ञानमतुलं हत्वा राक्षसपुङ्गवान् ॥  
  
प्। १२८)  
  
दग्ध्वा लङ्कापुरीं तत्र दृष्ट्वा रावणमादरात् ।  
वानरेन्द्रैर्मधुवनं भुङ्क्ता राघवमाययौ ॥  
  
दृष्ट्वा देवी मया माता अक्षता नियमस्थिता ।  
इति मारुतिवाक्येन प्रीतो रघुपतिर्भृशम् ॥  
  
सर्वस्वभूतं गृह्णीष्व परिष्वङ्गो मया कृतः ।  
वरं ददामि पिङ्गाक्ष सर्वकार्यकरो भवान् ॥  
  
त्वन्मन्त्रजापिनां नित्यं त्वन्नामस्मृतिकारिणाम् ।  
त्वदर्चापूजकानां च जनानां नियतात्मनाम् ॥  
  
मत्कथोपस्थितिर्यावद्यावत् पर्वतसंस्थितिः ।  
यावच्चन्द्रश्च सूर्यश्च तावत्त्वं सुखितो भव ॥  
  
यत्र यत्र रघुनाथकीर्तनं तत्र तत्र कृतमस्तकाञ्जलिम् ।  
वाष्पवारिपरिपूर्णलोचनं मारुतिं नमन राक्षसान्तकम् ॥  
  
मोचावने तपस्तप्त्वा सुचिरं ब्रह्मचिन्तकः ।  
पश्चाच्चतुर्मुखो भूत्वा सृष्ट्वा लोकान्यथा विधि ॥  
  
त्वल्लोकवासिभिस्साकं मत्स्वरूपमुपेष्यसि ।  
इति दत्वा वरं रामो मारुतेः कार्यगौरवात् ॥  
  
प्रस्थानं रोचयामास रावणस्य वधाय वै ।  
श्रुत्वा तु पञ्चमं काण्डं हनूमाद्विजयाङ्कितम् ॥  
  
अञ्जनेय प्रसादेन ब्रह्मलोकं स गच्छति ॥  
  
इति श्रीमदुमा संहितायां सुन्दरकाण्डकथा श्रवणफल   
महिमानुवर्णनं नामैकादशोध्यायः ॥  
  
श्रीरामश्शरणं मम ॥  
  
  
अथ द्वादशोध्यायः ॥  
  
महेश्वरः-  
  
युद्धकाण्डस्य माहात्म्यं प्रवक्ष्यामि शुभानने ।  
श्रुत्वा हनूमतो वाक्यं यथावदनुभाषितम् ॥  
  
रामः प्रीतिसमायुक्तो वाक्यमुत्तरमब्रवीत् ।  
सीतावृत्तान्तसन्तुष्टो रामो मारुतिमादरात् ॥  
  
अब्रवीन्मम भक्तानामग्रणीर्भव मारुते ।  
प्रपत्तिं पञ्चधा प्राप्य देहान्ते मुक्तिमेष्यसि ॥  
  
लाञ्छनञ्चोर्ध्व पुण्ट्रं च मदर्चापूजनं तथा ।  
मद्भक्तपूजनं चापि गुरौ भक्तिस्तथैव च ॥  
  
देवालयकृतिञ्चैव मद्भक्तान्नस्य भक्षणम् ।  
तुलसी भक्षणं नित्यं सालग्रामोदकाशनम् ॥  
  
रामायणादिपठनं तस्य पूजनमेव च ।  
अभक्ष्याणां परित्यागो वैष्णवानां तु सेवनम् ॥  
  
न शूद्रा भगवद्भक्ता विप्रा भागवतास्स्मृताः ।  
सर्ववर्णेषु ते शूद्रा ये ह्यभक्ता जनार्दने ॥  
  
सर्वधर्मान्परित्यज्य मामेकं शरणं व्रज ।  
सर्वपापाद्विमुच्यन्ते त्वामुद्धरिष्यामि संसृतेः ॥  
  
प्। १३०)  
  
अभक्ष्याणि वदाम्यद्य पर्युषितं लशुनं तथा ।  
अलाबुग्रन्जनञ्चैव शिग्रुकद्वितयन्तथा ॥  
  
कूश्माण्डद्वितयं चैव अलाबुद्वितयन्तथा ।  
कन्दञ्च रक्तकन्दं च बृहतीचैव जात्रकम् ॥  
  
आश्वयुज्यां पटोली च निष्पावं कार्तिते तथा ।  
अष्टम्यां नालिकेरञ्च तृतीया भानुवासरे ॥  
  
एकादश्यामहोरात्रं नैव भोजनमाचरेत् ।  
विशेषं मम मन्त्राणां प्रवर्तक निवर्तकः ॥  
  
भवान्सर्वयुगे भूयान्मत्कूपा परिपूरितः ।  
रामप्रस्थानमाकर्ण्य पातका देहपञ्चजरात् ॥  
  
नश्यन्ति तत्क्षणादेव सिंहस्ता मृगा इव ।  
वाहि वातयतः कान्ता तां दृष्ट्वा मामपि स्पृश ॥  
  
इत्यादि श्रवणाद्रामदर्शनाद्गत किल्विषाः ।  
रामसन्दर्शनादेव उत्पन्न ब्रह्मवेदनाः ॥  
  
पराभवात्परादन्यान्नहि स्युरिह व वानराः ।  
दर्शयन्मानुषीं लीला मरौदीत्कामिव प्रभुः ॥  
  
लङ्कादाहे पुष्पकाग्रे विष्णुपद्यामवस्थिनः ।  
रावणः पुनरागम्य मयं दानव सत्तमम् ॥  
  
आहूय विश्वकर्माणं कारयामास पत्तनम् ।  
त्रिंशद्योजन विस्तारं चत्वारिंशतमायतम् ॥  
  
प्। १३१)  
  
रौप्य प्राकारसम्पन्नं दुर्वर्ण रचितं तथा ।  
अष्टापदमयाश्चापि प्राकारा बहुविस्तृताः ॥  
  
नाना यन्त्रेण सहितां नानाट्टालकशोभिताम् ।  
नानागोपुरसङ्कीर्णां नानातोरण मण्डिताम् ॥  
  
जाज्वल्यमान विशिखां कृताकृत गृहान्तराम् ।  
अगाधाश्शकुनाकीर्णाः परिघा मीनसेविताः ॥  
  
सङ्क्रमा विपुलास्तत्र उपद्वारिषु भूरिशः ।  
द्वारे द्वारे राक्षसानां कोटि कोटि निवेशिताः ॥  
  
अथ हेमसभामध्ये वसन्न्राक्षसपुङ्गवः ।  
आहूय मन्त्रिणस्सर्वान्मन्त्रं समुपचक्रमे ॥  
  
सीतायाः पदवीं रामो मार्गमाणो वनालयैः ।  
सह सिन्धुपतेस्तीरे मूलन्न छेत्तुमागतः ॥  
  
तत्रोपायञ्च पश्यध्वं येन श्रेयो गमिष्यथ ।  
राजानं रक्षसां मध्ये माल्यवान् प्राह पूर्ववित् ॥  
  
शृणु राजन्प्रवक्ष्यामि सर्वेषां शोभनाय वै ।  
पुरा देवयुगे शम्भुः कैलासाचरुमूर्धनि ॥  
  
वसत्यपर्णया देवो विश्वेशो विश्वभावनः ।  
षङ्कुपादस्समागम्य त्वरायुक्तश्शिवप्रियः ॥  
  
पञ्च सप्ततिवर्षाणां कालोयं समुपस्थितः ।  
अनुज्ञां कुरुमत्पीडां दर्शने लोकहेतवे ॥  
  
प्। १३२)  
  
इत्युक्तः पार्वतीनाथः छायासूनुमकल्मषम् ।  
मदन्येषां भवेत्पीडा त्वत्पीडासम्भवोऽस्ति वै ॥  
  
पुनर्दण्डं प्रदास्यामि मुद्रां मुष्माकमेव च ।  
भवान्सत्यन्न गच्छेत् स्याद्वेलामम्बुधि स त्यजेत् ॥  
  
इत्युक्तो धूर्जटिस्सिद्धवेषेणादिगते जले ।  
ममज्ज शनिना दृष्टः पञ्चसप्तति वत्सरान् ॥  
  
सर्वथा रक्ष भगवन् गौरीं गरुडवाहन ।  
इति सन्दिश्य भूतेशो रमाकान्तं जगद्गुरुम् ॥  
  
एतस्मिन्नन्तरे दैत्यो वकः कल्पान्तजीवनः ।  
लब्ध्वा वरं पद्मयोनेस्सकाशाल्लोकपूजितात् ॥  
  
त्रिलोकविजये यत्नमास्थाय प्रस्थितो गृहात् ।  
इन्द्रादीन्प्रथमं जित्वा ब्रह्माणं विष्णुमेव च ॥  
  
शङ्करस्य जयार्थी सः कैलासं समपद्यत ।  
प्रमथान्प्रथमं जित्वा भवान्या भवनं बकः ॥  
  
प्राप्य स्त्रीवनमादातुमुपक्रामत वेगतः ।  
देवीं गृहीतुकामन्तं दृष्ट्वा चक्रधरो हरिः ॥  
  
देवी स्वरापा असृजद्यौवतं मोहनाय वै ।  
तास्सर्वा अपि जग्राह देवी बुध्या बकोसुरः ॥  
  
तास्सर्वा मोहयामासुरसुरं बकनामकम् ।  
नात्र देवीति निश्चित्य शर्वाणि ग्रहणोन्मुखः ॥  
  
प्। १३३)  
  
भद्रकाली परिणता सहस्रभुजमण्डिता ।  
वीक्षणेनैव संहृत्य त्रैलोक्यं सचराचरम् ॥  
  
वीक्षणे नैव ससृजे शर्वाणी सवमङ्गला ।  
बकं विना कृत्स्नलोकमसृजश्च्छङ्कर प्रिया ॥  
  
तद्वज्जनकजा राज लोकानां प्रभवाप्यये ।  
शक्ता तस्मादिमां मुञ्च रामं शरणमाब्रज ॥  
  
विभीषणोक्त श्रवणाद्धर्माभ्यां सफलं लभेत् ।  
धिक्त्वां पापसमाचारमित्यादि श्रवणेन तु ॥  
  
धर्मत्याग समुद्भूतान्मुच्यते पातकान्नरः ।  
क्षणाच्चतुर्भिस्सहितो राक्षसेन्द्रैरकल्मषैः ॥  
  
रामपादं समुद्दिश्य जगामोत्तर रोधसि ।  
विभीषणः परिग्राह्य आहोस्विदपरिग्रहः ॥  
  
एतस्मिन्नन्तरे वार्धेरुद्धोषं वीक्ष्य राघवः ।  
वरयामास सहसा वारिधिं वेगवत्तरम् ॥  
  
अद्यापि स्तब्धसलिलो दृश्यते दशयोजनम् ।  
दृश्यते रामवाक्येन लोके विश्वाससूचकम् ॥  
  
विभीषणपरीक्षाया श्रवणान्मननं भवेत् ।  
विभीषणो वा सुग्रीवो यदि वा रावणस्स्वयम् ॥  
  
आनयैनं हरिश्रेष्ठ दत्तमस्याभयं मया ।  
सकृदेव प्रपन्नाय तवास्मीति च याचके ॥  
  
प्। १३४)  
  
अभयं सर्वभूतेभ्यो ददाम्येतद्व्रतम्मम ।  
प्रवृत्तिर्द्विविधा प्रोक्ता मार्जारी चैव वानरी ॥  
  
ज्ञानाभ्यासवतामो तुर्वानरी भाक्तमेव च ।  
पाद्यमङ्गुलिविच्छेद उरो विन्यस्तमक्षरम् ॥  
  
तन्नामकरणं चैव दास्यमेतच्चतुष्टयम् ।  
अङ्कितं शङ्खचक्रायै रूर्ध्व पुण्ट्रस्य धारणम् ॥  
  
गुरौ भक्ति समावेशः प्रपन्नानान्तु लक्षणम् ।  
अष्टाक्षरं महामन्त्रं सद्गुरुप्रतिपादितम् ॥  
  
ये जपन्ति सदा भक्त्या ते प्रपतमास्मृताः ।  
निन्दास्तुती समे एषां समवुद्धिः परा अपि ॥  
  
व्यर्थाहङ्कार राहित्यं प्रपन्नस्य च लक्षणम् ।  
पारायणं ये कुर्वन्ति श्रीमद्रामायणस्य तु ॥  
  
पुनर्वसुदिने पूजां प्रपन्नेष्वधिका मता ।  
ज्ञानाग्निस्सर्वकर्माणि यथा भस्म करोति वै ॥  
  
तद्वद्भक्त्यग्निना पापं नश्यत्येव न संशयः ।  
तस्माद्ग्राह्यो राक्षसेभ्य अभिषिच्य च सर्वथा ॥  
  
सेतुमारब्धवान्रामः अभिषिच्य विभीषणम् ।  
पूर्वं वेदवने सेतुर्भग्नस्सङ्गन्ररंहसा ॥  
  
दुर्गादेव्यास्तु नगरे द्वितीयस्सेतुरुच्यते ।  
तिमिरिवालिभिस्सत्वैः पीडिता हरिसत्तमाः ॥?  
  
प्। १३५)  
  
तृतीयो रामसेतुस्स्याद्गन्धमादन मस्तरे ।  
सर्वलोकशरण्योऽपि रामो मानुषलीलया ॥  
  
शिष्ये दर्भास्तृतभूमौ सरिन्नाथ प्रसादकः ।  
रामो नदनदी नाथवाक्याद्दक्षिणसागरे ॥  
  
नलेन कारयामास सेतुं संसारतारकम् ।  
कदाचिद्धनुषा सेतुं कदाचिद्द्विशिखेन तु ॥  
  
दार्वादिना कदाचित्तु कल्पे कल्पे व्यवस्थितः ।  
द्वौ समुद्रेति वेदोऽपि सेतुषाम तथैव च ॥  
  
अनादि सेतुस्तवनं त्रयीभिरनुगीयते ।  
ब्रह्महत्या सुरापानं स्वर्णस्तेयस्तथैव च ॥  
  
गुर्वङ्गनाभिगमनन्तत्संसर्गत्वमेव च ।  
दर्शनाद्राम सेतोस्तु सर्वे नश्यन्ति पातकाः ॥  
  
ब्रह्महत्या समानानि प्रवदामि शुचिस्मिते ।  
वेदक्रयं ब्रह्मनिन्दा देवताचलनं तथा ॥  
  
ब्रह्महत्यासमाः प्राहू-ऋषयो वेददर्शिनः ।  
गणान्नं गणिकान्नं च ब्रह्महत्यासमं स्मृतम् ॥  
  
शूद्रेण प्रेक्षितं भुक्त्वा चण्डाल प्रेक्षितं तथा ।  
पुष्पिण्या अभ्यनुज्ञातं ब्रह्महत्या समं विदुः ॥  
  
मणिकाञ्चनमुक्तानां प्रवालहरणं तथा ।  
सुवर्णस्तेय सदृशं प्राहुर्वेदविदो जनाः ॥  
  
प्। १३६)  
  
रजस्वलामुखाघ्राणं कारुतीर्थ निषेवणम् ।  
सुरापानसमं प्राहुर्वेदान्तपरिनिष्ठिताः ॥  
  
आत्रेयी गमनं चैव यज्ञपत्नी निषेवणम् ।  
भ्रातुस्त्रीगमनं चैव गुरुतल्पसमं स्मृतम् ॥  
  
सर्वदोह प्रहाणं ये वञ्छन्ति श्रद्धयान्वितः ।  
सेतौ स्नानं धनुष्कोट्यां कुर्वन्त्यघ निवृत्तये ॥  
  
सेतुना सागरं तीर्त्वा अरिष्टाचल मस्तके ।  
रामस्सुखं वानराणां स्कन्धावारमकल्पयत् ॥  
  
अगस्त्याद्यास्समागम्य रामं रत्नमये शुभे ।  
पीठे निवेश्य चक्रुस्ते विजयायाभिषेचनम् ॥  
  
ऋग्ब्राह्मणोक्तैर्विविधैर्लङ्कायां लक्ष्मणाग्रजः ।  
रामाभिषेक श्रवणाद्धनवान्पुत्रवान्भवेत् ॥  
  
पार्थिवो विजयी भूयाच्छ्रुत्वा रामाभिषेचनम् ।  
वानरान्राघवः प्राह दाहेन परिपीडितान् ॥  
  
समुद्रतीरे सर्वत्र खन्यतां जलसिद्धये ।  
यत्र वानरसञ्चारस्तत्रासन्नमृता इव ॥  
  
रामस्सुवेलशिखरं राकाया मध्यरोहत ।  
रामो लङ्कां समुद्वीक्ष्य पताक ध्वजमालिनीम् ॥  
  
चैत्यप्रासादशिखरे दृष्ट्वा राक्षसपुङ्गवम् ।  
त्रासनं सर्वभूतानां भ्राजमानं स्वतेजसा ॥  
  
प्। १३७)  
  
त्रासनं सर्वभूतानां विष्णुचक्रगतव्रणम् ।  
ऐरावत विषाणाग्रैः किणीकृत भुजान्तरम् ॥  
  
रामश्शरेण चिच्छेद छत्राणामयुतं क्षणात् ।  
श्रुत्वा सुग्रीव विजयं त्रैलोक्य विजयं भवेत् ॥  
  
कामक्रोधौ लोभमोहौ मदं मात्सर्यमेव च ।  
असूयास्तेन पैशुन्ये डम्भोहङ्कृतिरेव च ॥  
  
कदाहश्च बुभुक्षा च निन्दामौढ्य पराभवौ ।  
अलक्ष्मीः कालकर्णी च रागद्वेषाशुभास्तथा ॥  
  
अनाचारश्रुतिद्वेष ब्रह्मद्वेषाशुभास्तथा ।  
अज्ञान रूपं राजानं रावणं समुपाश्रिताः ॥  
  
शान्तिः क्षान्तिस्तितिक्षा च अनसूया तथैव च ।  
अक्रोधो हिंसनं लाभो दानं विज्ञानमेव च ॥  
  
अडम्भमनसूया च अपैशुन्यं तथैव च ।  
श्रद्धा अहिंसनञ्चैव ब्राह्मणानां च पूजनम् ॥  
  
अग्निहोत्रादिधर्माश्च श्रद्धाभक्तिस्तथैव च ।  
ज्ञानपक्षास्समाख्याता रामो नन्दमयो यतः ॥  
  
तस्मात्तत्पक्षमुत्सृज्य धर्मरूपो विभीषणः ।  
परब्रह्ममयं राममाश्रित्य सुखमाप्तवान् ॥  
  
अग्निहोत्राश्च वेदाश्च राक्षसानां गृहे गृहे ।  
दया सत्यं च शौचं च राक्षसानां न विद्यते ॥  
  
प्। १३८)  
  
वैज्ञानिनां हरीणां च मोहिना रक्षसामपि ।  
प्रथमादिषु तिथिषु प्रवृत्तो जन्य उत्तमः ॥  
  
पक्षे द्वे ब्रह्मणा सृष्टे धर्माधर्म मये शुभे ।  
सुराणां धर्मपक्षस्स्यादधर्मोह्यासुरो मतः ॥  
  
अधर्मस्य क्षयो यत्र तदाकृतयुगो भवेत् ।  
भवेद्धर्मस्स्य नाशश्चेत्तदा तिष्यः प्रवर्तते ॥  
  
नागब्रह्मास्त्रयोर्बन्धमनुभूतम्महात्मनोः ।  
वरदानं मानयन्तौ पद्मयोनेर्जगद्गुरोः ॥  
  
धूम्राक्षाद्या निशिचरा अधर्म प्रतिबिम्बकाः ।  
हनूमत्प्रमुखैर्वीरैर्वृषरूपैर्निषूदिताः ॥  
  
रामसायकनिर्भिन्ना राक्षसाः पापवर्जिताः ।  
ये हता लक्ष्मणेनैव सायुज्यं प्राप्यदुर्लभम् ॥  
  
मोदन्ते शङ्खचक्रेण शार्ङ्गेण गदयोज्वलाः ।  
भक्त्या केचिद्गतास्स्वर्गं केचिद्द्वेषेण कुत्रचित् ॥  
  
मैत्रेण स्वामिभावेन सम्बन्धात्कर्मयोगतः ।  
ज्ञानेन तपसा चैव हननाद्विष्णुहस्ततः ॥  
  
अधिकारवतां मुक्तिस्तावन्नास्त्येव कुत्रचित् ।  
कुम्भकर्णस्य निधनं श्रुत्वा सद्गुरुवक्त्रतः ॥  
  
कुम्भीपाकगतान् सर्वानुत्तारयति पूर्विकान् ।  
रावणेर्निधनं श्रुत्वा लक्ष्मणात्प्रीतिपूर्वकम् ॥  
  
प्। १३९)  
  
स्वर्गस्थाः पितरस्सर्वे विष्णुमन्दिरगामिनः ।  
दशशीर्षाश्शतशिरास्सहस्त्रायुतमौलिनः ॥  
  
तावद्धस्ताद्धता मौला रामेण रणमूर्धनि ।  
रथानां दशकोटि स्याद्गजानां कोटि षोडश ॥  
  
कोटि कोटि पदातीनां गन्धर्वाणां त्रयोदश ।  
राक्षसा रामनिहता क्षणार्धेन रणक्षितौ ॥  
  
विष्णुलोके विराजन्ते शङ्खचक्राङ्किता क्षणात् ।  
  
शङ्खं कपालं करकञ्च पाणौ  
धृत्वारिदण्डञ्च पिनाकमाद्यम् ।  
एकं चतुः पञ्चकशीर्षयुक्त  
मौलं बलं हतवान्सक्षणेन ॥  
  
गगनं गगनाकारं सागरस्सागरोपमः ॥  
  
रामरावणयोर्युद्धं रामरावणयोरिव ।  
प्रधानं राक्षसेन्द्रस्य राघवेन्द्रस्य चोभयोः ॥  
  
श्रुत्वा नरः पाप बृन्दान्मुच्यते जन्मकोटिभिः ।  
आदित्य हृदयं नित्यं जपेत्प्रेक्ष्य दिवाकरम् ॥  
  
त्रिः प्रकारं शरीरान्ते शिवमन्दिरगो भवेत् ।  
छिन्नानि दशशीर्षाणि कुण्डलाद्यानि संयुगे ॥  
  
एकोत्तरशतं वारं सहस्रोत्तरतो दश ।  
तानि तान्य भवस्य वेधसो वरगौरवात् ॥  
  
प्। १४०)  
  
ब्र्ह्मास्त्रं योजयामास मातलेर्वाक्यगौरवात् ।  
विभेद हृदयन्तस्य पपात च ममार च ॥  
  
छिन्नानां पुनरुत्पत्तिर्ब्रह्मणो वरदानिका ।  
हृदयस्य विभेदेन मरणं ब्रह्मनिर्मितम् ॥  
  
अभेद्यकवचं धत्ते रावणो हृदयस्य तु ।  
नप्तारं ब्रह्मणो रामो हत्वा लोकस्य गुप्तये ॥  
  
  
सेतौ तीर्थं धनुष्कोट्यां कृतवान्पापशान्तये ।  
  
  
विभीषणाद्यास्सु हृदो हतामित्रं रघूत्तमम् ।  
विधिवत्पूजयामासुः पाद्यार्घ्यासन वन्दनैः ॥  
  
रावणान्तकमावृत्य बृन्दारकगणा दिवि ।  
तत्र मौलौ रघुवरं दशशीर्षरिपुं रणे ॥  
  
ववर्षुः पुष्पवर्षाणि सान्तानिक समुद्भवैः ।  
  
निधाय बाहुं त्रिणतस्य कोट्या  
मायोधनोद्भूतरजोक्षिताङ्गम् ।  
जटाञ्चितं फुल्लमुखारविन्दं  
पश्यन्ति रामं कृतपुण्यपुञ्जाः ॥  
  
मित्रैस्समेतं हतशत्रुसागरं  
कृपाकरं श्यामलदेहकान्तम् ।  
कोदण्डदीक्षागुरुमादरेण  
भजन्ति ये धन्यतमा धरण्याम् ॥  
  
प्। १४१)  
  
जटाधरं फुल्लमनोज्ञहासं सौमित्रिणा सेवितवाम भागम् ।  
शरासनं बाणवरं च हस्ते विभ्रामाद्यं गुरुमानतोऽस्मि ॥  
  
प्रशान्तपीडाबहुला निर्मला अभवन्दिशः ।  
नागकन्या नागलोकमप्सरास्स्वर्गमन्दिरम् ॥  
  
तुम्बुरर्वृषनिकटं नारदस्सञ्चरिष्णुताम् ।  
हाहा हूहू मुखास्सर्वे कुबेर भवनं गताः ॥  
  
गार्हपत्यं गतो वह्निर्वरुणो गान्मणीवतम् ।  
वायुर्वायुगृहं सोमस्स्वस्थानं प्रत्यपद्यत ॥  
  
भानुस्वाभानोर्विस्तरं हयानां विश्रमं तथा ।  
ज्योतिषाञ्चैव सञ्चारो मध्याह्ने विश्रमो भवेत् ॥  
  
श्रुत्वा वानरसत्कारं सीतावासिमरेः पुरे ।  
अछिन्नमोदसंयुक्तम्मोदन्ते दिवि देववत् ॥  
  
पुष्पकाग्रं समारुह्य सीतया सहराघवः ।  
वानरै राक्षसैस्तस्मार्दुक्कुरान् प्रप्यपद्यत ॥  
  
अत्रपूर्वं महादेवः प्रसादमकरोद्विभुः ।  
सन्ध्यानटः पुराकल्पे मयसम्यगभिष्टुनः ॥  
  
वानरान्तारयामास पिनाकेन कपालं भृत् ।  
वानरान्तारयामास पिनाकप्रभवे क्वचित् ॥  
  
पूर्णे चतुर्दशे वर्षे पञ्चम्यां रघुनन्दनम् ।  
भरद्वाजाश्रमं प्राप्य ववन्दे नियतो मुनिम् ॥  
  
प्। १४२)  
  
इत्यादि श्रवणान्नॄणां यावत्पट्टाभिषेचनम् ।  
सर्वकार्याणि सिध्यन्ति पापराशिः प्रणश्यति ॥  
  
पुत्रवृद्धिर्धान्यवृद्धिर्धनवृद्धिस्तथैव च ।  
आन्तं रामायणं विन्दत्येव न संशयः ॥  
  
साकेतनगरं राम भद्रो भद्रासने स्थितः ।  
ऋषिभिस्सर्वतत्वज्ञैर्भातृभिर्मन्त्रिभिस्तथा ॥  
  
पौरैस्सामन्तराजन्यै राक्षसैर्वानरैस्तथा ।  
अभिषिक्तश्रिया जुष्टः श्वेतछत्र विराजितः ॥  
  
अनर्घमुक्ताभरणस्तप्तहाटकमण्डितः ।  
पीताम्बरधरस्स्रग्वी दिव्यगन्धेन चर्चितः ॥  
  
अङ्गदी कुण्डलीरामः सीतया सेवितस्सदा ।  
प्रभञ्जनसुतस्तस्य अपादान प्रवर्तकः ॥  
  
न्यायेन कारयामास राज्यस्य परिपालनम् ।  
प्रातः काले समुत्थाय सरखां कृतमज्जनः ॥  
  
भस्मावकुण्ठितो रामो लसत्फालोर्ध्वपुण्ट्रकः ।  
दर्पणादीन्समुद्वीक्ष्य सन्ध्याकर्म समाप्य च ॥  
  
श्रीरङ्गशायिनं देवं समभ्यर्च्य यथाविधि ।  
शङ्खकालहनिर्घोषैर्भेरीपटहनिस्स्वनैः ॥  
  
पुरस्कृत्य ययौ रामो मन्दिरं सरयूतयत् ।  
तूष्टवराघवस्याग्रे सूतमागधवन्दिनः ॥  
  
प्। १४३)  
  
अयोध्याधिपती रामो दशकन्धरखण्डनः ।  
सर्वतन्त्रप्रतिष्ठाता सर्वाचार प्रवर्तकः ॥  
  
इति काहलनादेन सर्वानानन्दयन् प्रभुः ।  
नित्यं चचार भगवान् योगिध्ययो महेश्वरः ॥  
  
हुत्वा वैतानिकानग्नीन्सुवर्णं कोटिसङ्ख्यकम् ।  
पौष्ठौहीनां सहस्रञ्च नित्यदानं प्रकीर्तितम् ॥  
  
दशवर्षसहस्राणि दशवर्षशतानि च ।  
रामो राज्यमुपासित्वा ब्रह्मलोकं गमिष्यति ॥  
  
अनेककोटिलिङ्गानि शैवानां विधिपूर्वकम् ।  
प्रतिष्ठां कृतवान्रामो लोकसन्तानहेतवे ॥  
  
राघवेणाभ्यनुज्ञातं राजन्यकमनिन्दितम् ।  
  
उषित्वा वत्सरं सर्वे राक्षसा वानरास्तथा ।  
अनुज्ञाता राघवेण * * प्राप्तो विभीषणः ॥  
  
मध्याह्ने विष्णुपूजार्थं कावेर्या मध्यतो हरिम् ।  
निधाय विधिवत्स्नानं नित्यं सर्वं समाप्य ॥  
  
तस्मिन्क्षणे परिणतं विमानं प्रणवाकृति ॥  
  
विमानं प्रणवाकारं वेदशृङ्गं म * द्भुतम् ।  
श्रीरङ्गशायी भगवान् प्रणतार्थ प्रकाशकः ॥  
  
प्। १४४)  
  
रङ्गं रङ्गमिति ब्रूयात्क्षुध प्रस्स्खलादिषु ।  
तस्य दोषाः प्रणस्यन्ति आयुर्वृद्धिर्भविष्यति ॥  
  
देशान्तरगतो वापि द्वीपान्तरगतोऽपि वा ।  
श्रीरङ्गाभिमुखो भूत्वा प्रणिपत्य न सीदति ॥  
  
रङ्गमुद्धर्तुकामस्य रावणावरजस्य च ।  
आपातालं प्रविष्टस्य तोलते नाभवब्दलम् ॥  
  
विभीषण महाप्राज्ञ मा विषादं कुरु प्रभो ।  
सह्यजानूपदेशोयं वैकुण्ठादधिकं प्रियम् ॥  
  
रमणीयोयमतुलो नद्योर्मध्ये विभीषण ।  
कावेर्या विमले कच्छ यथा वैकुण्ठमन्दिरे ॥  
  
इच्छामि वस्तुमत्रैव सर्वेषां मोक्षदस्सुखम् ।  
श्रीरङ्गदर्शनात्सर्वे क्रिमीकीटपतङ्गमाः ॥  
  
मनुजास्तिर्यगाश्चापि मोक्षगा रावणानुज ।  
इक्ष्वाकुणा प्रार्थितोस्मि पुरा वैकुण्ठमन्दिरात् ॥  
  
अयोध्यामवसं पूर्वं राघवैः परिसेवितः ।  
त्वयापि सेवितो नित्यं वसाम्याकल्पमत्रवै ॥  
  
लङ्कास्थो राक्षसश्रेष्ठ राकाया मासि माधवे ।  
सह्यजाया जले स्नात्वा श्रीरङ्गनिलयं हरिम् ॥  
  
वैशाख्यामाम्रफलकं पयोपेतन्निवेदयेत् ।  
तेन वत्सरपूजायाः फलं प्राप्नु हि राक्षस ॥  
  
विभीषणो राक्षसेन्द्रो वैशाख्यां रङ्गमन्दिरे ।  
पूजयत्यनिशं देवि संवत्सरफलाप्तये ॥  
  
रङ्गधाम्ने राक्षसेन्द्रो मन्दिरं विश्वकर्मणा ।  
कारयामास विधिवत्सप्तप्राकारशोभितम् ॥  
  
चन्द्रपुष्करणीतीरे श्रीदेवीं श्रीतरोरधः ।  
सम्पूज्य हरिणादिष्टो लङ्कां प्राप्य विभीषणः ॥  
  
स्नात्वा कवेरजातोये दृष्ट्वा श्रीरङ्गशायिनम् ।  
मोक्षलक्ष्मी परिणता मुक्तास्युरमरा इव ॥  
  
न्यायेन कारयामास राज्यस्य परिपालनम् ।  
प्रछन्ना सञ्चरन्त्येव मानुषा इव राक्षसाः ॥  
  
काले वर्षति पर्जन्यः काले सस्यानि * * * ।  
राष्ट्रानि च सुपुष्टानि खनिभिश्शोभितानि वै ॥  
  
दुर्भिक्षावगृहैर्मुक्ता दस्युपीडाविवर्जिताः ।  
शृण्वन्रामायणं भक्त्या यः पादं पदमेव वा ॥  
  
स याति ब्रह्मणस्स्थानं ब्रह्मणा पूज्यते सदा ।  
यः कर्णाञ्जलि सम्पुटैरहरहः सम्यक् पिबन्त्यादरात् ॥  
  
वाल्मीकेर्वदनारविन्दगलितं रामायणाख्यं मधु ।  
जन्मव्याधिजराविपत्तिमरणैरत्यन्तसोपद्रवम् ॥  
  
प्। १४६)  
  
संसारं सविहाय गच्छाति पुमान्विष्णोः पदं शाश्वतम् ।  
सकृद्रामायणं श्रुत्वा पुत्रबान्धनवाभवेत् ॥  
  
स्त्रियो रजस्वलाः श्रुत्वा पुत्रान्सूयुरनुत्तमान् ।  
रामायणं वदेद्यस्तु तस्य देहे रमापतिः ॥  
  
वाचि ब्रह्मा महेशोहं हृदये निवसाम्यहम् ।  
तस्याक्षीणि रविश्चन्दरोमकूपेष्ठ देवताः ॥  
  
वक्ता प्राङ्मुख आसीत श्रोताचोत्तरदिङ्मुखाः ।  
मारुतिं पुरतस्स्थाप्य पूजयेत्प्रत्यहं द्विजः ॥  
  
यथाशक्ति द्विजान्भोज्य भक्ष्यं व्यञ्जनसंयुतम् ।  
ताम्बूलदानं सर्वेषां श्रोतृणां परिकल्पयेत् ॥  
  
नत्वा नत्वा द्विजान्राजा शृणुयाद्विप्रवाक्यतः ।  
  
अस्य श्रीरामायण महामन्त्रस्य वाल्मीकि ऋषिः । अनुष्टुप्छन्दः । श्रीरामो   
देवता । हं बीजम् । सः शक्तिः । बुद्धिर्बीजम् । जीवश्शक्तिः । इला बीजम् ।   
पिङ्गलाशक्तिः । सुषुम्नानाडिमध्यवर्ती सरस्वती कीलकम् । श्रीरामचन्द्र   
प्रसादसिध्यर्थे जपे विनियोगः । ॐ धर्मात्मन्नं गुष्ठाभ्यान्नमः ।   
सत्यसन्धश्च तर्जनीभ्यां नमः । रामो मध्यमाभ्यां नमः । दाशरथिः   
अनामिकाभ्यां नमः । पौरुषेचाप्रतिद्वन्द्वः कनिष्ठिकाभ्यां नमः ।   
शरैनं जहि रावणिं करतलकरपृष्ठाभ्यां नमः । एवं   
हृदयादिन्यासः ।  
  
प्। १४७)  
  
ध्यानम्  
  
सहस्रा * * सङ्काशं सर्वशत्रुनिबर्हणम् ।  
रामं शक्तिमयं ध्यायेद्राघवं रामसायकम् ॥  
  
धर्मात्मा सत्यसन्धश्च रामो दाशरथिर्यदि ।  
पौरुषेचाप्रति द्वन्द्वः शरैनञ्जहिरावणिम् ॥  
  
दशकृत्वो जपेन्मन्त्रं पश्चाद्रामायणं चरेत् ।  
रामचन्द्रप्रसासेन * * * * * * * * *   
  
श्रीरामश्शरणं मम हरिः ॐ  
  
  
ग्रन्थाक्षरालङ्कृत तालपत्रकोशं दृष्ट्वा लिखितमिदम् अडैयार्लैब्ररीतः   
नटराजशर्मणा ॥  
  
  
  
  
