+++
"Catalog number" = "M00266"
"Uniform title" = "niruttaravāda"
Subjects = [ "tantric / āgamic literature",]
Manuscript = [ "BHU C4247",]
"Publication country" = "India"
title_iast = "niruttaravāda"
title = "निरुत्तरवाद"

+++
  
  
  
  
  
ॐ नमो माया द्विकङ्कालकालग्रासकुलान्त कृत् ।  
व्योमातीत निराभास स्पन्दनानन्दवर्जित ॥ १ ॥  
  
प्। ९३ब्) आलम्ब सर्वमालम्ब निरालम्बनिराकृते ।  
गुणागुणपरिश्रान्त निष्क्रान्तः शक्तिसागरः ॥ ॥  
  
निष्कम्पो निष्कलश्शुद्धो निरानन्दः स भैरवः ।  
शून्यं शून्यं तथा शून्यं शून्याशून्यान्तरालिनम् ॥ ३ ॥  
  
अशून्यं सर्वभावेषु प्रलयोत्पत्तिकारणम् ।  
तद्ग्राह्यभावनातीत इन्द्रियातीत वर्जितम् ॥ ४ ॥  
  
व्योमव्याप्तित्वनन्तात्म निषेधः सर्वभावतः ।  
जाग्रत्स्वप्नविनिर्मुक्ता सौषुप्तान्तरचारिणी ॥ ५ ॥  
  
तुर्यातीता पराकाष्ठा सा काष्ठा या पराशिवा ।  
सर्वत्रावस्थितं देवं मात्रातीतं सुनिर्मलम् ॥ ६ ॥  
  
भावाभावविनिर्मुक्तं निर्मुक्तं शङ्कयाहतम् ।  
प्रमाणप्रत्यंयातीतं गमागमविवर्जितम् ॥ ७ ॥  
  
प्। ९४अ) प्रभुं सर्वस्य देवेश निश्शेषं वद मे प्रभो ॥ ८ ॥  
  
संशयो मे महानस्ति मायध्वपरिवर्तितः ।  
अनेकभेदगूढार्थं श्रुतं यच्चेन्द्रजालकम् ॥ ९ ॥  
  
सिद्धान्तं तत्र वै शेषं ज्ञानभेदं कुलागमम् ।  
मन्त्रार्थगहनं चैव तत्त्वार्थगहनं तथा ॥ १० ॥  
  
शब्दार्थं नैव जानामि पदवाक्यप्रमाणतः ।  
भ्रान्तबुधिरहं देव भ्रामिता बहुदासनैः ॥ ११ ॥  
  
केनोपायेन देवेश ज्ञातव्यं वस्तुरूपता ।  
येन तज्ज्ञायते सत्यं दम्भमायाविवर्जितम् ॥ १२ ॥  
  
नन्दिस्कन्दगणेशाद्यैर्दृङ्गिनायोगिनी कुलैः ।  
मुनिभिर्ब्रह्मविष्णीशेरिन्द्रसूर्यगणैस्तथा ॥ १३ ॥  
  
कथितं परमं स्थानं यत् स्थानं विदितं न तु ।  
प्। ९४ब्) ततोधिकं यदस्तीति वदमसुरनायक ॥ १४ ॥  
  
नित्यभक्ता त्वहन्देव कर्मणा मनसा गिरा ।  
प्रसादं कुरुसङ्क्षेपाद् येनोपायेन मुच्यते ॥ १५ ॥  
  
आयासरहितं ज्ञानं प्राणायामविवर्जितम् ।  
धारणाध्याननिर्मुक्तं योगतर्कादिदाहितम् ॥ १६ ॥  
  
व्रतयज्ञक्रियाहीनं निष्क्रियं तीर्थवर्जितम् ।  
प्रसन्नात्मा जगन्नाथ वदेतद्भक्तवत्सल ॥ १७ ॥  
  
शृणुष्वेकाग्रभावेन यद्वस्तु परमं पदम् ।  
नैव तत् कथितं भद्रे गुरोः शुक्रस्य वान्यपि ॥ १८ ॥  
  
गणेशस्य क्रमानस्य भुङ्गिनन्दस्तथैव हि ।  
गोपितं सर्वशास्त्राणां पाशाणस्थो यदा शिखी ॥ १९ ॥  
  
प्। ९५अ) लीनोनान्तरितोप्येव दृश्यते युगलाहते ।  
तद्वच्छिव मनामेयं दृश्यते न च दृश्यते ॥ २० ॥  
  
यथा सलिलमध्ये तु अनलो विशते बलात् ।  
स्थालिकान्तरयोगेन ह्यन्तर्लीनः प्रपद्यते ॥ २१ ॥  
  
तद्वच्छिवं सर्वगतं व्योमाभासं यथा स्थितम् ।  
तिले तैलं द्रुमे च्छाया सौषुप्ते कुलमध्यगम् ॥ २२ ॥  
  
वंशेलीहालफलकं शिखा वास्ये शिखेर्यथा ।  
विचित्रपक्षपक्षाढ्यं वाष्पान्ते नैव दृश्यते ॥ २३ ॥  
  
विमले वारिमध्ये तु सैन्धवं यत्र संस्थितम् ।  
न तस्य रूपं दृश्येत आस्वादपरिवर्जितम् ॥ २४ ॥  
  
न्यग्रोधबीजं न्यग्रोधे शूल्वं चान्तरकाञ्चने ।  
षड्रसम्भूमिभागे तु आकाशे वार्णसाधनम् ॥ २५ ॥  
  
प्। ९५ब्) तद्वत्समरसीभावं शिवं शान्तं जगत्पतिम् ॥ २६ ॥  
  
अत्यद्भुतं महादेव अज्ञानं दुस्सहं महत् ।  
केनोपायेन सोगम्यः सर्वोपाधिविवर्जितः ॥ २७ ॥  
  
ग्रहणं तस्य नास्तीति स्फुटं मेव दहे प्रभो ।  
येन ज्ञातेन वै तृप्तिर्जायते त्रिपुरान्तक ॥ २८ ॥  
  
तूष्णीं भावं परित्यज्य ब्रुहिवाक्यं महोदयम् ॥  
  
इति श्रीपरमरहस्ये निरुत्तरवादे भैरवश्रोतोविनिर्गत त * दे * नि * ये प्रथमोद्देशः ॥ ॥  
  
श्री * * र उ * च ॥  
  
  
कथयामि यथा तथ्यं कपटज्ञानवर्जितम् ।  
भ्रमभ्रान्तिं परित्यज्य ग्राहयेत् परमं पदम् ॥ १ ॥  
  
प्। ९६अ) ध्यानान्तः करणैर्मुक्तं स्नानं पञ्चादिकेष्वपि ।  
चिन्तया रहितं चित्तं निश्चित्तं परमं पदम् ॥ २ ॥  
  
कुम्भपूरकरेश्याद्यैः प्रशान्तपवनैः सह ।  
दशवायु स वृन्दानि दशसाहस्रकानि च ॥ ३ ॥  
  
प्रत्येकं तु सहस्रात्मा प्राणाद्यास्तु धनञ्जयः ।  
दशसाहस्रनाड्योघे संस्थितः कुलमध्यगः ॥ ४ ॥  
  
वायुवृन्दं परित्यज्य तत्ववृन्दं तथैव च ।  
मन्त्रजालं महादुर्गं क्रियाजालं परित्यज ॥ ५ ॥  
  
शास्त्रजालमनेकार्थं त्यजसर्वं पलालवत् ।  
षट्चक्रं षोडशाधारं त्रिलक्ष्यं व्योमपञ्चकम् ॥ ६ ॥  
  
लक्षस्थानं परित्यज्य घण्टिकाग्रं तथैव च ।  
द्वासप्तति सहस्राणि नाडिवृन्दं परित्यजेत् ॥ ७ ॥  
  
वस्तिपीडी न किं कार्यं मेढ्रानन्देन किं फलम् ।  
प्। ९६ब्) गृह्यानन्दोद्भवे चक्रे क्लिन्ना सम्पीडनेन तु ॥ ८ ॥  
  
न तत्र फलसिद्धानां केवलं बन्धनात्मकम् ।  
योगिनी मेलकानन्दात्तदा तेषां प्रकाशितम् ॥ ९ ॥  
  
निस्तरङ्ग मदोन्मत्त मदिरा लिञ्चिचात्मकात् ।  
तत्रकाले मयाप्रोक्तमानन्दं जघनेस्थितम् ॥ १० ॥  
  
तदा नन्दं जरात्यस्मिन् दृष्ट्यर्थं कथितं मया ।  
तत्राधिकं तु परतो यत्र सृष्टिर्न जायते ॥ ११ ॥  
  
शक्त्यानन्दं न चा नन्दं शिवानन्दं न चैव हि ।  
आनन्दोज्झितमानन्दं सुषुप्त इव संस्थितम् ॥ १२ ॥  
  
अतीन्द्रियं न च ग्राह्यं व्योमव्यापी सदाशिवम् ।  
बुद्धीन्द्रियविनिर्मुक्तं कालाकालविवर्जितम् ॥ १३ ॥  
  
न मनो न च वै बुद्धिरहङ्कारश्च विद्यते ।  
प्। ९७अ) न प्रमाणं प्रमेयश्च न गुणो दोष एव च ॥ १४ ॥  
  
न सत्त्वं न रजो वापि न तमो भूमिरेव च ।  
न वर्णं वर्णजातीनां न गेयं वेदनादिनाम् ॥ १५ ॥  
  
न तर्कं नाडिसञ्चारं क्रियाधर्मविवर्जितम् ।  
न सोमं सूर्यमित्याहुर्हुताशनमपि प्रिये ॥ १६ ॥  
  
न वेगपवने शान्तैर्न भूमिर्नान्तरिक्षगम् ।  
न यक्षो न च नागेन्द्रं धर्माधर्मविवर्जितम् ॥ १७ ॥  
  
न कुब्जं का च कुण्डं च न हीनमुत्तमं स्थितम् ।  
न बीजं वनवृक्षं वा औषधं न च विद्यते ॥ १८ ॥  
  
रसं रसायनं वापि न दीर्घं ह्रस्वमेव च ।  
गमागमैर्न लिप्येत अब्युच्छिन्नप्रवाहनम् ॥ १९ ॥  
  
शून्यं शून्यं तथा शून्यमानन्द पद वर्जितम् ।  
स्त्रीसुखानन्दनिर्मुक्तं विषयानन्ददूषकम् ॥ २० ॥  
  
प्। ९७ब्) निर्भरानन्दगहनं विमलानन्दचेतसः ।  
व्योमानन्दरसोन्मत्तं बोधानन्दपरिप्लुतम् ॥ २१ ॥  
  
निरानन्द पदं शान्तं निर्वाणं विषयान्तकम् ।  
व्योमस्थं व्योमरूपस्थं व्योमात्माव्योमसम्भवम् ॥ २२ ॥  
  
पञ्चव्योमात्मकं देवमनादिं प्रभुमव्ययम् ।  
तस्य सृष्टिः स्थिता चान्ते यो जानाति स तत्ववित् ॥ २३ ॥  
  
मध्यावसान जातिं च तस्य ह्येकत्र लक्षयेत् ।  
क्रियाज्ञानं तथेच्छा च अब्युच्छिन्नं प्रवर्तते ॥ २४ ॥  
  
तस्मात् सर्वप्रयत्नेन मृतसञ्ज्ञां परित्यजेत् ।  
तत एवागतं पिण्डं तत्रैव च स गच्छति ॥ २५ ॥  
  
शून्यालयाच्छक्ति विलादुत्पन्नमखिलं जगत् ।  
प्। ९८अ) लीयते तत्र वै स्थाने पुनस्तत्र समागमम् ॥ २६ ॥  
  
समागमैर्न लिप्येत अब्युच्छिन्नप्रवाहकम् ।  
आदौ तु ह्यखिलं सर्वं पश्चात् सृष्टिः प्रवर्तते ॥ २७ ॥  
  
पुनस्तत्रैव लीयन्ते मध्यमा सा कुतो धृतिः ।  
शिवात्प्रसूयते पिण्डं शिवे पिण्डं पुनर्व्रजेत् ॥ २८ ॥  
  
शक्तिक्षोभाद्भवेत्पिण्डमक्षोभाच्छून्यरूपिणम् ।  
यो सा वतीन्न्द्रियग्राह्यः सर्वव्यापी परापरः ॥ २९ ॥  
  
तस्माच्छक्तिर्विनिष्क्रान्ता मातृकाचक्रबोधिनी ।  
शिवशक्ति परित्यागान्न पिण्डं पिण्डबन्धनम् ॥ ३० ॥  
  
सर्वं प्रलीयते शून्ये जगत्स्थावरजङ्गमम् ।  
यदा लीयन्ति सर्वेत्र तदा लिङ्गमुदाहृतम् ॥ ३१ ॥  
  
मनो लिङ्गं चिदाशक्तिः स्पन्दनं कन्दमूलजम् ।  
प्। ९८ब्) यदा ह्येकत्र त्रितयं नित्यतो यो पि भावयेत् ॥ ३२ ॥  
  
स मुक्तः सर्वबन्धेभ्यो शचनं? निर्मलं यथा ।  
न च लिप्यति पापेन कर्मणा मनसागिराम् ॥ ३३ ॥  
  
शिवं सर्वगतं ध्यात्वा कोन मुच्येत बन्धनात् ।  
सर्वं शिवात्मकं विश्वं या क्रिया सा शिवात्मिका ॥ ३४ ॥  
  
यो विकल्पः स घोरास्त्रं या शुद्धिः सा परास्मृता ।  
अशुद्धा नित्यमुच्छुष्मा सङ्कीर्णो यः स भैरवः ॥ ३५ ॥  
  
यो मद्यः स च मार्ताण्डो या सुरासा उमा स्मृता ।  
ब्रह्माद्याः शिवपर्यन्तं पञ्चद्रव्याः प्रकीर्तिताः ॥ ३६ ॥  
  
अशुद्धोमिति नास्तिहं पञ्चभूतैरधिष्ठिताः ।  
ब्रह्माविष्णुश्च रुद्रश्च ईश्वरश्शिव एव च ॥ ३७ ॥  
  
प्। ९९अ) नासा चक्षुस्तथा श्रोत्र मास्यं मेढ्रं तु पञ्चमम् ।  
एते मला ह्यधोभागे ऊर्ध्वं नित्यं प्रदीपकः ॥ ३८ ॥  
  
पश्यते जिग्रते नित्यं श्रूयते रमते स्पृशेत् ।  
पञ्चैते देवता मूले कुललिङ्गे प्रतिष्ठिताः ॥ ३९ ॥  
  
मांसं रक्तं तथास्थीनिस्नायुमज्जा तथामलम् ।  
शुक्रं श्लेष्मं शिरोलोमा ये चान्ये चाङ्ग सन्ततौ ॥ ४० ॥  
  
द्विजादि म्लेच्छपर्यन्तं गोश्वापशुषुसङ्ख्यया ।  
तत्रस्थं परमं साक्षात् तृणकाष्ठे विशेषतः ॥ ४१ ॥  
  
वायूनां च तथा नाम दशानां परिसङ्ख्यया ।  
सूर्यानन्दं रसानन्दं समानन्दमुदानतः ॥ ४२ ॥  
  
व्यानानन्दं जनानन्दं कूर्मानन्दं कृकोदरम् ।  
अहङ्कारोथ नवमं दशमं तु धनञ्जयम् ॥ ४३ ॥  
  
प्। ९९ब्) प्राणोपानेश्वरीशक्तिरपाने गुदरोधिनी ।  
सर्वतो देवतामार्गे ब्रह्माद्यष्टौ प्रकीर्तिताः ॥ ४४ ॥  
  
अकलर्कमलश्चण्डः पुण्ड्रवातपनान्विताः ।  
पवनो यामदैवत्यः शङ्करश्चाष्टमः स्मृतः ॥ ४५ ॥  
  
समाने समना नाम अपाने उन्मनी स्थिता ।  
व्याने तु च?क्रकी देवी नागे तु भुजगी परा ॥ ४६ ॥  
  
कूर्मे सङ्कोचिताशक्तिः कृकरे कर्मवाहिनी ।  
देवदत्ते अहङ्कारी नित्यरूपा धनञ्जये ॥ ४७ ॥  
  
दशशक्ति स्थिता नित्या वायुमध्ये खमाश्रिताः ।  
नाभि चक्रे स्थिताश्चान्याः कोट्यो द्वासप्ततिः क्रमात् ॥ ४८ ॥  
  
मध्ये तु भैरवः साक्षाद्व्योमाभासो जगत्गुरुः ।  
निरामयः परं शून्यो नाभिमध्ये विराजते ॥ ४९ ॥  
  
प्। १००अ) गुदपद्मं सदाभुक्त्या कालरुद्रः प्रतिष्ठितः ।  
रक्षमानस्तकं पिण्डं विनोदार्थे विजृम्भते ॥ ५० ॥  
  
सर्वनाडि मयन्देवं रोमावलि वलीकृतम् ।  
सहस्रलक्षं कोट्याभमिच्छाशक्ति प्रदीपकम् ॥ ५१ ॥  
  
अदृश्यं भुवनाधारं पिण्डं पिण्डे व्यवस्थितम् ।   
अनेक विश्वरूपेण एको * * *? रञ्जनः ॥ ५२ ॥  
  
न चात्र तपसा लभ्यो न दानैः * * * * *? ।  
गुरुवक्त्रप्रयोगेन लभ्यते सर्वतोदितम् ॥ ५३ ॥  
  
अन्यथा शास्त्रकोटीनां भ्राम्यते न च लभ्यते ।  
सोपदेशं परं शान्तं सम्प्रदायं सुनिर्मलम् ॥ ५४ ॥  
  
मुखागमेन युक्तात्मा शुद्धाभावान्वितेन च ।  
लभते निर्मलं भावं मदशाठ्यं विवर्जितम् ॥ ५५ ॥  
  
प्। १००ब्) यदि तुष्टो भवेच्छम्भुर्यदि जन्म न विद्यते ।  
तदा प्राप्य गुरुस्थानाद्वक्त्रावक्त्रेन वेदयेत् ॥ ५६ ॥  
  
प्रत्यक्षं दर्शयेद्देवं यस्य विश्वं हृदि स्थितम् ।  
भावपूर्वप्रयोगेन धर्माधर्मक्षयेण तु ॥ ५७ ॥  
  
विकल्प ध्वंसने देवि * * * स्थापयेत् गुरुः ।  
सर्वावस्थं शिवं ज्ञात्वा कोन मुच्येत बन्धनात्? ॥ ५८ ॥  
  
प्रसन्नात्मा यदित्वं मे माखिद्यः प?रनायक ।  
निरुपाधि विहीनात्मा? क्रियाकारणवर्जितम् ॥ ५९ ॥  
  
उपायं? केन मात्रेण ग्राहयेत्कुलभैरवः ।  
अन्तर्देह गतं चित्तं चञ्चलं चपलं तथा ॥ ६० ॥  
  
भवेन्निश्चलता येन उपदेशं * *? हमे ।  
प्। १०१अ) येन विज्ञातमात्रेण भवते च्छिन्नसंशयः ॥ ६१ ॥  
  
न बद्धो न च वा मुक्तो नैव बद्धो विमोचयेत् ।  
यदि बन्धात्मकं विश्वं तदा मोक्षं प्रपद्यते ॥ ६२ ॥  
  
निर्मुक्तः सर्वबन्धेभ्यः स्वतन्त्रः परमेश्वरः ।  
बद्धोसौ स्वविकल्पेन न च बन्धं शिवस्य हि ॥ ६३ ॥  
  
शिवं शक्तिस्तथा चात्मा एकीभावेन सुन्दरि ।  
बन्धं चैव न तस्यास्ति विभुत्वात् सर्वतः शिवः ॥ ६४ ॥  
  
बन्धं मोक्षं मया चोक्तं त्रितत्व पद भेदकम् ।  
सत्याकारं च देवेशि न बद्धो न च मुच्यते ॥ ६५ ॥  
  
शास्त्रे शास्त्रे मया चोक्तं गोपितं परमार्थतः ।  
विभीषिका महारौद्रा नरकादि भयावहा ॥ ६६ ॥  
  
सृष्टिसंरक्षणार्थाय कथिता तव सुन्दरि ।  
प्। १०१ब्) पूर्वैव कथितं सर्वं सर्वं सर्वगतं शिवम् ॥ ६७ ॥  
  
तावच्छङ्का भवेद्देवि यावत् तत्त्वं न विन्दते ।  
विदितेस्मिन् परे तत्वे विचरेत् पवनो यथा ॥ ६८ ॥  
  
बन्धं नामेति या सञ्ज्ञामासञ्ज्ञा वस्तु निष्फला ।  
सर्वं शिवमयं भद्रे पौनः पुण्येन कीर्तितम् ॥ ६९ ॥  
  
या दृशेच्छा अनिच्छा या शुद्धाशुद्ध पदद्वयम् ।  
सदाशिव मयेच्छा च न क्रिया परतः शिवः ॥ ७० ॥  
  
शिवं क्रिया क्रिया भेदमेकत्वे च सदा नघे ।  
येन येन हि मार्गेण या दृशे तादृशेन वा ॥ ७१ ॥  
  
तेन ते नैवमार्गेण नास्ति बन्धं शिवात्मकम् ।  
  
इति श्रीपरमरहस्ये निरुत्तरवादे शब्दं? वश्रोतसि द्वितीयोद्देशः ॥  
  
  
  
प्। १०२)   
  
श्रीदेव्युवाच   
  
  
सत्यं वद महादेव दुःखान्त परमेश्वर ।  
येन विज्ञातमात्रेण न भूयः परिवर्तनम् ॥ १ ॥  
  
शृणु देवि परङ्गुह्यं यत्सुरैरपि दुर्लभम् ।  
तदहं सम्प्रवक्ष्यामि शृणुष्वेक मनाः प्रिये ॥ २ ॥  
  
बहुमाष? प्रयोगेण शास्त्रं शास्त्रेण दूषितम् ।  
बहुवादरताचार परस्परविरोधतः ॥ ३ ॥  
  
बहुशास्त्रोपदेशं च क्रीडार्थं निर्मितं मया ।  
यदा त्वेकाकिनं देवि नरमामि कुलान्तिके ॥ ४ ॥  
  
तदा विविधशास्त्राणि निर्मितानि यागत्रये ।  
एकाकी परमो देवः शक्त्या सह तु क्रीडति ॥ ५ ॥  
  
प्। १०२ब्) यो सौ कामेश्वरो देव उत्पत्ति लयकारकम् ।  
तेन रूपं स्वयं दृष्टमरूपं दर्शयेत् तथा ॥ ६ ॥  
  
मन्त्रचक्रं योगि चक्रं कोटि कोटि परिवृतम् ।  
एको देवो न चान्योस्ति किं वा द्वन्द्वेन कारणम् ॥ ७ ॥  
  
शास्त्रभेदं किमर्थं वै किं वा द्वैत विधिक्रमम् ।  
अद्वैतं कथितं सर्वं द्वैतं नास्ति महाप्रभो ॥ ८ ॥  
  
  
श्रीभैरव उवाच   
  
  
कथिना द्वैतताचारे ह्यद्यैतमुपलभ्यते ।  
यथा तिलाङ्कुरे बीजमूर्ध्वं दृश्यन्ति तांस्तिलान् ॥ ९ ॥  
  
महीक्षिप्तविभागेन अष्टधा दृश्यते प्रिये ।  
मूलं दण्डं तथा शाखां पत्रं पुष्पं तथैव च ।  
फलं बीजं तथा स्नेहं पश्यन्ति तिलसम्मतम् ॥ ११ ॥  
  
प्। १०३अ) सर्वं प्रलीयते बीजे बीजं दे?हानुवर्तिनम् ।  
एवं पुर्यष्टके देवि शिवं माया विनंविभुम् ॥ १२ ॥  
  
निश्शेषमखिलं देवि व्याप्तिरेषा शिवेच्छया ।  
शिवं सर्वगतं ध्यात्वा इच्छावेच्छान्तरालिनम् ॥ १३ ॥  
  
  
इति श्रीपरमरहस्ये निरुत्तरवादे भैरवस्रोतसि प * श * तृतीयोद्देशः ॥ ॥  
  
  
  
  
पशुपानं न चैवास्ति प्रोक्षणं समयं तथा ।  
आचारेण तु किं कार्यं के पाशाः कः पशुः स्मृतः ॥ १ ॥  
  
  
श्रीभैरव उवाच   
  
  
यावदज्ञानभेदोस्ति भवपाशास्तदुत्थिताः ।  
ज्ञात्वा ज्ञेयं गुरुस्थानात् साकृन्निर्छन्ति लक्षणम् ॥ २ ॥  
  
प्। १०३ब्) तत्रैव काले युक्तात्मा पाशमुक्तो यथा खगः ।  
प्रलीयति तदाभ्यासात् स्नेहवर्ति क्षयान्तरे ॥ ३ ॥  
  
सुतप्तायासभाण्डेषु क्षिपेज्जलकणान्वहून् ।  
पतिताः प्रलयं यान्ति तद्वछून्ये चिदात्मकम् ॥ ४ ॥  
  
यथाधमोज्ज्वलं लोह विस्फुलिङ्गान्वितं महत् ।  
धामनिर्यासकाले तु क्रमाच्छीतलतां व्रजेत् ॥ ५ ॥  
  
यद्वन्निरामये स्थाने यत्ररूपं न विद्यते ।  
शान्तेन्ध न शिखां यद्वत् प्रदीप्तस्तत्र लीयते ॥ ६ ॥  
  
भस्मकीटात्प्रमुच्येत पावको नैव दृश्यते ।  
सौषुम्णे इन्द्रियाअर्थेषु नोपलब्धिः प्रदृश्यते ॥ ७ ॥  
  
तद्वच्छिवं समारम्भे न किञ्चिदुपलभ्यते ।  
प्। १०४अ) वृद्धकाले तु बालत्वं पिण्डस्थोस्य न दृश्यते ॥ ८ ॥  
  
विलीनवृत्ति निष्क्रान्ते निरुपाधि वशानुशः ।  
सर्वं व्योमार्णवे लीनं न किञ्चिदपि चिन्तयेत् ॥ ९ ॥  
  
न किञ्चिच्चिन्तनात् सो हि न मुह्यति न नश्यति ।  
व्योमाकारं सदाभावे तद्भावभावनाशनम् ॥ १० ॥  
  
अहङ्कारवशात्क्षीणे निरभ्रोगगनो यथा ।  
मुक्तश्चरति युक्तात्मा मारुतो गगने यथा ॥ ११ ॥  
  
न तस्य लोपा विद्यन्ते क्षीणचित्तान्वितस्य च ।  
क *? मल कवन्मुक्तिः प्रत्यक्षमुपलभ्यते ॥ १२ ॥  
  
मुक्तिर्मुक्तिः पुनर्मुक्तिर्न मुक्ति पिण्डपातनम् ।  
ऊर्ध्वोत्क्रान्तिं परित्यज्य अधः सम्पीडनं तथा ॥ १३ ॥  
  
चक्रभेदमनर्थं वै उद्घातं मारुतैस्सह ।  
प्। १०४ब्) क्लिश्यन्ति तेन तत्वज्ञः केवलं काये शासनम् ।  
  
अक्लेशभावे विज्ञानं नित्यं सर्वगतं शिवम् ॥ १५ ॥  
  
  
श्रीदेव्युवाच   
  
  
भ्रामिता गहने देव भ्रान्ति निर्नाशनं वद ।  
व्योमाभासं त्वया चोक्तं स्थानोद्देशेन किं च वा ॥ १६ ॥  
  
पिण्डस्थ पदरूपेण रूपातीतं न किं प्रभो ।  
एतन्मे संशयं घोरमघोरवचनं वद ॥ १७ ॥  
  
  
श्रीभैरव उवाच   
  
  
महाग्रन्थि युतं स्थानं महामाया विमोहितम् ।  
काण्डिलीकुलभोक्तृत्वं कर्मस्थाना वली स्थितम् ॥ १८ ॥  
  
आनन्दमात्रमात्मानं यावश्चेच्छा कुलोद्भवेत् ।  
मुच्यमानं तु तं स्थानं न युक्तिरिति निश्चयम् ॥ १९ ॥  
  
पद * *? र्यये क्षेपि? अष्टभेदान्तरालिनम् ।  
प्। १०५अ) मर्त्या?नन्दमयं तच्च इच्छाशक्तिरधिष्ठितम् ॥ २० ॥  
  
इच्छाशक्तिः शिवेलीना पदं तस्मात् परित्यजेत् ।  
रूपस्थमीश्वरं तत्वम्मवलम्बं शिवं प्रिये ॥ २१ ॥  
  
अरूपं सर्वतः क्षीणं गमागमविवर्जितम् ।  
निर्भ्रान्तं सर्वनिर्मुक्तमगोचर पदे स्थितम् ॥ २२ ॥  
  
चतुर्धा कथितं मार्गं यावत् पिण्डस्य लक्षणम् ।  
नष्टे दग्धात्मके देहे कस्य पिण्डं पदं क्रमम् ॥ २३ ॥  
  
यावत् पिण्डान्तरे देही तावद् विज्ञान लक्षणम् ।  
प्रलीने शून्यमार्गेण कुतो दानं कुतः क्रिया ॥ २४ ॥  
  
तावत् ते चतुरो वर्णा यावत् तत्वं न विन्दति ।  
विदितेस्मिन् परे तत्वे सर्वे?वजीद्विर्गा?तयः ॥ २५ ॥  
  
प्। १०५ब्) स्मृतिरूपा भवेच्छक्तिर्मन ईश्वर भैरवम् ।  
क्रोधं कालाग्नि रुद्रं वै मोहं माया तथा प्रिये ॥ २६ ॥  
  
वृत्याचित्य मया ऊर्मी सम्भोगं रुद्रक्रीडनम् ।  
दुःखः संसारभधन्दान्मरणं? भैरवालये ॥ २७ ॥  
  
षान्तं? शीहा? तथा नन्द मैथुनं पिण्डसारथिः ।  
अटनं तु रथं दिव्यं निष्ठान्त कालभैरवम् ॥ २८ ॥  
  
यत्किञ्चित् कर्मसङ्घातं तत्सर्वं शिव चोदितम् ।  
अदृष्टविग्रहाशक्तिरव्युच्छिन्न प्रवाहिनी? ॥ २९ ॥  
  
उभयोः क्रीडनार्थाय संस्थितिर्भुवन त्रये ।  
  
पञ्चे?च्छा भूतरतिनी भूतपञ्चकमालिका ।  
उस्विता? पञ्च?रन्गैश्च? नानारूपं विपद्यते ॥ ३१ ॥  
  
प्। १०६अ) नानात्वं भेदमुत्पन्नं भेदामन्त्रान्यनेकशः ।  
मन्त्रा हि देवतानाम कोटी कोटिरसङ्ख्यया ॥ ३२ ॥  
  
पञ्चभूतात्मकं विश्वं पुनः पञ्चसुलीयते ।  
पञ्चैते भक्षयेन्नित्यं न पञ्चरहितं क्वचित् ॥ ३३ ॥  
  
पञ्चरङ्गेन रचितं विचित्रभवसागरम् ।  
एकत्रपा?दतं सर्वं स्त्रीपुमांस्तियग्योनयः ॥ ३४ ॥  
  
औषधं विविधम् ऋक्षपर्वताश्च वनस्पतीः ।  
ह्रदतीर्थ नदी नद्य उद्यानं तृणगोचरम् ॥ ३५ ॥  
  
सदृशं नैव दृश्येत पञ्चभूता क्रिया सदा ।  
वक्त्रे वक्त्रेन सा दृश्यं पितुः पुत्रस्य भामिनि ॥ ३६ ॥  
  
माता च दुहिता चैव भ्रातरोप्येक योनिजाः ।  
वृक्षं वक्षेन सादृश्यं तोयं तोये तथैव च ॥ ३७ ॥  
  
प्। १०६ब्) गिरिकूटे गिरेः कूटमेकरूपं न दृश्यते ।  
नदी नद्यानमादृश्यं पुष्पे पुष्पं तथाविदुः ॥ ३८ ॥  
  
एवं पञ्चविधं मूले शिवशक्तिरधिष्ठितम् ।  
रमते जृम्भते देवो मोदते वदते क्रियाम् ॥ ३९ ॥   
  
क्वचिद्दास्य मयं पिण्डं क्वचिन्निर्धन * *? तम् ।  
क्वचिद्व्याधि मयं रुद्रे क्वचिद्दिर्घा * * * *?म् ॥ ४० ॥  
  
क्वचिद्दुश्शीलतां याति सुशीलत्वं? क्वचि * *? म् ।  
क्वचिद्विद्याधरो रूपी क्वचिन्मूर्ख विरूपिणम्? ॥ ४१ ॥  
  
क्वचित् सर्पः क्वचित् कीटः क्वचित् पक्षी च वानर ।  
ना?चिद्रविशशीतेजः क्वचिन्मरणजीवितः ॥ ४२ ॥  
  
एवं बहुविधं चित्त्रं विचित्रं भूतपञ्जरम् ।  
प्। १०७अ) पञ्चभूतविभागेन अविभागेन चेतसा ॥ ४३ ॥  
  
येन ज्ञातं *? यो * *? ह्यन्यथा पशुबन्धनः ।  
शुद्धाशुद्धं न व * * * * * * * *? स्थितः ॥ ४४ ॥  
  
एकतः सर्वभावानामेकतः परमार्थतः ।  
एकतो ब्रह्मपदवी एको *?व उमापतिः ॥ ४५ ॥  
  
ब्रह्मसर्वमयभद्रे ज्ञातव्यं निश्चयात्मकम् ॥ ४६ ॥  
  
ज्ञेयं ज्ञाते भवेन्मुक्तिरन्यथा भवबन्धनम् ।  
न यज्ञदानदातृत्वैर्न तीर्थगमनेन च ॥ ४७ ॥  
  
न च वै भृगुपातेन न च वह्नि जलान्तरे ।  
न च कृच्छ्राति कृच्छ्रेण न च चान्द्रायणेन वा ॥ ४८ ॥  
  
प्। १०७ब्) निराहारेण मुक्तिः स्यान्नमुक्तिः पिण्डपातने ।  
निशा?या * *? चित्तं निरुद्वेगं सदाकुरु ॥ ४९ ॥  
  
अष्टतीतमयं पि * * * * *? समन्वितम् ।  
सन्घे? हतपपीठाद्यैरष्ट? * * *? भितं कुलम् ॥ ५० ॥  
  
नागाष्टकग्रहै युक्तं दिगष्टकविरूपितम् ।  
वाम?दक्षिणमध्यस्थं कुलकौलान्तरालिनम् ॥ ५१ ॥  
  
त्रि त्रिंशत्कोटि देवाढ्य * * *?च्छिवली कृतम् ।  
सर्वं देहान्न *? लीनं यधोक्तं पूर्वचोदितम् ॥ ५२ ॥  
  
स्वलिङ्गं पूजयेन्नित्यमविकारेण योगवित् ।  
यं यं भोगावृतं चित्तं तं तं मनसि दापयेत् ॥ ५३ ॥  
  
तस्य तस्य च भावेन शान्तं शान्त मनुस्मरेत् ।  
तस्य तस्य न चोत्पत्ति खरूपी सर्वतो मुखः ॥ ५४ ॥  
  
प्। १०८अ) स शिवः केशवत्दैव? स ब्रह्मा सूर्य एव च ।  
हृताशनो यमः सो हि दर्शनादघनाशनः ॥ ५५ ॥  
  
स्पर्शनान्मुच्यते तस्य यत्र ब्रह्मविदः स्मृताः ।  
स?देहः शुद्धि मायाति किं? पुनर्निकटान्वितम् ॥ ५६ ॥  
  
आलापाङ्गात्रसंस्पर्शान्मोचयेत् पावकौघहा ।  
  
इति श्री र * स्ये * दे * *? सि प स र्ण चतुर्थ उद्देशः ॥ ४ ॥  
  
श्रीदेव्युवाच   
  
  
निश्चितं सर्वतो देव महाभवविनाशनम् ।  
सा * *? हृदि मे ग्राह्यं ह्यग्राह्यं पशु भारतः? ॥ १ ॥  
  
ज्ञातव्यं परम *? वं शून्यान्यं शून्यसम्भवम् ।  
प्। १०८ब्) कस्येच्छा त्रिविधे काले दृश्यते च ह्यनेकधा ॥ २ ॥  
  
शिवात्मकमिदं सर्वं शिवो देवो न दान्यथा ।  
तस्य भेदं कथं देव दृश्यते भुवन त्रयम् ॥ ३ ॥  
  
नानात्वं गहनं नाथ मन्त्रतन्त्रार्थ चोदनात् ।  
नग्रहं निग्रहं क्रू?रं भक्तिर्वा शाठ्यमेव वा ॥ ४ ॥  
  
मृतेति सञ्ज्ञा क?स्यैवं को वा निर्जीवतां गतः ।  
मृत्युसंहारकस्यैवं कोवामृत्युस्त्वयाधिकः ॥ ५ ॥  
  
केनासौ प्रेरयेन्नाथ कस्यार्थे मरणं ध्रुवम् ।  
नित्योदितस्य देवस्य कस्य बुद्धि?क्षयो भवेत् ॥ ६ ॥  
  
एकीभावात्म भावस्य विरुद्धा वहु *? वना ।  
  
  
श्रीभैरव उवाच   
  
  
परे शून्ये तमो घोरं तस्यगच्छन्ति ये मृताः ।  
स देवतास्तथा तीर्था गुह्यायतनसंस्थिताः ॥ ८ ॥  
  
प्। १०९अ) पर्वताश्च नदी नद्यो मही?सप्ताब्धि मेखला ।  
सागरा?विविधा भूता ये चान्ये क्रिमिसम्भवाः ॥ ९ ॥  
  
नागा ग्रहा *? हा दक्षाः खेचरा भूचरास्तथा ।  
पीठोपपीठ सन्दोह निर्झरानिर्जरास्तथा ॥ १० ॥  
  
ग्रन्थी ग्रन्थिसहस्राणि मज्जामेधासृजःपलम् ।  
मृतदेहस्य पिण्डस्य न किञ्चिदुपलभ्यते ॥ ११ ॥  
  
सुखं दुःखं न चैवास्ति आनन्दं नैव भावनम् ।  
जिज्ञासारहितं स्थानं यत्र देवो निराकृतिः ॥ १२ ॥  
  
न कालकलना हेतुर्निस्सङ्गसङ्गवर्जितम् ।  
निरालम्बं न चोत्साहं शून्यभूतं शिवात्मकम् ॥ १३ ॥  
  
सञ्ज्ञानाशेन निर्जीवं सा सज्ञा व्योमरूपिणी ।  
क्षुब्धाशून्यालयासञ्ज्ञा तस्मात् पिण्डं प्रपद्यते ॥ १४ ॥  
  
प्। १०९ब्) पिण्डज्ज्ञानोपलब्धिं च बोधिमात्रेण संविशेत् ।  
अक्षुब्धरूपनित्यस्था व्योमाभासा कुलान्तवित् ॥ १५ ॥  
  
अकुलस्य स सर्वत्र दृश्यते न च दृश्यते ।  
निर्भ्रान्तं येन वा ज्ञातं तेन ज्ञातं तु भैरवम् ॥ १६ ॥  
  
यथा धूमावलिप्रान्तं क्षीणं दृश्येन्नभोन्तरे ।  
निरा?कृति विलीनासा तद्वद्देही नभो पमः ॥ १७ ॥  
  
सम्पूर्णतो यं मृत्विण्डमेवात्रैव तु मर्दि?तम् ।  
शनैः शनैस्त तस्यैव परिशेषः प्रवर्तते ॥ १८ ॥  
  
न? जलं भाव्यते? किञ्चित् तद् वद् देही कुलान्तरे ।  
चिदर्थवि?भवं सर्वं ज्ञानमज्ञानगोचरम् ॥ १९ ॥  
  
निरालम्बपदे शून्ये सर्वारम्भविवर्जिते ।  
स्वस्थिरे परमे धाम्नि शिवशक्ति लयान्तरे ॥ २० ॥  
  
प्। ११०अ) निर्नामविषयातीते जन्ममृत्यु विवर्जिते ।  
तत्र याति इदं विश्वं यत्किञ्चित् पाञ्चभौतिकम् ॥ २१ ॥  
  
निष्प्रपञ्चः ले?पाढ्यं स्थिरं चैव मलं ध्रुवम् ।  
एकदा बहुरूपेण भैरवाष्टाष्ट चाष्टकम् ॥ २२ ॥  
  
खेचरी भूचरी चैव गोचरी शाकिनी तथा ।  
किङ्करागणगन्धर्वा ऋषयोप्सरसस्तथा ॥ २३ ॥  
  
औषधास्तु धातुण्डाश्च पञ्चलोहाश्च सम्भवाः ।  
किन्नरा भूपिशाचाश्च क्रिमिकीटसरीसृपाः ॥ २४ ॥  
  
पञ्चभूता महाभूतास्तत्वाः षट्त्रिंशसङ्ख्यया ।  
तथा चाष्टोत्तर शतं त?त्व तत्त्वान्तरालिनम् ॥ २५ ॥  
  
मूलं धातुस्तथा बीजं शून्यं चैवाप्यशून्यतः ।  
एवं संसारविभवं सत्कृतं ह्युमयामह ॥ २६ ॥  
  
विचरामि न एकाकी कदाचिच्छून्यरूपता ।  
प्। ११०ब्) सर्वं सर्वमयं चाहं तत्र मध्ये त्वयामह ॥ २७ ॥  
  
कदाचिदीदृशं? विश्वं दृश्यते परमात्मनि ।  
सर्वं स?मरसघोरं शक्तिसङ्गमसागरम् ॥ २८ ॥  
  
त्वदीयक्षोभमात्रेण चोर्थितं विश्वगोलकम् ।  
यदा पलीयते द्वाभ्यां विश्वं न सह भामिनि ॥ २९ ॥  
  
यदा शून्यं निरालम्भं न किञ्चिदपि चिन्तयेत् ।  
न किञ्चिच्चिन्तनाद्देवि न नश्यति न मुह्यति ॥ ३० ॥  
  
तत्र स्थाने न चानन्दे न शक्तिः शिवमेव च ।  
नोपलब्धिर्न चैवास्ति ना भाव न? विकल्पना ॥ ३१ ॥  
  
केवलं शून्यता नादं द्वितीयो नास्ति निश्चयः ॥ ३२ ॥  
  
प्। १११अ) एतद्रहस्यं कथितं देव दानवगोपितम् ।  
शुक्रस्य नोदितं पूर्वमसुरार्थं न बोधके ॥ ३३ ॥  
  
कस्य दीक्षा भवेद्देव कस्य वा शोधयेत् कुलम् ।  
सर्वत्र संस्थितोहीशः कश्शोध्यः कश्च सिद्ध्यति ॥ ३४ ॥  
  
पाशबन्धं न चैवास्ति समयाचारलक्षणम् ।  
गुरुशिष्य क्रमेणाथ किं कार्यं किं प्रयोजनम् ॥ ३५ ॥  
  
भ्रान्तिमुत्पाद्यते देव भ्रामितांहं तु शङ्कर ॥ ३६ ॥  
  
विकल्पक्षीणचित्तस्य किं दीक्षा कस्य कारणम् ।  
स विकल्पस्य जन्तोश्च जत्रस्य समलस्य च ॥ ३७ ॥  
  
रजरङ्गादि का दीक्षा तस्य भावनिशेशकम् ।  
प्। १११ब्) भावमेता दृशं कृत्वा या दृशं कथितं तव ॥ ३८ ॥  
  
ध्यानं पूजादिकं जप्यं होमान्तं न्यासमेव च ।  
आह्वानकारणं स्थानमारुरुक्षुषु दर्शयेत् ॥ ३९ ॥  
  
दर्शनाद्भवते मोक्षः सर्वगो हि निरामयः ।  
ध्यान पूजादिकं तच्च सर्वं सङ्कल्पसम्भवम् ॥ ४० ॥  
  
सङ्कल्प रहिता दीक्षा सा दीक्षादीक्षिता भवेत् ।  
भावाभावविनिर्मुक्तं मुक्ताचारेणसञ्चरेत् ॥ ४१ ॥  
  
युक्तिगूढं परं चान्यं जनाक्लिष्यन्ति चान्यथा ।  
अन्यथा शास्त्र पाण्डित्यं वेदगर्वेषु गर्विताः ॥ ४२ ॥  
  
अन्यथा निस्तरङ्गात्मा लोकाः क्लिष्यन्ति चान्यथा ।  
प्। ११२अ) अन्यथा ह्योपदेशं तु भ्रान्ति युक्तास्तथान्यथा ॥ ४३ ॥  
  
अन्यथा भावनादार्ढ्यं कृत्वादार्ढ्यं तु चान्यथा ।  
अन्यथा परमाशक्तिर्लोकाः क्लिश्यन्ति चान्यथा ॥ ४४ ॥  
  
वाग्वितण्डं च संस्कारं त्यजेच्छब्दार्थसीमसम् ।  
न तर्कं त्राणमित्याहुस्त्राणार्थं परमं शिवम् ॥ ४५ ॥  
  
अद्वैतं चरतेर्नित्यं द्वैतलिङ्गमचेतनम् ।  
धातु दारुमयं लिङ्गं पाषाणोर्थं तु हेमजम् ॥ ४६ ॥  
  
न चैव मृण्मयं देवि मणिजं स्फटिकादिजम् ।  
न चात्र कुरुते त्राणं चैतन्यस्य अचेतनम् ॥ ४७ ॥  
  
सर्वथा भावयेल्लिङ्गं यस्य लीनं चराचरम् ।  
प्। ११२ब्) अद्वैतभावं देवेशि त्राणार्थं सर्वतो भवेत् ॥ ४८ ॥  
  
जन्मजन्मान्तराभ्यासाद्विज्ञानं लभते स्फुटम् ।  
विनाविज्ञानसौन्दर्यात् गुरुणाज्ञापितो यदा ॥ ४९ ॥  
  
तदासौ लभते मोक्षमन्यथा भ्रमणाद्भयम् ।  
अद्वैतं साधयेन्नित्यं सर्वावस्थं शिवात्मकम् ॥ ५० ॥   
  
अद्वैतं परमं धर्ममद्वैतं परमं पदम् ।  
अद्वैतं सुथिरं मोक्षमद्वैतं भोगलक्षणम् ॥ ५१ ॥  
  
अद्वैतं सोपदेशं तु अद्वैतं कुलजाकुलम् ।  
द्वैताद्वैतविधिर्नास्ति प्रविशेच्छाम्भवे पदे ॥ ५२ ॥  
  
समं सर्वगतं शून्यं भाव्यते वस्तु साधनम् ।  
यद्यपि स्यान् महाद्वैतं द्वैतं वन्दे कुलारणी ॥ ५३ ॥  
  
प्। ११३अ) गुरुमग्निं तथा मन्त्रं विभागपरिकल्पना ।  
एषां मध्ये न चाद्वैतमेतच्छास्त्रस्य निर्णयम् ॥ ५४ ॥  
  
यस्मान्नामानि संलक्ष्य उपदेशानि यानि च ।  
नामपर्यङ्कभेदेन एकत्वं चैवमेकधा ॥ ५५ ॥  
  
भ्रमन्ति पशवः सर्वे ये चान्ये गुरुतल्पगाः ।  
भ्रमन्ति ज्ञानसन्दिग्धा अज्ञानपदमोहिताः ॥ ५६ ॥  
  
न ज्ञास्यन्ति परं स्थानं येन मुक्ति प्रबन्धनम् ।  
केचिद्वदन्ति हंसोसौ केचित् प्रणवप्राणिनम् ॥ ५७ ॥  
  
केचिद्बिन्दुं तथा नादं केचिच्छक्ति परामृतम् ।  
केचिच्छक्तिपरानन्दं परं भावं भजन्तिते ॥ ५८ ॥  
  
प्। ११३ब्) पञ्चशून्यात्मकं केचित् केचिच्छब्दलयादिकम् ।  
केचिच्छैवं तथा दैवं केचिज्ज्योतिस्तु गोलकम् ॥ ५९ ॥  
  
षडूर्मि रहितं केचित् घण्टिकाग्रं तथा परे ।  
केचित् मातृकलाबिन्दु अस्पर्शोनादतस्तथा ॥ ६० ॥  
  
केचिदिन्द्रिय हीनं तु केचित् सर्वेन्द्रियैः सह ।  
केचिद्वदन्ति चात्मानं परमात्मनि संस्थितम् ॥ ६१ ॥  
  
प्रकृतिः पुरुषं केचित् केचित् षड्विधमेव च ।  
केचित् प्राणं तथा बुद्धिः केचिद्धैरण्यमेव च ॥ ६२ ॥  
  
केचिज्ज्वलनसङ्कासं केचिच्चादित्यसन्निभम् ।  
ऊर्णातन्तु निभं केचित् केचित् खद्योतमेव च ॥ ६३ ॥  
  
प्। ११४अ) केचित् तत् प्रतिभं चैव केचित् स्फटिकनिर्मलम् ।  
केचिद्बालाग्रभागं तु केचिद्ध्र?मावली प्रभम् ॥ ६४ ॥  
  
केचिच्छायामयं रूपं केचित् सूर्यनिराकुलम् ।  
निरालम्ब स्थितं केचित् केचिद्यज्ञफलान्वितम् ॥ ६५ ॥  
  
निस्तरङ्गं तथा केचित् केचिदाभोगलक्षणम् ।  
स्त्रीसुखान्तान्तिकं केचित् केचिन्निष्ठान्तगोचरम् ॥ ६६ ॥  
  
भ्रमं मायायिनं केचित् केचित् सर्वत्रवर्जितम् ।  
लक्षणालक्षणं केचित् केचिदिच्छामनामयम् ॥ ६७ ॥  
  
ऊष्णीभावं तथा केचित् केचिदानन्दमुत्गलम् ।  
इन्द्रियार्थसुखं केचित् केचिच्चक्रान्तरालिनम् ॥ ६८ ॥  
  
द्वादशान्तपरं केचित् केचित्खेचक्रभूषितम् ।  
अनाहतमयं केचित् केचित् घोषान्तिके पदम् ॥ ६९ ॥  
  
एकात्मानन्दिनं केचित् केचिन्नैरात्म्यवादिनम् ।  
ईश्वराद्यं तथा केचित् केचिन्नेश्वरवादिनः ॥ ७० ॥  
  
सम्पूर्णं परमं केचित् केचिन्मन्त्राक्षरं परम् ।  
पञ्चाशार्ण? मयं केचित् केचित्काशा?नलान्तकम् ॥ ७१ ॥  
  
हेलादोला मयं केचित् केचिन्निर्भ्रान्ति लक्षणम् ।  
सौषुप्तरूपिणं केचित् केचित् तुर्यावलम्बनम् ॥ ७२ ॥  
  
सगुणं निर्गुणं केचित् केचित् पवनसन्निभम् ।  
सनत्का?नन्दता केचित् केचिच्चैव मनामयम् ॥ ७३ ॥  
  
प्। ११५अ) नित्यानन्दं तथा केचित् केचित् स्वातन्त्र्यरूपिणम् ।  
केचित् प्रभावनिर्मुक्तं तत्त्वं तत्त्वेषुसंस्थितम् ॥ ७४ ॥  
  
केचिन्नारायणो विष्णुरजं केचिद्वदन्ति च ।  
केचिद्वै वासुदेवस्य ज्योतिरूपं सनातनम् ॥ ७५ ॥  
  
केचिद् बुद्धं तथा ज्ञेयं केचिद् विज्ञानमेव च ।  
केचिछून्यं तथा भूत्वा केचिन्निर्वाणमेव च ॥ ७६ ॥  
  
धर्मधातुस्तथा केचित् त्रिकालपरिवर्तनम् ।  
नित्यानन्दं तथा केचित् केचिच्चैवमनाहतम् ॥ ७७ ॥  
  
कल्पना रहितं केचित् केचिद्भावनियामिनम् ।  
केचित् प्रणवमित्युक्तं केचित् प्रत्यक्षसंस्थितम् ॥ ७८ ॥  
  
प्। ११५ब्) केचिदस्तीति नास्तीति केचिच्चोभयवर्जितम् ।  
ईदृशं चेदृशं केचित् केचिदानन्दतः स्थिताः ॥ ७९ ॥  
  
केचिद् विभुस्तथा साक्षी केचित् क्षेत्रज्ञमेव च ।  
अतीतव्योमकं केचित् केचिच्छुद्धविवेकजम् ॥ ८० ॥  
  
तद्धर्मधर्मिणी शक्तिः केचिदिच्छन्ति वादिनम् ।  
केचित् *? कुण्डलिनी शक्तिर्जन्मस्थानावलम्बिनी ॥ ८१ ॥  
  
शक्तिर्वीर्य बलोत्साहं कैश्चिद्भाषितमापरः ।  
जन्मस्थान गता शक्तिस्तालुरन्ध्रविसर्पिणी ॥ ८२ ॥  
  
मातृ तत्त्वं तथा केचित् सर्वदेवोपचर्यते ।  
चन्द्रार्कवह्निमध्यस्थं केचिद्भावित चेतसः ॥ ८३ ॥  
  
प्। ११६अ) केचिच्चित्तं तथा चेताः केचित् कर्ताविधीयते ।  
एवमादीनि चान्यानि कोटि भेदेनसंस्थिताः ॥ ८४ ॥  
  
गणितुं नैव शक्येत बहुकोटि शतैरपि ॥ ८५ ॥  
  
केन मार्गेण तत् ग्राह्यं सोपदेशं मुनिर्मलम् ।  
विश्रामलक्षणं ब्रूहि सङ्ख्याभेदं त्यजेन्हर ॥ ८६ ॥  
  
ग्रहो नास्ति न चोत्सर्गं चित्तं यत्र न विद्यते ।  
आनन्दपदसम्प्राप्तौ निरानन्दपरिप्लुते ॥ ८७ ॥  
  
निरानन्दपदे प्राप्ते *? माधिर्जन्महारिणी ।  
न तस्य नामगोत्रं च न जातिर्जन्म एव च ॥ ८८ ॥  
  
न कालो भवते चात्र विचार्यं नैव दृश्यते ।  
या दृशं भवते वस्तु तादृशेन भवेत् सह ॥ ८९ ॥  
  
प्। ११६ब्) दृङ्मनोरुचिसङ्कल्पयुगभावोज्झितान्तरः ।  
लभते परमानन्द पूर्णाध्वान्तकराननाम् ॥ ९० ॥  
  
तत्र तुल्यं नास्ति यस्मात् तस्माद् वक्तुं न शक्यते ।  
स्वशास्त्रपालनार्थाय ज्ञानिनां प्रवदन्ति च ॥ ९१ ॥  
  
सन्देहगहनं तथ्यं पशूनां मोक्षणे क्षमः ।  
लब्धज्ञानेन तज्ज्ञेयं यो विन्दति स पण्डितः ॥ ९२ ॥  
  
तस्य बुद्धिर्महाप्राप्तिरन्यववेन्तराटकाः ॥  
  
  
इति श्रीपरमरहस्ये * * * *? दे * र * स्रो * वि * र्ग * उ * दे * नि * यो * ञ्च * ॥  
  
समाप्तं मिदं निरु *? रवदमिति शुभम् ॥ ॥  
  
  
