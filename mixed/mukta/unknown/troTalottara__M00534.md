+++
"Catalog number" = "M00534"
"Uniform title" = "troṭalottara"
"Secondary title" = [ "tottalottara",]
Subjects = [ "tantra / āgama",]
Manuscript = [ "NGMCP 5-4844 Reel: B 126/15",]
Description = "A Gāruḍa tantra."
"Publication country" = "India"
title_iast = "troṭalottara"
title = "त्रोटलोत्तर"

+++
  
  
  
  
प्। १अ)  
  
ॐ नमः शिवाय ॥  
  
अस्मिंस्तु त्रोटले तन्त्रे त्वरिता नाम वा स्मृता ।  
सिद्धिदा सा समुद्दिष्टा विद्येयं कामरूपिणी ॥  
  
सुपर्णस्य मुखोद्गीर्णा देवदेवेन भाषिता ।  
सा विद्या परमा गुह्या गुह्यानामपि गुह्यका ॥  
  
गुह्यानां च परा विद्या सा विद्या सर्वकामिका ।  
दशलक्षस्य तन्त्रस्य पूर्वमेव समुद्धृता ॥  
  
अन्यतन्त्रसहस्राणि अस्य विद्या विनिःसृता ।  
एततस्त्वरिता नाम विजेयास्तु नवाक्षरा ॥  
  
मर्दनी सर्वनागानां सप्तपाताल क्षोभणी ।  
उत्पत्तिः सर्वबीजानां योनिरेवा प्रकीर्तिता ॥  
  
एषा विद्या परा गुह्या गुह्यागुह्येश्वरी स्मृता ।  
ईश्वरी सर्वगुह्यानां यत् तूर्णासाध्यमुत्तमा ॥  
  
हृदयं सर्वदेवीनां सिद्धसिद्धेश्वरेश्वरी ।  
सर्वकर्मकरी विद्या अशेषभुवनायिका ॥  
  
सिद्धिदा सर्वकामेषु इहलोके परत्र च ।  
दुर्लभा सर्वदेवानाम् ऋषीणां योगिनामपि ॥  
  
कल्पे कल्पे नया सिद्धा देवगन्धर्वकिन्नराः ।  
ऋषयश्च तपो दृष्ट्वा मुनिविद्या धरादयः ॥  
  
यक्षरक्षपिशाचाश्च सिद्धयोगेश्वरेश्वरी ।  
हृदयं सर्वदेवानां सिद्धानां योगिनीषु च ॥  
  
मर्दनी सर्वनागानां सप्तपाताल वासिनाम् ।  
त्रैलोक्ये च इमां विद्यां दशलक्षेश्वरेश्वरि ॥   
  
मानुषाणां हितार्थाय फलमेतावतारिता ।  
इमां विद्यापुरा सिद्धा व्रतचर्या विवर्जिता ॥  
  
क्लिम्पन्ति मानुषा मर्त्ये सर्वकर्मे शुभाशुभे ।  
येन सिद्ध्यन्ति वै क्षिप्रमोक्षं यान्ति परापरम् ॥  
  
विद्याधरत्वमिच्छन्ति चक्रवर्ति सुरेश्वरम् ।  
नागक्रीडा प्रकुर्वन्ति मर्त्ये कौतूहलान्विता ॥  
  
ये खेचरत्वमिच्छन्ति सिद्धयोगेश्वरैः सह ।  
स्वच्छन्दमृत्युमिच्छन्ति यावदेव सदाशिवम् ॥  
  
राज्यसिद्धिं प्रयच्छन्ति द्रव्यसिद्धिस्त्वनेकधा ।  
आकर्षणादिकर्माणि तत् तव्या कुरुते ध्रुवम् ॥  
  
मारणोच्चाटनं वश्यं स्तम्भनं छेदभेदनम् ।  
परसैन्यविभेदं च यन्त्राणां च निकृन्तनम् ॥  
  
मोहनी सर्वदुष्टानां भयाहाराक्षसादिभिः ।  
य इमां धारयेद् विद्यां सकृदुच्चारणादपि ॥  
  
ज्वलन्तो दृश्यते सो हि सुपर्णो हि शूलिनम् ।  
शतमष्टोत्तरे जप्ते पूर्वसन्ध्या तु मानवः ॥  
  
यः स्मरेत इमां न स रोगैस्तु पीड्यते ।  
वाक्सिद्धिः प्रथमे पश्चादाकर्षच्छेदन त्रयम् ॥  
  
उत्तिष्ठ स्वन्यवादं च विषकर्म चतुर्थकम् ।  
पञ्चमं खेचरत्वं च षष्ठं निर्वाणदं पदम् ॥  
  
विद्या कामदुहा सृष्टा सर्वकर्मेश्वरेश्वरी ।  
इमां विद्यां महं तार्क्ष उद्गिरामि स लक्षणम् ॥  
  
येन कर्ममकुर्वन्ति व्रतयागविवर्जितम् ।  
लक्षणं सम्प्रवक्ष्यामि सङ्क्षेपेण निबोधत ॥  
  
ऐं हूङ्कारद्वय संयुक्तं खेचद्वे पदभूषितम् ।  
वर्गातीतं विसर्गश्च स्त्रीं हूं क्षैं फट् च वै स्मृता ॥  
  
एषा विद्या महाविद्या स्वयं तार्क्ष सुरेश्वरी ।  
येन कर्म विना नास्ति तत्प्रयोगं वदाम्यहम् ॥  
  
अनुलोम विलोमेन समस्तव्यस्तयोगतः ।  
प्रयोगं येन विन्दन्ति तत्रेस्मिन् त्रोत्तलोत्तरे ॥  
  
अप्रयोगात् कुतः सिद्धिः कुतः कर्म विपश्चितम् ।  
अस्मिञ्छास्त्रे समुत्पन्ना मन्त्रकोट्याह्यनेकशः ॥  
  
प्। १ब्)  
  
शास्त्रे शास्त्रे स्थिता मन्त्राः प्रयोगास्तत्र दुर्लभा ।   
सम्प्रयोगां प्रवक्ष्यामि सङ्क्षेपो न तु विस्तरात् ॥   
  
हूं स्वे च छे क्षः ।   
  
इत्ययं प्रयोगकालदष्टमप्युत्थापयति ।   
विसर्गरहिते न पातयति । बिन्दुयुक्तेन निर्विषो भवति ।   
वामहस्तमष्टमसहस्राभिमन्त्रितं कृत्वा ।   
भूम्यां नाममालिख्य नववारान् प्रोक्षयेत् ।   
यस्य नाम्ना स तत्क्षणादेव ज्वरेण गृह्यति ।   
विसर्गसहितेन नामं ताडयेद् राजिकायां तं हस्तमालिप्य योजनानां   
शतं गत्वातिः ।   
  
अथ स्वस्थि कर्तुकाम भूर्जपत्रे नामं क्षीरेणाभिलिख्य सकल विद्यायां   
सकृज्जप्तं क्षीरे क्षिपेत् । अथवा पिवतो दप्यं स्वस्थो भवति मानवः ।   
हूञ्छेक्षः । अयं प्रयोगस्त्रि दशैरपि दुर्लभः यस्मिंस्थानेसु चरति   
सप्तपातालः भुजङ्गेश्वरा विद्रापयति । दष्टकत्पापं प्रयोगस्त्रिषु   
स्थानेषु चिन्तयेत् । मूर्ध्नि हृदये पादाभ्यां निर्विषो भवति तत्क्षणात् ।   
विषपलशतमाप्य हरति मन्त्रेच्छति तन्त्र सङ्क्रामयति । अनेनैव प्रयोगेण   
हूङ्काराद्यन्त युक्तेन पातिकास्तम्भयति ।   
नागगणगन्धर्वयक्षराक्षससाकिनीभूतप्रेतपिशाचगजतुरङ्गशरभ-"  
सार्दूलसिंहव्याघ्रादयोदुष्टचेतसा स्तम्भयति । वृक्षनामयति । शकट   
यन्त्रता वा स्तम्भयति । नागमुखाश्च निर्विषी करोति । सकल विद्यया मनसा   
सकृज्जप्तेन अस्यैव प्रयोगस्यान्ते हूङ्कार   
विमुक्तेनाकर्षणोत्कर्षणस्तम्भनो स्तम्भनं छेदतो छेदतः । यत्किञ्चित्   
स्वस्थीकरणे अयमेव प्रयोगामोघः वाचा सिद्धि प्रवर्तते ।   
ग्रहाहापतेद्वालानां वालग्रहानाशयेत् ।   
  
फट् स्त्री क्षे हूम् ।   
  
अयं प्रयोगं ज्ञात्वा किमर्थ क्लिष्यन्ति मानवाः ।   
प्रयोगं सर्वतन्त्रेषु ईदृशं न भविष्यति ॥  
  
एकान्ते निर्जने गत्वा शुचिः स्नानो तुरामुखः ।   
कृतरक्षापरो भूत्वा लक्षां चारभ्य यत्नतः ।   
  
जपेत् साधको धीरयदीच्छेत् सिद्धिमुत्तमाम् ।   
चतुर्थे तु ततो लक्षे दर्शनं दृश्यते निशि ॥   
  
निर्घोषं च महारौद्रमट्टहासं महारवम् ।   
आगच्छन्ति महागुह्या सिद्धयोगेश्वरेश्वरी ॥  
  
साधकेन तु दातव्य मर्घम्पाद्यं सुसंस्कृतम् ।   
अन्ते मन्त्र वषट्कारं तेन तृप्यन्ति गुह्यकाः ॥   
  
व्रजपुत्र महावीर खेचरत्वं सुदुर्लभम् ।   
तदुत्तिष्ठ महावीरो देहेनानेन साधकः ॥   
  
विचरेद्भुवनां दिव्यां शक्तिभिः परिवारितः ।   
महाप्रलयमन्ते च शिवो भूत्वा तु खेचरः ॥   
  
अयं सिद्ध प्रयोगन्तु न तु विजायते क्वचित् ।   
सिद्धाते भागहीनो हि नियोगं च मनुस्मरः ॥   
  
शत्रूणां घातनं चक्रे सर्वविद्यां समुद्धरेत् ।   
आद्यन्तेव प्रयोगस्य षट्कारं योजयेद्बुधः ॥   
  
घातये नृपति क्षिप्रं चक्रवर्ति स् * * * ? ।   
फट्कारेण वियुक्तेन हूङ्काराद्यन्त योजितः ॥   
  
कालदष्टं च सम्प्राप्तं सतीर्थम् प्रेषयिष्यति ।   
शर्करोटश्चतुर्गृह्य नागकुण्डे तु प्रक्षिपेत् ॥   
  
आदि हूङ्कारमन्ते च फट्कारान्ते नियोजयेत् ।   
अनेनैव प्रयोगेण सप्तसप्ताभि मन्त्रिता ॥   
  
प्रथमं क्षोभयेत्कर्ण नागराजा महाबलम् ।   
द्वितीये चलते स्थाने नागराजेश्वरः प्रभुः ॥  
  
प्। २अ)  
  
तृतीये दृश्यते छत्रं त्रैलोक्यं सहनान्तिकम् ।  
चतुर्थे दृश्यते देवं नागराजा स वासुकिः ॥  
  
यदि दृश्यति यत्नेन नागोयं विषदर्पितः ।  
जम्बूद्वीपं मुहूर्तेन भस्मराशिं करिष्यति ॥  
  
अयं संहरते देवं प्रयोगमेव बुद्धिमान् ।  
आद्यन्ते च वषट्कारं तृप्तो राजा गमिष्यति ॥  
  
प्रयोगमे तदाख्यातं सिद्धिदं सम्यगेप्सितम् ।  
सकलस्य तु मन्त्रस्य प्रयोगं च वदाम्यहम् ॥  
  
येन ज्ञातं सुरैः सर्वैः सिद्धैर्-ऋषिभिकिन्नरैः ।  
अक्लेषेण यथासिद्धिर्जम्बूद्वीपे वदाम्यहम् ॥  
  
मानवायेन सिद्ध्यन्ति व्रतयाग विवर्जिताः ।  
  
हूं खेचछेक्ष स्त्रींहूङ्क्षे फट् ॥  
  
इमां विद्यां मया तार्क्ष्य दधतं प्राक् सुगोप्यतः ।  
प्रस्तारेण सुरेशानि सोपदे शङ्खयेश्वरः ॥  
  
सकृदुच्चारिता देवि सर्वपाप क्षयङ्करी ।  
प्राणायाम सहस्रेषु योगध्यान शतेषु च ॥  
  
सकृदुच्चारिता विद्याधर्माधर्मैर्नलिप्यते ।  
याति वै परमं स्थानं यत्र देवो महेश्वरः ॥  
  
कर्मं चास्या प्रवक्ष्यामि येन सिद्ध्यन्ति मानवाः ।  
देहशुद्धिं पुरा कृत्वा पश्चात् कर्म समारभेत् ॥  
  
सकृदुच्चारिता विद्या देहशुद्धिर्भवेद्ध्रुवम् ।  
वाचा सिद्धिर्भवेत्तस्य वै न तेय समो भवेत् ॥  
  
मुद्रा प्रणीतां वद्धा तु मन्त्रसौम्य मुदीरयेत् ।  
कालदष्ट समुत्तिष्ठेद काले पुनका कथा ॥  
  
फट्कारेण विसर्ग स हि तेन प्रणीता युक्तेन पातयति ।  
  
विसर्गसहित मन्त्रमुच्चार्य प्रणीतां वद्धायावड्डाकिनी भूतपिशाच   
ब्रह्मराक्षसयो न जातयो यावत्प्रणीता न मुञ्चन्ति तावद्दह्यन्ति विलयन्ति   
प्रणीता मुञ्चेयन सौम्यभावेन विद्यामुच्चरेत् ।  
  
ततः सौम्यत्वं यान्तिते ध्रुवम् ।  
  
जप्त्वा चाक्षर लक्षाणि निधानाधि पतिर्भवेत् ।  
द्विगुणेन भवेद्राजा गुणैश्वर्य समन्वितः ॥  
  
त्रिगुणैः पश्यते देवी यक्षिणी कामरूपिणी ।  
तया सहमहावीर क्रीडते कल्पचोदितः ॥  
  
चतुर्गुणैर्महासिद्धिर्याति योगेश्वरी पदम् ।  
तत्समः खेचरो भूत्वा क्रीडते च यथेच्छया ॥  
  
पञ्चेगुणेन ब्रह्मत्वं विचरेद्ब्रह्मवद्यथा ।  
षड्गुणेन तु विष्णुत्वं प्राप्यते नात्रसंशयः ॥  
  
तिष्ठते यत्र विष्णुस्तु सिद्धिस्तस्य ध्रुवं भवेत् ।  
क्रीडते समासत्वो लक्ष्मीवासो महातयाः ॥  
  
हरिस्तुल्यो महावीर्यो विचरेद्भुवनेश्वरः ।  
जप्त्वा सप्तगुणं विद्यां यान्ति देवं सदाशिवम् ॥  
  
धर्माधर्म विमुक्तः साधकेश्वरः ।  
  
विचरेत् स महावीरो महादेव समो भवेत् ।  
जप्त्वा चाष्टगुणा विद्यागच्छेन्निर्वाणकं पदम् ॥  
  
त्वत्प्रियाच्च मयाख्याता मोक्षमार्ग विशोधनी ।  
इयं ज्ञात्वा च यष्ट्वा च भूयो मर्त्येन जायते ॥  
  
याति वै परमं स्थानं यं गत्वा न निवर्तते ।  
एकवीर महाविद्या एकतस्त्वरिता स्मृता ॥  
  
मानुषाणां हितार्थाय तार्क्षते कथिता मया ।  
अतः कर्म न कुर्वन्ति आलस्योपहता नराः ॥   
  
स्मरणा त्रीणि कालानि गुणैश्वर्य यथेप्सितम् ।  
तस्याहं धनमिच्छामि भक्ति युक्तो जपेद्यदि ॥  
  
प्। २ब्)  
  
तस्यापि धनदो यक्षो देव्यादेशाद्ददेद्भृशम् ।  
पूजां कृत्वा हमेकोपि एककालं तु यः स्मरेत् ॥  
  
तस्य कामदुहा धेनुर्गृहेनित्यं प्रतिष्ठिता ।  
सर्वव्रीही तु यो नित्यमेककालं तु चार्चयेत् ॥  
  
आहूत्या नव सप्तस्ताः श्रियाप्रत्यक्षतो गृहे ।  
तिलानां नित्यहोमेन शतमूर्ध्वं त्रिभागताम् ॥  
  
तस्य विद्या परा देवि प्रत्यक्ष कामदा भवेत् ।  
ददाति विप्रलान्भोगा यच्चान्यमनसेप्सितम् ॥  
  
सकली भूतो स्मरेद्यस्तु अभियुक्तो यथेप्सया ।  
नासौ वध्यते केनापि मृत्युकालैर्महाग्रहैः ॥  
  
महाव्याधिभिदुष्टैर्वानासौ वध्यति केन हि ।  
सकली करणं वक्ष्ये विद्याया परमेश्वरी ॥  
  
अक्षराणां विभागंश्च देवतार्चन कल्पना ।  
पूजाग्नि मण्डलं चैव देव्या सम्प्रवदाम्यहम् ॥  
  
करन्यासं पुरष्कृत्वायस्तदङ्गे नियोजयेत् ।  
वामाङ्गुष्ठे तु हूङ्कारं खेकारं तर्जनीषु च ॥  
  
चकारं मध्यमायान्नुच्छेकारं तु अनामिका ।  
क्षकारन्तु कनिष्ठायां वामहस्ते तु विन्यसेत् ॥  
  
दक्षिणे तु पुनर्वक्ष्ये यथावदनु पूर्वशः ।  
स्त्रीङ्कारं तु कनिष्ठायां हूङ्कारं च अनामिका ॥  
  
क्षेकारं मध्यमे दद्यात् फकारं तर्जनि न्यसेत् ।  
टकारं दक्षिणाङ्गुष्ठे करसंस्कार कीर्तितम् ॥  
  
कथयिष्यामि ते तार्क्ष्य अङ्गन्यासमतः परम् ।  
मूर्ध्नि विन्यस्य हूङ्कारं खेकारं मुखमण्डले ॥  
  
चकारं कण्ठदेशे तुच्छेकारं हृदये न्यसेत् ।   
क्षकारं सविसर्गन्तु नाभिमध्ये व्यवस्थितम् ॥  
  
स्त्रीङ्कारं गुह्यदेशे तु हूङ्कारद्वे तु ऊरुभिः ।  
क्षेकारं जानुनीद्वेतु फट्कारं पादयोर्न्यसेत् ॥  
  
एतदक्ष रविन्यासाद्विद्या देहो भवेत् क्षणात् ।  
ज्वलन्तो दृश्यते सोहि दिव्यादिव्यैः सुरासुरैः ॥  
  
देवता कल्पनं वक्ष्ये अक्षराणां महेश्वरी ।  
हूङ्कारं सकलन्देवं कालान्न भुवनेश्वरम् ॥  
  
खेकारं वायुदेवत्यमाकाशे तु व्यवस्थितम् ।  
चकारमिन्द्र देवत्यं सिद्धयोगेश्वरेश्वरम् ॥  
  
च्छेकारं परमाशक्ति दशग्रन्थि निकृन्तनी ।  
क्षुरिकानामसाख्याता परनिर्वाणगामिनी ॥  
  
छेदनी सर्वपाशानां स्मृत्वा मोहैर्न वाध्यते ।  
वर्गातीतं विसर्गेण महातार्क्षेश्वरेश्वरीम् ॥  
  
स महाभैरवमिति अनन्तेशो खगेश्वरम् ।  
स्त्रीकारं चात्रिदैवत्यं योगिनां हृदयं परम् ॥  
  
हूङ्कारं रुद्रदैवत्यं सदाशिवमनामयम् ।  
क्षेकारं परमायोनि सिद्धिदा गुह्य सम्भवा ॥  
  
फकारं तु स्वयं देवीमुमां स्त्रि भुवनेश्वरीम् ।  
सा योनिः सर्वयोगीनां सर्वयोगेश्वरेश्वरी ॥  
  
टकारं परमन्देवमर्द्धमात्रेश्वरेश्वरम् ।  
अर्धचन्द्राकृतिः सूक्ष्मं परव्योमं परापरम् ॥  
  
देवता कल्पना तार्क्ष कथितं च विभागसः ।  
अर्चनं सम्प्रवक्ष्यामि येन सिद्ध्यन्ति वै ध्रुवम् ॥  
  
पूर्वमक्षरविन्यासं सकली कृत्य चात्मनि ।  
वर्गातीतं विसर्गेण दिशा वन्धयते मही ॥  
  
आवाहनासनं चार्घं मर्चनं प्रेषणं तथा ।   
सर्वमेतन्तु कर्तव्यं सविसर्गेण मन्त्रिणः ॥  
  
हूङ्कारं कर्णिके न्यस्य खेकारं पूर्वजे दले ।  
चकारं वह्निजे स्थाने च्छेकारं दक्षिणे न्यसेत् ॥  
  
प्। ३अ)  
  
क्षकारं सविसर्गन्तु नैर्-ऋत्यान्दिशि विन्यसेत् ।  
स्त्रीङ्कार चैव वारुण्यां हूङ्कारं वायवेदले ॥  
  
क्षेकारं चोत्तरेन्यस्य मन्त्री ध्यान परायणः ।  
फट्कारं परमाशक्तिरीशान्यान्दिशि विन्यसेत् ॥  
  
क्षकारं सविसर्गञ्च दिशासु विदिशासु च ।  
अर्चने चाग्निकार्ये च एष एव विधिः स्मृता ॥  
  
सिद्ध्यन्ते भाग्यहीनोपि अचिरेणैव साधकः ।  
अषा विद्या महावीर्या पुरासृष्टा न वाक्षरा ॥  
  
अर्थदा मोक्षदा चैव विषदर्प विनाशनी ॥  
  
हूं च्छेखे च ॥ अयं प्रयोगः छालदष्टमप्युच्चारयति । उत्थापयति च ॥   
फट्काराद्यन्तयुक्तेन पातयति ॥   
  
हूंस्त्रींहूम् ॥ अयं प्रयोगः परमसिद्धः ।  
अनेन कथानिकाख्यानेनोत्थापयति ॥ विषय लशतपिहति ॥ यत्रेच्छति तत्र   
सङ्क्रामयति ॥ अनेनैव प्रयोगेणाष्ट सहस्राभिमन्त्रिते न   
पटेनदष्टकमृतकं छादयेत् ॥  
  
अयं प्रयोगस्त्रिषु स्थानेष्ठ चिन्तयेत् ॥ तत उत्तिष्ठति निर्विषो भवति ॥  
  
अनेनैव प्रयोगेण स्त्रियं दृष्टमदृष्टं वा प्रणीता मुद्रां वद्धा यावत्   
सहस्रम् आवर्तयेत् ॥ तावद् योजनशतादप्याकर्षयति । हूङ्काराद्यन्तयुक्तेन   
चकारं दत्वा प्रेषयति ॥  
  
खे क्षः ॥   
  
अयं प्रयोगमनसा दृष्टमात्रदष्टकशीर्णपतितो वादसु स्थापयति ।   
कालदष्टमपि तीर्थे प्रेषयति ॥ आद्यन्त फट्कारयुक्तेन ब्रह्मराक्षस   
योनयः भूतप्रेतपिशाच चातुर्थक प्रभृतयस्मरणादेवनिकृन्तयति ॥   
स्वेच्छया कर्मकरोति ॥ हः फट् हूꣳ फट् च्छे फट् ॥ अयं प्रयोगश्चिति   
भस्मनाहुति सहस्रेण यस्य नामं दत्वा जुहोति स चक्रवर्तीश्वरमपि   
प्रहरार्द्धेन मारयति ॥ काकपक्षशतं गृह्योन्मत्तकरसेन जुहुयात्   
सद्रव्यधनपतीश्वरमपि देशादुच्चाटयति । न पुनः पुरेवर्तति ॥  
  
अनेनैव प्रयोगेण सर्पकीटकां स्नानोदकेन निर्विषो भवति ।   
तिलपुष्पैस्त्वरिता पूजां कृत्वा सर्पकण्ठकानामष्टसहस्रान्निर्विषो भवति   
। यावच्छ तत्रयं होमपतितावत् सर्पसहस्राणि आगच्छन्ति । महीं   
छाद्यद्वारेतिष्ठन्ति ॥ तैः सह क्रीडयति । स्वेच्छया कर्मकरोति । सप्तपाताल   
भुजङ्गेश्वरामाकर्षयति । पृष्ठतोनुचरा भवति । दष्टभयं तस्य   
काकथा । मारण प्रयोगेन कर्म करोति । हूं खेफट् छेदनम् । आद्यन्त   
हूं स्तम्भनम् । खेस्त्रीखे । अयं प्रयोग स्त्रिलक्षं   
जपेदाकाशगामित्वविद्याधरत्वसिद्धः योगेश्वरतुल्यो भवति । महाराज   
भुजङ्गेश्वराणाम्माकर्षणोत्थापनमारणोच्चाटनस्वेदनोद्भेद न   
विषदर्पापहारं च करोति । कालदष्टकस्य छत्रयष्टिं वा उपानहौ वा   
सप्ताभि मन्त्रितं कृत्वा तीर्थम् प्रेषयति ॥ क्षःस्त्रीङ्क्षः ॥ अयं प्रयोगः   
शत्रुशस्त्रमुद्यतहस्तं दृष्ट्वा वामहस्त त्रिजप्तं कृत्वा दर्शयेच्छस्त्रं   
स्तम्भयति तत्क्षणादेवदासवत्तिष्ठति ॥   
  
प्। ३ब्)  
  
पं रोचते तं ददाति ॥ रोचनालक्तकमेकतः कृत्वा त्रिवारं जप्य ललाटे   
शिखा मध्ये तिलकं कारयित्वाऽयं प्रयोगो मनसा जपमानो नृपतिं   
पश्येत् क्रुद्धोपि द्रव्यप्रसन्नो भवति ॥   
  
गन्धपुष्पफलं वापि खड्गवस्त्रमुपानहौ ।   
त्रिजप्तं नृपते देयं स्त्रीषु क्षुद्रेषु काकथा ॥   
  
एकमेव तु यो दद्याद् वशं कर्यात् पुरन्दरः ।   
स्त्रीणां मैथुनकाले तु यः प्रयोगमनुस्मरेत् ॥   
  
अयमेव जपेत् सोहि नान्यं पुरुषमिच्छति ।   
गन्धपुष्पविलेपं च ताम्बूलं रोचना तथा ॥   
  
सकृज्जप्तप्रयोगेण स्त्रीणां वै स्वामिनो भवेत् ।   
सकृज्जप्त्वा जले स्नाप्य फलं तीर्थसहस्रशः ॥  
  
सर्वविद्या जपेद् यस्तु सर्वमन्त्राभिषेचनम् ।   
व्याधिभिः पीड्यते नासौ महारोगैस्तु दारुणैः ॥   
  
धर्माधर्मैर्न लिप्येत पदं यान्ति मनामयम् ।  
यं गत्वा न निवर्तेत शिवो भूत्वा खगेश्वर ॥   
  
मुद्राणां लक्षणं वक्ष्येरार्धमुद्रेश्वरेश्वरी ।   
करौ कृत्वा ग्रतोन्नानौ मध्यमाङ्गुष्ठ पीडयेत् ॥  
  
तर्जन्यौ चोर्ध्व संसृत्य वाहू द्वौ दण्डवत् कृतौ ।   
वद्धात्वियं महामुद्रा सिद्ध्यर्था तेन सा भवेत् ॥   
  
यावद् वा जपते विघातेन सा सिद्धिदा भवेत् ।   
सारमुद्धृत्य तन्त्रस्य सहस्रैकादशस्य तु ॥   
  
त्रोटलस्य समाख्याता त्वरिता सर्वकामदा ।   
द्विशतं परिमाणेन श्लोकानां परिकीर्तितम् ॥   
  
नाख्येयं यस्य कस्यापि रक्षणीयं खगेश्वर ।  
अरक्षणाद्भवेद्धानि चोरेभ्यो द्रविणं यथा ॥   
  
ॐ हिरण्य पुरुषोनाम गम्भीराक्षो महाबलः ।  
तेनैवं प्रेषिता मुक्त्वा स्थानं मुञ्चतु च स्वाहा ॥   
  
इति त्रोटलोत्तरे महातन्त्रे एकादशसाहस्रस्य पञ्चत्रिंशतिमोध्यायः ॥   
  
इति त्वरिताज्ञानकल्प समाप्तः ॥   
  
		  
  
इदानीं सम्प्रवक्ष्यामि देव्यामूर्ति खगेश्वरः ।   
निःसन्दिग्धं च सुस्पष्टं शृणुष्वावहितोधुना ॥   
  
क्षीराब्धिहारकुन्देन्दुतुषारामृतसन्निभाम् ॥  
तडित्कोटिप्रभादीप्ता सुदुष्प्रेक्ष्या सुरासुरैः ॥ १ ॥   
  
सड्वक्त्राष्टादशदृशा विवोष्ठी चारुहासिनी ।  
एकैकमक्षरं देव्या द्वौ भुजौ नयनानि च ॥ २ ॥  
  
सर्वलक्षणसम्पूर्णा सर्वाभरणभुषिताः ।   
नागकङ्कणकेयूरहारनूपुरमेखला ॥ ३ ॥  
  
खड्गदण्डाक्षिचक्रं च गदाशूलं च मार्गणम् ।  
शक्तिश्च वरदं दिव्यं दक्षिणेन धृतायुधा ॥  
  
घण्टापाशहंलं शङ्खं पद्माङ्कुशशरासनम् ।  
तर्जनी वाभयं देव्या राजते वामपाणिषु ॥  
  
धर्मसिंहासनं दिव्यं हिमादिशिखरप्रभम् ।  
ललज्जिह्वो ज्वलन्नेत्रो तीक्ष्णदंष्ट्रोति भीषणः ॥   
  
तीक्ष्णाग्रनखशुक्त्या च भुवनानि विदारयन् ।  
पूर्वकायोत्थितोर्द्धास्य प्रसन्निव चराचरम् ॥  
  
त्वरिता तत्र चारूढा वामजङ्घा प्रलंविता ।  
दक्षिणा द्विगुणान्तस्यापादपृष्ठे समर्पिता ॥  
  
सहस्रदलचाम्भोजे वामपादकृत्दरा ।  
देवाङ्गवस्त्रसञ्छन्ना मुखवर्णन्तु ब्रह्मवत् ॥  
  
मध्यं तु हरितगौर्या जपमुकुटमण्डिता ।  
नवशीर्षाहिछत्र स्यात् सफणामणिमण्डिता ।  
  
प्। ४)  
  
कथिता स रहस्यन्तु सहस्रैकादशे मते ।  
इति ते कथितं तार्क्ष त्वरिता त्रोटलागमे ॥  
  
स्पष्टेन कथितं सम्पद्भान्यस्मै सम्प्रकाशयेत् ।  
रक्षणीयं प्रयत्नेन जननी जारगर्भवत् ॥  
  
इति त्रोटलोत्तरो नाम समाप्तः ॥  
  
  
  
ॐ नमस्त्वरितायै ॥   
  
हूङ्कारेरित मातृचक्र निखिलाधत्ते करैर्दक्षिणेयावजाशिशर   
त्रिशूलवरदं चक्रं च शक्तिं गदाम् ।  
दण्डश्चापिसुरारिदर्पदलनीं वा सु प्रचण्डाषुधा सा देवी विदधातु   
सिद्धिमतुलान्तां ध्यायतां शाङ्करीम् ॥ १ ॥  
  
खेलन्त्यापि च वामतोपि विधृतं पाशाङ्कुशं   
तर्जनीघण्टाशङ्खकरं सरोजमभयं भीमं धनुर्भासुरम् ।  
ताराचक्रतरंवितां वरनिभापुष्पोत्कर भ्राजिता यस्या   
मूर्ध्वतनूरूहाभिकलितासामे करोत्वीहितम् ॥ २ ॥  
  
चं चद्दण्डविश्रावनन्तकुलिकौयस्याज्वलत् कुण्डलौ   
विस्पष्टस्फुटकण्ठपीठलुठितोहारीकृतो वासुकिः ।  
चक्रे तक्षक शङ्खपालरुचिरौ सद्धस्तयोः कङ्कणौ सा पातु त्वरिताभिधा   
भगवती लोकत्रयं चण्डिका ॥ ३ ॥  
  
छेदक्षाभव पाशजालमखिलं तच्छेवकानां यया काञ्चीस्थान   
निवेशितो विषधरः कर्कोटदंष्ट्रोत्कटः ।  
पादाम्भोजयुगे च पद्मकमहापद्मौ लतौ नूपुरौ सा लोकत्रयकरण्यैषु    
जननी पुष्णा तु पुष्टिं नृणाम् ॥ ४ ॥  
  
क्षःकारारवहास्यभासुरमुखी भ्रूवाय चक्रोत्कटा देवेन्द्रायुध   
सन्निभासकमलां दत्त प्रमोल्लासिनीम् ।  
चन्द्रार्कानललोललोचनवतीं ध्यायन्ति ये त्वां हृदि ते विद्याधरचक्रवर्ति   
पदवीं मातर्लभन्तेविरम् ॥ ५ ॥  
  
स्त्रीभावं चरितापि या भगवती लोकत्रयैर्वन्दिता ब्रह्मेन्द्रादि   
किरीटिमण्डलमणिप्रोजासिताङ्घ्रिप्रभा ।  
चन्द्रार्द्धाङ्कित मौलि रम्बुज दलप्रोत् सर्पिनेत्र त्रया सा काली विकरालि   
गौरिसमरीमातङ्गिनी पातुवः ॥ ६ ॥  
  
क्षेत्रस्या लभनं विधाय विधिना तत्क्षीर वृक्षोद्भवाः कीलान्दूति   
समाश्रयां दशदिशि आरोपितान्नक्षितः ।  
तत् सन्नकृत मन्त्रविग्रह शुचिर्यच्चिन्तयेच्छाम्भवी निर्विघ्नः स च   
चिन्नितार्थमचिरादाप्नोति यद्दुर्लभाम् ॥ ७ ॥  
  
हूङ्कृत्युद्युतकत्वरान्तरवहष्यष्ठ   
प्रभामण्डलादुत्तुङ्गद्विपकुम्भविभ्रमकुचव्याशक्त मुक्ताफलाम् ।   
शुक्लाम्भोरुहकर्णिकोपरिकृत प्रीताभिरामस्थितिः   
तार्जन्केशरिपृष्ठनिष्ठितपदं स्वप्राय वर्गप्रदा ॥ ८ ॥  
  
फट्कारास्त्र सुरक्षिते त्रव पुषो ध्यायन्ति येत्वां नद्ये तेषां हस्ततले   
स्थिता इव भवत्यष्टौ महासिद्धयः ।  
भूतप्रेतपिशाचरक्षभुजगावज्ञ्यासदोपाशते निर्वाणं च समाश्रयन्ति   
सुतरां देव्या प्रसादादथ ॥ ९ ॥  
  
ख्यातं सार्धन वाक्षरं तव शिवेबीजं जनैर्दुर्लभं ये जानन्ति जपन्ति   
सक्रममथ व्यस्तं समस्तं तथा ।  
अर्द्धार्धश्चतदर्धमुद्धतधियस्तेषामनङ्भद्रुता कामिन्यस्तुपुरः   
पतन्ति सुरसत्कल्लोल लीलावती ॥ १० ॥  
  
प्।५)  
  
यं यं काममपेक्षसिक्षितिविपत्वांसेवयन्निक्षितौ तन्त्रेषां वरदे   
कराश्रितमिव प्रायः पुरावर्तते ।  
तस्या दाक्षुतरं विहाय सकलं सेव्यात्वमेकां जनः साक्षात् कल्पलतेव   
मातरि पुनः किं वर्ण्यसे मादृशैः ॥ ११ ॥  
  
ये नित्यं परिकीर्तयन्ति जननि स्तोत्रं तव श्रीमते ये शृण्वन्ति च सादरं यदि   
गृहे संलिख्यचाधारितम् ।  
ते नन्दन्ति निराकुलान च भयं चौरानलोत्पातजं ते सर्वत्र हि पूजिता विजयि   
नरते वल्लभा भूतले ॥ १२ ॥  
  
इति त्वरितास्तोत्रं शार्दूलविक्रीडितं द्वादशश्लोकं समाप्तमिति ॥  
इति मङ्गल महाश्रीः ॥  
  
ॐ नमः शिवाय ॥   
  
प्रवालाङ्कुरवर्णाभ मुदितार्कसमप्रभम् ।  
आधारे तिष्ठते वर्णं हूङ्कारं च सुरार्चितम् ॥ १ ॥  
  
कुसुम्भकुङ्कुमछायं पीतवर्णं महाद्युतिम् ।  
स्तम्भनं सर्वभूतानां खेपदं चाति दुर्लभम् ॥ २ ॥  
  
शुद्धस्फटिकसङ्काशं सौदामणिसमप्रभम् ।  
मणिपूरे स्थितं देवि च वर्णं शान्तिकारकम् ॥ ३ ॥  
  
सजलजलदाभासांलिकुलाकार सन्निभाम् ।  
छेदयं तिष्ठते देवि नाहते मृत्युदं प्रिये ॥ ४ ॥  
  
अतसी पुष्पसङ्काशं शुद्धमाकाश वर्चसम् ।  
विद्वेषणं महाप्रीतौ विशुद्धौ क्षत्पदं प्रिये ॥ ५ ॥  
  
इन्द्रगोपकसङ्काशं जातिहिङ्गुल वर्चसम् ।  
वश्याकर्षणकर्तारम् आज्ञास्थाने तु स्त्रीपदम् ॥ ६ ॥  
  
देवेन्द्रायुधवर्णाभं विचित्रवर्णसङ्कुलम् ।  
गद्यपद्यप्रवाहं च कुरुते क्षेपदेश्वरे ॥ ७ ॥  
  
हंससुभ्राजसङ्काशं पुष्पराग समप्रतिम् ।  
अध्वस्थं जाह्नवी तत्र हुं पदं तु सदाशिवे ॥ ८ ॥   
  
सदाशिवोर्द्ध तश्चैव व्यापकातु अधः स्थितम् ।  
भुक्तिमुक्तिप्रदातारं फपदं देवदुर्लभम् ॥ ९ ॥  
  
व्यापकं निर्मलं शुद्धं गतिरागतिवर्जितम् ।  
येन ज्ञात्वा भवेन्मुक्तिरर्धमात्रा सु उच्यते ॥ १० ॥  
  
एवं नवात्मिका विद्या नवचक्रे व्यवस्थिताः ।  
योभि जानाति देहस्थं तस्य सिद्धिर्नदूरतः ॥ ११ ॥  
  
यो जानाति स योगेन्द्रजानीस्या"च्च न संशयः ।  
भुक्तिमुक्तिप्रदं दिव्यं नान्यभावं समाश्रयेत् ॥ १२ ॥  
  
इति सार्द्धनवाक्षर्यास्थानविन्यासध्यानसूत्रं समाप्तमिति ॥  
  
  
  
  
  
