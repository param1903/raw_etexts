+++
"Catalog number" = "M00169"
"Uniform title" = "uḍḍāmeśvaratantra"
Editor = [ "Zadoo J. D.",]
Subjects = [ "tantric / āgamic literature", "tantra / āgama",]
"Photographic facsimile" = []
Description = "Photographic facsimiles from vol 70 of the Kashmir Series of Texts and Studies."
Publisher = [ "Research Department Jammu and Kashmir State",]
"Publication year" = [ "1947",]
"Publication city" = [ "Srinigar",]
"Publication country" = "India"
title_iast = "uḍḍāmeśvaratantra"
title = "उड्डामेश्वरतन्त्र"

+++
  
  
  
  
उड्डामरेश्वरतन्त्रे विषयानुक्रमणी ।  
  
सङ्ख्या विषयः पार्श्वम्   
  
१ तन्त्रप्रकाशनाय गौरीप्रार्थना १  
२ तन्त्रावतारः १  
३ तन्त्रस्थविषयोल्लेखः १  
४ औषधिमन्त्रयोः समानकार्यत्वम् १  
५ रुद्रोद्भवयोगाष्टकनिरूपणम् २  
६ अष्टादशान्ययोगाः २  
७ योगप्रयोगफलम् २  
८ योगशक्तिः ६  
९ औषध्या भूतावेशः ३  
१० भूतावेशमन्त्रः ३  
११ तस्य प्रतीकारो योगेन ३  
१२ प्रतिक्रियामन्त्रः ४  
१३ योगेन ज्वरावेशः ४  
१४ ज्वरावेशमन्त्रः ४  
१५ तस्य प्रतीकारः ४  
१६ शत्रोरुच्चाटनप्रकारः ४  
१७ उच्चाटनयोगः ५  
१८ विद्वेषणयोगः ५  
१९ तत्स्वस्थीकरणयोगः ५  
२० मारणप्रयोगः ५  
२१ विजयमन्त्रः ६  
२२ तद्योगनिरूपणम् ६  
२३ रिपुसैन्यविनाशयोगः ६  
२४ तन्मन्त्रश्च ६  
२५ असिधाराङ्गदाचूर्णानिरू० ७  
२६ अगदमन्त्रनिरू० ७  
२७ तन्मन्त्राधिकारिनिरू० ८  
  
द्वितीयः पटलः ।  
  
२८ जलस्तम्भनयोगः ८  
२९ जलस्तम्भनमन्त्रः ९  
३० लूताकरणप्रयोगः ९  
३१ लूताविनाशकलेपः ९  
३२ लूतास्वस्थीकारमन्त्रः ९  
३३ लूताकरणप्रयोगान्तरम् ९  
३४ शस्यविनाशनयोगः १०  
३५ पणविनाशनमन्त्रः १०  
३६ ग्रामोच्चाटनप्रयोगः १०  
३७ ग्रामोच्चाटनमन्त्रः १०  
३८ कुल्वीकारयोगः १०  
३९ कुल्वीकारमन्त्रः ११  
४० उन्मत्तीकरणयोगः ११  
४१ उन्मत्तीकरणमन्त्रः ११  
४२ स्वस्थीकारः ११  
४३ अन्धीकरणयोगः १२  
  
प्। २)  
  
४४ कुष्टीकरणप्रयोगः १२  
४५ कुष्टशमनयोगः १२  
४६ वशीकारयोगः १२  
४७ वशीकरणमन्त्रः १६  
४८ सर्ववशीकारयोगः १३  
४९ निर्विषीकरणयोगः १४  
५० विषहरौषधम् १४  
५१ सिद्धाञ्जनमन्त्रः १४  
५२ अञ्जनसिद्धिमन्त्रः १४  
५३ पिशाचीकरणम् १४  
  
तृतीयः पटलः   
  
५४ शत्रोरुच्चाटननि० १५  
५५ पिशाचावेशनयोगः १५  
५६ तच्छमनोपायः १५  
५७ ग्रहावेशयोगः १५  
५८ तत्स्वस्थीकरणम् १५  
५९ ब्रह्मराक्षसावेशः १६  
६० स्वस्थीकारमन्त्रः १६  
६१ तद्योगश्च १६  
  
चतुर्थः पटलः ।  
  
६२ कङ्कालीवरदानमन्त्रः १६  
६३ मुखस्तम्भनमन्त्रः १६  
६४ वशीकरणमन्त्रः १७  
६५ कवित्वदायकमन्त्रः १७  
६६ मन्त्रान्तरम् १७  
  
पञ्चमः पटलः ।  
  
६७ योनिसङ्कोचप्रयोगः १७  
६८ प्रयोगान्तराणि १७  
६९ गजहस्तकप्रयोगः १८  
७० योनिरन्ध्रनिवारणोपायः १८  
७१ प्रसवयोगः १८  
७२ स्त्रीवशीकरणं १८  
७३ पतिवशीकारयोगः १८  
७४ स्त्रीवशीकारयोगः १९  
  
षष्ठः पटलः ।  
  
७५ सिद्धगुटिकायोगः १९  
७६ शरीरज्ञाननिरू० १९  
७७ तत्त्वज्ञानफलनि० २०  
  
सप्तमः पटलः ।  
  
७८ औषधीकरणनिरू० २१  
७९ तस्याः फलम् २१  
८० औषध्युत्पाटनविधिनि० २२  
८१ तत्खननमन्त्रः २२  
८२ उत्पाटनमन्त्रः २२  
८३ सूर्योदयान्तरौषधिखनने   
	निर्वार्यत्वनिवारणाय सूर्यार्चा २२  
८४ पूजामन्त्रः २३  
  
अष्टमः पटलः ।  
  
८५ गर्भधारणयोगाः २३  
८६ वन्ध्यात्वनिवारणम् २३  
८७ तत्र विधिनिरूपणम् २४  
८८ फलान्तरवर्णनम् २४  
८९ वन्ध्यानिवारणे प्रथमोपायः २५  
९० द्वितीयोपायः २५  
९१ तृतीयोपायः २४  
९२ विशिष्ठभोजनप्राप्तिमन्त्रः २५  
९३ मुखबन्धनमन्त्रः २५  
९४ मन्त्राणामरिमित्रादिनि० २५  
९५ मयूरशिखायोगः २६  
९६ वशीकरणयोगः २६  
९७ सिद्धिप्रदागुटिकायोगाः २६  
९८ औषधिचूर्णसिद्धयः २७  
  
नवमः पटलः ।  
  
९९ नागदमनी-विधानम् २७  
१०० तया रोगनाशः २८  
१०१ स्त्र्युन्मादकरणम् २८  
१०२ स्त्रीवशीकारः २८  
१०३ काकजङ्घाविधानम् २८  
१०४ स्त्रीवश्यकरमन्त्रः २८  
१०५ गुञ्जाकल्पः २८  
१०६ कामबाणतिलकम् २९  
१०७ अन्यवशीकरणतिलकानि २९  
१०८ अञ्जनविधिः ३०  
१०९ चूर्णविधिः ३०  
११० सर्वकामिकतिलकम् ३१  
१११ भ्रमकारकयोगः ३१  
११२ सिद्धिस्तम्भनयोगः ३१	  
११३ स्त्रीवश्यमन्त्राः ३२  
११४ ज्वरावेशमन्त्राः ३२	  
११५ ज्वरविमुक्तिमन्त्रः ३२  
११६ त्रैमासिकज्वरनिवारणम् ३२  
११७ अदृश्ययोगः ३२  
११८ डाकिनीदमनमन्त्रः ३३  
११९ ज्वरावेशमन्त्रः ३३  
१२० आकर्षणमन्त्रः ३३  
१२१ वशीकरणमन्त्रः ३३  
१२२ सर्वजनप्रियकारमन्त्रः ३३  
१२३ वशीकरणमन्त्राः ३३  
१२४ यक्षिणीमन्त्रसाधनम् ३३  
१२५ सुरसुन्दरीसाधनम् ३४  
१२६ मनोहारिणीसा० ३४  
१२७ कनकावतीसा० ३४  
१२८ कामेश्वरीसा० ३६  
१२९ रतिप्रियासाधनम् ३५  
१३० पद्मिनीसाधनम् ३५  
१३१ नटीसाधनम् ३६  
१३२ अनुरागिनीसा० ३६  
१३३ षट्त्रिंशद्यक्षिण्यः ३६  
१३४ विचित्रामन्त्रः ३७  
१३५ विभ्रमामन्त्रः ३७  
१३६ हंसीमन्त्रः ३७  
१३७ भीषणीमन्त्रः ३८  
१३८ जनरञ्जिनीसाधनम् ३८  
१३९ विशालासा० ३८  
१४० मदनासा० ३८  
१४१ सुघण्टासा० ३८  
१४२ कालकर्णीसा० ३९  
१४३ महाभयासा० ३९  
१४४ माहेन्द्रीसा० ३९  
१४५ शङ्खिनीसा० ३९  
१४६ चान्द्रीसा० ३९  
१४७ श्मशानवासिनीसा० ३९  
१४८ वटयक्षिणीसा० ४०  
१४९ मेखलासाध० ४०  
१५० विकलासा० ४०  
१५१ लक्ष्मीसा० ४०  
१५२ मालिनीसा० ४०  
१५३ शतपत्रिकासा० ४०  
१५४ सुलोचनासा० ४१  
१५५ शोभनासा० ४१  
१५६ कपालिनीसा० ४१  
१५७ विशालिनीसा० ४१  
१५८ महानटीसा० ४१  
१५९ कामेश्वरीसा० ४२  
१६० सर्वकामदासा० ४२  
१६१ प्रमोदासा० ४२  
१६२ अनुरागिनीसा० ४२  
१६३ नखकेशिकासा० ४३  
१६४ भामिनीसाध० ४३  
१६५ स्वर्णवतीसा० ४३  
१६६ रतिप्रियासा० ४३  
  
दशमः पटलः ।  
  
१६७ चेटकसाधनमन्त्राः ४४  
१६८ कामपिशाचमन्त्रः ४४  
१६९ मृतकोत्थापनमन्त्रः ४४  
१७० आकर्षकमन्त्रः ४४  
१७१ मणिभद्रमन्त्रः ४४  
१७२ स्वप्नसिद्धिमन्त्रः ४४  
१७३ सागरचेटकमन्त्रः ४५  
१७४ अदृश्यकारिणी विद्या ४५  
१७५ डाकिनीदोषविनाशनम् ४५  
  
एकादशः पटलः ।  
  
१७६ दिग्बन्धनमन्त्रः ४६	  
१७७ योनिसङ्कोचनयोगः ४६  
१७८ लिङ्गवर्धकयोगः ४६  
१७९ वीर्यस्तम्भनयोगः ४६  
१८० प्रमदाकर्षणम् ४६  
१८१ वशीकरणाञ्जनम् ४७  
  
द्वादशः पटलः ।  
		  
१८२ नृसिंहमन्त्रः ४७  
१८३ प्रयोगाष्टकम् ४८  
१८४ अष्टादशान्ययोगः ४८  
१८५ योग्यपात्रनिर्णयः ४९  
१८६ गणेशमन्त्रप्रयोगः ४९  
१८७ वागीश्वरत्वप्रयोगः ५०  
१८८ कामेश्वरीमन्त्रः ५०  
१८९ आकर्षणमन्त्रः ५०  
१९० पापनिर्मोचनमन्त्रः ५०  
१९१ सर्वसिद्धिमन्त्रः ५०  
१९२ ज्वरावेशकमन्त्रः ५१  
१९३ ज्वरविनाशकयोगः ५१  
१९४ सर्वदलनमन्त्रः ५१  
१९५ वलीपलितनिवारणम् ५१  
१९६ चण्डेश्वरमन्त्रः ५२  
१९७ अतिवृष्टिमन्त्रः ५२  
१९८ सवकामदमन्त्रः ५२  
१९९ स्त्रीवश्यमन्त्रः ५२  
२०० बाहुस्तम्भनमन्त्रः ५२  
२०१ वातविनाशकमन्त्रः ५३  
२०२ ईप्सितप्राप्तिमन्त्रः ५३  
२०३ वृश्चिकमन्त्रः ५३  
२०४ सर्वविषापहरणमन्त्रः ५३  
२०५ ज्वरनाशनमन्त्रः ५३  
  
त्रयोदशः पटलः ।  
  
२०६ भोजनाप्तिमन्त्रः ५४  
२०७ स्त्र्याकर्षणम् ५५  
२०८ स्त्रीपुरुषस्नानफलम् ५५  
२०९ निपातीकरणमन्त्रः ५५  
२१० वृष्टिकरमन्त्रः ५५  
२११ महेन्द्रज्वरावेशमन्त्रः ५५  
२१२ ज्वरग्रहणमन्त्रः ५६  
२१३ जनपदवशीकारः ५६  
२१४ रोगशान्तिमन्त्रः ५६  
२१५ स्त्रीवशीकारमन्त्रः ५६  
२१६ उन्मत्तीकरणमन्त्रः ५७  
२१७ जपाधिक्येन फलनिरू० ५८  
  
चतुर्दशः पटलः ।  
  
२१८ वशीकरणमन्त्रः ५८  
२१९ शत्रुनाशनमन्त्रः ५८  
२२० कङ्कालीवरदानमन्त्रः ५८  
२२१ आकर्षणमन्त्रः ५८  
२२२ खङ्गभेदः ५९  
२२३ सञ्जीवनीमन्त्रः ५९  
२२४ ज्वरनाशनमन्त्रः ५९  
२२५ पादुकासिद्धिमन्त्रः ५९  
२२६ वेतालसिद्धिमन्त्रः ५९  
२२७ अदृश्यकरणमन्त्रः ५९  
२२८ शङ्खिनीविद्या ५९  
२२९ पुष्पाञ्जलिवेधः ५९  
२३० हङ्कारवेधः ५९  
२३१ आलयवेधः ५९  
२३२ मारणयोगः ६०  
२३३ वशङ्करीविद्या ६०  
२३४ विषनाशनमन्त्रः ६०  
२३५ उच्चाटनमन्त्रः ६०  
२३६ कवित्वप्रदविद्या ६०  
२३७ वाक्स्तम्भनमन्त्रः ६०  
२३८ वेधनमन्त्राः ६०  
२३९ विस्फोटकसञ्जीवनीविद्या ६०  
२४० सर्वमूतमारणमन्त्रः ६१  
२४१ शान्तिकरीविद्या ६१  
२४२ कर्णज्ञानविद्या ६१  
२४३ विषनाशनमन्त्रः ६१  
२४४ समाकर्षणमन्त्रः ६१  
२४५ उत्सादनमन्त्रः ६२  
२४६ देहनिपातनमन्त्रः ६२  
२४७ वश्यमन्त्रः ६२  
२४८ स्त्रीवशीकरणम् ६२  
२४९ अन्धीकरणम् ६२  
२५० प्रेतत्वकरणम् ६२  
२५१ कन्याप्राप्तिमन्त्रः ६२  
  
पञ्चदशः पटलः ।  
  
२५२ षटकोणयन्त्रम् ६३  
२५३ सर्पोच्चाटनमन्त्रः ६३  
२५४ शुभ्रीकरणयोगः ६३  
२५५ करवीरोत्पत्तियोगः ६३  
२५६ क्षीरसम्पादनयोगः ६३  
२५७ वार्ताकपाकयोगः ६४  
२५८ चोरज्ञानयोगः ६५  
२५९ मसीसम्पादनयोगः ६५  
२६० ताम्बूलरागयोगः ६५  
२६१ वस्त्रादहनयोगः ६५  
२६२ मिष्टीकरणयोगः ६५  
२६३ धूमात्पाकप्रयोगः ६५  
२६४ व्रुडननिरासयोगः ६६  
२६५ लक्ष्यवेधनयोगः ६६  
२६६ सर्पदर्शनयोगः ६६  
२६७ जलज्वलनयोगः ६६  
२६८ सजलकलशरिक्तीकरणयोगः ६६  
२६९ नमेरुफलोत्पत्तियोगः ६६  
२७० अदृष्टीकरणयोगः ६७  
२७१ ओषध्या कीटोत्पत्तियोगः ६७  
२७२ कृषिनाशनयोगः ६७  
कश्मीर-संस्कृतग्रन्थावलिः ।  
  
ग्रन्थाङ्कः ७०  
  
उड्डामरेश्वरतन्त्रम्   
  
श्रीराजराजेश्वर-महाराजाधिराज-कश्मीरनरेन्द्र##-  
  
रिसर्चकार्यालयाध्यक्ष-पण्डितजगद्धरजाडूशास्त्रिणा   
उद्दिष्टकार्यालयस्थेतरपण्डितसहायेन संशोधनादिसंस्करणोत्तरं   
  
सम्पाद्य   
  
श्रीनगरे नार्मल प्रेस मुद्रणालये मुद्रापयित्वा प्राकाश्यमुपनीतम् ।  
  
०  
  
प्। १)  
  
उड्डामरेश्वरतन्त्रम् ।  
  
उड्डीशेन समाकीर्णा योगिवृन्दसमाकुला ।  
प्रणम्य शिरसा देवी गौरी पृच्छति शङ्करम् ॥ १ ॥  
  
ईश्वर श्रोतुमिच्छामि लोकनाथ जगत्प्रभो ।  
प्रसादं कुरु देवेश ब्रूहि धर्मार्थसाधकम् ॥ २ ॥  
  
वशीकरणमुच्चाटं मोहनं स्तम्भनं तथा ।  
शान्तिकं पौष्टिकं वाथ करणानि बहूनि च ॥ ३ ॥  
  
चक्षुर्हानिं महेशान श्रुतिहानिं तथैव च ।  
ज्ञानहानिं क्रियाहानिं कीलकं च तथापरम् ॥ ४ ॥  
  
कार्यस्तम्भं सुरेशान शोषणं पूरणं तथा ।  
मन्त्रध्यानं विशेषेण तत्सर्वं वद मे प्रभो ॥ ५ ॥  
  
अन्यच्च विविधं कार्यं प्रसादाद्ब्रूहि भैरव ।  
यस्य विज्ञानमात्रेण मनुष्यो भुवि दुर्लभः ॥ ६ ॥  
  
श्री-ईश्वर उवाच ।  
  
शृणु त्वं हि वरारोहे सिद्ध्यर्थं यदि पृच्छसि ।  
तद्वदिष्यामि ते देवि तत्सर्वं समुदाहृतम् ॥ ७ ॥  
  
औषधैर्मन्त्रजापैश्च रिपुं हन्यान्न संशयः ।  
उड्डीशात् सारमाकृष्य मयोक्तं तव भक्तितः ॥ ८ ॥  
  
उड्डीशं च नमस्कृत्य रुद्रं चैव सुदुर्लभम् ।  
कपर्दिनं विरूपाक्षं सर्वभूतभयापहम् ॥ ९ ॥  
  
प्। २)  
  
वक्ष्ये रुद्रोद्भवान् योगान् सर्वशत्रुविनाशकान् ।  
तैस्तु प्रयोजितैः सद्यः प्राणान् हन्ति न संशयः ॥ १० ॥  
  
प्रथमं भूतकरणं द्वितीयोन्मादनं तथा ।  
तृतीयं द्वेषणं चाथ तुर्यमुच्चाटनं तथा ॥ ११ ॥  
  
ग्रामोच्चाटं पञ्चमं च जलस्तम्भं च षष्ठकम् ।  
वह्नेः स्तम्भकरं चाथ वशीकरणमुत्तमम् ॥ १२ ॥  
  
अन्यानपि प्रयोगांश्च बहून् शृणु वरानने ।  
शिवेन कथिता योगा उड्डीशे शास्त्रनिश्चये ॥ १३ ॥  
  
अन्धीकरणं मूकीकरणं बधिरीकरणं तथा ।  
भूतज्वरस्य करणमस्त्रशस्त्रस्य दूषणम् ॥ १४ ॥  
  
जलदोषप्रशमनं दध्नो मधुविनाशनम् ।  
विनाशं मत्तकरणं गजवाजिप्रकोपनम् ॥ १५ ॥  
  
आकर्षणं भुजङ्गानां मानवानां तथा ध्रुवम् ।  
वह्नेर्विनाशनं कुर्यात् पर्णानां हि विनाशनम् ॥ १६ ॥  
  
गर्दभस्यात्मकरणं [ख्: गर्भस्य स्तम्भीकरणं]   
परकायप्रवेशनम् ।  
वेतालपादुकासिद्धिमुल्वकाज्ज्वलनं तथा ॥ १७ ॥  
  
अन्यान् बहुप्रयोगांश्च रौद्रान् रोमप्रहर्षणान् [क्: हर्षणम्] ।  
विद्यामन्त्रप्रयोगादीन् औषधांश्चाभिचारिकान् ॥ १८ ॥  
  
गुप्तागुप्ततराः कार्या रक्षितव्याः [क्: वीक्षि] प्रयत्नतः ।  
उड्डीशं यो न जानाति स रुष्टः किं करिष्यति ॥ १९ ॥  
  
सुमेरुं चालयेत् स्थानात् सागरैः प्लावयेन्महीम् ।  
सूर्यं च पातयेद्भूमौ नेदं मिथ्या भविष्यति ॥ २० ॥  
  
प्। ३)  
  
यथैवेन्द्रस्य वज्रं च पाशं हि वरुणस्य च ।  
यमस्य च यथा दण्डं कुबेरस्य गदा यथा ॥ २१ ॥  
  
वह्नेः शक्तिर्यथा प्रोक्ता खङ्गस्तु निरृतेर्यथा ।  
यथा वायोश्चाङ्कुशं हि त्रिशूलं [क्: शूलपाणेस्त्रिशूलकम्]   
शूलपाणिनः ॥ २२ ॥  
  
स्कन्दस्य च यथा शक्तिर्विष्णोश्चक्रं सुदर्शनम् ।  
तथैते च महायोगाः प्रयुक्ताः शत्रुकारणे ॥ २३ ॥  
  
अनिवृत्ते निवर्तन्ते अमोघा नात्र संशयः ।  
सन्तुष्टेन प्रयुक्तेन सिध्यन्ति सुविचारतः ॥ २४ ॥  
  
रतानां करणं वक्ष्ये शत्रुसाधनमुत्तमम् ।  
येनैव कृतमात्रेण भूतो गृह्णाति मानवम् ॥ २५ ॥  
  
निम्बकाष्ठं समादाय चतुरङ्गुलमानतः ।  
शत्रुविष्ठासमालिप्तं तथा नाम समालिखेत् ॥ २६ ॥  
  
चिताङ्गारेण तन्नाम्ना धूपं दद्यान्महेश्वरि ।  
चितान्तः संस्थितो भूत्वा यस्य गात्रमृदाहरेत् ॥ २७ ॥  
  
कृष्णाष्टम्यां चतुर्दश्यामष्टोत्तरशतं जपेत् ।  
भूतो गृह्णाति तं शीघ्रं मन्त्रेणानेन मन्त्रितः ॥ २८ ॥  
  
ॐ नमो भगवते सर्वभूताधिपतये विरूपाक्षाय नित्यं क्रूराय   
दंष्ट्रिणे विकरालिने ग्रहयक्षभूतवेतालेन सह शङ्कर मनुष्यं   
दहदह पचपच गृह्णगृह्ण गृह्णापयगृह्णापय हुं फट् स्वाहा   
।   
  
प्रत्यानयं यदीच्छेत तस्यैषा क्रियते क्रिया ।  
दापयेद् देवमीशानं घृतेन वचया सह ॥ २९ ॥  
  
गुग्गुलं प्रददेद् धूपं घृतमिश्रं समन्ततः ।  
मन्त्रेण मन्त्रयित्वा तु ततः स्वास्थ्यं भवेत् किल ॥ ३० ॥  
  
प्। ४)  
  
मन्त्रः - ॐ नमः शिवाय शान्ताय प्रभाय मुक्ताय देवाधिदेवाय   
शुभ्रवाहवे व्याधिं शमयशमय अमुकः स्वस्थो भवतु नमोऽस्तु ते । इति   
स्वास्थ्यमन्त्रः ।  
  
अथान्यत् सम्प्रवक्ष्यामि प्रयोगं भुवि दुर्लभम् ।  
येनैव कृतमात्रेण ज्वरो गृह्णाति मानवम् ॥ ३१ ॥  
  
निम्बकाष्ठाकृतिं कृत्वा चतुरङ्गुलमानतः ।  
तस्या हृदि विषोन्मत्तराजिकालवणैस्तथा ॥ ३२ ॥  
  
नाम संलिख्य प्रकृतौ पाच्यमानायां ततः परम् ।  
ततस्तु शत्रुनाम्ना च अष्टोत्तरशतं जपेत् ॥ ३३ ॥  
  
ततः स प्रहरार्धेन ज्वरभूतेन गृह्यते ।  
  
अथ जपमन्त्रः - ॐ बकामुखा चामुण्डा अमुकस्य   
क्षीरमांसशोणितभोजिनी अमुकं खः खः ज्वरेण गृह्णगृह्ण   
गृह्णापय गृह्णापय हुं फट् स्वाहा ।  
  
प्रत्यानयं यदीच्छेत तस्यैषा क्रियते क्रिया ॥ ३४ ॥  
  
दुग्धस्नातनामाक्षराणि तदा स्वस्थो भवेदिति ।  
अथान्यत् सम्प्रवक्ष्यामि प्रयोगं भुवि दुर्लभम् ॥ ३५ ॥  
  
येन विज्ञानमात्रेण शत्रोरुच्चाटनं भवेत् ।  
ब्रह्मदण्डी चिताभस्म गोमयस्य तथैव च ॥ ३६ ॥  
  
क्षारञ्चापि समादाय काकजङ्गासमन्वितम् ।  
क्षिपेच्छिरसि शत्रूणां तूर्णमुच्चाटयेद्रिपुम् ॥ ३७ ॥  
  
ततः [प्रत्यानयने इत्यर्थः] संस्नापयेदेनं गोक्षीरेण   
समन्वितम् ।  
मुण्डनं चाथ केशानां ततः स्वस्थो भवेद् ध्रुवम् ॥ ३८ ॥  
  
अथान्यत् सम्प्रवक्ष्यामि शत्रोरुच्चाटनं वरम् ।  
  
प्। ५)  
  
धूपं निर्भेदकं नाम स्वयं रुद्रेण भाषितम् ॥ ३९ ॥  
  
ब्रह्मदण्डी समूला च काकजङ्गा समन्विता ।  
निर्मोकं सर्पराजस्य धूपमुच्चाटयेद्रिपून् ॥ ४० ॥  
  
सर्पकञ्चुकमादाय कृष्णोरगशिरस्तथा ।  
निखनेद्यस्य च द्वारे तमुच्चाटयते हठात् ॥ ४१ ॥  
  
ब्रह्मदण्डी सुरामांसी कच्छपस्य शिरस्तथा ।  
श्मशानभस्मसंयुक्तं कपाले मानुषे न्यसेत् ॥ ४२ ॥  
  
शत्रोर्द्वारे निखातेन तूर्णमुच्चाटयेद्रिपून् ।  
सप्तरात्रेण देवेशि समूलं नश्यते गृहम् ॥ ४३ ॥  
  
अथ विद्वेषणं वक्ष्ये शत्रूणां शृणु शङ्करि ।  
येनैव कृतमात्रेण विद्वेषो जायते नृणाम् ॥ ४४ ॥  
  
ब्रह्मदण्डी समूला च काकमांसेन संयुता ।  
जातीपुष्परसैर्भाव्या सप्तरात्रं पुनः पुनः ॥ ४५ ॥  
  
ततो मार्जारमूत्रेण सप्ताहं भावयेत् ततः ।  
एष धूपः प्रदातव्यः शत्रुगोत्रस्य मध्यतः ॥ ४६ ॥  
  
यथा गन्धं समाघ्राति पिता पुत्रैः समं कलिः ।  
विद्वेषणं परं तेषां सुहृद्भिर्बान्धवैः सह ॥ ४७ ॥  
  
स्वस्थीकरणकं प्रोक्तं घृतगुग्गुलधूपतः ।  
  
अथ मारणम् ।  
  
सुरां मानुषमांसं च समादाय विचक्षणः ॥ ४८ ॥  
  
गृध्रास्थि शत्रुविष्ठां च द्वारमध्ये निखातयेत् ।  
सप्ताहेन भवेन्मारो यथा रुद्रेण भाषितम् ॥ ४९ ॥  
  
ब्रह्मदण्डी चिताभस्म सुरामांसीसमायुतम् ।  
अरिष्टस्य च पत्राणि विषं रुधिरमेव च ॥ ५० ॥  
  
प्। ६)  
  
मोहाय च प्रयोक्तव्यः शत्रूणां नामयोगतः ।  
सप्तरात्रप्रयोगेन सर्वशत्रुप्रणाशनम् ॥ ५१ ॥  
  
एतेषां दुष्टयोगानां शत्रवे तदुदाहृतम् ।  
शतमष्टोत्तरेणैव मन्त्रयित्वा विचक्षणः ॥ ५२ ॥  
  
ॐ नमोभगवते श्रीउड्डामरेश्वराय अमुकमुच्चाटय उच्चाटय   
विद्वेषयविद्वेषय स्वाहा ।  
  
एकरात्रोषितो भूत्वा कृष्णाष्टम्यां समाहितः ।  
देवमभ्यर्च्य चेशानं शतमष्टाधिकं जपेत् ॥ ५३ ॥  
  
मन्त्रमेतत् प्रयोक्तव्यं सिद्धये सिद्धिकाम्यया ।  
शत्रुसैन्ये प्रयोक्तव्यं राज्ञश्च विजयार्थिनः ॥ ५४ ॥  
  
लाङ्गूलं गृहगोधायाः कृकलासस्य मस्तकम् ।  
इन्द्रगोपकसंयुक्तं जम्बूकस्य शिरस्तथा ॥ ५५ ॥  
  
एतानि समभागानि सूक्ष्मचूर्णानि कारयेत् ।  
अमुक्ते हि प्रयोक्तव्यं सर्वं जनशतं हरेत् ॥ ५६ ॥  
  
नृकपालं समूत्रं च पेचकस्य शिरस्तथा ।  
वृश्चिकस्य तु लाङ्गूलं हालाहलकमेव च ॥ ५७ ॥  
  
श्वेतमण्डूकमांसं च मूत्रं चैव गजोष्ट्रयोः ।  
गृहीत्वा समभागानि सूक्ष्मचूर्णानि कारयेत् ॥ ५८ ॥  
  
एतानि शोषयित्वा तु कल्कं कृत्वा पुनः पुनः ।  
  
ॐ ह्रीं यमाय शत्रुनाशनाय स्वाहा ।  
अन्ने पाने प्रदातव्यं रिपुसैन्यविनाशनम् ॥ ५९ ॥  
  
स्पृष्टमात्रेण तेनैव विस्फोटास्तु समन्ततः ।  
तस्य देहे ज्वरस्तीव्रो भवेत् तीव्रा च वेदना ॥ ६० ॥  
  
म्रियते सप्तरात्रेण प्रत्यानयनवर्जितः ।  
  
प्। ७)  
  
(इदं चूर्णं कुर्यात् ।)  
  
अथान्यत् सम्प्रवक्ष्यामि यस्य ध्यानेन साधनम् ॥ ६१ ॥  
  
कथितं चैव रुद्रेण त्रिदशेभ्यः प्रसादतः ।  
रुधिरं कृष्णसर्पस्य कुक्कुटस्य तु कस्यचित् ॥ ६२ ॥  
  
कच्छपस्य मयूराणां रोचनं जात्यञ्जनं तथा ।  
कुङ्कुमं भद्रमुस्तं च तगरं कृष्णमेव च ॥ ६३ ॥  
  
एतानि समभागानि पुष्यार्के च समाहरेत् ।  
अश्लेषायां तु पिष्टानि कृत्वा पात्रे च राजते ॥ ६४ ॥  
  
दशाहं स्थापयेद् भूम्यां पश्चादुद्धृत्य लेपयेत् ।  
असिधाराङ्गदा नाम स्वयं रुद्रेण भाषिता ॥ ६५ ॥  
  
अथालिपेत्तु गात्राणि स कृत्वास्थीन्यथापि वा ।  
फलपुष्पे तथा पत्रे धूपसत्तैस्तथैव च ॥ ६६ ॥  
  
अगदोऽयं महामन्त्रो भूतानां च भयावहः ।  
अन्ने पाने मन्त्रयित्वा प्रयुञ्जीत विधानतः ॥ ६७ ॥  
  
ॐ नमो भगवते रुद्राय शान्ताय दिव्ययोगाय दिव्यरूपाय   
जटिलब्रह्मचारिणे अगदोक्षित्रिदशैव महाबलशतं मनोहं ठः ठः   
स्वाहा ।  
  
पीड्यमानं जपेन्मन्त्रं शुचिर्भूत्वा समाहितः ।  
अष्टोत्तरसहस्रं तु ततो मन्त्रमिमं जपेत् ॥ ६८ ॥  
  
कन्यया पेषयेच्चैव गोष्ठमध्ये प्रयत्नतः ।  
तदशक्तौ चितायां तु यथाशक्ति पुनः पुनः ॥ ६९ ॥  
  
स्वयं रुद्रेण सम्प्रोक्तं सर्वकार्यप्रसाधकम् ।  
सर्वे चैव प्रयोक्तव्याः सर्वशत्रुविनाशकाः ॥ ७० ॥  
  
तस्मात् सर्वप्रयत्नेन रक्षितव्याः प्रयोगवान् ।  
  
प्। ८)  
  
अभक्त्वे नैव प्रोक्तव्यं क्रूरे पापजने तथा ॥ ७१ ॥  
  
दातव्यं भक्तियुक्ताय शास्त्रज्ञायामरेश्वरि ।  
  
इति पार्वतीशिवसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे प्रथमः पटलः ॥ १ ॥  
अथ   
  
द्वितीयः पटलः ।  
  
श्रीपार्वत्युवाच ।  
  
अथान्यत् सम्प्रवक्ष्यामि जलस्तम्भनमुत्तमम् ।  
कुम्भीरवेल्वदंष्ट्रानि रुधिरं मांसमेव च ॥ १ ॥  
  
हृदयं कच्छपस्यैव शिशुमारं पुनः पुनः ।  
विभीतकस्य तैलेन सर्वानेकत्र कारयेत् ॥ २ ॥  
  
न्यासकर्म ततः कृत्वा जले तिष्ठेद्यथासुखम् ।  
मद्रकस्य रसं ग्राह्यं लक्षणस्य मकरस्य च ॥ ३ ॥  
  
डुण्डुभस्य शिरो ग्राह्यं सर्वानेकत्र कारयेत् ।  
विभीतकस्य तैल तु पच्यमाने च दापयेत् ॥ ४ ॥  
  
न्यासकर्म प्रकुर्वीत सप्ताहं तिष्ठते जले ।  
तत्तैलं पाचयेत् लौहे कृष्णाष्टम्यां समाहितः ॥ ५ ॥  
  
चतुर्मासोषितो भूत्वा देवमभ्यर्च्य शङ्करम् ।  
अभिमन्त्र्य च मन्त्रेण मृत्तिकास्नानदक्षिणम् ॥ ६ ॥  
  
अष्टाधिकसहस्रं तु जपित्वा होममाचरेत् ।  
अनेन मन्त्रयित्वा तु ततः सिध्यति नान्यथा ॥ ७ ॥  
  
प्। ९)  
  
ॐ नमो भगवते उड्डामरेश्वराय जलं स्तम्भय स्तम्भय हुं फट्   
स्वाहा ।  
  
वक्ष्येऽथ लूताकरणं तं शृणुष्व समासतः ।  
भल्लातकरसं गुञ्जा विषं चित्रकमेव च ॥ ८ ॥  
  
कपिकच्छपरोमाणि चूर्णं कृत्वा प्रदापयेत् ।  
एतत्सर्वसमायुक्तो लूताकरणमुत्तमम् ॥ ९ ॥  
  
तस्य रूपं प्रवक्ष्यामि जायते यस्तु लक्षणैः ।  
अङ्गानि धूममायान्ति मूर्च्छयन्ति मुहुर्मुहुः ॥ १० ॥  
  
एतद्रूपं भवेत् तस्य लूताविकृतलक्षणम् ।  
चिकित्सां तस्य वक्ष्यामि येन सम्पद्यते सुखम् ॥ ११ ॥  
  
उशीरं चन्दनं चैव प्रियङ्गुतगरं तथा ।  
रक्तचन्दनकुष्ठं च लेपो लूताविनाशनः ॥ १२ ॥  
  
ॐ नमो भगवते उड्डामरेश्वराय कुहलीकुर्वनी स्वाहा ॥  
  
मन्त्राभिमन्त्रितं कृत्वा ततः स्वस्थो भविष्यति ।  
कृष्णसर्पशिरो ग्राह्यं मुखे निःक्षिप्य सर्षपान् ॥ १३ ॥  
  
भल्लातकेन संयुक्तं कृष्णसूत्रेण वेष्टयेत् ।  
वल्मीकस्य मृदःकोशे अन्तर्धूमेन पाचयेत् ॥ १४ ॥  
  
कपिकच्छपरोमाणि संयुक्तं षोडशांशकैः ।  
विषस्य चूर्णं कृत्वा तु शत्रूणां मूर्ध्नि निःक्षिपेत् ॥ १५ ॥  
  
शरद्ग्रीष्मवसन्तेषु लूताकरणमुत्तमम् ।  
प्रस्विन्ने च ततो गात्रे लग्नास्तस्मिंस्तु सर्षपाः ॥ १६ ॥  
  
लूतां च सविषां कुर्यान्नात्र कार्या विचारणा ।  
वेदनाजातमात्रेण मन्त्रजापं तु पूर्ववत् ॥ १७ ॥  
  
पूर्वोक्तेन विधानेन स्वस्थो भवति पूर्ववत् ।  
  
प्। १०)  
  
अथ शस्यविनाशं च कथयामि समासतः ॥ १८ ॥  
  
येनैव कृतमात्रेण वज्रं कृत्वा विचक्षणः ।  
क्षेत्रे सम्पातयेद् यस्मिंस्तस्मिञ्शस्यविनाशनम् ॥ १९ ॥  
  
माहेन्द्रेण क्षिपेत् तत्र प्रयोगेण तु मन्त्रवित् ।  
अथ मन्त्रं पुनर्वक्ष्ये प्रयोगेषु प्रयोजकम् ॥ २० ॥  
  
अष्टोत्तरशतेनैव मन्त्रेणानेन मन्त्रयेत् ।  
ॐ नमो भगवते उड्डामरेश्वराय वज्रं विनाशय वज्रं   
सुरपतिराज्ञापय हुं फट् स्वाहा ॥   
  
इमं योगं प्रयुञ्जानो विधिपूर्वेण कर्मणा ।  
पर्णानां चैव योगेन क्षिपेत् पर्णं विनश्यति ॥ २१ ॥  
  
पुनरुच्चाटनं वक्ष्ये शृणु पुत्र यथातथा ।  
येनैव कृतमात्रेण ग्रामस्योच्चाटनं भवेत् ॥ २२ ॥  
  
ग्रामे चतुर्णां च पथां मृदमादाय बुद्धिमान् ।  
गोमयेनाकृतिं कृत्वा ग्रामस्य च चतुर्दिशः ॥ २३ ॥  
  
चिताकाष्ठानलं कृत्वा कोकिलाकाकपक्षकैः ।  
हुत्वा चाहुतिसाहस्रं ततो भस्म समाहरेत् ॥ २४ ॥  
  
अभेदेन समुत्सार्य कृत्वा मुष्टिं सभस्मकम् ।  
शतवाराभिजप्तेन अनेनैव तु मन्त्रितः ॥ २५ ॥  
  
ॐ नमो भगवते महाकालरुद्राय त्रिपुरविनाशनकारणाय दहदह   
धमधम पचपच मथमथ मोहयमोहय उन्मादय-उन्मादय   
उच्छेदय-उच्छेदय श्रीमहारुद्र आज्ञापयति शब्दकरी मोहिनी   
भगवती खेङ्खें हुं फट् स्वाहा ॥  
  
ग्रामे वा नगरे वापि भस्मप्रक्षेपणेन च ।  
उच्छेदनं भवत्येव रिपूणां नात्र संशयः ॥ २६ ॥  
  
प्। ११)  
  
दूरीकृतं पुनर्भस्म नगरे वसते पुनः ।  
कुल्वीकारं प्रवक्ष्यामि शृणु योगं समासतः ॥ २७ ॥  
  
येन योजितमात्रेण पुनः कुल्वो भविष्यति ।  
पादपांशुसमायुक्तैरन्तरा घृतगोमयैः ॥ २८ ॥  
  
वृषभस्य पुनः शत्रोः कृत्वा चैवाकृतिं बुधः ।  
एकविंशतिवारं हि मन्त्रेणानेन मन्त्रिताम् ॥ २९ ॥  
  
छेदयेत् तीव्रशस्त्रेण ततः कुल्वो भविष्यति ।  
ॐ नमो भगवते उड्डामरेश्वराय कामप्रभञ्जनाय अमुकं च्छः   
च्छः स्वाहा ॥  
  
प्रस्थितानां च करणे मन्त्रेणानेन मन्त्रवित् ॥ ३० ॥  
  
कृत्वा मधु घृताक्तं च स्थाने ह्यत्र प्रयोजयेत् ।  
स्नात्वा च गव्यदुग्धेन ततः स्वस्थो भविष्यति ॥ ३१ ॥  
  
अथ उन्मत्तीकरणम् ।  
  
मूलं कनकबीजस्य घृतचूर्णं समन्ततः ।  
गृहचटकस्य विष्ठा च तथा करञ्जबीजकम् ॥ ३२ ॥  
  
एतदुन्मत्तकरं चूर्णं भक्षणात्तत्करं व्रजेत् ।  
एकविंशतिवारं च मन्त्रेणानेन मन्त्रितम् ॥ ३३ ॥  
  
खाने पाने प्रदातव्यमुन्मत्तः स्यान्न संशयः ।  
ॐ नमो भगवते उड्डामरेश्वराय अमुकम् उन्मादय उन्मादय च्छः   
च्छः स्वाहा ॥  
  
अजाक्षीरेण शोणितेन पिबेत्तु शतपुष्पिकाम् ॥ ३४ ॥  
  
घृतेन सह वा पीत्वा ततः सम्पद्यते सुखम् ।  
इत्युन्मत्तीकरणम् ॥  
  
एकविंशतिवारं हि मन्त्रितं लवणं खरम् ॥ ३५ ॥  
  
प्। १२)  
  
करवीरककाष्ठाग्नौ मन्त्रैर्धूमेण पाचयेत् ।  
लवणं तन्तु सङ्गृह्य चूर्णं कृत्वा विचक्षणः ॥ ३६ ॥  
  
खाने पाने प्रदातव्यं मन्त्रेणानेन मन्त्रितम् ।  
मन्त्रितं शतवारं च शत्रोर्वा यस्य कस्यचित् ॥ ३७ ॥  
  
भक्षणाच्च भवेदन्धो नात्र कार्या विचारणा ।  
ॐ नम उड्डामरेश्वराय शरीरम् अन्धं कुरु ठः ठः स्वाहा ॥  
  
अथान्यत् सम्प्रवक्ष्यामि कुष्ठीकरणमुत्तमम् ॥ ३८ ॥  
  
येन सम्पीतमात्रेण कुष्ठी भवति मानवः ।  
भल्लातकरसं गुञ्जा तथा मण्डलकारिका ॥ ३९ ॥  
  
गृहगोधासमायुक्ता भक्षे पाने प्रदापयेत् ।  
सप्ताहाज्जायते कुष्ठं तत्पीतं च समेधितम् ॥ ४० ॥  
  
एतस्य शमनं कुर्याद्यथा रुद्रेण भाषितम् ।  
धात्रीखदिरनिम्बानि शर्करासहितानि च ॥ ४१ ॥  
  
विचूर्ण्य मधुसर्पिर्भ्यां जीर्णानि दापयेद्भिषक् ।  
शालिभक्तं पटोलं च घृतयुक्तं तु पायसम् ॥ ४२ ॥  
  
सोष्णं वा मुद्गचूर्णं तु शालियुक्तमथापि वा ।  
एतेन दत्तमात्रेण नरः सम्पद्यते सुखम् ॥ ४३ ॥  
  
जलजीवं तु सङ्गृह्य शोषयेदातपे नरः ।  
तस्य सन्दापयेद्धीमान् यस्य इच्छेत्तु जीवितम् ॥ ४४ ॥  
  
अङ्गदाहेन तीव्रेण धमेत् तं नष्टचेतसम् ।  
यदीच्छेज्जीवितं तस्य अङ्गं प्रक्षालयेद् ध्रुवम् ॥ ४५ ॥  
  
पद्ममूलस्य चूर्णं तु क्षालयेत् काञ्जिकेन तु ।  
तैलेनोद्वर्तयेल्लिङ्गं क्षालयेत् शीतवारिणा ॥ ४६ ॥  
  
अनेन क्रियमाणेन नरः सम्पद्यते सुखम् ।  
  
प्। १३)  
  
अथान्यत् सम्प्रवक्ष्यामि वश्यादिकरणं परम् ॥ ४७ ॥  
  
येन विज्ञानमात्रेण लोको भवति किङ्करः ।  
पुराणिकस्य हृदयं तथा कुष्ठेन भावितम् ॥ ४८ ॥  
  
शिवनिर्माल्यं सञ्चूर्णं यस्य मूर्ध्नि विनिक्षिपेत् ।  
नियतं किङ्करो भूत्वा यावज्जीवं स तिष्ठति ॥ ४९ ॥  
  
सप्तवारं मन्त्रयित्वा मन्त्रेणानेन मन्त्रवित् ।  
ॐ नमो भगवते उड्डामरेश्वराय स्वाधिकारं साधय साधय स्वाहा ॥  
  
चन्दनं तगरं कुष्ठं प्रियङ्गुनागकेसरम् ॥ ५० ॥  
  
कृष्णधत्तूरपञ्चाङ्गं समभागं तु कारयेत् ।  
छायायां वटिका कार्या प्रदेया खानपानतः ॥ ५१ ॥  
  
पुरुषं चाथ वा नारीं यावज्जीवं वशं नयेत् ।  
सप्ताहं मन्त्रितं कृत्वा मन्त्रेणानेन मन्त्रवित् ॥ ५२ ॥  
  
ॐ नमो भगवते मोहमालिने ठःठः स्वाहा ।  
  
शङ्खपुष्पी ह्यधःपुष्पी तथा सङ्कोचपुष्पिका ।  
श्वेता च गिरिकर्णी च समं सप्ताहभाविताः ॥ ५३ ॥  
  
स्वशुक्रेण समायुक्ता खाने पाने प्रदापयेत् ।  
तं वशीकरणं प्रोक्तं यावज्जीवं न संशयः ॥ ५४ ॥  
  
वज्रं वाथाभया लोध्रं मञ्जिष्ठा हिङ्गुपत्रिका ।  
दिव्यं वचा विशालाक्षा कम्बुग्रीवा सुशोभना ॥ ५५ ॥  
  
कुमारीत्वचाङ्गलेपेन सप्तहस्तप्रमाणतः ।  
ददाति दशमीना च मन्त्रः कश्चित् प्रगृह्यते ॥ ५६ ॥  
  
विषसुप्तपतित्वेन नात्र कार्या विचारणा ।  
जलमध्ये सहा चौरं कुरुते वर्तिको मम ॥ ५७ ॥  
  
प्। १४)  
  
दधि मधु नवनीतं पिप्पली शृङ्गवेरं मरिचमपि तु दद्यात् सप्तमं   
सैन्धवेन ।  
यदि भवति सरोषं तक्षकेणापि दष्टं गदमिह खलु पीत्वा निर्विषं   
तत्क्षणं स्यात् ॥ ५८ ॥  
  
कुष्ठामृता चातिविषा हरिद्राया विलेपनम् ।  
गरुडोक्तं विषहरमौषधं प्राणिजीवनम् ॥ ५९ ॥  
  
उलूकस्य जम्बुकस्य गृध्रस्य महिषस्य च ।  
बिडालस्य वराहस्य काकभेकस्य च त्वचः ॥ ६० ॥  
  
मूषकस्य तु नेत्रं च सूक्ष्मचूर्णानि कारयेत् ।  
अनेनाञ्जितनेत्रो हि रात्रौ पश्येद्यथा दिवा ॥ ६१ ॥  
  
एतेषां योगमन्त्रोऽयं मनुहीनो न सिद्ध्यति ।  
  
ॐ नमो भगवते रुद्राय शिवाय ज्योतिषां पतये देहि ज्योतींषि   
मतिवीर्यकरणाय स्वाहा ॥  
  
एकरात्रोषितो भूत्वा कृष्णाष्टम्यां समाहितः ॥ ६२ ॥  
  
लिङ्गसम्पूजनं कृत्वा जलं चैवाभिमन्त्रयेत् ।  
दक्षिणस्यां दिशि स्थित्वा शतमष्टोत्तरं जपेत् ॥ ६३ ॥  
  
ततः सिध्यन्ति मन्त्राणि चाञ्जनानि समन्ततः ।  
  
ॐ नमो भगवते उड्डामरेश्वराय अञ्जनमन्त्रसिद्धिं देहि मे स्वाहा ॥   
इत्यञ्जनाधिकारः ॥  
  
अथ पिशाचीकरणम्-   
  
कनकस्य च बीजानि प्रियङ्गु गुग्गुलस्तथा ॥ ६४ ॥  
  
आत्मानं धूपयित्वा तु योजयेद्राजसंसदि ।  
योगमिमं समाघ्राति स वश्यो जायते भृशम् ॥ ६५ ॥  
  
कनकस्य तु बीजानि श्वेतार्कचन्द्रकेसरम् ।  
  
प्। १५)  
  
कुष्ठं च देवदारुं च सर्वमेकीकृतं तथा ॥ ६६ ॥  
  
पिष्ट्वा तेन लिप्तगात्रो योगशक्त्या बलिष्ठया ।  
यत्र यत्र प्रविष्टस्तु तत्र तत्र जयी भवेत् ॥ ६७ ॥  
  
इति श्रीशिवपार्वतीसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे द्वितीयः पटलः ॥ २ ॥  
अथ   
  
तृतीयः पटलः ।  
  
काकस्य पक्षौ सङ्गृह्य सर्पकञ्चुकमेव च ।  
श्मशानभस्मसंयुक्तं शत्रोरुच्चाटनं भवेत् ॥ १ ॥  
  
इत्युच्चाटनाधिकारः ।  
  
भूतवादं प्रवक्ष्यामि यथा गरुडभाषितम् ।  
येनैव ज्ञातमात्रेण शत्रवो यान्ति वश्यताम् ॥ २ ॥  
  
शत्रुनिर्यासं सङ्गृह्य चूर्णं सत्त्वं च तस्य वै ।  
भावयेत् सप्तरात्रं तु भोजनैः सह दापयेत् ॥ ३ ॥  
  
दत्तमात्रेण तेनैव पिशाचैर्गृह्यते तु सः ।  
स्वस्थीकारे प्रदातव्या जया तु मधुयष्टिका ॥ ४ ॥  
  
निर्यासैः शालसम्भूतैर्बीजानि कतकस्य च ।  
भावयेत् सप्तरात्रं तु भोजनैः सह दीयते ॥ ५ ॥  
  
तस्य भक्षणमात्रेण ग्रहैः सङ्गृह्यते नरः ।  
शर्करादुग्धपानेन स्वस्थो भवति नान्यथा ॥ ६ ॥  
  
वास्तुकस्य तु निर्यासं बीजानि कतकस्य च ।  
  
प्। १६)  
  
मर्दित्वा यातयामाभ्यां गृह्यते ब्रह्मराक्षसैः ॥ ७ ॥  
  
शर्करादुग्धपानेन स्वस्थो भवति नान्यथा ।  
कपिकच्छुकनिर्यासैर्मातुलुङ्गस्य बीजकम् ॥ ८ ॥  
  
भावयेत् सप्तरात्रं तु भक्षे पाने प्रदापयेत् ।  
  
ॐ नमो भगवते उड्डामरेश्वराय महेश्वरो नाम स्वाहा ।  
  
आमलक्याश्च चूर्णेन स्त्रीदुग्धसहितेन च ॥ ९ ॥  
  
पाययित्वा विष्कृतं तु स्वास्थ्यं सञ्जायते ध्रुवम् ।  
शर्करापद्मकिञ्जल्कपद्मकेसरकल्ककैः ॥ १० ॥  
  
चूर्णीकृतैस्तच्चूर्णं तु दुग्धेन सह दापयेत् ।  
तदा दुष्टग्रहैर्मुक्तः स्वस्थश्च जायते नरः ॥ ११ ॥  
  
इति श्रीशिवपार्वतीसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे तृतीयः पटलः ॥ ३ ॥  
अथ   
  
चतुर्थः पटलः ।  
  
अथातः सम्प्रवक्ष्यामि भूतवादे सुदुर्लभम् ।  
येन विज्ञानमात्रेण सर्वसिद्धिः प्रजायते ॥ १ ॥  
  
ॐ ह्रीं काली कङ्काली किल किल स्वाहा । इदं मन्त्रं पूर्वं सहस्रदशकं   
जपेत् । ततः सहस्रं जुहुयात् कङ्काली वरदा भवति सुवर्णमाषचतुष्टयं   
प्रत्यहं ददाति ।  
  
अथ सर्वजनमुखस्तम्भनमन्त्रः - ॐ ह्रीं नमो भगवती दुर्वचती   
किलि वाचाभञ्जनी सर्वजनमुखस्तम्भिनी ह्रांह्रींह्रैंह्रौंह्रः स्वाहा ।  
  
प्। १७)  
  
अनेन मन्त्रेण बिल्वमरिचं घृताक्तं सहस्रहवनं कुर्यात्   
समस्तजनपदाः किङ्करा भवन्ति । एतन्मन्त्रेण यदि न्यग्रोधसमिधं   
घृताक्तां सहस्रैकं होमयेत् तदा स्त्रीवश्यं भवति ॥ ॐ रौं ह्रीं   
ह्रूं ह्रूम् ऐं वदवद वाग्वादिनी वागीश्वरी नमः स्वाहा । अनेन मन्त्रेण   
सहस्रजप्तेन कवित्वं करोति नात्र सन्देहः । ॐ ॐ ॐ ईम् ईम् ईम् ऐम् ऐम् ऐं   
नमः स्वाहा । अनेन मन्त्रेण दशसहस्रजप्तेन कवित्वं करोति ॥  
  
इति श्रीशिवपार्वतीसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे चतुर्थः पटलः ॥ ४ ॥  
अथ   
  
पञ्चमः पटलः ।  
  
शृणु पुत्र प्रवक्ष्यामि यथा त्रैलोक्यमोहनम् ।  
परपुरुषा वशं यान्ति यथावत् कथयामि ते ॥ १ ॥  
  
एला कुष्ठं च लोध्रं च वचा च रक्तचन्दनम् ।  
श्मशानभस्मसंयुक्तं प्रयोगं मारणान्तकम् ॥ २ ॥  
  
मारणं सङ्कोचकरणम् ।  
  
कुलत्थं बिल्वपत्रं च रोचना च मनःशिला ।  
एतानि समभागानि स्थापयेत् ताम्रभाजने ॥ ३ ॥  
  
सप्तरात्रे स्थिते पात्रे तैलमेभिः पचेद् बुधः ।  
तैलेन भगमालिप्य भर्तारमुपगच्छति ॥ ४ ॥  
  
सम्प्राप्य मैथुनं भर्ता दासो भवति नान्यथा ।  
  
प्। १८)  
  
नागरैः मधुसंयुक्तैर्गुटिकां कारयेद्बुधः ॥ ५ ॥  
  
अश्वमूत्रेण संयुज्य पुरुषाणां वशङ्करम् ।  
कुङ्कुमं शतपुष्पं च प्रियङ्गु रोचनं ततः ॥ ६ ॥  
  
अजाक्षीरेण दातव्यं या भार्या दुर्भगा भवेत् ।  
ततः सा सुभगा नित्यं पतिदासत्वमाप्नुयात् ॥ ७ ॥  
  
मातुलुङ्गस्य बीजानि पङ्कजस्य फलानि च ।  
समुद्रजं रक्तचूर्णं मधुना सह लेपयेत् ॥ ८ ॥  
  
तैलयोजितमात्रेण पतिर्दासो भवेद् ध्रुवम् ।  
अधुना सम्प्रवक्ष्यामि योगानां सारमुत्तमम् ॥ ९ ॥  
  
येन विज्ञातमात्रेण नारी भवति किङ्करी ।  
उशीरं चन्दनं चैव मधुना सह संयुतम् ॥ १० ॥  
  
गजहस्तप्रयोगोऽयं सर्वनारीप्रयोजकः ।  
केवलं शशिना युक्तं कुङ्कुमं लेपयेद् भगे ॥ ११ ॥  
  
निजवज्जायते साङ्गं जायते योनिसञ्चयम् ।  
लवङ्गं सैन्धवं क्षौद्रं पिप्पली मरिचानि च ॥ १२ ॥  
  
नरस्य लेपयेद् गात्रं स भवेद् गजहस्तवत् ।  
वरटावेश्मसम्बानं (?) शीततोयेन पेषयेत् ॥ १३ ॥  
  
तेनैव लिप्तमात्रेण भगे रन्ध्रो न जायते ।  
तत्र प्रक्षालितेनाथ प्रसवत्वं भविष्यति ॥ १४ ॥  
  
यः स्वरेतः समादाय रत्यन्ते सव्यपाणिना ।  
वामपादं स्त्रियो लिम्पेत् सा तस्य वशगा भवेत् ॥ १५ ॥  
  
या भोगशेषे कान्तस्य लिङ्गं वामाङ्घ्रिणा स्पृशेत् ।  
यावदायुर्भवेद् दासः स तस्या नात्र संशयः ॥ १६ ॥  
  
कपोतविष्ठा सिन्धूत्थमधुकैः समभागिकैः ।  
  
प्। १९)  
  
लिप्त्वा लिङ्गं भजेद्यां तु सा वश्या स्याद्वराङ्गना ॥ १७ ॥  
  
धनसारं सतल्लव्यं मेढ्रं च मधुना सह ।  
पिष्ट्वा लिप्त्वा रजो यां च भजेत्सा वश्यगा भवेत् ॥ १८ ॥  
  
रोचना कनकं शम्भुबीजं कर्पूरचन्दनम् ।  
एभिर्विलिप्तलिङ्गो यां भजते सा वशा भवेत् ॥ १९ ॥  
  
इति श्रीशिवपार्वतीसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे पञ्चमः पटलः ॥ ५ ॥  
अथ   
  
षष्ठः पटलः ।  
  
कृष्णच्छागरोम-कृष्णमार्जाररोम-कृष्णकाकरोमाणि   
कृष्णाष्टम्यां कृष्णचतुर्दश्यां वा   
शनिभौमयोर्वारेऽश्लेषानक्षत्रे आर्द्रानक्षत्रे वा समभागानि कृत्वा   
कूपतडागनदीपयसा पेषयित्वा गुटिकां कृत्वा सङ्ग्रामे चोपविशेत् ।   
रणपांशुना तिलकं कुर्यात् । अथानन्तरं येऽन्ये पुरुषा दर्शनं कुर्वन्ति   
ते कम्पयन्ति मूर्च्छयन्ति उत्पतन्ति पलायन्ते । ये पिष्ट्वा लेपं कुर्वन्ति तेषां   
शु(त्व)चि कापि पतति न मुञ्चति ।   
  
एष योगो मया प्रोक्तो देवानामपि दुर्लभः ।  
निवेदनीयः कस्यापि न कदाचिदिति ब्रुवे ॥ १ ॥  
  
अथातः सम्प्रवक्ष्यामि शरीरज्ञानमुत्तमम् ।  
येन विज्ञानमात्रेण जायते च शुभाशुभम् ॥ २ ॥  
  
जीवितं मरणं चैव लाभालाभं जयाजयम् ।  
  
प्। २०)  
  
सुखदुःखं भवाभावौ गमनागमनं तथा ॥ ३ ॥  
  
हिमालयसुता वै हि पृष्टवती वृषध्वजम् ।  
  
अथ पृथिव्यप्तेजोवाय्वाकाशानि तत्त्वानि तत्र गुरोर्बृहत्प्रसादेन   
शास्त्राणि च येन योगेनातीतेन त्रैलोक्यं सचराचरं जातमेव । येषां   
समयोगानि स्थूलसूक्ष्माणि कथ्यन्ते । स च सम्प्रेत्य चेष्टायां लक्ष्यते   
तस्याः किं नाम तस्य च का जिज्ञासा यथावदुच्यते चाहुस्ततः   
पञ्चतत्त्वानि पठ्यन्ते । सम्प्रति दूतो यदागत्य वदति तस्य वागुदेति   
पञ्चतत्त्वाक्षराणि ज्ञात्वा यस्य तत्त्वाक्षरस्य वक्त्रे तत्त्वाक्षराणि भवन्ति   
प्रश्नचिन्तायां स तत्त्वं जपति । यदि प्रश्नचिन्तायां पृथिवीतत्त्वाक्षराणि   
भवन्ति तदा पृथ्वीतत्त्वं भवति । यद्येषामधिका भवन्ति तदा   
पानीयतत्त्वानि भवन्ति तत्त्वाक्षराणीत्यर्थः । अ आ इ ई उ ऊ ऋ ॠ ऌ ॡ एतानि   
पृथ्वीतत्त्वाक्षराणि । ए ऐ ओ औ अम् अः एतानि जलतत्त्वाक्षराणि । क ख ग घ   
ङ च छ ज झ ञ एतानि तेजस्तत्त्वाक्षराणि । ट ठ ड ढ ण त थ द ध न   
प फ ब भ म एतानि वायुतत्त्वाक्षराणि । य र ल व श ष स ह   
एतान्याकाशतत्त्वाक्षराणि । एतानि वर्धितवाक्येनाधिकाक्षराणि भवन्ति ।   
���� । विविधप्रकारचिन्ताः समविषमाक्षराणि   
(पृथ्वीतत्त्वानि) ज्ञातव्यानीति । जीवितमरणलाभालाभ##-  
अप्तत्त्वानि निर्वाचितव्यानि । यदा चित्तं भवति कृतस्य वाक्यविषये   
पृथिवीविषये तदा सलिलतत्त्वाक्षराणि भवन्ति तदा स अप्तत्त्वं जपति ।   
अप्चिन्तायां यदा पृथिवीतत्त्वाक्षराणि भवन्ति   
  
प्। २१)  
  
तदा पृथ्वीतत्त्वं भवति । एवमन्येष्वपि बोद्धव्यम् । अक्षराणि येन   
कथयति । लाभचिन्तायां तेज आकाशाक्षराणि अधिकानि भवन्ति तदा   
तेऽशुभोऽधिकतरो भविता । यदा देशात् तत्त्वाद्वा गमनादिकं तेजसः   
ग्रामचलिते सङ्ग्रामगमने अहेतु-अके-डके तैजसाक्षराण्यधिकानि   
भवन्ति । पृथिव्यप्तेजोवाय्वाकाशा एतेषामक्षराणि विवाहकाले एतेषु   
तेजोऽक्षराणि शुभहारकाणि भवन्ति ॥   
  
इति श्रीशिवपार्वतीसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे षष्ठः पटलः ॥ ६ ॥  
अथ   
  
सप्तमः पटलः ॥  
  
अथौषधीकरणं निरूप्यते ।  
  
ओषधी परमा श्रेष्ठा गोपितव्या प्रयत्नतः ।  
यस्याः प्रयोगमात्रेण देवता यान्ति वश्यताम् ॥ १ ॥  
  
ओषधी सा बुधैः प्रोक्ता चाण्डाली लोकविश्रुता ।  
सुरासुरगणैः पूज्या सर्वकार्यार्थसाधिनी ॥ २ ॥  
  
एकपत्री द्विपत्री च त्रिपत्री तुर्यपत्रिका ।  
अनेन विधिना देवि चतुश्चरणगामिनी ॥ ३ ॥  
  
मानुषाणां विशेषेण वश्यकर्मणि योजिता ।  
  
एकपत्री तु स्वाङ्गमलसंयुक्ता स्त्रियं वशमानयति द्विपत्री राज्ञो   
राजपुरुषान् । त्रिपत्री श्रीशाकमरिचसहिता   
  
प्। २२)  
  
दुष्टां चमूं वशमानयति चतुष्पत्री च कन्दुसहिता मत्तदुष्टगजं   
वशमानयति ॥ अथोत्पाटनविधिः कथ्यते -   
  
शनिवारे शुचिर्भूत्वा सायं सन्ध्यादिकं विधाय   
गन्धपुष्पधूपदीपनैवेद्यादिभिः पञ्चोपचारैः पूजादिकं विधाय   
अक्षतं फलं हस्ते गृहीत्वा ओषधिसमीपे स्थित्वाभिमन्त्रणं कुर्यात् ।   
ततोऽनुदिते भानौ खदिरकाष्ठकीलकेन खनयेत् । तत्र मन्त्रः - येन   
त्वां खनते ब्रह्मा हृषीकेशो महेश्वरः । शचीपतिः पितृपतिर्जलेशश्च   
धनाधिपः ॥ तेन त्वां खनयिष्यामि तिष्ठ तिष्ठ महौषधि । इति पठित्वा   
खनयेत् ॥  
  
शुचिरारभ्य एकान्ते प्रभाते मन्त्रमुक्तितः ॥ ४ ॥  
  
सङ्ग्राह्यमौषधं सिद्ध्यै न भवन्ति हि काष्ठवत् ।  
नमोऽस्त्वमृतसम्भूते बलवीर्यविवर्धिनि ॥ ५ ॥  
  
बलमायुश्च मे देहि पापं मे नय दूरतः ।  
  
येन चानेन मन्त्रेण खनित्वोत्पाट्यमानं कृत्वा यः पूर्वमानीतो   
योऽन्यथा भवेत् ।  
  
अत्रैव तिष्ठ कल्याणि मम कार्यकरी भव ॥ ६ ॥  
  
मम कार्ये कृते सिद्धे इतस्त्वं हि गमिष्यसि ।  
  
ॐ ह्रीं रक्तचामुण्डे हूं फट् स्वाहा । अनेन मन्त्रेण पुष्यर्क्षे हस्तर्क्षे   
वा नक्षत्रे सर्वाश्चौषध्य उत्पाटनीयाः । यैर्नरैश्च उदिते भानौ   
ओषध्यः खन्यन्ते उत्पाट्यन्ते उत्पद्यन्ते वा तासां   
रविकिरणपीतप्रभावेनावीर्यप्रभावो भवति । सिद्धिकारिका न भवन्ति ।   
यद्युदिते भास्करे उत्पाट्यन्ते तदा तासां पूजा कर्तव्या ।   
जपारक्तोत्पलरक्तकरवीर रक्तचन्दनकुङ्कुमेन गव्यगोमयेन   
सपादहस्तभूमिं संलिप्य तन्मध्ये   
  
प्। २३)  
  
चतुरस्रं कारयेत् । रक्तचन्दनकुङ्कुमाभ्यां तन्मध्ये वर्तुलं   
वितस्तिमात्रं भानुं पूजयेत् । पार्श्वे चन्द्रादिग्रहान् पूजयेत् । ततो   
रक्तभक्तपुष्परक्तैर्वक्ष्यमाणमन्त्रेण बलिं दद्यात् । ॐ द्रां द्रीं   
द्रूं द्रैं द्रौं द्रः सः स्वाहा । अनेन मन्त्रेण पूजां कृत्वोत्पाटयेत्   
वीर्ययुक्ता भवति सर्वकार्यक्षमा भवति ॥   
  
इति श्रीशिवपार्वतीसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे चाण्डालीमहौषधिवर्णनं सप्तमः पटलः ॥   
७ ॥  
अथ   
  
अष्टमः पटलः ।  
  
अथान्यत् सम्प्रवक्ष्यामि नारीणां गर्भधारणम् । पद्मबीजं गव्यपयसा   
सह या नारी पिबति सा गर्भवती भवति सत्यमेव आदित्यवारे निमन्त्रयेत्   
चन्द्रवारे भक्षयेत् । पूर्वदिग्भागस्थितं शिरीषमूलं गव्यघृतेन सह   
ऋतुसमये भक्षयेत् सा संवत्सरेण गर्भवती भवति ।  
  
अनपत्या च या नारी कपित्थं भक्षयेत् सदा ।  
अभिमन्त्र्य तु मन्त्रेण सापि पुत्रवती भवेत् ॥ १ ॥  
  
एकवृक्षतटे नारी स्नानं कृत्वाभिमन्त्रयेत् ।  
आदिवन्ध्यापि देवेशि भवेद्गर्भवती हि सा ॥ २ ॥  
  
देवः शिवो भवेद्यत्र नदीसङ्गमसन्निधौ ।  
तस्यां नद्यां दिशि स्नात्वा वन्ध्या पुत्रवती भवेत् ॥ ३ ॥  
  
प्। २४)  
  
विधिरत्रोच्यते-   
  
कपिलागोमयेनाथ भूमिं संलिप्य यत्नतः ।  
स्नात्वा विधिप्रकारेण मण्डलं कारयेत् ततः ॥ ४ ॥  
  
चतुरस्रं चतुष्कोणं तन्मध्ये वर्तुलं स्मृतम् ।  
तन्मध्ये विलिखेत् पश्चादष्टपत्रं सकर्णिकम् ॥ ५ ॥  
  
मध्ये तु पूजयेद् देवं पत्रे शक्तिं प्रपूजयेत् ।  
निर्व्रणमण्डलस्याग्रे कमलं स्थापयेद् बुधः ॥ ६ ॥  
  
शिखिपत्रनखवर्णेन लिखेत् । भृङ्गता कुलसप्तपर्वतमृत्तिका ����   
(?) स्वमलामृत्तिका-वल्मीकमृत्तिका##-  
सर्वसिद्धयः सर्वयोगिन्यः सर्वे गिरयः सर्वे नागाः पञ्चजात्यानि फलानि   
पञ्चप्रकाराक्षतानि पञ्च सुवर्णपुष्पाणि स्थिरचित्तेन मन्त्रितकलशे   
परिकल्पयेत् । अथ मन्त्रः - क्षाङ्क्षीङ्क्षूङ्क्षैङ्क्षौङ्क्षः । अनेन   
मन्त्रेण या नारी विधानेन निरत (नियम) वर्जिता अब्रह्मचारिणी देवी   
वन्ध्या पञ्चपतिवर्जिता ।  
  
अपुत्रा लभते पुत्रान् दुर्भगा सुभगा भवेत् ।  
अनेनैव विधानेन कन्या प्राप्नोति सत्पतिम् ॥ ७ ॥  
  
मन्त्रौषधीप्रयोगाश्च ये चान्ये चूर्णकीर्णकाः ।  
नवाभिचारिताः कूराः शुद्धदेहा भवन्ति ते ॥ ८ ॥  
  
ये चान्ये विघ्नकर्तारश्चरन्ति भुवि राक्षसाः ।  
ते सर्वे प्रलयं यान्ति सत्यं देवि मयोदितम् ॥ ९ ॥  
  
सकृदुच्चरिते मन्त्रे महापुण्यं प्रजायते ।  
ब्रह्महत्यादयो दोषाः क्षयं यान्ति न संशयः ॥ १० ॥  
  
प्। २५)  
  
अथ प्रथमोपाय उच्यते - नागकेसर १० माषकं गव्यघृतेन   
सहर्तुस्नानदिवसे पिबेत् । तदनन्तरं भर्त्रा सह रात्रौ संयोगं कुर्यात् । सा   
अवश्यमेव गर्भवती भवति ।  
  
अथ द्वितीयोपायः - श्वेतजीरकं १७ माषमात्रकं रात्रौ   
मृण्मयपात्रे जलेन सह निरावरणस्थाने समग्ररात्रौ स्थापयेत् ।   
अग्रिमदिवसे शिलायां पिष्ट्वा पर्युषितजलेन या स्त्री ऋतुस्नानदिने पीत्वा   
रात्रौ भर्त्रा सह संयोगं कुर्यादवश्यं सा गर्भवती भवति ।  
  
अथ तृतीयोपायः - दकाल्वद्मदीपि १० माषकं गव्यदुग्धेन सह या   
ऋतुस्नानदिवसे पीत्वा रात्रौ भर्त्रा सह संयोगं कुर्यात् सा अवश्यमेव   
गर्भवती भवति । इति तृतीयोपायः ।   
  
ॐ घण्टाकर्णाय स्वाहा इमं सप्तधा जप्त्वा ग्रामे नगरे वा प्रविशेत्   
तत्र विशिष्टं भोजनं प्राप्नोति । अन्यच्च भो अल्ल मे सिद्धा   
अनेनाष्टोत्तरशतं जपेत् । शिरीषमूलमृदः क्षेत्रस्य चतुष्कोणेषु   
मोक्षयेत् तदा शशकमूषकवराहचतुष्पादप्रभृतीनां   
मुखबन्धनं भवति ।  
  
अधुना सम्प्रवक्ष्यामि मन्त्रान् मे फलदायकाः ।  
ये सिध्यन्ति दशान्यूनं मन्त्रसाधनमुक्तिदाः ॥ ११ ॥  
  
शत्रुमित्र-उदासीन-साध्यसिद्धस्य लक्षणम् ।  
  
मन्त्राक्षराणि लिखित्वा साधकस्य तस्य यदापि च प्रथमवर्गाक्षरो भवति   
तदा मित्र द्वितीयवर्गाक्षरो भवति तदा सिद्धः । तृतीयवर्गस्य यदा भवति   
तदा साध्यः चतुर्थवर्गाक्षरो भवति तदोदासीनः पञ्चमवर्गाक्षरो   
यदा भवति तदा शत्रुर्ज्ञातव्यः । एतान् भेदान् ज्ञात्वा   
मन्त्रशोधनमारभेत् तदा साधकानां सुखावहो भवति ॥   
  
प्। २६)  
  
अथ कल्पवृक्षषण्डमूलानि यानि प्रक्षालितानि गव्यदधिमिश्रितायां   
राजिकायां संस्कार्याणि । ततो नियमपूर्वकं भक्षयेत् ।   
निर्व्याधियोगेष्वमुं स्वमुखे नियोजयेत् । विधानमस्या ब्रवीमीति देवी । अथ   
मन्त्रः - ॐ नमः षण्मुखाय शक्तिहस्ताय मयूरवाहनाय   
औषधीकेन देहि मे भव स्वाहा । अनेन मन्त्रेण चतुर्दश्यां शुचिर्भूत्वा   
मयूरशिखामुत्पाटयेत् तदा महाप्रभावयुक्ता भवति । गव्यघृतेन   
सह सङ्गृह्येत तदा इन्द्रियबलो भवति । पञ्चमलेन स्वर्णकारो भवति ।   
  
अन्यच्च - श्वेतकरवीरमूल - श्वेतगिरिकर्णिकामूल -   
हेवचनाङ्भीकृतजाताञ्जली पञ्चमलसमायुक्ता खाने पाने प्रदातव्या   
मरणान्तं वशीकरणम् ॥  
  
अन्यच्च - श्वेतगिरिकर्णिकामूलं स्ववीर्येण सह स्वकीय   
पञ्चमलहरवीर्य - श्वेतार्कमूलमेतानि हस्तर्क्षे पुष्यर्क्षे वा   
एकीकृत्य कुमारिकाहस्ताभ्यां मर्दयित्वा अष्टम्यां चतुर्दश्यां वा   
गजमदेन सह हस्ते गुटिकां कारयेत् । यस्यै एकापि दीयते सा वश्या भवति   
नान्यथा । शुक्लपक्षेऽपि सर्पाणां दीयते ते सर्पा अपि वश्या भवन्ति   
श्रीमहाभैरवस्य वचो यथा कुङ्कुमेन सह दीयते तदा वै गजो   
वशिभवति । रोचनया कुङ्कुमेन सह यदा तिलकं क्रियते तदा सा स्त्री   
पृष्ठलग्ना भ्रमति । गुरुदारेभ्यः तिलको न दर्शयितव्यः । राजद्वारे   
तथा न्याये विवाहे युद्धे जयावहे त्रैलोक्यमोहनमेतत् । त्रिफला ५ माषाः   
निम्ब १ माष कदम्ब २ माष नीप ३ माष तिरा-इता ४ माष करञ्ज ५   
माष भृङ्गराज ६   
  
प्। २७)  
  
माष मयूरशिखा ७ माषाः एतानि समभागानि सूक्ष्मचूर्णानि कारयेत् ।   
तदनन्तरं मधुना सह पेषयेत् । भोजनं च यथाहारं कुरुते नात्र   
संशयः । एतच्चूर्णं सुरेभ्योऽपि दुर्लभम् । रात्रिचूर्णं   
शिरीषवल्कलचूर्णं च गव्यघृतेन सह यस्यै वनितायै ऋतुस्नानदिवसे   
पानार्थं दीयते सा स्त्री वन्ध्यापि गर्भवती भवति नात्र संशयः ।   
एतच्चूर्णं कपित्थफलेन सह ऋतुसमये अपुत्रवती भक्षयति सा स्त्री   
पुत्रमाप्नोति । एतच्चूर्णं श्वेतकङ्कोलीमूलं लक्ष्मणाचूर्णं च समं   
कृत्वा कुङ्कुमक्वाथेन सहर्तुसमये सदा भक्षणार्थं दीयते तदा   
तस्याः शरीरशुद्धिर्भवति । पश्चादृतुसमयोपरि पञ्च दिनानि भक्षयेत्   
तदा सा गर्भधारणक्षमा भवति नात्र संशयः ॥   
  
इति श्रीशिवपार्वतीसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे मयूरशिखानिरूपणमष्टमः पटलः ॥ ८ ॥  
अथ   
  
नवमः पटलः ।  
  
अथान्यत् सम्प्रवक्ष्यामि औषधं परमदुर्लभम् ।  
आस्फोटी नाम विख्याता नागदमनीति विश्रुता ॥ १ ॥  
  
अस्या विधानं वक्ष्यामि दुर्लभं त्रिदिवौकसाम् ।  
विषाः सर्वे विनश्यन्ति लेपनाद्भक्षणात् क्षणात् ॥ २ ॥  
  
पत्रहस्ते तां प्रलिप्य सर्पो ध्रियते धृतमात्रे सर्पो न नश्यति नैव   
क्षतानि प्रलिप्य नागपूजितमन्त्रेण सर्पो विनश्यति ।  
  
प्। २८)  
  
नागदमनीमूलं खननान्नाडीललाटलेपनान्नाशयति समन्ततः   
आमवातं पित्तवातं श्लेष्मवातमेते वाता विनश्यन्ति भक्षणान्नात्र   
संशयः ॥  
  
अथ कथयाम्योषधीकरणे करणकारणानि । पुत्रमय   
वशीकरणकारकपुत्रपुत्रं कंसं कातरापि वशं परं (?)   
महिलाजनस्यैकश अप्यस्य दीयते सा पतिं परित्यज्य पश्यतां लोकानां   
नग्ना भूत्वा भ्रमति ॥  
  
अथ कथयामि तान्त्रिकविधिम् । ताम्रवेदीपरोर इति लोकैरुच्यते शनिवारे   
तामभिमन्त्र्य दिगम्बरो मुक्तकेशो भूत्वानुदिते भानौ ग्रहणं कुर्यात् ।   
पिष्ट्वा सम्यक्प्रकारेण स्त्रीपञ्चमलेन च कामातुरेण कृत्वा ताम्बूलेन   
सह भगिनीकृत्वा दीयते सा वश्या भवति नान्यथा । मातापि पुत्रं   
परित्यज्य तत्परा भूत्वा पृष्ठतो लग्ना भवति यत्र कुत्रापि तथा   
तमनुयाति न संशयः ॥ काकजङ्घेति विख्याता महौषधिर्ग्रामे सर्वत्र   
तिष्ठति शनिवारे सन्ध्यासमये तस्या अभिमन्त्रणं कुर्यात् तदन्तरं   
ब्राह्मे मुहूर्ते उत्थायानुदिते भानौ पुष्यर्क्षे हस्तर्क्षे वा योगे   
खदिरकीलकेन तां समूलामुत्पाटयेत् । पुनस्तां सप्तम्यामष्टम्यां   
नवम्यां वा एतासु तिथिषु पुनर्वसुपुष्यहस्तर्क्षयुक्तासु स्वपञ्चमलेन   
सह पिष्ट्वा स्ववीर्यं स्वरक्तमपि तस्मिन् दत्त्वा यस्यै वनितायै दीयते सा स्त्री   
वश्या भवति सत्यमेव मन्त्रेणानेन मन्त्रयेत् । ॐ नमो भगवति त्रिपुरे   
त्रैलोक्यमोहिनि ऐं द्रां श्रीं क्लीं सौम् अमुकनाम्नीं शीघ्रं मे   
वशमानय स्वाहा । इति मन्त्रः ॥  
  
अथ गुञ्जाकल्पो लिख्यते - श्वेतगुञ्जां शनिवारे सन्ध्या   
  
प्। २९)  
  
समयेऽभिमन्त्रितां कृत्वा ततो ब्राह्मे मुहूर्ते उत्थायानुदिते भानौ   
खदिरकीलकेन दिगम्बरो भूत्वा समूलामुत्पाटयेत् । पुष्यर्क्षे हस्तर्क्षे वा   
स्त्रीपुष्पेण सह गोरोचन-काश्मीरकुङ्कुमश्वेतचन्दन##-  
तिलकं कुर्यात् तदा स्त्री कामबाणविमोहिता विह्वला भवति । मन्त्रेणानेन   
मन्त्रयेत् - ॐ ऐं ह्रीं श्रीं क्लीं हूं फट् स्वाहा । इति   
कामबाणतिलकम् ॥  
  
अथान्यतन्त्रोक्तं वशीकरणादिकं लिख्यते -   
  
सारमुद्धृत्य सङ्क्षेपाद्वशीकरणमोहने ।  
कामिनां प्रीतिजनकं किञ्चित्तदपि गद्यते ॥ ३ ॥  
  
तत्रादौ तिलकविधिः ।  
  
लज्जां मधूकं कव्यं च नलिनीमूलमेव च ।  
एतान् पिष्ट्वा स्ववीर्येण यः कुर्यात् तिलकं पुमान् ॥ ४ ॥  
  
तत्क्षणादेव नयति वश्यतां भुवनत्रयम् ।  
वात्स्यायनेन मुनिना प्रोक्तं योगमनुत्तमम् ॥ ५ ॥  
  
सिताष्टमूलमञ्जिष्ठा वचा मुस्ता सकुष्ठका ।  
स्त्रीयोनिशोणिते चैतदेकीकृत्य ललाटके ॥ ६ ॥  
  
शुभं तिलकमाधत्ते यः स लोकत्रयं क्रमात् ।  
कृतज्ञः स्ववशं कुर्यान्मोदते च चिरं भुवि ॥ ७ ॥  
  
तगरं पिप्पलीमूलं मेषीशृङ्गी कणा जटा ।  
एतत्समं स्वपञ्चाङ्गमले नीत्वैकतां सुधीः ॥ ८ ॥  
  
मधुना तिलकं कुर्याद्यः क्षोणीसुतवासरे ।  
जगत्सर्वं वशीकुर्यात् स पुमान्नात्र संशयः ॥ ९ ॥  
  
गोरोचनं च सम्भाव्य स्वपुꣳसो रुधिरेण या ।  
  
प्। ३०)  
  
कुर्यात् सा तिलकं भाले पतिं च मोहयेद्भृशम् ॥ १० ॥  
  
अथाञ्जनविधिः -   
  
महाष्टमीदिने यस्तु श्मशाने नरमस्तके ।  
पातितं कज्जलं विश्वं मोहयेन्नयनाञ्जनात् ॥ ११ ॥  
  
रोचनां केसरं कन्यां शिलां चेति विशोधयन् ।  
योजयेद् दृष्टिपथगं सर्वमेव विमोहयेत् ॥ १२ ॥  
  
तालीशकुष्ठनागरैः कृत्वा क्षोणीशवर्तिकाम् ।  
सिद्धार्थतैले निःक्षिप्य कज्जलं नरमस्तके ॥ १३ ॥  
  
पातयेदञ्जनं तस्य सर्वदा भुवनत्रये ।  
दृष्टिगोचरमायातः सर्वो भवति दासवत् ॥ १४ ॥  
  
शिलाकिञ्जल्कफलिनी रोचनानां तथाञ्जनम् ।  
पुष्यर्क्षयोगे विहितं दम्पत्योर्मोहनं परम् ॥ १५ ॥  
  
इति । अथ चूर्णविधिः -   
  
काकजङ्घा शिला पक्षौ भ्रामरौ कृष्णमुत्पलम् ।  
चूर्णं तगरजं चैषां चूर्णं क्षिप्तं विमोहने ॥ १६ ॥  
  
वातपैत्तिकदलं पुंसो मलं मालासवस्य च ।  
पक्षावलेरिदं चूर्णं क्षिप्तं शिरसि मोहनम् ॥ १७ ॥  
  
अथ भक्षणविधिः -   
  
अन्त्रादि सर्वं निष्कास्य खञ्जरीटोदरं कुलैः ।  
पूरयित्वा स्ववीर्येण सारमेयगले क्षिपेत् ॥ १८ ॥  
  
मुद्रां कृत्वा तदेकान्ते सप्ताहं धारयेत् सुधीः ।  
पश्चान्निष्कास्य संशोध्य वटीं कुर्याद्विशोषयेत् ॥ १९ ॥  
  
सा भक्षणविधानेन दीपमाला परस्परम् ।  
दम्पत्योः प्रीतिजननी कीर्तिता नियमोत्तमा ॥ २० ॥  
  
प्। ३१)  
  
अन्यत्सुमतम् ।  
  
अथान्यत् सम्प्रवक्ष्यामि तिलकं सर्वकामिकम् । गोरोचनं वंशलोचनं   
मत्स्यपित्तं काश्मीरकुङ्कुमकेसर-स्वयम्भूकुसुमस्ववीर्य-   
श्रीखण्डरक्तचन्दनकस्तूरी - कर्पूर-काकजङ्घामूलानि   
समभागानि कृत्वा कूपतडागनदीजलेन मर्दयित्वा कुमारिकापार्श्वकां   
गुटिकां कृत्वा च्छायायां गुटिकां कारयेत् । तया ललाटे तिलकं कृत्वा   
यां यां स्त्रियं पश्यति सा सा वश्या भवति । द्रौं वां धां क्षौम् अं   
कं छः इत्यनेन मन्त्रेण महिषास्थिमयं कीलकमेकोनविंशत्यङ्गुलं   
सहस्रेणाभिमन्त्रितं यस्य नाम्ना कूपतटे निखनेत् स महिषेण वध्यते ॥   
ॐ च्छः च्छः ऌम् अमुकं हुम् ईं च्छः च्छः ॐ इति । अनेन मन्त्रेण   
मयूरास्थिमयं कीलकं त्र्यङ्गुलं सहस्रेणाभिमन्त्रितं यस्य नाम्ना   
चतुष्पथे निखनेत् स तत्र भ्रमति । तत्रानेनावतिष्ठति पर्यटति   
क्षणमात्रेण उत्तोलनेन शान्तिर्भवति ॥ ॐ श्रीं श्रीं व्रां व्रीम् ईम् ईं   
च्छः च्छः स्वाहा । अनेन मन्त्रेण मेषास्थिमयं कीलकं   
द्वादशाङ्गुलं सहस्रेणाभिमन्त्रितं कृत्वा यस्य गृहे-निखनेत्   
सर्वसिद्धिरसिद्धा तस्य भवति ॥  
  
द्रीम्बन्धूकपुष्पसङ्काशं ध्यातव्यं मन्त्रदीपके ।  
कुम्भकेन वरारोहे शृणु वक्ष्यामि षड्गुणम् ॥ २१ ॥  
  
ध्यात्वा तु मासमेकं तु महास्त्रीमानयेद् ध्रुवम् ।  
मासेनैकेन मनुना आनयेन्नागकन्यकाम् ॥ २२ ॥  
  
देवकन्यां त्रिभिर्मासैः सायाह्ने नान्यथा भवेत् ।  
ॐ हं हः इति ।  
अनेनैव तु मन्त्रेण ध्यातव्याः क्रोधयाजकाः ॥ २३ ॥  
  
प्। ३२)  
  
याज्यस्य रुद्रसङ्काशं रुद्रहस्तं सुरासुरैः ।  
मासेन मानुषं लोकं नागलोकं द्विमासतः ॥ २४ ॥  
  
त्रिभिर्मासैस्तु देवेशि स्वर्गलोकं न संशयः ।  
षण्मासाभ्यासयोगेन त्रैलोक्यं निश्चलं कुरु ॥ २५ ॥  
  
ॐ रक्तहटा रक्तगटा मुकुटधारिणी एधति स्वाहा । मन्त्रराज उल्टा वेधा ।   
ॐ ह्रीं श्रीं ध्रीं विकृतानना बाह्ये फट् स्वाहा । मन्त्रमिमं यन्त्रे   
लिखित्वा यस्य ईक्षितं दीयते स ऐकाहिकद्व्याहिकत्र्याहिकविषमज्वरेण   
गृह्यते तत्क्षणादेव नश्यति नात्र संशयः ॥ ॐ बन्धुन क्षयं द्रीं   
द्रीम् अमुकस्यात्मानं नित्यज्वरेण पत्रीबन्धनमात्रस्य स्फुर स्वाहा । इति   
नित्यज्वरशोधनपत्रिका ॥ ॐ क्षः स्वाहा । अनेन मन्त्रेण मन्त्रितं जलं   
भृशं कृत्वा ज्वरिताङ्गं सेचयेत् तेन ज्वरविमुक्तिर्भवति निश्चितम् ॥  
  
खरवाहनसिंहस्य क्रमादेवानुशासनम् ।  
ऋक्षतुरगगतो वायुर्जीमूत इव गर्जितः ॥ २६ ॥  
  
रविवारे श्लोकमिमं लिखित्वा शिरसि न्यसेत् ।  
तेन स्थापितमात्रेण त्रैमासिकज्वरं हरेत् ॥ २७ ॥  
  
वानेयस्य बिडालस्य गृहीत्वा रुधिरं ततः ।  
पद्मसूत्रोत्थवर्तिं च भावयेत् सप्तवारकम् ॥ २८ ॥  
  
शिवाग्रे तज्जतैलेन पातयेत् कज्जलं ततः ।  
तेनाञ्जितलोचनस्तु अदृश्यो भवति ध्रुवम् ॥ २९ ॥  
  
हेभिरिहेभेरिहे । अनेनोदकमादायालोक्य सहस्रवारं परिजप्य   
अनेनैवाञ्जनेन त्रिरात्रेण सिद्धिः । पद्मसूत्रवर्तिकस्य तैलेन कज्जलं   
पातयेत् तेनाञ्जितनेत्रस्तु अदृश्यो भवति ।  
  
प्। ३३)  
  
ततो गोमूत्रेण चक्षुषी प्रक्षाल्य पुनः प्रत्यक्षो भवति ॥  
  
अथ डाकिनीदमनमन्त्रः - अक्षः क्षां क्षौकाजसिनौ देवता   
तत्त्वधूलिनी घोनाशालिनी भमन्त्रि बन्धुशनादैवतं लघुकण्टकेन   
पुरुमभिशासनो देवतां महाभैरव मण्डलमचल   
(मङ्गलवारेण) ॐ च्छः च्छः च्छः डाकिनीमतबन्धु नमः ।   
ॐ नमो भगवते वज्राय चण्डेश्वराय ईम् ईं फट् स्वाहा । इति   
सर्वभूतडाकिनीदमनमन्त्रः ॥ दमन सर्पलङ्ग एभलिसिमजबन्धनिशि   
नागपाशमचलः इति दमनमन्त्रं बन्धनं च ॥ ॐ रंस्त्रीं शीघ्रं ह   
स्वाहा । त्रिपुरां सिन्दूरशङ्खचूर्णाभ्याम् उदनालपत्रे लिखित्वा   
शोधयितव्यः स दिवसत्रयेण ज्वरेणागत्य मिलति । ॐ अहोहः अमुकनाम्नीं   
शीघ्रमानय स्वाहा । इत्याकर्षणम् ॥  
  
ॐ स्त्रींस्त्रीं वलीं वलीम् ईम् अहः फट् स्वाहा । मज्जनस्वस्थो भवति ।   
अप्सरणीम् अमुकीं जीव । तेन अनेन मन्त्रेण सप्तवारं जलं प्रजप्य   
कामिन्यै पानार्थं दातव्यम् । ॐ नमो जले मोहे कुले फलानि सङ्कुले स्वाहा   
। अनेन मन्त्रेण सप्तवाराभिमन्त्रितं यस्य दीयते स वश्यो भवति । ॐ नमो   
जले मोहे द्राम् अब्जिनि फट् स्वाहा । अनेन मन्त्रेण प्रत्यूषे पानीयेन मुखं   
प्रक्षालयेत् सर्वजनप्रियो भवति सर्वसिद्धीश्वरो भवति ॥  
  
ॐ भूर्भुवः स्वः स्वाहा । ताम्बूलं मन्त्रयित्वा यस्य दीयते स वश्यो   
भवति ॥ ॐ नमो जले मोहे हन हन दह दह पचपच मथमथ अमुकं   
मे वशमानय स्वाहा ॥  
  
अथ यक्षिणीमन्त्रसाधनम् - सुरसुन्दरी-मनोहारिणी -   
कनकावती - रतिकरी - कामेश्वरी - नटी - अनुरागिणी -   
पद्मिनी एता अष्टौ यक्षिण्यः कामनायां साधनम् ।  
  
प्। ३४)  
  
अथ सुरसुन्दरीसाधनम् - ॐ ह्रीम् आगच्छ आगच्छ सुरसुन्दरि स्वाहा ।   
वज्रपाणिगृहं गत्वा गुग्गुलधूपं दत्त्वा त्रिसन्ध्यं पूजयेत् सहस्रं   
त्रिसन्ध्यं मासपर्यन्तं जपेत् ततो मासाभ्यन्तरे प्रत्यक्षा भवति   
अन्तिमदिने रक्तचन्दनेनार्घ्यं दद्यात् । तत आगत्य माता भगिनी भार्या वा   
भवति तासां यानि कर्माणि तान्येव करोति । यदि माता भवति तदा   
सिद्धद्रव्याणि रसायनानि ददाति । यदि भगिनी भवति तदा पूर्ववदमूल्यं   
वस्त्रं ददाति । यदि भार्या भवति तदा सर्वमैश्वर्यं परिपूरयति । परन्तु   
वर्जनीयमिहान्यया सह शयनं सा च मैथुनप्रिया भवति अन्यथा नश्यति   
॥ १ ॥  
  
अथ मनोहारिणीसाधनम् - ॐ ह्रीम् आगच्छ आगच्छ मनोहरि स्वाहा ।   
इह नदीसङ्गमे गत्वा चन्दनेन मण्डलं कृत्वा अगुरुधूपं दत्त्वा   
सहस्रैकं मन्त्रं मासपर्यन्तं प्रत्यहं जपेत् । ततो मासान्ते   
चन्दनोदकेनार्घ्यं दद्यात् पुष्पफलेनैकचित्तेन तस्या अर्चनं कर्तव्यं   
ततोऽर्द्धरात्रसमये नियतमागच्छति आगता सती तदाज्ञां करोति   
सुवर्णशतं तस्मै साधकाय प्रत्यहं ददाति ॥ २ ॥  
  
अथ कनकावतीसाधनम् - ॐ ह्रीं कनकावति मैथुनप्रिये आगच्छ   
आगच्छ स्वाहा । वटवृक्षसमीपे स्थित्वा मद्यमांसादिनैवेद्यं तस्यै   
मूलमन्त्रेण दत्त्वा शेषं स्वयमप्यङ्गीकृत्य सहस्रमेकं   
मूलमन्त्रं जपेत् । एवं सप्तदिनपर्यन्तं कुर्यात् । अष्टम्यां   
रात्रावर्द्धरात्रसमये वस्त्रालङ्कारभूषिता अष्टौ   
  
प्। ३५)  
  
परिवारानादायोपगच्छति । आगता सा कामयितव्या भार्या वा भवति   
द्वादशजनानां वस्त्रालङ्कारभोजनं च ददाति अष्टौ कला नित्यं   
साधकाय प्रयच्छति ॥ ३ ॥  
  
अथ कामेश्वरीसाधनम् - ॐ ह्रीम् आगच्छ आगच्छ कामेश्वरि स्वाहा ।   
इह गोरोचनया भूर्जपत्रोपरि स्त्रीरूपां प्रतिमां संलिख्य षोडशोपचारैः   
पञ्चोपचारैर्वा सम्पूज्य ततः शय्यायामेकाकी एकान्ते उपविश्य तन्मना   
भूत्वा सहस्रं जपेत् ततो मासान्ते तद्बुद्ध्या स्वकीयां भार्यां पूजयेत् ।   
ततो मधुसर्पिर्भ्यां प्रतिरात्रं दीपं प्रज्वाल्य पश्चान्मानं कृत्वा   
मूलमन्त्रं सहस्रसङ्ख्यं जपेत् । ततोऽर्धरात्रसमये नियतमागच्छति   
परन्त्वन्याः स्त्रियो वर्जनीयाः ॥ ४ ॥  
  
अथ रतिप्रियासाधनम् - ॐ ह्रीम् आगच्छ आगच्छ रतिकरि स्वाहा ॥ अत्र   
पटे चित्ररूपिणी लेख्या वस्त्रकनकालङ्कारभूषिता उत्पलहस्ता कुमारी   
जातीपुष्पैः प्रपूजनं कुर्यात् गुग्गुलेन धूपं दद्यात् ततोऽष्टसहस्रं   
प्रत्यहं जपेत् । मासान्ते तु विधिवत् पूजनं कुर्यात् । धूपदीपौ प्रज्वालनीयौ   
ततोऽर्धरात्रसमयेऽवश्यमागच्छति आगता सास्त्री भावेन कामयितव्या   
भार्या भवति साधकस्य परिवारं पालयति दिव्यं कामिकं भोजनं च   
ददाति ॥ ५ ॥  
  
अथ पद्मिनीसाधनम् - ॐ ह्रीम् आगच्छ आगच्छ पद्मिनि स्वाहा ।   
स्वगृहे चन्दनेन मण्डलं कृत्वा शिरःस्थं कारयेत् गुग्गुलेन धूपं   
दत्त्वा सहस्रमेकं प्रत्यहं जपेत् ततो मासान्ते पौर्णमास्यां रात्रौ   
विधिवत् पूजां कृत्वा जपेत् । जपान्तेऽर्धरात्रसमये नियतमागच्छति आगता   
सा कामयितव्या   
  
प्। ३६)  
  
भार्या भूत्वा सर्वकामप्रदा भवति रसं रसायनं सिद्धद्रव्यं   
प्रत्यहं साधकाय प्रयच्छति ॥ ६ ॥  
  
अथ नटीसाधनम् - ॐ ह्रीम् आगच्छ आगच्छ नटि स्वाहा । अत्राशोकतले   
गत्वा मत्स्यमांसाद्याहारगन्धपुष्पादिधूपदीपबलिं दत्त्वा सहस्रं   
प्रत्यहं जपेत् ततः सा मासान्ते नियतमागच्छति आगता सा माता भगिनी   
भार्या वा भवति । यदि माता भवति तदा दिव्यं कामिकं भोजनं ददाति   
वस्त्रसुगन्धिसुवर्णशतं ददाति च । यदि भगिनी भवति तदा   
शतयोजनादुत्तमां स्त्रियमानीय ददाति । यदि भार्या भवति तदा दिव्यं   
वस्त्रं रसायनमष्टदिनान्तरेण ददाति ॥ ७ ॥  
  
अथानुरागिणीसाधनम् - ॐ ह्रीम् अनुरागिणि आगच्छ आगच्छ स्वाहा । इह   
काश्मीरकुङ्कुमेन भूर्जपत्रे स्त्रीसदृशीं प्रतिमां   
विलिख्यावाहनादिकं कृत्वा गन्धपुष्पधूपदीपादिकं दत्त्वा ताम्बूलानि   
निवेद्य सहस्रं प्रत्यहं जपेत् । मासमेकं त्रिसन्ध्यं जपेत् मासान्ते   
पौर्णमास्यां विधिवत् पूजां कृत्वा घृतदीपं प्रज्वाल्य समग्ररात्रौ   
मन्त्रं प्रजपेत् । ततः प्रभातसमये नियतमागच्छति आगता सा   
सर्वकामप्रदा भवति दिव्यरसायनानि ददाति प्रत्यहं च दीनाराणां   
सहस्रं ददाति । तस्याः प्रसादेन वर्षसहस्राण्यायुश्च भवति ॥ ८ ॥  
  
अथ षट्त्रिंशद्यक्षिण्यः -   
  
विचित्रा विभ्रमा हंसी भीषणी जनरञ्जिनी ।  
विशाला मदना घण्टा कालकर्णी महाभया ॥ १ ॥  
  
माहेन्द्री शङ्खिनी चान्द्री श्मशाना वटयक्षिणी ।  
मेखला विकला लक्ष्मीर्मालिनी शतपत्रिका ॥ २ ॥  
  
प्। ३७)  
  
सुलोचना सुशोभाढ्या कपालिनी विशालिनी ।  
नटी कामेश्वरी स्वर्णरेखा च सुरसुन्दरी ॥ ३ ॥  
  
मनोहरा प्रमोदानुरागिणी नखकेशिका ।  
भामिनी पद्मिनी चैव स्वर्णवती रतिप्रिया ॥ ४ ॥  
  
षट्त्रिंशदेता यक्षिण्यः कथिताः सिद्धिकामदाः ।  
करङ्किणीमते तन्त्रे महादेवेन विस्तरात् ॥ ५ ॥  
  
आराधनं महत् तासां प्रवक्ष्यामि समासतः ।  
फलं चैव यथा तुष्टाः प्रयच्छन्ति समाहितम् ॥ ६ ॥  
  
(१) लक्षद्वयं जपेन्मन्त्रं वटवृक्षतले शुचिः ।  
पश्चाच्चम्पकपुष्पैश्च होमं मधुघृतान्वितम् ॥ ७ ॥  
  
कुर्याद् दशांशतो मन्त्री शङ्करेणोदितं यथा ।  
ततः सिद्धा भवेद् देवि विचित्रा वाञ्छितप्रदा ॥ ८ ॥  
  
ॐ विचित्रे चित्ररूपिणि मे सिद्धिं कुरु २ स्वाहा । इति मन्त्रः   
  
(२) लक्षद्वयं जपेन्मन्त्रं श्मशाने निभृते निशि ।  
घृताक्तैर्गुग्गुलैर्होमे दशांशेन कृते सति ॥ ९ ॥  
  
विभ्रमा तोषमायाति पञ्चाशन्मानुषैः समम् ।  
ददाति भोजनं द्रव्यं प्रत्यहं शङ्करोऽब्रवीत् ॥ १० ॥  
  
ॐ ह्रीं विभ्रमे विभ्रमाङ्गरूपे विभ्रमं कुरु रहिं २ भगवति स्वाहा ।  
  
(३) प्रदेशे नगरस्याथ लक्षसङ्ख्यं जपेन्मनुम् ।  
पद्मपत्रैर्घृतोपेतैः कृते होमे दशांशतः ॥ ११ ॥  
  
प्रयच्छत्यञ्जनं हंसी येन पश्यति भूनिधिम् ।  
सुखेन तं च गृह्णाति न विघ्नैः परिभूयते ॥ १२ ॥  
  
ॐ द्रीं नमो हंसि हंसवाहिनि क्लीं क्लीं स्वाहा ।  
  
(४) त्रिपथस्थो जपेन्मन्त्रं लक्षसङ्ख्यं दशांशतः ।  
  
प्। ३८)  
  
घृताक्तगुग्गुलैर्होमे भीषणी चिन्तितप्रदा ॥ १३ ॥  
  
ॐ ऐं द्रीं महामोदे भीषणि द्रान्द्रां स्वाहा ।  
  
(५) कदम्बाधो जपेन्मन्त्रं निशि लक्षद्वयं ततः ।  
घृताक्तगुग्गुलैर्होमे देवी सौभाग्यदा भवेत् ॥ १४ ॥  
  
ॐ ह्रीं क्लीं जनरञ्जिनि स्वाहा ।  
  
(६) चिञ्चावृक्षतले मन्त्रं लक्षमावर्तयेच्छुचिः ।  
शतपत्रोद्भवैः पुष्पैः सघृतैर्होममाचरेत् ॥ १५ ॥  
  
ततः सिद्धा भवेद् देवि विशालाकाशगामिनी ।  
ददाति मन्त्रिणे तुष्टा रसं दिव्यरसायनम् ॥ १६ ॥  
  
ॐ ऐं ह्रीं विशाले स्त्रांस्त्रीम् एह्येहि स्वाहा ।  
  
(७) लक्षसङ्ख्यं जपेन्मन्त्रं राजद्वारे स्थितः शुचिः ।  
सक्षीरमालतीपुष्पैः कृते होमे दशांशतः ॥ १७ ॥  
  
मदनायक्षिणी तुष्टा गुटिकां सम्प्रयच्छति ।  
यया आस्यस्थयादृश्यः शुचिः स्थायी भवेन्नरः ॥ १८ ॥  
  
ॐ ह्रीं मदने मदनविडम्बिनि आलये सङ्गमं देहि देहि श्रीं स्वाहा ।  
  
(८) सुघण्टां वादयन्मन्त्री जपेन्मन्त्रायुतद्वयम् ।  
तत्र क्षोभयते लोकान् दर्शनादेव साधकः ॥ १९ ॥  
  
ॐ ऐं द्रीं पुरीं क्षोभय प्रजाः क्षोभय भगवति गम्भीरस्वने स्वप्ने   
स्वाहा ।  
  
(९) लक्षसङ्ख्यं मनुं जप्त्वा पलाशतरुजेन्धनैः ।  
मधुनाक्तैः कृते होमे कालकर्णी प्रसीदति ॥ २० ॥  
  
सौख्यं ददाति तुष्टा वै गतिस्तम्भकरी भवेत् ।  
सततं संस्मरेन्मन्त्री विविधाश्चर्यकारिणीम् ॥ २१ ॥  
  
प्। ३९)  
  
ॐ हुं कालकर्णि ठः ठः स्वाहा ।  
  
(१०) अस्थिमुद्राधरो लक्षं श्मशाने प्रजपेन्मनुम् ।  
ततो महाभया सिद्धा यच्छत्यस्य रसायनम् ॥ २२ ॥  
  
तेन भक्षितमात्रेण पर्वतानपि चालयेत् ।  
वल्लीपलितनिर्मुक्तो न रोगं समवाप्नुयात् ॥ २३ ॥  
  
ॐ द्रीं महाभये प्रें स्वाहा ।  
  
(११) शक्रचापोदये लक्षं निर्गुण्डीतुलसीस्थितः ।  
जपेन्मन्त्रं ततः सिद्धा भवेत् पातालसिद्धिदा ॥ २४ ॥  
  
ॐ ह्रीं माहेन्द्रि मन्त्रसिद्धिं कुरु कुरु कुलु २ हंसः सोहं स्वाहा   
  
(१२) मन्त्रायुतं जपेन्मन्त्री सति भानूदये शुचिः ।  
शङ्खमालिकया पश्चादिन्धनैः करवीरजैः ॥ २५ ॥  
  
घृताक्षैः होमयेन्मन्त्री दशांशेन शुचिस्ततः ।  
ध्रुवं सिद्धा भवेद् देवी शङ्खिनी वाञ्छितप्रदा ॥ २६ ॥  
  
ॐ ह्रीं शङ्खधारिणि शङ्खधारणे द्रां द्रीं क्लीं श्रीं स्वाहा ।  
  
(१३) एवं चान्द्र्याः साधनमपि बोध्यम् ।  
  
(१४) चतुर्लक्षमिमं मन्त्रं श्मशाने प्रजपेच्छुचिः ।  
नग्नव्रतोऽञ्जनं तुष्टा श्मशाने सम्प्रयच्छति ॥ २७ ॥  
  
तेन पश्येन्नरोऽदृश्यो विचरेद्वसुधातले ।  
निधिं पश्यति गृह्णाति न विघ्नेः परिभूयते ॥ २८ ॥  
  
ॐ द्रान्द्रीं श्मशानवासिनि स्वाहा ।  
  
(१५) त्रिपथस्थो वटाधःस्थो रात्रौ मौनी जपेत्तु वै ।  
लक्षत्रयं ततः सिद्धा देवी स्याद्वटयक्षिणी ॥ २९ ॥  
  
वस्त्रालङ्करणं दिव्यं रससिद्धिं रसायनम् ।  
दिव्याञ्जनं च सन्तुष्टा साधकस्य प्रयच्छति ॥ ३० ॥  
  
प्। ४०)  
  
ॐ श्रीं द्रीं वटवासिनि यक्षकुलप्रसूते वटयक्षिणि एह्येहि स्वाहा ।  
  
(१६) मधूकवृक्षतले मन्त्रं चतुर्दशदिनावधि ।  
प्रजपेन्मेखला तुष्टा ददात्यञ्जनमुत्तमम् ॥ ३१ ॥  
  
ॐ द्रीं हुं मदनमेखलायै मदनविडम्बनायै नमः स्वाहा ।  
  
(१७) गुहान्तःस्थोऽधरे मासत्रयं मन्त्रं जपेन्नरः ।  
ततः सिद्धा भवेद्देवि विकला वाञ्छितप्रदा ॥ ३२ ॥  
  
ॐ विकले ऐं ह्रीं श्रीं क्लीं स्वाहा ।  
  
(१८) स्वगृहावस्थितो रक्तैः प्रसूनैः करवीरजैः ।  
लक्षमावर्तयेन्मन्त्री दूर्वाज्याभ्यां दशांशतः ॥ ३२ ॥  
  
होमे कृते भवेत् सिद्धा लक्ष्मीनाम्नी च यक्षिणी ।   
रसं रसायनं दिव्यं निधानं च प्रयच्छति ॥ ३३ ॥  
  
ॐ ऐं ह्रीं श्रीं लक्ष्मि कमलधारिणि हंसः सोहं स्वाहा ।  
  
(१९) चतुष्पथस्थितो लक्षमापदि प्रजपेन्मनुम् ।  
मालिनी जायते सिद्धा दिव्यं खड्गं प्रयच्छति ॥ ३४ ॥  
  
यत्प्रभावेन लोकेऽस्मिन् दुर्लभं राज्यमाप्नुयात् ।  
  
ॐ द्रीं ॐ नमो मालिनी स्त्रि एह्येहि सुन्दरि हंसहंसि समीहं मे   
सङ्गमय स्वाहा ।  
  
(२०) शतपत्रवने यस्तु मन्त्रलक्षं जपेन्मुनिः ।  
क्षीराज्यहोमैः संसिद्धा सिद्धिं यच्छति भूनिधिम् ॥ ३५ ॥  
  
ॐ द्रीं शतपत्रिके द्रीं द्रीं श्रीं स्वाहा ।  
  
(२१) नदीतीरस्थितो लक्षत्रयं मन्त्री जपेन्मनुम् ।  
घृतहोमे दशांशेन कृते देवी प्रसीदति ॥ ३६ ॥  
  
ददाति पादुकां तस्मै यथारुचि नभस्तले ।  
  
प्। ४१)  
  
मनःपवनवेगेन याति चायाति साधकः ॥ ३७ ॥  
  
ॐ द्रीं क्लीं सुलोचने सिद्धिं मे देहि देहि स्वाहा ।  
  
(२२) रक्ताम्बरधरो मन्त्री चतुर्दशदिनावधि ।  
जपेत् सिद्धा भवेद् देवी शोभना भोगदायिनी ॥ ३८ ॥  
  
ॐ द्रीम् अशोकपल्लवकरतले शोभने श्रीं क्षः स्वाहा ।  
  
(२३)   
  
महाव्रतधरो मन्त्री यः शाल्योदनभोजनैः ।  
लक्षद्वयं जपेन्मन्त्रं कपालं लभते मुनिः ॥ ३९ ॥  
  
आकाशगमनं दूरात् स्वप्नरूपसमागमः ।  
दूराद्दर्शनमित्यादि साधकाय प्रयच्छति ॥ ४० ॥  
  
ॐ ऐं कपालिनि द्रां द्रीं क्लां क्लीं क्लूं क्लैं क्लौं क्लः हंसः सोहं   
सकलह्रीं फट् स्वाहा ।  
  
(२४) सरित्तीरे जपेन्मन्त्रमर्धं लक्षस्य देशिकः ।  
  
घृताक्तगुग्गुलैर्होमे देवी सौभाग्यदा भवेत् ॥ ४१ ॥  
  
ॐ वरयक्षिणि वरयक्षविशालिनि आगच्छ २ प्रियं मे भवतु हैमे भव   
स्वाहा ।  
  
(२५) पुण्याशोकतलं गत्वा चन्दनेन सुमण्डलम् ।  
कृत्वा चाभ्यर्चयेद् देवीं धूपं दत्त्वा सहस्रकम् ॥ ४२ ॥  
  
मन्त्रमाराधयेन्मासं नक्तम्भोजी रहः सदा (?) ।  
रात्रौ पूजां शुभां कृत्वा जपेन्मन्त्रं मुनिव्रतः ॥ ४३ ॥  
  
नटी देवी समागत्य निधानं रसमञ्जनम् ।  
ददाति मन्त्रिणे मन्त्रं दिव्ययोगं च सिद्धिदम् ॥ ४४ ॥  
  
ॐ द्रीं नटि महानटि रूपवति द्रीं स्वाहा ।  
  
(२६) एकासने शुचौ देशे त्रिसन्ध्यं त्रिसहस्रकम् ।  
मासमेकं जपेन्मन्त्रं तदा पूजां समारभेत् ॥ ४५ ॥  
  
प्। ४२)  
  
पुष्पैर्धूपैश्च नैवेद्यैः प्रदीपैर्घृतपूरितैः ।  
रात्रौ देवीं समभ्यर्च्य जपेन्मन्त्रं प्रसन्नधीः ॥ ४६ ॥  
  
अर्धरात्रे गते देवी समागत्य प्रयच्छति ।  
रसं रसायनं दिव्यं वस्त्रालङ्करणानि च ॥ ४७ ॥  
  
ॐ ह्रीम् आगच्छ आगच्छ कामेश्वरि स्वाहा ।  
  
(२७-२८) (स्वर्णलेखा ! सुरसुन्दरी च प्रागुक्ता)   
  
(२९) नदीतीरे शुभे रम्ये चन्दनेन सुमण्डलम् ।  
विधाय पूजयेद् देवीं ततो मन्त्रायुतं जपेत् ॥ ४८ ॥  
  
एकविंशतिघस्रान्तं प्रसन्ना वितरेत् सदा ।  
अर्धरात्रे गते देवी दीनाराणां सहस्रकम् ॥ ४९ ॥  
  
ददाति प्रत्यहं तस्मै व्ययं कुर्याद् दिने दिने ।  
तद्व्ययाभावतो भूयो न ददाति प्रकुप्यति ॥ ५० ॥  
  
ॐ ह्रीं सर्वकामदे ममोहरे स्वाहा ।  
  
(३०) अर्धरात्रे समुत्थाय सहस्रं प्रजपेन्मनुम् ।  
मासमेकं ततो देवी निधिं दर्शयति ध्रुवम् ॥ ५१ ॥  
  
ॐ ह्रीं प्रमोदायै स्वाहा ।  
  
(३१) कुङ्कुमेन समालिख्य भूर्जे देवीं सुलक्षणाम् ।  
प्रतिपत्तिथिमारभ्य धूपदीपादिभिर्वराम् ॥ ५२ ॥  
  
कृत्वा देवीं सहस्रं च त्रिसन्ध्यं परिवर्तयेत् ।  
मासमेकं ततः पूजां रात्रौ कृत्वा पुनर्जपेत् ॥ ५३ ॥  
  
अर्धरात्रे गते देवी समागत्य प्रयच्छति ।  
दीनाराणां सहस्रैकं प्रत्यहं परितोषिता ॥ ५४ ॥  
  
ॐ अनुरागिणि मैथुनप्रिये यक्षकुलप्रसूते स्वाहा ।  
  
(३२) गत्वा पक्षिगृहं मन्त्री नखकेशैः प्रपूजयेत् ॥ ५५ ॥  
  
प्। ४३)  
  
दिनैकविंशतिर्यावत् पूजां कृत्वा ततो निशि ।  
आवर्तयेदेकचित्तो मन्त्री मन्त्रं सुसंयतः ॥ ५६ ॥  
  
निशार्धे वाञ्छितं कार्यं देव्यागत्य प्रयच्छति ।  
ॐ ह्रीं नखकेशिके स्वाहा ।  
  
(३३) दिनत्रयमनाहारी सोमसूर्यग्रहे सति ॥ ५७ ॥  
  
स्पर्शाद्विमुक्तिपर्यन्तं जपेत् तद्गतमानसः ।  
ततः प्रसन्ना सा देवी यच्छत्यञ्जनमुत्तमम् ॥ ५८ ॥  
  
तेनाञ्जितो नरोऽदृश्यं निधिं पश्यति भूगतम् ।  
  
ॐ ह्रीं यक्षिणि भामिनि रतिप्रिये स्वाहा ।  
  
(३४) (पद्मिनी प्रागुक्ता ३५ पृ०)   
  
(३५) वटवृक्षतले कृत्वा चन्दनेन सुमण्डलम् ॥ ५९ ॥  
  
यक्षिणीं पूजयित्वा तु नैवेद्यमुपदर्शयेत् ।  
शशमांसं घृतं क्षीरं मन्त्रमावर्तयेत् ततः ॥ ६० ॥  
  
दिने दिने सहस्रैकं यावत् सप्तदिनं भवेत् ।  
अथागत्य सदा तस्मै मन्त्रमञ्जनमुत्तमम् ॥ ६१ ॥  
  
यत्प्रभावान्तरे सर्वं पश्येन्निधिमशङ्कितः ।  
ॐ ह्रीम् आगच्छ २ स्वर्णावति स्वाहा ।  
  
(३६) शङ्खलिप्तपटे यस्माद् देवीं गौरीं धृतोत्पलाम् ॥ ६२ ॥  
  
सर्वालङ्कारिणीं दिव्यां समालिख्यार्चयेन्नरः ।  
जातीपुष्पैः प्रपूज्याथ सहस्रं परिवर्तयेत् ॥ ६३ ॥  
  
सप्ताहं मन्त्रवित् तस्याः कुर्यादर्चां शुभां ततः ।  
अर्धरात्रे गते देवी समागत्य प्रयच्छति ॥ ६४ ॥  
  
पञ्चविंशतिदीनारान् प्रत्यहं परितोषिता ।  
वाञ्छितं मनसस्तस्मै मन्त्रज्ञाय न संशयः ॥ ६५ ॥  
  
ॐ ह्रीं रतिप्रिये स्वाहा ।  
  
प्। ४४)  
  
इति श्रीपार्वतीश्वरसंवादे वीरभद्रेश्वरतन्त्रोद्धृते   
उड्डामरेश्वरतन्त्रे यक्षिणीपटलः नवमः ॥ ९ ॥  
अथ   
  
दशमः पटलः ।  
  
तत्र चेटकसाधनम् । अथ चेटका लिख्यन्ते-   
  
कामातुरेण चित्तेन निशि मन्त्रं जपेत् सदा ।  
जप्तोऽवश्यं वश्यकरो मन्त्रोऽयं नात्र संशयः ॥ १ ॥  
  
ॐ ऐं स्कीं क्लीं क्लीं सहवल्लरि क्लीं कामपिशाच क्लीं ह्रीं कामपिशाच   
अमुकीं कामिनीं कामयाम्यहं तां कामेन ग्राहय २ स्वप्ने मम रूपे   
नखैर्विदारय २ द्रावय २ अस्त्रेण बन्धय २ श्रीं फट् स्वाहा ।  
  
जपेन्मासत्रयं मन्त्रं कम्बलः सुप्रसन्नधीः ।  
मृतकोत्थापनं कुर्यात् प्रतिमां चालयेत्तथा ॥ २ ॥  
  
सदारक्तकम्बल महादेवदूत मृतकमुत्थापय २ प्रतिमां चालय २   
पर्वतान् कम्पय २ लीलया विलसय २ ईम् ईं फट् स्वाहा ।   
  
चतुर्लक्षं जपेन्मन्त्रं सागरस्य तटे शुचिः ।  
पत्रपुष्पफलादीनि करोत्याकर्षणं ध्रुवम् ॥ ३ ॥  
  
अभय घुद्घुताकर्ष कर्मकर्ता सृष्टिपुत्र अमुकम् आकर्षय द्रीम् ।   
  
सहस्राष्टमिमं मन्त्रं जपेत् सप्तदिनावधि ।  
प्रत्यहं मणिभद्राख्यः प्रयच्छत्येकरूप्यकम् ॥ ४ ॥  
  
ॐ नमो मणिभद्राय नमः पूर्णभद्राय नमो महायक्षाय   
  
प्। ४५)  
  
सेनाधिपतये मौद्धमौद्धधराय सुघटमुद्रावहे स्वाहा ।  
  
त्रिसन्ध्यं बलिदानं च निशायां प्रजपेन्मनुम् ।  
सहस्रं हि जपेन्नित्यं यावत् स्वप्नं प्रजायते ॥ ५ ॥  
  
प्राणिनां मृत्युसमयं वदत्येव न संशयः ।  
  
ॐ नमो भगवते रुद्राय देहि मे वचनसिद्धिविधानं पार्वतीपते ह्रां   
ह्रीं ह्रूं ह्रें ह्रौं ह्रः ।  
  
रात्रौ रात्रौ जपेन्मन्त्रं सागरस्य तटे शुचिः ।  
लक्षजापे कृते सिद्धो दत्ते सागरचेटकः ॥ ६ ॥  
  
रत्नत्रयं तदा मौन्यं यस्मिन्मन्त्री सुखी भवेत् ।  
सहस्रदशकं नित्यं रात्रौ मन्त्रं जपेत् सुधीः ॥ ७ ॥  
  
तद्दशांशं मधुपयोमिश्रैः पद्मैश्च होमयेत् ।  
  
ॐ नमो भगवते रुद्र देहि मे निजराशिं श्रीं नमोऽस्तुते स्वाहा । ॐ ह्रीम्   
अमुकं रञ्जय स्वाहा । अनेन मन्त्रेण सर्वजनास्तस्मात् तु रञ्जका भवन्ति   
निशाचरं ध्यात्वा आत्मपाणिना जपनाददृश्यकारिणीं विद्यामाप्नोति ॥   
ॐ नमो रसाचारिणे महेश्वराय मम पर्यटने सर्वलोकलोचनानि बन्धय   
२ देव्याज्ञापयति स्वाहा । सकृदुच्चारमात्रेण नृसिंहचेटकाख्यो मन्त्रो   
डाकिन्यादिदोषं नाशयति । ॐ नमो भगवते हिरण्यकशिपुबलविदारणाय   
त्रिभुवनव्यापकाय भूतप्रेतपिशाच##-  
स्तम्भोद्भवाय समस्तदोषान् नाशय २ विसर २ कम्पय २ मथ २ हूं हूं   
स्वाहा एह्येहि रुद्र आज्ञापयति स्वाहा । प्रेरकः सहस्रपादः   
अनिद्रामाकर्षयति । ॐ प्रेरक अमुकीं तव मण्डलं समावर्तय द्रावय   
दाहय सन्तापय हौम् ॥  
  
प्। ४६)  
  
इति श्रीपार्वतीश्वरसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे यक्षिणीचेटकनिरूपणं दशमः पटलः ॥ १० ॥  
अथ   
  
एकादशः पटलः ।  
  
अथ दिग्बन्धनमन्त्रः - वज्रक्रोधाय महादन्ताय दशदिशो बन्ध   
बन्ध हूं फट् स्वाहा ॥ अथ योनिसङ्कोचनम् -   
  
कुमुदं हरितालं च पिष्ट्वा योनिं प्रलेपयेत् ।  
त्रिरात्रं पञ्चरात्रं च योनिर्भवति संयुता ॥ १ ॥  
  
मांसी चन्दनमुस्ता च तगरं नागकेसरम् ।  
एभिर्मासप्रयोगं च भगलेपनमुत्तमम् ॥ २ ॥  
  
मालतीकुसुमैस्तैलैर्वल्कैर्वराङ्गलेपनम् ।  
ऋतुकालेऽथवा कुर्यात् तदा तत्तुल्यता भवेत् ॥ ३ ॥  
  
डिम्बस्यानीय पञ्चाङ्गं सर्षपतैलपाचितम् ।  
सततमभिलेपेन सा भर्तारं वशं नयेत् ॥ ४ ॥  
  
मूलं तु वानरीशृङ्गं छागीमूत्रेण लेपयेत् ।  
लेपनात्तु ततः शिश्नं यथेच्छं कामयेद्बलात् ॥ ५ ॥  
  
सौभाग्यपिप्पली लाक्षा विषं च क्रमवर्द्धितम् ।  
लेपं प्रक्षालितं लिङ्गं नारी कामयते चिरात् ॥ ६ ॥  
  
पारावतं तथा गुञ्जा श्वेतोत्पलं समाक्षिकम् ।  
नाभिलेपनमित्युक्तं वीर्यस्तम्भकरं परम् ॥ ७ ॥  
  
द्वादशारं लिखेच्चक्रं कुङ्कुमेन समन्वितम् ।  
  
प्। ४७)  
  
भूर्जपत्रेऽथवा वस्त्रे नेत्रे बद्धफलादिके ॥ ८ ॥  
  
पत्रे पत्रे लिखेद्बीजं ह्रीङ्कारं परमोज्ज्वलम् ।  
साध्यनाम तथा मध्ये कर्णिकायां विशेषतः ॥ ९ ॥  
  
विदर्भमन्त्रमुख्येन तत्कूटं परिमण्डले ।  
मृत्तिकाभिः समस्ताभिः प्रतिमां कारयेद् दृढम् ॥ १० ॥  
  
कर्षयेत् प्रमदां नृणां गर्वितां तु न संशयः ।  
वैराग्यं न पुनर्याति दासीभावेन तिष्ठति ॥ ११ ॥  
  
दाडिमं पञ्चकोलं च लोहं वज्रोरसं घृतम् [वज्ररसैर्युतम्   
पाठान्तरम्] ।  
चूर्णं भूमन्दरा शाखा दन्तनखं करोति वै ॥ १२ ॥  
  
मनःशिला प्रयङ्गुश्च रोचना नागकेसरम् ।  
नेत्राञ्जनसमायुक्तं सर्वसत्त्ववशङ्करम् ॥ १३ ॥  
  
इति श्रीपार्वतीश्वरसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे योनिसङ्कोचनादिनिरूपणमेकादशः पटलः ॥   
११ ।  
अथ   
  
द्वादशः पटलः ।  
  
ॐ ह्रीं श्रीं क्लीं द्रं चण्डोग्रे त्रिनेत्रे चामुण्डे अरिष्टे हूꣳ फट् स्वाहा ।   
ह्रीं नमाम्यहं महादेवं नृसिंहं भीमरूपिणं ॐ नमस्तस्मै   
  
श्रीपार्वत्युवाच ।  
  
उड्डीशेन समाकीर्णे योगिवृन्दसमाकुले ।  
प्रणम्य शिरसा गौरी परिपृच्छति शङ्करम् ॥ १ ॥  
  
प्। ४८)  
  
श्री-ईश्वर उवाच ।  
  
शृणु त्वं हि वरारोहे सिद्ध्यर्थं प्रतिवाससे ।  
तं वदिष्यामि ते देवि सर्वं तत्समुदाहृतम् ॥ २ ॥  
  
देवि यो द्विजो मन्त्रैस्तु विप्रहन्यान्न संशयः ।  
पूर्वोदितं मयोड्डीशं कथ्यते तव भक्तितः ॥ ३ ॥  
  
उड्डीशं च नमस्कृत्य रुद्रं चैव सुदुर्जयम् ।  
कपर्दिनं विरूपाक्षं सर्वभूतभयावहम् ॥ ४ ॥  
  
प्रथमं भूतकरणं द्वितीयोन्मादनं तथा ।  
तृतीयं द्वेषणं चैव तुर्यमुच्चाटनं तथा ॥ ५ ॥  
  
ग्रामोच्चाटं पञ्चमं च षष्ठं च जलस्तम्भनम् ।  
सप्तममग्निस्तम्भं च वशीकरणमष्टमम् ॥ ६ ॥  
  
अन्यानपि प्रयोगांश्च शृणुष्व वै वरानने ।  
शिवेन कथिता योगा उड्डीशे शास्त्रनिश्चये ॥ ७ ॥  
  
अन्धी च वन्धीकरणं मूकीकारस्तथैव च ।  
गात्रसङ्कोचनं चैव भूतज्वरकरस्तथा ॥ ८ ॥  
  
अस्त्रशस्त्रस्य त्रुटितं पानीयस्य विनाशनम् ।  
दधिमधुनाशनं च मत्तकरणं तथैव च ॥ ९ ॥  
  
गजानां वाजिनां चैव प्रकोपनं परस्परम् ।  
आकर्षणं भुजङ्गानां मानवानां तथा ध्रुवम् ॥ १० ॥  
  
सस्यविनाशनं चैव गर्भस्यान्तर्धिकारणम् ।  
वेतालाञ्जनसिद्धिश्च उलूकसिद्धिरपि हि ॥ ११ ॥  
  
अन्यानपि महारौद्रान् प्रयोगान् शृणु साम्प्रतम् ।  
विद्यामन्त्रप्रयोगांश्च औषधं चाभिचारिकम् ॥ १२ ॥  
  
गुप्ता गुप्ततराः कार्या रक्षितव्याः प्रयत्नतः ।  
  
प्। ४९)  
  
अकुलीनाधमबुद्धेर्भक्तिहीनस्य वै तथा ॥ १३ ॥  
  
हिंसकस्य च क्षुद्रस्य निन्दकस्य विशेषतः ।  
स्वार्थं फलादिलुब्धस्य उपदेशममन्यतः ॥ १४ ॥  
  
अस्मिन् शापे(स्त्रे) पुरुषास्ते वर्जनीयाः प्रयत्नतः ।  
एतैश्च सहसंयोगो न कार्यः सर्वदा बुधैः ॥ १५ ॥  
  
य उड्डीशक्रियाशक्तिभेदं कुर्वन्ति मोहिताः ।  
ते दुष्टा दुर्जयाश्चैव किमत्र बहुभाषितैः ॥ १६ ॥  
  
यदीच्छासिद्धिमात्मानमात्मार्थं हि तथैव च (?) ।  
सत्पूरुषाय दातव्यं देवगुरुरताय च ॥ १७ ॥  
  
प्रयोगास्तु प्रयोक्तव्याः साधकैः शत्रुकारणे ।  
अनिमित्ता निवर्तन्ते स्वात्मग्राहे न संशयः ॥ १८ ॥  
  
असन्तुष्टो ह्ययुक्तश्च प्रयोगानिति नाचरेत् ।  
शास्त्रसिद्धविचारास्तु सामन्तकोषकाः ? शुभाः ॥ १९ ॥  
  
ॐ ग्लौं गं गणेशाय नमः ।  
  
मन्त्रेणानेन मन्त्रज्ञः कुम्भकारमृदा तथा ।  
लम्बोदरं प्रकुर्वीत पूजयेदुपचारकैः ॥ २० ॥  
  
साप्ताहिकं त्रिसन्ध्यायां जप्तव्यं सावधानतः ।  
सहस्रैकप्रमाणेन जपाच्छान्तिर्भविष्यति ॥ २१ ॥  
  
प्रातरष्टोत्तरं जप्त्वा लभेद् बुद्धिं शुभां नरः ।  
मासेनैकेन देवेशि श्रीलाभश्च भवेद् ध्रुवम् ॥ २२ ॥  
  
षण्मासेन वरारोहे महाधनपतिर्भवेत् ।  
त्रिकालज्ञानवेत्ता च वर्षैकेन न संशयः ॥ २३ ॥  
  
ऐं नमः स्वाहा ।  
  
प्रातः सहस्रवारं तु प्रजप्तेन प्रपूजयेत् ।  
  
प्। ५०)  
  
वरदां तु महादेवीं श्वेतगन्धानुलेपनैः ॥ २४ ॥  
  
पुष्पैर्जापैर्दक्षिणादिसोपचारैस्तु प्रत्यहम् ।  
सप्तमे दिवसे ह्येवं वागैश्वर्यं प्रजायते ॥ २५ ॥  
  
भवेत् सद्यः प्रवक्ता च श्रुतिस्मृतिधरोऽपि च ।  
बान्धवः सर्वभूतानां चिरायुः सुखमेधते ॥ २६ ॥  
  
ॐ क्लीं   
  
मन्त्रेणानेन देवेशि साधकः जपमारभेत् ।  
रक्तवस्त्रावृतो नित्यं तथा कुङ्कुमजाङ्गले ॥ २७ ॥  
  
सप्ताहजपमात्रेण ह्यानयेत् त्रिदशाङ्गनाम् ।  
  
ॐ द्रीं द्रीं द्रीं द्रीं स्वाहा ।  
  
पूर्वविधानपूतो हि जपेदेकान्तसंस्थितः ॥ २८ ॥  
  
आकर्षति स्त्रियं शस्तां सालङ्कारां सुवाससम् ।  
  
ॐ हैं हः हुम् ।  
  
ऊर्ध्वदृष्टिप्रयोगेण जपेल्लक्षत्रयं प्रिये ॥ २९ ॥  
  
सर्वपापविनिर्मुक्तो जायते खेचरे पदे ।  
  
ॐ द्रीं कारीण्डः क्षः क्षीं फट् स्वाहा ।  
एकपादस्थितो भद्रे जपेदष्टोत्तरं शतम् ॥ ३० ॥  
  
यद्यत् प्रार्थयते वस्तु तद् ददाति दिने दिने ।  
यजेन्नरविशेषं च देवाग्निगुरुब्राह्मणैः ॥ ३१ ॥  
  
ॐ श्रीं क्षीं लोहं मुञ्च किलि किलि अमुकं काटय काटय मातङ्गिनि   
स्वाहा ।  
  
मन्त्रेणानेन पूर्वाह्णे पूजयन्नुपचारकैः ।  
शरावं पूरयित्वा तु चतुष्पथे बलिं हरेत् ॥ ३२ ॥  
  
समन्त्रं क्षिप्यति पुमान् पुरुषं यदि पश्यति ।  
  
प्। ५१)  
  
आत्मचिन्तितकार्याणि साधयत्येव नान्यथा ॥ ३३ ॥  
  
ॐ स्तम्भिनि स्वाहा कपालिनि स्वाहा द्रीं द्रीं वैषादार्थिनि स्वाहा छः छः   
।  
  
मन्त्रेण मृत्तिकां जप्त्वा प्रतार्य सप्तधा जले ।  
सम्मुखीभूय क्षिप्त्वा च जप्त्वा चायुतं ? वासरे ॥ ३४ ॥  
  
तेन सिद्धो भवेन्मन्त्रः साधकस्य न संशयः ।  
  
ॐ श्रीं क्षां क्षीं क्षूं क्षैं क्षौं क्षः ।  
  
मध्याह्नसमये सूर्यसम्मुखे जपमाचरेत् ॥ ३५ ॥  
  
अयुतं जप्तमात्रेण स्वसामर्थ्यं प्रपश्यति ।  
तस्य दृष्टिनिपातेन द्विपदश्च चतुष्पदः ॥ ३६ ॥  
  
ज्वराभिभूता जायन्ते अपूर्वा मन्त्रसम्पदः ।  
  
ॐ हंसः हंसं सोहं स्वाहा ।  
  
एकविंशतिजप्तेन जलेन ज्वरपीडितः ॥ ३७ ॥  
  
विमुच्यते पानमात्रात् सद्यः स्वस्थश्च जायते ।  
  
ॐ द्रीं नमो घोरेश्वरि घोरमुखि चामुण्डे ऊर्ध्वकेशि विकृतानने द्रीं   
द्रीं हुं फट् हुं स्वाहा । अयं सर्वदलनमन्त्रः ॥ ॐ द्रीं द्रीं द्रीं   
फट् फट् फट् स्वाह सर्वग्रहाणां त्रासनं कुरु कुरु अङ्गुलिप्रहारेण ।   
ॐ स्रं स्रां स्रिं स्रीं स्रुं स्रूं स्रें स्रैं स्रों स्रौं स्रं स्रः ह रं   
रौं रीं रूं रैं रेविः छुं छुं हंसः अमृतवर्चसे स्वाहा । अनेन   
मन्त्रेणोदकं शरावे सङ्क्षिप्याष्टोत्तरशतेनाभिमन्त्रितं कृत्वा पिबेत्   
प्रातरुत्थाय संवत्सरेण वलीपलितवर्जितो भवति ।   
वृक्षस्थावरजङ्गमाकृतिं समाङ्गीकाराच्च व्याघ्रलोमादिकं   
पूर्वोदर्यां भस्मीकरोति सर्वजनप्रियो भवति चिरायुर्भवति ।  
  
प्। ५२)  
  
ॐ नमो भगवते रुद्राय चण्डेश्वराय हुं हुं हुं फट् स्वाहा । अनेन   
मन्त्रेण जपं कृत्वा शीघ्रमीप्सितं लभेत् । ॐ हूं द्रीं क्षं क्षां   
क्षिं क्षीं क्षुं क्षूं क्षें क्षैं क्षौं क्षं क्षः हूं फट् स्वाहा ।   
इमं मन्त्रं पूर्वं लक्षमेकं जपेत् तद्दशांशमयुतं हवनं   
कुर्यात् । एकैकं समिधं घृताक्तां जुहुयात् सिद्धो भवति गङ्गागोलोके   
न ते मेघाः प्रणश्यन्ति न च वर्षन्ति वासवो नदसमुद्रं शोषयति   
मेघस्तम्भो भवति । उदकमध्ये स्थित्वा जपं   
करोत्यनावृष्टिकालेऽतिवृष्टिं करोति । ॐ द्रीं प्रचलिते कुवेरे हूं हूं किलि   
किलि स्वाहा । पूर्ववेलायामादर्शदीपसमीपे षडङ्गुलेन भाजने   
सूर्यमण्डले कुमारं वामे वेशयति पूर्वमयुतजपः कर्तव्यः   
पञ्चोपचारेण पूजा च कर्तव्या पूर्वाभिश्च (?) स्वराज्ये । ॐ   
श्रीं हिमजाते प्रयच्छ मे धनं स्वाहा । अनेन मन्त्रेण सिद्धार्थकं   
घृतमिश्रितं हुनेत् अष्टोत्तरशतेन अन्नपानविमिश्रितं सहस्रेण हुनेत्   
मनसः प्रार्थितं लभेत् अयुतं हुनेच्छ्रीसुमना भवेत् लक्षं हुनेद्   
ग्रामशतं लभेत् ॥ ॐ नमोनमः । इमं मन्त्रं शतं जपेत्   
सर्वकामप्रदोऽयं मन्त्रः ॥ ॐ द्रीं श्रीं सारसे सिद्धिकरि क्रीं नमः   
स्वाहा । इमं मन्त्रं लक्षमेकं जपेद्रक्तकरवीरैश्च पूजयेत् सततं   
सर्वकामदोऽयं मन्त्रः ॥ ॐ द्रुं क्षें क्षें हुं क्षः अमुकं क्षः   
स्वाहा । अनेन मन्त्रेण राजिकालवणतुषकण्टकशिवनिर्माल्यं कटुतैलेन   
युतं हुनेत् समस्तस्त्रीभाजनं भवति ॥ ॐ हुं हुं हुं लूं लं हुं लौं   
हुं लः अमुकं छः छः स्वाहा । अनेन मन्त्रेण सिद्धार्थं भस्मना   
सह मन्त्रितं कर्तव्यं यस्य गृहे प्रक्षिप्य मन्त्रबलिपार्श्वैराक्षिपेत्   
तस्य बाहुस्तम्भो भवति ।   
  
प्। ५३)  
  
रिपुसैन्याग्रे क्षिपेत् शत्रुसैन्यस्तम्भो भवति अश्वगजनरा निश्चेष्टा   
भवन्ति विकला भवन्ति समन्तादेवाकुला भवन्ति ॥  
  
ॐ रुं रुं मुखे स्वाहा । अनेन मन्त्रेण जप्ततैलेन मुखं प्रक्षाल्य   
तिलतैलेन गात्राभ्यङ्गं वा विधाय वातादिकं दिनसप्तकेन नश्यति । ऐं   
मातङ्गि विमलावति विकराले द्रीं छः छः स्वाहा । अनेन मन्त्रेण   
जपापुष्पं परिजप्य वारिणि नद्यादौ होमयेत् सप्ताहेन ईप्सितं फलं लभेत्   
।  
  
कार्तवीर्यार्जुनो नाम राजा बाहुसहस्रभृत् ।  
तन्नामकीर्तनादेव हृतं नष्टं च लभ्यते ॥ ३८ ॥  
  
नित्यं नित्यं जपेत् किञ्चिद्विद्यां वित्तस्य प्राप्तये ।  
  
ॐ मं किणि स्वाहा । इति वृश्चिकमन्त्रः । ॐ हुं हुं हंसः हंसं   
सोहं सोहं स्वाहा । इति सर्वविषापहरणमन्त्रः । मयूरपिच्छेन कुशेन   
शरेण शरदण्डेन वा तद्देहे सम्मार्जनं कुर्यात् ॥  
  
हं हां हिं हीं हुं हूं हें हैं हों हौं हं हः छः छः स्वाहा ।  
  
इमं गोक्षीरसदृशं वारं वारं विचिन्तयेद्वा वराननमुखे शिरसि   
शरीरे ततः कण्ठे ततो हृदि नाभिमण्डले गुह्ये तथा सर्वाङ्गे   
चिन्तयेत्तथा पूरकेण वरारोहे कण्ठदष्टोऽपि जीवति ।  
  
ॐ गं गणपतये महागणपतये विघ्नहराय मतङ्गसम्भवाय   
लम्बोदराय गौरीप्रियपुत्राय ह्रीं गां नमः रं हं क्षः स्वाहा ।   
गोरोचना-विषराजिका-पिप्पली-नीचयवैर्महातेलैन सह   
देवदत्तैश्च लक्षितानालिखेत् निम्बकाष्ठेन प्रतिकृतिं हुत्वा पृष्ठतो   
लिखेत् सद्यो ज्वरविलोपो भवति शान्तिर्भवति ॥  
  
इति श्रीशिवपार्वतीसंवादे वीरभद्रेश्वरतन्त्रोद्धृते   
  
प्। ५४)  
  
उड्डामरेश्वरमहातन्त्रे मन्त्रकोषनिरूपणं द्वादशः पटलः ॥ १२ ॥  
अथ   
  
त्रयोदशः पटलः ।  
  
ॐ द्रीं विद्यास्तम्भिनि स्तम्भिनि छः छः स्वाहा । इमं मन्त्रं   
प्रथममयुतमेकं जपेत् पश्चान्मनसा संस्मरेत् । वनमध्येऽपि भोजनं   
प्राप्नोति ।  
  
ॐ हौं नमो भगवते महारुद्राय उड्डामरेश्वराय हुं हुं छं   
छं द्रीं द्रीं स्वाहा । अनेन मन्त्रेणाभिषेकार्थं सहस्रवारजप्तं   
कलशं कारयेत् तन्मध्ये पञ्चरत्नं निधाय श्वेतवस्त्रेण वेष्टयेत्   
नानाफलसुसम्पूर्णं नानारत्नोपशोभितं तद्द्वारकगृहवासं   
कलशं धृत्वा रात्रौ स्त्रिया सह श्मशाने वनस्पतौ वा एकवृक्षे वा   
सरित्तटे समुद्रगामिन्यां नद्यां वा चतुष्पथे वा गच्छेत् । ततश्च   
कलशं नीत्वा स्त्री वन्ध्या वा मृतवत्सा वा दुर्भगा वा काकवन्ध्या वा   
भङ्गा सर्वजनप्रिया भवति पीडिता उद्वर्तयेत् । प्रियङ्गुः कुङ्कुमं   
गोरोचना नागकेसरो दूर्वा हरिद्रेद्वे सिद्धार्थकद्वयं वचा   
पुनर्नवापामार्गोऽर्कश्चित्रकं शाल्मली लक्ष्मणा तालमूली शतावरी   
वन्ध्या कर्कटी बला क्षीरिणी मृगपिप्पली तथा चिराणि सुपत्राण्युशीरं   
घृतं मधु तथा पलाशपुष्पपत्राणि अम्बरबिल्वपत्राण्यश्वगन्धादीनि   
सुगन्धद्रव्याणि सर्वाणि सर्वे साध्यविशेषतः अन्यदुद्वर्तयेद्गात्रं   
शिरोलेपनो   
  
प्। ५५)  
  
यः पुनः कलशं प्रक्षिप्य स्नापयेत् लभते स्त्रियं सदा उद्वर्तनवस्त्रं   
त्यक्त्वा परवस्त्रपरिधानं कुर्यात् । भद्रासने व्येवस्थिता ���।   
कुर्याद्वारि निःक्षिप्य कुम्भस्थितं या स्त्रीणां मध्ये समाकर्षयति   
यन्त्रं ततस्तां सम्मुखस्त्रियमर्चयेत् ।  
  
वस्त्रालङ्कारसिन्दूरसुगन्धिकुसुमादिभिः ।  
गृहेऽर्चां कारयेद्देवं शिवं देव्या सहार्चयेत् ॥ १ ॥  
  
दक्षिणां स पुमान् दद्यात् श्वेतां गां वत्स संयुताम् ।  
अथ स्नानफलं वक्ष्ये यथोक्तं त्रिपुरारिणा ॥ २ ॥  
  
पुत्रार्थी लभते पुत्रं धनार्थी लभते धनम् ।  
शान्त्यर्थी शान्तिमाप्नोति दुर्भगा सुभगा भवेत् ॥ ३ ॥  
  
भ्रष्टराज्यस्तथा राजा राज्यं प्राप्नोति निश्चितम् ।  
अभार्यो लभते भार्यां सुखार्थी सुखमाप्नुयात् ॥ ४ ॥  
  
इति स्त्रीपुरुषयोः स्नानफलम् ॥ हुम् अमुकं हुं फट् स्वाहा । श्मशाने   
गत्वा उलूककपोतकाञ्जीराणामतिसत्वरं स्तन्यं गृहीत्वा जपेत् सप्ताहेन ॥   
हुम् अमुकं फट् फट् स्वाहा अनेन मन्त्रेण भानुवृक्षसमीपे   
स्थित्वायुतैकं जपेत् ततः कटुतैलेन दशांशेन हवनं कुर्यात्   
निपातीकरणं भवति ॥  
  
ॐ ॐ ॐ इति मन्त्रं पूर्वमयुतं जप्त्वानावृष्टिकाले   
जपेन्महावृष्टिर्भवति ॥ ॐ ह्रीं वरदे स्वाहा । इमं मन्त्रं   
पूर्वमयुतं जप्त्वा तद्दशांशं पलाशसमिद्भिर्हवनं कुर्यात्   
घृतं हुनेत् ततः सार्वकालिकं फलं लभेत् ॥ हुं हुं हुं नं नं नम्   
अमुकं हुं फट् स्वाहा । इमं मन्त्रं पूर्वमयुतं जप्त्वा खादिरसमिधो   
रुधिरेण लिप्त्वा तद्दशांशं हुनेत् यस्य नाम्ना स सहस्रैकेन   
महेन्द्रज्वरेण गृह्यते अयुतहवनेन निपातनं तथाने नैव   
  
प्। ५६)  
  
मन्त्रेणापामार्गसमिधो हुनेत् अयुतसङ्ख्यकाः त्रिमधुयुताः ततो   
विभीषणादयो राक्षसा वरदा भवन्ति ॥ ॐ हूं वां वीं वूं वैं वौं   
वं वः ॐ हुं फट् स्वाहा । अयं ज्वरग्रहणमन्त्रः ॥  
  
ॐ ऐं क्षिलि किलि फट् स्वाहा । अनेन मन्त्रेण त्रिमधुयुक्तमुडुम्बरं   
पूर्वमयुतं जप्त्वा सहस्रैकं होमयेदनावृष्टिकाले महावृष्टिं   
करोति ॥ ॐ द्रां द्रीं द्रूं द्रैं द्रौं हः ॐ स्वाहा । इमं मन्त्रं   
पूर्वमयुतं जप्त्वा त्रिमधुयुता बिल्वसमिधो हुनेत् ततः समस्तजनपदाः   
किङ्करा भवन्ति ॥ ॐ द्रीं ॐ द्रीं हुं ॐ स्वाहा । इमं मन्त्रं   
पूर्वमयुतं जप्त्वा तद्दशांशं दर्भसमिधो घृतक्षीरयुता   
हुनेदयुतहोमतः सर्वरोगप्रशान्तिर्भवति ॥  
  
ॐ क्लीम् अमुकीं खे खे स्वाहा । इमं मन्त्रं पूर्वमयुतं जुहुयात्   
तद्दशांशं न्यग्रोधसमिधो मधुयुक्ता हुनेत् सहस्रमात्रहोमेन   
महाराजपत्नी वशगा भवति अन्यलोकस्त्रीणां तु का कथा ॥ ॐ द्रीं गोमुखि   
गोमुखि सहस्रसुताला भीमभोगपिशितभूमौ आगच्छतु स्वाहा । अनेन   
मन्त्रेण रक्तकरवीरं क्षौद्रेण संयुक्तं हुनेत् वशकामो लवणं हुनेत्   
स्त्रियमाकर्षयति पूर्वसंयुक्तं प्रेमकामः सिन्दूरं हुनेत् पुरक्षोभो   
भवति तुषकरटं हुनेदभिचारकर्म भवति महामांसं   
घृतसंयुक्तं हुनेत् महाधनपतिर्भवेत् ॥  
  
ॐ नमो भगवते रुद्राय उड्डामरेश्वराय हुं फट् स्वाहा । अनेन   
मन्त्रेण श्रीफलसंयुक्तं घृतं हुनेत् शतहोमेन प्रज्ञा भवति   
सहस्रेण गोलाभो भवति लक्षेण ग्रामसहस्रलाभो भवति सपादलक्षेण   
भ्रष्टराज्यं राजा प्राप्नोति ॥  
  
ॐ ऐं द्रीं हुं फट् स्वाहा । अनेन मन्त्रेण काकमांसं   
  
प्। ५७)  
  
कुक्कुटबीजं कटुतैलेन हुनेत् सहस्रैकेन द्रीङ्कारान्तं नाम सञ्जप्य   
यस्य नाम्ना जपेत् स चोन्मत्तो भवति सहस्रैकेन तण्डुलहोमेन स्वस्थो   
भवति ॥ ॐ ऐं श्रीं क्षं क्लीं स्वाहा । अनेन मन्त्रेण जपः कार्यः   
सप्तवारजप्तेन देहशुद्धिर्भवति शतजप्तेन सर्वतीर्थस्नानफलं भवति   
सहस्रेण धीवृद्धिः अयुतेन सहस्रग्रन्थकर्ता महान् कविर्भवति   
एकलक्षेण श्रुतिधरो भवति द्विलक्षेण समस्तशास्त्रज्ञो भवति   
त्रिलक्षेणातीतानागतवर्तमानज्ञो भवति चतुर्लक्षेण ग्रहपतिर्भवति   
पञ्चलक्षेण वेदवेदान्तपुराणस्मृतिविशेषज्ञो भवति   
षड्लक्षैर्वज्रतन्तुर्भवति सप्तलक्षैर्नदीं शोषयति हरिहरब्रह्मादिषु   
सख्यं भवति नोचेत् वज्रोक्तेन विधिना जपेत् तदा संस्कृतोऽयं दर्शकेन   
वा महर्षिणा शतेन समो भवति सहस्रेण सन्तापरहितो भवति   
पुनरप्ययुतेन पुरक्षोभको भवति षड्गुणेन त्रैलोक्यं क्षोभयति   
तृतीयेन सप्तपातालं क्षोभयति चतुर्थेन स्वर्गं क्षोभयति   
पञ्चमेनोर्ध्वगान् सप्तलोकान् क्षोभयति षड्गुणेन त्रैलोक्यं क्षोभयति   
सप्तमेन द्विपदचतुष्पदादिप्राणिमात्रं क्षोभयति अष्टमेन   
स्थावरजङ्गममाकर्षयति नवमेन स्वयमेव सर्वलोकेषु   
नारदवदनावृतगतिर्भवति दशलक्षेण कर्तुमकर्तुमन्यथा कर्तुं   
क्षमो भवति । पुनरप्यमृतक्षेपणविधिना जपेत् सकृदपि नरः   
श्वेतकरवीरकुसुमत्रिमधुयुक्तामाहुतिं दद्यात् सर्वजनप्रियो भवति   
अशोकपुष्पाणि सघृतं हुनेत् शोकरहितो भवति भ्रष्टराज्यप्राप्तिकामः   
श्रीफलहोमं कुर्यात् भ्रष्टराज्यं प्राप्नोति आज्ययुक्तपद्मपुष्पाणि अथवा   
कुमुदिनीपुष्पाणि होमयेत् । निपातकामः   
  
प्। ५८)  
  
कटुतैलयुक्तं मयूरमांसं हुनेत् कूटेन मरणं भवति । पूगीफलं   
कटुतैलं लोहचूर्णं च हुनेत् समस्तदेहे विस्फोटका भवन्ति ।   
क्षीरिपत्रबिल्वपत्रहोमेन शान्तिर्भवति । तिलसमिधः सकटुतैला हुनेत् तेन   
विद्वेषणं भवति । धत्तूरचूर्णे सास्थिचूर्णे सकटुतैललोहचूर्णे च हुते   
शीघ्रं शत्रुनाशो भवति । महामांसं सघृतं हुनेत् मनोभीष्टं   
सर्वं भवति ॥  
  
इति श्रीशिवदेवीसंवादे वीरभद्रेश्वरतन्त्रोद्धृते   
उड्डामरेश्वरमहातन्त्रे मन्त्रकोषनिरूपणं त्रयोदशः पटलः ॥ १३ ॥  
अथ   
  
चतुर्दशः पटलः ।  
  
क्लीं कामातुरे काममेखले विषयिणि वररति भगवति अमुकं मे वशं   
कुरु वशं कुरु क्लीं नमः स्वाहा । अनेन मन्त्रेण भोजनकाले सप्त ग्रासान्   
सप्तवाराभिमन्त्रितान् भुञ्जीत । सप्तमे दिवसे स्त्री वा पुरुषो वा वशीभवति   
स्वं च ददाति ।  
  
ॐ हुं स्वाहा । इमं मन्त्रं त्रिसन्ध्यं जपेत् शत्रुनाशो भवति । क्लीं   
कालिकालि महाकालि कोले किन्या स्वाहा । इमं मन्त्रं पूर्वमयुतं जप्त्वा   
सन्ध्याकाले सहस्रैकं होमयेत् ततः कङ्काली वरदा भवति   
सुवर्णचतुष्टयं प्रत्यहं ददाति ॥  
  
ॐ द्रीं द्रीं द्रूं द्रैं द्रौं द्रः हुं नमः स्वाहा । अनेन मन्रेण   
पूर्वमेवायुतं जप्त्वा केवलमाज्यं हुनेत् अस्मादाकर्षणं भवति ॥  
  
प्। ५९)  
  
ॐ द्रौं द्रौं द्रीं द्रीं हुं नमः स्वाहा । अनेन मन्त्रेण पूर्वविधिना   
जप्त्वार्द्धमासादाकर्षणं भवति ॥ ॐ हूं ॐ हूं हूं हीं स्वाहा । इति   
पूर्वखड्गभेदः ॥ सर्वसञ्जीवनीमन्त्रः - ॐ हुं द्रीं द्रं द्रौं   
द्रः हुं हुम् । अनेन मन्त्रेण सर्वज्वरनाशनं भवति ॥ दीं हंसिनि   
स्वाहा । अनेन मन्त्रेण सर्वजनवशीकरणम् ॥ ॐ ह्रीं नमः ह्रीं फट्   
स्वाहा । इमं मन्त्रं साध्यनाम्नायुतं जपेत् शवासनस्थितो हृदयं न   
प्रकाशयेत् ���। (?) अमुकीं तां ���॥ (?)   
सङ्गृह्य गुटिकां कृत्वा मुखे प्रक्षिप्य विद्याधरत्वं भवति ॥ ॐ   
ह्रीं हुं नमः । इमं मन्त्रं पूर्वविधिना जपेत् पादुकासिद्धिर्भवति ॥ ॐ   
क्षं क्षं ह्रीं हुं फट् स्वाहा । इमं मन्त्रं पूर्वक्रमेण   
जपेद्वेतालसिद्धिर्भवति ॥ ॐ ह्रीं स्वाहा । अनेन मन्त्रेण नरकपालं   
गृहीत्वा तस्मिन्नरतैलं दत्त्वा तस्मिन् वायसचक्षुःसंवर्द्धिनीं वर्तिकां   
प्रज्वालयेत् कृष्णपक्षामावास्यायां शनिवारे अन्धकूपे श्मशाने वा   
शून्यायतने वा कज्जलं पातयितव्यं तावत्कालं पूर्वोक्तं मन्त्रं जपेत्   
यावता कालेन वर्तिशेषं प्रज्वलति अवसाने प्रभूतबलिदानं कर्तव्यं तत्र   
बलिस्तम्भमादाय तेन सिद्धाञ्जनेनाञ्जितनयनः सुरासुरैरपि न   
दृश्यतेऽन्यलोकस्य का कथा ॥  
  
ॐ ह्रां ह्रीं ह्रूं ह्रैं ह्रौं ह्रः ह्रीं ह्रीम् इति शङ्खिनीविद्या । ॐ ह्रीं   
हुम् इति पुष्पाञ्जलिवेधः । हुं हुम् इति हुङ्कारवेधः । ॐ ह्रीं हुम्   
इत्यालयवेधः । ह्रां शिवावेधमन्त्रः । ह्रीम् इति   
भ्रमरावर्तसङ्घट्टवेधः । ॐ ह्रीं हुं छः छः स्वाहा ।   
लोहत्रिशूलं कृत्वा रुधिरेण विषं पिष्ट्वा तेन त्रिशूलं   
लिप्त्वायुतेनाभिमन्त्रितं   
  
प्। ६०)  
  
कृत्वा यस्य नाम्ना भूमौ निखनेत् तस्य शीघ्रं मृत्युर्भवति ॥  
  
ॐ ह्रीङ्कारि हूङ्कारि कपालि समावेधं बन्धुं नपुंसकं महाशये   
अभयङ्करि अमराख्यं कुरु कुरु ज्वरं हन हन आक्रोशात् कोलाहलं   
परां शक्त्याकर्षिणीं सर्वशक्तिप्रसङ्गिनीं शान्तिके हुं फट् स्वाहा ।   
इमां महाविद्यां शत्रुवशङ्करीं मनसा स्मरेत् स सर्वत्र निर्भयो   
भवति ॥  
  
ॐ ॐ ॐ हं हं हं हं सां सां सां साम् इमं मन्त्रं जपित्वा   
स्थावरजङ्गमविषनाशनं भवति ॥ ॐ अस्थि यस्थिं विद्रानिद्रा   
सन्निविद्या रा टं टीं द्रीं समासं मटण्टीं छं छम् । अनेन   
मन्त्रेण काकपक्षं सहस्रैकं हुनेत् यस्य नाम्ना तमुच्चाटयति ॥  
  
स्त्रीं हम् अनेन मन्त्रेणायुते जप्ते सति कवित्वविद्या भवति   
स्त्रीमणिशकुनविद्यां हि सञ्जपेत् झटिति कवित्वं करोति ॥ हम् ऐं हं हम्   
ऐं वद वद वाग्वादिनि स्वाहा ।  
  
इमं मन्त्रं सप्त्वारं जप्त्वाधिकाधिकं कवित्वं च करोति ॥ ॐ हं छं   
छं छम् ऐं नमः स्वाहा । सहस्रजपादधिकाधिकं कवित्वदोऽयं   
मन्त्रः ।  
  
ॐ कं खं गं घं चं छं छम् अविलम्बं वक्तुः स्तम्भयति वाचम्   
आलोकनात् । हुं हुं हुं हुं खं खं खं खं छं छं वाचां   
स्तम्भिनी वायुसञ्जीवनी विद्या । द्रीम् आलोकवेधः परोक्षवेधः । ह्रीं   
सर्ववेधनमन्त्रः । द्रं द्रौं द्रौं द्रौं द्रम् अमुकं भेजिभेजि ह्रीं   
छं छं छम् इति विस्फोटकसञ्जीविनी अवलोकनात् कार्यसिद्धिकरी ॥ ॐ द्रां   
द्रीं पूर्वराक्षसान्नाशय सर्वाणि भञ्जय सन्तुष्टा मोहय महास्वने   
हुं हुं फट् स्वाहा इति   
  
प्। ६१)  
  
सर्वभूतमारणमन्त्रः । ॐ ह्रीं सः द्रां छः छः छः   
दूर्वाक्षीरहोमेन सर्वशान्तिकरी विद्या ॥ हुं पञ्चाण्डं चाण्डं द्रीं   
फट् स्वाहा अनेन मन्त्रेण मनुष्यास्थिकीलकं सप्ताङ्गुलं   
सहस्रधाभिमन्त्रितं यस्य गेहे निखनेत् तस्य कूटमुत्सादिनं भवति   
उद्धृते सति पुनः स्वास्थ्यं भवति ॥ हुं क्षम् अमुकं फट् स्वाहा अनेन   
मन्त्रेण पेचकपक्षिमांसं कटुतैलेन संयुतं होमयेत् सहस्रहोमेन   
शत्रुं निपातयति । ॐ श्रीं श्रीं ह्रीं ह्रीं धुं धुं हं हः स्वाहा ।   
इयं हि त्रैलोक्यविजयानाम्नी विद्या । मनसा स्मरेत् सर्वकामप्रदोऽयं   
मन्त्रः ॥ ॐ ऐं ह्रीं श्रीं क्लीं विश्वरूपिणि पिशाचिनि भूतभविष्यादिकं   
वद वद मे कर्णे कथय कथय हुं फट् स्वाहा । इमं मन्त्रं   
शुक्लप्रतिपदमारभ्य पूर्णिमापर्यन्तं सहस्रैकं त्रिसन्ध्यं जपेत्   
प्रत्यहं पूतं जलं सघृतं भक्तपिण्डं हर्म्योपरि रात्रौ दद्यात्   
त्रैलोक्ये यादृशी तादृशी वार्ता साधकस्य कर्णे भूतभविष्यादिकं च   
कथयति ॥  
  
ॐ रं रां सं सां लं लां हं हः संसः खङ्खः तन्तः धंसं   
स्फुं स्फः ह्रीं हुं हुं हुं क्षीं क्षीं क्षौं सौं सः छं छः   
धंसः स्फुं स्फः ह्रीं हुं हुं हुं क्षीं क्षीं क्षौं सं फं फः   
हुं फट् स्वाहा । अयं समस्तविषनाशनमन्त्रः । सचराचरे ॐ सचराचरे   
ॐ हुं हुं हं हं हं हं हं हं हं हं हं हं क्षक्षक्षः   
हसः ॐ सं हुं ह्रीं सर्वेश विष्णुबलेन शङ्करदर्पेण वायुवेगेन   
रवितेजसा चन्द्रकान्त्या वैरं बाणशूर्पणं सर्वं विषहरं वद   
सर्वरक्षांसि हि नाशय २ भञ्जय २ सर्वदुष्टान् मोहय २ देव हुं फट्   
स्वाहा हुं फट् स्वाहा । इमं मन्त्रमष्टोत्तरसहस्रं शतं वा जप्त्वा   
सप्तमे   
  
प्। ६२)  
  
दिवसे सिद्धिः समाकर्षणं भवति ॥  
  
ॐ ह्रीम् अमुकं छः छः अनेन मन्त्रेण मानुष्यास्थिमयं   
कीलकमेकादशाङ्गुलं सहस्रेणाभिमन्त्रितं यस्य गृहे निखनेत् तस्य   
कूटं चोत्सादनं भवति उद्धृते पुनः स्वास्थ्यं भवति ॥  
  
ॐ ह्रीं काल कङ्काल महाकाल करालवदन अमुकं गृह्ण त्रिशूलेन   
भिन्द्धि २ खड्गेन छिन्द्धि २ हुं फट् छः छः स्वाहा । अनेन मन्त्रेण   
विभीतककाष्ठकीलकमेकविंशत्यङ्गुलं सहस्रेणाभिमन्त्रितं यस्य   
गृहद्वारे निखन्यते तस्य सद्यो देहनिपातनं भवति ॥ ॐ ह्रीं क्लीं श्रीं   
हुम् अमुकं छः छः । अनेन मन्त्रेण सिद्धिकाष्ठमयं कीलकं   
नवाङ्गुलं सहस्रेणाभिमन्त्रितं यस्य गृहे निखन्यते स वश्यो भवति ।  
  
ॐ ह्रीं श्रीं क्लीं मातङ्गिनि ऐं ह्रीं श्रीं क्लीं स्वाहा ।  
  
अनेन मन्त्रेण राजिकां लवणघृतमिश्रितां यस्य नाम्ना सहस्रैकं   
होमयेत् तां स्त्रियं पुरुषं वा वशयत्याकर्षणं च करोति ॥  
  
ॐ ह्रीं हूं छः छः । अनेन मन्त्रेण वाडवकाष्ठमयं कीलकं   
त्रयोदशाङ्गुलं सहस्रेणाभिमन्त्रितं यस्य गृहे निखनेत् स   
चक्षुर्भ्यामन्धो भवति ॥  
  
ॐ छः ॐ छः छः । अनेन मन्त्रेण बिल्वकाष्ठस्य कीलकं   
दशाङ्गुलं सहस्रेणाभिमन्त्रितं यस्य गृहे निखनेत् सपरिवारस्य तस्य   
प्रेतत्वं भवति ॥ ॐ ह्रीम् अमुकीं मे प्रयच्छ स्वाहा । अनेन मन्त्रेण   
पाटलाकाष्ठमयं पञ्चाङ्गुलं कीलकं सहस्रेणाभिमन्त्रितं यस्य   
नाम्ना देवतायतने निखनेत् स शीघ्रं कन्यां लभते ॥  
  
इति श्रीशिवप्रोक्ते वीरभद्रेश्वरतन्त्रोद्धृते उड्डामरेश्वरमहातन्त्रे   
मन्त्रकोषकथनं चतुर्दशः पटलः ॥ १४ ॥  
  
प्। ६३)  
अथ   
  
पञ्चदशः पटलः ।  
  
षट्कोणं यन्त्रं लिखित्वा तत्र षट्कोणे ॐ कुरुकुल्ले स्वाहा इति मन्त्रं   
पूर्वकोणे लिखेत् । कुरु इत्यक्षरद्वयमपरकोणे लिखेत् । अक्षरैकं   
पूर्वावर्तक्रमेण लेखितव्यम् । ततो भूर्जपत्रे इमं मन्त्रं लिखित्वा   
गृहद्वारे देहल्या एकदेशे धृते सति गृहसर्पमुच्चाटयति विवरद्वारि   
धृते विवरस्थो नश्यत्येव ।  
  
रक्तकरवीरपुष्पमाम्रपत्रभस्मना लिप्तं तत्क्षणादेव शुभ्रं भवति   
तथा गन्धकधूपेनापि भावितेन शुक्तिर्भवति । लोके हयमार इत्याख्यस्य   
रक्तकरवीरस्य पुष्पं तूलवर्तिकागन्धकेन सह संयोज्य तत्क्षणादेव   
ज्वलति । तथा टङ्कनहरिद्राभ्यां कृते लेपे कुङ्कुमकान्तिर्भवति ।  
  
पुराणशुष्कगोमयं यदा जले पातयेत् तदा भीमोष्मणा तस्माद्   
बुद्बुदमुत्पद्यते । एवं गौरं तु भूम्युपरि भूतलं स्पृष्ट्वा   
रक्तकरवीरवृक्षो जायते इति । रूपके ताम्रे भ्रमर इव कुम्भे समर्पयेत्   
किञ्चिदनुयोगित्वेन मनोनुरागो भवति ताम्बूलरागतः नश्यति हरिद्रारागो   
रविकिरणात् ।  
  
ॐ हुं सति कुरुरुपक्षिशब्दतः (कुरलकुङ्कुमेन इति प्रसिद्धिः)   
क्रोञ्च इत्यपि तस्य नाम जिह्वाक्रीङ्कृतं वामकरतलमध्यलग्नपरिलेपं   
  
प्। ६४)  
  
दर्शयित्वा उदितविश्वधाराभस्मना पुनरपि करतललग्नात् प्रदर्श्य   
गत्याश्चर्यमते शिशुदुग्धभावितात् शोधयित्वा गवादिदुग्धं चोष्णं   
कांस्यपात्रे कृत्वा तीक्ष्णतरं धृत्वा तण्डुलनिक्षेपणेन क्षीरं भवति   
।  
  
भूर्जपत्रपुटकं तिलतैलेन दीपयित्वा विविध भक्ष्यान्नं साधयेत् यथा   
लौहभाजने साध्यते । वार्ताकरञ्जिकापलमिति तत् सूत्रेण वेष्टयित्वा   
दीपयित्वा च ज्वालयेत् तेनाविसूत्रेण वेष्टिते च सूत्रं सन्दह्यते वार्ताकश्च   
पच्यते ।  
  
आदिपङ्क्तौ सप्त स्वरान् संलिख्य तदधः पङ्क्तौ कादिसप्तवर्गान्   
संलिख्य तदधःपङ्क्तौ हरिद्रादिक्रमेणालेखनीया तत्र स्वरवर्णयोजनेन   
सङ्कोचनादक्षरकोष्ठादिसंस्पर्शनात् सञ्जायते । बहुषु मध्येषु   
दत्तसञ्ज्ञाकृतसङ्केतश्चौरः स्वदृष्टिमपि सप्तसप्तस्वरादौ जानाति ।   
व्यापारमध्ये क्षणरसिकश्चौरो ज्ञायते कुतो भद्रद्रव्ये ।  
  
कुत्रापि धत्तूरकबीजं क्षिप्त्वा तद्वा भक्षति तदा तद्गुणादिफलं लभ्यते   
असौ चौरः इति । स्वल्पचरचौरास्तु वस्तुलाभे प्रदातारः ।   
क्षीर्यर्कादिवृक्षदुग्धेन संलिखितं चौरनामाक्षरं करतलेऽपि   
लिखितमनन्तरं भूर्जपत्रे कृतमपि मर्दने स्पर्शयित्वा भक्षितुं ततो   
ददाति अपरिलिखितं चौरनाम पत्रयुक्तं च   
अरिगृहगर्भमृत्तिकाकाण्डकं भवति । जले साधुनाम   
पत्रयुक्तमृत्तिका च जले मज्जति ततः स्पृष्ट्वा क्रियते असौ चौरः इति ।   
क्षीरितरुदुग्धलिखितक्षुद्रलेखे अङ्गारचूर्णेन मर्दिताः स्पष्टा भवन्ति ।  
  
कूटोऽपि विपरीतलिखितवर्ण आदर्शादौ प्रतिकृति भावापन्नो वर्णवैपरीत्यात्   
प्रतिविवर्द्धितन्यासः अतिदृढा मसी भवति ।  
  
प्। ६५)  
  
निम्बतालके समताम्रभाजने याममात्रमर्दितेन विधिरस्तु (?)   
समभागता यथा - आमलकी-हरीतकी##-  
समस्तरसकज्जलमुक्तमर्दनप्रकारेण याममात्रेण प्रत्येकं येन   
प्रकारेण मसिद्रव्यं जायते ।  
  
शिरीषवृक्षत्वक्चूर्णं खदिरं विना ताम्बूलरागं जनयति । तिर्यक्   
भूमौ नारिकेलफलमस्थिसहितं मुखेन कर्णिकायामेकेन प्रहारेण   
द्विधा भवति । लघुकाष्ठसूक्ष्मरचितपादुकां विना पादैकं वा भ्रमति   
। गुञ्जाफलास्थिलिप्तं स्तम्भितं तदुत्तरपादं प्रयोज्य प्रपदात्यन्तं   
भ्रमति तदा पादतले तालकारलग्ना उत्तिष्ठति । एवं   
लघुकाष्ठनिर्मितासमकः पापपुरहासार्थं (?)   
दत्तमुखवेष्टं किञ्चित् यस्तेन सितवस्त्रादौ कट्यां   
लग्नमुपतिष्ठमानस्तिष्ठति ।  
  
एवं निविडाम्बरपिहितजम्बादौ अधोमुखकांस्यभाजननिहितमङ्गारं   
न दहति वस्त्रं दहति चापि शिशिरजलमिश्रितमपि   
आनतफलचूर्णभावितकलशः तीक्ष्णश्च कांस्यभाजननिहितं   
गुरु(ड्डना)प्यशक्तं न भवति तदानीं तिक्तं याति यच्छुक्तं   
मिष्टमेति कज्जलचविकाचूर्णाभ्यां क्रमसंलिखितपुस्तकमध्यकारणेऽपि   
यथेष्टया पच्यते - यथा कटाहे रम्यतरे मधुनाग्नि प्रज्वलिते   
सकुण्डादौ जलपूर्णे अधोमुखे उज्ज्वलं स्वयमेति धूमाभ्यां   
स्वयमुद्गिरति वर्तिद्वये शशविष्ठापूर्णगर्भे   
कमठैरधोवर्तिविष्ठायितापि उपरि ज्वलज्ज्वालाज्वलितवर्तिज्वालामपि   
ज्वलितधूममङ्गारतीक्ष्णशिखया नाडिकादौ । वालिवातेऽयं प्रयोगः   
कार्यः ।  
  
प्। ६६)  
  
वामकराङ्गुलिपर्यन्तं गोपितं सूत्रचिह्नमप्यचिह्नं च दृश्यते जनस्य   
विषमसमाक्षरेण वीक्षिते कालः असममपि पुरुषं जानीयात् । पञ्चदाडिमे   
शिखरे मसिगुणिते यद्धि भवति तावत् गुटिके विजानीयात् । अकालवक्रे सति   
कालमथफलचूर्णेन मिलित्वा भस्मना सह घृतेन काकञ्जिका सहसा   
भवति ।  
  
अगाधस्थिरजले धूमचूर्णेन लिखितचिन्तादि भीतवद् भाषते न निमज्जतीति ।   
समदशघृतजधृतसमावेशार्धं धृतमूषलं तिष्ठति (##?  
  
पुष्यनक्षत्रे कुङ्कुमावर्तितेन बाणेन दूरस्थमपि लक्ष्यं बालोऽपि   
विध्यते । षण्डं गोमयानां वर्तिदीपकान्त्या दग्धं मध्ये   
हतशशरुधिरं दृश्यते तत्रापि तैलं यत्किञ्चिदिति ।  
  
श्वेतार्कफले तूलकं सर्षपसमं तैलेनैकीकृतवर्तिकादीपज्वालायां   
गृहोपरिवंशादिदारु सर्वं सर्प इव दृश्यते । भुजगतैले   
सच्छिद्रभाण्डेभुजङ्गं क्षिप्त्वा अच्छिद्रभाण्डान्तरे   
व्यवस्थितमग्निपातेन जलं ज्वलति । तदैव तैलं पूर्वप्रकारेण   
कृष्णाष्टम्यां मण्डूकतैलाङ्कितेन सर्वं शात्रव सर्वं (##?  
कुक्कुटपक्षिचञ्च्वादिविदग्ध नाललक्षिता सती हृता लेखा यदायाति   
हरिकपालं धृत्वा भवति तदा तज्जलपूर्णं च कलशं रिक्तकं भवति   
(गर्दभाचारजो !) तथा मरिचशुण्ठी पिप्पलीचूर्णेनोभाभ्यां   
वामचरणतलं लिप्त्वा तेनाहतो वृक्षः कल्पवृक्षश्च नमेरुफलं   
प्रसूयते ।  
  
कृष्णा गौः प्रसवकाले तद्वत्समानवर्णं जरायुरागतत्वेन   
  
प्। ६७)  
  
प्रजारेण्डजा फलं दृष्ट्वा मुष्टिगृहीते उच्चैस्तमसि फलं प्रायेण   
कृत्वा प्रदास्यति तथा कालायितमुद्रिका वरगोस्तनी स्यादा पतिता गृहीता   
निक्षिप्ता तु अष्टौ पूर्वफलानि जनयति । समुस्ताहरितालमनःशिलाभ्यां   
नवनीतादियोगेन कारिताञ्जने मयूरस्य विष्टया कृत्वा हस्तं लिम्पेत् तत्र   
स्थितं द्रव्यं ब्रह्मापि न पश्यति । समुखं फलचूर्णं   
मिश्रोद्वर्तनकाजले क्षिप्त्वा क्रिमिसहस्रतुल्यं दृश्यते । हयकालीयकस्य   
शोषितस्य चूर्णं यवशीर्षकेण समुद्वर्तनेन तात्कालिकं सूक्ष्मजले   
निःक्षिप्य सबीजं कृषिरुच्चलति ।  
  
अधःपटेनाशस्यावश्यादि दृष्ट्वा पादाग्रस्थितं द्रव्यं दृश्यते ।   
जपाकुसुमोद्वर्तिताङ्गं छुरिकादौ कणाचितैककीटकाफलाख्यायन्त्रिते   
रुधिरवज् जडितं क्षीरिवृक्षत्वगवभाविता तैलाक्ता वस्त्रवर्तिर्जलैर्ज्वलति ।   
एवं समुद्रतैलयुक्तापि वर्तिका ज्वलति ।  
  
द्रोणकपुष्पादीनि क्षुद्रपुष्पाणि चूर्णाग्रे विनिःक्षिप्य धत्तूरबीजानि   
जलसिक्तानि सजीववत् फलन्ति । इक्षुः कुक्कुटी-बीजचूर्णेन   
सुदर्शनपत्रमिव तत्क्षणात् जायते । मसृणकर्पणं   
निर्मलकांस्यभाजनेऽर्कसम्मुखं स्थापनेन वर्तुलकयोगादग्निरुत्तरति ॥  
  
इति श्रीशिवप्रोक्ते वीरभद्रेश्वरतन्त्रोद्धृते उड्डामरेश्वरमहातन्त्रे   
पञ्चदशः पटलः समाप्तमिदम् ॥ १५ ॥  
तन्त्रस्थौषधिनामानि ॥  
  
सङ्ख्या औषधि हिन्दी नाम बोतनिचल् णमेस् पगे णो।  
  
१। अञ्जन अञ्जन ंएमेच्य्लोन् एदुले   
			(ईरोन् wओओद् त्रेए)	  
	७  
  
२। अतिविषा अतीस आचोनितुम् ःएतेरोफ्य्ल्लुम् १४  
  
३। अधःपुष्पी अन्धा हूली ट्रिछोदेस्म ईन्दिचुम् १३  
  
४। अपामार्ग ओङ्गा आछ्य्रन्थेस् आस्पेर ५४  
  
५। अभया हरड टेर्मिनलिअ छेबुल १३  
  
६। अमृता काङ्घनी षेलस्त्रुस् पनिचल्त १४  
  
७। अरिष्ट अरीठा षपिन्दुस् ट्रिफ़ोलिअतुस् (षोअप्  
			नुत्) ५  
  
८। अर्कः आक चलोर्तोपिस् ङिगन्तेअ ङिगन्तिच्   
			ष्wअल्लोw wओर्त् ५४  
  
९। अश्वगन्धा असगन्ध Wइथनिअ षोम्निफ़ेर ५४  
  
१०। आमलकी आमला फ्य्ल्लुन्थुस् एम्बेलिच  
			(एम्ब्लिच् ंय्रोबलन्)  
		१६  
  
११। आस्फोटी बनमल्लिका ञस्मिनुम् आउगुस्तिफ़ोलिउम् २७  
  
१२। उडुम्बर गूलर फ़िचुस् ङ्लोमेरत ५६  
  
१३। उन्मत्त धत्तूरा डतुर ष्त्रमोनिउम्। (डेविल्ऽस्  
			आप्प्ले) ४  
  
१४। उशीर उशीर ऋओओत् ओफ़् आन्द्रोपोगोन्   
			ंउरिचतुस्		   
  
१५। एला बडी इलायची आमोमुम् षबुलतुम् १७  
  
१६। कङ्कोली कङ्कोली ञोनेसिअ आसोक २७  
  
१७। कञ्चुक कैञ्चली चस्त् ओफ़्फ़् स्किन् ओफ़् अ ष्नके १५  
  
१८। कणा पीपर पिपेर् ऴोन्गुम्।   
			(ऴोन्ग् पेप्पेर्)	  
	२९  
  
१९। कण्टक काण्टा बांस बम्बुस आरुन्दिनचेअ  
			(ठोर्न्य् बम्बोओ)	  
	५२  
  
२०। कतक केतकी ष्त्र्य्छ्नोस् पोततोरुम् १५  
  
२१। कनक धत्तूरा डतुर ष्त्रमोनिउम्   
			(डेविल्ऽस् अप्प्ले)	  
	११  
  
२२। कपित्थ कैथ फ़ेरोनिअ एलेफन्तुम् २३  
  
२३। कम्बुग्रीवा कम्बुग्रीवी आन्द्रोपोगोन् आचिचुलतुस् १३  
  
२४। करञ्ज करञ्जुवा पोन्गमिअ ङिलब्र ११  
  
२५। करवीर कनेर णेरिउम् ओदोरुम् १२  
  
२६। कर्कटी ककडी पिस्तचिअ ईन्तेगेर्रिम ५४  
  
२७। कल्क बहेडा टेर्मिनलिअ बेल्लेरिच  
			(बेद्द णुत्स्)	  
	६  
  
२८। काकजङ्गा काकजङ्गा ऴेए ःइर्त ४  
  
२९। काञ्जिका जीवन्ती डेस्मोत्रिछुम् फ़िम्ब्रिअतुम् १२  
  
३०। कुकुट सीतावर ंअर्सिलेअ क़ुअद्रिफ़ोलिअ ५७  
  
३१। कुङ्कम केशर च्रोचुस् षतिवस्।   
(षफ़्फ़्रोन्) ७  
  
३२। कुमारिका क्वारगन्दल ञस्मिनुम् षम्बच् २६  
  
३३। कुमारीत्वक् क्वारगन्दल कि   
		छाल बर्क् ओफ़् ञस्मिनुम् षम्बच् १३  
  
३४। कुलत्थं कुलथी डोलिछोस् बिफ़्लोरुस् १७  
  
३५। कुष्ठं कुठ षुस्सुरेअ लप्प १७  
  
३६। क्षारं नोसादर आम्मोनिउम् छ्लोरिदुम्।  
			(ब्लच्क् षल्त्) ४  
  
३७। क्षीरिणी थूहर एउफोर्बिअ रेरिफ़ोलिअ ५४  
  
३८। क्षौद्रं चम्पक ंइछेलिअ चम्पक १८  
  
३९। खदिर खैरी आचचिअ चतेछु १२  
  
४०। गिरिकर्णिका काली जीरा च्लितोरिअ टेर्नतेअ २६  
  
४१। गिरिकर्णी कटभी चरेय आर्बोरेअ ३  
  
४२। गुग्गुल गूगल चोम्मिफोरो ंउकुल् ३  
  
४३। गुञ्जा घूङ्घची आब्रुस् प्रेचतोरिउस् ९  
  
४४। गोमय गोबर चोw-दुन्ग् ४  
  
४५। घनसारं कपूर चोम्फोर ओफ़्फ़िचिनरुम् १९  
  
४६। चन्दन चन्दन षन्तलेम् आल्बुम् (षन्दल्##-  
			wओओद्) १३  
  
४७। चविका चाय चमेल्लिअ ठेइफ़ेर   
(टेअ) ६५  
  
४८। चित्रक चीतावर प्लुम्बगो शेय्लोमिच ९  
  
४९। जटा जटा फ़िब्रोउस् रोओत् ओफ़् ंउचुन   
			प्रुरितुस् २९  
  
५०। जपापुष्प ओडहुल ठे छिन रोसे ५३   
  
५१। जया जयन्ती आबुतिलोन् आविचेन्नेअ (ईन्दिअन्  
			ंअल्लोw)। १५  
  
५२। जाती जयाफल ंय्रिस्तिच फ़्रग्रोन्स् ५  
  
५३। जीरक जीरा चुम्मिनुम् च्य्मिनुम् २५  
  
५४। टङ्कन तूत ठे ंउल्बेर्र्य् ६३  
  
५५। तगरं तगर वलिरिअन ७  
  
५६। तालमूली तालमूल चुर्चुलिगो ओर्छिओइदेस् ५४  
  
५७। तुष बहेडा टेर्मिनलिअ बेल्लेरिच ५२  
  
५८। तिल तिल षेसमुम् ईन्दिचुम् ५८  
  
५९। त्रिफला हरड, बहेडा,   
		आंवला फ़्रुइत्स् ओफ़् टेर्मिनलिअ   
छेबुल,  
			ट्। बेल्लेरिच अन्द् फ्य्ल्लन्थुस्   
			एम्बेलिच २६  
  
६०। दाडिम अनार टुनिच ङ्रनतुम् ४७  
  
६१। दिव्यं दिव्या टिअरिदिउम् ईन्दिचुम् १३  
  
६२। दूर्वा दूब च्य्नोदोन् डेच्त्य्लोन्   
			(चोउछ् ग्रस्स्) ५४  
  
६३। धत्तूर धत्तूरा डतुर ष्त्रमोनिउम्।   
			(डेविल्ऽस् अप्प्ले) १३  
  
६४। धात्री तालीस टxअस् बच्चत १२  
  
६५। नमेरु नमेरु एलएओचर्पुस् ङ्रनित्रुस् ६६  
  
६६। नवनीत मक्खन बुत्य्रुम् डेपुरतुम्   
			(बुत्तेर्) १४  
  
६७। नागकेसर नागकेशर ंएस्सुअ फ़ेर्रेअ।   
			(चेय्लोन् ईरोन्##-  
  
६८। नागदमनी चिन्दार च्रिनुम् आसिअतिचुम् २७  
  
६९। निम्ब नीम आशदिरछ्त ईन्दिच ३  
  
७०। निर्मोक कैञ्चली चस्त् ओफ़् स्किन् ओफ़् अ स्नके ५  
  
७१। नीप हलदू आदिन चोर्दिफ़ोलिअ २६  
  
७२। न्यग्रोध बड फ़िचुस् ईन्दिच १७  
  
७३। पञ्चकोलं पञ्चकोली ठे फ़िवे स्पिचेस् विश्।, ऴोन्ग्   
			पेप्पेर्, इत्स् रोओत्, पिप्पेर्   
छब,   
			प्लुम्बगो अन्द् द्र्य् गिन्गेर्। ४७  
  
७४। पटोलं परवल ट्रिछोसन्थेस् डिओच्च १२   
								  
७५। पद्म कमल णेलुम्बिउम् ष्पेचिओसुम्   
			(ऴोतुस्) १२  
  
७६। पाटला पाडर ष्त्रेओस्पेर्मुम् टेत्रगोनुम् ६२  
  
७७। पुनर्नवा साण्ठी बोएर्हविअ डिफ़्फ़ुस   
			(ष्प्रेअदिन्ग् ःओग्wएएद्)  
	५४  
  
७८। पलाश टेसू बुतेअ फ़्रोन्दोस ५४  
  
७९। पिप्पली पीपर पिपेर् ऴोन्गुम्।   
			(ऴोन्ग् पेप्पेर्) १४  
  
८०। पुराणिक पुराणिका च्य्पेरुस् १३  
  
८१। पूगीफल सुपारी आरेएअ चतछु (बेतेल्##-  
  
८२। प्रियङ्गु काङ्घनी षेलस्त्रुस् पनिचल्त ९  
  
८३। बला खिरैण्टी आबुलितोन् ईन्दिचुम् ५४  
  
८४। बिल्व बिली आएग्ले ंअर्मेलोस्   
			(बएल् फ़्रुइत् त्रेए) ६२  
  
८५। ब्रह्मदण्डी ब्रह्मदण्डी ट्रिछोलेप्सिस् ङ्लबेर्रिम ४  
  
८६। भद्रमुस्त नागरमोथा च्य्पेरुस् ऋओतुन्दुस् ७  
  
८७। भल्लातक भिलावा षेमिचर्पुस् आनचर्दिउम्   
			(चोम्मोन् ंअर्किन्ग्   
नुत्) ९  
  
८८। भूमन्दरा भूमन्दारा एर्य्थ्रिन ईन्दिच ४७  
  
८९। भृङ्गराज बाꣳगरा एच्लिप्त प्रोस्त्रत २६  
  
९०। मञ्जिष्ठा मजीठ ऋउबिअ ंअन्जिश्त।   
			(ठे ईन्दिअन् ंअद्देर्)  
	१३  
  
९१। मत्स्यपित्त मत्स्यपित्ती ःएल्लेबोरुस् णिगेर् ३१  
  
९२। मद्रक बधारा ङ्मलिन आसिअतिच ८  
  
९३। मधुयष्टिका घना षुगर्-चने १५  
  
९४। मधूक महूवा बस्सिअ ऴतिफ़ोलिअ २९  
  
९५। मनः शिला मनशिल ऋएद् आर्सेनिच् १७  
  
९६। मरिच काली मिरच पिपेर् णिग्रुम्   
			(ब्लच्क् पेप्पेर्) १४  
  
९७। मातुलुङ्ग नीम्बू चित्रुस् ंएदिच।   
			(आदम्स् अप्प्ले) १६  
  
९८। मांसी बालछड णर्दोस्तछ्य्स् ञतमन्सि ५  
  
९९। मुद्ग मूङ्ग फसेशुस्-ट्रिलोबुस् १२  
  
१००। रक्तचन्दनं लालचन्दन प्तेरोचर्पुस् षन्तलिनुस् १७  
  
१०१। राजिका रा-ई एरुच षतिव ४  
  
१०२। रोचनं गोरोचन बोस्तन्रुस् ७  
  
१०३। लक्ष्मणा कण्ठकारी   
		सफेद आर्देअ षिबिरिच २७  
  
१०४। लज्जा लाजवन्ती ंइमोस पुदिच   
			(टोउछ् ंए णोत्) २९  
  
१०५। लवङ्गं लौङ्ग च्लोवे त्रेए फ़्लोwएर् १८  
  
१०६। लवणं नमक षोदी च्लेरिदुम्   
			(छ्लोरिदे ओफ़् सोदिउम्)  
	४  
  
१०७। लोध्रं लोध ष्य्म्प्लोचोस् ऋअचेमोस १३  
		  
१०८। लोहं गजबेल आगल्लोछुम्। (आलोए   
wओओद्) ४७  
  
१०९। वचा वच आचोरओ चलमुस्।   
			(ष्wएएत् फ़्लग्) ३  
  
११०। वज्रोरसं थूहर का दूध ञुइचे ओफ़् एउफोर्बिअ णेरिफ़ोलिअ ४७  
  
१११। वज्रं थूहर एउफोर्बिअ णेरिफ़ोलिअ १३  
  
११२। वार्ताक बेङ्गन षोलनुम् ंएलोन्गेन   
			(ब्रिन्जल्) ६४  
  
११३। वास्तुक बथुआ छेनोपोदिउम् आल्बुम्   
			(आल्ल्गोओद्) १५  
  
११४। विभीतक बहेडा टेर्मिनलिअ बेल्लेरिच   
			(बेद्द नुत्स्) ८  
  
११५। विशालाक्षा विशालाक्षी टिअरिदिउम् ईन्दिचुम् १३  
  
११६। विष बछनाग आचोनितुम् फ़ेरोx ४  
  
११७। विषराजिका टरमेरा षिनपिस् ऋअमोस ५२  
  
११८। वंशलोचन वंशलोचन बम्बुन आरुन्दिनचेअ   
			(बम्बोओ ंअन्न) ३१  
  
११९। शतपुष्पिका सोया आमेथुम् षोwअ ११  
  
१२०। शतावरी शतावरी आस्परगुस् ऋअचेमोसुस् ५४  
  
१२१। शम्बुबीजं शिवलिङ्गी आस्च्लेपिअस् १९  
  
१२२। शशी कपूर चोम्फोर ओफ़्फ़िचिनरुम् १८  
  
१२३। शालि धान ओर्य्श षतिव १२  
  
१२४। शाल्मली सिम्बल षल्मलिअ ंअलबरिच ५४  
  
१२५। शिराष सिरीस, सरीम् आचचिअ षिरिस्स २३  
  
१२६। शुण्ठी सोण्ठ ठे ड्र्य् गिन्गेर् ६६  
  
१२७। शृङ्गवेर अदरख ज़िन्गिबेर् ओफ़्फ़िचिनले १४  
  
१२८। शङ्खपुष्पी ओन्धाहोली चन्स्चोर डेचुस्सत १३  
  
१२९। श्रीखण्ड चन्दन षन्तोलेम् आल्बुम्-  
			षन्द्ले wओओद् ३१  
  
१३०। श्रीफल श्रीफल फ़्रुइत् ओफ़् आएग्ले ंअर्मेलोस् ५७  
  
१३१। श्वेता फिटकरी आर्गिल्ल वित्रिओलुतुम् १३  
  
१३२। समुद्रजं ढोलसमुद्र ऴेएअ ंअच्रोफ्य्ल्ल १८  
  
१३३। सुरामांसी बालछड णर्दोस्तछ्य्स् ञतमन्सि ५  
  
१३४। सुशोभना गोरोचन बोस्तन्रुस् १३  
  
१३५। सैन्धवं सेन्धा नमक् ऋओच्क् षल्त् १४  
  
१३६। सङ्कोचपुष्पी लाजवन्ती ंइमोस पुदिच   
			(टोउछ् मे नोत्) १३  
  
१३७। हयमार अश्वमार णेरिउम् ओदोरुम् ६३  
  
१३८। हरिताल हरताल पनिचुम् डच्त्य्लोन् ४६  
  
१३९। हरिद्रा दारु हल्दी बेर्बेरिस् आरिस्तत १४  
  
१४०। हिङ्गपत्रिका हीङ्गपत्री आस फ़ोएतिद १३  
  
  
  
  
