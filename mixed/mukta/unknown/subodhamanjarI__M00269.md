+++
"Catalog number" = "M00269"
"Uniform title" = "subodhamañjarī"
Subjects = [ "tantric / āgamic literature",]
Manuscript = [ "BHU C4255",]
"Publication country" = "India"
title_iast = "subodhamañjarī"
title = "सुबोधमञ्जरी"

+++
  
  
  
  
ॐ नमो गणपतये ॥  
  
अथ सुबोधमञ्जरी लिख्यते ॥  
  
  
प्। २४५अ) सम्यग्बोधविचारेण भावनाम स्वभावतः ।  
लब्धबोधोदया नन्दं वन्दे संस्थानमात्मनः ॥ १ ॥  
  
रूपादि पञ्चवर्गोयं विश्वमेतावदेव हि ।  
गृह्यते पञ्चभिस्तश्च चक्षुरादि भिरिन्द्रियैः ॥ २ ॥  
  
चक्षुः सर्वास्ववस्थासु देहिनां मनसि स्थितम् ।  
तत्प्रलीनं भवेत्तस्य यस्य सर्वं प्रलीयते ॥ ३ ॥  
  
तस्यैव? विनियोपायः प्रदिष्टो गुरुणापरः ।  
तदागम मयाद्भ्रंश भयात् सृष्टी कृते मया ॥ ४ ॥  
  
जात्यादि कल्पना रूप व्यवहारो मनस्स्थितम् ।  
यस्तुतो न ततास्सन्ति निश्चित्यै तच्छमं व्रजेत् ॥ ५ ॥  
  
शुक्रशोणित संश्लेष कालेनास्ति मनः क्वचित् ।  
नाबुद्बुदो न पेषं वान शरीरे क्वचित् स्थितम् ॥ ६ ॥  
  
प्। २४५ब्) शरीरे गर्भवासान्ते कौमारे यौवने तथा ।  
क्षाय?क्षयिविनाशान्तं तश्च नैवोपलभ्यते ॥ ७ ॥  
  
पृथक् मांसं पृथग् रूपं लोमादीनां पृथक् स्थितिः ।  
पृथक् सर्वं यथा दृष्टं क्वशरीरे मन स्थितम् ॥ ८ ॥  
  
एवमेव विचार्योक्ते जातिस्तत्रैव पठ्यते ।  
न च सा वस्तुतो युक्त्या कस्य चेद्वा वभासते ॥ ९ ॥  
  
नाम पित्रा कृतं मिथ्या क्रिया न नियता यतः ।  
गुणी यदि भवेत् कश्चिद् भवन्ति वहवो गुणाः ॥ १० ॥  
  
इत्थं मिथ्या विकल्पोर्थं वामना भिरभि प्लुतम् ।  
चञ्चलं मनसो रूपं निश्चित्यै तन्निबोधयेत् ॥ ११ ॥  
  
पूर्वैर्निबोधः कथितो वैराग्या भ्यास योगतः ।  
अयत्नेन निरोधोयमस्माभिरुपदिश्यते ॥ १२ ॥  
  
प्। २४६अ) ग्राह्ययश्च भवेत् किञ्चित् तत्तल्लीनं तदा भवेत् ।  
अन्यस्या ग्रहणाच्चित्तं स्वात्मन्येव प्रशाम्यति ॥ १३ ॥  
  
यथाघनस्वने सान्द्रे क्रमेण विलयं गते ।  
तदाश्रय वशाच्चित्तं तस्मिन् क्षीणे प्रशाम्यति ॥ १४ ॥  
  
यद्यन्मनोहरं किञ्चिच्छ्रति गोचरमागतम् ।  
एकाग्रं भावयेत् तावद् यावल्लीनं निरोधकृत् ॥ १५ ॥  
  
रूपादीनां तथैवेर्थं भावयेद्रमणीयताम् ।  
विलीनान्नास्मरेत् पश्चादात्मभावोपवृंहिताः ॥ १६ …  
  
एवं ग्राह्यं समावेशान्निबोधर्कथितो मया ।  
ग्रहणा देव पूर्वोयमिदानीं सम्प्रदृश्यते ॥ १७ ॥  
  
ग्रहणानीन्द्रियाणी हसमानि तु प्रबोधयेत् ।  
प्। २४६ब्) पररागात्महानिः स्याद्द्वेषस्यो पक्षयात्तथा ॥ १८ ॥  
  
सर्वरागात्म हानिः स्यात् सर्वदेशात्तथैव तु ।  
बुधवत् सर्वरागी स्यात् सर्वदुष्टश्च भैरवः ॥ १९ ॥  
  
अग्राह्यमिन्द्रियं शून्यं स्वात्मन्येव प्रलीयते ।  
प्रलीनेन्द्रिय वृत्तिस्तु केवला भ्युदयोदयः ॥ २० ॥  
  
तस्माच्चित्तं समादाय शून्ये सङ्कल्प वर्जिते ।  
निस्तब्धेन्द्रिय वृत्तेस्तु निबोधः सम्प्रजायते ॥ २१ ॥  
  
जृम्भमानस्य सततं क्षुधानिष्टस्य योगिनः ।  
ध्यायते वा किमस्यान्तः प्रत्यन्ते केवलं भवेत् ॥ २२ ॥  
  
अप्रलीन मनोवृत्तेर्निद्रामाश्रयतः शनैः ।  
विषया ग्रहणात् सर्व शिरोधः सम्प्रजायते ॥ २३ ॥  
  
प्। २४७अ) यावतः पदविक्षेपाः प्रयत्नानु वधारणान् ।  
निस्सङ्कल्प मनोवृत्तेः परमात्मा प्रकाशते ॥ २४ ॥  
  
आसने प्युपविष्ठस्यक्वमेचित्त्रमवस्थितम् ।  
विचार्यैवं प्रयत्नेन निरागारे प्रशाम्यति ॥ २५ ॥  
  
वायुना स्पन्दनादीनि शरीरस्य करोम्यहम् ।  
न च चित्ते स्थितो वायुर्न वायौ चित्तमास्थितम् ॥ २६ ॥  
  
एवं विमृशतो भावान्न क्वचित् संस्थितो मनः ।  
मिथ्यैव वृत्तयस्तस्य सर्वथा केवले स्थितम् ॥ २७ ।  
  
यत्र यत्र भवेद् वाञ्छा भोजनादिषु वस्तुषु ।  
पूरयेत्ता यथा शक्तिर्भवेत् पूर्णो निराश्रयः ॥ २८ ॥  
  
वाञ्छितं गदितं किञ्चिद कस्माद्यदिविस्मृतम् ।  
प्। १४७ब्) पुनस्तस्यानु सन्धानात् क्षणात् कैवल्यमाप्नुयात् ॥ २९ ॥  
  
स्थाणुः स्यात् पुरुषो वेत्ति दूराद्दृश्ये विकल्पते ।  
सुनिश्चित मतेः क्षिप्रं निरोधः सम्प्रजायते ॥ ३० ॥  
  
दृश्यैः पदार्थैर्द्वष्टारं पश्येद् बुद्ध्या यतो दृशः ।  
तं दृष्ट्या मोक्षमाप्नोति येन तद् वत्स बध्यते ॥ ३१ ॥  
  
आलम्व्य संविदोयत्नात् सर्वे?द्यं न स्वभावतः ।  
तस्मात् संविदितं सर्वमिति संविन्मयो भवेत् ॥ ३२ ॥  
  
पुनर्विदेशपानेन हृदयं प्रविकासयेत् ।  
तथैव क्षीणवृत्तिः स्यादपाने विलयं गते ॥ ३३ ॥  
  
सुषुम्णा पथमाश्रित्य प्रसादध्वनिबोधतः ।  
बिन्दुषट्कपरित्यागाच्छान्तबोधः क्षणाद् भवेत् ॥ ३४ ॥  
  
प्। २४८अ) वामदक्षिणसञ्चार बिन्दुद्वय निघर्षणात् ।  
द्वादशान्ते महाशक्तिः सिद्धैरुक्ता सुखागमे ॥ ३५ ॥  
  
ऊर्ध्वमाक्रमते वायुरुत्दृ?तान्तः शमो भवेत् ।  
पुर्यष्टक विभेदेपि तथैव मनसो लयः ॥ ३६ ॥  
  
निदार्यास्यं क्षणं स्थित्वा निस्सन्दिग्धमना कुलम् ।  
स्तम्भित प्राणवृत्तैस्तु निरोधः सम्प्रजायते ॥ ३७ ॥  
  
नाभि मेढ्रान्तरे चित्तं सुरतान्तैर्विनिक्षिपेत् ।  
लीयमाने रतानन्दो निस्तरङ्गः क्षणं भवेत् ॥ ३८ ॥  
  
दूरागतसु हृद्बन्धु परिष्वङ्ग निषेवितम् ।  
आनन्द निर्भरं चित्तं निवृत्तिं लभते क्षणात् ॥ ३९ ॥  
  
दूरादुच्चरिते शब्दे शब्दार्था न वधारणात् ।  
प्। २४८ब्) सावधानस्य तज्ज्ञानं क्षीणबोधः प्रजायते ॥ ४० ॥  
  
पदाभ्यङ्ग परिष्वङ्गाच्चित्तरोधः क्षयं भवेत् ।  
दृश्यानां षाडवादीनां स्वलोलाग्रे स्थितिं कुरु ॥ ४१ ॥  
  
क्षीयमान रसानन्दं कैवल्यमुपजायते ।  
मालत्यादिषु गन्धांश्च तथैव परिभावयेत् ॥ ४२ ॥  
  
तदाश्रय वशाच्चित्तं तेषु लीनेषु लीयते ।  
इत्थं प्रतिक्षणं यस्य चित्तमात्मनि लीयते ॥ ४३ ॥  
  
सलब्ध बोधो सद्भावो जीवन्मुक्तो विधीयते ।  
मीमासावनसिंहस्य हर्षदात्तस्य सूनना ।  
कृता वामन दत्तेन स्वबोधोदर्यामञ्जरी ॥ ४४ ॥  
  
  
  
