+++
"Catalog number" = "I00023"
"Uniform title" = "nitārcanavidhi vāsanārcanavidhi from vātulatantra"
Subjects = [ "tantric / āgamic literature", "śaiva", "śaiva-siddhānta",]
Manuscript = [ "IFP manuscript 27521",]
Description = "Description by Deviprasad Misra.\nThe manuscript labeled RE27521, attributed to the Vātula Tantra tradition, encompasses a bundle of palm-leaf documents meticulously transcribed by the scribe Suvvarāya in the Sanskrit language using the Grantha script. This manuscript, consisting of 66 folios spanning from 1a to 64a, provides a profound insight into the religious practices of Śaiva Siddhānta, particularly focusing on the worship of the liṅga  of Śiva. Within its pages, practitioners find detailed instructions on various aspects of worship, including the classification of liṅgas, their materials, and modes of worship. Additionally, it elucidates nyāsa techniques, crucial for the purification and proper worship of the liṅga and associated deities. Each folio, measuring approximately 3.3 cm in width and 31 cm in length, contains 7 to 9 lines of text, showcasing the meticulous craftsmanship of its production."
"Publication country" = "India"
title_iast = "nitārcanavidhi vāsanārcanavidhi from vātulatantra"
title = "नितार्चनविधि वासनार्चनविधि फ़्रोम् वातुलतन्त्र"

+++
  
  
?    
?ं श्री गुरुभ्यो नमः   
श्रीसुन्दरगणपतये नमः   
वातुले नित्यार्चनपटलः - रे२७५२१   
  
  
हरिः ॐ वासनार्चनै  
  
वक्ष्ये नित्यार्चनं पुण्यं शुभदं पापनाशनम्। (फ़्।१अ)   
महापातकदोषघ्नं सर्व यज्ञफलप्रदम्॥   
आत्मार्थञ्चा परार्थञ्चा पूजा द्विविधमुच्यते।  
दत्ते च गुरुणालिङ्गे स्थण्डिले स्वयमात्मनी॥   
सैकतं तण्डुलं चैव नदीमृत् वान्न गोमयम्।  
नवनीतं च रुद्राक्षं पिष्ठ चन्दन कूर्चकम्॥   
पुष्पमाला जलं भस्मं षोडशा क्षणलिङ्गकाः।  
क्षणिके मण्डले तोये चात्मार्थ यजनं स्मृतम्॥   
शैलजं रत्नजं चैव लोहजं दारुजं तथा।   
मृण्मयं क्षणिकञ्चैव षड्विधं लिङ्गमुच्यते॥  
सर्वेषां रक्षणार्थं तु ग्रामादिषु विशेषतः।   
स्थपितं विधिना लिङ्गं सुरैर्वामुनिभिर्नरैः॥ (फ़्।१ब्)   
स्वयमुद्भूतलिङ्गञ्चा प्रतिमञ्चेश्वरात्मकम्।  
तत्परार्थं समाख्यातं सर्वेषामत्मनः फलम्॥   
विप्रक्षत्रियविट्शूद्राः दीक्षिताश्च प्रवेशकाः।  
आत्मार्थ यजनं कुर्यात् नकुर्यात्तु परार्थकम्॥   
आदिशैवेन कर्तव्यं चात्मार्थञ्च परार्थकम्।   
आदिशैवमिति ल्प्रोक्तं सशिवत् ब्रह्मणो गुरुः॥  
आदिशैव शिवोरुद्रो शुद्धात्मा शुद्धशैवकः।   
तस्माश्शैवं प्रकर्तव्यं प्रतिष्ठाद्युत्सवान्तकम्॥  
आत्मार्थञ्च परार्थञ्च शुद्धशैवार्चनस्यतु।   
आत्मशुद्धिस्तु पूर्वं स्यात् स्थानशुद्धिर्द्वितीयकम्॥   
त्रितीयं द्रव्यशुद्धिस्यात् चतुर्थं मन्त्रशोधनम्।  
पञ्चमं लिङ्गशुद्धिस्यात् इत्येते पञ्च शुद्धयः॥ (फ़्।२अ)   
विधिना स्नानं कृत्वातु देहशुद्धिं ततः परम्।  
पादप्रक्षालनं कृत्वा आचम्य विधिना बुधः॥   
उत्तराभिमुखोभूत्वा रुचिरासन संस्स्थितः।  
पद्मञ्च स्वस्तिकं चैव गोमुखं विंशतिं तथा॥   
सुचीच एकपादं तु कुक्कुटं वीरमेव च।  
भद्रासनं तथा ज्ञेयं कूर्मं विमलमेव च॥   
दण्डं पिण्डं च गोकर्णं सिह्मासनमतः परम्।   
वृत्तं चैत्घटिकञ्चैव गजस्थं गजकर्णिकम्॥  
आसनं विंशतिः प्रोक्तं श्रेष्ठं स्थिर सुखासनम्।  
ऊरु जानुद्वयञ्चैव पादाग्रश्चैव सम्पुटम्॥  
ईशन्नासाग्र दृष्टिस्तु देहदीर्घं तदद्रजम्।   
रुचिरासनमाख्यातं सर्वकार्येषु पूजितम्॥ (फ़्।२ब्)  
गोमुखं स्वस्तिकञ्चैव पद्मं चैवार्ध चन्द्रकम्।  
वीरं योगासनं प्रोक्तं षड्विधं चासनं ततः॥   
वामजानुपरिन्यस्त्वा दक्षिणं जानु मण्डलम्।  
द्वयोः पादतलेचैव विन्यसेत् पार्श्व पृष्ठयोः॥   
एवं कृत्वातु सुस्निग्धं गोमुखं लक्षणं स्मृतम्।  
ऊरू पार्श्व तलौ न्यस्त्वा पद्मासनमिहोच्यते॥   
ऊरू पार्श्व तलौन्यस्त्वा जङ्घा मग्नौ तु स्वस्तिकम्।   
ऊरूपरि तलौ न्यस्त्वा द्वयोः पार्श्व तलेषु च॥  
गुल्फद्वय समं कृत्वा तलौ जङ्घे च विन्यसेत्।   
अर्धचन्द्र समाख्यातं वीरासनं तदशृणु॥  
लम्बितं दक्षिणं पादं वामदक्षिणतोपरि।   
स्थिरवीरासनं प्रोक्तं योगासनं तदशृणु॥  
शरीरं जानु सम्बन्धं योगपट्टिकयावृतम्। (फ़्।३अ)  
कोर्परे चैव विन्यस्थौ योगासनमिहोच्यते॥   
कूर्मदर्भं तथा चर्मा मासनं रुचिरं तथा।  
दशदिक्ष्वस्त्र मन्त्रेण दिग्विरेचनमारभेत्॥  
प्राणायामत्रयं कृत्वा प्रत्येकं दशमात्रकम्।   
अपानो जिव्वति प्राणं प्राणात् प्रणवमुच्यते॥    
प्राणापानसमायोगात् प्राणायामेति चोच्यते।  
रेचकं पूरकं चैव कुम्भकं च त्रितीयकम्॥   
रेचनाद्रेचनं प्रोक्तं पूरणात् पूरकं तथा।  
कुम्भकं स्तन्निरोधेन प्रणवेनाल्लिसे त्रयम्॥  
रेचकं ब्रह्मदैवत्यं पूरकं विष्णु दैवतम्।   
कुम्भकं रुद्र दैवत्यम् अधिदेवाः प्रकीर्तिताः॥  
अका उका मकारश्च प्राणायामत्रयं विदुः। (फ़्।३ब्)  
उकारं सोमरूपं तु पूरकादित्य सङ्ख्यया॥  
मकारस्यार्करूपं तु कला सङ्ख्यस्य कुम्भकम्।  
अकारस्याग्नि रूपं तु वायु सङ्ख्यस्य रेचकम्॥   
प्रथमं वामनाड्येन द्वितीयं सव्य नाडिका।  
पुनस्त्रितीयेन(यं) वामेन प्राणायामकतं(कृतम्।क्रमं) तथा॥   
उदरं वायुमङ्गल्यं नासिकां पीड्य रेचयेत्।  
दृतिवत् पूरयेत् संयक् जठरे बाह्यवायुना॥  
पूरकेतु समाख्यातं तस्मात् कुम्भकमुच्यते।   
अन्तर्बहिस्थितं वायुं नग्रह्णाति नमुञ्चति॥  
तस्मात्तु कुम्भकं यस्मात् तस्मात् कुम्भकमुच्यते। (फ़्।४अ)  
प्राणायामात् परं पुण्यं नभूतो नभविष्यति॥  
पादादि जानुपर्यन्तं पृथिवी स्थानमुच्यते।   
अम्भस्थानं तु नाभ्यन्तं वह्निस्थानं गलान्तकम्॥  
वायुस्थानं ललाटेतु तदूर्ध्वे द्वादशाङ्गुलम्।   
आकाशस्थानमित्युक्तम् ऊर्व्या(र्ध्वा)दिस्थान पञ्चकम्॥  
तालमात्रं ललाटेतु तदूर्ध्वे द्वादशाङ्गुलम्।   
शिवस्थानमिति प्रोक्तं प्रमाणं तु तथैव च॥  
शिवतत्वमिदं गुह्यमाकाशस्थानमुच्यते।   
चतुरश्रार्धचन्द्रं च त्रिकोणं च षडश्रकम्॥  
सुवृत्तं च पृथिव्यादि मण्डलाकृतयं क्रमात्।   
पीतं शुक्लं तथा रक्तं कृष्णा धूम्राहि वर्णकम्॥  
तथोर्व्यादीनि वर्णानि ल-व-र-य-हकारकाः। (फ़्।४ब्)  
पृथिव्यादीनि बीजानि ब्रह्माद्याः पञ्चमूर्तयः॥  
ब्रह्मा विष्णुश्च रुद्रश्च ईश्वरश्च सदाशिवः।   
अधिदेवास्समाख्याताश्चोर्व्यादीनां यथा क्रमम्॥  
हृच्छिरच्छूलिका मन्त्रैः वर्म मन्त्रेण बुद्धिमान्।  
पृथिव्यादीनि बीजानि योजयेत्तु क्रमेणतु॥   
पञ्चेत्व्याताश्चतस्रश्च त्रयश्च द्वयमेकशः।  
पाशुपतेन शास्त्रेण पञ्चग्रन्थिस्तु श्चेदयेत्॥   
पञ्चग्रन्थिं ततः कृत्वा तस्मात् प्रकृति निश्चयम्।  
जानु ग्रन्थिस्तु प्रथमं नाभिग्रन्थि द्वितीयकम्॥   
गलग्रन्थिस्त्रितीयं तु ललाटेतु चतुर्थकम्।  
ब्रह्मग्रन्थिस्तु पञ्चैते पञ्चग्रन्थिमितिस्मृतम्॥ (फ़्।५अ)  
हृद्गलं तालुभ्रूमध्ये ब्रह्मग्रन्थिस्तु पञ्चमम्।  
अथवान्य प्रकारेण पञ्चग्रन्थिं विधीयते॥   
पञ्चग्रन्थिं तथा श्चेद्या आत्मयोजं विधीयते।  
मूर्तिमन्त्रेण स॥ह्य जीवहुङ्कार मूर्ध्निषु॥   
कुम्भकेन समाख्यातं वायुमूर्तिगता न्यसेत्।  
तेनैव द्वादशान्तस्थे शिवेन सह योजयेत्॥   
आत्मयोजनमे तस्या ततो भृतानि शोधयेत्।  
पृथिव्यादौ पयोवह्नि द्वौ द्वौ शोध्य परस्परम्॥   
आकाशेन विरोयेन यथाशुद्धिं तदुच्यते।   
निवृत्यादीनि भूतानि तान्यध्वानि समस्तकम्॥  
व्याप्य व्यवस्थिता तानि मन्यैतानि विशोधयेत्।   
दहनं पातभूतानां परस्परं विशोधनम्॥  
मण्डलादि समाख्यातं भूतशुद्धिरिहोदितम्। (फ़्।५ब्)  
शोध्योपराग रहितं कालमात्र व्यवस्थितम्॥  
विचिन्त्य दिव्यदेहार्थम् अमृताप्लावनान्नयेत्।   
ध्यात्वा कुण्डलिनी शक्तीममृतेक स्वरूपिणी॥  
तदुद्भूतामृतश्रावे सिक्ताभूत लयास्मृताम्।   
कृत्वा हृद्यसनं तस्मिन् मूर्त्यात्मानं समाचरेत्॥  
पुनराप्लावनं कृत्वा करन्यासं समाचरेत्।   
नाभौतु चतुरङ्गुल्यम् अधस्थादग्नि मण्डलम्॥  
कदम्बपुष्पवद्वर्णम् अष्टपत्रं त्रिकोणकम्।   
मूलाधारमयं प्रोक्तं द्वितीयं नाभिमूलके॥  
भुजङ्गपल पाकारमषवर्तुलमेव च।  
कुण्डलाख महानाडी भानुमण्डलमुच्यते॥  
आत्मानं ग्रह्य संहारं मुद्रया विग्रहान्वितम्।   
पञ्चात्मान विधानेन देहादीन्तत् प्रमाणतः॥ (फ़्।६अ)       
आत्मानञ्चान्तरात्मानं परमात्मानमेव च ।  
तत्वात्मा देवभूतात्मा आत्मभूतं प्रशस्यते ॥  
आत्मानं दण्डमध्यस्थम् अन्तरात्मा तदन्तरम् ।   
परमात्मावमध्यस्थं तत्वात्मा पार्श्वदक्षिणम् ॥  
भूतात्मा पावपार्श्वेतु पञ्चात्मास्थानमुच्यते ।   
इडापिङ्गसुषुम्ना च त्रिविधात्मा स्थितौयुतः ॥  
पञ्चात्मा स्थानमेवोक्तं पार्श्वमध्येतु दौहितम् ।   
आत्मानं गुणसम्प्रोक्तम् अन्तरात्मस्य तामसम् ॥  
परमात्मा परं ध्यात्वा तत्वात्मा राजतोमुखम् ।   
भूतकाम क्रिया चैव आहारो जायतेऽति च ॥   
सुखदुःखस्य चरित विसर्जमैयुनस्य च ।  
अन्येषु भूतकान्यात्मा भूतात्मा गुणमावहम् ॥   
इत्येते चात्ममित्युक्तं पूजाकालेषु दुर्लभम् ।  
अकारात्मानमित्याहुर्न्तरात्म मकारकम् ॥  
ॐ कारं परमात्मानं तत्वात्मा वै उकारकम् ।  
एकारं सर्वभूतात्मा अक्षरं सम्प्रकीर्तितम् ॥ (फ़्।६ब्)  
भूतात्मा योजयेद्विद्वान् अन्तरात्मा दहेत्पुनः ।   
तत्वात्मा अमृतं पूर्या शुद्धात्मा आनयेत् पुनः ॥  
शिखाग्रे व्योमके शुद्धे शिवतत्वे नियोजयेत् ।   
कृत्वाकायं दहेत् पश्चात् यातेनैव त्रिकोणकम् ॥  
पादाङ्गुष्टात् समारभ्य दहेप्राश्वच्छिरोन्तकम् ।   
ज्वालामाला समायुक्तं शरीरं दण्डरज्जुवत् ॥   
प्रक्रियान्तकममृतं स्रवन्तं चिन्तयेत् सदा ।  
प्रणवं श्वेतकमलं योगपीठमधोमुखम् ॥   
चिन्तयेद्मृतं तस्मिन् सुषुम्ना भिन्नमस्थकम् ।  
आपूर्यन्तु ततो ध्यायेदात्मानममृते न च ॥   
आत्मानमानयेद्धीमान् एवं शिवमनुक्रमात् ।  
शिखाग्रे द्वादशाङ्गुल्ये वीणादण्डस्य पार्श्वयोः ॥  
सुषुम्ना मध्यतन्मध्ये मध्येतु सुषिरं तथा । (फ़्। ६अ (२))  
जीवप्रमाण संयुक्ते तेषुमध्येतु सञ्चरेत् ॥  
सञ्चारे दुहितत्काले आधारेषुच संस्थितिः ।   
आधेयं यः प्रयुक्तञ्च समाधिक्येवमाशृतम् ॥  
इडापिङ्गलयोर्मध्ये वीणादण्डस्य पार्श्वयोः ।   
मूलाधारे स्मरेदग्निं चन्द्रसूर्य समन्वितम् ॥   
कुण्डलान्तु विधातारं नाभौ मुदाहृतम् ।  
हृदये केवलं? रुद्रं कण्ठमूले महेश्वरम् ॥   
जिह्वामूलेतु सादाख्यं नासाग्रे बिन्दुरेव च ।  
नादाख्या भ्रुवमध्येतु ललाटे शक्ति सञ्ज्ञकम् ॥ (फ़्। ६ब् (२) ब्लन्क्) (फ़्।७अ)  
ब्रह्मरन्ध्रे शिवं विद्यात् ऊर्ध्वे नृत्तं विचिन्तयेत् ।  
द्वादशान्तात् परं यस्मात् अतिसूक्ष्मो स्तितां विदुः ॥   
आनन्दनृत्तकं साक्षात् देवदेवो जगद्गुरुम् ।   
शुक्लश्रोणितयोर्मध्ये बिन्दुरूपं परात्परम् ॥  
तस्यमध्येगतं प्राणो बिन्दुनादात्मकं शिवः ।   
एवं कृत्वा विशेषं तु अथवान्यक्रमं शृणु ॥  
गुदस्य पृष्ठभागेतु तदूर्ध्वे द्विति(ती)याङ्गुलम् ।   
वीणादण्डस्य सम्बन्धात् कदम्बदलपद्मकम् ॥   
मूलाधारेस्मरेचैवा चन्द्रसूर्यसमन्वितम् ।  
तस्यमध्येतु सम्बन्धात् शिवाग्निं परमाणुकम् ॥   
रूपमध्ये स्थितं वायुर्वायुमध्ये स्थितो मनः ।  
मनोमध्ये स्थितो नाम नाममध्ये स्थित ध्वनिः ॥ (फ़्।७ब्)   
ध्वनिमध्ये स्थितो नादं नादमध्ये स्थितं शिवः ।  
शिवमध्ये गतं शान्तं शान्त्यातीतं परात्परम् ॥   
परात्परतरं शान्तम् इत्येते शिवभावयोः ।  
प्रथमं तु करन्यासमङ्गन्यासमतः परम् ॥   
शोधयेदस्त्रमन्त्रेण स्थलिकौ हस्थ (स्त) पृष्टकौ ।  
अस्त्रेण हुम्फडन्तेन द्विर्वामं शोधयेत् करम् ॥   
करेण पाणिना सर्वेव्यपामहस्तेक संस्मृतम् ।   
वामहस्थे (स्ते) जलं स्थाप्य अग्निहस्थं (स्तं) तु दक्षिणम् ॥  
अग्निम्मलस्थ शोधेन करन्यास समन्वितम् ।   
अङ्गुष्टादि कनिष्टान्तं सृष्टिन्यासमुदाहृतम् ॥  
कनिष्टाद्यङ्गुष्ट पर्यन्तं संहारन्यासमुच्यते ।   
ईशानादीनि सद्यान्तं सृष्टिन्यासमुदाहृतम् ॥  
सद्यादीशान पर्यन्तं संहारन्यासमुच्यते । (फ़्।८अ)  
दक्षिणाङ्गुष्टमादिस्यात् कनिष्टादीतरे ततः ॥   
दशबीजं न्यसेद्धीमान् स्थितिन्यासमिदं?परम् ।  
तर्जन्यान्तन्तु मध्यादि क्रमादङ्गानि विन्यसेत् ॥   
न्यसेद्धस्त तले नेत्रं तर्जन्यामस्त्रकं न्यसेत् ।  
शिवाङ्गानेवमेवं स्यात् शिवं पर्वणि पर्वणि ॥   
गृहस्थ सृष्टिमार्गेण करन्यासं तु कारयेत् ।  
वानप्रस्थ यदी(ती)नाञ्च संहार क्रममेव हि ॥   
अपत्निकोपनस्थश्चेत् संहारन्यासमुच्यते ।  
नैष्टिकेतु स्थितिन्यासं सर्वकार्येषु पूजितम् ॥   
करन्यासं समाख्यातमङ्गन्यासमतः परम् ।   
मूर्धादि सृष्टिरः प्रोकतं पादादि संहृदिर्भवेत् ॥  
स्वस्वमूर्ध्नि न्यसेदीशं वक्त्रे वक्त्रं तु विन्यसेत् । (फ़्।८ब्)  
न्यस्त्वा घोरं हृदिस्थाने वामाङ्गुह्येतु विन्यसेत् ॥  
सद्यमन्त्रं न्यसेत् पादौ ततस्थङ्गानि विन्यसेत् ।   
हृदयं हृदये न्यस्य शिरश्शिरसि विन्यसेत् ॥  
शिखां शिखायां विन्यस्य कवचं स्थनमध्यतः ।   
लोचनेतु न्यसेन्नेत्रम् अस्त्रं हस्थप्रदेशके ।  
अष्टत्रिंशत् कलान्यासं विधिना कारयेत्ततः ॥   
उत्सृज्य प्राकृतं भावंल् शिवोऽहमितिभावयेत् ।   
एवं कृत्वा विशेषेण अन्तर्यागं समाचरेत् ॥  
नाभिचक्रं समाशृत्या कारयेद्वह्निमण्डलम् ।   
हृदये धारयेत् सोमं भूमध्ये रविमण्डलम् ॥   
हृदये यजनं कुर्यात् सोमं नाभौ प्रकल्पयेत् ।  
तथैश्वरं तु भूमध्ये ध्यायेत् सर्वगतं प्रभुम् ॥ (फ़्।९अ)  
पञ्चावरणमार्गेणा पूजयित्वा विशेषतः ।  
हृत्पद्मेचार्चयेन्नित्यं त्रिकालं वा द्विकालकम् ॥   
अथवा एककालं वा संयजेन्मानसेन तु ।  
आत्मशुद्धिरिदं प्रोक्तं स्थानशुद्धिं ततः शृणु ॥   
शिवाग्रे स्थण्डिलं कृत्वा हस्तमात्र प्रमाणतः ।  
आवाहयेत्ततो भूमिं सर्वाभरणभूषिताम् ॥   
द्विभुजा च द्विनेत्राञ्च करण्डमकुटान्विताम् ।   
हेमयज्ञोपवीतञ्च पीतनेत्रां सुयौवनाम् ॥  
पीताभां पीतवक्त्राञ्च पुण्डरीकदलेक्षणाम् ।   
कृताञ्जलिपुटाञ्चैवोत्पलामम्बिकं तु वा ॥  
भूमिदेविस्वरूपायां सर्वावयवसुन्दरीम् ।  
गन्धादिभिस्समभ्यर्च हृदये नैव मन्त्रतः ॥ (फ़्।९ब्)  
अस्त्रेणैवतु मन्त्रेण दिग्विरेचनमारभेत् ।  
स्थानशुद्धिरिदं प्रोक्तं द्रव्यशुद्धिं ततश्शृणु ॥   
शरावं पाद्यपात्रं च शङ्खमाचमनीयकम् ।  
जलभाण्डं वर्धनीञ्च पुष्पपात्रार्घ्य पात्रकम् ॥   
अस्त्रेणाक्षालयेद्धीमान् निरीक्ष्य हृदयेनतु ।  
कवचेनावकुण्ठ्याऽथ तेनैवोन्मीलनं कुरु ॥   
वर्धनीं चैव शङ्खं च पूरयेत्तु शिवाम्भसा ।   
पञ्चब्रह्म षडङ्गानि तोयमध्येतु विन्यसेत् ॥  
विधाय दक्षहस्तेन दशबीजं न्यसेत्ततः ।   
दर्शयेल्लिङ्गमुद्रां तु पद्ममुद्रां प्रदर्शयेत् ॥  
पात्राणि व्याहृदि प्रोक्ष्य शङ्खतोयेन सर्वशः । (फ़्।१०अ)  
क्षीरं दधि घृतादींश्च गन्धपुष्पञ्च धूपकम् ॥  
वर्धन्या तेयमादाय प्रोक्षयेत् पुरुषेण तु ।   
द्रव्यशुद्धिर्भवेदेवं लिङ्गशुद्धिं तत शृणु ॥   
देवदेवं नमस्कृत्वा द्वारदेवान् सुपूजयेत् ।  
पदङ्गोर्ध्वे गणेशन्तु दक्षिणे सम्प्रपूजयेत् ॥   
गजाननं त्रिणेत्रस्तु श्यामवर्णञ्चतुर्भुजम् ।  
लड्डुकं परशुं वामे सव्ये दन्ताक्षमालिकम् ॥   
नागयज्ञोपवीतञ्च सर्वाभरणभूषिताम् ।  
पतङ्ग वामपार्श्वेतु सरस्वती सम्प्रपूजयेत् ॥   
अभयं वरदञ्चैव गण्डिकां वामहस्तके ।   
सव्येपद्मस्य संयुक्तं मथवाचैव धारयेत् ॥   
सर्वलक्षण संयुक्तं बाह्याः पूजां समाचरेत् । (फ़्। १०ब्)  
पदङ्गोर्ध्वे गणेशं तु श्रीदेव्यां तस्य वामके ॥  
द्विभुजाञ्च द्विनेत्राञ्च सरत्नमकुटान्विताम् ।   
पीतवर्ण समायुक्तां सर्वावय सुन्दरीम् ॥  
पङ्कजं दक्षिणे हस्थे (स्ते) श्रीफलं वामहस्थ(स्त)के ।   
पद्ममध्येस्थितं (तां) देवीं हस्तद्वयद्विपार्श्वयोः ॥  
ऊर्ध्व हस्तपटोपेतमभिषेकसृवंस्त्रितम् ।  
श्वेदहस्ति समायुक्तं श्रीदेवीं सम्प्रपूजयेत् ॥   
दक्षहस्थे भुवङ्गस्य नन्दिनं रक्तवर्णकम् ।  
त्रिणेत्रञ्चतुर्भुजञ्चैव अभयं वरदान्वितम् ॥   
उग्रतोमरशूलञ्च अक्षमालासमन्वितम् ।    
तस्यैव वामपार्श्वेतु द्विनेत्रं द्विभुजं तथा ॥   
गङ्गाया शुक्लवर्णन्तु मकरारूढसंयुतम् ।  
नीलोत्पलं दक्षिणे हस्ते पूर्णकुम्भं तु वामके ॥ (फ़्।११अ)  
चित्रवस्त्रसमायुक्तं सर्वाभरणभूषितम् ।  
द्वारस्य दक्षिणे पार्श्वे नन्दीं गङ्गां सुपूजयेत् ॥   
वामे चैव भुवङ्गस्य महाकालं कृष्णवर्णकम् ।  
चतुर्भुजं त्रिणेत्रञ्च कपालं शूलमेव च ।   
दक्षिणेऽभय टङ्कस्या वामे पाश समन्वितम् ॥  
जटामकुट संयुक्तं नागयज्ञोपवीतकम् ।   
तस्य दक्षिण पार्श्वेतु यमुनाञ्चैव कारयेत् ॥   
द्विभुजाञ्च द्विनेत्राञ्च श्यामवर्ण समन्वितम् ।  
कूर्मासन समायुक्तं सर्वाभरण भूषितम् ॥   
पूर्णकुम्भस्य वामेतु उत्पलं सव्यहस्तके ।  
यमुनाञ्च स्वरूपन्तु सर्वावयव सुन्दरीम् ॥   
द्वारस्य वामपार्श्वेतु महाकालमुनांस्थिताम् ।  
यमुनाञ्च महाकालं तस्य वामे सुपूजयेत् ॥ (फ़्। ११ब्)  
विमलाञ्च सुबाहुञ्च पूजयेत्तु कवाटयोः ।   
पट्टिकां स्कन्दमभ्यर्च्य वलयं सूर्यसोमयोः ॥  
सुषिरे नवशक्तिश्च अस्त्राणामाधरं व्रजेत् ।   
वृषभं पूजयेदग्रे गन्धपुष्पादिभिः क्रमात् ॥   
अन्तर्मण्डलकञ्चैव प्रथमं सम्प्रपूजयेत् ।   
अन्तर्हारद्वितीयं तु मध्यहारं त्रितीयकम् ॥    
मर्यादीनाञ्चतुर्थं तु महामर्यादि पञ्चकम् ।  
पञ्चप्राकारमेवोक्तं प्रकारे बलिमाचरेत् ॥   
गर्भग्रहस्य द्वारेवा अथवा अर्धमण्ठपे ।  
अथवा मण्ठपस्येव उत्तमामध्यमाधमा ॥   
तद्वारे द्वारपालं तु आसीनं वा स्थितं तु वा ।  
डिण्डिनं? सव्य पार्श्वेतु मुण्डिनं वामपार्श्वके ॥ (फ़्।१२अ)   
रक्तवर्णं द्विनेत्रञ्च नागयज्ञोपवीतकम् ।   
भीमरूपं सुदंष्ट्रञ्च द्विभुजामेकवक्त्रकम् ॥  
विस्मयं हस्तसंयुक्तं दण्डायुध समन्वितम् ।   
सव्यपार्श्वेस्थितं देवं डिण्डिनां तु स्वरूपकम् ॥  
मुण्डिनं कृष्णवर्णं तु द्विभुजञ्च द्विनेत्रकम् ।   
दण्डायुधसमायुक्तं नागाभरणभूषितम् ।  
विस्मयं हस्तसंयुक्तं मुण्डिनं तु स्वरूपकम् ॥   
पूर्वतो वसतो रुद्रं पूर्वतद्वारपालकः ।  
प्रत्यङ्मुखस्तथा कुर्यात् पूजाकाले विशेषतः ॥   
पूजान्ते पूर्ववत्कृत्वा द्वारपालं तथैव च ।  
घण्टा तु ताडयेद्धीमान् अस्त्रमन्त्रं समुच्चरन् ॥   
पूजाकालेतु घण्टातु ताडनं क्षिप्रयोजनम् ।   
असुराराक्षसाश्चैव गमनं दूरतस्तथा ॥   
आवाहने च पूजान्ते विसृज्यार्घ्यं सुयोजयेत् । (फ़्।१२ब्)  
अर्घ्यं विलेपने स्नाता त्रिषुगन्धं सुयोजयेत् ॥  
अभिषेके च धूपे च नेवेदे बलिकर्मणि ।   
विसर्जनेव माप्नोति महाघण्टां प्रहारयेत् ॥  
अर्चनादि क्रियाकाले प्रच्छिन्नपटमुत्तमम् ।   
पापरोगि परभ्रष्टा नास्तिकैश्शिवनिन्दकैः ॥  
दुर्मुखस्य दुराचारो मूर्खस्य गुरुनिन्दकः ।   
वेदविक्रियविप्राणां नास्थिनां भक्तिहीनकः ॥   
चक्रमक्षरकञ्चैव अदि(दी)क्षितस्य धुर्तकः ।  
प्रविश्य दर्शनं कृत्वा पूजाहीनं तु निष्फलम् ॥   
प्रच्छन्नपट सङ्कल्प्य सर्वदोष निकृन्तनम् ।  
अपनीर्य यवनिकां हृदिमन्त्रं समुच्चरन् ॥   
गर्भगेहं ततः प्राप्य लिङ्गशुद्धिं समाचरेत् ।  
स्वयम्भुर्देविकं बाणं गाणपञ्चार्षकं तथा ॥ (फ़्। १३अ)  
शिष्टलिङ्गमितिख्यातं पूजापूर्ववदाचरेत् ।  
आवाहोद्वासनन्नास्ति शिष्टलिङ्गं विशेषतः ॥   
सूत्रहीनं तु यल्लिङ्गं मूर्ध्नि मध्ये तु विन्यसेत् ।  
सर्वत्रव्यापिनं देवं परमेशं सदाशिवम् ॥   
अभिमुखीकरणं यश्च तदावाहनमुच्यते ।  
विमुखीकरणं यत्तततोद्वासनमुच्यते ॥   
पूजा परिसमाप्तौ तु विमुखीतद्विसर्जनम् ।  
यथा कुण्डगतस्याग्नौ वायुना ज्वलितं? भवेत् ॥  
तथा च लिङ्गमात्रेण जायते भगवान् शिवः ।   
देवैश्च मुनिभिश्चैव पशूनां?पक्षिजालकम् ॥  
मृगाणागाणवञ्चैव स्वयम्भूश्च विशेषतः ।   
यक्षराद्यादिकश्चैव तल्लिङ्गं तु प्रतिष्ठितम् ॥ (फ़्। १३ब्)  
तच्छिष्टं लिङ्गमित्युक्तं शिवसान्निध्य कारणम् ।  
तस्मादावाहनं नास्ति नचैवोद्वासन क्रिया ॥   
कुत आवाहनं देवं कुतोऽत्रोद्वासनं ततः ।  
सुराणाञ्चैव देवानां विस्मरन्ति विसर्जनम् ॥  
लिङ्गमावाहनं चैव लिङ्गमूर्तिरितिस्मृतम् ।   
आचार्य सन्निधौ कृत्वा दर्पणश्चादयेत् क्रमात् ॥  
दीपाद्दीप सहस्राणि मूलदीपन्नलिप्यते ।   
यस्य देवार्चनं लिङ्गं मूललिङ्गं तथैकशः ॥   
गोलत्यनेकवर्णानि क्षीरमेकं समुद्भवम् ।  
तस्मादीश्वरमेकं तु तत्रञ्च बहुरूपकम् ॥  
कुलालश्चक्रमृग्दिस्तु नानारूपेण दृश्यते ।   
आचार्यं मनसा ध्यात्वा बहुधा परमेश्वरम् ॥  
शिलामृद्दारु चित्रेषु देवता यत्र कल्पिता । (फ़्। १४अ)  
अकल्पितस्वयं ज्योतिरात्मने देवताधिकम् ॥  
काष्टादग्नि घटे चन्द्रे स्पिश मावाहयेत्ततः ।   
यद्देवमर्चयानि तुतद्देवमात्मनो भवेत् ॥   
मूलादि द्वादशान्तं तु मन्त्रं प्रासादमुच्चरन् ।   
कृत्वाञ्जलिं पुटोमन्त्रि गन्धपुष्पेण योजयेत् ॥   
भक्त्या निष्कल गोचरं समरसीभावं गतः ।  
शक्त्यान्तञ्चैव नादान्तं निष्कतान्तं कूतस्वजित् ॥   
भावने देवमावाह्य मन्त्रवासपरं शृणु ।  
मन्त्राणां प्रकृतिर्वासु वासनां प्रकृतिस्तथा ॥   
प्रकृतीवाहवाहं तु वर्णावास्यञ्चजं यथा ।  
नास्यवाप्यञ्च अस्यञ्च अस्यवास्यञ्च बुद्धिना ॥   
बुद्धिनां?हृदयेवासं हृदयं पिण्डवासने । (फ़्। १४ब्)  
पिण्डानां वासनं नाडि नाडीनां पायुवासनम् ॥  
वायुवासं च शक्तीनां शक्त्यावासञ्चमेवच ।   
शिव वासम् अ सर्वेषां मन्त्रवासं प्रकीर्तितम् ॥  
मन्त्रवासमिदं प्रोक्तं मन्त्रावाहनमुच्यते ।   
लिङ्गे च प्रतिमे कुम्भे वास्तुमग्निञ्च मूलके ॥  
अन्ये च कुम्भकार्ये च युक्तं मन्त्रस्य(स्या)वाहनम् ।   
सूत्रहीनं तु यल्लिङ्गं मूर्ध्नि मध्ये तु विन्यसेत् ।  
यावद्वारमुखं?लिङ्गं तद्वक्त्रं भावयेगुहा ॥   
सूत्राग्रेतु मुखं वृद्धि सूत्र पार्श्वेतु बाहुकौ ।  
सूत्रायाः पादमेवं स्यात् सूत्रसध्यस्तु पृष्टतः ॥   
पूर्वसध्यार्चितं पुष्पम् ईशानेन विसर्जय(ये)त् ।   
कनिष्टानामिकामध्ये पुष्पं?ग्राह्य विचक्षणः ॥  
अङ्गुष्टतर्जनीभ्यान्तु पुष्पदं पर्युतत्यजेत् । (फ़्। १५अ)   
विसर्जने तु तत्काले पुष्पमूर्ध्निषु दापयेत् ॥  
पूजा पर्युषितं सर्वं चण्डेशाय निवेदयेत् ।   
क्षालयेल्लिङ्गमस्त्रेण दक्षपाणितलेवै ॥   
पीठं पाशुपतास्त्रेण क्षालयेत् परितः क्रमात् ।  
निर्माल्यं विसर्जयित्वा तु लिङ्गपीठञ्च वारिणा ॥   
शोधनं क्षालनञ्चैव लिङ्गशुद्धिं प्रकीर्तिताः ।  
शिवद्वादशमेवं तु तस्मादस्यैव भारकम् ॥   
तद्वृद्धिञ्चैकभारं तु दशभारमितिस्मृतम् ।  
पूर्वाह्ने पञ्चभारं तु मध्याह्ने दशभारकम् ॥   
द्विभारञ्चैव सायाह्ने एकभारं तु सार्धके ।  
उपसन्ध्योपसन्ध्यैन्तु चाष्टभारमितिस्मृतम् ॥  
एतेषामिति सङ्खैस्तु स्नानद्रव्यमिति शृणु । (फ़्। १५ब्)  
एलालवङ्गकर्पूरं चन्दनागरुपात्रकम् ॥  
तत्कोलञ्चैव कच्चोलम् उशिरञ्चम्पकं तथा ।   
हरिवेरञ्च सर्वेषां स्नानद्रव्यमितिस्मृतम् ॥  
लिङ्गोत्सेधं चतुर्मानम् एकांशं वस्त्रवेष्टितम् ।   
द्वयांशं भूषणैर्युक्तम् एकांशं पुष्पशोभितम् ॥   
मानहीने महाव्याधिरधिके शतृवर्धनम् ।   
तस्मात् सममिदं प्रोक्तं सर्वगन्धानुलेपनम् ॥   
मन्त्रतोयाभिषेकेन मन्त्रपुष्पाणि दापयेत् ।  
मस्तहस्त सदापुष्पं पुष्पाश्च मन्त्ररूपकम् ॥   
मन्त्राश्च गन्धसंयोगं मन्त्रपुष्पमितिस्मृतम् ।  
लिङ्गशुद्धिर्भवेदेवं मन्त्रशुद्धिं ततशृणु ॥  
दन्तालोष्टं तु सञ्चारो मन्त्रस्याशौचनिर्हणात् ।   
नादान्तोच्चरणेनैव मन्त्रशुद्धि समीरिणः ॥ (फ़्। १६अ)   
मधयेश्छबलुलितान् देवतान् वाचकानणून् ।  
सुषुम्ना नाडिकोच्चाराचणोल्लेखेन रेचयेत् ॥   
ओङ्कारादि नमोन्तं तु मन्त्रान् सर्वे विशेषतः ।  
यजनेन प्रयोक्तव्यं मन्त्रशुद्धिरुदाहृतम् ॥?   
यो वेत्ति पञ्चशुद्धिस्तु सपूजां कर्तुमर्हसि ।  
यजनेऽर्केन्दु सञ्चारे निष्फलं तदवाप्नुयात् ॥   
चन्द्रार्कनाश यजनं सर्वसिद्धिकरं शुभम् ।  
उर्ध्वप्राणस्थता(तथा)दित्य अधप्राणस्य चन्द्रमा ॥   
तयोर्निरोधनं?कुर्यात् तस्य चन्द्रार्कनाशनम् ।   
दीपरात्रौ परित्यज्य कथं पूज्येन देशिकः ॥  
सर्वभूते मनः चक्षुः वृत्तिस्थौ शशिभास्करौ ।   
मनसानान्यमनसा द्रिष्टिसाम्पूज्यते मनः ॥  
द्रिष्टिसामीक्षणन्नेत्रम् अन्यत्रैव प्रजापते । (फ़्।१६ब्)  
यावत्पूजां समारभ्य तावच्चक्षुमनोगतिः ॥  
नान्येक्षणान् मतोभूत्वा ये(ए)काक्षरपरं तथा ।   
तेनार्चनेन देवेशम् अर्चनान्यमनन्यथा ॥  
मनश्चक्षुर्द्वयोवृद्धिः? यस्मिन्काले द्विजोत्तमः ।   
एकचित्तमनः प्राप्ते तस्मिन्काले समर्चयेत् ॥  
चन्द्रार्कनाशने काले तत्कालमितिकथ्यते ।   
सङ्क्रान्ते विषवे पूजा न कर्तव्य कदाचनः ॥   
पुटात् पुटान्तरं प्राप्ति तेन सङ्क्रान्तिरुच्यते ।   
पुटद्वयद्विपार्श्वेतु सङ्क्रान्तं सुषिरं तथा ॥  
आस्यपानद्वयञ्चैव विषुमेवं प्रकीर्तितम् ।   
विसर्गन्तः प्रकर्तव्यं मौनं तत्सम्प्रपूजयेत् ॥  
पूर्वद्वार समायुक्तम् अग्नेस्थित्वातु पूजयेत् ।   
दक्षिणद्वार समायुक्तं नैऋतं तु समर्चयेत् ॥  
पश्चिमद्वारसमायुक्तं स्थित्वा नैऋतमर्चयेत् । (फ़्। १७अ)  
उत्तरद्वारसंयुक्तं वायुदेशं प्रपूजयेत् ॥   
पूर्वेतु पश्चिमे चैव उत्तराभिमुखार्चयेत् ।   
उत्तरे दक्षिणे चैव पूर्वस्याभिमुखार्चयेत् ॥   
अग्नौ वा निऋतौ वाऽपि स्थित्वा देवं प्रपूजयेत् ।  
कलशोदक पूरैस्तु द्वयाः पाणिञ्च सम्पुटेः ॥   
कलशं वामहस्तेन अधोमुख दक्षिणेकरे ।  
गोशृङ्गाग्र प्रमाणेन लिङ्गाग्रौ चतुरङ्गुलम् ॥   
अभिषेकं शनैः कृत्वा मूलमन्त्रं समुच्चरन् ।   
अथवान्य प्रकारेणा गोजलस्रयतः क्रमात् ॥  
पूरकोदकपूरकैः कुम्भकैः पाणिकुम्भकैः ।   
रेचकोदक रेचकैः लिङ्गमूर्ध्नि शनैः क्रमात् ॥  
प(म)न्त्राध्वाच पदाध्वा च वर्णाध्वा च पुराणि च । (फ़्। १७ब्)  
तत्वाध्वा च कलाध्वा च जपेद्देवं समर्चयेत् ॥   
शिवमन्त्रं समुच्चार्य मौनतः शिवपूजनम् ।  
अग्र(र्ध)मण्टपदग्रेतु ब्राह्मणां वेदघोषकान् ॥   
अदीक्षितश्चतुर्वेदि लिङ्गस्पर्शन वर्जयेत् ।  
दीक्षितो भक्तिहीनस्य राजराष्ट्रं विनश्यति ॥   
दृष्ट्वा मृगपतिच्छायां यथ(था)भीते वने गजः ।  
अमन्त्रार्चनमं दृष्ट्वा तथा देवं भयं लभेत् ॥   
शिवद्विजकुले जातो दीक्षितश्च शिवागमे ।  
पूजयेद्देवदेवेशं शास्त्रदृष्टेन कर्मणा ॥   
आसनं कल्पयेत्तत्र शिवार्चनविधीयते ।  
आधारमासनं प्रोक्तं कुयेयं परमश्शिवः ॥   
नादं लिङ्गमितिख्यातं बिन्दुपीठमितिस्मृतम् ।  
नशिवेन विना शक्तिः नशक्तिर्विगितश्शिवः ॥ (फ़्।१८अ)  
पुष्पेषु गन्धवत् ज्ञेयो तिलेषु तैलवत्तथा ।  
देहे च प्र(प्रा)णवाश्शक्तिं तस्माद्विद्वान् प्रपूजयेत् ॥   
शक्तिरेवासनं प्रोक्तं पञ्चासनं तदा क्रमात् ।  
पार्च्छिपाण्डमथस्कन्दं नालं वह्निं तदुच्यते ॥   
ततोऽनन्तासनं पूर्वं सिह्मासनं द्वितीयकम् ।   
योगासनं त्रितीयं तु तुर्यं पद्मासनं भवेत् ॥  
पञ्चमं विमलाख्यं तु पञ्चभूतात्मिकस्त्विमे ।   
वृत्तकारमनन्तं तु सूर्यकोटिसमप्रभम् ॥  
अधस्तात् कल्पयेदूर्ध्वे सिह्मासनं प्रकल्पयेत् ।   
धर्मज्ञानं तु वैराग्यमैश्वर्यं च चतुष्टयम् ॥   
शुक्लाभं पद्मरागञ्च हैमं मरतक(कत)प्रभम् ।  
धर्मादीनां तु वर्णास्युः आग्नेयादिक्रमेणतु ॥ (फ़्।१८ब्)  
पास्सश्चतुर्थकोणेषु सिंहरूपेण कल्पयेत् ।  
दंष्ट्राकराल वदना त्रिणेत्र(त्रा) भूमरूपिणा ॥   
कोटिसिंहैर्विशेषेण प्रत्येकं परिवारतः ।  
अधर्मज्ञानवैराग्यमैश्वर्यं च तथैव च ॥   
राजावर्तनिभास्सर्वे प्र(प्रा)गादिक्षु प्रकल्पयेत् ।   
गुणत्रयेण सन्ताड्यमेवं सिंहासनं भवेत् ॥  
भूतरूपेण कोणेषु पादाकूत युगादयः ।   
श्वेतरक्तं तथा कृष्णं पीतं केतादिवर्णकम् ॥  
अव्यक्तोनियतिः काल कलाश्चेति चतुष्टयम् ।   
अव्यक्तस्फटिकाभासो नियतिः काञ्जनद्युतिः ॥   
कालो डाडिम पुष्पाभः कलाभिन्नाञ्जनप्रभा ।  
प्रागादि॥लिता प्रोक्ता मध्यपादस्तु केशवः ॥ (फ़्। १९अ)  
एवं योगासनं प्रोक्तं पद्मासनं तदो(तो)परि ।  
मायातत्वं बृहत् ग्रन्थि शुद्धविद्याब्जशोभितम् ॥   
विद्येश्वरदलंश्छन्नं शक्तिकेसरसंयुतम् ।   
विद्यातत्वमयीं तत्र कर्णिकायां प्रकल्पयेत् ॥   
बीजं प्रवालवर्णाभम् अङ्कुरं रजतप्रभम् ।   
तस्य नालं तु वैडूर्यं कण्टकं रक्तपिङ्गलम् ॥  
शङ्खवर्ण दलाग्रं च रक्ताचोपदलास्मृता ।   
किञ्चिल्लोहितपीतानि मध्येस्युः केसराणि च ॥  
तन्मध्ये कल्पयेद्धीमान् कर्णिकां कनकप्रभाम् ।   
नवबीजानि तन्मध्ये हेमभानि प्रकल्पयेत् ॥   
वामादि शक्तयश्चाष्टौ क्ष्पेत् सरेषु प्रकल्पयेत् ।  
इन्द्रादीशान पर्यन्तं न्यसेन्मध्ये मनोन्मनीम् ॥ (फ़्।१९ब्)  
आत्मतत्वं न्यसेत् सर्वे(व्ये) विद्यातत्वं तु वामके ।  
मध्यमे शिवतत्वं तु कल्पयेत् कल्पवित्तमः ॥   
एवं योगासनं प्रोक्तं तस्योर्ध्वे विमलासनम् ।   
मण्डलत्रितयं? चैव कल्प्यैव विमलासनम् ॥  
सिंहासनं चतुष्कोणमनन्तासं त्रिकोणकम् ।   
पद्मासं वर्तुलाकारं षट्कोणं विमलासनम् ॥  
योगासनञ्चाष्टकोटम्(णं) आसनं परिकल्पयेत्।   
आवाहनासने योगे स्नाने सिंहासनं भवेत् ॥  
अर्चनाधमहापद्मं विमलाख्यं तु भोजनम् ।   
स्तोत्रं सङ्गीत नृत्तं तु अनन्तासनमेव च ॥   
पूर्वाह्ने सितवस्त्रं तु मध्याह्ने रक्तवस्त्रकम् ।   
सायाह्ने पीतवस्त्रं तु सार्धयामे तु सर्वशः ॥ (फ़्।२०अ)  
भक्त्या निष्कलगोच(चा)रं समरसिभागता साधकः ।  
नादान्तं क्रमशस्य शक्तिकिरणे नादे तथा बिन्दुके ॥  
निष्क्रान्तं क्रमशस्य शक्तिकिरणे स्यद्देवमावाहनम् ।  
अण्डान्तस्थं यथा गर्भं लिङ्गान्तस्थं शिवं तथा ॥    
मातृकुक्ष्याश्रयो जीवपूर्णमात्मस्वरूपकम् ।  
भक्तिमन्त्रक्रियायोगात् सान्निध्यं निष्कलश्शिवः ॥  
प्रक्षाल्य पाणिपादौ च आचम्य सुविचक्षणः ।  
सपवित्रकरेणैव सर्वकार्यं समाचरेत् ॥  
स्थूलाग्रञ्च नपुंसकेतिकस्थितं स्थूलञ्च मूलं हि वै ।  
नारी साग्र समूलमेवकुथितं पुरुषेति सम्भाषितम् ॥  
श्यामागे श्रवणाग्रमेव समकन्दीर्घं नकीडाश्रितम् ।  
विश्वामित्रकुशादशीरकलमा दूर्वा यवाकाशवत् ॥  
कुशाः काशदशीराश्च दूर्वा च व्रीहिभिस्तथा ।  
विश्वामित्रयवाश्चैव सप्तदर्भाः प्रकीर्तिताः ॥ (फ़्।२०ब् )  
अग्रस्थूलं भवेन्नारी मूलस्थूलं नपुंसकम् ।   
मूलमग्रसमेवन्तु पुमान्दर्भस्य लक्षणम् ॥  
गोपालं कुशदर्भस्यात् पवित्रं कनकप्रभम् ।   
त्रीणिपञ्चानलैर्वापि पवित्रं संयगाचरेत् ॥  
त्रिभिः कुशैश्च दर्भैश्च पवित्रं शान्तिकं भवेत् ।  
पञ्चभिः पौष्टिकं प्रोक्तं चतुर्भिश्चाभिचारकम् ॥  
देवकर्मणिदर्भैश्चे पितृकार्ये कतोभवेत् ।  
अग्रन्तु चतुरङ्गुल्यं ग्रन्थिरेकाङ्गुलं भवेत् ॥   
द्वयङ्गुलं तु वलयं पवित्रस्यतु लक्षणम् ।  
अग्रं ब्रह्मादि दैवत्यं ग्रन्थिं विष्णुं तथैव च ॥  
वलयम् ईश्वरं प्रोक्तं पवित्रस्याधिदेवताः ।  
यथावज्रेण चन्द्रस्यात् यथा शूलं हरस्य च ॥  
यथा विष्णुमथश्चक्रं ब्राह्मणस्य पवित्रकम् । (फ़्।२१अ)   
हस्तयोरुभयोश्चैव नामिकायासुयोजयेत् ॥  
सपवित्र करेणैव कुर्यादाचमनक्रियाम् ।   
नोच्छिष्टं तु पवित्रस्य भुक्तोच्छिष्टं तु वर्जयेत् ॥   
तत्वतिथिगृहधातु पञ्च अष्टदशाङ्गुलकूर्च समानम् ।   
अग्रयुगाङ्गुलग्रन्थि तदर्धम् उत्तममध्यमकन्यसकूर्चम् ॥  
ऊर्ध्वाग्रं पुष्टिदं प्रोक्तम् अधोग्रं शान्तिकं भवेत् ।   
त्रिंशद्विष्टरसङ्गुलीयकयुगदर्भाच्छिबाह्वोन्नतम् ॥  
केतोदण्डशिरोपविष्टमकुलं कूर्चं श्रतासाग्रकम् ।  
कुम्भस्थं किलपञ्चकस्तरणकं सप्तं हिवावै नवम् ॥   
ज्ञानाख्यासिदशत्रयञ्च षडुकम् एवज्जपेत् ग्राहिकम् ।   
पवित्रलक्षणमाख्यातं परीधी लक्षणं श्रुणु ॥  
स्थूलञ्चाङ्गुलिसन्निभं रजुकं श्यामञ्च चारोपितम् ।   
कीडो नापि न दशतं शुभकरं बाहूपमं साग्रजम् ॥  
एवं?कुडनिवेष्टितञ्च परिधीन् होमार्थमाक्ल्पितम् । (फ़्।२१ब्)  
संयक् द्वादशमङ्गुलञ्च समिधं दण्डग्रहीताकृतिम् ॥  
परिधीलक्षणमाख्यातं भस्मस्नानमतः परम् ।   
कपिलाया गोमयं श्रेष्ठं श्वेतगोमय मध्यमम् ॥  
रक्ता कृष्णाऽधमश्चैव ग्राहयेत् पद्मपत्रके ।   
सद्येन गोमयं ग्राह्यं पिण्डं वामेन कारयेत् ॥  
अघोरास्त्रेण संशुष्कं कुर्याद्वै देशिकोत्तमः ।   
शिवमन्त्रेण दग्धं तु तत्पुरुषेण तु ग्राहयेत् ॥  
अलाबुपात्रे मन्त्रीयान् भस्माधारेतु वा क्षिपेत् ।   
मृत्कुम्भेतु नवे स्थाप्य कवचेनाभिरक्षितम् ॥  
पञ्चब्रह्म षडङ्गैश्च व्योमव्यापिं जपेत् सकृत् ।   
दक्षिणेन करेणैव वामहस्तेतु निक्षिपेत् ॥   
निरीक्षणादिभिर्कृत्वा पञ्चब्रह्मकलान्यसेत् ।  
ईशानेन शिरोद्धूल्य मुखं तत्पुरुषेण तु ॥   
अघोरेणैव हृदयं बाहु जङ्घे च नाभिकम् ।  
पृष्ठेचोरसि चोद्धूल्य वामदेवेन मन्त्रतः ॥ (फ़्। २२अ)    
मध्यमानामिका चैव तर्जन्या च स्त्रिपुण्ड्रकम् ।  
ब्रह्माविष्णुश्च रुद्रश्च त्रिपुण्ड्रस्याधिदेवताः ॥   
सृष्टिस्थितिश्च संहार त्रिपुण्ड्रस्य त्रिरेखया ।  
पूर्वाह्ने भोजने चैव आचने शयनेऽपि च ॥   
भस्मस्नानं त्रिपुण्ड्रस्यात् सर्वरक्षा विधीयते ।  
श्रीकरञ्च पवित्रञ्च शोकरोगनिवारणम् ॥   
लोकवश्यकरं पुण्यं भस्मं त्रैलोक्य साधनम् ।   
शिरस्थाने स्वयं ब्रह्म ललाटे स्कन्दमेव च ॥  
कर्णयोरुभयोश्चैव श्रीभूमिश्चाधिदेवताः ।   
कर्णे विनायक प्रीतिः बाहुभ्यां केशवस्तथा ॥  
हृदये ईश्वरं प्रीति नाभौ चैव प्रजापतिः ।   
दुर्गा सरस्वती चैव स्कन्दे पृष्टे तथैव च ॥  
जाह्नौतु चाश्विनौ चैव पादयोः पन्नगस्तथा ।   
सर्वतीर्थेषु यत्पुण्यं सर्वयज्ञेषु यत्फलम् । (फ़्। २२ब्)  
कोटिकोटिस्तु गुणितं भस्मस्नानेन शुद्ध्यति ॥  
चतुर्वर्णस्य सर्वेषां स्रीपुंसश्च नपुंसकम् ।   
त्रिकालं वा द्विकालं वा एककालामथापिवा ॥  
सर्वरक्षा च मत्यानां शिवलोकं सक(ग)च्छति ।   
शिवस्य सन्निधौ कृत्वा देवाग्नि गुरुसन्निधौ ॥  
भस्मोद्धूलन कर्तव्यं कर्तव्यं शुद्धि भूतले ।   
यावत्तु पतिता भूमौ भस्मस्य परिमाणवः ॥  
तावद्युग सहस्राणि तत्कर्ता नरकं व्रजेत् ।   
प्रमादात् पदि(ति)तं भस्म भूमौ हस्तेन मार्ज्य च ॥  
मूर्धौ रसायुसंस्पृश्य ततश्शिवमनुस्मरेत् ।  
षडङ्गुलं तु विप्राणां क्षत्र्याणां चतुरङ्गुलम् ॥   
त्रियङ्गुलं तु वैश्यानां त्रिपुण्ड्रं सर्वकामदम् ।  
एकाङ्गुलं तु शूद्राणां स्रीणां चैव तु तत्समम् ॥   
ततः द्युक्तेति मतिमान् सर्वपापप्रणाशनम् ।  
दुस्वप्नदर्शनञ्चैव दुर्जनस्पर्शनेपि च । (फ़्। २३अ)  
स्नानादशक्तः पुरुषो आतुराणाञ्च सर्वदा ।  
भस्मस्नानेन शुद्ध्यन्ति अर्चनायोग्यमर्हसि ॥   
ज्वररक्ष पिशाचाश्च पातुरायातु धानकाः ।  
कुमारगुहभूताश्च कूष्माण्डा डाकिनीरपि ॥  
व्याघ्रसर्पभयानाग सर्वेरक्षां विधीयते ।  
लिङ्गाकारञ्च बिल्वञ्च वेणुपत्रं तथैव च ॥   
अश्वत्थोदुम्बरं चैव शम्भोश्शासनलेखया ।  
सविभग्ने च भुक्ते च वपने जलगाहने ॥   
षण्डमिन्द्रस्त्रियां स्पृष्ट्वा चाग्नेयं स्नानमाचरेत् ।   
त्रिंशदण्डं समारभ्य वर्तुलं पुण्ड्रमेव च ॥  
त्रि॥लञ्चार्धचन्द्रं च दीपं पञ्चविधं क्रमात् ।   
ललाटनयनस्योर्ध्वे दण्णषं पट्टबन्धके ॥  
वर्तुलं चोर्ध्ववक्त्रं तु त्रिपुण्ड्रं पूर्ववक्त्रके ।   
त्रिशूलं दक्षिणेवक्त्रे अर्धचन्द्रं तु पश्चिमे ॥  
उत्तरे वदने प्रोक्ता दीपाकारं षडाननम् । (फ़्। २३ब्)  
ललाटनयनमध्यस्थं रक्षधाक्ति प्रयोजनम् ॥   
सर्वद्रव्यहुतं वह्निर्दोषायः परिकल्पयेत् ।  
ललाटे हृदये बाह्वो चतुरङ्गुलदीर्घिका ॥   
श्वच्छश्छेकाङ्गुला प्रोक्ता एवं कृत्वा त्रिपुण्ड्रकम् ।  
सुप्त्वा भूत्वा जपित्वा तु कृत्वा चावश्यकादिकम् ॥  
प्रतीयदवसानेषु भस्मस्नानं समाचरेत् ।  
काकग्रधृवरश्वान्यवर्णसंस्पर्शनं तथा ॥   
शवकूत स्मशानौष्ट्रग्रामं सूकरकुक्कुटैः ।   
निर्माल्यभोजकप्रेत भूतका पतितैस्सहा ॥  
तथान्यलिङ्गभिश्चैवा वारुणं स्नानमाचरेत् ।   
जलस्नानशतः कृत्वा मन्त्रस्नानसहस्रशः ॥  
भस्मोद्धूलनमात्रेण सरुद्रः प्रीतिदृश्यते । (फ़्। २४अ)  
भस्मोद्धूलन देहानामापाद तल मस्तकम् ॥  
रोम रोम भवेल्लिङ्गं तद्देवं शिवमुच्यते ।   
रक्षिते सर्वतो दिक्षु क्षीयते दुर्विषं तथा ॥  
तस्मारक्षेति सम्प्रोक्ता शिवहस्त प्रदायिका ।   
भूति भूतिकरी पुंसां रक्षा रक्षकरी पराम् ॥  
भसितं भासितं प्रोक्तं भस्मं कल्मषभक्षणात् ।   
भस्माश्रये यथा वह्नि तस्मिन्नेव लयं गता ॥  
भस्मस्नानेन तेजस्वी वह्निवत् दृश्यते नखा (वा) ।   
त्रिपुण्ड्रं ब्राह्मणो विद्वान् मनसापि न लङ्घयेत् ॥  
शृत्वा विधीयते यस्मात् तत्यागी पतितो भवेत् ।   
भसितमसित कर्णोद्धूलनाहं पवित्रं   
भवतु ममविधूत्यैर्मोक्षलक्षी सुखात्मम् । (फ़्। २४ब्)  
एतानि तानि शिवमन्त्र पवित्रतानि   
भस्मानिकाम दहनाङ्ग विभूषितानि ॥   
त्रैपुण्ड्रतानि रजतानि ललाटपट्टे  
लुम्बन्ति देवलिखितानि दुरक्षराणि ॥   
अरुद्राक्षधरो मन्त्रि यः करोति शिवार्चनम् ।   
तत्तस्य निष्फलं प्रोक्तं भस्मेनैव हुताहविः ॥  
रुद्राक्षधारयेद्यस्तु सरुद्रोन्यत्र संशयः ।  
रुद्राक्ष मृण्मध्यास्य श्वानोपि त्रयते यदि ॥   
सोऽपि रुद्रस्वमाप्नोति किं पुनर्मानुषादयः ।  
रुद्राक्षाष्टशतेन येन कलिता माला सता(दा) धाय्य(र्य)ते ।   
कर्णे तेन लभेक्षणा क्षणमहो पुण्यं हयर्जादिकम् ॥  
विध्याग्रे मृतकः खरश्च यदभुक् रुद्राक्षभारान् वहन् ।  
कैलासे शतकोटिकल्प सदृशं हाहा नवद्येगणः ॥   
शूद्रहस्ते कृते भस्मे विप्राणां नतु धारयेत् ।   
धारयेद्यति मोहेन सजले स्नानमाचरेत् ॥ (फ़्। २५अ)  
भस्मस्नानं सुनित्यं शुचिकरमनिशं व्याधिनाशं सुमोक्षं  
गङ्गातीर्थेन तुल्यं सकलविषहरं क्रोधनाशं सुशान्तम् ।   
यक्षः पैशाच रक्षः प्रबलमदहरं तुष्टिपुष्टिस्समृद्धिं   
वश्यं लोके नराणां सकलजन सुखं पार्वतीश प्रसादम् ॥  
भस्मस्नानं परं तीर्थं नित्यं पापविनाशनम् ।   
भस्मरूपं शिवं साक्षात् भस्मं तैलोक्य साधनम् ॥  
रक्षार्थम्मङ्गलार्थञ्च परमात्मञ्च पावनम् ।   
सितेन भस्मना कुर्यात् त्रिसन्ध्या च त्रिपुण्ड्रकम् ॥  
सर्वपाप विमुक्तञ्च शिवलोके महीयते ।   
भस्मस्नानं समाख्यातं माहेन्द्रस्नानमाचरेत् ॥  
वर्तमाने करांसौ च द्रष्टौ वर्षति तिष्यति ।   
प्राङ्मुखे नोर्ध्व बाह्वो च वामसव्यकरस्थिता ॥  
मूलमन्त्र जपेद्वाचा तापदैः पदसप्तकम् ।   
आदित्यादि मुखं पश्चात् तन्नमस्तुस्य एव च ॥  
एवं कृतेः महापापैः मुच्यते नात्र संशयः । (फ़्।२५ब्)  
स्नानं माहेन्द्रमित्युक्तं मारुतं त्यधुन शृणु ॥  
पूर्वाह्ने वा पराह्ने व रजसा गोक्षतेन तु ।   
अभिषिक्तस्तथोमन्त्रि मूलमन्त्रमनुस्मरन् ॥  
मन्त्रस्नानं तदन्तेतु प्रक्षाल्य पाणिपादयोः ।   
हस्तप्रक्षाल्यचाचम्य पात्रे क्षिप्त्वा जलं तथा ॥  
व्योमव्यापिपदैश्चैव षडङ्गैः ब्रह्मपञ्चकैः ।   
मूलेनैवतु तत्तोयम् अभिमन्त्र्य सकृत् गुरुः ॥  
संस्पृशेत् तेन तोयेन मूलमन्त्रेण ॥(व)र्मणा ।   
मूर्धादि पादपर्यन्तं त्रिधा संस्पृशनं तथा ॥  
सर्वपापविनिर्मुक्त सर्वरोग क्षयं हरेत् ।   
वारुणं भस्ममाहेन्द्रं मारुतं मन्त्रसञ्ज्ञिकम् ॥  
एवं पञ्चविधं स्नानं सर्वकार्येषु पूजितम् ।   
पञ्चस्नानं समाख्यातं पाद्यादीनां विधिं शृणु ॥  
कुङ्कुमञ्चन्दनं दूर्वा उशिरसिद्धार्थकं तथा ।   
हलेनैव समायुक्तं पाद्यमुत्तममुच्यते ॥ (फ़्।२६अ)	    
उशीरं चन्दनं चैव दूर्वसिद्धार्थकं तथा ।  
उदकेन समायुक्तं पाद्यमध्यममुच्यते ॥   
चन्दनोशिरसायुक्तं कन्यसं पाद्यमुच्यते ।  
प्रत्येकं धारणं श्रेष्टं तस्यार्धं मध्यमं भवेत् ॥   
तदर्धमधमं ज्ञेयं पाद्यद्रव्यमितिस्मृतम् ।  
पाद्यं दक्षिणपादानि प्रतिपादं सकृत् सकृत् ॥  
पाद्यद्रव्यमितिख्यातं द्रव्यमाचमनं शृणु ।   
उशीरं जातिकर्पूरं तुटित्रिज्ञलवङ्गकम् ॥  
उदकेनसमायुक्तमुत्तममाचमनीयकम् ।   
एलालवङ्ग कर्पूरमुशीरं जाति संयुतम् ॥  
जलेनैव समायुक्तं मध्यमाचमनस्मृतम् ।   
एलालवङ्गभस्माङ्गैः कन्यसाचमनं स्मृतम् ॥  
एतेषां तु प्रमाणञ्च पूर्ववत् परिकल्पयेत् ।   
मुखेष्वाचमनं दद्यात् अविच्छिन्नाम्बु धारया ॥  
द्रव्यमाचमनं प्रोक्तम् अर्घ्यद्रव्यं ततशृणु ।  
मुस्ताचनवनीतञ्च कुशाग्रं सितसर्षपम् ॥ (फ़्।२६ब्)   
कर्पूरं लघुपत्रं च लवङ्गञ्चाष्टमुच्यते ।  
अर्घ्यद्रव्यमितिख्यातं पूजाकाले शिरो न्यसेत् ॥   
आपक्षीरकुशाग्राणि अक्षतैर्यवतण्डुलैः ।   
तिलैस्सिद्धर्थकं चैव अर्घ्यमुत्तममुच्यते ॥   
यव-सर्षप-शाल्यादि तण्डुलैर्मध्यमर्घ्यकम् ।  
उदकं तण्डुलं शालि भवेदर्घ्यं तु कन्यसम् ॥  
अर्घ्यद्रव्यप्रमाणं तु पूर्ववत्परिकल्पयेत् ।   
अर्घ्यद्रव्यं समाख्यातं स्नानद्रव्यं ततशृणु ॥  
गङ्गादि सिन्धु सम्भूतं पुष्कराण्यां तु सम्भवम् ।   
सुवादुवासितं पुष्फैः(ष्पैः) नवमृत्कुम्भ पूरितम् ॥  
शुद्धवस्त्रसुतं शुद्धमेलाद्यमोद संयुतम् ।  
एलोशीर फलत्र्यामलसितैः कर्पूरसत्कुङ्कुमैः   
श्रीगन्धागरुपत्रकैश्च कुसुमैरामोदभिस्संयुताः ।  
आपो मार्जन कर्मणि प्रणिहिताः शम्भोर्यथा लाभतः   
प्रोक्तद्रव्य गुणेषु लब्धमिहयत् ग्राह्यमध्येऽतरैः ॥ (फ़्।२७अ)  
चन्दनं तुटिकर्पूरं तत्कोलोऽशिर जायते ।  
उदके निष्कमारोप्य जलेष्वारोप्य यत्नतः ॥  
अपिधाय विधानेन स्वर्णगुप्ते निधापयेत् ।  
जलद्रोणसमादाय वस्त्रपूतेन वारिणा ॥   
अष्टद्रोणैरथात्भिस्तु स्नानं कन्यसमुच्यते ।   
द्विगुणं मध्यमं ज्ञेयम् उत्तमं त्रिगुणं भवेत् ॥   
भारादि नवभारान्तं नवलिङ्गेधमाधमे ।  
एकभारपि व्रद्ध्यातु यत्प्रोक्तं?नवसङ्ख्यया ॥   
शिवाम्भस(सा) इतिज्ञेया शिवमन्त्रेण मन्त्रितः ।  
चातुर्जातं च तक्कोलम् उशीरं जातिपुष्पकम् ॥   
इत्येते सप्तद्रव्याणि पञ्चद्रव्यमितिस्मृतम् ।   
स्नानद्रव्यमितिख्यातं वस्त्रलक्षणमुच्यते ॥   
वसांसि सुविचित्राणि सारवन्ति मृदूनि च ।  
(तमुक्कालं चैव कच्चोलम् उशिरं चम्पकं तथा ।  
हरिबेरञ्च सर्वेषां पञ्चद्रव्यमिति स्मृतम् ॥ )  
यूपितानि सुपुष्पाणि विकेशानि नवानि च। (फ़्।२७ब्)  
सौवर्ण मूर्ण सूत्रेण कार्पासोक्त दुकूलकम् ॥   
देवालङ्कार योग्येन प्रमाणेन समन्वितम् ।  
देवाङ्गमुत्तमं प्रोक्तं मध्यमं क्षोममुच्यते ॥   
कार्पास तन्तुजं वस्त्रम् अधमं परिकल्पितम् ।  
उत्तमं षडशं हस्तं मध्यमं द्वादशं भवेत् ॥   
अधमं नवहस्तं स्यात् त्रिविधं परिकल्पयेत् ।  
उत्तमं नवहस्तं स्यात्मध्यमं सप्तहस्तकम् ॥   
अधमं पञ्चहस्तं स्यात् वस्त्रलक्षणमुच्यते ।  
यावत्तत्वस्त्र तन्तूनां परिमाणं विधीयते ॥   
तावद्युग सहस्राण(णि) शिवलोके महीयते ।   
असितं स्थाननाशं स्यात् हतं राज्ञश्च दोषकृत् ॥   
दर्शनं ग्रामनाशं स्यात् राष्ट्रनाशमलक्षणम् । (फ़्।२७अ (२))  
वस्त्रलक्षणमाख्यातं गन्धलक्षणमुच्यते ॥  
कर्पूरं कुङ्कुमं पत्रं खट्गञ्चैव फलत्रयम् ।   
चन्दनोशिर लोहैश्च गन्धमुत्तममुच्यते ॥  
उशिरञ्चन्दनञ्चै(व) कर्पूरञ्चफलत्रयम् ।  
घन खट्गं समायुक्तं मध्यमं गन्धमुच्यते ॥   
हिमं घनञ्च कर्पूरं कन्यसं गन्धमुच्यते ।  
दिव्यं प्रतिफलं श्रेष्ठं तस्यार्धं मध्यमं भवेत् ॥   
तदर्धमधमं ज्ञेयं गन्धमेवं प्रकीर्तिदम् ।  
गन्धद्रव्यमितिख्यातं शङ्ख लक्षणमुच्यते ॥   
संवर्णं रजतं ताम्रं कांस्यपात्रं विशेषतः ।  
पलाशपद्मपत्राभ्यां ताम्रपात्रं समं भवेत् ॥  
शङ्खं चतुर्विधं ज्ञेयं ब्राह्मणादि क्रमेणतु ।   
लघुचा एवसौभावं दीर्घाग्रं पृष्टतस्समम् ॥  
उदरं पूर्ण इत्वातु ब्राह्मणश्शङ्खमुच्यते । (फ़्।२७ब् (२))  
अग्रेदीर्घं समं पुच्छं लावण्यां कनकोज्वलम् ॥  
दक्षिणावर्त वृत्तेन क्षत्रियं शङ्खमुच्यते ।  
ईषत् पीतस्य वर्णेन वामवृत्तेन संयुतम् ॥ (फ़्।२८अ)  
गुरुलघु समञ्चैव वैश्यशङ्खमितिस्मृतम् ।   
शूद्रजातं लघुञ्चैव दीर्घाग्रं ह्रस्वपृष्टकम् ॥   
ईषत् कृष्णं समाशृत्य शूद्रशङ्खमितिस्मृतम् ।  
गङ्गासागरमध्येतु ब्राह्मणक्षत्र शङ्खयोः ॥?   
नि(न)र्मदासिन्धु मध्येतु वैश्यशूद्रस्य शक्ङ्खयोः ।  
सर्वे पूर्णकरीं दद्यात् दक्षिणावृत्तमुच्यते ॥   
अग्रे विष्णुमयं प्रोक्तं कुक्षिर्गङ्गासरस्वती ।   
पृष्टे प्रजापतिख्यातं पार्श्वेचाश्विनि देवताः ॥  
 देवश्च(छ)न्दृषिश्चैव चन्द्रसावित्रिचाङ्गिरः ।   
आचार्ये धारयेश्शङ्खं शक्तिमन्त्रमनुस्मरन् ॥  
शङ्खलक्षणमाख्यातं पञ्चगव्यं ततः शृणु ।   
नव कृतमध्ये दुग्धमैन्द्रे दधिस्यात्   
यमदिशि घृतमिन्दोर्वारुणे गोमये द्वे ।   
अनल निऋति वायुरिंशकोणेषु पिष्ठा  
मलकरजनितोयः स्थापयेत् पञ्चगव्यम् ॥ (फ़्।२८ब्)  
सव्ये सादाख्यविद्ये विहित नवपदे पुंसो प्रकृत्वा  
तत्वाख्ये कोष्ट षट्के तदनु विरचयत् सुप्रतिष्टं सुशान्तं   
तेजो रूपञ्च रत्नोऽदकममृतम् अव्यक्तपात्रेषु तेषु   
क्षीरं दध्याज्य गोमूत्र गोमयकुशजलम् ॥  
गैरिका वाच पाद्यं शिवं सदाशिवं पुंस्तत्वं कालसञ्ज्ञकम् ।   
नियतिं च कलारागं विद्याकोष्टन्नपीं बुधः ॥  
सुप्रतिष्टं सुशान्ता च तेजोवत् रत्नजं हृदा ।   
अमृता व्यक्तपात्राणि इति पात्राणि योजयेत् ॥   
प्रागग्रं तु चतुस्सूत्रम् उदक्सूत्रं तथैव च ।  
तालमात्र प्रमाणेन कारयेद्देशिकोत्तमः ॥   
शालने माढकं प्रोक्तं त्रिप्रस्थं मध्यमं भवेत् ।  
द्विप्रस्थमधमं ज्ञेयं कलशानां पृथक् पृथक् ॥   
तदर्धैस्तण्डुलैर्भूष्य तदर्धैश्च तिलैरपि ।  
लाजदर्भैश्च पुष्पैश्च विकरेश्च विशेषतः ॥ (फ़्। २९अ)    
कलशान् लक्षणोपेतान् चतुप्रस्थेन पूरितान् ।   
सूत्रेण वेष्टयेत् सर्वान् गवाक्षसदृशान्तरान् ॥  
तण्डुलं ब्रह्मदैवत्यं दर्भाणं (णां) विष्णु दैवतम् ।   
सूत्रमीश्वरदैवत्यम् अधिदेवाः प्रकीर्तिताः ॥  
कपिलाया घृतं श्रेष्टं कृष्णायां क्षीरमुत्तमम् ।   
श्वेतायं(यां) दधिमुख्यं स्यात् रक्तगोमूत्रमेव च ॥  
झषपात्रनिभञ्चैव सकृदुक्तनिपेदकम् ।   
एवं वै गव्य लाभं तु श्वेताऽथ कृष्ण एव च ॥  
दर्शकाल प्रसन्नात्मा सवत्साङ्गं विधीयते ।   
गृहीत्वा गोमयं हस्तं भूमौ नः पतितं शुभम् ॥  
आहरेतु प्रयत्नेन सद्योदुग्धं तु यत् पदः ।   
अनाम्य दधिगृह्णीयात् सुदृढं प्रयदर्शनम् ॥  
काश्यपं घृतमेवं तु कौशिकं दधिरुच्यते ।  
क्षीरं तु भारद्वाजं स्यात् गौतमं गोमयं तथा ॥  
अगस्त्यश्चैव गोमूत्रम् ऋषयः परिकीर्तिताः । (फ़्। २९ब्)  
घृतं? वै रुद्र दैवत्यं दधिं वै सोमदैवतम् ॥  
क्षीरं तु शुक्रदैवत्यं गोमयं चार्कदैवतम् ।   
गङ्गायाञ्चैव गोमूत्रं पञ्चगव्याधिदेवताः ॥  
उत्तमं द्रोणमेवं तु मध्यमं तु तदर्धकम् ।   
तदर्धमधमं ज्ञेयं त्रिविधं परिकल्पयेत् ॥  
घृतं वै प्रस्थमेव दधि द्विप्रस्थमेव च ।   
त्रिप्रस्थं क्षीरमेवोक्तं चतुप्रस्थं तु गोमयम् ॥  
षट् प्रस्थं चैव गोमूत्रम् उत्तमं तु प्रशस्यते ।   
ईशानादीनि सद्यान्तं पूजयेत्तु विशेषतः ॥  
एकद्वित्रिचतुःपञ्च वारैषट्भिक्षु शोभितम् ।   
दुग्धं शतृनिवारणं दधिघृतं पुत्रप्रदं मोक्षदम्  
पापघ्नङ्खिल गोमयं शुभकरं गोमूत्रधाराजलम् ।   
एतत्सर्वकरं कुशाग्रसलिलं गन्धेन सामिश्रदं  
क्षुद्वायुष्यऽभिरामदं यजुनृणां स्नानादि पुण्यत्रयम् ॥ (फ़्। ३०अ)  
पयश्च शतृनाशं स्यात् दधिपुत्रो विवर्धनम् ।   
घृतं मोक्षप्रदं चैव गोमूत्रं श्रीकरं भवेत् ॥  
गोमयं पापनाशं स्यात् पञ्चगव्यफलं भवेत् ।   
गोमूत्रं गोमयं क्षीरं दधि सर्पि कुशोदकम् ॥  
ब्रह्मकूर्चमितिख्यातं पूजाकालेभिषेचयेत् ।   
पञ्चगव्य समाख्यातं पञ्चमृतं ततशृणु ॥  
मन्त्रि रन्ध्रपदं विधाय विधिवत् दुग्धं विधौ पूजयेत्  
देवेन्द्रे दधिभानु जेनवभृतं सोमेमयुप्रोक्थितम् ।   
पश्चात् शोधित शर्कराञ्च वरुणं वह्नौ च धात्रीं तथा   
रात्रिं रात्रि चरेतु पिष्टमनिलं शम्भोः कुशाम्भुस्तथा ॥   
क्षीरं दधि घृतं चैव शर्करामधुपञ्चकम् ।  
क्षौद्रं दुग्धं सितं सर्पि इक्षुसारं पृथक् पृथक् ॥ (फ़्। ३०ब्)  
पयोदधि घृतं क्षौद्रं शर्कराद्यैरनुक्रमात् ।   
फलसारेऽक्षु सारञ्च पुष्पसारं तथैव च ॥   
नालिकेर घृतं चैव पञ्चमृतमिहोच्यते ।   
पञ्चामृतमिदं ब्रह्म पूजयेत्सूक्तमन्त्रतः ॥  
पञ्चामृतमिदं प्रोक्तं ब्रह्माङ्गानि प्रपूजयेत् ।  
प्रत्येकं प्रस्थसम्पूर्णं मध्यमं तु तदर्धकम् ॥   
तदर्धमधमं ज्ञेयं पञ्चामृतमिहोच्यते ।  
पञ्चमेतानि पञ्चैते अभिषेकं पृथक् पृथक् ॥   
अभिषेकं प्रकर्तव्यं सद्यादि ब्रह्मपञ्चकैः ।   
कल्पकोटि सहस्राणि शिवलोके महीयते ॥  
स्नापयेद्देवदेवेशं दधि क्षीरं घृतैस्तथा ।   
नालिकेरो घृतेनैव मधुनां ब्रह्मपञ्चकैः ॥  
पञ्चामृतमिदं प्रोक्तम् उपचारानथशृणु ।   
पाद्य पादौ त(द)देद्धीमान् प्रतिपादं सकृत् सकृत् ॥  
मुखेश्वाचमनं दद्यात् अविच्छिन्नाम्बु धारया । (फ़्। ३१अ)  
अर्घ्यं शिरसि विन्यस्य गन्धमङ्गानुलेपनम् ॥  
पुष्पं मूर्ध्निषु विन्यस्य धूपं नासापुटा प्रभौ ।   
दीपं नेत्रेषु विन्यस्य भक्ष्यं करतले न्यसेत् ॥  
भक्ष्यं भोज्यन्नपानादि चोष्यं लेह्यं तथैव च ।   
हस्ते द्वक्तन पुष्पञ्च पश्चादाचमनं ददेत् ॥  
पाद्यं पृथिवि दैवत्यम् आचमनीयं सरस्वती ।   
अर्घ्यं श्रीदेवि दैवत्यं गन्धं वै वायुदैवतम् ॥   
पुष्पं गन्धर्व दैवत्यं धूपं वै चन्द्र दैवतम् ।  
दीपं चैवार्क दैवत्यं सर्वेषां भावयेत् बुधः ॥   
 सर्वेषां देवतानाञ्च सव्यहस्तेन धारयेत् ।  
पाद्यं तु पापनाशं स्यात् आचमनीयं श्रियावहम् ॥   
अर्घ्यं तु कर्म साफल्यं गन्धं गोवर्धनं भवेत् ।  
पुष्पं पुष्टिकरं प्रोक्तं धूपदानं तु शुद्धिदम् ॥   
दीपं वश्यकरं प्रोक्तम् आरात्रिकं जयप्रदम् ।   
भस्मं विश्वस्य रक्षार्थं भूपतेश्च विशेषतः ॥  
दर्पणं ज्ञानदं प्रोक्तं छत्रमाज्ञ (ज्ञा)प्रपालनम् । (फ़्। ३१ब्)  
चामरं शतृनाशं स्यात् गीतं वाद्य (म्) सुखप्रदम् ॥  
नैदेद्यं धान्य वृद्धिं स्यात् पानीयं प्राणरक्षकम् ।   
क्षीरादि मधुरैश्चान्यैः सृष्ट्यर्थं ग्रहशान्तिकम् ॥   
ताम्बूलं पुष्पदानं च लोकानां सौख्यमाप्नुयात् ।   
स्नानं च रोगनाशार्थं पञ्चगव्यं मलापहम् ॥  
आत्मसृष्टिकरं प्रोक्तं वस्त्रदानं भवेदिहा ।   
भोगाङ्ग पूजनञ्चैव सर्वभोगमवाप्नुयात् ॥   
हेमरत्नप्रवालादि भूषणैरर्धसम्भवम् ।   
फलं सर्व समृद्धिं स्यात् सर्व दुष्कृतशान्तिकम् ॥  
त्रिशूलाद्यायुधानाञ्च सर्वमन्त्राभयं भवेत् ।   
रोग शोकादि नाशं स्यात् सर्वदारिद्रनाशनम् ॥  
सर्व शतृक्षयकरं सर्वोपद्रव नाशनम् ।   
सर्व शान्तिकरं नृणां देवानां च विशेषतः ॥  
आवाहनादिकं तस्य द्वादशं मात्रमुच्यते ।   
पाद्यं तु पञ्चमात्रं स्यात् आमा आमाचनं तथा ॥  
एकमात्रं भवेदर्घ्यं षण्मात्रं गन्धलेपनम् ।   
धूपं द्वादशमात्रं स्यात् षण्मात्री दीपमुच्यते ॥  
आरात्र्यमर्चनं सप्त नीराञ्जनं तु षोडश । (फ़्। ३२अ)  
भस्मानां दापयेत् पश्चात् सप्तमात्रं तु कथ्यते ॥  
व्यजनं च त्रिमात्रं स्यात् चामरं दशमात्रकम् ।   
छत्रं तु पञ्चमात्रं स्यात् मुनिमात्रं च दर्पणम् ॥  
निवेदनं ततः कुर्यात् चतुर्विंशति मात्रकम् ।   
बलिप्रदानकालं यत् अधिकं पञ्चविंशति ॥  
सौख्यं तु त्रिंशतं प्रोक्तं नाडिकायां तु सङ्ख्यया ।   
पूज्य पूजकभावेन ज्ञात्वा यजनमारभेत् ॥   
पूज्य एव शिवञ्चैव पूज्यकश्शक्तिरुच्यते ।   
पूजाहीने भवेद्रोगो पुष्पहीने धनक्षयम् ॥   
धूपहीने सुखं नाशं दीपहीने कुलक्षयम् ।  
गन्धहीने भवेत् कुष्टं तोयहीने तु दुःखितम् ॥   
नैवेद्य हीने दुर्भिक्षं मन्त्रहीने दरिद्रकम् ।   
वस्त्रहीने महा रोगं होमहीने बलक्षयम् ॥   
बलिहीने ग्रामनाशं स्यात् आज्यहीने तु मारणम् ।  
बिल्वदूर्वाक्षताहीने शतृभ्यो भयमाप्नुयात् ॥ (फ़्। ३२ब्)  
घण्टाहीने तु बधिरात् मुद्राहीने सुराभयम् ।  
नित्याग्निकार्यहीने तु पूजायां निष्फलं भवेत् ॥   
स्नपनं नित्योत्सवं हीने राजराष्ट्रभयं भवेत् ।  
सस्यद्रव्यविहीने च देवता कोपमेव च ॥   
द्रव्यहीनं ततः कर्तुं मन्त्रहीनं तथा गुरुम् ।  
पूजहीने तु वैकल्यं पुत्रस्त्रीभूमिनाशनम् ॥   
पाद्यादीनां विहीने तु राक्षसैः परिभूयते ।  
तस्मात् सर्व प्रयत्नेन देवता भक्ति पूर्वकम् ॥   
 मद्दलञ्च सुखञ्चैव तालक्येश हरं भवेत् ।  
पटहं पापहारी च भेरीञ्च पुष्टिवर्धनम् ॥  
वामहस्थे(स्ते)प्रयञ्चेकं समताले श्रियावहम् ।  
झल्लरी इष्टकाम्यस्यात् कुम्भवाद्यं च मोक्षदम् ॥  
नाडीसन्धान वाद्यं च कोटियज्ञफलं भवेत् ।   
वैणवं सुशिरं गानं पुत्रपौत्रविवर्धनम् ॥  
चारु चर्मणि सन्धानं वाद्यघोषं जयावहम् । (फ़्। ३३अ)  
ल्शङ्खध्वनि समायुक्तं सर्वशतृविनाशनम् ॥  
नृत्तं व्याधि विनाशं च गीतमायुष्यवर्धनम् ।   
नाट्कं धान्यवृद्धिं स्यात् शुद्धनृत्ते शुभं तथा ॥  
अहमागेण कौण्डल्ये राजाविजयमाप्नुयात् ।   
न्यालं त्रैलोक्यवश्यं च किटुकं च सुखावहम् ॥  
काहलं दोषशुद्ध्यर्थं मुरसा वृष्टि सम्भवम् ।   
सरमण्डल वीणाञ्च शौर्यं च धैर्यसंयुतम् ॥  
तिमिलं विजयं प्रोक्तं पा।वाकतालं वित्तसम्भवम् ।   
धारयस्सर्वसिद्धिं स्यात् चिह्नं राजवशीकरम् ॥  
त्रयक्ष भोगमोक्षञ्च कत्रका स्त्रीवश्यकरम् ।   
गर्भगेहं समाविश्य शिवद्विज समाचरेत् ॥  
अध्यैनमात्र विप्राणाम् अर्धमण्टप संस्थितम् ।   
दीक्षितानां तपस्वीनां बाह्यमण्टप संस्थिताः ॥  
राजराजकुलस्त्रीणां नृत्तमण्टप संस्थितम् ।   
अदीक्षितानां परस्त्रीणां गोपुरद्वारसंस्थितम् ॥ (फ़्।३३ब्)  
अन्यजातिषु सर्वेषु स्फूपि दृष्वा समाचरेत् ।  
आलयप्रवेशमाख्यातं पुष्पाणाञ्च विधिं शृणु ॥   
पूर्वद्वारस्य पालौतु नन्दीकाल प्रतिष्टि(ष्ठि)तम् ।  
दक्षिणद्वारपालौ च दण्डीमुण्डी प्रतिष्टि(ष्ठि)तल्ल्म् ॥   
पश्चिमद्वारपालौ च बृङ्गीशो विजयक्रमात् ।  
उत्तरद्वारपालौ तु अनन्तं पाशुपतिस्तथा ॥  
नन्दीनां श्यामवर्णं तु दक्षिणे तु प्रतिष्ठितम् ।   
महाकालौ कुङ्कुमाभौ उत्तरे तु प्रतिष्ठितम् ॥  
दण्डीचैपेन्द्रकोवाभौ दक्षिणे तस्य वस्थितः ।   
मुण्डी तु श्वेतरूपं स्याद्वामभागे तु विन्यसेत् ॥   
भृङ्गी मयूरग्रीवाभौ दक्षिणे स्थापयेत् क्रमात् ।   
वामे तु विजयं स्थाप्य विद्रुमाभश्च संयुतम् ॥   
अनन्तं घनरूपं स्यात् सव्यभागे तु विन्यसेत् ।   
असव्ये स्थापिते धीमान् पशुपती नीलवर्णकम् ॥   
नन्दीशो दण्डहस्तं स्यात् कालौ परशु धारकम् ।  
दण्डीशो खड्गहस्तं स्यात् मुण्डीशः पिण्डिपालयुक् ॥ (फ़्। ३४अ)  
भृङ्गी तु शक्तिहस्तं स्यात् विजयो शूलधारकः ।  
अनन्तो वज्रहस्तं स्यात् पशुपतिः फा(पा)शमेव च ॥   
त्रिणेत्राश्चतुर्भुजास्सर्वे द्विभुजाव(वा)पि कारयेत् ।   
सर्वाभरण संयुक्तौ मकुटाद्यैर्विभूषितौ ॥  
कटिसूत्रं तु श्चपूरैश्च श्चन्नवीरैश्च सौयुतौ ।   
एतैः लक्षण संयुक्तं द्वारे द्वारे प्रतिष्ठितम् ॥  
अन्तर्मण्डलके द्वारे नन्दीकालौ प्रतिष्ठितौ ।   
भुवङ्गञ्च पतङ्गञ्च जलिकाद्यधिदेवताः ॥  
विमलाश्च सुबाहुञ्च पूजयेत्तु कवाटयोः ।   
पट्टिकास्कन्दमभ्यर्च्य वलयं सूर्यसोमयोः ॥  
सुषिरे नवशक्तिश्च अस्त्रेणमाधरं व्रजेत् ।   
गणेशभारती लक्ष्मी नन्दीगङ्गास्तथैव च ॥  
महाकालं च यमुने अस्त्रान् वास्तु प्रकीर्तिताः ।   
वृषभं पूजयेदग्रे गन्धपुष्पादिभिः क्रमात् ॥ (फ़्। ३४ब्)  
अन्तर्हारे तु कर्तव्यौ भृङ्गीशौ विजय क्रमात् ।  
मध्यादि भक्तिके कुर्यात् अनन्तो पशुपतिस्तथा ॥   
महागोपुर संयुक्तौ कुम्भोदरमहोदरः ।   
भूतोपकारयेदन्तौ दण्डहस्तौ महाबलौ ॥   
द्वारपूजाविधिं ह्येवं परिवारार्चनं शृणु ।  
वृषभं श्वेत वर्णं तीष्ण(क्ष्ण)शृङ्गमहाबलम् ॥   
चतुष्पादं वेदरूपम् अग्निरूपं तु शृङ्गकम् ।  
आदित्यश्चैव गोपालं मुखं रुद्रं तथैव च ॥  
ब्रह्मा विष्णुश्च रुद्रश्च सर्वदेवमयं वृषम् ।  
प्रपञ्च सृष्टिकाले तु पञ्चवर्णेन गोत्भवम् ॥   
सप्तसागरमध्यं तु भूलोकेतु प्रवेशकम् ।  
चतुष्पादं? चतुर्वेदं धर्मरूपं तथाभवेत् ॥   
रोमाग्रे भीषणा प्रोक्तः कर्णयोद्वाच वासुकी ।  
नासिकायां महेन्द्रं च चन्द्रादित्यौ तु चक्षुषः ॥  
दन्ते रुद्रमितिज्ञेयं जिह्वा मध्ये तु वैष्णवम् । (फ़्। ३५अ)  
अधरं ब्रह्मदैवत्यं स्कन्दोर्दक्षिण शृङ्गकम् ॥  
विघ्नेशो वामशृङ्गे तु ललाटे तु सदाशिवम् ।   
शृङ्गमध्ये शिवं प्रोक्तं पुच्छाग्रे सर्वतीर्थकम् ॥  
इत्येवं? यजने काले भावयेत्तु विचक्षणः ।  
रक्ताम्बरधरं भीमम् ऊर्ध्वकेशं शिखान्वितम् ॥   
शक्ति तोमर संयुक्तं ज्वालामाला विभूषितम् ।  
अग्निं कुर्यादजारूढं सप्तजिह्वाभिरावृतम् ॥   
गोक्षीर धवलप्रख्यं द्विभुजं?च द्विनेत्रकम् ।  
रश्मिमण्डल संयुक्तं वैडूर्यमकुटान्वितम् ॥   
रोहिणी सहितं?चन्द्रं कुर्यात् कुमुदहस्तकम् ।   
मातृणां लक्षणं वक्ष्ये वर्ण-वाहन-चिह्नकैः ॥  
पद्मासनस्थां भद्रं शीं कुर्याल्लक्ष्णमुच्यते ।   
चतुर्भुज विशालाक्षौ तप्तकाञ्चन सन्निभौ ॥  
वरदाभयहस्तं च कमण्डल्वक्षमालिका । (फ़्। ३५ब्)  
हंशध्वजा हंसरूढा जटामकुटधारिणीम् ॥  
रक्तपद्म(द्मा)सनासीनां ब्रह्माणी ब्रह्मरूपिणीम् ।   
शङ्खकुन्देन्दु वर्णाभां कृष्णा परशुसंयुता ॥   
त्रिलोचनश्शुक्लवर्णाभा शूलपाणि वृषध्वजा ।  
वरदाभय हस्ता च अक्षमाला करान्विताम् ॥  
जटामकुट नी शम्भो भूषणी च महेश्वरीम् ।   
कुक्कुटध्वज संयुक्तं कुङ्कुमस्तन भूषिता ॥  
शक्ति तोमर संयुक्ता वरदाभय हस्तका ।   
द्रढमारूढ संयुक्तम् औदुम्बरिकलाश्रिता ॥  
क्षौमवस्त्र धरं देवीं कारयेत्तु ग्रहग्रजाम् ।   
शङ्खचक्रधरं? देवीं वरदाभय हस्तकाम् ॥  
किरीटमकुटैर्युक्तां?हारकैयूरभूषिताम् ।   
सुस्तनां चारु वदनां श्यामवर्णां सुयौवनाम् ॥  
राजवृक्षश्रितां देवीं गरुडध्वज संयुताम् । (फ़्। ३६अ)   
वैष्णवीं कारयेद्देवीं वाराहीञ्च ततः शृणु ॥  
नीलवर्णमहारूपां करण्डमकुटोज्वलाम् ।   
कृष्णाम्बरधरं(रां) दंष्ट्रां वाराहिस्थादृशाननम् ॥  
चतुर्भुजां चारुवक्त्रां वटवृक्षसमाश्रिताम् ।   
चतुर्वक्त्रधरां देवीं वरदाभयपाणिनीम् ॥  
हेमशृङ्गारयेद्धीमान् चन्दनद्रुमसंयुताम् ।   
वरदाभयहस्ताञ्च करञ्च द्रुमसंयुताम् ॥  
सिह्मध्वजसमायुक्तां सर्वाभरणभूषिताम् ।   
गजध्वजसम्मयुक्तां छत्रचामर संयुताम् ॥  
रक्तमण्डल वर्णाञ्च किरीटमकुटोज्वलाम् ।  
वज्रपाश समायुक्तां कल्पद्रुमसमायुताम् ॥   
इन्द्राणीं कारयेद्देवीं दिव्यपुष्पोभिशोभिताम् ।  
चामुण्डीं कारयेद्धीमान् कालमेघ समप्रभाम् ॥ (फ़्। ३६ब्)  
शूलं कपालसंयुक्तां श्यामवर्णां चतुर्भुजाम् ।  
ऊर्ध्वकेशीं शङ्खभींश्च गोभितां गावकुण्डिताम् ॥   
 प्रेतध्वजसमायुक्तां वटवृक्षसमाशृताम् ।  
श्यामाभां रक्तवर्णां ज्वलन गनिभुजाम् अष्टदिव्या कराभ्यां   
शूलं वेताल खट्गं डमरुक सहितं वामहस्ते कपालम् ।   
अन्यं घण्टोध्व खेटां हलधर सहितं रौद्रभावं त्रिणेत्रं  
चामुण्डा रूपमेतत् भुवन वशिकरीं भद्रकालीं नमस्ते ॥   
विघ्नेशं पूर्ववत् कुर्यात् सर्वलक्षण् संयुतम् ।   
कुङ्कुमवर्ण चतुर्भुजयुक्तं नागमुखं मकुटं सगुरण्डम् ॥  
अङ्कुशलड्डुकदन्तसुपाशं वह्न्यदृशं गणनाथस्वरूपम् ।   
तरुणादित्य सङ्काशं शश्वत् बालास्वरूपिणीम् ॥  
चतुर्भुजं त्रिणेत्रं च सर्वाभरणभूषितः । (फ़्।३७अ)  
हारकेयूर संयुक्तं मयूरवाहनं तथा ॥  
सव्ये त्वाभयवज्रौ तु वरदाङ्कुश वामके ।   
विद्रुमानिभं द्विदशहस्त रसवक्त्रं   
शक्तिशरखड्गमभयध्वजगदा च ।  
वामकरचापकुलिशञ्चिकटकं स्यात्  
शूलधर पङ्कजसु षण्मुखस्वरूपम् ॥  
सिन्धूरारुणमिन्दुकान्ति वदनं केयूरहारादिभिः  
दिव्यैराभरणैर्विभूषिततनुस्वर्गस्य सौख्यप्रदम् ।   
अम्भोजाभय शक्ति कुक्कुटधरं रक्ताङ्गरागाशुकं  
सुब्रह्मण्यमुपास्महे प्रणमतोभीतिप्रणा शोद्यताम् ॥   
कुल्ङ्कुमवर्णं चतुर्भुजयुक्तं शक्तिधराभय दक्षिण हस्तम् ।  
वज्रधरावयदुत्तरहस्तं स्कन्दकुमारमिदं कमलस्तम् ॥  
कुमारलक्षणमाख्यातं लक्ष्मीरूपं ततशृणु ।   
तन्मध्यतः कमलमब्जसुखोपविष्टाम्  
अस्तिद्वयोधृत घटाम्बु कृताभिषेकाम् । (फ़्। ३७ब्)  
सव्ये वराब्ज सहितामहतीञ्च लक्ष्मीं  
वामेषु बिल्वफलपद्मधरां सुपीताम् ॥   
लक्ष्मी लक्षणमाख्यातं ज्येष्ठा लक्षणमुच्यते ।  
कन्यापुत्रसमायुक्तां काकध्वज समन्विताम् ॥   
रक्तवस्त्रधरां देवीं मुक्ताभरणभूषिताम् ।  
सर्वाभरण संयुक्तां कलं पग्नीं तु कारयेत् ॥  
ज्येष्ठालक्षणमाख्यातं दुर्गा लक्षणमुच्यते ।  
सवस्त्रं नीलकेशं च नीलोत्पलदलाकृतिम् ॥   
सुस्तनञ्चारुवदनां सर्वाभरणभूषिताम् ।  
चक्रञ्चाभयहस्तं च वरदाञ्च चतुर्भुजाम् ॥  
कुशबन्धन संयुक्तां माहिषस्य श(शि)रस्थिताम् ।  
हस्तयुग्मक रक्तपङ्कजमुद्वहं दतिसुन्दरं  
सिद्धविद्रुम हेमकञ्चुकमम्बरञ्च शुभद्वितीम् ।  
रत्नकुण्डल हारकेयूरकर्णपुष्पकरण्डधृत्   
नित्यबोधमयं दिवाकर विश्वकर्म करप्रभुम् ॥  
दिव्यरूपं जगत्रान्तं पद्मकञ्चुक सन्निभम् । (फ़्। ३८अ)  
प्रभामण्डल संयुक्तं कम्बुग्रीवं सुलोचनम् ॥  
उषप्रत्युष संयुक्तं करण्डमकुटान्वितम् ।   
करस्योभौधृतं पद्मं धारयन्तं महा प्रभुम् ॥  
सर्वलक्षण संयुक्तं कुर्यादादित्यमूर्तिनम् ।   
आदित्यलक्षणमाख्यातं क्षेत्रपालविधिं शृणु ॥  
क्षेत्रसौ(स्यै)शानदिग्भागे पूजनीय यथाविधिः ।   
शूलं कपाल टङ्कं च पाशञ्चैवायुधस्मृताम् ॥   
त्रिविधं तु समाख्यातं गुणत्रयविभागशः ।  
सात्विकं श्वेतरूपं तु राजसं रक्तवर्णकम् ॥   
तामसं कृष्णवर्णं तु त्रिविधं सुमुदाहृतम् ।  
तमसाष्टभुजा प्रोक्ता राजसं षट् भुजो भवेत् ॥   
चतुर्भुजो विशेषेणा सात्विकञ्च यथा विधिः ।  
शूलं कपाल टङ्कं च पाशञ्चैवायुधस्मृताम् ॥   
ऊर्ध्वकेशं सुवृत्ताक्षं कुञ्चितभूस्वर्यवान् ।  
सकुञ्चिताग्र कायस्तु नागाभरणभूषितम् ॥   
नग्नरूप त्रिणेत्रं तु पादनूपुर संयुतम् ।  
शुनोपरिस्थित श्रीमान् अष्टभिर्दोर्भिरञ्चितम् ॥ (फ़्। ३८ब्)  
शूलं पाशं तथा खट्गं खट्वाङ्गं दक्षिणे करे ।  
कपालं परशुं चैव खेटघण्टाञ्च वामके ॥   
वेतालैर्भूतबृन्दैश्च श्वभिः परिवृतो भवेत् ।  
एभिस्तु लक्षणैर्युक्तं क्षेत्रपालमितिस्मृतम् ॥   
निर्वाणं निर्विकल्पं निरुपमविभुं निर्विकारक्षकारं  
हुङ्कारं वक्त्रदंष्ट्रं हुतवहनयनं रौद्रमुन्मत्तभावम् ।  
फट् कारं बन्धनागं भ्रकुटितटमुखं भैरवं शूलपाणिं   
खट्वाङ्गं नृक्कपालं डमरुक सहितं क्षेत्रपालं नमामि ॥   
रक्तज्वालजटाधरं शशिधरं रक्ताङ्गतेजोमयं   
हस्ते दण्डकपालपात्रधारिणं लोकस्य रक्षाकरम् ।   
निर्वाणं शुनवाहनं त्रिनयनम् आनन्दकोलाहलं  
वन्दे भूत पिशाच नाथ वटुकं क्षेत्रस्यपालं शिवम् ॥   
ततः पुरस्तितो पीठे पूजनीया विशेषतः ।  
शिरः पञ्च समवक्त्र समनासि नयनं   
दशकर्ण दशबाहु दशशूल दशधृक् । (फ़्।३९अ)	  
गलमेकहृदयेपि अतिरक्तवर्णं   
द्वयपादमितिभूत बलिपीठ बलिभुक् ॥   
आमोदश्च प्रमोदश्च प्रमुखो दुर्मुखस्तथा ।  
अविघ्नो विघ्नकर्तारो बलिपीठाधिदेवताः ॥   
पूर्वेतु दक्षिणे चैव पश्चिमोत्तरमेव च ।  
मध्येतु पद्ममालिख्य ईशानेनतु पूजयेत् ॥   
आमोदं श्यामवर्णस्थाः प्रमोदं कृष्णवर्णकम् ।  
प्रमुखं स्फटिकाभासो द्विमुखः कुङ्कुमप्रभाः ॥   
अविघ्नो विद्रुमाभासं विघ्नकर्तारनाम्रभाक् ।  
यक्षराक्षसपैशाच भूतगन्धर्वि(र्व)किन्नराम् ॥  
पित्रदानव नागश्चा ब्रह्माद्यैशानमोन्तकम् ।  
प्रणवादि चतुर्थ्यन्तं स्वनामपद मध्यमम् ॥   
स्वाहान्तं बलिनिर्देशं सर्वेभ्य इति योजयेत् ।  
इष्टिका पीठ मृत्पीठं पीठादाभासमुच्यते ॥   
आभासात् भित्तिचित्रञ्च दारवान् मृण्मयं भवेत् ।  
दारवान् मृण्मयं श्रेष्ठं मृण्मया लोहजं तथा ॥ (फ़्। ३९ब्)  
लोहजात् शैलजं श्रेष्ठं शैलजात् रत्नजं तथा ।   
चलत्वा लोह रत्नैश्च मूलबेरं तु कारयेत् ॥  
द्रव्योत्कृष्टेन कर्तव्यं विपरीतं न कारयेत् ।   
सद्येन पद्ममूलं तु वामदेवं सनालकम् ॥  
अघोरं दलसङ्कीर्णं पुरुषं गुह्यकेसरम् ।  
ईशानं कर्णिकाग्रान्तं पद्मं शिवमयं तथा ॥   
शक्तियोनि(स्ति)स्थितं पद्मं मध्येतु ज्वललिङ्गकम् ।   
पद्मनालं शिवालिङ्गं सर्वव्यापि महेश्वरम् ॥  
योमिपीठमिदं वक्ष्ये सर्वकामार्थसाधनम् ।   
आग्नेयां वाम शक्तिञ्च ज्योष्ठाशक्तिञ्च नैऋते ॥  
रौद्री च वायुदिग्भागे ऐशान्यामम्बिकाय च ।   
स्वकाम्यपूर्वदिग्भागे शुभाक्षी दक्षिणे तथा ॥  
भगायै पश्चिमे भागे चोत्तरेभगदर्पिणि ।   
भगानि श्यामवर्णाश्च स्वनामाद्येन पूजयेत् ॥ (फ़्। ४०अ)  
दिक्शक्ति सितवर्णं तु दिक्शक्तिरक्तवर्णकम् ।  
त्रिणेत्रञ्चतुर्भुजञ्चैव वरदाभ्य हस्तकम् ॥   
एतरूपसमायुक्तं प्रधानाभिमुखोभवेत् ॥  
चतुरश्रीकृतं पीठं विद्योदाकृतवर्णकम् ।   
तदूर्ध्वे षोडशदलं विन्यसेत् समवृत्तकम् ॥  
द्विरष्टासु दलान्यस्य दलमध्ये प्रपूजयेत् ।   
क्षीरवर्णनिभं बीजं बिन्दुनादविभूषितम् ॥   
पद्मविद्या घृभाज्ञेयं तदूर्ध्वे तु त्रिमण्डलम् ।   
अग्निश्चैव रविश्चैव चन्द्रमण्डलमेव च ॥    
अग्निमूलं त्रिकोणं तु शेषं चैव सुवृत्तकम् ।   
यथा क्रमेण कर्तव्यं स्वस्वबीजेन पूजयेत् ॥   
त्रिकोणमण्डले मध्ये त्रिलिङ्गं सुरसंस्थितम् ।   
त्रिलिङ्गस्यतु मध्येतु रक्तावा पूजयेत्ततः ॥  
योन्योपरिमेवन्तु रोमायामसुपूजयेत् ।   
त्रिलिङ्गस्याग्रके चैव हेमवर्णसमप्रभम् ॥  
वाक्भवन्तु तदूर्ध्वे तु तरुणादित्यसम्भवम् । (फ़्।४०ब्)  
बिन्दुनादसमायुक्तं शक्रि सूक्ष्मं पराशिवम् ॥  
शिवशक्तिरिदं बीजम् उमारुद्रमयं तथा ।   
सृष्टिस्तिथिश्च संहारं सर्भूतञ्चराचरम् ॥  
त्रिणेत्रञ्चतुर्भुजञ्चैव सुखक्रीडाभिषेककम् ।   
शुद्धस्फटिक सङ्काशं सुस्तनाञ्चसुयौवनम् ॥  
मुक्ताभरण संयुक्ता सितवस्त्रसुशोभना ।   
सरासनेन संयुक्ता मकुटमण्डलहारिणी ॥   
दक्षिणे योनिमुद्राञ्च जपमालतदूर्ध्वतः ।  
वामे चामृतहस्ता च ग्राहयेत् पुस्तकं विदुः ॥   
शक्तिरूपमिदं देवीं स्थूलसूक्ष्मपरं शिवम् ।  
पञ्चावरणमार्गेण पूजयेत् कुसुमैर्नवैः ॥   
पूर्वाचार्यसुपूज्यन्तु पादुकाच नमेव च ।  
उत्तराभिमुखोभूत्वा सर्वेषां भावयेत्बुधः ॥   
उमालिङ्गस्थितेलिङ्गमूर्ध्वनाहं तु जायते । (फ़्। ४१अ)  
सर्वव्यापि महादेव सप्ताण्डस्योर्ध्वगो भवेत् ॥  
शिवलिङ्गमितिख्यातम् अनन्तं पूजयेत् बुधः ।   
ब्रह्माविष्णुश्चरुद्रश्च ईश्वरश्च सदाशिवः ॥  
तत्तत्भावेन पूज्यं तत् तत्तन्मन्त्रेण पूजयेत् ।   
पूजयेल्लिङ्गमध्यस्थम् आवहनोद्वासनं परम् ॥  
कृत्वा हृत् गतमञ्जलिं सकुसुमं प्रासादमन्त्रं महत्  
भक्त्यानिष्कलगोचरं समरसी भावं गतस्साधकः ।   
ध्यायेद्वं क्रमशस्य शक्ति किरणे नान्दे(दे) तथा बिन्दुके   
निष्ठान्तं क्रमशस्य शक्तिभवने स्याद्देवमावाहनम् ॥   
अण्डान्तस्थं यथा गर्भं लिङ्गान्तस्थं शिवं तथा ।   
मातृपक्षाश्रितो जीवं पूर्णमात्मस्वरूपकम् ॥   
भक्तिमन्त्रक्रियायोगात्सान्निध्यं निष्कलश्शिवः ।  
बद्धपुष्पाञ्जलिं भूत्वा शिवसर् भावभावितः ॥   
त्रीमात्रादिक्रमेणोच्चं यावन्नदादिकं वृजेत् ।  
काष्टेचाग्निरधिष्टोपि मथना ज्वलितो गुहः ॥ (फ़्। ४१ब्)  
तथाच भक्ति वैराग्यं मन्त्राञ्जलि निबन्धनात् ।  
 आलूलाग्रस्थितस्याग्ने रभिव्यक्तिर्यथातरौ ॥  
तद्वदेकेन चिद्वक्ति साधकस्यन बाध्यते ।  
यथा कुण्डगतस्याग्नौ वायुना ज्वलितं भवेत् ॥  
तथाच लिङ्गमात्रेण जायतेभगवान् शिवः ।  
लयं गच्छति भूतानां लिङ्गमध्ये स्थितं भवेत् ॥  
काष्टं व्याप्य यथा वह्निः स्थितो हीनोपि लिप्यते ।  
एकदेशेहि काष्ठस्था प्रयोगेनानु लिप्यते ॥  
काष्टवदीपको मन्त्री सार्धलक्षस्तु वस्त्रवत् ।  
ध्याय ध्याय नवत् ज्ञेयं वह्निवत् विद्यते विभुः ॥  
यो सौधनवरन्देवं तदावाहनमुच्यते ।  
विमुखीकरणं तस्य ततोद्वासनमुच्यते ॥  
आवाहनोद्वासनन्नास्ति शिष्टलिङ्गं विशेषतः ।  
शिवं सदाशिवं चैव महेशोमूर्तयस्तृधा ॥  
वाच्यवाचक रहितं वाङ्मनातीत गोचरम् ।  
सर्वज्ञानगुणोपेतं सर्वतत्वालयं प्रभुः ॥  
इत्थं भूतशिवः प्रोक्तो निष्कलास्त्विति कीर्तिदम् । (फ़्। ४२अ)    
सकलं निष्कलोपेतम् अष्टत्रिंशत् कलात्मकम्॥  
कलाद्ध्वोक्ताङ्ग सम्पूर्णो भनाद्ध्वोतरोमयुक् ।  
वर्णाध्वैवत्वचोपेतं मन्त्रध्वारुधिरान्वितम् ॥  
पदाध्वोक्त सिरामास मज्जाशुक्लानि तत्वगः ।  
सदाशिवषडध्वास्यात् तस्यप्राणशिवस्मृतः ॥  
हृदयाद्यङ्ग सम्पूर्णो ध्याने सकलरूपधृक् ।  
निष्कलसदभावे तु तस्मात् सकलनिष्कलः ॥  
सदाशिवरूपन्तु प्रवक्ष्यामि विशेषतः ।  
कुन्देन्दु स्फटकाभासं जटामकुटमण्डितम् ॥  
पञ्चवक्त्रयुतं तेषां प्रतिवक्त्रं त्रिलचनम् ।  
सर्वाभरण संयुक्तं दशदोर्भिसमन्वितम् ॥  
शूलं च परशुं खट्गं वज्राभयौ च दक्षिणे ।  
पाशं नागं च घण्टा च वह्निं वरद वामके ॥  
दिव्याम्बरधरं देवं दिव्यपुष्पोपशोभितम् ।  
दिव्यगन्धानुलिप्ताङ्गं शान्तरूपं स्मिताननम् ॥  
पूजाकाले भवेद्धीमान् भावयेल्लिङ्गमध्यमे । (फ़्। ४२ब्)  
इन्दुनिभ पञ्चमुख हस्तदशयुक्तं  
शूलधरटङ्कमसि वज्रमभयं स्यात् ।  
पाशवरदाङ्कुशमणिर्दहनवामे  
श्वेतकमलासन सदाशिवस्वरूपम् ॥  
पिण्डिकायां भवेदैवं दिव्यरूपां मनोन्मनीम् ।  
पाशाङ्कुशधरं (रां) देवीं मौक्तिकभां सुयौवनाम् ॥  
सुयौवनां सुवासञ्च सुस्तनां तनुमध्यमाम् ।  
कम्बुग्रीवां विभक्ताङ्गं नवशक्त्या प्रदामपि ॥  
देविशिरदक्षिण सदुत्तर सुपादं  
गोमुखमथान्त प्रतवारिभुजयुक्तं  
योनियुतमध्यगत संस्थितलिङ्गं  
स्थापितसदाशिव मनोन्मनि सदाशिवस्वरूपम् ॥  
वामानीलनिभां देवीं शङ्खचक्रगदाधरीम् ।  
पीतवर्णभवेज्ज्येष्ठा पद्मसृक् पद्मलोचनाम् ॥  
रौद्रीं रौद्रनिभां देवीं त्रिणेत्रां शूलधारिणीम् ।  
शातकुम्भनिभां देवीं कालिमुद्गलधारिणीम् ॥  
कल्विकर्णिधूम्रवर्णा पाशहस्ता सुयौवना । (फ़्। ४३अ)  
श्वेताबलविकरणि खट्गहस्ता महा बला ॥  
बलप्रमथनीं देवीं पलाशदण्डधारिणीम् ।  
सर्वभूतदमनी च रक्तवर्णकपालिनी ॥  
इन्द्रादीशान पर्यन्तं पिण्डिकावरणेन्यसेत् ।  
तत्तत् स्वनाममन्त्रेण पूजयेत् गन्धपुष्पकैः ॥  
आत्मतत्वं न्यसेत् सव्ये विद्यातत्वं तु वामके ।  
मध्यमे शिवतत्वं तु पूजयेत्तु विशेषतः ॥  
शिवतत्वं रुद्रदैवत्यं मद्यमेतु न्यसेत् बुधः ।  
यजन्येहति लिङ्गानां कौतुकेवाथ संस्थितः ॥  
समासीनोपि लिङ्गादौ मण्डलस्थण्डिलेऽपि च ।  
समागच्छति मन्त्रेण प्रार्थनावाहनं स्मृतम् ॥  
आसनस्मिन् समास्थाप्य मितीचस्थापनं तथा ।  
स्वागतं मन्त्रसंयुक्तं सुमुखीकरणं दुः ॥  
सूत्रपार्श्वेतु बाहुभ्यां सूत्रसन्धिस्तु पृष्टतः ।  
आवाहयेत्ततो देवं सद्योजातेन मन्त्रवित् ॥  
स्थापयेद्वामदेवेन अघोरेणतु सन्निधि ।  
पुरुषेण निरोधेन ईशानेन तु पूजयेत् ॥ (फ़्।४३ब्)  
सद्यं पश्चिमतो वक्त्रं वामदेवं तथेत्तरे ।  
दक्षिणेऽघोरवक्त्रं तु पूर्वे तत्पुरुषाननम् ॥  
ईशानम् ऊर्ध्ववक्त्रं तु पञ्चवक्त्रमितिस्मृतम् ।  
ईशानं स्फटिकाभमूर्ध्व वदनं यत्कुङ्कुमाभं रुचा  
पूर्वे तत्पुरुषं तदञ्जननिभं याम्येतुऽ घोराननम् ।  
प्राच्योपावदनञ्च पापसदृशं वा तथा चोत्तरे  
सद्योजातमुखं तु पश्चिममिदं गोक्षीरतुल्यप्रभम् ॥  
ब्रह्मा वै सद्यवक्त्रं तु वामदेवं जनार्दनम् ।  
अघोरं रुद्रदैवत्यं तत्पुरुषम् ईश्वरं तथा ॥  
ईशानं सदाशिवञ्चैव अधिदेवाः प्रकीर्तिताः ।  
मनोन्मनीऽति विज्ञेया सदाशिवात्मिका परम् ॥  
पाद्यं दक्षिणपादानि प्रतिपादं सकृत् सकृत् ।  
मुखेष्वाचमनं दद्यात् दविच्छिन्नाम्बुधारया ॥  
शिरच्छार्घ्यं ददेत् पश्चात् गन्धपुष्पैर्यथोचितम् । (फ़्। ४४अ)  
कारयेदभिषेकं तु मूर्ध्निशुद्धोदकादिभिः ॥  
अग्नौ वा नैऋतौ वाऽपि स्थित्वा देवं प्रपूजयेत् ।  
अभिषेकं प्रकर्तव्यं स्नापयेश्शिवमूर्ध्निषु ॥  
आगतस्य शिवस्याऽत्र पादौ पाद्यं हृदा ददेत् ।  
मुखेष्वाचमनं दद्यात् शिरस्यर्घ्यं तु दापयेत् ॥  
अष्टत्रिंशत् कलान्यासं मकुटादि क्रमान्यसेत् ।  
पञ्चब्रह्मषडङ्गैश्च व्योमव्यापीं समुच्चरन् ॥  
जलेन स्नापयेत् पश्चात् दधिक्षीरघृतैरपि ।  
नालिकेरोदकेनैव मधुना ब्रह्मपञ्चकैः ॥  
पञ्चामृतं पञ्चगव्यं ब्रह्मकूर्चाभिषेचनम् ।  
हृदा वै शालिपिष्टेन कर्षयेल्लिङ्ग मस्तके ॥  
शिवाम्भसा तु विज्ञाप्य कर्षयेदाम्लकेन तु ।  
लेपयेद्रजनीं पश्चात् स्नापयेत् गन्धवारिणा ॥  
आचमनं ददेत् पश्चात् पञ्चवक्त्रेषु बुद्धिमान् ।  
वस्त्रेण लेपनं कृत्वा लिङ्गं पीठं विशेषतः ॥ (फ़्। ४४ब्)  
हृदयेन तु मन्त्रेण पुष्पं मूर्ध्निषु दापयेत् ।  
घण्टां तु ताडयेत्तत्र क्षबेद्यवनिकान्तकम् ॥  
वस्त्रोपवीत गन्धं च मकुटं कुण्डलं तथा ।  
हारकेयूरमालाञ्च हृदयेन प्रदापयेत् ॥  
धूपदीं हृदादत्वा नीराञ्जनमतः परम् ।  
मुखे चक्षुषिनासाभ्यां कर्णे वक्ष द्विपादयेः ॥  
प्रत्येकं प्रणवाकारं मित्येते दीपलक्षणम् ।  
सायरक्षविधिं वक्ष्ये सर्वप्राणिसुखावहम् ॥  
लोकस्य नयनोश्छिष्टं निवृत्यर्थं प्रदोषके ।  
कर्तव्यं सायरक्षान्तु धूपदीपावसानके ॥  
अभिषेकं शनैः कृत्वा पुष्पं सङ्ग्राह्य देशिकः ।  
अभ्यङ्गपिष्टाऽमलकादि गव्यं  
मृदायदुग्धं दधिसर्पिषञ्च ।  
मधुश्च इक्षु फल नालिकेर  
सगन्धवार(रि)स्नपनेने शङ्खम् ॥  
वस्त्रमालोड्य संयुक्तं गन्धपुष्पञ्च कारयेत् ।  
नैवेद्यधूपदीपञ्च शास्त्रपुष्पेण कर्मणि ॥  
सायरक्षाविहीने तु बालानां नाशनं भवेत् । (फ़्। ४५अ)  
लिङ्गाग्रे वाऽथ बिम्बाग्रे मण्डलं चतुरश्रकम् ॥  
रन्ध्राधारे शराधारे त्वेकाधारे तथैव च ।  
कृत्वातु पञ्चपात्राणि सङ्ग्राह्य हृदिविन्यसेत् ॥  
प्रोक्षयेत् पुरुषेणैव धेनुमुद्रां प्रदर्शयेत् ।  
दीपाराधं तु तत्कुर्यात् शालिपिष्टमये न तु ॥  
चतुरङ्गुल विस्तारमुत्सेधं तु द्वयाङ्गुलम् ।  
ओष्टमध्याङ्गुलं प्रोक्तं पूर्णचन्द्रव्दाकृतिम् ॥  
तन्मध्येविन्यसेद्दीपं चतुर्दिक्षु च मध्यमे ।  
गोघृतेन समायुक्तं विन्यसेद्दीप पञ्चकम् ॥  
वर्की मध्येषु पात्रेषु निम्बपात्रं च सर्षपम् ।  
कार्पासबीजं लवणं चतुष्पात्रेषु योजयेत् ॥ 				  
दीपाधारं तु सम्पूज्य कारयेद्देशिकोत्तमः ।  
कार्पासबीज लवणञ्च दूर्वा तिलाक्षतैस्सर्षपनिम्बपत्रैः ।  
त्रिधा परिभ्राम्य शिवस्यमूर्ध्नि विनिक्षिपेत् भस्मं च दीपपात्रैः ॥   
पूजयेधृदयेनैव शूलीमुद्रां प्रदर्शयेत् ।  
अग्निं सम्पूज्य विधिवत् अग्नि�जेन बिद्धिमान् ॥ (फ़्। ४५ब्)  
शङ्खदुन्दुभि निर्घोषे स्तोत्रमङ्गलवाद्यकैः ।  
पाद्यं दद्यात् पुरास्त्रेण नेत्रेणाचमनं ददेत् ॥  
दीपेनैव त्रिधाभ्राम्य शिखामन्त्रेण बुद्धिमान् ॥  
मूर्ध्नि भाम्यं ततः कृत्वा पादभ्रान्तिं तथैव च ।  
आजानुमूर्ध्नि पर्यन्तं त्रिभान्तिं भ्रामयेत् बुधः ॥  
दिव्याण्याधः क्रमेणैव आघृत्यावृत्यलिङ्गके ।  
भस्मानं दापयेत् शम्भोः दिक्बन्धञ्चास्त्रमन्त्रतः ॥  
अनामिकाङ्गुलाग्रेणा रक्षां भस्मप्रदापयेत् ।  
रुद्रस्य गणिकाभीर्वा पात्राणि भूसुरस्तु वा ॥  
सर्वतोद्य समायुक्तं बलिपीठाग्रकेऽपि वा ।  
निक्षिपेदग्नि दीपं तु कारयेत्तु विशेषतः ॥  
राजिका लवणञ्चैव कर्पासा सितसर्षपम् ।  
दीपाग्निना दहेत्तत्र अग्नि बीजेन बुद्धिमान् ॥  
सर्वोपचारसंयुक्तं ताम्बूलं च निवेदयेत् ।  
रञ्जयेद्रमनाञ्चैव चामरै व्यजनं मुखे ॥ (फ़्।४६अ)  
छत्रेणोपरि सञ्चाद्य दर्पणं दर्शयेन्मुखे ।  
दशमुद्रा प्रयोक्तव्यं यथोक्तं दर्शपाणिषु ॥  
वज्रादि पद्म पर्यन्तं दशमुद्राः प्रकीर्तिताः ।  
नीराञ्जनमिदं प्रोक्तं पञ्चमावरणं शृणु ॥  
गर्भ विद्या गणेशाश्च लिकपालास्त्रिमे व च ।  
पञ्चावरणमाख्यातं सर्व सम्पत् कराय च ॥  
ब्रह्माङ्गकानां प्रथमं प्रतिं स्यात् विद्येश्वराणाञ्च गणेश्वराणां   
दिपालकानाञ्च दशायुधानाम् ईशस्य पञ्चावरण क्रमेण ॥  
गर्भावरणके दिद्वान् पद्ममूले प्रपूजयेत् ।  
पद्ममध्ये च विद्येशान् गणेशाच्च तदर्धतः ॥  
लोकपालाश्च पद्माग्रे अस्त्राण्याथ प्रपूजयेत् ।  
पूर्वे तत्पुरुषञ्चैव अघोरं दक्षिणे यजेत् ॥  
पश्चिमेतु यजेत् सद्यं वामदेवं तु सौम्यके ।  
लिङ्गस्योर्ध्वेतु ईशानं पूजयेत् गन्धपुष्पकैः ॥ (फ़्। ४६ब्)  
हृदयं पावके पूज्य नैऋतौ तु शिखा यजेत् ।  
कवचं वायु देशेतु शिरोवैशान देशके ॥  
अस्त्रं तु दक्षिणे चैव ईशाने नयनं यजेत् ।  
शुक्लं कुङ्कुमकृष्णं च रक्तं श्वेतं च सन्निभम् ॥  
ब्र्ह्मपञ्चकवर्णास्युः त्रिणेत्राश्च चतुर्भुजाः ।  
शूलं कपालहस्ताश्च अभयं वरदान्वितम् ॥  
शान्तमीशानमित्युक्तम् अन्येरौद्रमितिस्मृताः ।  
शुक्लं पीतारुणं चैव रक्तं श्यामञ्च कृष्णकम् ॥  
वर्णादीनि षडङ्गानि त्रिणेत्राश्च चतुर्भुजाः ।  
अभयं वरदोऽपेताः ट्ङ्कशूल समन्विताः ॥  
रक्तं श्वेतं तथा नीलं पीतं कृष्णञ्च कुङ्कुमम् ।  
अरुणाभाञ्जनप्रा(प्र)ख्यं क्रमाद्विद्येशवर्णकम् ॥  
इन्द्रादीशानपर्यन्तं पूजयेत्तु विशेषतः । (फ़्। ४७अ)  
विद्येशावरणं ह्येवं गणेशावरणं शृणु ॥  
नन्दीशञ्च महाकालं भृङ्गीशञ्च विनायकम् ।  
वृषभं चाऽथ स्कन्दं देवी चण्डेश्वरं तथा ॥  
चतुर्भुजां त्रिणेत्राञ्च नन्दीनां श्यामवर्णकम् ।  
अभयं वरदोपेतं तोमरशूलधृक्�॥  
चतुर्भुजं त्रिणेत्रं तु भृङ्गीशः पिङ्गलः प्रभुः ।  
दक्षिणेभयगं कस्यात् वामेवरदशूलधृक् ॥  
गजाननं त्रिणेत्रं तु कुङ्कुमाभं चतुर्भुजम् ।  
पाशदन्तौ तु सव्येतु वामे त्वङ्कुश लड्डुकौ ॥  
नाग यज्ञोपवीतं तु लम्बोष्टं तु गणाधिपम् ।  
वृषभं श्वेतरूपं तु तीक्ष्णशृङ्गो महाबलम् ॥  
दिव्यरूपं सुलावण्यं तप्तकाञ्चन सन्निभम् ।  
रक्तवर्णं महासेनं त्रिणेत्राश्च चतुर्भुजाः ॥  
सव्ये त्वाभयवज्रौ तु वरदाङ्कुश वामके ।  
द्विनेत्रां द्विभुजां श्यामां गौरी दक्षकरोत्पला ॥  
इन्द्रादीशान पर्यन्तं पूजयेत्तु विशेषतः ।  
गणेशावरणं ह्येवं लोकेशावरणं शृणु ॥ (फ़्। ४७ब्)  
इन्द्राद्यैशान पर्यन्तम् इन्द्रादीनि प्रपूजयेत् ।  
ऐशान्यां ब्रह्मणे पूज्य नैऋत्यां विष्णवे तथा ॥  
गणेशपालयोर्मध्ये सप्तमातृश्च पूजयेत् ।  
दक्षिणे दक्षिणे चैव वीरभद्रविनायकौ ॥   
चतुर्थावरणं ह्येवं पञ्चमावरणं शृणु ।  
वज्रादि पद्मपर्यन्तं लोकपालायुधास्मृतः ॥  
वज्रं शक्तिं च दण्डं च खट्गं पाशं तथाङ्कुशम् ।  
गदात्रिशूलं चक्रं च पद्मञ्चैव दशायुधः ॥  
 पीतविद्युत्फलानीलं नीलजीमूतवस्थितम् ।  
पद्मरागं तुषारञ्च शबलं श्वेतरक्तकम् ॥  
शक्तिर्गतास्त्रियोतत्र पाशं चक्रं नपुंसकम् ।  
शेषं च पुरुषाकारम् एकवक्त्रं द्विहस्तकम् ॥  
अस्त्रावरणमाख्यातं दलाग्राधः प्रपूजयेत् ।  
तत्तत्स्वनाममन्त्रेण पूजयेत् गन्धपुष्पकैः ॥ (फ़्। ४८अ)  
इन्द्रादीशानपर्यन्तं पूजयेत्तु विशेषतः ।  
पञ्चावरणमाख्यातं नैवेद्यमुपदंशकम् ॥  
गुलखण्डसमायुक्तम् आज्ययुक्तं दधिप्लुतम् ।  
मन्त्रान्नन्तु कथं देवं ब्रूहि मे त्रिपुरान्तकम् ॥  
मन्त्रं रहस्यमित्युक्तं मदन्नादन्तमुच्यते ।  
रहस्येत्वोदनं यत्तु मन्त्रान्नमिति कथ्यते ॥  
त्रिपाद्यं परिविन्यस्य स्तलिकादिगतं हविः ।  
पेयं लिह्यं च चोष्यञ्च युक्ति युक्तञ्च विन्यसेत् ॥  
सम्प्रोक्ष्य हृदयेनैव शोधयित्वातु भेदना ।  
अमृती कृत्य गोस्तन्यो नैवेद्यं कुसुमन्यसेत् ॥  
नैवेद्यं दक्षहस्तेन दद्यात् पानीयमुत्तमम् ।  
पञ्चवक्त्रेषु नैवेद्यम् ऊर्ध्ववक्ते तथापुनः ॥  
मिश्रं क्षीरञ्च तोयञ्च हंसानां पानपायसम् ।  
देवानां भुक्तिमन्त्रेण नैवेद्यस्तुष्टि तत्समम् ॥  
कपित्थस्यफलं सारं यावत् कुञ्जरभक्षणम् । (फ़्। ४८ब्)  
तथा च देवताभुक्तिं मन्त्रेनैव निवेदयेत् ॥  
हृदाचाचमनं दत्वा दिग्बन्धञ्च ततः गुरुः ।  
पुनचारमनं दत्वा चण्डेशाय निवेदयेत् ॥  
ताम्बूलं दापयेत् पश्चात् सद्येन तु विशेषतः ।  
परिवारणबलिं दद्यात् नित्याग्निं कारयेत् बुधः ॥  
मर्थ्यलोके हितार्थं तु नित्योत्समतः परम् ।  
अर्चनानवधास्सम्यक् पूजयेत्तु विशेषतः ॥ 				  
परिवारणबलिं दद्यात् नित्याग्निं कारयेत् बुधः ॥  
मर्थ्यलोके हितार्थं तु नित्योत्समतः परम् ।  
अर्चनानवधास्सम्यक् पूजयेत्तु विशेषतः ॥  
दीपान्तं च निवेद्यान्तं बल्यन्तं कन्यसत्रयम् ।  
होमान्तमुत्सवान्तञ्च स्तोत्रान्तं मध्यमत्रयम् ॥  
सौख्यान्तं चुलुकोदान्तं प्राणाग्निहोत्रमेव च ।  
उत्तमत्रयमाख्यातं सापूजफलदायकम् ॥  
दीपान्तमर्चनं प्रोक्तं निवेद्यान्तं प्रपूजनम् । (फ़्। ४९अ)  
बल्यन्तं शान्तिकं प्रोक्तं फलं वै कन्यसत्रयम् ॥  
होमन्तं विजयं प्रोक्तम् उत्सवान्तं तु शान्तिकम् ।  
स्त्रोत्रान्तं पौष्टिकं प्रोक्तं फलं वै मध्यमत्रयम् ॥  
सौख्यान्तं मुक्तिवृद्ध्यर्थं चुलुकान्तं श्रियावहम् ।  
प्राण(णा)ग्निहोत्र सफलं नवधा चैव तत्फलम् ॥  
साङ्गोपाङ्गं च प्रत्यङ्गं पूजयेत् त्रिविधं स्मृतम् ।  
स्नानतोयं च पाद्यं च तथाचाचमनीयकम् ॥  
वस्त्रमाभरणं चैव सुगन्धं लेपनं तथा ।  
अर्घ्यं च मन्त्रपुष्पं च साङ्गं चेति प्रकीर्तितम् ॥  
उपाङ्गं धूपदीपं स्यात् सायरक्षञ्च भस्मनाम् ।  
 छत्र चामरकञ्चैव दर्पणं दर्शनं तथा ॥  
नृत्तगीतसमायुक्तम् उपाङ्गं चेतिकीर्तितम् ।  
नैवेद्यबलिदानं च होमं कृत्वा समाचरेत् ॥  
नित्योत्सवं चुलुकोदञ्च प्रत्यङ्गं चेतिकीर्तितम् ।  
दशोपचारान् दीपान्ते हविष्यन्तं हि षोडशः ॥ (फ़्। ४९ब्)  
बल्यन्ते पञ्चविंशच्च षट् त्रिंशत् दाण्डवान्तकम् ।  
आवाहनार्घ्यपाद्यं च तथैवाचमनीयकम् ॥  
स्नानं वस्त्रोपवीतं च धूपदीपविसर्जनम् ।  
दशोपचारान् विज्ञेयो दीपान्ते तु शिवार्चनम् ॥  
आवाहनं स्थापनं च पाद्यमाचमनार्घ्यकम् ।  
स्नानं वस्त्रोपवीतञ्च भूषणं गन्धपुष्पकैः ॥  
धूपदीपनिवेद्यानि नमस्कारं विसर्जनम् ।  
षोडशैरुपचारैस्तु हविष्यन्ते तु पूजयेत् ॥  
स्नानं वस्त्रविलेपनाञ्च कुसुमैः धूपोय दीपोहविः  
ताम्बूलं मुखवासपाद्यसहितं सङ्गीत नृत्तं महन् ।  
होमो भूतबलिप्रधानसहितो नित्योत्सवस्तोत्रशः  
एते षोडशचोपचारसहितं शम्भोस्समभ्यर्चनम् ॥ (फ़्। ५०अ)  
आवाहनं तु संस्थाप्य स्वागतं च नमोदितम् ।  
आचमनार्घ्य संस्थाप्य वस्त्रोपीतोत्तरीयकम् ॥  
भूषणं गन्धपुष्पञ्च धूपदीपं तथैव च ।  
नीराञ्जनं ततो मुद्रा दर्शनावरणार्चने ॥  
नैवेद्यं होमकर्मञ्च बलिदानं तथैव च ।  
स्तोत्रञ्जप्यनमस्कारम् उत्सवान्ते विसर्जनम् ॥  
बल्यन्ते शान्तिकं प्रोक्तं पञ्चविंशोपचारकम् ।  
आसनापासनार्घ्याणि स्वागतञ्चाधिवासनम् ॥  
पाद्यमाचमनं स्नानं वस्त्रञ्चैवोपवीतकम् ।  
भूषणं गन्धपुष्पञ्च धूपदीपं तथार्घ्यकम् ॥  
नीराञ्जनविधिञ्चैव चामरं छत्र दर्पणम् ।  
दर्शनं दशमुद्राणां पञ्चावरणपूजनम् ॥  
नैवेद्यं होमकर्मञ्च बलिदान जपं तथा ।  
सामाधिस्तोत्रज ध्यानं सङ्गीतं वाद्यकं तथा ॥  
नृत्तमर्घ्यविसर्जञ्च षट् त्रिंशद्युपचारकम् । (फ़्। ५०ब्)  
नृत्तान्ते पौष्टिके ह्येवं परार्थे देव पूजनम् ॥  
त्रिम्मध्ये चेत्व(त्सव)स्यान्ते पञ्चविंशेपचारकम् ।  
अर्धयामे यजेद्धीमान् अष्टाङ्गेनैव पूजयेत् ॥  
पूजयेत्तु विशेषेण होमं बल्युत्सवं विना ।  
पाद्यमाचमनञ्चार्घ्यं गन्धपुष्पञ्च धूपकम् ॥  
दीपञ्चैव निवेद्यञ्च अष्टाङ्गञ्चार्धयामके ।  
प्राकारान्त विमानस्थं देवानां नित्यपूजनम् ॥  
तन्मूलस्थान देवानां सार्धनित्योत्सवं व्रजेत् ।  
प्रातः काल शिवार्चनं द्विजहितं ब्रह्मप्रियं पौष्टिकम्   
मध्याह्ने शिवपूजनं नृपहितं विष्णो प्र(प्रि)यं शान्तिकम् ।  
सायं वैश्यहितं शिवस्य यजनं शम्भोप्रियं सौख्यदं  
शूद्राणां हितमर्धरात्रिकमुमा प्रीत्यैर्भवेत् कामिदम् ॥  
सप्तवार त्रिषु गन्धार्घ्य धूपदीपाष्टपुष्पिका । (फ़्। ५१अ)  
चतुप्रच्छादनं पश्चात् घण्टासन्ताडनावमे ॥  
आवाहनार्घ्यपाद्येषु स्नानेनाचमने तथा ।  
नैवेद्य विसर्जने चैव वारि सप्तसुयोजयेत् ॥  
अर्घ्ये विलेपने स्नाने त्रिषुगन्धं स्योजयेत् ।  
आवाहने च पूजान्ते विसर्ज्यार्घ्यं सुयोजयेत् ॥  
आसनार्चनकाले च पूजान्ते च विसर्जयेत् ।  
प्रच्छन्नपटसञ्ञ्चन्न चतुष्कालेषु पूजयेत् ॥  
पापरोगि परभृष्ट नास्तिकस्शृतिदूषतः (कः) ।  
अङ्गहीन दुराचार दीक्षाहिने विटस्तथा ॥  
कुण्डश्च गोलकश्चैव पाषाण्डी शिपविष्टकः ।  
वेदविक्रयका वाऽपि ग्रन्थविक्रयकैरपि ॥  
दुष्चर्माङ्गुष्ट संयुक्तं शिवद्रव्यापहारिभिः ।  
शिवद्रव्यापहारी च शिवद्रोही च पातकी ॥  
गुरुद्रव्यापहारी च गुरुद्रोही च पातकी । (फ़्। ५१ब्)  
दुर्मुखञ्च दुराचारो मूर्खश्च गुरुनिन्दकः ॥  
प्रमादाद्दर्शनं कृत्वा पूजायां निष्फलम् भवेत् ।  
त्रिकालेषुपटं नीत्वा स्नाने धूपे तथोत्सवे ॥  
शेषकालेषु सर्वेषु पटेन परिवेष्टयेत् ।  
अथवान्य प्रकारेण पटकालं विशेषतः ॥  
पूजाकाले तु नैवेद्यं पुष्पालङ्कारयेत्ततः ।  
मुद्रादर्शन काले तु हेमरत्नादि योजयेत् ॥  
एवमादीनि काले तु प्रच्छन्नपटमारभेत् ।  
पूजारम्भण काले तु पूजान्ते च निवेद्यके ॥  
नित्योत्वा (त्सवा)दिमान्ते च महाघण्टां प्रहारयेत् ।  
यक्षराक्षसपैशाच ब्रह्मराक्षस भूतकाः ॥  
गच्छन्ति घण्टघोषेण देवसान्निध्यमे व च ।  
वाद्यमादौ पदान्ते तु वस्त्रोपवीत दानके ॥  
निवेद्यादौ च पानीयं प्रदानान्ते विसर्जयेत् ।  
पञ्चास्याचमनं दद्यात् विधानेन यथोचितम् ॥ (फ़्। ५२अ)    
वारुणं सौम्यमाग्नेयं वायव्यं पार्थिवं पुनः ।  
वानस्पत्यं पुनष्षष्टं प्राजापत्यं तु सप्तमम् ॥  
अष्टमं शिवपुष्पं तु संयोज्यं तु शिवार्चनम् ।  
 वारुणं वारिजं ज्ञेयं सौम्यं मधुघृतं पयः ॥  
आग्नेयं धूपदीपं तु वायव्यं व्यजनादिकम् ।  
वार्थिवं कन्दमूलाद्यं पानस्पत्यं फलादिकम् ॥  
प्राजापत्यं तदान्नाद्यं प्रियपुष्पं तु भावनम् ।  
दिव्यं प्रति विशेषेण घण्टासन्ताड्यचार्चयेत् ॥  
अर्कपङ्कजबिल्वं च नन्द्यावर्तं च पाटली ।  
करवीरं रक्तपद्मञ्च नीलोत्पलमथाष्टकम् ॥  
कर्णयोर्मूर्ध्नि कर्णे च हृदये नाभिगुह्यके ।  
जानुनी पादयोश्चैव अष्टपुष्पं सुयोजयेत् ॥  
आचने प्रथमं पुष्पं दातव्यं शुद्ध चेतसा । (फ़्। ५२ब्)       
मूर्तिदानं हृदाकार्यं पुष्पेणैव परेनतु ॥  
पञ्चपुष्प प्रदानेन पञ्चाङ्गानि प्रपूजयेत् ।  
शिवस्तथाष्टमे चैव कथिताचाष्टपुष्पिका ॥  
अहिंसा प्रथमं पुष्पं क्षमापुष्पं द्वितीयकम् ।  
त्रितीयं तु दयापुष्पं चतुर्थं क्रोधवर्जितम् ॥  
पञ्चमं कृतिमात्सर्यं षष्टमं भावपुष्पकम् ।  
सप्तमं ध्यानपुष्पं तु साधिकञ्चाष्टोभवेत् ॥  
आचार्यो मन्त्रयोगेन क्रियायोगेन सन्निधि ।  
क्रियावसाने तेतस्यत् विमुक्तोद्वासनं कुरु ॥  
धूपदीपे च नैवेद्यं बलिलिङ्गार्चनक्रियाम् ।  
कदाचित्कुरुते मोहात् घातन्ति ब्रह्मराक्षसाः ॥  
यत्तन्त्रेण समारभ्य तत्तन्त्रेणतु पूजयेत् ।  
पूजयेदन्य तन्त्रेण तन्नामोनाशयेल्लघुः ॥  
जगत्फलकरञ्चैव हविष्यन्तन्त्र संशयः । (फ़्। ५३अ)   
तस्मात् सर्वप्रयत्नेन पूजानान्यान्नकारयेत् ॥  
एकाचार्येन कर्तव्यम् एकदेवालयस्थितम् ।  
द्विक्त्रकं यदि भवेषु राजाराष्ट्रश्च कर्तृकम् ॥  
अमन्त्रेण सदापूजा पैशाचासुरवर्धिनी ।  
व्याधितस्कर चोराद्द्यैर्नाशनं तु सदा भवेत् ॥  
अमन्त्रम् अर्चनं प्रोक्तम् अकालेनतु पूजनम् ।  
ग्रामनाशञ्च दुर्भिक्षं पूजकानां विनश्यति ॥  
तस्मात् सर्वप्रयत्नेन समन्त्रेणैव पूजयेत् ।  
मन्त्रं च द्विविधं ज्ञेयं वैदिकं तान्त्रिकं तथा ॥  
दक्षिणं त्रिविधं तन्त्रं मन्त्रं मन्त्रविधानतः ।  
वैदिकं तान्त्रिकं चैव तथा वैदिक तान्त्रिकम् ॥  
वैदिकैर्वैदिकैर्मन्त्रैः तान्त्रिकैस्तान्त्रिकं तथा ।  
वैदिकं तान्त्रिकं चैव मन्त्रवैदिकतान्त्रिकम् ॥ (फ़्। ५३ब्)  
केवलं तान्त्रिकं वामं यामलं च त्रिधा भवेत् ।  
वैदिकं चापि सम्मिश्रं दक्षिणे यामलेऽपि च ॥  
मुद्रैर्मन्त्रैर्क्रियाभेदैः वामयामलतान्त्रिकम् ।  
दक्षिणागमकर्माणि कुर्याद्दक्षिणपाणिना ॥  
वामतन्त्रोक्त कर्माणि वामहस्तेन पाणिना ।  
पूजाभेदं समाख्यातं नैवेद्यानां विधिं शृणु ॥  
भूमिशुद्धं ततः कृत्वा प्रोक्षयेत् हृदयेनतु ।  
महिसम्यक् परिस्तीर्य वस्त्रेणोपरिछादयेत् ॥  
तस्योर्ध्वे कदलीपत्रं पूर्वाग्रश्चोत्तराग्रकम् ।  
परिस्तरेद्विशेषेण भूतेनैवाभिघारयेत् ॥  
हविष्यन्तु त्रिधाकृत्वा द्विभागं तु निवेदयेत् ।  
एकं तु पात्रशेषं स्यात् उपदंशाज्यसूपकान् ॥  
दधिताम्बूलकं चैव प्रभूतञ्च परिग्रहेत् ।  
अस्त्रं दिशासु विन्यस्य अस्त्रमुद्रा समन्वितम् ॥  
पादयोर्देवदेवाय हृदयेनतु देशिकः । (फ़्। ५४अ)   
भक्ष्यं भोज्यन्नपानञ्च चोष्यं लेह्यं तथैव च ॥  
हस्तोद्वक्तन पुष्पञ्च कृत्वाचाचमनं ददेत् ।  
नैवेद्यानां विधिञ्चैव पानीयानां विधिं शृणु ॥  
नवे ताम्रे निभे शुद्धे मृद्भाण्डे पूरयेज्जलम् ।  
नद्यां सरसि कूपे च पानीयमुक्तमादयः ॥  
वस्त्रपूतं सुशीतं स्यात् एलादि परिसेवितम् ।  
अनेन विधिनायुक्तं पानीयं दापयेत् हृदा ॥  
आचमनं ततः कृत्वा चण्डेशाय प्रदापयेत् ।  
अक्षद्वयप्रमाणं तु बलिदानं प्रकीर्तितम् ॥  
द्वारस्य दक्षिणे पार्श्वे नन्दीशाय प्रदापयेत् ।  
द्वारस्य वाम पार्श्वेतु महाकालं प्रदापयेत् ॥  
वृषभाय ततो दत्वा पुरतोऽग्नौ तु पावके ।  
याम्ये मातृगणानां तु निऋतौतु यथा पुनः ॥ (फ़्। ५४ब्)  
स्कन्दायवारुणेभागे ज्येष्ठायै वायु गोचरे ।  
दुर्गायै सोमदिर्भागे ?शान्यां भास्कराय च ॥  
ततः पुरस्थितो पीठे बलिं दद्यात् विशेषतः ।  
यक्षराक्षसपैशाच भूतगन्धर्वकिन्नराः ॥  
पितृदानव नागाश्च ब्रह्माद्यैशानमोन्तकम् ।  
प्रणवादि चतुर्थ्यन्तं स्वनामपद मध्यमम् ॥  
स्वाहान्तं बलिनिर्देशं सर्वेभ्य इति योजयेत् ।  
पुनराचमनं दत्वा मुखवाससमन्वितम् ॥  
लवङ्गचूर्णकर्पूरं लघुधण्टास्य चूर्णकम् ।  
फलत्रयाणि पूर्णं हि ससङ्ग्राह्यं समाचरेत् ॥  
भोजनान्ते ददेद्धीमान् मुखवासं शिवप्र(प्रि)यम् ।  
ताम्बूलं दापयेत् शम्भो प्रस्थं प्रत्येकशः फलम् ॥  
फलाश्चतुर्गुणं पत्रं सजिह्वाण च वर्जितम् ।  
अश्वचूर्णसमायुक्तं क्रमुकस्य फलान्वितम् ॥  
तत्भिन्नतैलसम्मिश्रं दापयेत्तु शिवाय च । (फ़्। ५५अ)  
नित्यमेवं समाख्यातं कारयेत्तु विचक्षणः ॥  
ददेश्चलस्य चण्डस्स्य सकलानां निवेद्यकम् ।  
लिङ्गे निवेदिकं(तं) यत्तत् निर्माल्यमितिकीर्तिदम् ॥  
भूमौ वह्नौ जलेवापि गोकुलानां विसर्जयेत् ।  
निर्माल्यं निर्मलं शुद्धं निर्मलात्मा परिग्रहम् ॥  
कायस्य मलबन्धत्वात् निर्माल्यं तु नभोजयेत् ।  
भुक्तं चेत्तु प्रमादात्तु अतिकृच्छ्रं समाचरेत् ॥  
प्रमादाल्लुघ्रनं तत्र प्राजापत्यं चरेत् सुधीः ।  
स्पर्शने पाणिपादौ च प्रक्षाल्याचमनं कुरु ॥  
आपोहिष्टेऽति मन्त्रेण प्रोक्षयेच्छुद्धवारिणा ।  
प्रतिमानाञ्च सर्वेषां निर्माल्यञ्च निवेदकम् ॥  
भोज्यं तु परिवाराणामन्येषाञ्च न भोज्यतुम् ।  
गणेशस्यतु नैवेद्यं सर्वेषां भोज्यमुच्यते ॥  
सेनापती च नैवेद्यं भोज्यं चैव जयार्थिनाम् ।  
दुर्गायाञ्च निवेद्यान्नं भोज्यमारोग्य वर्धनम् ॥  
ज्येष्ठायाञ्च निवेद्यान्नं भोज्यं तत् जीववर्धनम् । (फ़्। ५५ब्)	  
अभोज्यं भानुभक्तानां नैवेद्यं भास्करस्य तु ॥  
अन्येषां चैव सर्वेषां भोज्यं नैवेद्यकं चरेत् ।  
नैवेद्यं तु महामोपुं भोज्या पुत्रविवर्धनम् ॥  
ब्रह्मणानामभोज्यं तु नैवेद्यमदनस्यतु ।  
ब्रह्मणानां तु भोज्यं हि ब्रह्मणस्य निवेदिकम् ॥  
निवेद्यं लोकपालानामारोग्यं कुरुते सदा ।  
मन्मथस्य निवेद्यं तं सर्वेषां भोज्यमुच्यते ॥  
प्रायश्चित्तनिमित्तं तत् प्राजापत्याधिकं शृणु ।  
अग्नियास्त्रियहं प्रातः सद्यमन्त्रं ततो जपेत् ॥  
अनग्नियास्त्रियहं साये वर्ममन्त्रजपेत्ततः ।  
पञ्चमन्त्रजपेत्याहं नवमद्यार्चयाचितम् ॥  
त्रियहं चैव नाग्नीयात् अतः परं विशेषतः ।  
सदाशिवं ततो ध्यात्वा वक्त्रमन्त्रं जपेत्ततः ॥  
जपेत् सहस्र सङ्ख्यातु दिनं प्रतिदिनं प्रति । (फ़्। ५६अ)  
प्राजापत्यमिदं प्रोक्तं सर्वपापनिकृन्तनम् ॥  
नपानामग्निमन्त्रं तु भुञ्जीयात् गुह्यकं जपेत् ।  
॥ हरिः ॐ ॥  
पञ्चत्र्यहन्तु नग्नीयात् सहस्र हृदयान् जपेत् ॥  
अतिकृच्छ्रमिदं प्रोक्तं दिनं?प्रति जपेत्ततः ।  
सप्तजन्मकृतं पापम् अन्येनैव विशुद्ध्यति ॥  
प्राजापत्यमिदं प्रोक्तं नित्याग्निनां विधिं शृणु ।   
आग्नेयां स्थापयेदग्निं विधिना देशिकोत्तमः ॥  
चतुरश्रं तु वृत्तं वा मेखलत्रयसंयुतम् ।  
रक्त।त्नमात्रं तु विस्तारं तन्मानं बलिमुच्यते ॥  
पश्चिमे दक्षिणे वापि योनिमश्वत्थपत्रवत् ।  
कुण्डेवास्थापयेदग्निम् अविच्छिन्नं तु रक्षयेत् ॥  
यावन्मूलोपचारैस्तु दावदग्निं सुपूजयेत् ।  
लिङ्गस्थं पूजयेत्तत्र वह्निस्थं हविषाहुतिः ॥  
त्रिकालं वैककालं वा अग्निं सम्पूजयेत् गुरुः ।  
शोधनं मार्जनं तत्र गोमयालेपनं क्रमात् ॥  
अघोरास्त्रेण मन्त्रेण शोधयेत्तु विशेषतः ।  
गन्धैः पुष्पैः तथा धूपैः दीपैरग्निं तु पूजयेत् ॥  
दर्भैः परिस्तरेदद्भिः परिशेचमथाचरेत् ।  
आज्यं हुत्वा हृदा मन्त्रि व्याहृतिं जुहुयात् क्रमात् ॥ (फ़्। ५६ब्)  
प्रणवेनतु मन्त्रेण हुत्वा षोडशं हुनेत् ।  
चरुं हुत्वा तदन्तेतु व्याहृतिं चैव हूयते ॥  
ब्रह्माङ्गानि ततो हुत्वा स्पिष्टान्तं हीन कारयेत् ।  
प्रणिताघारसमिध ब्रह्मकूर्चं समर्चयेत् ॥  
नित्याग्निनां विधिञ्चैव मुद्राणां लक्षणं शृणु ।  
मुदं करोति देवानां द्रावयत् (अ)सुरान्स्तथा ॥  
मोदनाद्रावणात्च्चेषां मुद्रायां परिकीर्तितम् ।  
लिङ्गमुद्रानमस्कार तालाख्याशङ्खमुद्रिका ॥  
सुरभिमुकुलिचैव बपाही निषुरं तथा ।  
बीजाख्यापञ्चमुद्राच द्रव्यमुद्रागिपाप्यकम् ॥  
संहारमुद्रया चैव सदाशिवाख्यमुद्रिका ।  
आसनीयमहेशाम्व्या वज्रादि दशमुद्रिका ॥  
टङ्कमुद्रा महामुद्रा सादाख्याचास्त्रमुद्रिका ।  
चरमुद्रा चापमुद्रा द्वात्रिंशत् परिकीर्तिताः ॥  
सकलाराधनं वक्ष्ये सङ्क्षेपात् शृणु षण्मुख ।  
चलञ्चलाचलञ्चैव अचलञ्चत्रिधाभवेत् ॥  
चलं धातुमयं ज्ञेयं भित्तिचित्रपटं तथा ।  
मृण्मयेचित्रयुक्तेन पटे वा भित्तिचित्रके ॥  
तेषु देवं यजेस्नानं सर्वसम्पत् करावहम् ।  
लिङ्गमुद्रेच विख्यातं प्रच्छिन्नेतु प्रदर्शयेत् ॥  
सन्निवेश्य हृदिस्थाने नमस्कारेतिचोच्यते । (फ़्। ५७अ)  
हस्ताभ्यां ताडयेत्तां तु मुद्रां कुर्यात्तु शोधयेत् ॥  
एषाहि शङ्खमुद्रातु स्नानकाले प्रदर्शयेत् ।  
कृत्वा पपाहिनीख्याता कुर्यादावाहने ततः ॥  
सन्निधख्यं विशेषेण सन्निरोधन कालक ।  
बीजमुद्रा तदाख्यातं दर्शयेच्चिति कल्पने ॥  
मुद्रापञ्चमुखी चैव दर्शयेद्वक्त्रकर्मणि ।  
द्रव्यमुद्राभवेत्तेषां द्रव्याभावे प्रदर्शयेत् ॥  
शिवाख्यास्थापने काले दर्शयेद्देवसन्निधौ ।  
मुष्टिमुद्रागताबद्धा वासंहृतौ सहृतौपरः ॥  
आपनाख्या तदाकुर्यात् आसनेतु प्रदर्शयेत् ।  
महाशाख्या तालमुद्रा प्रतिमान्ततु दर्शयेत् ॥  
वज्रादि दशमुद्रान्तं भावयेद्दशहस्तके ।  
टङ्कमुद्रा महामुद्रा भवेद्देषां सकुञ्चितम् ॥  
धनुमुद्रा भवेत्तेषां सर्वशतृविनाशनम् ।  
मुद्राक्रमं समाख्यातं युग्म युग्म विभागशः ॥  
तर्पणाञ्जलि मुद्राणां करणाञ्चावकुण्ठनम् ।  
पाद्यमाचमनैवेद्यं प्राधानञ्चाभिषेचरम् ॥  
वस्त्राभरणमालादि भूषणं हस्तयुग्मतः ।  
दनानि दर्शनादीनि प्रोक्षणञ्चोन्मुखेनतु ॥ (फ़्। ५७ब्)   
अर्घ्योदकाञ्जलीदानं तर्पणावाहनादिकम् ।  
हस्ताभ्यां समुखाह्यां तु विधिनाकारयेत् बुधः ॥  
द्रव्यदेवं तु मन्त्राणां विद्याम्भमस्पि प्रोक्षणम् ।  
अधोमुखेन हस्तेन तथा मृगात्रावकुण्ठनम् ॥  
शयनासन सङ्कल्प्य अग्न्याधानं च कल्पयेत् ।  
हुतमं सुक्षणञ्चापि गन्धपुष्पार्घ्यदानकम् ॥  
प्रतिष्ठाजप सङ्ख्यातं बलिदानादिकं तथा ।  
त्र्यम्बकेन हस्तेन दद्राह्यमभिषेचनम् ॥  
मध्यमानामिकाङ्गुल्यैः त्रिभिरेव समायुतम् ।  
द्रव्यदेवतमन्त्राणि न्यसेद्गन्धादि दापयेत् ॥  
जु(हु)यात् समिधाज्याभ्यां प्रोक्षयेत्तु यथा विधिः ।  
ऊर्ध्वेभ्युक्षणमादाय अथोभ्युक्षणमुक्षणम् ॥  
त्रिः पञ्चगव्यतोयेन नाममन्त्रयुतैः कुणैः ।  
अनुक्तमन्यतो यस्मात् शिवशास्त्रेषु भाषितम् ॥  
अङ्गप्रयोगमन्विष्य एवमेदेशिकोत्तमः ।  
मुद्राक्रमं समाख्यातं सकलाराधनं शृणु ॥  
सकलाराधनं वक्ष्ये सङ्क्षेपात् शृणु षण्मुखा ।  
चलञ्चलाचलञ्चैव अचलञ्चत्रिधाभवेत् ॥  
चलं धातुमयं ज्ञेयं रैलञ्चलाचलं स्मृतम् ।  
अचलं मृण्मयं ज्ञेयं भित्तिचित्रपटं तथा ॥  
मृण्मयेचित्र युक्तेन पटेवा भित्ति चित्रके ।  
तेषु देवं यजेस्स्नानं वस्त्राभरणैर्पुरा ॥ (फ़्। ५८अ)  
लोहेसान्द्रमृदं पाययजेत् सर्वोपचारकैः ।  
पटस्थभित्तिचित्रस्य चित्रयुक्तोफलस्यतु ॥  
मृण्मयास्य विशेषेण कर्मार्चायसहार्चियेत् ।  
कर्मार्चा बाहुपीठे वा कुर्यान्मणिमयार्चनम् ॥		   
जान्वन्तं वापि नाभ्यन्तं कर्मार्चा प्रतिमोदयः ।  
चित्रहीने शिलायान्तु लोहस्त्वाद्वाविसर्जयेत् ॥  
प्रोक्ताकर्मार्चना यस्यप्रोक्तमन्त्रात् कृतार्चने ।  
त्रिः प्रकृतार्चनं तत्र कर्मार्चायान्तु कारयेत् ॥  
आदाया प्रोक्षणं ख्याता अवक्तो लोहकर्मणि ।  
स्थापितं केवलं यत्र परिवारादिभिर्युतम् ॥  
तत्रसर्वोपचारैस्तु कर्तव्यं यजनाक्रमात् ।  
केवलाज्याश्चबिम्बाश्च स्थापिताश्च विशेषतः ॥  
भविष्यन्ते यजेद्धीमान् परिवारादिकं विना ।  
बिम्बशुद्धिं ततः कृत्वा यथा बिम्बातु सारतः ॥  
सर्वसन्ध्यार्चितं माला अपनीय हृदाततः ।  
संशोद्ध्याश्रमयं बिम्बं वक्त्रपीठेन वा युतम् ॥  
कुशैर्वाशोधयेद्धीमान् छत्रहासं तथैव च ।  
यथावर्णितलैयन्तु केवलं चेत् जलेनतु ॥  
रात्रिचूर्णं तु सौवर्णं रजतं लवणेन तु ।  
ताम्रपात्रेण वृद्धिस्यात् करसम्भस्मेन शुद्ध्यति ॥  
तथालोहज बिम्बानि स्नाप्यं पर्वणि पर्वणि । (फ़्। ५८ब्)   
नित्यं स्नानं विना लोहे स्नाप्यं पर्वणि पर्वणि ॥  
पुष्पं शिरसि विन्यस्य कल्पयेदासनद्वयम् ।  
धर्मादीनि च कोणेषु पादासङ्कल्प्य देशिकः ॥  
अधर्मादीनि चक्रादि सकलां विन्यसेत् क्रमात् ।  
गुणत्रयेन सञ्छाद्य मध्यमेतु हरिं यजेत् ॥  
तस्योर्ध्वे कलमान्यस्त्वा साष्टपत्रं सकर्णिकम् ।  
तन्मध्ये विन्यसेद्देवम् अष्टत्रिंशत्कलामयम् ॥  
यद्यत् कर्मयुतं तस्मात् कर्मार्चा वा समारभेत् ।  
सद्येनावाहयेद्देवं विन्यसेद्गुह्यकेन तु ॥  
सन्निरोधमघोरेण पुरुषेणतु सन्निधिम् ।  
हृदयेनतु मन्त्रेण शिरस्यार्घ्यं तु निक्षिपेत् ॥  
पाद्यमाचमनार्घ्यञ्च दापयेधृदयेन तु ।  
पञ्चब्रह्म षडङ्गैश्च सकंस्यादभिषेचनम् ॥  
अनाद्रयाष्टघोरेण कुशायाप्रोक्षयेत् बुधः ।  
अतः परं भूषणञ्चैव उपवीतञ्च दर्पणम् ॥  
ईशानेन प्रदातव्यं पादं सद्येन दापयेत् ।  
मालातु शिरसा दद्यात् धूपं तत्पुरुषेणतु ॥  
दीपं वै नेत्रमन्त्रेण गौरी वामेन योजयेत् ।  
गङ्गाञ्च पूर्वदिद्भागे दक्षिणेतु विनायकम् ॥ (फ़्। ५९अ)  
सेनापती तु पायान्या कोष्णेष्वन्यत्रसेत् क्रमात् ।  
देवस्यत्वेति मन्त्रेण नैवेद्यं तु प्रदापयेत् ॥  
हृदाचाचमनं दत्वा निर्माल्यं तु विसर्जयेत् ।  
ताम्बूलं दापयेद्धीमान् मुखवास समन्वितम् ॥  
सकलाराधनं प्रोक्तं प्रणवादि ऋषिं शृणु ।  
ओङ्कारस्य स्वरोदान्तम् ऋषि ब्रह्मादितामराः ।  
छन्दोदेवीच गायत्री परमात्माच देवता ॥  
सद्योजातस्य मन्त्रस्य ब्रह्मतत्राधिदेवता ।  
गायत्री छन्द इत्युक्तो ऋषिर्गोतम एव च ॥  
वामदेवस्य मन्त्रस्य विष्णुस्तत्राधिदेवताः ।  
अनुष्टुप् छन्दकल्पश्च अत्रियम् ऋषिभिस्तथा ॥  
अघोरमन्त्रस्वरूपेण रुद्रास्तत्राधिदेवताः ।  
त्रिष्टुपच्छन्दस्य इत्युक्तो सवामित्र ऋषिस्तथा ॥  
पुरुषोमन्त्रदेवस्य महेशस्याधिदेवताः ।  
बृहस्पतिश्छन्द इत्युक्तो ऋषिं शाताल संयुतः ॥  
ईशानमन्त्ररूपञ्च शिवस्तत्राधिदेवताः ।  
जगती छन्द इत्युक्तो भारद्वाजो ऋषिस्तथा ॥  
सादाख्या रूपमेवन्तु पञ्चब्रह्ममयं तथा ।  
अथ वक्ष्ये विशेषेण नित्योत्सव विधिं शृणु॥ (फ़्। ५९ब्)  
हाटकेन रूत्ये(प्ये)न वा कृतं ताम्रकेन करकन्ति विस्मृतम्।  
तालमात्रविसृतं सकर्णिकं साङ्गुलोच्छ्रमथाष्टपालकम्॥   
एवं पात्रं तु सङ्गृह्य अन्यसो मण्टपोत्तरे।  
प्र(प्रा)तर्मध्याह्नसायाह्ने पुष्पान्या� समायुतम् ॥   
कन्यसेस्त्विति विख्यातं द्विकालञ्चान्नलिङ्गकम् ।  
सायेचैवाग्यलिङ्ग्यं(ङ्गं) तु मध्यमञ्चेति कीर्तितम् ॥  
त्रिकालञ्चान्न लिङ्गं तु उत्तमञ्चेति कीर्तितम् ।   
आदित्याङ्गुलमुत्सेधं द्विगुणन्नाहमुच्यते ॥  
अन्यं पक्षाङ्गुलं तारं गन्धमाल्यैरलङ्कृतम् ।  
तल्लिङ्गं तु तथा पूज्य रौद्रं पाशुपतं तथा ॥  
चन्द्रशेखरस्य   
चतुर्भुजं त्रिणेत्रं च शिखाकोटि समुज्वलम् ।  
सर्वलक्षण संयुक्तं रौद्रद्रष्टि समायुतम् ॥  
गृहीत्वा शूलदण्डाग्रं वामेन कटकेन तु ।  
त्रिशूलं दण्डमूलं तु सव्यहस्तेन मुष्टिना ॥  
अधोमुखं तु मुष्टिं स्यात् कटकञ्चोर्ध्व वक्त्रकम् ।  
दक्षिणे चाक्षमालाञ्च वामहस्तेन पाशधृक् ॥  
समगस्थानकं कृत्वा पूर्वोक्तेन प्रमाणतः ।  
अस्त्रराजनमेवं तु कारयेत्तु विचक्षणः ॥  
सद्येनावाहयेद्देवं वामेन स्थापितं भवेत् ।  
अघोरेणतु सान्निध्य पुरुषेणतु पूजयेत् ॥ (फ़्। ६०अ)  
दर्शयेदस्त्रम(मु)द्राञ्च नमस्काराख्यकं तथा ।  
उग्रेन्द्रो द्रषिनाथाय पूजयेदिन्दुशेखरा ॥  
ऋज्वागत स्ति(स्थि)तं देवं कृष्णापरशु संयुतम् ।   
वरदाभयहस्तं तु जटामकुटमण्डितम् ॥  
द्वीपचर्माम्बरधरं सौम्यदृष्टिस्मिताननम् ।   
इन्दुशेखरमूर्तं वा अस्त्रमूर्तिं तथैव च ॥  
प्रतिमाकारमूर्तिं वा यजेल्लिङ्गे तदान्यकम् ।  
पादुकाराधनं कुर्यात् सङ्क्षेपात् शृणु षण्मुख ॥  
पादुका वृषदैवत्यं पूजयेद्वृषमन्त्रतः ।  
लोकपालान् समभ्यर्च्य पादुकाप्रतिमेव च ॥  
उपचाराणि सर्वाणि वृषगायत्रिमन्त्रतः ।  
वषेचैवमभावते कलहेबन्धमारुते ॥  
केवलं चास्त्रराजानां लिङ्गस्तावृत पूजना ।  
पाशुपदे(ते)न चात्यर्थं हृदयेनाष्टशतं हुनेत् ॥  
परिचारौ समाहूय सोष्णीषं सोत्तरीयकम् ।  
सर्वलक्षण सम्पन्नं सर्वाभरणभूषितम् ॥  
पवित्रपाणिनास्सर्वे गन्धमाल्यैरलङ्कृतम् ।  
तयोर्मूर्ध्नि न्यसेल्लिङ्गं प्रतिमाञ्च विशेषतः ॥  
वितानश्छत्रसंयुक्तं पिश्छ चामर संयुतम् । (फ़्। ६०ब्)  
सर्वातोद्य समायुक्तं नृत्तगेय समाकुलम् ॥  
नानादीपैस्समायुक्तं नानाभक्तजनैर्युतम् ।  
पूर्वाह्ने ब्रह्मणप्रीति मध्याह्ने शिवमूर्तिनः ॥  
वृष प्रीतिकरं रात्रौ त्रि कृत्वातु प्रदक्षिणम् ।  
नयेच्चमूर्ध्नि पुरतः तदन्तेवस्तथैव च ॥	  
प्रथमं प्रदक्षिणं कृत्वा भृङ्गिणी तालसंयुतम् ।   
परिवार द्वितीयं तु प्रदक्षिणमथाचरेत् ॥  
वृषस्य वृषतालं तु आग्नेया भृङ्गिणी तथा ।  
मातृणा झर्झरीवाद्या विघ्नेशस्यतु केकरी ॥  
षण्मुखस्यो(स्या)त् घटं चैव ज्येष्ठायां कुञ्चितालकम् ।  
तटप्रहारदुर्गायां विषमन्त्यन्न चण्डके ॥  
गान्धारम्पूर्वकालेस्त्रं बध्यावणञ्च कौशिकम् ।  
भृङ्गीपञ्चममल्लताल सहितं श्रीकामरसौवनम् ॥  
तके(क्के)शीविलितालयुक्तसहितामेणायस्नतु करागोमहा   
गोपुरे वाद्यनिश्शब्दं शङ्खघोष समन्वितम् ।   
ततः पुरस्थिते पीठे त्रिः कृत्वातु प्रदक्षिणम् ॥  
सर्वदेवाश्रितं धामं बलिपीठं विशेषतः ।  
भूर्भुवस्त्रिलोकानां वलार्थीव बदम्वरम् ॥  
सुरृषिभिर्मनुष्याणां चराचराणां विशेषतः । (फ़्। ६१अ)  
उत्पन्नं सर्वभूतानां बलदं बलिरुच्यते ॥  
त्रिलोकप्रदक्षिणार्थाय शिवधामप्रदक्षिणम् ।   
भूः प्रदक्षिणं पूर्वं द्वितीयं भुवप्रदक्षिणम् ॥  
सुवण्ड प्रदक्षिणं त्रितीयं तु प्रदक्षिणमहाफलम् ।  
भूम्यन्तरिक्षस्वर्गाणां रक्षार्थं भुवनश्शिवः ॥  
आलयस्सर्वदेवानां मूलाधारमितिस्मृतम् ।  
कुर्वन् प्रदक्षिणं शम्भुं जगद्रक्षार्थकारणम् ॥  
देवैश्च दानवैर्यक्षराक्षसैश्च मुनीषिभिः ।  
सिद्धैश्च चारणैश्चैव सदासेव्यं शिवाय वे(वै) ॥  
महानां बलिपीठं तु देवानामाश्रितं ततः ।  
बलिभ्रमणकालेषु परिवारार्चनेषु च ॥  
प्रदक्षणत्रियायान्तु छायालङ्घनमिष्यते ।  
शम्बरं बलिपीठं तु प्रविश्याभ्यन्तरे ततः ॥  
इन्द्रस्य समतालं तु आग्नेबद्धावणं भवेत् ।  
यमस्य भृङ्गिणीतालं नैऋत्यां मल्लतालकम् ॥ (फ़्। ६१ब्)  
वारुण्यां नवतालं तु वायव्यां चलितालकम् ।  
सौम्येतु कौशिकीप्रोक्तम् ईशान्यां ढकरी तथा ॥  
बलिलिङ्गं प्रकर्तव्यं पूर्वोक्त विधिना सह ।  
प्रदक्षिणं ततः कृत्वा प्रविशेदालयं प्रति ॥   
द्वारदेशं समाश्रित्य पादप्रक्षालणं कुरु ।  
प्रविशेदालयं पश्चात् विन्यसेत् पूर्व देशिके ॥  
लिङ्गाद्देवं समादाय मूललिङ्गं तु विन्यसेत् ।  
ततो प्रहारञ्चण्डाय चण्डमन्त्रेण दापयेत् ॥  
बलिवाद्यं ततशृत्वा पिशाचा ब्रह्मराक्षसाः।  
ग्रामबाह्य ततो गत्वा धनधान्य समृद्धिदम् ॥  
एवं नित्योत्सवं कृत्वा जपलक्षणमुच्यते ।  
अङ्गुल्याजप सङ्ख्यातम् एकमेकं वरानने ॥  
रेखादष्टगुणं विद्यात् पुत्रदीप फलेर्दश ।  
शतं वा शङ्खमुणिभिः प्रवालस्तु सहस्रकम् ॥  
स्फटिका दशसाहस्रं मौक्तिकैर्लक्षमुच्यते ।  
पद्माक्षेर्दशलक्षं तु स्वर्णैः कोट्येकमुच्यते ॥ (फ़्। ६२अ)  
दशकोटिकुशग्रन्थि जपेन सततं नरः ।  
श्रीरुद्राक्षजपेनैव अनन्तं गुणदं फलम् ॥  
रुद्राक्षं तु जपं विद्यात् जपसङ्खा न विद्यते ।  
समासिर्जप संयुक्तं स्तोत्रमन्त्रमनन्तरम् ॥  
पञ्चब्रह्मषडङ्गैश्च व्योमव्यापि त्रयम्बकम् ।  
यथाशक्ति जपं कुर्यात् त्रिकृत्वातु प्रदक्षिणम् ॥  
भरतोक्त प्रमाणेन ताण्डवं चैव गेयकम् ।  
जपलक्षणमाख्यातं चुलुकोदमथशृणु ॥  
गुह्यादि गुह्यगे(गो)प्तत्वं गृहणेषु कृतं जपम् ।  
सिद्धिर्भवतुमे येन त्वत्प्रसादात्वयिस्तिते ॥  
यत्किञ्चित् कर्म हेदेव सदा सुकृत दुष्कृतम् ।  
तन्मेशिवपदस्तस्य भुङ्क्षक्षपय शङ्कर ॥  
शिवोदाता शिवोभक्ता शिवस्सर्वमिदं जगत् ।  
शिवोयजति सर्वत्र यर्गुवत् सोहमेवतु ॥  
अञ्जली दक्षिणं हस्तं कुञ्चितं चतुरङ्गुलम् ।  
पुष्पं वारि गृहीत्वातु कनिष्ठा श्रावयेद्बुधः ॥  
चुलुकोदकं समाख्यातं स्वात्मान पादकञ्जलम् । (फ़्। ६२ब्)  
भास्करो हृदयमारभ्य यावद्वेभास्करोदया ॥  
सप्तार्ध घटिकामानो यामोयं सिद्दिरुच्यते ।  
षष्टिश्वासो हवेप्राणः तत् षष्टि घटिका भवेत् ॥  
घटिका षष्ट्यहोरात्रम् अष्टसन्ध्यं तु मुच्यते ।  
अष्टसन्ध्यं तु या पूजा सा पूजा उत्तमोत्तमा ॥  
सप्त षट् भूतवेदाग्नि यग्मेदुप्रहरोरिहा ।  
उत्तमादि त्रयेणैव पूजा कन्याविधिर्भवेत् ॥  
पूजारम्भास्तु नृत्यान्तं कुर्यात् सन्ध्याप्रदानकम् ।  
सन्ध्यादि(धि)क्रमणाद्दोषो मनञ्चेत्तु न दोषभाक् ॥  
गुरुपादुकपूजा च विधिके का प्रकीर्तिताः ।  
लघूपचार सन्ध्या या न्यूनञ्चत्तु नदोषभाक् ॥  
यया सम्भवकालेतु तथा सम्भव नाडिका ।  
आत्मार्थ यजनं कुर्यात् यथाशक्त्यानुरोधकान् ॥  
घटिकाद्वौ भवेत् स्नानं घटिकैकार्चनं भवेत् ।  
घटिकार्धा निवेद्यं तु बलिदानं तु तत्समम् ॥  
नित्याग्निकार्यमर्धं च नित्योत्सवं वि(द्वि)नाडिका ।  
ताण्डवम् एकनाडीस्यात् सन्ध्या प्रति सुयोजयेत् ॥ (फ़्। ६३अ)  
भास्करोदयमारभ्य यावत्तु दशनाडिका ।  
प्रातः कालमिदं प्रोक्तं पूर्वाह्नमिदमुच्यते ॥  
पूर्वाह्नन्तं समारभ्य यावत्तु दशनाडिका ।  
मध्याह्नमिति विज्ञेयमपराह्नमिहोच्यते ॥  
मध्याह्नाभि समारभ्य यावत्तु दशनाडिका ।  
अपराह्नमिदं ज्ञेयं सायं कालमेमिहोच्यते ॥  
अस्तमानं समारभ्य आहृतद्वय नाडिका ।  
प्रदोषमितिविज्ञेयम् अर्धयामं ततः शृणु ।  
प्रदोषान्तं समारभ्य त्रिपादेन त्रिनाडिका ॥  
अर्धयाममिदं प्रोक्तम् अर्धरात्रिमिहोच्यते ।  
अर्धयामं तदारभ्य यावत्तु दशनाडिका ॥  
अर्धरात्रमिदम्प्रोक्तं रात्रान्तकमिहोच्यते ।  
भास्करस्योदयात् पूर्वे त्रिपादेन त्रिनाडिकम् ॥  
रात्रान्तिकमिदं प्रोक्तं ज्ञात्वैवं सर्वमाचरेत् । (फ़्। ६३ब्)  
जलसङ्ग्रहणं पुष्पं सङ्ग्रहं यजनं तथा ।  
पदायदेव कर्तव्यं रात्रान्ते वा जलं गृहेत् ॥  
देवता स्थापनं तीर्थं प्रातः काले समाचरेत् ।  
प्र(प्रा)तः कालन्तमारभ्य यावत् काशिकनाडिका ॥  
तावत्वं विप्रकर्तव्यं तीर्थकार्यं समाचरेत् ।  
अङ्कुरार्पण सर्वं तु उत्सवस्याधिवासनम् ॥  
साये च प्रारभेद्धीमान् रक्षासूत्रप्रबन्धनम् ।  
स्थापने प्रोक्षणेचैव गर्भन्यासे तथैव च ॥  
अधिवासादिकं सर्वं कौतुकञ्चैव कारयेत् ।  
����। सर्वदेवप्रियार्थकम् ॥  
कुर्यात् पञ्चमहाशब्दं तदाऽशुभ निवर्तये ।  
पश्चिमद्वारहर्म्ये तु किञ्चित् भेदं शिवार्चनम् ॥  
द्वारस्य दक्षिणे पार्श्वे नन्दीशं नर्मदा यजेत् ।  
द्वारस्य वाम पार्श्वेतु विजयं सिन्धुमर्चयेत् ॥  
नन्द्यादि द्वारपालानां पूर्ववत् परिकल्पयेत्। (फ़्। ६४अ)  
पश्चिमे वृषभं पूज्य स्कन्दं पूर्वेतु पूजयेत् ॥  
परिवारं यजेत्तत्र वृषा विघ्नेश्वरं तथा ।  
उपचाराणि सर्वाणि सद्यवक्त्रे प्रदापयेत् ॥  
आसनावरणादीनि पूर्ववत् परिकल्पयेत् ।  
आत्मार्थञ्च परार्थञ्च एवं सन्ध्यार्चितं शिवम् ॥  
अशक्त क्रियते पूज्यं तस्य पुण्यफलं शृणु ।  
धान्या यशस्कराञ्चायुर्वर्धनं पुष्टिवर्धनम् ॥  
अदृष्टमुक्तिदं सर्वं दानयज्ञफलप्रदम् ।  
कुलैकविंशमुद्धृत्य शिवलोक महीयते ॥  
शिवस्य परिपूर्णस्य कीन्नामत्क्रियते जने ।  
यत्कृतं शिवभक्तानां तच्छिवस्य कृतं भवेत् ॥  
॥ इति वातुल तन्त्रे सहस्त्रसंहिताया नित्यार्चन पटलः ॥  
॥ हरिः ॐ ॥  
श्रीवश्रीकण्ठप्पराय स्वहस्त लिखितं वासनार्चनै सम्पूर्णम्  
॥ हरिः ॐ ॥  
  
