+++
"Catalog number" = "M00127"
"Uniform title" = "nirvaṇatantra"
Subjects = [ "tantric / āgamic literature", "tantra / āgama",]
Manuscript = [ "ngmcp reel c 24/2 manuscript 217b",]
Description = "Transcribed from ngmcp reel  C 24/2 manuscript 217b ."
"Internet publisher" = [ "Internet publisher: Muktabodha Indological Research Institut",]
"Publication year" = [ "2008",]
"Publication country" = "United States"
title_iast = "nirvaṇatantra"
title = "निर्वणतन्त्र"

+++
  
  
  
  
प्रथमः पटलः ।  
  
  
श्रीगणेशाय नमः  
  
प्। १) कैलाशपर्वते रम्ये नानारत्नोपशोभिते ।  
विपरितरताशक्ता चण्डी पप्रछ शङ्करम् ॥ १-१ ॥  
  
श्रीचण्डिकोवाच  
  
निराकारं निर्गुणञ्च स्तुतिनिन्दाविवर्जितम् ।  
सुनित्यं सर्वकर्तारं वर्णातीतं सुनिश्चलम् ॥ १-२ ॥  
  
सञ्ज्ञादिरहितं शान्तं किमाकारं प्रतिस्थितम् ।  
तस्मादुत्पत्तिर्देवेश किमाकारेण जायते ॥ १-३ ॥  
  
श्रीशङ्कर उवाच  
  
शृणु देवी परं तत्वं वर्णातीतां च वैष्णवीम् ।  
गुणालयां गुणातीतां स्तुतिनिन्दाविवर्जिताम् ॥ १-४ ॥  
  
आकाररहितां नित्यां यस्माद् रागादिवर्जिताम् ।  
पूजनार्थाय देवेशि स्वयमुत्पत्तिकारिणीम् ॥ १-५ ॥  
  
येन रूपेण ब्रह्माण्डो जायते शृणु तत् शिवे ।  
आकाशाज्जायते वायुर्वायोरुत्पद्यते रविः ॥ १-६ ॥  
  
खेरुत्पद्यते तोयं तोयाद्दुत्पद्यते मही ।  
पञ्चभूतैश्च ब्रह्माण्डा भवेयुः पर्वतात्मजे ॥ १-७ ॥  
  
ब्रह्माण्डोत्थापनार्थाय कूर्मपृष्ठेद् ह्यनन्तक ।  
तन्मूर्द्ध्नि वालुकाकारा ब्रह्माण्डो बहवः स्थिताः ॥ १-८ ॥  
  
कारुण्यवारिमध्ये तु कूर्मश्चरति नित्यशः ।  
अहमेव त्रिशूलेन पालयामि पुनः पुनः ॥ १-९ ॥  
  
श्रीचण्डिकोवाच  
  
किमाकारं तु ब्रह्माण्डं तन्मे ब्रूहि महेश्वर ।  
सृष्टिप्रकारं तन्मध्ये किमाकारं हि तत्ववित् ॥ १-१० ॥  
  
श्रीशङ्कर उवाच  
  
जन्त्वाकारं तु ब्रह्माण्डं नानाविग्रहि पार्वति ।  
ब्रह्माण्डविग्रहं प्रोक्तं स्थूलक्षुद्रादिकं हि यत् ॥ १-११ ॥  
  
मेरुस्तन्मध्यके देवी तथा ससकुलाचलाः ।  
मूलादिमस्तकान्तं वै सुमेरुर्नाम पर्वतः ॥ १-१२ ॥  
  
स्थितं नेरोरधोभागे ह्यङ्गुल्याश्चोर्द्धदेशतः ।  
भूर्लोकादि महेशानि सप्तस्वर्गे क्रमेण हि ॥ १-१३ ॥  
  
अङ्गुल्यां सप्त पातालास्तिष्ठन्ति परमेश्वरि ।  
सत्यलोके निराकारां महाज्योतिस्वरूपिणीम् ॥ १-१४ ॥  
  
मायया छादितात्मानं चम्पकाकाररूपिणीम् ।  
हस्तपादादिरहितां चन्द्रसूर्याग्निरूपिणीम् ॥ १-१५ ॥  
  
मायाबन्धनं सन्त्यज्य द्विधा भिन्ना यदोन्मुखी ।  
शिवशक्तिविभागेन जायते सृष्टिकल्पना ॥ १-१६ ॥  
  
प्रथमे जायते पुत्रो ब्रंहसञ्ज्ञो हि पार्वति ।  
  
श्रीकालिकोवाच  
  
शृणु पुत्र महाघोर विवाहं कुरु यत्नतः ॥ १-१७ ॥  
  
एतत् छ्रुत्वा ततो ब्रह्मा उवाच सादरं प्रिये ।  
त्वां विना जननी नास्ति शक्तिं मे देहि सुन्दरि ॥ १-१८ ॥  
  
तच्छ्रुत्वा जगतां माता स्वदेहान्मोहिनीं ददौ ।  
द्वितीया सा महाविद्या सावित्री परमा कला ॥ १-१९ ॥  
  
अस्याः सङ्गं समासाद्य वेदविस्तरणं कुरु ।  
अनायासे सृष्टिकर्ता भव त्वं महिमण्डले ॥ १-२० ॥  
  
प्। २) द्वितीये जायते पुत्रो विष्णुः सत्वगुणाश्रयः ।  
शृणु पुत्र महाघोर विवाहं कुरु यत्नतः ॥ १-२१ ॥  
  
तव दर्शनमात्रेण निष्कामो जायते पुमान् ।  
सत्यं करोमि हे मात मोहिनां देहि मे शिवे ॥ १-२२ ॥  
  
देहात् शक्तिं विनिष्कृत्य ददौ तस्मै च कालिका ।  
वैष्णवी तां महाविद्यां श्रीविद्यां परमेश्वरी ॥ १-२३ ॥  
  
तामाश्रित्य महाविष्णु पालयत्यखिलं जगत् ।  
तृतीये जायते पुत्रो म्हायोगी सदाशिवः ॥ १-२४ ॥  
  
तं दृष्ट्वा सा महाकाली तुष्टियुक्ता भवन् मुदा ।  
शृणु पुत्र महायोगिन् मद्वाक्यं हृदये कुरु ॥ १-२५ ॥  
  
त्वां विना पुरुषः को वामा विना कापि मोहिनी ।  
अतस्त्व परमानन्द विवाहं कुरु मे शिव ॥ १-२६ ॥  
  
यदुक्तम्मपि हे मातः स्वां विनानास्ति मोहिनी ।  
सत्यमेतज्जगन्मातर्मां विना पुरुषो न च ॥ १-२७ ॥  
  
अस्मिन् देहे संस्थिते च न करोमि विवाहकम् ।  
कुरु देहान्तरं मातः करुणा यदि वर्तते ॥ १-२८ ॥  
  
तत्क्षणे सा महाकाली ददौ भुवनसुन्दरीम् ।  
आदिभूता यथा काली तथा भुवनसुन्दरी ॥ १-२९ ॥  
  
तामाश्रित्य महायोगी संहरत्यखिलं जगत् ।  
शम्भुरष्टविभागश्च शक्तिश्चाष्टविधा मवेत् ॥ १-३० ॥  
  
कालिकाद्या महाविद्या ह्यनेन परमेश्वरि ।  
इति ते कथितं कान्ते यथा ब्रह्मनिरूपणम् ॥ १-३१ ॥  
  
गोपनीयं प्रयत्नेन विद्योत्पतिर्यथा प्रिये ।  
  
इति चण्डिकाशङ्करसंवादे निर्वाणतन्त्रे प्रथमः पटलः ॥ १ ॥  
  
  
  
द्वितीयः पटलः ।  
  
  
श्रीचण्डिकोवाच  
  
त्वत्प्रसादान् महादेव श्रुतं ब्रह्मनिरूपणम् ।  
इदानीं श्रोतुमिच्छामि क्षितौसृष्टिर्यथा भवेत् ॥ २-१ ॥  
  
श्रीशिव उवाच  
  
शृणु देवी प्रवक्ष्यामि यथासृष्टिः प्रजायते ।  
सत्यलोके महाकाम्नी महारुद्रेणसम्पुटा ॥ २-२ ॥  
  
चम्पकाकृतिविस्तारा चन्द्रसूर्याग्निरूपका ।  
अनादिपुरुषं युक्ता तदंशाजीवसञ्ज्ञकाः ॥ २-३ ॥  
  
ज्वलदग्नेर्यथा देवि स्फुरन्तिविस्फुलिङ्गकाः ।  
तस्याश्चुतं परं विद्रुं यदाभूमौपतत्यपि ॥ २-४ ॥  
  
तदैवसहसा देवी सङ्गायुक्तोभवत्यपि ।  
स्थावरादिषु कीटेषु पशुपङ्क्षिषु शैलजे ॥ २-५ ॥  
  
चतुरशीतिलक्षं वै जन्म चाप्नोति सोच्ययः ।  
ततोलनेत् परेशानि मानुष्यं दुर्लभं तनुम् ॥ २-६ ॥  
  
यतो मानुषदेहस्तु धर्माधर्माधिपश्च सः ।  
ततोपि लभते जन्म पुनर्मृत्युमवाप्नुयात् ॥ २-७ ॥  
  
जायते मृयतं चैव कर्मपाशात् सुनिश्चयः ।  
चतुरशीतिलक्षेषु नानायोनिषु शैलजे ॥ २-८ ॥  
  
श्रीचण्डिकोवाच  
  
कथं वा लभते जन्म कथं मृत्युर्भवेत् प्रभो ।  
तत् प्रकारं महादेव श्रोतुमिछामि तत्त्वतः ॥ २-९ ॥  
  
श्रीशङ्कर उवाच  
  
प्। ३) इहयत् क्रियते कर्म तत् परे चोपभुज्यते ।  
जीवस्तृणजलौके व देहा देहान्तरं व्रजेत् ॥ २-१० ॥  
  
सम्प्राप्य चोत्तरं देहं देहं त्यजति पूर्वजम् ।  
इति श्रुत्वा च सा चण्डी पप्रछपरमेश्वरम् ॥ २-११ ॥   
  
प्रासे चोत्तरदेहे तु पिण्डं दानादिकं कथम् ।  
शृणु देवी प्रवक्षामि मायादेहं तदेव हि ॥ २-१२ ॥  
  
माया देहः परेशानि वायुरूपो न चान्यथा ।  
वायुरूपो यतो देह आकाशस्थो निराश्रयः ॥ २-१३ ॥  
  
अतश्च पिण्डदानेन वायु स्थिरतरो भवेत् ।  
प्रथमे मस्तकं देवी जायते चक्रमावधि ॥ २-१४ ॥  
  
ततो यमपुरं गत्वा धर्मादिकं हि यत् ।  
तद् भुक्त्वा चापरे किञ्चित् यदिकर्म न विद्यते ॥ २-१५ ॥  
  
यमाज्ञया तदा जीवः प्रययौ ब्रह्मसाधनम् ।  
तस्मात् कर्मानुसारेण यदि स्यात् दुर्लभं तनुम् ॥ २-१६ ॥  
  
महाविद्यां भाग्यवशात् प्राप्नोति परमं गुरुम् ।  
तत्वज्ञानं महेशानि यदि भाग्यवशाल्लभेत् ॥ २-१७ ॥  
  
तदैव परमं मोक्षं यावद् ब्रह्माण्डसृष्ठति ।  
ब्राह्मणस्य महामोक्षं सा युज्यं क्षत्रियस्य च ॥ २-१८ ॥  
  
सा रुप्यं चोरुजातस्य श्रूद्रस्य सहलोककम् ।  
महाविद्या प्रसादेन पुनरागमनं न हि ॥ २-१९ ॥  
  
वृहद्ब्रह्माण्डशेषे तु सर्वमोक्षं यदा शिवे ।  
तदा सर्वस्य निर्वाणं भवत्येव न संशयः ॥ २-२० ॥  
  
श्रीचण्डिकोवाच  
  
वृहद्ब्रह्माण्डवाह्ये तु किं पुनः परमेश्वर ।  
तत् सर्वं श्रोतुमिच्छामि यदि स्नेहोस्तिमां प्रति ॥ २-२१ ॥  
  
श्रीशङ्कर उवाच  
  
ब्रह्माण्डस्य वाह्यदेशे ब्रह्माण्डा वहवः स्थिताः ।  
अनन्तस्य प्रमाणं तु किं वक्तुं शक्यते मया ॥ २-२२ ॥  
  
सा एव निर्मितं सर्वं सैवसर्वं सुरेश्वरि ।  
  
इति श्रीचण्डिकाशङ्करसंवादे निर्वाणतन्त्रे द्वितीयः पटलः ॥ २   
॥  
  
  
  
तृतीयः पटलः ।  
  
  
श्रीशिव उवाच  
  
प्रकृत्या जायते पुंसां प्रकृत्या सृज्यते जगत् ।  
तोयाद् यद् वुद्वुदं देवी यथा तोये विलीयते ॥ ३-१ ॥  
  
प्रकृत्या जायते सर्वं पुनस्तस्यां विलीयते ।  
तस्मात् प्रकृतियोगेन जायते नान्यथा क्वचित् ॥ ३-२ ॥  
  
ब्रह्मविष्णुशिवं देवी प्रकृत्या जायते ध्रुवम् ।  
तथा प्रलयकाले तु प्रकृत्या लुप्यते पुनः ॥ ३-३ ॥  
  
शाक्ता एव द्विजाः सर्वे न शैवा न च वैष्णवाः ।  
उपासते यतो देवीं गायत्रीं परमाक्षरीम् ॥ ३-४ ॥  
  
गायत्रीं शृणु चार्वङ्गि चतुर्वेदप्रपूजिताम् ।  
वेदमातेति विख्यातां त्रिवर्गफलदायिनीम् ॥ ३-५ ॥  
  
हालाहलं समुद्धृत्य नाभ्यक्षरं समुद्धरेत् (समुद्धेत्) ।(?)  
वामकर्णसमायुक्तं पुनर्वार्भिसमुद्धरेत् ॥ ३-६ ॥  
  
कर्णयुक्तं मूर्द्ध्निरेफं ततश्च सुरवन्दिते ।  
वारुणं च समायुक्तं चन्द्रबीजं ततः परम् ॥ ३-७ ॥  
  
नादयुक्तं खगयुतं चैकं व्याहृतिमुद्धरेत् ।  
तत् पदञ्च समुद्धृत्य सवितुस्तदनन्तरम् ॥ ३-८ ॥  
  
वरेण्यमिति चोचार्या भर्गोदेवस्य धीमही   
  
धियो यो नः प्रचोदयात् प्रणवं तदनन्तरम् ॥ ३-९ ॥  
  
ततश्चाधीतगायत्रीं प्रणवं तदनन्तरम् ।  
इति जप्त्वा महेशानि साक्षान्नारायणो भवेत् ॥ ३-१० ॥  
  
धियो योर्मध्यभागे च यकारद्वयमेव च ।  
तत्र तत्र महादेवि अनन्तश्रुतिमेव च ॥ ३-११ ॥  
  
इति जप्त्वा महेशानि युक्तो भवति तत्क्षणात् ।  
अन्त्ययकारयो स्थाने योकारत्रतियः पठेत् ॥ ३-१२ ॥  
  
स चाण्डाल इति ख्यातो ब्रह्महत्या दिने दिने ।  
अत एव महेशानि तव स्नेहात् प्रकाशितम् ॥ ३-१३ ॥  
  
शावित्री परमा विद्या त्रैलोक्येषु च दुर्लभा ।  
अस्या ग्रहणमात्रेण भूपूज्यो नात्र संशयः ॥ ३-१४ ॥  
  
अङ्गन्यासस्य मन्त्रं यत् तच्छृणुष्व प्रियं वदे ।  
प्रणवद्वयं हृत्पद्मे भुकारं शीर्षदेशके ॥ ३-१५ ॥  
  
भूवः शिखायां श्वःकारं कवचे विन्यसेत् सुधीः ।  
नेत्रत्रये भूर्भुवः स्वः स्वःकारं करं युग्मके ॥ ३-१६ ॥  
  
नमः स्वाहा वषट् हूं वौषट् फट् च क्रमतो न्यसेत् ।  
ध्यानं शृणु वरारोहे यथा ध्यात्वा यजेन्नरः ॥ ३-१७ ॥  
  
श्वेतवर्णा समुद्दिष्टा कौशेयवसना तथा ।  
श्वेतैर्विलेपनैः पुष्पैरलङ्कारैश्च भूषिता ॥ ३-१८ ॥  
  
आदित्यमण्डलान्तस्था ब्रह्मलोकगताथवा ।  
अक्षसूत्रधरा देवी पद्मासनगताथवा ॥ ३-१९ ॥  
  
ॐ तेजोऽसि शुक्रमस्य मृतमसि धामनामासि ।  
प्रियन्देवानां गायत्री एकपदी द्विपदी त्रिपदी चतुष्पद्यः ॥ ३-२० ॥  
  
नमस्ते तुरीयाय दर्शतत्वाय प्रदाय परोरजसे ।  
एवं ध्यात्वा यजेद् देवीं गायत्रीं परमाक्षरीम् ॥ ३-२१ ॥  
  
पुनर्ध्यात्वायं त्रीपीठे पुष्पं दद्याद् वरानने ।  
आदौभिकोणं विन्यस्य षट्कोणं तद् वहिर्न्यसेत् ॥ ३-२२ ॥  
  
वृत्तं चाष्टदलं पद्मं तद् बहिश्चतुरस्रकम् ।  
चतुर्द्धरिसमायुक्तं सावित्रीयन्त्रमीरितम् ॥ ३-२३ ॥  
  
जीवन्यासादिकं कृत्वा पूजये तां त्रिवर्गदाम् ।  
हात्यहलादिकं मन्त्रं समस्तं परमेश्वरि ॥ ३-२४ ॥  
  
समुच्चार्य वदेन् पाद्यं सावित्रीं ते युतां ततः ।  
त्यागात्मकमनुः पश्चात् त यथा विभवविस्तरैः ॥ ३-२५ ॥  
  
पूजयेद् बहुयानेन चान्यथा ब्रह्मणः स्मृतः ।  
द्रव्याभावे वारारोहे पाद्याद्यैरुदकात्मकैः ॥ ३-२६ ॥  
  
पूजयित्वा यजेद् देवीं गायत्रीं परमाक्षरीम् ।  
दशभिर्जन्मजनितं स तेन च पुराकृतम् ॥ ३-२७ ॥  
  
भियुतं तु सहस्रेण गायत्रीं हन्ति पातकम् ।  
महेशवदनोत्पन्ना विष्णोहृदयसंस्थिता ॥ ३-२८ ॥  
  
ब्रंह्मणा समनुज्ञाता गछ देवि यथेछया ।  
इति मन्त्रं समुच्चार्य देव्या वामकरे बुधः ॥ ३-२९ ॥  
  
समर्पयेत् (समर्पयेयेज्) जपफलं तत स्तोत्रादिकं पठेत् ।  
विधिवल्लक्षजापेन पुरश्चरणमीरितम् ॥ ३-३० ॥  
  
तदशांशं हुनेत् पश्चात् पुरश्चरणसिद्धये ।  
प्। ५) होमस्य तु दशांशैकं तर्पणं तदनन्तरम् ॥ ३-३१ ॥  
  
तर्पणस्य दशांशैकमभिस्रेकं ततः परम् ।  
अभिषेकस्य दशांशेक कुर्याद् ब्राह्मणभोजनम् ॥ ३-३२ ॥  
  
ततः सिद्धा भवेद् देवी त्रिवर्गफलसाधिनी ।  
माहात्म्यं चास्य मन्त्रस्य चतुर्वेदेनभाषितम् ॥ ३-३३ ॥  
  
अपि मार्जनमन्त्रस्य प्रकारं शृणु यत्नतः ।   
भूमौ शिरसि चाकाशे आकाशे भुवि मस्तकम् ॥ ३-३४ ॥  
  
मूर्द्ध्नि भूमौ तथाकाशे यजुर्वेदे सुरेश्वरि ।  
समाथर्वेदिनं देवि ऋग्वेदे शृणु शैलजे ॥ ३-३५ ॥  
  
शूमे शिरसि चावण्यां भूमौ शून्ये शिरे तथा ।  
भूमौ शून्ये तथा मूर्द्ध्नि चापनार्जनमाचरेत् ॥ ३-३६ ॥  
  
आपोहिश्चेनि? ये मन्त्राः अष्टाक्षरपदेन तु ।  
मार्जनं यत् क्रमेणैव सर्वपापविनाशनम् ॥ ३-३७ ॥  
  
व्यतिक्रमेण चार्वङ्गी ब्रह्महत्या पदे पदे ।  
अत एवं क्रमं सर्वं तव स्नेहात् प्रकाशितम् ॥ ३-३८ ॥  
  
स्तुतिं च कवचं देवी पवित्वा प्रणमे सुधीः ।  
  
श्रीदेव्युवाच  
  
तुरियं धामयो देव परमात्माः स एव हि ॥ ३-३९ ॥  
  
शिवः पद्मे स्थिते वाह्ये नमस्कारः कथं भवेत् ।  
  
श्रीशिव उवाच  
  
शिरपद्मे महादेवस्तथैव परमोगुरु ॥ ३-४० ॥  
  
तत् समो नास्ति देवेशि पूज्यो हि भुवनत्रये ।  
तद्रूपं चिन्तयेन्मन्त्री वाह्ये गुरुचतुष्टयम् ॥ ३-४१ ॥  
  
तदंशा भावसम्भूता ये चान्ये गुरवो जनाः ।  
तथैव ब्राह्मणाः सर्वे चांसावतारसंस्थिताः ॥ ३-४२ ॥  
  
यदैव वाह्ये चैतांश्च प्रत्यक्षे भावयेत् तदा ।  
सहस्रारे महापद्मे तदा चिन्तां विवर्जयेत् ॥ ३-४३ ॥  
  
प्रत्यक्षे दर्शने देवी वाह्ये तद् ब्रह्मचिन्तयन् ।  
  
नमस्कारादिकं देवि कुर्यात् साधकसत्तमः ॥ ३-४४ ॥  
  
एभ्यो दर्शनमात्रेण नमस्कारादिकं चरेत् ।  
  
न कुर्याद् यदि मोहेन स भवेद् आपदाश्रयः ॥ ३-४५ ॥  
  
ब्राह्मणादीन समालोक्य ब्रह्मचारि यतित्रयम् ।  
दृष्टिमात्रेण गिरिजे प्रणमेद् दण्डवद् भुवि ॥ ३-४६ ॥  
  
महापातकयुक्तोपि मुक्तो भवति तत्क्षणात् ।  
न कुर्याद् यदि मोहेन महापातकवान् भवेत् ॥ ३-४७ ॥   
  
रक्तवस्त्रं समालोक्य तथा तस्माङ्गभूषणम् ।   
दण्डहस्तं त्रिशूलं च दृष्ट्वा प्रदक्षिणत्रयम् ॥ ३-४८ ॥  
  
प्रकुर्यात् साधकश्रेष्ठश्चान्यथा पातकी भवेत् ।  
  
इति निर्वाणतन्त्रे तृतीयः पटलः ॥ ३ ॥  
  
  
  
चतुर्थः पटलः ।  
  
श्रीदेव्युवाच  
  
स न्यासं कीदृशं नाथ अवधूतं च कीदृशम् ।  
कीदृशं वा ब्रह्मचारी गृहस्योवाथ कीदृशः ॥ ४-१ ॥  
  
श्रीशिव उवाच  
  
दिव्यप्रकाशमूर्तिं च चिन्तयेद् दण्डधारिणम् ।  
वीरस्य मूर्ति देवेशि सदा भस्मादि भूषणम् ॥ ४-२ ॥  
  
कौलिकस्य गृहस्थस्य मूर्तिं तद् ब्रह्मचारिणम् ।  
गृहस्थस्य दिव्यमूर्तिं चन्दनादिविभूषितम् ॥ ४-३ ॥  
  
सर्वेषां पितृरूपोसौ गृहस्थः साधुरूपकः ।  
  
प्। ६) श्रीशिव उवाच  
  
शृणु देवी प्रवक्षामि वृहद्ब्रह्माण्डलक्षणम् ॥ ४-४ ॥  
  
मेरुपर्वतमध्ये तु सर्वदेवाश्रयं प्रिये ।  
महावीरा नदी तत्र मध्यदेशे सदा स्थिता ॥ ४-५ ॥  
  
सुमेरोश्चाद्धूदेशे तु शत्यलोकं वरानने ।  
अधोभागे महेशानि प्रतिष्ठति रसातलम् ॥ ४-६ ॥  
  
एवं क्रमे मेरुमध्ये भुवनानिचतुर्दश ।  
पातालसप्तकस्योद्धे ब्रह्मपद्मं सुरेश्वरि ॥ ४-७ ॥  
  
अधोवक्रं हि तत् पद्मं धरामध्ये चतुर्दलम् ।  
पद्ममध्ये बीजकोषे क्षितिचक्रं मनोहरम् ॥ ४-८ ॥  
  
वलयाकाररूपेण समुद्राः सप्तसंस्थिताः ।  
जम्बुद्वीपं मध्यदेशे चतुष्कोणं मनोहरम् ॥ ४-९ ॥  
  
त्रिकोणं मदनागारं कन्दर्पश्चाधि देवताम् ।  
ऐन्द्रबीजं हि लं रूपं गजेन्द्रवाहनं शिवे ॥ ४-१० ॥  
  
त्रिकोणे मदनागारे विन्दुरूपो महेश्वरम् ।  
मायाशक्तिर्महेशानि भुजगाकाररूपिणी ॥ ४-११ ॥  
  
तयैव वेष्ठितं लिङ्गं सार्द्ध त्रिवलयाकृतिः ।  
लिङ्गं छिद्रं खवक्त्रेण समाछाद्य स्थिता सदा ॥ ४-१२ ॥  
  
ऐन्द्रबीजं वरारोहे लिङ्गस्य वामदेशके ।  
सुसिद्धं ब्रह्मसदनं नादोपरि सुसुन्दरम् ॥ ४-१३ ॥  
  
तत्रैव निवसेद् ब्रह्मा सृष्टिकर्ता प्रजापतिः ।  
वामभागे च सावित्री वेदमाता सुरेश्वरी ॥ ४-१४ ॥  
  
तस्याः प्रसादमासाद्य सृष्टिं वितनु ते सदा ।  
सद्रूपं ब्रह्मसदनं लक्षयोजनविस्तृतम् ॥ ४-१५ ॥  
  
तत् सर्वं परमेशानि ऋग्वेदाख्ये मयोदिनम् ।  
त्रिकोणं परमेशानि द्विषष्ठि तमकोष्ठका ॥ ४-१६ ॥  
  
तदेव पर्वतं प्रोक्तं सर्वदेवाश्रयं हि तत् ।  
त्रिकोणमध्ये तद्वाह्यपश्चात् पूर्वं वरानने ॥ ४-१७ ॥  
  
स्थावरं पर्वतं पश्य कीटं पशुमनुत्तमम् ।  
खगं नारादिकं देवी नास्ति? किं पृथिवीतले ॥ ४-१८ ॥  
  
त्रिकोणवाह्ये गिरिजे पर्वतं वहुरूपकम् ।  
नीलाचलं मन्दरश्च पर्वतं चन्द्रशेखरम् ॥ ४-१९ ॥  
  
हिमालयं सुमेरुंश्च मलयं भस्मपर्वतम् ।  
चतुष्कोणे वसे देवी एतत् सप्तकुलाचलम् ॥ ४-२० ॥  
  
एतेषां शिखराज्जातं पर्वतं बहुरूपकम् ।  
नानादेवालयं देवी तथैव दानवालयम् ॥ ४-२१ ॥  
  
तृणागुल्मलतावल्ली नानारूपाणि तत्रैव ।  
पापिष्टास्तत्र वै जाताः कर्मयोगेन पार्वति ॥ ४-२२ ॥  
  
जायन्ते च प्रियन्ते च पूर्वोक्ते नैव वर्त्मना ।  
  
इति निर्वणतन्त्रे योगविवरणं नामचतुर्थः पटलः ॥ ४ ॥  
  
  
  
पञ्चमः पटलः ।  
  
  
श्रीशिव उवाच  
  
एतत् पद्मस्योर्द्धदेशे भीमाख्यं पङ्कजं शुभम् ।  
पत्रषट्कं तथा वृत्तं चतुर्द्वारविभूषितम् ॥ ५-१ ॥  
  
पद्ममध्ये बीजकोशे भुवर्लोकं मनोहरम् ।  
सिन्दूरसदृशं रक्तवर्णेनशोभितं सदा ॥ ५-२ ॥  
  
सिन्दूरारक्तवस्त्रेण निर्मितं चक्रपाणिना ।  
प्। ७) तस्योर्द्धे निवसेद् विष्णुः श्रीवाणी वामदक्षिणे ॥ ५-३ ॥  
  
ब्रह्मणा सृज्यते लोकः पालते चक्रपाणिना ।  
वैकुण्ठं नाम तत् सर्गं नानादेवालयं हि तत् ॥ ५-४ ॥  
  
वैकुण्ठस्य दक्षभागे गोलोकं सर्वमोहनम् ।  
तत्रैव राधिका देवी द्विभुजा मुरलीधरा ॥ ५-५ ॥  
  
नारदाद्यैमुनिगणैः सेवितं वेदपारगैः ।  
वैकुण्ठसदृशं स्थानं नास्तिज्ञाने च सामके ॥ ५-६ ॥  
  
अत्र मध्ये तथा बाह्ये यथा सर्वं प्रपश्यति ।  
तथैव भूमिगाः सर्वे ज्यौतिषं परिपश्यति ॥ ५-७ ॥  
  
नाना भोगयुताः सर्वे नानारत्नेन भूषिताः ।  
इन्द्राद्या देवताः सर्वे तिष्ठन्ति रक्तति हेतवे ॥ ५-८ ॥  
  
महासत्वमयं लोकं चेद् वाहु विराजितम् ।  
पीताम्बरं र?तमूर्ति वनमालाविभूषितम् ॥ ५-९ ॥  
  
एवं भक्तजनं सर्वं वैकुण्ठे चोपशोभितम् ।  
विष्णुशब्दं विष्णुगानं वैष्णवं विष्णुरूपकम् ॥ ५-१० ॥  
  
विष्णुगानं विना नास्ति वैकुण्ठे परमेश्वरि ।  
यद् रूपं गोलकं धाम तद् रूपं नास्ति मानके ॥ ५-११ ॥  
  
ज्ञाने वा चाक्षुषे किं वा ध्यानयोगेन विद्यते ।  
शुद्ध षत्वमयैं देवी नानादेवेनशोभितम् ॥ ५-१२ ॥  
  
तत्रैव भाति कैलाशस्तत्रैव ब्रह्मणः पुरम् ।  
वैकुण्ठनगरं तत्र तत्रैवरविरालयम् ॥ ५-१३ ॥  
  
चन्द्रालयं हि तत्रैव कन्दर्पनिलय प्रिये ।  
सर्वदेवालयं तत्र देवकन्यादिशोभितम् ॥ ५-१४ ॥  
  
मध्यदेशे गोलकाख्यं श्रीविष्णोर्योगमन्दिरम् ।  
श्रीविष्णोस्सत्वरूपश्य यत् स्थूलं चित्र?मोहनम् ॥ ५-१५ ॥  
  
तस्य स्थानस्य माहात्म्यं किं मया कथ्यतेधुना ।  
यत्रैव सततं भाति द्विभुजोसुरवीधरः ॥ ५-१६ ॥  
  
निराकारो महाविष्णुः साकाशेपि क्षणे क्षणे ।  
यदा साकाररूपोसौ तदैव मुरलीधरः ॥ ५-१७ ॥  
  
तदा सत्वमयो विष्णुः येनम्पातिनिश्चितम् ।  
वैष्णवस्य महामोक्षं यत्रैव परमेश्वर ॥ ५-१८ ॥  
  
इति स्थानस्य माहात्म्यं सङ्क्षेपेण मयोदितम् ।  
विस्तरेणा न शक्नोमि जन्मान्तरशतेन च ॥ ५-१९ ॥  
  
बीजकोषस्य वाह्ये तु वेष्टितं तोय मण्डलम् ।  
प्रमाणं सुन्दरं तोयं यथा क्षीरोद् सागरम् ॥ ५-२० ॥  
  
धुस्तरस्य ज्योतिषाकारं कोटिचन्द्रसमद्युति ।  
वलयाकाररूपेण सुशुभ्रं तोय मण्डलम् ॥ ५-२१ ॥  
  
गङ्गादिशरितः सर्वास्तत्रैव भान्ति सुन्दरि ।  
इन्द्रादिदेवताः सर्वे रजूयमानानिरन्तरम् ॥ ५-२२ ॥  
  
गन्धर्वयक्षनामादि कुष्माण्डा भैरवास्तथा ।   
वेदगानेन भासन्ते मूर्तिमन्तः सदैव हि ॥ ५-२३ ॥  
  
मालवे नवरागेन सा प्रमानं सदा प्रिये । (?)  
मलारेण सदाथर्व वसन्ते न तथा पुन ॥ ५-२४ ॥  
  
हिण्डोलेन यजुपाठं सदा कुर्वीत वेधसा ।  
कर्णाटे नैव ऋग्वेदं श्रीरागेण तथा शिवे ॥ ५-२५ ॥  
  
निर्दिष्टः पाठमेतत् तु अनिर्दिष्टमतः परम् ।  
तत्रैव वर्तते रागाः सहस्राणि च षोडश ॥ ५-२६ ॥  
  
प्। ८) तत्रैव भान्ति तालाश्च सहस्राणि च षोडश ।  
मुरारेर्मुरलीगानात् सर्वे तालाः प्रजायते ॥ ५-२७ ॥  
  
तेन तालेन रागेण सदागायन्ति वेधसा ।  
तद् रागस्य विभागं हि कुर्वन्ति मुनयोजनाः ॥ ५-२८ ॥  
  
वसन्ताद्याश्चक्रतवस्तिष्ठन्ति तत्र सन्ततम् । (?)  
नानाधातूप्रसूनेन भूषितं मुरलीधरम् ॥ ५-२९ ॥  
  
तत्रैव राधिका देवी नानासुखविलाशिनी ।  
वदन्ती मुरलीगानं कुरु कान्तप्रमोहनम् ॥ ५-३० ॥  
  
येन शब्देन कामस्य उत्पत्तिर्जायते सदा ।  
तद् रागां चैव तत् तालं कुरु गानं प्रयत्नतः ॥ ५-३१ ॥  
  
एवमानन्दशंयुक्ता महावेशविलाशिनी ।  
वामभागे सदा भाति राधिका भक्तवत्सला ॥ ५-३२ ॥  
  
प्रार्थनैकं प्रकुर्वती राधिका भक्तिसंयुता ।  
  
श्रीराधिकोवाच  
  
तव भक्तियुता मर्त्या अथवा भक्तिसंयुता ॥ ५-३३ ॥  
  
गोलोकस्थं महाविष्णुं द्विभुजं मुरलीधरम् ।  
सदानन्दयुतं देवं ममसङ्गे विराजितम् ॥ ५-३४ ॥  
  
एवं ध्यायन्ति ये मर्त्यास्तस्योपायस्तु कीदृशम् ।  
तद्वद स्वविशेषेण यन्महं तव वल्लभा ॥ ५-३५ ॥  
  
श्रीभगवानुवाच  
  
ये यथा यां भजन्त्ये पतेन मार्गेण सद्गतिम् ।  
दास्यामि शृणु चार्वङ्गी सदा त्वं भक्तवत्सला ॥ ५-३६ ॥  
  
आधौराधा ततः कृष्णो जल्पन्ति ये च मानवाः ।  
तेषांश्च सद्गतिश्चात्र दास्यामि नात्र संशयः ॥ ५-३७ ॥  
  
गुरुणाभावमार्गेण मन्त्रमार्गेण चैव हि ।  
ये जना मां भजन्त्येव ते नरा मत्समाः सदा ॥ ५-३८ ॥  
  
या नारि मामभेदेन भजते पुरुषं सदा ।  
त्वत् समासा सदा नारी श्रूयते नात्र संशयः ॥ ५-३९ ॥  
  
भक्त्या वाप्यथवा भक्त्या जल्पन्ति युगलं यदि ।  
तव भक्त्या प्रदास्यामि सद्गतिं शृणुराधिके ॥ ५-४० ॥  
  
मद्भक्ता नैव गछन्ति कदाचिद् यममन्दिरे ।  
सत्यं सत्यं पुनः सत्यं सत्यं सत्यं हि राधिके ॥ ५-४१ ॥  
  
इति श्रुत्वा च सा देवी राधिका प्रेमवत्सला ।  
अङ्के शेते महाविष्णोः कामवाणेन पीडिता ॥ ५-४२ ॥  
  
विष्णुलोकमिदं देवी चाप्रं शृणु यत्नतः ।  
  
इति निर्वाणतन्त्रे पञ्चमः पटलः ॥ ५ ॥  
  
  
  
षष्ठमः पटलः ।  
  
  
श्रीशङ्कर उवाच  
  
एतत् पद्मस्योर्द्धदेशे महापद्मसुदुर्लभम् ।  
दशपत्रं नीलवर्णं सजलं येन रूपकम् ॥ ६-१ ॥  
  
ता दिप्तां तैः सचन्द्रैश्च पङ्कजं चाति शोभितम् ।  
तन्मध्यबीजकोशे निवसति सततं वह्निबीजं सुसिद्धम् ॥ ६-२ ॥  
  
वाह्ये तन्त्रै * * प्यं(?) नवतपननिभं स्वस्तिकं त त्रिभागे । (?)  
स्वर्लोकाख्यमिदं देवि सर्वदेवैः प्रपूजितम् ॥ ६-३ ॥  
  
साकारं वह्निबीजं च सदैव मेषवाहनम् ।  
सद्रालयं हि तत्रैव महामोहस्य नासनम् ॥ ६-४ ॥  
  
भद्रकाली महाविद्या वामभागे सुशोभिता ।  
  
प्। ९) भद्रकाली महाविद्या सदा संहारकारिणी ॥ ६-५ ॥  
  
ब्रह्मणा सृज्यते लोकः पाल्यते विष्णुरूपिणा ।  
पर देवी रुद्ररूपः सदा संहारकारकः ॥ ६-६ ॥  
  
संहरेद् रुद्ररूपेण भद्रकालिकया सह ।  
रुद्रस्य भावनाद् देवि किं न सिद्धति चण्डिके ॥ ६-७ ॥  
  
यद् रूपं कथितं पूर्वं गोलकं सर्वमोहनम् ।  
तस्माद् वै सर्वतोभावे रुद्रलोके चतुर्गुणम् ॥ ६-८ ॥  
  
रुद्रलोकं महास्वर्गं गोलोकाद् वै चतुर्गुणम् ।  
महामोक्षप्रदं नित्यं रुद्रं तस्याङ्गभूषणम् ॥ ६-९ ॥  
  
भद्रकाली महाविद्या रुद्रत्ववामदेशके (?) ।  
विष्णुना कल्पते यद्यत् कालीरूपेण युज्यते ॥ ६-१० ॥  
  
अतः काली महादेवी सदैव मुरलीधरः ।  
आराध्यस्यङ्ग यत्नेन वैकुण्ठाधिपतिर्भवेत् ॥ ६-११ ॥  
  
गोलोकाधिपतिर्देवि स्तुतिभक्ति परायणः ।  
कालिका या प्रसादेन स भवेत् लोकपालकाः ॥ ६-१२ ॥  
  
लोकानां रक्षणार्थाय सस्त्रीको मुरलीधरः ।  
समाराध्य भद्रकाली गोलोके निवसेत् सदा ॥ ६-१३ ॥  
  
प्रसादं कालिकायाश्च भज्यते विष्णुना सदा ।  
अनश्च पालकोविष्णुर्महासत्वपरायणः ॥ ६-१४ ॥  
  
इतिश्रीनिर्वाणतन्त्रे षष्ठमः पटलः ॥ ६ ॥  
  
  
  
सप्तमः पटलः ।  
  
  
श्रीशङ्कर उवाच  
  
एतत् पद्मस्योर्द्धदेशे विमलं पद्मसुन्दरम् ।  
शोभितं द्वादशैः पत्रैः शोणं वन्धूकसन्निभम् ॥ ७-१ ॥  
  
वाञ्छातिरिक्तफलदं सुद्धा सिन्दूरसोदरम् ।  
पद्मं मध्ये बीजकोषे षट्कोणं मण्डलं शुभम् ॥ ७-२ ॥  
  
मण्डलस्य मध्यदेशे वायुबीजं मनोहरम् ।  
सजीवं वायुबीजं च वेदवाहुविराजितम् ॥ ७-३ ॥  
  
लोकत्रयस्य ईशानम् ईश्वरं सर्वपूजितम् ।  
या विद्या भुवनेशानि त्रिषुलोकेषु पूजिता ॥ ७-४ ॥  
  
इश्वरस्य वामभागे सा देवी परितिष्ठति ।  
महर्लोकमिदं भद्रे पूजास्थानं सुरेश्वरि ॥ ७-५ ॥  
  
अत्रैव मानसं योगं कुरुते योगवित्तमैः ।  
सिन्दूरारक्तचार्वङ्गि स्फाटिकैर्निर्मितं ततः ॥ ७-६ ॥  
  
अतश्च मानवाः सर्वे ज्योतिषं परिपश्यति ।  
सर्वावयवसंयुक्ता देवास्तिष्ठन्ति सन्ततम् ॥ ७-७ ॥  
  
भूमिगाः परिपश्यन्ति चक्राकारं हि तेजसम् ।  
स्वर्लोकगामिनः सर्वे स्वर्गेतिष्ठन्ति पार्वती ॥ ७-८ ॥  
  
भूर्लोके निवसेद् ब्रह्मा भुवर्लोके जनार्दन ।  
स्वर्लोके निवसे छम्भुः सदा संहारकारकः ॥ ७-९ ॥  
  
ब्रह्मादीनां च ईशानः सर्वकर्ता च ईश्वरः ।  
सर्वस्वमी स्वरूपश्च सर्वकर्ता सुरेश्वरः ॥ ७-१० ॥  
  
सृष्टिष्ठितिलयादीनां कर्ता च परमेश्वरः ।  
गोलोकं कथितं देवि यद्रूपशोभितं सदा ॥ ७-११ ॥  
  
तस्माछवगुणं देवी महर्लोकं सुसुन्दरम् ।  
विस्तिर्णं च शतगुणं सर्वं शतगुणं (सर्वम् शतगुणं)   
शिवे ॥ ७-१२ ॥  
  
महर्लोकस्य माहात्म्यं किं वक्तुशक्यते मया ।  
प्। १०) गोलोकस्य शतगुणं सर्वत्रपरमेश्वरि ॥ ७-१३ ॥  
  
महर्लोके वसेद् यो द्वि सामान्यभावतत्परः ।  
तस्माद् एव शतांशैकं गोलोकं मुरलीधरम् ॥ ७-१४ ॥  
  
तदाज्ञां प्राप्यसहसा सृज्यते पद्मयोनि वा ।  
तदाज्ञया पातिलोकान् द्विभुजोमुरलीधरः ॥ ७-१५ ॥  
  
एवं हि रुद्ररूपेण संहरत्यखिलं जगत् ।  
सर्वकर्ता यतो देवी अतः स परमेश्वरः ॥ ७-१६ ॥  
  
ईश्वरः सर्वकर्ता च निर्गुणश्चाचलः शिवः ।  
भुवनेशीं विना देवी स्पन्दितुं नैव शक्यते ॥ ७-१७ ॥  
  
पङ्गुप्रायः सदा ईशो गामित्वं न हि शक्यते ।  
भुवनेशीं समाराध्य सर्वस्वामी स-ईश्वरः ॥ ७-१८ ॥  
  
अत एव महेशानि तपैव मोक्षदायिनी ।  
विश्वमाता च सा देवी विश्वपालनकारिणी ॥ ७-१९ ॥  
  
मोक्षदा सर्वलोकानां मुक्तिदा विश्वमातृका ।  
भुवनेशीं विना ईशः किञ्चित् कर्तुं न शक्यते ॥ ७-२० ॥  
  
अत एव हि सा देवी मोक्षदा सर्वरूपिणी ।  
इति ते कथितं किञ्चिन् महर्लोकस्य लक्षणम् ॥ ७-२१ ॥  
  
समासेन परेशानिः अथान्यत् शृणु सादरम् ।  
  
इति निर्वाणतन्त्रे सप्तमः पटलः ॥ ७ ॥  
  
  
  
अष्टमः पटलः ।  
  
  
श्रीशङ्कर उवाच  
  
अस्योर्द्धे निर्मलं पद्मं सर्वमोहनकारणम् ।  
षोडशैः पत्रकैर्युक्त मोहान्धकारनासनम् ॥ ८-१ ॥  
  
धूममध्ये यथा वह्निस्तथार्ज्योतिर्मयं प्रिये ।  
पद्ममध्ये वराटे च जनलोकं सुसुन्दरम् ॥ ८-२ ॥  
  
महामोहान्धसमनं तद् वाह्ये चन्द्रमण्डलम् ।  
देववृन्दैर्गायकैश्च मुनिभिपरिशोभितम् ॥ ८-३ ॥  
  
गोलोकस्य लक्षगुणमिह स्थानं सुदुर्लभम् ।  
देवत्वं च मनोद्यं च विस्तीर्णं च तथा पुनः ॥ ८-४ ॥  
  
सर्वलक्षगुणं देवी गोलोकान्नात्र संशयः ।  
बीजकोशे मणिद्वीपे षट्कोणं यत्रमुत्तमम् ॥ ८-५ ॥  
  
यन्त्रमध्ये तु वृषभं महासिंहार्द्धदेहकम् ।  
तस्योपरि सदागौरी दक्षभागे सदाशिवः ॥ ८-६ ॥  
  
त्रिनेत्रपञ्चवक्त्रश्च प्रतिवक्त्रे त्रिलोचनः ।  
विभूति भूषिताङ्गश्च रजता च लम्बोदरः ॥ ८-७ ॥  
  
व्याघ्रचर्मधरो देवो मनिमालाविभूषितः ।  
लोकानामिष्टदाता च लोकानां भयनाशनः ॥ ८-८ ॥  
  
लोकानां मुक्तिजनको लोकानां ज्ञानदायकः ।  
आराधकस्य ब्रह्मत्व दायको विष्णुपूजितः ॥ ८-९ ॥  
  
सर्वानन्दकरो देवो अर्धनारिश्वरो विभुः ।  
क्वचिज्योतिमया देवः क्वचिदाकारवर्जितः ॥ ८-१० ॥  
  
देवानां पूज्यरूपश्च देवानां स्वामिरूपकः ।  
भक्तस्य मुक्तिदो नित्यो विष्णुं तं दायकः प्रभुः ॥ ८-११ ॥  
  
विल्वपत्रैः पूजकस्य निज सा युज्य दायकः ।  
गोलोकाधिपतिं कृत्वा भक्तं रक्षति यः शिवः ॥ ८-१२ ॥  
  
तस्य देवस्य माहात्म्यं किं विस्तारेण चण्डिके ।  
प्। ११) या गौरी लोकमाता च शम्भोरर्द्धाङ्गधारिणी ॥ ८-१३ ॥  
  
त्रिगुणा सा महागौरी गुणैकेनपिनाकधृक् ।  
तस्याः सङ्गं समासाष्य सर्वकर्ता सदाशिवः ॥ ८-१४ ॥  
  
इति निर्वाणतन्त्रे अष्टमः पटलः ॥ ८ ॥  
  
  
  
नवमः पटलः ।  
  
  
श्रीशङ्कर उवाच  
  
एतत् पद्मस्योर्द्धदेशे ज्ञानपद्मं सुदुर्लभम् ।  
पत्रद्वयसमायुक्तं पूर्णचन्द्रस्य मण्डलम् ॥ ९-१ ॥  
  
पद्ममध्ये बीजकोषे स्मरेच्चिन्तामणिं पुरीम् ।  
तन्मध्ये नवकोणं च यन्त्रं परमदुर्लभम् ॥ ९-२ ॥  
  
शम्भुवीजं हि तन्मध्ये साकारं हंसरूपकम् ।  
हंसः परं ब्रह्मरूपः साकारा शिवरूपकः ॥ ९-३ ॥  
  
तारश्च कुर्वरारोद्धेति गमागमपक्षवान् । (?)  
शिवशक्ति पदद्वन्द्वं विन्दुत्रयविभूषितम् ॥ ९-४ ॥  
  
विहारश्चास्य हंसस्य व्योमपङ्कजपूरिते ।  
एवं हंशमणिद्विपे तस्या क्रोडे परः शिवः ॥ ९-५ ॥  
  
वामभागे सिद्धकाली सदानन्दस्वरूपिणी ।  
तस्याः प्रसादमासाद्य सर्वकर्ता महेश्वरः ॥ ९-६ ॥  
  
तपोलोकमिदं भद्रे सर्वदेव सुदुर्लभम् ।  
यत्र ब्रह्मादयो देवा ध्यानयोगं समभ्यसेत् ॥ ९-७ ॥  
  
मनसापि न लभ्येत योगेन तपसा न च ।  
तपोलोकं गोलकस्य चतुर्लक्षगुणं शिवे ॥ ९-८ ॥  
  
ब्रह्मलोकेषु ये देवा वैकुण्ठे ये सुरादयः ।  
शम्भुलोके वसेत् ये ये ते च भक्तिपरायणाः ॥ ९-९ ॥  
  
तपसापिन स्तम्भे त तपोलोकमतः शिवे ।  
तपोलोकसमोनालि लोकमध्येस्तु लोचने ॥ ९-१० ॥  
  
सा लोकां हि महर्लोके सा रूप्यं जनलोकके ।  
सा युज्यं तपलोकेषु निर्वाणं द्वि तदूर्द्धके ॥ ९-११ ॥  
  
अतो ब्रह्मादयो देवाः तपोलोकार्थिनः सदा ।  
तस्य लोकस्य माहात्म्यं मयावक्तुं न शक्यते ॥ ९-१२ ॥  
  
इति ते कथितं कान्ते स्वर्गषट्कस्य लक्षणम् ।  
यज्ज्ञानाद् मह्यं च जीवन्मुक्तश्च साधकः ॥ ९-१३ ॥  
  
यज्ज्ञानाज्जननीगर्भं न विंशति कदाचन ।  
आयुरारोग्यमैश्वर्यं सप्राप्नोति न संशयः ॥ ९-१४ ॥  
  
पुराणानि च सर्वाणि मयैवोक्तानि पार्वति ।  
एतद् रूपे च तन्मध्ये व्यक्तरूपो न विद्यते ॥ ९-१५ ॥  
  
गूढज्ञानं च तन्मध्ये अतः किञ्चिन् न बुध्यते ।  
एवं हि वेदशास्त्रेषु गानमध्ये सुलोचने ॥ ९-१६ ॥  
  
शब्दज्ञानं यतो नास्ति अतः किञ्चिन् न बुध्यते ।  
अस्तादशपुराणानि साङ्गं वेति च यो नरः ॥ ९-१७ ॥  
  
तस्य स्थान पुराणानि सदा श्रवणमाचरेत् ।  
चुम्बके चाल्यं पाठज्ञे न श्रोतव्यं कदाचन ॥ ९-१८ ॥  
  
शास्त्रस्य लक्षणं ह्येतत् व्याख्या चान्यत् प्रकाशते ।  
शब्दब्रह्मस्वरूपश्च ममवक्त्राद्विनिर्गतः ॥ ९-१९ ॥  
  
सन्देहो नैव कर्तव्यो यदि मुक्तिं प्रयच्छति ।  
सन्देहात् यामरो याति रौरवं पितृभिः सह ॥ ९-२० ॥  
  
ज्ञानं च निर्मलं कृत्वा बुद्धिं च निर्मलां ततः ।  
  
प्। १२) महाभक्तियुतो भूत्वा सर्वप्राणिहिते रतः ॥ ९-२१ ॥  
  
शब्दब्रह्ममयं ज्ञात्वा शृणोति तन्त्रकं यदि ।  
तदामुक्तिमवाप्नोति सत्यं सत्यं न संशयः ॥ ९-२२ ॥  
  
अष्टादशपुराणानि श्रवणे नैव यत् फलम् ।  
चतुर्वेदानि साङ्गानि श्रवणे नैव यत् फलम् ॥ ९-२३ ॥  
  
मेरुतुल्यं सुवर्णं च गुरवे ब्रह्मरूपिणे ।  
सशस्यो परमेशानि सप्तद्वीपां वसुन्धराम् ॥ ९-२४ ॥  
  
प्रदद्याद् भक्तिभावेन यदिस्याद् वेदपारगे ।  
तस्माद् वै परमेशानि फलं वहुविधं शिवे ॥ ९-२५ ॥  
  
अस्य तन्त्रस्य चार्वङ्गि शृणोति पटलं यदि ।  
तत् फलान् कोटिगुणितं फलं स लभते ध्रुवम् ॥ ९-२६ ॥  
  
इति निर्वाणतन्त्रे नवमः पटलः ॥ ९ ॥  
  
  
  
दशमः पटलः ।  
  
  
श्रीशङ्कर उवाच  
  
ज्ञानपद्मस्योर्द्धदेशे सद्वस्रदलपङ्कजम् ।  
अधोवक्त्रं महापद्मं सुमेरोमूर्द्ध्नि संस्थितम् ॥ १०-१ ॥  
  
यस्य पत्रं महेशानि सर्वशक्तिसमन्वितम् ।  
शुक्लं रक्तं त पीतं कृष्णं हरितमेव च ॥ १०-२ ॥  
  
विचित्रं चित्ररूपेण नानावर्णानिशोभितम् ।  
शुक्लं क्षणात् क्षणाद्वक्तं क्षणात् पीतं सुशोभनम् ॥ १०-३ ॥  
  
कस्मिन् क्षणे शुक्लवर्णं हरितं वर्णमुत्तमम् ।  
चित्ररूपं च चार्वङ्गि धत्ते कस्मिन् क्षणे प्रिये ॥ १०-४ ॥(?)  
  
एवं नानाविधैर्देवि तत् पद्मं शोभितं सदा ।  
यथैव गोलकं धामप्रतिपत्रे तथैव हि ॥ १०-५ ॥  
  
गोलकाधिपतिस्तत्र भक्तिभाव परायणः ।  
कैलासाधिपतिर्देवि ध्यानयोगं सदाभ्यसेत् ॥ १०-६ ॥  
  
एवं ब्रह्मादया देवा इन्द्राद्यास्त्रिदशेश्वराः ।  
स्तुतिभक्तिपराः सर्वे दिव्यभावैः सदा स्थिताः ॥ १०-७ ॥  
  
लक्षं लक्षं महेशानि तत्रैव मुरलीधरम् ।  
शतलक्षं शिवं तत्र ब्रह्मा लक्षशतं प्रिये ॥ १०-८ ॥  
  
प्रत्यहं परमेशानि ब्रह्माण्डावहवोभवन् ।  
तन्मध्ये स्थापयेत् ब्रह्मा तत्रैव कमलापतिम् ॥ १०-९ ॥  
  
शिवं वहुविधाकारं तत्रैव स्थापनं चरेत् ।  
एवं हि परमेशानि नानाशक्तिं प्रविन्यसेत् ॥ १०-१० ॥  
  
प्रतिब्रह्माण्डमध्ये तु ब्रह्मादि देवता त्रयम् ।  
नानाशक्तियुतं कृत्वा ब्रह्माण्डं स्थापनं चरेत् ॥ १०-११ ॥  
  
ब्रह्मपद्मे पृथिव्यां तु वर्तते मानुषादयः ।  
ते सर्वे देवि ब्रह्माण्डास्तन्मध्ये भुवनानि च ॥ १०-१२ ॥  
  
पातालसप्तकं तत्र तत्रैव स्वर्गसप्तकम् ।  
एवं क्रमे सर्वदेहे भुवनानिचतुर्दश ॥ १०-१३ ॥  
  
प्रतिर्देहे परेशानि ब्रह्माण्डं नात्र संशयः ।  
कथितं वाह्यदेशस्य ब्रह्माण्डस्य च लक्षणम् ॥ १०-१४ ॥  
  
यन्मध्ये वर्त्तते साक्षाद् भुवनानि चतुर्दशः ।  
तदेव विग्रहं देवी महाब्रह्माण्डमध्यगम् ॥ १०-१५ ॥  
  
एवं वहुविधं देवी तत्र ब्रंह्माण्डके क्षितै ।  
वृहद्ब्रह्माण्डा ये सर्वे तेपि जन्यः शरारिणः ॥ १०-१६ ॥  
  
प्। १३) पृथिव्यां तेपि वत् तत् तेजं तोयकारविग्रहाः ।  
महाब्रह्माण्डमध्ये तु वृहद्ब्रह्माण्ड तिष्ठति ॥ १०-१७ ॥  
  
तन्मध्ये जन्तवो देवि तन्मध्ये भुवनानि च ।  
सृष्टिमार्गेणभेदोस्ति स्थूलसूक्ष्मादि भेदकः ॥ १०-१८ ॥  
  
महाब्रह्माण्डके यद्यत् प्रकारं परमेश्वरि ।  
तत् तत् सर्वं हि देवेशि वृहद्ब्रह्माण्डमध्यतः ॥ १०-१९ ॥  
  
तेन रूपे देहमध्ये भुवनानिचतुर्दशम् ।  
सृष्टिप्रकारे ब्रह्माण्डभेदोनास्तिसुनिश्चितम् ॥ १०-२० ॥  
  
स्थूलक्षुद्रा हि चार्वङ्गि मेदकः परिचारकः ।  
पद्ममध्ये बीजकोषे भुवनानिचतुर्दश ॥ १०-२१ ॥  
  
स्थानं बहुविधाकारं सर्वदेवस्य चाश्रयम् ।  
तन्मध्ये सत्यलोकं च महारुद्रस्य कारणम् ॥ १०-२२ ॥  
  
दशकान्तेन स्वर्णेन निर्मितं चक्रपाणिना ।  
दिक्षुतोयमण्डलं च यथा पूर्णेन्दु मण्डलम् ॥ १०-२३ ॥  
  
परितः पारिजातानि मध्ये कल्पद्रुमं पुनः ।  
कल्पवृक्षस्य निकटे ज्योतिर्मन्दिरमुत्तमम् ॥ १०-२४ ॥  
  
उद्यदादित्यसङ्काशं चतुर्द्वारविभूषितम् ।  
मन्दवायुसमायुक्तं गन्धधूपैरलङ्कृतम् ॥ १०-२५ ॥  
  
तन्मध्ये वेदिकां देवि रलसिंहासनं प्रिये ।  
महाकाली परमाचन काकाररूपतः ॥ १०-२६ ॥  
  
मायया छादिनात्मानं तन्मध्ये समभागतः ।  
महारुद्रः स एवात्मा महाविष्णुः स एव हि ॥ १०-२७ ॥  
  
महाब्रह्म स एवात्मा नाममात्रविभेदकः ।  
एकमूर्त्तिस्त्रयो नाम्ना ब्रह्मविष्णुमहेश्वराः ॥ १०-२८ ॥  
  
नानाभावे मनो यस्य तस्य मोक्षो न विद्यते ।  
ब्रह्माण्डास्तत्र जायन्ते लक्षं लक्षं सुलोचने ॥ १०-२९ ॥  
  
तत्र ब्रह्मा तत्र हरितस्तत्र रुद्रः प्रविन्यसेत् ।  
एवं ब्रह्माण्डनिर्मानं कृत्वा विष्णुः सनातनः ॥ १०-३० ॥  
  
स जीवं मूर्तिनिर्माय यथा जन्तोश्च विग्रहम् ।  
एवं ब्रह्माण्डविविधं नित्यं सृजतिनिर्गुणः ॥ १०-३१ ॥  
  
निर्गुणो पिण्डरूपश्च सिद्धिकारण एव हि ।  
केचिद् वदन्ति स ब्रह्मा कैचिद् विष्णुप्रकथ्यते ॥ १०-३२ ॥  
  
केचिद् रुद्रो महापूर्वे एक देवो निरञ्जनः ।  
आद्याशक्तियुतो देवश्चनकाकाररूपकः ॥ १०-३३ ॥  
  
ई इ जालस्य दीपाभं चन्द्रसूर्याग्निरूपकः ।  
महाज्योतिर्निराकारः सुदग्धं चायगोलकम् ॥ १०-३४ ॥  
  
सत्यलोके बीजकोषे चिन्तामनि गृहे शुभे ।  
ध्यायेन्निरञ्जनं देवं रत्नसिंहासनोपरि ॥ १०-३५ ॥  
  
तस्यान्तिके निजगुरुं पूजाध्यानपरायणम् ।  
स कान्तं पूजयेद् देवं रजता च लसोदरम् ॥ १०-३६ ॥  
  
सुवक्त्रां चारुवदनां सुप्रकाशस्वरूपिणी ।  
एवं कान्तायुतं देवं स्वमूर्त्तिस्थं विचिन्तयेत् ॥ १०-३७ ॥  
  
यथा दर्पणगर्भेषु परिपश्यन्ति पर्वतम् ।  
सहस्रारे महापद्मे तथा देवं विचिन्तयेत् ॥ १०-३८ ॥  
  
परं ब्रह्मालयं ह्येतत् परं मोक्षलयं प्रिये ।  
निर्गुणस्यालयं साक्षान् महाकाल्यालयं शिवे ॥ १०-३९ ॥  
  
प्। १४) तत्रैव वर्त्तते नित्यो निकारश्च निश्चलः ।  
यस्य रूपं परानन्दं परापरजगत्पतिः ॥ १०-४० ॥  
  
नित्यानन्दपरा देवी कालीकालप्रकाशिनी ।  
आद्याशक्तिर्महाकाली देव निर्वाणकारिणी ॥ १०-४१ ॥  
  
जायन्ते च क्षितौ वृक्षा यथा पृथ्व्यां प्रलीयते ।  
नोया तु बुद्बुदं जातं यथा तोये विलीयते ॥ १०-४२ ॥  
  
जलजे नदिदुत्पन्नं लीयते च यथा घने ।  
तथा ब्रह्मादयो देवाः कालिकायाः प्रजायते ॥ १०-४३ ॥  
  
तथा प्रलयकाले तु पुनस्तस्या प्रलीयते ।  
शक्तिज्ञानं विना देवि मुक्तिर्हास्याय कल्पते ॥ १०-४४ ॥  
  
एकांशेन भवेद् ब्रह्मा एकांशेन जनार्दनः ।  
एकांशेन भवेत् शम्भुः कालिकायाः सुलोचने ॥ १०-४५ ॥  
  
अपरा सा महालीन * द्यादीनां समुद्रवत् ।  
गोष्प देव यथा तोयं ब्रह्माद्या देवतास्तथा ॥ १०-४६ ॥  
  
गोष्पदः किं विजानीयात् समुद्रस्य जलं शिवे ।  
तेन ब्रह्मा न जानन्ति विष्णुः किं वेति शङ्करः ॥ १०-४७ ॥  
  
सृष्टिकर्तुं यदा काल्या तत्पन्ने च सुरादयः ।  
तथा प्रलयकाले तु पुनस्तस्यां प्रलीयते ॥ १०-४८ ॥  
  
अतो निर्वाणदा काली पुरुषः स्वर्गदायकः ।  
दक्षिणस्यां दिशिस्थाने संस्थितश्च रवेः पुनः ॥ १०-४९ ॥  
  
कालीनाम्ना पलायन्ते भीतियुक्तः समन्ततः ।  
ततः सा दक्षिणनाम्नी त्रिषुलोकेषु गीयते ॥ १०-५० ॥  
  
पुरुषोदक्षिणः प्रोक्तो वामाशक्तिर्निगद्यते ।  
वामपादक्षिणं जित्वा महामोक्षप्रदायिनी ॥ १०-५१ ॥  
  
अतः सा दक्षिणां नाम्नी त्रिषुलोकेषु गीयते ।  
निर्गुणं पुरुषं काल्या सूज्यते लुप्यते यतः ॥ १०-५२ ॥  
  
अतः सा दक्षिणा नाम्नी त्रिषुलोकेषु गीयते ।  
वैष्णवी या महाविद्या कालिका जगदम्बिका ॥ १०-५३ ॥  
  
साकाररूपा सा काली चनकाकाररूपिणी ।  
हस्तपादादिरहिता सोमसूर्याग्निरूपिणी ॥ १०-५४ ॥  
  
तस्याः स्थान हि कथितं सत्यलोकं वरानने ।  
यत् स्थानं सर्वदेवस्य प्रार्थनीयं सदानघे ॥ १०-५५ ॥  
  
तस्य स्थानस्य माहात्म्यं किं मया कथ्यतेऽधुना ।  
सहस्रदलपद्मस्य चैकपत्रेसुलोचने ॥ १०-५६ ॥  
  
सहस्रगोलकं धाम अतो वक्तुं न शक्यते ।  
जन्मान्तरसहस्रेण जिह्वाकोटिशतेन च ॥ १०-५७ ॥  
  
तद्वक्तुं न हि शक्नोमि एकपत्रस्य शोभनम् ।  
अतस्त्वं हि वरारोहे विरताभवपार्वति ॥ १०-५८ ॥  
  
किं जल्कमध्ये या शोभा किं वक्तुं शक्यते मया ।  
तन्मध्ये कर्णिकां देवी तन्मध्ये बीजकोषकम् ॥ १०-५९ ॥  
  
बीजकोषस्य मध्ये तु सुधासागरमुत्तमम् ।  
लक्षयोजनविस्तारं तु मुभन्तोय मडलम् ॥ १०-६० ॥  
  
तन्मध्ये तु मणिद्वीपं सहस्रयोजनं शिवे ।  
प्। १५) परितः पारिजातांश्च कदम्बवनमुत्तमम् ॥ १०-६१ ॥  
  
मध्ये कल्पद्रुमं तत्र जोतिर्मन्दिरमुत्तमम् ।  
चतुर्द्वारसमायुक्तं हेमप्राकारभूषितम् ॥ १०-६२ ॥  
  
मन्दवायुसमायुक्तं गन्धपुष्पं समन्वितम् ।  
देवकन्या सहस्राणि परिचर्या परायणाः ॥ १०-६३ ॥  
  
तन्मध्ये वेदिकां देवी पञ्चाशदक्षरात्मिकाम् ।  
तस्योपरिमहेशानि रत्नसिंहासनं शिवे ॥ १०-६४ ॥  
  
महाकाली महारुद्रश्च नकाकाररूपकम् ।  
इन्द्रजालस्य दीपाभं महाज्योतिः सनातनः ॥ १०-६५ ॥  
  
इति ते कथितं कान्ते सप्तस्वर्गं क्रमेण हि ।  
श्रुत्वा गोपय यत्नेन नप्रकारूपं कदाचन ॥ १०-६६ ॥  
  
अतिस्नेहेन देवेशि तव स्थाने प्रकाशितम् ।  
सङ्क्षेपेण मयाप्युक्तं विस्तारेण हि शक्यते ॥ १०-६७ ॥  
  
इति श्रीचण्डिकाशङ्करसंवादे निर्वाणतन्त्रे सत्यलोककथनं   
नाम दशमः पटलः ॥ १० ॥  
  
  
  
एकादशः पटलः   
  
श्रीचण्डिकोवाच  
  
त्वत् प्रसादात् महादेव पवित्राहं न चान्यथा ।  
इदानीं श्रोतुमिच्छामि तत्त्वज्ञानं सुदुर्लभम् ॥ ११-१ ॥  
  
श्रीशङ्कर उवाच  
  
तत्त्वे ज्ञानादि कथने शङ्कते मम मानसम् ।  
एतत् प्रसङ्गश्रवणे विरता भवपार्वति ॥ ११-२ ॥  
  
येन ज्ञानप्रसादेन विष्णुः सत्वगुणाश्रयः ।  
शृणु देवी प्रवक्षामि ब्रह्मालोकपितामहः ॥ ११-३ ॥  
  
तत्त्वज्ञानप्रसादेन शम्भुः संहारकारकः ।  
अन्ये मुक्ताश्च ये सर्वे तेपि तत्त्व प्रसादतः ॥ ११-४ ॥  
  
तत्वज्ञानं परेशानि कथं वा कथ्यते मया ।  
विरताभव देवेशि न हि पूछ पुनः पुनः ॥ ११-५ ॥  
  
इति तस्य वचः श्रुत्वा शाङ्करी वाक्यमव्रवीत् ।  
यदि तत्वं महादेव न मे कथयसि प्रभो ॥ ११-६ ॥  
  
प्राणत्यागं करिष्यामि पुरतस्तेन संशयः ।  
  
श्रीशङ्कर उवाच   
  
शृणु देवि प्रवक्षामि तत्वं परमदुर्लभम् ॥ ११-७ ॥  
  
श्रुत्वा गोप यत्नेन स्वयोनिरिवसुन्दरि ।  
मद्यं मांसं तथा मत्स्यमुद्रां मैथुनमेव च ॥ ११-८ ॥  
  
पञ्चतत्वमिदं देवी निर्वाणमुक्तिं हेतवे ।  
अष्टैश्वर्यं परं मोक्षं मद्यपानेन शैलजे ॥ ११-९ ॥  
  
मांसभक्षणमात्रेण साक्षान्नारायणो भवेत् ।  
मत्स्यभक्षन्मात्रेण काली प्रत्यक्षता भवेत् ॥ ११-१० ॥  
  
मुद्रा सेवनमात्रेण भूपूज्यो विष्णुरूपधृक् ।  
मैथुनेन महायोगी ममतुल्यो न संशयः ॥ ११-११ ॥  
  
तन्त्रान्तरे तु देवेशि मयैव कथितं पुरा ।  
माहात्म्यं चास्य धर्मस्य पुरैव कथितं मया ॥ ११-१२ ॥  
  
तत्वज्ञानमिदं कान्ते निर्वाणमुक्तिकारणम् ।  
एकत्र पञ्चतत्वानि यत्रैव मिलनं भवेत् ॥ ११-१३ ॥  
  
तत्रैवाहं प्रगच्छामि ते नरा मत्समाः सदा ।  
सा नारी कालिका रूपा मृते तस्यां प्रलीयते ॥ ११-१४ ॥  
  
ये नराः साधुरूपाश्च तत्वज्ञानपरायणाः ।  
प्। १६) जीवमुक्ताश्च ते प्रोक्ता ब्रह्मरूपा न चान्यथा ॥ ११-१५ ॥  
  
सा युज्यापि महामोक्षं नियुक्तं क्षत्रियादिषुः ।  
ब्राह्मणपरमेशानि यदि तत्वपरायणः ॥ ११-१६ ॥  
  
सत्यं सत्यं पुनः सत्यं परतत्वे प्रलीयते ।  
यथा तोयं तोयमध्ये लीयते परमेश्वरी ॥ ११-१७ ॥  
  
तथैव तत्व सेवायां लीयते परमात्मनि ।  
इति ते कथितं कान्ते तत्वज्ञानं विमोक्षदम् ॥ ११-१८ ॥  
  
येन ज्ञानप्रसादेन मोक्षसिद्धिर्न संशयः ।  
क्षितिं विना यथा नास्ति संस्थितेः कारणं सदा ॥ ११-१९ ॥  
  
तोयं विना यथा नास्ति पिपासा नाशकारणम् ।  
तमोहन्ता यथा नास्ति भास्करेण विना प्रिये ॥ ११-२० ॥  
  
विना वह्निं प्रयोगेन यथा किञ्चिन्न पच्यते ।  
विना चन्द्रेण देवेशि सुधा वृष्टिर्न जायते ॥ ११-२१ ॥  
  
मातृगर्भं विना कान्ते ह्युत्पत्तिर्न यथा भवेत् ।  
तत्वज्ञानं विना देवि तथा मुक्तिर्न जायते ॥ ११-२२ ॥  
  
अत एव महेशानि गोपनं कुरु यत्नतः ।  
दिव्यभावयुतानां च तत्वज्ञानं सदा भवेत् ॥ ११-२३ ॥  
  
वीरभावयुतानां वै तत्वं मेवां सदानघे ।  
न पशोरालये कुर्यान् न पशोर्ज्ञानगोचरे ॥ ११-२४ ॥  
  
न पशोः सन्निधाने च न पशोर्दृष्टिगोचरे ।  
अन्यथा पक्षिकीटस्य दर्शने नैव कारये ॥ ११-२५ ॥  
  
सिद्धिवर्त्य शृणु प्राज्ञे यत् कृत्वा सिद्धिमाप्नुयात् ।  
एकां शक्तिं समानीय एकैव साधकः सदा ॥ ११-२६ ॥  
  
पूजयेद् बहुयत्नेन पञ्चतत्वे न कौलिकः ।  
एवं कृत्वा लभेत् सिद्धि नान्यस्य दृष्टिगोचरे ॥ ११-२७ ॥  
  
श्रीचक्रपूजा यत्रैव तत्रैव धन सिद्धये ।  
सिद्धिर्न जायते तत्र कदाचिद् अन्य सन्निधौ ॥ ११-२८ ॥  
  
तत्रैव कामना सिद्धिर्यत्र चक्रं प्रपूजयेत् ।  
आयुरारोग्यमैश्वर्यं श्रीचक्रपूजनाद् भवेत् ॥ ११-२९ ॥  
  
कीर्त्तिवृर्द्धिर्यशोवृद्धिर्मुक्तिं भागिन संशयः ।  
वाञ्छा सिद्धिर्ज्ञानसिद्धिर्देव्याः प्रीतिश्च जायते ॥ ११-३० ॥  
  
श्रीचक्रपूजां यः कुर्यात् स एव सम्भुरव्ययः ।  
अश्वमेधसहस्राणि वा जपे य शतानि च ॥ ११-३१ ॥  
  
इष्ट्वा यत् फलमाप्नोति तत्फलं कौलिकार्चने ।  
वापि कूपतदागादि दत्वा यत् फलमाप्नुयात् ॥ ११-३२ ॥  
  
तत् फलात् कोटिगुणितं यदि चक्रं प्रपूजयेत् ।  
तदन्नं मेरुतुल्यं स्याद् बिन्दुः सिन्धुसमोपमम् ॥ ११-३३ ॥  
  
पुष्पं च मेरुसदृशं यदि चक्रं प्रपूजयेत् ।  
तन्मध्ये वर्त्तते देवि यदि व्याधियुतो नरः ॥ ११-३४ ॥  
  
शिव बुध्या प्रपूज्यो हि भ्रान्ति तत्र विवर्जयेत् ।  
सूर्यस्य प्रतिबिम्बं यत् तत्तो ये परिपश्यति ॥ ११-३५ ॥  
  
गङ्गा तोये यथा सूर्यं हीनतोये तथा पुनः ।  
सूर्यस्य दूषणं नास्ति सूर्यैकः परितिष्ठति ॥ ११-३६ ॥  
  
तथैव परमेशानि साधके नास्ति दूषणम् ।  
मन्नाराधनमात्रेण तदात्मा तन्मयो भवेत् ॥ ११-३७ ॥  
  
प्। १७) अत एव महेशानि दूषणं नास्ति रेतसि ।  
रेतः पवित्रं परमं शक्तिर्मोक्षस्य कारणम् ॥ ११-३८ ॥  
  
पूजाहीना च या शक्तिर्जपहीना च या पुनः ।  
धृत्वा साधकरेतश्च सा नारी कालिका श्वयम् ॥ ११-३९ ॥  
  
भ्रान्तिरत्र न कर्त्तव्या यदि मुक्तिं प्रयछति ।  
या नारी भ्रान्तिसंयुक्ता आगता चक्रमण्डले ॥ ११-४० ॥  
  
सप्तजन्मनि सा नारि चाण्डाली पतिवर्जिता ।  
एवं रूपां च यां नारिमवज्ञां करुते यदि ॥ ११-४१ ॥  
  
धनपुत्रवर्जितश्च स चण्डालो न चान्यथा ।  
इति ते कथितं कान्ते तत्वज्ञानं विमोक्षदम् ॥ ११-४२ ॥  
  
येषां देहे महेशानि तत्वज्ञानं मयोदितम् ।  
ते पुनर्जननीगर्भे न विशन्ति कदाचन ॥ ११-४३ ॥  
  
जीवन्मुक्ताश्च ते प्रोक्ताः शिवरूपाश्च ते नराः ।  
शृणु देवि प्रवक्षामि कौलिकस्य च लक्षणम् ॥ ११-४४ ॥  
  
यस्मिन् देवे यदाचारो निर्दिष्टां मन्त्रसाधने ।  
तदाचारविशिष्टो यः कौलिकश्चैव कीर्त्तितः ॥ ११-४५ ॥  
  
शैवे शाक्ते गानपत्ये सौरे चान्द्रे सुलोचने ।  
तत्वज्ञानमिदं प्रोक्तं वैष्णवे शृणु यत्नतः ॥ ११-४६ ॥  
  
इति निर्वाणतन्त्रे तत्वज्ञानविवरणं नाम एकादशः पटलः ॥ ११   
॥  
  
  
द्वादशः पटलः ।  
  
श्रीचण्डिकोवाच   
  
शृणु नाथ परानन्द मम प्राणेश्वरप्रभो ।  
वैष्णवस्य यथा तत्वं तन्मे ब्रूहि जगत्पते ॥ १२-१ ॥  
  
श्रीशङ्कर उवाच  
  
शृणु तत्वं वरारोहे वैष्णवस्य त्रिलोचने ।  
गुरुतत्वं मन्त्रतत्वं वर्णतत्वं सुरेश्वरि ॥ १२-२ ॥  
  
देवतत्वं ध्यानतत्वं पञ्चतत्वं वरानने ।  
तत्रादौ श्रीगुरोस्तत्वं स्नेहाद्वक्षामि पार्वति ॥ १२-३ ॥  
  
स तैलं वर्तिका युक्तं देहस्थं ब्रह्मतैजसम् ।  
गुरुणा मन्त्रदानेन तत् सूत्रं दीपितं भवेत् ॥ १२-४ ॥  
  
देवतायाः शरीरं हि जीवादुत्पद्यते ध्रुवम् ।  
अत एव हि तस्यात्मा देवरूपो न संशयः ॥ १२-५ ॥  
  
ईश्वरस्य तु यद् बीजं तदेव अक्षरात्मकम् ।  
तेन वर्णात्मकं देहं जन्तोरेव न संशयः ॥ १२-६ ॥  
  
मन्त्रवर्णो सवर्णा निलीयन्ते परमेश्वरि ।  
वर्णतत्वमिदं देवि मम सर्वस्य यद् भवेत् ॥ १२-७ ॥  
  
स्वयं देवो न चान्यस्मि निर्मलो देवरूपकः ।  
सर्वत्र देवतां ध्याये तृणगुल्मलतादिषु ॥ १२-८ ॥  
  
ध्यानेन लभते सर्वं ध्यानेन विष्णुरूपकः ।  
ध्यानेन सिद्धिमाप्नोति विनाध्यानेन सिद्धति ॥ १२-९ ॥  
  
इति ते कथितं देवि वैष्णवस्य सुरेश्वरि ।  
यज ज्ञानादमरत्वं च विष्णुरूपो न संशयः ॥ १२-१० ॥  
  
यः कुर्यात् परमेशानि तत्वज्ञानं मयोदितम् ।  
स्वर्गभागी भवेन्मर्त्यो विष्णुलोके महीयते ॥ १२-११ ॥  
  
यदिमुक्ति यतो मर्त्यो मनसा चिन्तयन् सदा ।  
ते नरा न हि गछन्ति कदाचिद्यममन्दिरम् ॥ १२-१२ ॥  
  
इति ते कथितं तत्वं वैष्णवस्य सुरेश्वरि ।  
यजज्ञानादमरत्वं च लभते नात्र संशयः ॥ १२-१३ ॥  
  
इति श्रीनिर्वाणतन्त्रे विष्णोस्तापकथनं नाम द्वादशः पटलः   
॥ १२ ॥  
  
  
  
त्रयोदशः पटलः  
  
श्रीचण्डिकोवाच  
  
शृणु देवि प्रवक्षामि मन्त्रं दशाक्षरं परम् ।  
यस्य श्रवणमात्रेण मूढोपि विष्णुरूपकः ॥ १३-१ ॥  
  
पु मन्त्रोपि च देवेशि शक्तिमन्त्रं जपेद् यदि ।  
अज्ञात्वा तन् महामन्त्रं सभवे ब्रह्मराक्षसः ॥ १३-२ ॥  
  
अज्ञात्वा तन् महामन्त्रं तत्र ज्ञानी भवेद् यदि ।  
तथापि नरकं गछेद् इति देवस्य सम्मतम् ॥ १३-३ ॥  
  
शृणु देवि प्रवक्षामि दशार्णं मन्त्रमुत्तमम् ।  
माया बीजं लक्ष्मी काली च पाशकम् ॥ १३-४ ॥  
  
गगणं पक्षिबीजं पवह्निकान्ता ततः प्रिये ।  
इति ते कथितं चण्डि दशाक्षरमनूत्तमम् ॥ १३-५ ॥  
  
यजज्ञानादमरत्वं च लभते नात्र संशयः ।  
अस्य ग्रहणमात्रेण नरोनारायणो भवेत् ॥ १३-६ ॥  
  
अस्य प्रसादमात्रेण चण्डि निर्वाणतां(?) व्रजेत् ।  
दण्डोपरिजप्तेद् एतत् दशार्णं परमेश्वरि ॥ १३-७ ॥  
  
अस्य मन्त्रान् महामन्त्र जायते नात्र संशयः ।  
सर्वे देवता(?) स रूपाश्च दशर्णाज्जायते ध्रुवम् ॥ १३-८ ॥  
  
महाविद्योपासकश्च दशार्णं वह्नि पश्यति ।  
इह लोके दरिद्रश्च परे च ब्रह्मराक्षसः ॥ १३-९ ॥  
  
तस्माद् यत्नेन देवेशि दशार्णं श्रावयेद्गुरु ।  
केवलं श्रवणं कुर्यात् जपेत् साधकोत्तमः ॥ १३-१० ॥  
  
या श्रावये हशार्णं च स न ये गुरुरुत्तमः ।  
मन्त्रदाना यथा देवि तथैव(?) सदगुरु स्मृतः ॥ १३-११ ॥  
  
दशार्णदाता यो देवि स एव परमो गुरुः ।  
यथा मरतरङ्गीन्या नसनासुकलापगा ॥ १३-१२ ॥  
  
दशार्णस्य समोनास्ति मन्त्रोपि सुरपूजिते ।  
त्वत् समा यदि नारी च मत्समः पुरुषोस्ति च ॥ १३-१३ ॥  
  
दशार्णस्य समो नास्ति मनो हि कथ्यते मया ।  
दशकान्तस्य स्वर्णस्य सदृशं वौहमशाचेत्(?) ॥ १३-१४ ॥  
  
दशार्णस्य स मन्त्रं कथयेवस्तदा प्रिये ।  
श्रीप्रासादाद् त्य(?) यं मन्त्रो दशार्णः परमेश्वरि ॥ १३-१५ ॥  
  
ऊर्द्ध्वाम्नाये महातन्त्रे माहात्म्यं कथयामिति ।  
अतः परं प्रवक्षामि यद् रुपं दण्डधारणम् ॥ १३-१६ ॥  
  
साधुरूपो गृहस्थश्च ब्राह्मणौ ब्रह्मवादिनः ।  
सर्वोपायपरित्यक्तः सदाधर्मपरायणः ॥ १३-१७ ॥  
  
जितेन्द्रियोजितक्रोधः समत्वं सर्वजातिषु ।  
पुत्रे रिपौ समत्वं च समं स्वर्णे च पार्थिवे ॥ १३-१८ ॥  
  
दयाभावश्च सर्वत्र पुत्रे मित्रे रिपो भवेत् ।  
लाभा लाभे जये नाशे निन्दायां पौष्टिके तथा ॥ १३-१९ ॥  
  
काये * *? न संवन्धे मृत्युमारभ्य युगान्तिके ।  
ब्रह्मज्ञानं विनाज्ञानं यस्य चिन्तेन विद्यते ॥ १३-२० ॥  
  
स न्यासधर्म तस्यैव नान्यस्य सुरपूजीते ।  
प्। १९) सन्यासधारणं कार्यं विप्रस्य मुक्तिहेतवे ॥ १३-२१ ॥  
  
यो विप्रो धारये दण्डं सैवनाराणयः स्वयम् ।  
चतुर्भुजाः प्रजायन्ते दण्डधारणमात्रतः ॥ १३-२२ ॥  
  
सर्वलक्षणं युक्तो ब्राह्मणो गमनं चरेत् ।  
गत्वा च दण्डिनं दृष्ट्वा प्रणमेत् दण्डवत् क्षितौ ॥ १३-२३ ॥  
  
त्वमेव देव देवेश त्वमेव त्राणकारकः ।  
त्वमेव जगतां वद्यस्त्राहि मां शरणागतम् ॥ १३-२४ ॥  
  
इति श्रूत्वा दण्डधारि पप्रछसादराज्जनम् ।  
कस्त्वं कस्य युतस्त्वां हि कथया गमनम् वद ॥ १३-२५ ॥ १३-  
  
श्रुत्वा तद् वचनं विप्रः प्रोवाचात्मनिवेदनम् ।  
विप्रवेशसमुद्भुतो ह्यमुक्तोहं विवेकवान् ॥ १३-२६ ॥  
  
नास्ती मे पितरौ साक्षात् नास्ति मे स्त्रीसुतादयः ।  
वृतौ च माता पितरौ मृताः भ्रातादयः सुनाः ॥ १३-२७ ॥  
  
पश्चात् सकान्ता नाशे तु ह्यहमत्यन्तनापवान् ।  
अत एव च भो स्वामिन् देहि मे परमाश्रयम् ॥ १३-२८ ॥  
  
सत्यं कुरु द्विजश्रेष्ठ यदुक्तं वै ममान्तिके ।   
मिथ्या भाषणदोषेण ब्रह्मवर्त्मविवर्जितः ॥ १३-२९ ॥  
  
भवत्येव न सन्देहो द्विजमत्पुरतो वद ।  
स्थिता यां यौवनायाञ्च कान्तायां परमेश्वरि ॥ १३-३० ॥  
  
सर्वं हि विफलं तस्य यः कुर्याद् दण्डधारणम् ।  
पितरौ विद्येते देवि यः कुर्याद् दण्डधारण ॥ १३-३१ ॥  
  
विद्यते च वालभावो यस्य कान्ता सुतस्तथा ।  
सन्यासधारणं तस्य वृथा हि परमेश्वरि ॥ १३-३२ ॥  
  
सगुरुश्चापि शिष्यश्च रौरवाख्यं प्रयच्छति ।  
इत्यादि दृढवाक्यन्तु श्रुत्वादडो(?) जितेन्द्रियः ॥ १३-३३ ॥  
  
सन्यासदानं तस्यैव दद्यान्मुक्तीं च सास्वतीम् ।  
आदौ दशाक्षरं मन्त्रं प्रथमं श्रावयेद्गुरुः ॥ १३-३४ ॥  
  
तत श्रुत्वा च महावर्त्मगमनं कारये ततः ।  
क्रोशं वा क्रोशयुग्मं वा वेगेन गमनं चरेत् ॥ १३-३५ ॥  
  
गुरुणा सहशिणपृष्टे पृष्टे त्रिविधानतः ।  
तिष्ट तिष्ट महाबाहो मां त्यक्त्वा न हि गच्छतु ॥ १३-३६ ॥  
  
शिष्यः परमहंसस्त्वत्वत् समो नास्ति भूतले ।  
क्षन्तव्यमपराधं मे त्वं हि विष्णुः स्वरूपधृक् ॥ १३-३७ ॥  
  
त्वमेव जगतां वन्यस्त्वमेव सर्वपूजितः ।  
त्वमेव परमो हंसस्तीष्ठ तिष्ठ तु मा व्रत ॥ १३-३८ ॥  
  
सशिष्य दण्डिना देवि इति वाक्यं वदेत् यतः ।  
अतः सः परमो हंसः पथिशे ते प्रमोहितः ॥ १३-३९ ॥  
  
तस्यैव दर्शनार्थाय चान्तरीक्षे स देवताः ।  
स स्त्री कासपरिवारा आयान्तिदिग्विदिक्षु च ॥ १३-४० ॥  
  
एतस्मिन् समये दण्डी शान्तयेत् शिष्यमुत्तमम् ।  
फुत्कारं बहवो दत्वा मन्त्रेणानेन सुव्रते ॥ १३-४१ ॥  
  
फूत्कारैर्वायुयोगैश्च पुनः प्राणं प्रयोजयेत् ।  
जन्मान्तरन्तु तस्यैव तत्क्षणे जायाते किलु ॥ १३-४२ ॥  
  
जन्मान्तरं समालोक्य संस्कारमाचरेत् गुरुः ।  
प्। २०) कुण्डोत्तिके समानीय अन्नप्रासनमाचरेत् ॥ १३-४३ ॥  
  
अमुकस्यं समाभाष्य पुष्पं वह्नौ विनिक्षिपेत् ।  
इति नाम्ना तु संस्थाप्य महासंस्था(?)रमारयेत्? ॥ १३-४४ ॥  
  
ततो पिण्डं डिना देवि शिष्यायज्ञानहेतवे ।  
शृणुशिष्य महाधीरमद्वाक्यं हृदयं गुरु ॥ १३-४५ ॥  
  
तत्रान्तरं तु तस्यैव पृथिव्यानाधिकारिता ।  
मृतदेह स्वरूपोयं शरीरोयं न संशयः ॥ १३-४६ ॥  
  
विरतोमन्त्रसर्वत्र ज्ञेया द्याहारवेष्टया ।  
ब्राह्म * * * * * * * * * ? भोजनं तव ॥ १३-४७ ॥  
  
पञ्चतत्वं सदा सेव्यं *?प्त भावे जितेन्द्रियः ।  
सदैव मानसां पूजां सदा मा * * * * *? ॥ १३-४८ ॥  
  
सदैव मानसं भोगं त्यागं कुरु प्रयत्नतः ॥ १३-४९ ॥  
  
षड्वर्गषु जितो? भूत्वा नरा? नारायणः स्वयम् ।  
भवत्येव न सन्देहो? दण्डधारणमात्रः ॥ १३-५० ॥  
  
पितृवंसे सप्तदशमातृ * * * * * *? ।  
कान्तायाः सप्तमञ्चैव लक्ष्मी नारायणो भवेत् ॥ १३-५१ ॥  
  
इति श्रुत्वा वचस्तस्य शिष्यञ्चैतानन्न वा * *? ।  
  
पञ्चतत्वं सदा सेव्यं कस्माल्लाभं वदस्व मे ।  
यत्रैव वर्त्तते दण्डो बहुशिष्य * * * *? ॥ १३-५३ ॥  
  
अथवा वीरमध्ये तु य * * *? मनं चरेत् ॥ १३-५४ ॥  
  
तत्वज्ञानि गृहस्थस्य सन्निधानं व्रजेत् किल ।  
सुदूरमपि गन्तव्यं यत्रास्ते कुलनायक ॥ १३-५५ ॥  
  
आचार्यपत्नीं दृष्ट्वा तु भिक्षां कुर्यात् समाहितः ॥ १३-५६ ॥  
  
हे मातर्देहि मे भिक्षां कुण्डली तर्पयाम्यह ।  
एव मुक्ता ततो दण्डी महासंस्थारमाचरेत् ॥ १३-५७ ॥  
  
कुण्डान्तिकं समानीय होमयेद् विधिपूर्वकम् ।  
ततो हुनेत् करं धृत्वा आज्यैरष्टा हुतासनः ॥ १३-५८ ॥  
  
विपरीतक्रमेणैव कुर्याद्दण्डविशेषणम् ।  
ततः कुर्यात् प्रयत्नेन अन्तर्यज्ञोपवीतकम् ॥ १३-५९ ॥  
  
शिखान्त सशिष्यमन्त्रः पूनमध्ये विनिक्षिपेत् ।  
मूलेन यज्ञसूत्रं तु तस्मिनेव निवेशयेत् ॥ १३-६० ॥  
  
घृतमृत्तिकया पुगं विलिप्य शोधयेत् ततः ।  
ततः पूगं मूलमन्त्रै दण्डमध्ये विनिःक्षिपेत् ॥ १३-६१ ॥  
  
पूर्णाहुतिं ततो दद्यात् तत् पूगमानयेत् सुधीः ।  
यज्ञसूत्रं स शिखायां तत् युगं शोधयेत् प्रिये ॥ १३-६२ ॥  
  
मूलमन्त्रं जपेत् तत्र गजान्तकसहस्रकम् ।  
ततश्च श्रावयेन्मन्त्रं कालिकायाश्च सुन्दरि ॥ १३-६३ ॥  
  
अथवा श्रावयेन् मन्त्रं तारायाः परमदुर्लभम् ।  
मूलमन्त्रं समुच्चार्य पूगभस्मप्रयत्नतः ॥ १३-६४ ॥  
  
भक्षणा तत् क्षणात् साक्षाद् दण्डी यज्ञोपवीतवान् ।  
भवत्येव न सन्देहो नरोनारायणो भवेत् ॥ १३-६५ ॥  
  
बिल्वपत्रं समानीय वंशस्यैकं समानयेत् ।  
प्। २१) बिल्वदण्डे कालिकाया जपेत् मन्त्रं प्रयत्नतः ॥ १३-६६ ॥  
  
जीवन्यासं ततः कृत्वा दण्डो देविं विचिन्तयेत् ।  
बिल्वस्थित च चैतन्यं वंशदण्डं नियोजयेत् ॥ १३-६७ ॥  
  
इष्टदेवी स्वरूपेण दण्डोयं परमेश्वरि ।  
शिष्यस्य दक्षिणे हस्ते दण्डस्य स्थानमाचरेत् ॥ १३-६८ ॥  
  
कमण्डलुं समानीयवारुणं * * *? भवेत् ।  
वारुणीं निक्षिपेत् तत्र मूलमन्त्रं ततो जपेत् ॥ १३-६९ ॥  
  
गैरिकं कोपिनं वस्त्रं यत्नेन परिधापयेत् ॥ १३-७० ॥  
  
दण्डधारणमात्रेण नरोनारायणो * * *? ।  
  
गुरुप्रज्ञां महाकाली दण्डोपरिविभावयेत् ।  
साक्षान्नारायणस्त्वं हि दयाधर्मपराभव ॥ १३-७२ ॥  
  
न च माता पिता वापि सर्वं दण्डान्तिके स्थितम् ।  
चौरवद् गमनं गेहे गृहस्थस्य द्विजस्य च ॥ १३-७३ ॥  
  
नारायणं सदा भाष्य * * * * *? जेत्सुधीः ।  
इति श्रुत्वा गृहस्थश्च पुटाज्वलि परो भवेत् ॥ १३-७४ ॥  
  
द्वारे च दण्डिनं दृष्ट्वा प्रणमेत् * * * * *? ।  
  
आदायभीक्षां देवेशि चौरवद् गमनं चरेत् ।  
तथा हि * * * *? त्रिरात्रवसतिं चरेत् ॥ १३-७६ ॥  
  
तीर्थभूमिं ततो गत्वा सप्तरात्रं वसेत् ततः ।  
ब्राह्मणो दण्डिनं दृष्ट्वा प्रणमेद्विधिपूर्वकम् ॥ १३-७७ ॥  
  
तोय पूर्णं च देवेशि किं वा शून्यकमण्डलुम् ।  
दृष्टिमात्रेण तत् पात्रं पूर्णतोयं भवेद्ध्रुवम् ॥ १३-७८ ॥  
  
दद्यान् न यदि मोहेन स भवेदापदाश्रयम् ।  
त्रिंशद्वर्षं सहस्राणि वने च विटपो भवेत् ॥ १३-७९ ॥  
  
इति ते कथितं चण्डि सन्न्यासधारणं परम् ।  
पाषण्डा य न वक्तव्यं प्राणान्तेऽपि कदाचन ॥ १३-८० ॥  
  
८१५ ॥ इति निर्वाणतन्त्रे चण्डिका शङ्करसंवादे त्रयोदशः   
पटलः ॥ १३ ॥  
  
  
चतुर्दशः पटलः ।  
  
श्रीशङ्कर उवाच ।  
  
शृणु देवि प्रवक्षामि अवधूतो यथा भवेत् ।  
वीरस्य मूर्तिजानीयात् सदा तत्वपरायणम् ॥ १४-१ ॥  
  
यद् रूपं कथितं पूर्वं सन्न्यासधारणं परम् ।  
तद्रूपं सर्वकर्माणि प्रकुर्याद् वीरवल्लभः ॥ १४-२ ॥  
  
दण्डिनं मुण्डन देवि आवस्यकं समाचरेत् ।  
यथा तथा नैव कुर्याद् देवी यस्य च मुण्डनम् ॥ १४-३ ॥  
  
असंस्कृतकेशानां मुण्डलेक्षिकुचोच्चयाम् ।  
अस्थिमाला विभूषो वा रुद्राक्षान् वापि धारयेत् ॥ १४-४ ॥  
  
दिगम्बरो वा वीरे प्रश्चाथवा कौपिनी भवे ।  
रक्तचन्दनदिव्याङ्गः कुर्याद् भस्माङ्गभूषणम् ॥ १४-५ ॥  
  
क्षमादानं तपोध्यानं वीरभावे न शैलजे ।  
शिवोहं भैरवानन्दो मुक्ताहं कुलनायकः ॥ १४-६ ॥  
  
एवं भावपरो मन्त्री हेतुयुक्तः सदा भवेत् ।  
सम्विदासेवनं कुर्यात् सदा कारणसेवनम् ॥ १४-७ ॥  
  
प्। २२) भवेत् साक्षात् स पुरुषः शम्भुरूपो न संशयः ।  
निर्वाणमुक्तिमाप्नोति ब्राह्मणो वीरभावतः ॥ १४-८ ॥  
  
अवधूतः क्षत्रियश्च महायोगि न संशयः ।  
स्वरूपोपि भवेद् वैश्यः शूद्रोपि सहलोकभाक् ॥ १४-९ ॥  
  
सम्पूर्णफलमाप्नोति विप्रो निर्वाणतां व्रजेत् ।  
त्रिभागफलमाप्नोति क्षत्रियोवीरभावतः ॥ १४-१० ॥  
  
पादद्वयन्तु वैश्यस्य शूद्रस्य चैकपादकम् ।  
ब्राह्मणस्य विनान्यत्र सन्न्यासो नास्ति चण्डिके ॥ १४-११ ॥  
  
कुर्यान् मोहेन योन्यत्र सैवपापाश्रयो नरः ।  
गुप्तभावेन देवेशि शृणुयात् प्राणवल्लभे ॥ १४-१२ ॥  
  
सन्न्यासिना सदा सेव्यं पञ्चतत्वं वरानने ।  
द्वादशाब्दे तु देवेशि यदि मृत्युर्न जायते ॥ १४-१३ ॥  
  
सैव चानन्दविख्यातो द्वादशाब्दे सरस्वती ।  
अवधूतस्य आष्यातः शृणुष्व पर्वतात्मजे ॥ १४-१४ ॥  
  
वनायपि (?) भारति च पुरी च गिरिरेव च ।  
एकस्थाने च संस्थित्वा इष्टध्यानादिकं चरेत् ॥ १४-१५ ॥  
  
यो मन्त्रः तद् ब्रह्मप्राज्ञः शरणः परिकीर्तितः ।  
श्रेष्ठकेशो जटाजूटः सदा नन्ददवत्? चरेत् ॥ १४-१६ ॥  
  
अन्तयोनी(?) महावीरो हरन्यः सैवशैलजे ।  
नानाशास्त्रेषु यो विज्ञो नानाकर्मविसारदः ॥ १४-१७ ॥  
  
स देष्ट देवी भावेन भावयेद् यो हि चाङ्गना ।  
स एव भारते वीरो महाज्ञानी जितेन्द्रियः ॥ १४-१८ ॥  
  
प्। २३) सदोर्द्धे बाहुर्? यो वीरो मुक्तकेशो दिगम्बरः ।  
स एव समभावेन भावयेद् यो नरोत्तमः ॥ १४-१९ ॥  
  
इष्ट देवीं विना नास्ति शवीरः परिकीर्तितः ।  
नाना देवेन्द्र पीठेषु क्षेत्रेषु तीर्थभूमिषु ॥ १४-२० ॥  
  
भ्रमणं कुरुते नित्यं कुर्याद्यत्नेन पूजनम् ।  
देवतायाः सदा ध्यानं श्रीगुरोः पूजनं तथा ॥ १४-२१॥  
  
अन्तर्यागे न योनिश्चः स वीरः पुरिरेव च ।  
अवधूताश्रमो देवि यस्य भक्तिः सुनिश्चला ॥ १४-२२ ॥  
  
तस्य तुष्टा भवेत् काली किं न सिध्यति भूतले ।  
अवधूतं समालोक्य शम्भूवत् पूजनं चरेत् ॥ १४-२३ ॥  
  
शक्तितः पञ्चतत्वानि यत्नेन च निवेदयेत् ।  
पञ्चतत्व विना भेद्रे आनन्दो नैव जायते ॥ १४-२४ ॥  
  
अतो हि भक्तिभावेन ते नैव पूजा * * *? ।  
इति ते कथितं कान्ते अवधूतस्य लक्षणम् ॥ १४-२५ ॥  
  
येन विज्ञानमात्रेण शिवत्वं लभते नरः ।  
शटायभक्तिहीनाय न दातव्यं कदाचन ॥ १४-२६ ॥  
  
गुरुभक्तिविहीनाय तत्वनिन्दा पराय च ।  
इदं तन्त्रं सुगुप्तं च प्राणान्तेऽपि कदाचन ॥ १४-२७ ॥  
  
न श्रावयेदभक्ताय सिद्धिहानिः प्रजायते ।  
कदाचिद् वा स्वपुत्राय स्वशिष्याय महात्मने ॥ १४-२८ ॥  
  
श्रावयेद् भक्तियुक्ताय यदि तद् योग्यता भवेत् ।  
श्रूत्वा गोपपयत्नेन स्वयोनिमिव शैलजे ॥ १४-२९ ॥  
  
सङ्क्षेपात् कथितं किञ्चित् किमन्यत् श्रोतुमिच्छति ।  
  
इति श्रीनिर्वाणतन्त्रे चण्डिकाशङ्करसंवादे   
अवधूताश्रमविवरणं नाम चतुर्दशः पटलः ॥ १४ ॥  
  
समाप्तः  
  
शुभम्  
  
  
