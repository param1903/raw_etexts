+++
"Catalog number" = "M00575"
"Uniform title" = "bhāvacūḍāmaṇi"
Commentator = [ "vidyākaṇṭha",]
Subjects = [ "tantric / āgamic literature", "tantra / āgama",]
Manuscript = [ "Shri Ragunatha Temple MSS Library Jammu no: 5291",]
"Publication country" = "United States"
title_iast = "bhāvacūḍāmaṇi"
title = "भावचूडामणि"

+++
  
  
  
  
प्। १अ) ॐ नमः शिवाय ॥  
  
समस्तसिद्धान्तसुधासमुद्रसम्प्लावनायेन्दुकराभिरामाः   
जयन्ति वाचो भुवि रामकण्ठभट्टस्य विद्येश्वरतुल्यमूर्त्तेः ।  
  
ततो वाप्तः श्रुतश्चैव ज्ञानरत्नविधानतः ।  
भावचूडाभिदं वक्ष्ये विद्याकण्ठश्च सङ्ग्रहम् ॥   
  
इह हि पूर्वभगवतः स्वयम्भुवः साक्षाच्छिप्येन मयेन यथा यश्च   
शिवाराधनादावुपायो मुनिभ्यः कथितस्तथा तच्छिष्यः स्वशिष्येभ्यः   
कथयति ।   
  
पृष्ठे हिमवत् ।   
  
इत्याद्येन हिमालयस्याग्रदेशे पादसमीपे स्थिता मुनयः मयमुपविष्टं   
दृष्टंवन्तः । इति प्रक्रिया दर्शनाय सृष्टोपि श्लोको व्याख्यातः ।  
    
वेतारं सर्वविद्यानाम् इति ॥   
  
चतुर्दशविद्यास्थानज्ञम् चतुर्दशविद्यस्थानानिः   
पुराणस्मृतिमीमांसधर्मशास्त्राङ्गमिश्रिताः वेदाः स्थानानि   
विद्यानां धर्मस्य च चतुर्दशेतिः सर्वाणि शिल्पानि कलाकौशल   
विषेशास्तेषां प्रवर्त्तकम् । अनेनास्य विश्वकर्मत्वम् । शिवैकाहित चेतस्कं   
परममाहेश्वरम् । भक्तानुग्रह तत्परमितिः । अन्येषामपि गुरुं   
प्रबोधरोचिर्भिरिति श्रुतपाठाभ्यां तेजोयुक्तैर्हर्षव्याप्याकुलेक्षणा इति ।   
अनेनानुमित शक्तिपाताः श्रद्धादमादिभिरात्यसंस्कारैः   
शोभायुक्तान्सतानाहेत्यादि । शास्त्रावतारकं भगवन्तं   
श्रीकण्ठनाथं नमस्कृत्य स विश्वकर्मा तान् मरीच्यादीनित्याह । देव   
देवस्य यजनं साध्याद्यङ्गापेक्षयात् तदाधारानेकत्त्वेन च तत्र   
यजनाङ्गानि समाधिर्धारणेति । समाधानं समाधिर्योगाङ्ग   
वैलक्षण्येन धारणा चेतसोभिमतप्रदेशो निरोधः ।   
  
तथा च पतञ्जलिः ॥  
  
देशबन्धश्चित्तस्य धारणेति । ध्यानमन्तर्यागादनन्तरं तदर्थं वा   
हृदाद्येकदेशे परमेश्वरादेकार चिन्तनम् । तथा च शार्धशतत्रये   
श्रीमत्कालोत्तरे । ललाटे चेश्वरं ध्यायेदितिः । जप उपांशुर्मानस उच्यते ।   
अनभिप्रेतसङ्ख्यया मन्त्रोच्चारणम् । भावः शुद्धात्मको भक्त्यादिः ।  
  
प्। १ब्) तयांसि प्राणायामादीनि यदुच्यते । प्राणायामः परं तपः   
अथाधाराः स्वमूर्तावित्यादि । तत्र कृत सन्निधाविति पदं   
स्वमूर्तावित्याद्यानां चल इत्यन्तानां प्रत्येकमभिसम्बध्यते । तत्र   
सन्निधिकर्णपूर्वस्य यजनस्योक्त त्वात् । यजनं श्रेष्ठमेतेभ्यो लिङ्ग एवेतिः   
एतेभ्यः प्रोक्तेभ्य आधारेभ्यः लिङ्गात्मके विशिष्टतरे आधारे यजनं   
शोभनमित्यर्थः । तथा च   
  
महाभारतादौ भगवान् व्यासमुनिः ।   
  
सर्वरूपं भवं ज्ञात्वा लिङ्गे योर्चयते प्रभुम् ।  
तस्मिन्नभ्यधिकां प्रीतिं करोति वृषभध्वज इति ॥  
  
किमात्मकमिति । किं प्रकृति किं कारणकम् । विधिभेदाश्च तद्गता इति   
लिङ्गविषयानि विधानान्तराणि ब्रूहिति वक्षमाणेन सम्बन्धः । आस्था   
प्रतिष्ठा शुभाशामास्थितमिति । इह शैवशास्त्रे   
पूर्वपश्चिमोत्तरैशानीनां चतसृणामेव दिशां शुभत्त्वं काम्ये   
स्वानुगमितिः । यथा कामनार्थानुगुणायां दिशि स्थितम् ।  
यथा परसन्ताप चिकीर्षुराग्नेयदिगातं यायात् । मरणचिकीर्षुर्याम्य   
दिक्स्थं रोगादि विधित्सुर्नैनृत दिक्स्थमुच्चाटन कृद्वायव्य दिक्स्थमिति यावत् ।   
  
अथाचार्य्यलक्षणम् । दैशिकोत्तमः । आर्यदेशसमुद्भूतः इति आर्यदेशः   
यत्र शास्त्रार्थ विचारः तस्य च सम्यगनुष्ठानं ततनुद्भवो यस्य तथा   
शुचिरिति परस्वादान निस्पृहः ।   
  
तथा च स्मृति । योर्थे शुचिः संहि शुचिः न मृद्दारिशुचिः शुचिरिति ।   
  
दक्ष इति । स्वकर्मणि दीक्षा व्याख्यानादौ सर्वत्र चतुरः ।   
  
समाहित इति । श्रोत्रियोनुष्ठाना च चीर्णाचार्य्य व्रत इति ।   
आचार्य्याभिषेकादनन्तरं शास्त्रान्तरोक्तमाचरितमाचार्यव्रतं येन   
यथोक्तं श्रीमत्स्वायम्भुवे ॥   
  
अथाचार्य्यव्रतं श्रेष्ठं चरेदाचार्य्य एव हि ।  
पक्षद्वयमधः शायी नक्राशी चरुभुक् सदा ॥  
  
मौनीत्रिषवण स्नायी इत्यादि । विद्वानिति पण्डितो न मूर्खः । यदुक्तमन्यत्र   
  
राज्ञोभ्राप्तुः स सन्देहो गुरुर्भक्ति वर्जित ।   
  
प्। २अ) इति । नक्षत्रे चन्द्रतारादीत्यादि ।  
  
प्रथमतृतीयषष्टसप्तमदशमैकादशस्थानस्थितत्त्वान्नक्षत्रस्य   
परिशुद्धिः । यदाहु ज्योतिः शास्त्रविदः ।  
  
जन्माश्रितस्त्रिषष्टश्च सप्तमो दशमस्तथा ।  
एकादशगतो नृणां चन्द्रः सर्वार्थ साधक ॥   
  
इति ताराजन्म सम्पद्यानवताभ्यस्तृतीयापञ्चमीसप्तमीनां   
परित्यागान्नारापरिशुद्धिः आदिग्रहणद्योगपरिशुद्धेपि   
कालदण्डादिभिरेकादशभिर्ना स्नाप्यशुभैर्वजिते । यदुत्कं   
श्रीमत्स्वायम्भुवे ॥   
  
नाम्नै वा चोदितान्योगानेकादशपरित्यजेदिति ।  
  
अनय प्लुत इति । विष्टि वृहद्व्यतीपातादिभिरवादिते दारुणोग्र चर इत्यादिना ।   
दारुणानि आद्राश्लेषा ज्येष्ठामूलानिमारणादि कर्मसु ।   
  
उग्राणिमघाभरणीति स्रश्च पूर्वा श्मशानवेतालादि सिद्धौ ।   
चराणिस्वातिपुनर्वसुश्रवणधनिष्ठाशतभिषः उच्चानानादिषु ।   
  
क्षिप्राणि हस्तः पुष्योऽभिजिदश्विनीक्षिप्रकार्य्यसाधने ।   
ध्रुवाणि रोहिणीति स्रश्चोत्तरा मोक्षादि कर्मसु । मृदूनि   
चित्रानूराधारेवतीमृगशिरांसि मृदुस्वरूपकार्य्यायैव । लग्ने   
पूर्वोदयेत्यादि । मेषादि राशिनामेव लग्न व्यपदेशः तस्मिन् शीर्षोदये   
शीर्षोदयाः षट् मिथुनसिंहकन्यातुलकुम्भवृश्चिकाः   
मेषवृषकर्कटधनिमकराः पञ्च पृष्ठोदयाः मीनस्तूभयोदयः   
भावास्तबुध न सहजा इत्याद्याः कालाख्य पुरुषस्यावयव स्थानीयाः   
तेषां समूहश्चक्रम् । तस्मिन् शुद्धे तस्य च शुद्धिरित्थं यथा   
स्वमनुकूलस्थानेषु ग्रहाणामवस्थितिः । यदाहुः   
  
जीवः सप्तनवद्विपाक्रमगतो वक्रार्कजौ षट्त्रिगौ इति । सदैशिके इति   
नवांशकादि कल्पनया यस्य राशेर्यस्य नवांशकस्य शोभनता तद्युक्तो   
यथा मेषस्य प्रथमनवांशको मेषांशक एव कर्कटस्यैवमेव ।   
प्रथमनवांशकर्कट सम्बन्धी स च तस्य शोभना इति । स्वस्वामीतिः   
मेषादीनां द्वादशानां राशीनां क्रमेणाधिपाः अङ्गार शुक्र-   
  
प्। २ब्) बुधचन्द्रार्क बुधशुक्रभौमगुरुसौरसौरगुरवः   
कुजशुक्रज्ञेन्दुर्कज्ञ कुजजीव सौरयमगुरवोभेशाः । तेन दृष्टे ग्रहस्य   
च दर्शनमेवम् । यस्मिन् स्थाने ग्रहो वर्तते । तस्माद्दशम तृतीये द्वे स्थाने   
दृष्टेश्चतुर्भागेन पश्यति । नवम पञ्चमे अर्ध दृष्ट्या । चतुर्थाष्टमे   
पादत्रयेण । सप्तमं समग्र दृष्ट्यै च । यदुक्तं तत्रैव   
  
दशम तृतीये नवपञ्चमे च चतुर्थाष्टमे कलत्रं च पश्यन्ति फलानि   
चैवं प्रयच्छन्ति इति ।   
  
तत्सुहृदिति । तत्सुहृदाराशीश्वरमित्रेण वा दृष्ट इत्यर्थः । तत्सुहृदोग्ने   
वराहमिहरोक्त्यैवोक्ताः इह तु सामान्येनोच्यन्ते ।  
सूर्यभौमगुरुचन्द्राश्चन्द्रस्य सूर्यबुधौभौमस्य गुरुचन्द्रार्का   
बुधस्य रविशुक्रौ गुरोः सूर्य्येन्दु भौमाः ।  
शुक्रस्य बुधशनैश्चरौ सौरस्य शुक्रबुधावितिः । सौम्यवीक्षित इति ।   
सौम्यग्रहा बुधशुक्रगुरवश्चन्द्रस्तु शुक्लपक्षे बुधस्तु पापयोगात्   
पापः न पुनः स्वतः यदप्याहुः । क्षीणेन्द्वर्कयमाराः पापास्तैः   
संयुतः सौम्य इति पुनरपि लग्नविशेषणम् ।   
  
वीर्य्यवन्नर इति । वीर्य्यवन्नरत्वं लग्नस्येत्थम् । यदा स्वस्वामि योगः   
सोम्यग्रहदर्शनं च सौम्यग्रहेण वा योगः स्वस्वामि वीक्षणं च ।   
यदुक्तं तत्रैव   
  
अधिपद्युतो दृष्टो वा बुधजीव निरीक्षितश्च यो राशिः स भवति बलवानिति ।   
  
प्रसन्नमानसे त्र्यंशे इति । त्र्यंशोद्रेक्काणाभिधानात्मको ज्योतिः शास्त्रे   
दृष्टो देवता विशेषः स यस्य राशेः प्रहर्षितः । यदुक्तं वृहज्जातके ।   
  
भूषितो वरुणवद्वहुरत्नोवद्धतूणकवचः स धनुष्कः   
नृत्तवादित कलासु च विद्वान् काव्यकृत्पियुनराशावसाने इति । अन्यच्च   
  
गौरी सुधौताग्रदुगूलहस्तासमुच्छ्रिता कुम्भकटच्छ्रिस्ताः देवालयं स्त्री   
प्रयताः प्रवृत्ता वदन्ति कन्यान्त्यगतस्त्रिभाग इति । तस्मिंस्तथा   
भूतेराशाविति । समानाधिकरण्येणैव सप्रमो व्याख्येया अप्रसन्नमान   
सा द्रेक्काणाश्च तत्रैव निर्दिष्टाः तेः ग्रन्थगौरव भयान्न प्रहर्शिताः  
  
प्। ३अ) रत्नभाण्ड समन्वितश्च कस्य चिद्राशेः सम्भवत्येव । यदुक्तं   
तत्रैव   
  
किन्नरोपमतनुः स कम्बलस्तूण चापकवचैः समन्वितः कुम्भमुद्वहति   
रत्नपूरितं सक्न्दगं मकरराशि पश्चिम इति । अन्यच्च ।   
  
सुर्णभाण्ड मुक्तामणि शङ्खमिश्रैर्व्याक्षिप्तहस्तः सविभूषणश्च   
भार्य्याविभूषाय महानिधानान्नावं प्लव व्याधि गतो झषस्येति ।   
तस्मिंस्तथा भूते द्रेक्काणेपि लग्न इति स्थितमेव उर्जित इति द्रेक्काणयुक्ते   
उर्जितश्चोक्त एव तत्र मनुष्यवक्त्रो श्वसमानकायो   
धनुर्विगृह्यायतमाश्रमस्थः क्रतूपयोज्यानि तपश्विनश्चररक्ष   
पूउर्वोधनुषस्त्रिभाग इति । किं च   
  
हयाकृतिः ।   
  
पाण्डुरमाल्यशेखरोबिभर्त्ति कृष्णाजिनमम्बरं नरः दुरासदः   
सिंहदुवान्नकार्मुकोनताग्ननासो मृगराजमध्यम ॥   
  
इति एवं विधोर्जित द्रेक्काणान् मम करलग्ना सम्भवे निर्विषा देवा वा   
शब्दाः पक्षान्तरे । विषादरहित द्रेक्काणात्मके वा गच्छेदित्यर्थः ।   
सविषादानामपि तत्रैव तत्र सम्भवात् । तथा च ।   
  
मद्माश्रिता मूर्धनि भोगि युक्तास्त्रीकर्कशारण्यगताविरौति । शाखां   
पलाशस्य समाश्रिता च मध्य स्थितः कर्कटकस्य राशेरिति । अन्यच्च ।  
  
उद्यान संस्थः कवचीधनुष्मान् शरास्त्रधारीगरुडाननश्च   
क्रीडात्मजालं करणार्थ चिन्तां करोति मध्ये मिथुनस्य चायमिति ।   
कृत्यनुगे पिवेति । कर्तव्य प्रयोजनानुरूपे वा सिद्धिरयमर्थः । अभिचारादि   
क्रूरकर्म निमित्तं तदर्थात्मक द्रेक्काणयुक्ते वा लग्ने तथा   
विधार्थसिद्धिर्भवत्येव तथा विधाश्च तत्रैवोद्दिष्टाः श्रुतान्तिके सर्प   
विवेष्टिताङ्गो वस्त्रैर्विहीनः पुरुषस्त्वटव्यां चौरानलव्याकुलितान्तरात्मा   
व्याक्रोशतेऽन्त्योपगतो झषस्येति ।   
  
अन्यच्च ।  
  
रोमचितोमकरोमपदंष्ट्रः सूकरकायसमानशरीरः योक्तृकजा-  
  
प्। ३ब्) लकबन्धनधारी रौद्रमुखोमकरः प्रथमस्त्विति ।   
  
किं च ।  
  
विभीषयंस्तिष्ठति रत्नचित्रिते वने मृगान् काञ्चनतूणवर्मभृत्   
फलामिषैर्वानर रूपभृन्नरस्तुलावसाने यवनैरुदाहृत इति ।   
  
अन्यच्च ।  
  
शल्मलेरुपरिगृद्ध्रजम्बुकौश्वानरश्च मलिनाम्बरान्वितः ।  
रौतिमातृपितृविप्रयोजितः सिंहरूपमिदमयमुच्यते ॥   
  
इत्येवमात्मकैरेवं रूपायामेवार्थसिद्धौ याद्यादिति प्रकृतेन सम्बन्ध   
इति त्र्यंशायावां मुखीति राश्यर्धस्य होरेति सञ्ज्ञा व्यपदेशः   
तस्याच्चोर्ध्वमुखतिर्य्यङ्मुधोमुखत्वेन त्रिप्रकारत्वम् । यदाहुः   
  
ऊर्द्ध्वं तिर्य्यञ्वानतास्या च होरेति । तत्रोर्द्ध्वमुखीयारविणोपभुक्ताया   
तु तदधिष्टिता सा तिर्य्यङ्मुखी यातु तेनैव क्रमणीया साधो मुखी   
यदप्याहुः मुक्ता क्रान्तानागता च क्रमेणेति तासां मध्यान्मुक्ति   
निमित्तमूर्द्ध्वमुखीहित्ता प्रशस्ताया संहितान्तरेष्वङ्गारिणीत्युक्त्वा   
अभिचारार्यमधोमुखी या धूमेति तत्र प्रसिद्धा शाकुनोक्त्येति   
कपिंव्रलकोकिल मयूरादि प्रशस्त पक्षि विरत श्रुत्याहितमभिमत   
फलप्रदं शकुनं ज्ञात्वा श्रुतिरप्याह ।   
  
भद्रं पुरस्तान्नोवद भद्रं पश्चात् कपिञ्जलेति । महाकविरपि कालिदासः   
वामश्चायं वदति मधुरं चातक इति । नोक्त्येति । अकस्मादेकजनसमुद्धोषित   
जयपुण्याह क्षेमाद्युक्त्यावेतिः । विकल्पार्थः या यादायम्य वा प्राणानिति ।   
प्राणापानावायम्य दैर्घ्यं नीत्वानुभवेन   
वामदक्षिणनास्मरन्ध्राभ्यामन्यतमेन प्रवहण जिज्ञासया   
तज्जिज्ञासायाश्च प्रयोजनमेतत् । यदि वामरन्ध्रवाहिनः   
प्राणास्तदानुकूलाः प्रोक्त शकुना सम्भवेपि यायात् इत्यपि विकल्पार्थः   
अशान्तिं विधाय गच्छेदिति प्रकृतेन सम्बन्धः ।  
  
अथ शिलापरिक्षा ।  
  
स्निग्ध ध्वनिरिति । अव्यशब्दाः स्निग्धा अरूक्षासिताद्येति रक्तपीतवर्णास्तिस्रोपि  
  
प्। ४अ) ब्राह्मणस्य सितवर्णा तु ब्राह्मणस्य एवं क्षत्रियस्य पीतकृष्णवर्णे   
रक्ता तु क्षत्रियस्य वैश्यशुद्रा पेक्षयै चैतदवधारणं न तु   
ब्राह्मणस्येक्षया तस्य प्राक् तद्विषया या प्राप्ते रुक्तत्वात् । एवमपि   
कृष्णवर्णा वैश्यस्यै पीता तु वैश्यस्यैव कृष्णवर्णा तु   
शुद्रस्यैत्ययमत्रार्थः । उक्तं च   
  
श्रीमत्कामिके ।   
  
एताश्चतस्रो विप्रस्य तिस्रो राज्ञ उभे दिशः ।  
  
एकाशुद्रस्य नियमाच्छिलेति । गूढच्छायेति । गूढागम्भीराचलाच्छाया   
शोभा यस्याः सिद्धावधोमुखीति । साधना लिङ्गचिकीर्षया बुध्नभागे   
मुखलक्ष्मकर्तव्यमित्यभिप्रायेण तत्र लाञ्च्छनं कुर्यात् ।   
मुक्तावूर्द्ध्वमुखी उत्तानमुखी ऊर्द्ध्व एव गमनं मुक्तिर्यतो हीनरेखा   
भवतीति हीनारेखाः सितवर्णाया यदि रक्ताः पीता वा कृष्णा वा यदि   
भवन्ति । तदा सा ब्राह्मणस्य नेष्टेति वक्ष्यमाणेन सम्बन्धः । तथा च   
श्रीमत्पिङ्गलामते । हीनरेखोतमाहीनेति । रक्तवर्णायाः सितारेखा यदि   
भवति । तत्सा ब्राह्मण क्षत्रिययोः शस्येत इत्येवमन्यासामपि द्रष्टव्यम् ।   
यदुक्तं तत्रैव   
  
हीनरेखोत्तमा शुभेतिः गौरेति स्फटिकानुकारा टङ्कादि लोहशिल्पि   
भाण्डक्षयङ्करी च । उक्तं च पैतामहे ।   
  
स्फटिकाभा भवेद्गौरा बहुलोहक्षयङ्करी ।  
  
कीलादृढां कुरु श्लेषा ऊर्मयः जलतरङ्गानुकारारेखासमूहाः   
पुटाशुक्ति पुटाकारा बिन्दवो वर्णात्मकः । प्रागुक्तरेखा सम्बन्धिनो   
भागैक देशाः विमलैः पाषाणात्मकैर्या चान्वितेति कीलादिनां प्रत्येकं   
योज्यम् दुष्टसत्वानां सर्पवानरमकरादीनामनुकारो यस्यास्तदातानि   
शकलानि खण्डा यस्याः उदक्तस्या इति उत्तरस्यां तस्याः शिलाया दिशि   
स्थण्डिले भूमानेव पूजितः शिवभट्टारको येनाचार्येण स तथा   
हुताग्निरिति कृताग्निकार्य्यः साधारणेन मन्त्रेणेति साधारणमन्त्राः   
सप्त । यदुक्तं  
  
प्। ४ब्) संहितान्तरे ।   
  
प्रणवो मातृकाव्योमव्यापी षडक्षरः प्रसादो बहुरूपश्च   
सप्तसाधारणाः स्मृता । इति एभ्य एकेन सिद्ध्यर्थं साध्यमन्त्रेण   
शिल्पिनः तत्कर्मजीविनः संश्रितव्रतानिति गृहीता ध्यवसायान् सहायानिति   
गुरुसम्बन्धिनः शिष्यान् नियत इति वाङ्मवसास्यामविचलेन्द्रियः   
महेशं ध्यायन् । तथा स्वप्नमानवकं मन्त्रं जपन् सुप्यात् ।   
  
सर्वर्य्यते इति । रात्र्यवसाने निश्चित्तं स्वप्नमिष्टामनिष्टं वा पश्यति ।   
गर्तेति । यस्या देशान्तरेषु दध्न इति दधिलाभस्तदभक्षणं च ते श्रेष्ठे ।  
विष्टायाश्चेति ।   
  
मूत्रादीनां मलानां लाभक्षणेन श्रेष्ठे विष्टावर्जम् व्यजनं   
तालवृन्तादि विघ्नवर्जितमित्य संशयमेव विधिभङ्गायेति विधानविहतये   
कृतकृत्य इति निष्प्रयोजनः आकोटयेदिति । भागत्रय कल्पनया   
चिह्नलेखाभिर्लाञ्छन पूर्वम् स्वल्पं हन्यात् ब्रह्मत इति ब्रह्मस्थानात्   
मुक्त्य पेक्षया भुक्त्य पेक्षया तु रुद्र स्थानात् यान इति शकटादौ   
तदधिष्टात्रीमिति । वृक्षाधिष्ठायि कामीश्वर शक्तिं विसृज्य सर्वत्र तस्याः   
सर्वदा च सन्निधानाद्यदुक्तमन्यत्र ।   
  
नसालबहुला काचित् सन्तान द्वयवर्तिनी ।  
व्याप्त्री शिवकला यस्यामधिष्ठात्री न विद्यते ॥   
  
इति । तां संवक्ष पूज्यवक्षमाणेन च मन्त्रेण विसर्ज्य वृक्ष   
चिदात्मानं च निरोध्य स जीवस्यैव तस्योपयोगो पपत्तेः सारवदिति   
सारदारुतये हतस्य प्रसिद्धिः क्षीरद्रुमः पलाशादिः माधुर्य्य   
गन्धगुणवदित्यादि । माधुर्य्यगुणयुक्ताज्जातं सौभाग्यदम् ।   
गन्धगुणयुक्ताद्वृक्षविशेषादुत्यादितं यत्तत्कीर्त्तिदमित्यर्थः । सुराह्वेति   
देवदारुशाकेति । शाकाभिधानो वृक्षविशेषः । देशान्तरे प्रसिद्ध एव   
देवदार्वादिभिर्बिल्वान्तैर्वृक्षैर्यानि क्रियन्ते तानि सर्वप्रदानीत्यर्थः ।   
पिशाचवृक्षोविभीतकाभिधानः  
  
प्। ५अ) @@@@बहेदुकफलजनकः कोलाक्षिः पक्षि विशेषः तद्भूयिष्ठा ये   
ही च मूलेति । मूलवर्जिनाये । विवर्ति मूलाः अश्वत्थादयः कोटरेतिः कोटरः   
सुशिरात्मकः सारांशो येषां क्लिन्न्नो वा स एव येषां घटसिक्ता इति ।   
यत्नविवर्धित वल्मीकः पिपीलक निचितो मृद्राशिः ततो जातः ।   
  
मधुपाक्षि कृतालया । इति । माक्षिक साधकैः पक्षिभिर्गणाभिधाना ये   
देशान्तरे प्रसिद्धास्तैः कृत आलयो येषाम् । लोकानाम प्रसिद्धा इति ।   
  
न केन चिज्ज्ञायते वेदाः श्रीकृतमिति चतुरश्र तां नीतम् ।   
  
मानोन्मानान्दीति । मानं पार्श्व दिशा उन्मानमूर्द्ध्वमान   
आदिग्रहणात् प्रमाणमपि सर्वतोऽनोहात्मना * कैलमिति । तदभिप्सितं शैलं   
रूपं नवहस्तान्तमुत्तमोत्तमम् । लिङ्गं च शब्दात् पार्थिवं शैलं   
प्रोक्तमानेनेवोन्नमोत्तमम् । निष्विति पुरुषविषयं हितम् । त्र्यंशोनमिति । अतः   
प्रोक्तमानान्नवहस्तात्मकात्त्र्यंशेनोनं दारुजं षड्   
हस्तमुत्तमोत्तममिति । वक्ष्यमाणेन सम्बन्धः लोहमस्यार्धेनेति ।   
अस्यानन्तर प्रोक्तस्य षड् हस्तस्यार्धेन त्रिहस्तपरिमाणेन   
लोहमयमुत्तमोत्तमम् । तदप्यूनमिति । यदेतच्चतुष्प्रकृत्युन्नमोत्तमुक्तं   
तदपि प्रत्येका पेक्षया त्रिभागेनोनं मध्यममुत्तममिति ।    
वक्ष्यमानेनाग्र्यशब्देनोत्तमशब्दप्रतिपादनं येन तेन शैलं षड्   
हस्तं मध्यमोत्तमं लोहं द्विहस्तं मध्यमोत्तममिति । यावत्   
तद्विखण्डितमिति । चतुर्णामपि सम्बन्धि मध्यमोत्तमं मानं   
द्विखण्डितं कृत्त्वा काव्यावस्थया तदर्धमानतः काव्यसाग्र्यम् तेन   
शैलपार्थिवे द्वेत्रिहस्ते मध्यमोत्तमे दारुजं द्विहस्तं लोहं   
हस्तमित्यर्थः । त्रिभागैः स्वैरिति एतान्येव त्रीणि त्रीणि लिङ्गानि प्रतिप्रकृतियानि   
तानि स्वैः स्वैस्त्रिभागैः नवधा नवधाभिद्यन्ते । अयमर्थः ।  
  
प्। ५ब्) उत्तमोत्तम लिङ्गापेक्षयामध्यमोत्तमस्य त्रिभागत्वं   
तत्त्रिभागानुमानपातत उत्तमोत्तममध्यमोत्तमकन्यमोत्तमेभ्यः   
अन्यलिङ्ग षट्कं भवतीतिः । इत्थं स्वैस्त्रिभागैर्नवधाभेद उत्पद्यते । तेन   
शैलपार्थिवप्रकृतीनां हस्तात् प्रभृति नवहतां तं यावत् ।   
नवनवस्थितान्येव   
दारुजस्योत्तमोत्तमान्माना षोडशाङ्गुलानुपातेनान्तरा मध्य कन्यसं   
यावच्चत्वारि लिङ्गानि भवन्ति । पूर्वेः सहेवं सप्तकन्यसाग्र्यादधो   
द्वेतद्वदेवान्ये एवं नवमृगेन्द्रेपि दारुजं लिङ्गं   
पर्वभिः षोडषाङ्गुलैरिति । एवमपि लोहस्याष्टाङ्गुलानुपातेन ।   
  
तत्राप्युक्तम् । लोहं करोत्तमं भागैर्वसुसङ्ख्यैरवान्तरमिति । एवं   
हस्तमानलिङ्गान्युक्त्वा पूर्वनिष्पन्न प्रासादमानेनोच्यन्ते   
प्रासादगर्भमानादित्यादि । वक्ष्यमाणानां   
चतुर्हस्तादि षट्त्रिंशद्धस्तान्तानां नवानां प्रासादानां प्रत्येकं   
गर्भमानाद् भवन्ति । इति विकल्पमानविधिः दशायि पञ्चवृद्धानां   
साधारत्वेन वक्ष्यमाणत्वदितदनुपयोगः एवं प्राकृताभि   
प्रेतप्रासादगर्भपञ्चभागत्रयेणोन्नमोत्तमम् । तथा   
नवभागपञ्चकेन मध्यममध्यमं वक्ष्यमाणवान्तर भेदश्रुतेः   
तथैव तदगर्भार्थेन कन्यसम् । तच्चतयैव श्रुत्या   
कन्यसकन्यसम्भविष्यति । तदवान्तरभेदेनेत्यादि । तेषां त्रयाणां ये   
अवान्तरे मध्यप्रदेशे द्वौ तत्र भेदः सूत्रत्रयदा वादिना तेन षड्   
लिङ्गानि उत्तममध्यम उत्तमकन्यसमध्यमज्येष्ठामध्यमकन्य   
सकन्यसोत्तममध्यमाभिद्युनानि भवन्तीत्येवं प्रतिप्रासादं   
गर्भमाना इवलिङ्गानि एष एवार्थः ।  
  
श्रीमत्किरणादावुक्तः ।   
  
गर्भवान् कन्यसंलिङ्गं पञ्चभागे कृते सति ।  
त्रिभिःस्यादुत्तमं लिङ्गं नवधा भाजिते सति ॥  
  
प्। ६अ) पञ्चभिर्मध्यमं लिङ्गं भवेन्मध्यममध्यमम् ।  
तदूर्ध्वाधो भवेद्गर्भो भाज्यांशैः स त्रिभिस्त्रिभिः ॥  
  
एवं गर्भे यथायोगं लिङ्गानि नवसङ्ख्ययेति ।  
  
ज्येष्ठज्येष्ठादिति प्रदिपादितयोपपत्या बहुत्त्वेपि लिङ्गानामिदं   
ज्येष्ठज्येष्ठं ज्येष्ठमध्यं ज्येष्ठकन्यसं   
मध्यमज्येष्ठमित्येवमात्मकेन भेदेन नवैवन बहूनि इत्यर्थः ।   
ज्येष्ठादि व्यपदेश इति । योयं ज्येष्ठज्येष्ठादि व्यपदेशः स   
लिङ्गापेक्षया प्रासादाविषयोपि स्थित एव तत्र वक्षमाण   
चतुर्हस्तादि षटत्रिंशद्धस्तान्तानां नवानां लिङ्गो यानेनैव   
वक्ष्यमाण युक्त्यापि सिद्धितः स्थितो यथा नवहस्तस्य लिङ्गस्य   
मानाधिक्यादुत्तमोत्तमस्य षट्त्रिंशद्धस्त उत्तमोत्तम एव प्रासादः एवं   
हस्तमानस्य कन्यसकन्यसस्य चतुर्हस्तः प्रासादः कन्यसकन्यसः स्थित   
एवेति सिद्धम् । गर्भमानलिङ्गापेक्षया तु प्रतिप्रासादं ज्येष्ठादि   
व्यपदेशो नवात्मकेपि निविष्ठः ।   
  
अयमर्थः ।   
  
योपि वक्ष्यमानेन प्रमाणेन षट्त्रिंशद्धस्तः प्रासादस्तस्यापि   
स्वगर्भमानात् कन्यसकन्यस लिङ्गाश्रयत्वेन कन्यसकन्यसत्वमेवमपि   
चतुर्हस्तस्य गर्भमानमुत्तमोत्तमलिङ्गाश्रयत्वेनोत्तमोत्तमत्वमित्यर्थ   
सिद्धम् । प्रासादेभ्यश्च लिङ्गानामिति । प्रागुक्तानुवादः पीठानां चेति । च   
शब्दात्पीठानामपि प्रासादेभ्यः ज्येष्ठादिव्यपदेशः तथा ते नैवार्थेन   
शब्द वैचित्र्यात् प्रासाद गर्भादेव पीठमानं प्रतिपादयति शरांश   
त्रितयेनाग्र्यमिति तयोर्मध्येनेति तयोरुत्तमोत्तमयोः कन्यसकन्यसयोर्मध्येन   
मध्यमप्रमाणेन मध्यमप्रमाणेन मध्यम  
  
प्। ६ब्) मध्यमं पीठं भवतीति वाक्यशेषः यल्लिङ्गविधावुक्तं   
नवांशैः पञ्चभिर्मध्यममिति । तदन्यानीति । तेभ्यः अन्यानि षट्लिङ्गवत्   
पीठानि यथापूर्वं लिङ्गत्रयमुक्त्वा तदवान्तरभेदेनान्यानि षट्   
उत्पादितानि तथैव पीठानीत्यर्थः । लिङ्गायति प्रमाणानीति । यद्यपि   
शरांश त्रितयेनाग्र्यमिति । एतेन पीठमानं प्रतिपादितम् तथापि   
वक्ष्यमाण लिङ्गमानेन प्रसादविषयमिदं तत्रया   
लिङ्गस्यायतिर्दैर्घ्यं तत्प्रमाणेन विसृतम् पीठम् यावल्लिङ्गस्य   
दीर्घत्वं तावत्पीठस्य विस्तर इति उच्छ्रितोरग्रे वक्ष्यमाण त्वात् अव्यक्त   
मुखलिङ्गानां समं विप्ल्वन्ति कोच्छ्रयम्   
व्यक्तेश्चासदृशायामन्तर्धोच्छ्राय विस्तरम् । इत्येतेन ज्येष्ठ मध्यादिक इति   
तुल्यफलत्वेन ज्येष्ठादि भेदो निःप्रयोजनः स्यात् फलभेद विवक्ष्यया तु   
ज्येष्ठमध्यादि भेदतः । यदुक्तं   
  
प्रतिष्ठा पारमेश्वरे ॥   
  
अङ्गभूयस्त्वयस्त्वतः प्रोक्तं फलभूयस्त्वमत्रत्विति ।   
  
इहापि वक्ष्यते । प्रतिष्ठालिङ्गवेदिनां यावन्तः परमाणवः   
तावद्वर्षसहस्राणि कर्तुभोगभुजः फलमिति । परापरे भुक्तिमुक्ती इति ।   
पराभुक्तिः शुद्धविद्धा तु नवभोगः अपरा तु   
रसरसायनविवरसाधनादिका तथैव परामुक्तिः शिवसम्मता अपरा तु   
विद्याविद्येशत्वम् । तथा च   
  
तत्त्वसङ्ग्रहे ॥  
  
गुरुः सद्यो ज्योतिर्विद्या विद्येशत्वं त्वपरामुक्तिः परेह शिव समतेति । ते   
परापरे भुक्तिमुक्ति फलं शस्त्रप्रमाणकम् । शास्त्रपरिदृष्टमित्यर्थः ।   
महानीलेति । इन्द्रनीलः वज्रं वज्रमणिः हेरुक इति प्रसिद्धिः एवमात्मके   
लिङ्गेन ज्येष्ठादि विभागः यो यस्मात् सर्वगुणानां प्रासादानां   
पीठानां साधारणमनुगुणं तदित्यर्थः । बाणलिङ्गे स्वयं व्यक्ते   
इत्यादि बाणलिङ्गस्य स्वयम्भुवश्च सर्वपीठाश्रयत्वेपि  
  
प्। ७अ) विशेषान्तरं साध्यपूर्वेति । साध्यार्धं सम्पूज्य पूर्वं   
तद्विसर्जनादनन्त्तरं मन्त्रान्तरनिवेशनान्न   
कदाचिन्मन्त्रसङ्करदोषः स्वयं व्यक्तबाणलिङ्गविषयमेवैतद्वचनम्   
यतोन्यत्रमन्त्रसङ्करः सम्भाव्यते एव लिङ्गशब्देनेत्यादि ।   
समस्तपदार्थानां सृष्टिसंहारकारणत्वेन चित्री करणहेतु   
यत्तल्लिङ्गशब्देन पण्डिताः प्राहुः निरुक्तदशापि तेषामेव भावानां   
संहारे तत्रैव लयनात् सृष्टिसमयेऽत एवागमनं तस्माच्च तच्च पदं   
स्थानमव्ययमविनाशि न तु यथा प्राकृतैरन्यैलिङ्गशब्देन उच्यते । इत्थं   
तादृशस्य भगवतो या सञ्ज्ञा स तदीयः शब्दः अनन्तरोदिते प्रतिपादिते   
वक्ष्यमाण प्रमाणरूपैः प्रतिपाद्यमाने च तस्या व्ययस्य पदस्य   
तत्रस्थ व्यक्ति स्थानता तया हेतुभूतया तदीय शब्दोभाक्त उपचरित   
इत्यर्थः । त्रिविधं तदिति वक्ष्यमाणप्रकारेण तत्त्रिप्रकारम् तयाधृति   
मुखलिङ्गम् । लिङ्गायामेति ॥  
  
लिङ्गस्य यच्चिकीर्षित मायामोदैर्घ्यं तस्य षोडशभागकल्पनया   
चतुर्भिर्भूतसव्यैः पञ्चभिर्वारसैः षड्भिर्वा विष्कम्भः पृथुत्वम् एष   
च विष्कम्भः साधना लिङ्ग वक्ष्यमाण लोकपाल लिङ्गात्मकं त्यक्त्वा   
तेषां प्रत्येकं स्वावसर एव तदुक्तैः इत्थं मायामविष्कम्भयुक्ते   
तस्मिन्नर्थांश्च तावत्परिमाणके चतुर्दिक्षु परिणाहमाने सिद्धे   
अधोभागस्य ब्रह्मभागात्मनश्चतुरश्रतासिद्धैव   
मध्यमभागवर्तनार्थं तत्कर्णार्धेतरत्यागादिति । तदिति   
चतुरश्रपरामर्शः चतुरश्रस्य यत्कर्णकोण द्वयं सूत्रनिवेशनेन   
व्यज्यते । तदुक्तं चान्यत्र   
  
कोणात्कोणायतं सूत्रं कर्ण इत्यभिधीयते ।  
  
इति तस्यार्धेन चतुरश्रोत्पादनसूत्राणां चतुर्दिक्षु   
स्थितानामष्टलाञ्च्छनपातादितरार्ध त्यागादष्टास्रमुत्पादयेदिति शेषः   
अष्टाश्रतोत्पादनायापरोविधिः  
  
प्। ७ब्) तस्मिंश्चतुरश्रे मुनिभाजिते सप्तविभक्ते प्रतिकोणं   
भागमपरिहार्य्येत्यादि । भागद्वय परिवर्जनेन वा तदष्टाश्रं कुर्य्यात् ।   
तदूर्ध्वम् अष्टाश्रादूर्ध्वयो रुद्रभागस्तं ब्रह्मस्थानान्मध्य   
प्रदेशात् परितो भ्रमेण वृत्ततां परिवर्तुलत्वं नयेत् । अश्रिलोप क्रमेण   
वृत्ततां नयेत् । वृत्ततोत् पादनायापि प्रकारान्तरम् । अष्टा   
अस्यैव षोडशाश्रित्योत्पादनपूर्वं द्वात्रिंशदश्रिप्रदर्शन क्रमेण वा   
श्रिलोपक्रमो भवेत् तच्च शिरोवृत्त्या शिरो वर्तना प्रकारै च्छत्त्रादिभिरनेक   
विधम् छत्रस्यैव चतुर्विधत्वं काष्ठांशकस्य शिरसः यो सावष्टांश   
तस्मिन् काष्टांशके चतुर्भिर्भाजिते सतिः प्रथमद्वितीय तृतीयचतुर्थभाग   
भागविवर्तनतो यथ सङ्ख्यं पुण्ड्रकाद्याश्चत्वार छत्रभेदा भवन्ति   
। भिन्नफल प्राप्त्यर्थे । कुक्कुटाण्डं तु शिरसश्चतुर्थभाग परिवर्तनतः   
त्रपुसाकृति शिरस एव षड्भागवर्तनात् । तस्यैव मूर्ध्नस्त्रिभागवर्तनेन   
बालचण्ड सञ्ज्ञकम् । एत्येवं सप्तप्रकारायाः   
शिरोवर्तनायास्त्रिप्रकारेण विष्कम्भभेदेन सहैक विंशति गुणितानि   
प्रागुक्तानि यानि प्रतिप्रासादं नवनवलिङ्गानि साधारणविधाविति । एतानि   
साधारणविधौ मोक्ष निमित्तमर्चयित्वा दैवप्रधानाः स्वं   
स्वमात्मीयमभिमतं स्थानं प्राप्ता इति । तथान्यतमेति । दशदिशामन्यत   
माया दिशः स्वाम्यसिद्धये लोकपालार्चितं शतॄणां वा स्तम्भताप   
विद्वेशादि निमित्तं यल्लिङ्गमिति पूर्वेणैव सम्बन्धः तत्कृणुत । अथ   
लोकपाललिङ्गानि चतुर्भिर्धेति । अर्धषड्भाग चतुष्टयेन विष्कम्भोस्य   
ब्रह्मभागम् एवमायामं द्वादशधा कृत्वा तत्त्रिभागेन स्थौल्यं   
शास्त्रान्तरोक्त सर्वसमलिङ्गस्यैव । यदुक्तं   
  
श्रीमत्प्रतिष्ठापरमेश्वरे ।   
  
स्थौल्यं दैर्घ्यं त्रिभागेन लिङ्गे स्यात् सर्वतः सम ।  
  
प्। ८अ) इति । मध्यमष्टाश्रमादिवत् इति । मोक्षलिङ्गोक्तवदित्यर्थः ।   
प्राग्वद्वृत्तं चेति वृत्तं रुद्रभागः प्राग्वदेव किन्त्वे तल्लिङ्गमैन्द्रं   
शत्रुमर्दनाभिधानात् । छत्रशिरः पूर्वपश्चिमयोर्द्वये तद्वयेन ।   
सौम्ययाम्ययोरेकैकया । एवमश्रिष्ट्केन च समन्वितम् । पञ्चभिः स्वर्धेति ।   
स्वार्धादेकादशविभक्तात् पञ्चभिरंशैश्चतुरश्रो विष्कम्भं   
ब्रह्मभागादिति यावत् । मध्यं प्राग्वद्वृत्तं तु हौतशस्यात्मीयां   
दिशं सप्ताश्र्यलङ्कृतै तथैकादशभाजितम् तदेव वक्ष्यमाणोपपत्त्या   
कृत्वो भयोः पार्श्वयोः त्रिस्त्रिशातनेन शक्त्याकृतिं कुर्य्यात् । नवांशैः   
पञ्चभिरिति अर्धशब्दोत्राप्यपेक्ष्यः याम्यलिङ्गदैर्घ्यार्धं नवधा   
विभज्यतदंशैः पञ्चभिः पृष्टं पञ्चभिः   
क्रोडमुरस्त्रिभिस्त्रिभिरंशैः पार्श्वद्वयम् ।   
  
श्रीमत्पिङ्गलामते ।   
  
नवांशार्धात्त्रिभिः पक्षौ पञ्चभिश्चोरुपृष्ठकमिति ।   
  
इत्थं विष्कम्भेन लक्षितो ब्रह्मभागः अष्टाश्रन्तु नवषड्भागशातनात्   
। तत्र पृष्ठ क्रोडेन नवधा कृत्वा भागशातनं कुर्य्यात् । पार्श्वद्वयं   
च षोद्वा कृत्वा भागशातनेनैव पृथुता क्रीडप्रदेशे व्यज्यते ऊनता च   
भुजयोरिति । भुजोपलक्षण स्थाने पार्श्वद्वये वृत्तं त्वश्रिलोपेन कुर्य्यात्   
दशानामंशानां त्रयस्य त्रयस्य शातनाद्वक्षमाणवदर्धैत   
दण्डाख्यमिति । एतच्च प्रतिष्टाय यमभट्टारकः । सर्वेषां सङ्क्षय   
शक्तत्वं गतवान् । तथा सर्वज्ञत्व प्रदायकं योगमाप्तवान् । आग्नेय   
वच्येति ब्रह्मभागो द्वाविंशति भागकल्पनया पञ्चभिर्यथाग्नेयस्य   
मध्यं विष्णुभागोपि । तथैव वृत्तमस्यैवं वक्ष्यमाण   
लक्ष्यणाद्यद्वक्ष्यति । स्वगंशके सार्धभागमृतेरसिरिति । मूर्ध्नि   
सप्तांश भाजिते सार्धभाग परिहारेण खड्गाकारम् ईशानदिश   
    
प्। ८ब्) आग्नेयदिशं यावत् । पञ्चवायुदिक्तो नैनृतदिशं च यावत् । पञ्चैव   
दशा श्रिमच्चास्य शिरो नैनृतस्य । एतेन चासौ परमेश पदे मोक्षाख्ये   
प्राप्तनिमित्तं बन्धनता उपलक्षणं यस्य तत्तथा विधे योगं ज्ञानं   
चाप्तवान् । चतुर्भिरर्धेति अर्धात् सप्तांश चतुष्टयेन विष्कम्भो वारुणो   
मध्यस्य तु लक्षणान्तरा न विधानात् प्राग्वदिति । स्थितमेव शिरस्त्वस्य   
बालेन्दुवन्मुर्ध्नस्त्रिभागवर्त्तनेन पाक्षं वै श्रवणपूजितं   
लिङ्गमेतेनाति दिशिति । याक्षमेव मेवेति । किन्तु तद्याक्षं गुददरम् कुर्यादिति   
विशेषः पञ्चभक्ताच्छिरसः सपादांस त्यागात् ।   
गदाशिरश्चैतद्भूत्यर्थं वारुणं पुनः शान्त्यर्थं पुष्ट्यार्थं चेति   
। प्रसङ्गाद क्रमेणापि याक्षमन्त्रोक्तम् । सप्तभिः स्वार्धमासांशैरिति   
स्वार्धाद्द्वादशभाजितात् सप्तभिर्वायु पूजिते लिङ्गे विष्कम्भो ब्रह्मभाग   
नवांशकल्पनया त्रिहानितोष्टाश्रिः विष्णुभाजितो भवति । रुद्रं   
वृत्तभगस्त्वादिवत् आदौ लिङ्गवर्त्तनायां यथोक्तम् । शिरश्चास्य   
छत्रादन्यत्त्रयाणां कुक्कुटान्दीनां मध्याद्यदति प्रीतं तत्कार्य्यम् ।   
शत्रूच्चाटनादौ तत् कुर्य्यात् । षड्भिरेकादशार्धेति । एकादशभिरेव   
भाजितादर्धाः षड्भिर्भागैरीशान पूजिते विस्तृतिः विष्कम्भो   
ब्रह्मभागः ततो भवसङ्क्षया एकादशधाभाज्यपक्षयोरिति ।   
पार्श्वविषये भागे त्रयस्य त्यागतोऽष्टाश्रं कुर्य्यात् । उत्तरे शिरः अग्ने   
पार्श्वयोरश्रित्रयेण भूषितमस्य कार्य्यं शिरो   
ग्रहैर्नवभिस्त्र्यंशावशेषितैरुभयोः पार्श्वयोर्भाग षट्के पातनात्   
कुक्कुटाण्डा कृतिः एष च कुक्कुटाड शिरो वर्त्तनाया अपरः प्रकारः   
ज्ञनयोगौ तथा साम्राज्यं राजराजेशित्वं चैतेन सिद्ध्यति   
  
प्। ९अ) सरोजमुकुलाकारमिति । प्रजापति विष्णुपूजितयोः   
लिङ्गयोर्लक्षणान्तराश्रयणतः प्रागुक्तलक्षणे नैवतं क्रियते । किन्तु   
प्राजापत्यस्य पद्ममुकुलाकारं शिरः कुर्य्यात् । वैष्णवस्य तु सङ्ख्य   
कृतिं चक्रपद्माभ्यां चिह्नितम् ।   
  
अथ सहस्रलिङ्गलक्षणम् । तस्यैकादश भक्तेति । तस्येति सहस्रलिङ्गत्वेन्   
चिकीर्षितस्यार्चामेकादश भाजितामुच्छ्राय दिशा कृत्वानन्तरं   
रूपमेकं पूर्वमवस्थाप्य तस्याग्रे ग्रहसञ्ज्ञया नवसङ्ख्यात्मकं   
निक्षिप्य एवमेक नवति सङ्ख्याकैर्भागैः पार्श्वदिशातामर्चां समं   
ततो भाजितां कुर्य्यात् । इत्थं सहस्रमेकाद्मिकं लिङ्गानां भवति ।   
विषमैः पादैरिति लिङ्गद्वयस्य मध्ये पृष्टभागे लिङ्गं न तु   
लिङ्गोपरिलिङ्गमेतेन न्यासेन तच्च य च चिह्नितं कुर्यात् नवेति यथारुचि । उक्तं   
च प्राप्नोति सर्वकामात्मकमस्य च भेदसङ्ख्यया पूर्वोक्त लिङ्गसमैव ।   
  
अथ पार्थिवलिङ्गचिह्नम् ॥   
  
समुद्रपुण्यस्रवतीति । मृद्विशेषाणि समुद्रजया तथा पुण्यस्रवन्ती   
पुण्यकृती गङ्गादिका । पुण्यक्षेत्रं च पुष्कर प्रभासादि । एतेभ्य   
उपहृतयामृदा सङ्ग्राहि पिच्छिल द्रव्याणि माषविल्वास्वत्यादीनि   
तैर्युक्तयाविरञ्चावस्थापि तया तत्संविधाय कृत्वेति वक्ष्यमाणेन   
सम्बन्धः सितास्थयेति शिलापरीक्षा प्रकरणोक्त न्यायेनैव सितया मृदा   
ब्रह्मणस्यैवं यवत् कृष्णया शूद्रस्येत्यर्थः । तच्च यथा रुचि तमपक्वं   
वासुषुष्कं वज्रलेपेन सुधात्मकेनमक्वोलविशेषेण युक्तं कुर्यात् । पक्वं   
वायदितल्लिङ्गं कुर्वीत तदा सुरता गर्भमिति । सुवर्णं रजतं ताम्रं तस्य   
गर्भे तन्निवेश्यम् । एतेषां सुनामाद्यक्षरैः   
ग्रन्थलाघवप्रदर्शनार्थं  
  
प्। ९ब्) सञ्ज्ञा एताः । हेमधारेति । हेमसुवर्णम् । तारो रजतम् अरुणं   
ताम्रमुच्यते । पितलंरीतकञ्ज्येयं कृष्णाय श्रीमरंविदुः तदुद्भवं   
वा शत्रु विनाशनाय याम्यलिङ्गलक्षणेन चार्थात् कुर्य्यात् ।   
त्रपुभवन्त्रापुषम् नागात्सीसा ज्ञातमेते द्वे तत्रैवार्थे शत्रुक्षयाय ।   
तथैव याम्यलिङ्गलक्षणयुक्ते कार्य्ये त्र्यादि लोहजमिति आदावुक्तं   
यल्लोहत्रयं सुवर्णरजत ताम्रात्मकं तदुद्भवं लिङ्गं   
मातृसिद्ध्यर्थं लिङ्गम् । गुह्यका यक्षास्तेषामन्यतमसाधनार्थं   
पुनस्त्र्यादि लोहजं सुवर्णरजतताम्रं विनाऽन्यत्रान्यस्यां   
लोहपञ्चकादेकस्यां सत्यां जातमुत्पन्नमिति यावत् । सप्तम्यां जनेरित्   
एवं लोहानि स्थिराण्युक्त्वा चलान्युच्यन्ते । तथा माधूकरमित्यादि तथेति   
लुहप्रकृति परामर्शाय मधुकराणां भ्रमराणां सम्बन्धि वृत्तं   
चेष्टितम् । इतोन्यत्र गमिता स्थितायैः साधकैस्तपस्विभिर्देश देवतीर्थादि   
द्रष्टु कामैस्तेषां तल्लोहं चलं श्रेष्टं न केवलं तेभ्य एवैतद्धितम् ।   
यावन्मन्त्रसाधन निष्टा भवति । मन्त्राराधनपराये मुमुक्षवश्च   
तेभ्योपि हितम् शस्तं गृहस्थानां गृहेषु च त्रपुसी सादृतेति लोहषट्कादेकेन   
कृतं भूतये भूत्यर्थं भवति । त्रपुसी सवर्जम् काञ्चन परमित्ये   
तदपेक्षया सुवर्णवर्जं लोहपञ्चक कृतानाम परविभूति   
विषयत्वमित्युक्तम् भवति ।   
  
अथ रत्नलिङ्गानि ॥  
  
सर्वरत्नभवमित्यादि । वज्रमिति । हेरकाख्य रत्न भवं शत्रुक्षयाय   
पुष्पनीलादि मण्यन्तराणि तत्परीक्षकेभ्य एव ज्ञायन्ते ज्योतीरसः   
स्फाटिक विशेषः तेजः प्राप्तये सूर्य्यकान्तजम् मृत्युविनाशनाय   
चन्द्रकान्ताज्जातं सर्वे ये प्रोक्ताये  
  
प्। १०अ) चोच्यन्ते । तान् सर्वान् कामान् स्फटिकं प्रयच्छति शूलमणिश्च   
तथैव लोकसिद्धः अर्षमणिः अर्षाहराख्यः । पाषाणविशेषः । एताभ्यां   
यज्जातं लिङ्गमिति प्रकृतं तच्छत्रुक्षयाय तथैव च पुलक निर्मित्तं   
सस्यमणिं सस्य सिद्ध्यर्थम् । भुजङ्गमणेश्च कृतं देव्यादेवानां   
सम्बन्धिन्योयाः सिद्धयस्तदर्थं   
मरकतमयमारोग्यकामानाम्मिकृतमणिर्देशान्तरप्रसिद्धः । तथा   
महावर्ताभिधानो रक्तायस्कां तश्च तद्धिद्म? एव बोधव्याः तज्जानि च   
एतानि क्षुद्रसिद्धि निमित्तं तन्मन्त्रजातीति तासामेव क्षुद्रसिद्धीनां या   
मन्त्रजातयस्ताभिरेव ये संस्कारान्तराणि तैः संस्कृतं प्रतिष्ठितं   
तदिति गुणादूह्यमिति । पराया मणिजातयो नोक्तास्तासां गुणतः   
फलमनुमेयं सद्गुणयोगाच्छोभन फलमित्यर्थः वर्णाभिधानेति   
विशेषशब्दो वणोदीनां त्रयाणामभिसम्बन्ध्यते । तेन   
वर्णविशेषाभिधान विशेषसंस्थान विशेषेभ्यश्च हेतुभ्योपि तद्विदा   
आचार्य्येण फलमूह्यं पृथक् पीठं सपीठं वेति । तच्च मणिरत्नजं   
नवाङ्गुलादूर्द्ध्वं न कार्यं प्रतिष्टा समुच्चये तु द्वादशाङ्गुलमिति    
भेदः । यदुक्तं   
  
रत्नजं स्फाटिकं वापि कुर्यादेकाङ्गुलं बुधः ।  
एकाङ्गुलात् समारभ्य यावद् वै द्वादशाङ्गुलम् ॥   
  
इति । तत्पृथक् पीठं तस्य त्रीण्यङ्गुलानि पीठिका गर्भे षट् चर्चायां   
यद्वक्ष्यति ।   
  
भागद्वयेन तेष्टर्चा त्रिभागः पिण्डिकावट । इति ।   
  
तत्रास्युक्तम् ॥  
  
पञ्चधा भाजितं लिङ्गं त्रिधावासं विभाजितम् ।   
भागद्वयमथैकं शुभ्रं तस्य निवेशयेत् ॥   
  
भागद्वयं त्रयं वापि सुसुमं पिण्डिकोपसंसताविशेषः सपीठस्य   
त्र्यङ्गुल एवार्चा भागः प्रदर्शनीयः सिद्ध्यर्थं वाचणक प्रमाणमपि   
कुर्यात् तदधो न कुर्यात् । स्वस्थानमिति ।  
  
प्। १०ब्) शोभनं सन्निवेशवत् । प्रदीप्तं दीप्त्यतिशययुक्तं च यदि भवति ।   
तदाधिक्येपि न दोषहेतुः स्यात् इति विशेषः चणक प्रमाणकरणोपपत्तिमाहः   
। सूक्ष्म वैकार्था इति तस्मिन् सूक्ष्मे मणावेक एवं गुण एवं रूपो   
बलवान् भवति येन सत्ता सर्वदोषाभिभावितल्लिङ्गम् । तथा चोक्तम् ।   
  
येन पाषाणखण्डस्य मूल्यमल्यं च सुन्धरा ।  
अनस्तमितमानस्य तेजसस्तद्विजृम्भितम् ॥  
  
ब्रह्म? दध इति ॥  
  
पूर्वहस्तान्न च हस्तान्तं यावच्छैललिङ्गान्युक्तानि तत्र हस्तादधः न   
कुत्र चिद्दृश्यते । किमर्थश्चायम् ।प्रतिषेधः हस्तादूनं यथा अत   
एवाकरणायैव यदि कदाचित्तेन प्रमाणेन कश्चिद्वक्ष्यमान द्वेष च ततो   
रौद्ध्रकृत्यकरणाय कुर्य्यात् । तत्तस्य प्रसादादौ विषये निषेधः हस्ता   
दूनं यच्छैलं तत्प्रसादे स्थिरं बलंवान कार्य्यम् । गृहस्थानां च   
गृहेषु श्रियः समृद्धेः सिद्धये तथैव न सस्यते तदेवमस्याकरणं   
प्राप्तम् । अत आह   
  
रौद्रे तदिति ॥  
  
रौद्रं भयप्रदं रौद्रेष्वेवाभिचारादिषु कार्य्येषु यव चिह्नितं काय्यं   
पिण्डिका तश्चाधिकं कुर्य्यात् । नुक्ते पिण्डिकाधिकत्वे कियता प्रमाणेन   
तत्स्यात् । अत एवाह । भागद्वयेन तेष्विति बहुवचन परामर्शात्   
एकवचनोपलक्षितेषु रौद्रकृत्य विहितेषु सर्वेष्वेव लिङ्गे स्वयंविधिः   
भागद्वयेनार्चा भागश्च पीठावटे गुहायां तदिति । तद्यवाङ्कं   
हस्तादधो मानात्मकं गुहायां देशदेशाधियोत्सादनाय स्थाप्यम्   
वक्ष्यमाण विधिना क्षेत्रपरिग्रहे कृते सति न देव गृहौ शक्ति दण्डाविति ।   
लोकपालशिरो रक्त वर्तना सूत्राण्येतानि तत्प्रसङ्ग एव पूर्वमपेक्ष्य   
व्याख्यातानि परेष्वर्थेष्विति । द्विप्रकारं यत्तत्कुक्कुयण्डभुक्तं   
तदर्थमेतत् । पूर्वोक्तं यदैशानं तत्परेष्वर्थेषु मोक्षादिषु   
अनन्तरोक्तं रौद्रं मतो या हीनामध्यमाश्च   
  
प्। ११अ) ताम्रहीनमध्यमसिद्धिषु कुर्य्यात् इति विशेषः एकद्वित्रिक्रमादिति ।    
लिङ्गमानात् कृत्यंशे शोडशांशे कृत्तीनां कार्य्याणां   
विकारमर्य्यायात्मकत्वेन षोडशसङ्ख्यात्मक त्वात् यदाहुः ।   
साङ्ख्याः षोडशकस्तु विकार इति तस्मिन् षद्भाजिते सति   
तेषां षोडशभाग षड्भागानां विनियोगः ब्रह्मभागात् प्रभृति । एकं   
ब्रह्मभागे द्वौविस्कम्भभागे । रुद्रभागे त्रय एत्येवं वक्ष्यमाण   
ध्वजाद्याय दोषनिवारणायैवं सार्धमङ्गुलमधिकं हास्तैलिङ्गे   
दद्यात् निष्पत्त्यैघर्ष इत्यादि निष्पादनार्थं यद्वषेणंशाणादि   
व्यापारः तत्प्रसङ्गे मञ्जिष्टावर्णे गर्भे दर्दुरोमण्डुको भवेदिति । क्रिया   
गोधा प्राणि विशेष कृकलासः किक्किषाणपर्य्यायेण * ह्यप्रदिद्धः आखुः   
मूषकः नृपक्षि गरुडाकारात्मको जीवजीवेकादिः तदभ्यन्तरे   
पृथगित्यर्थः सङ्कीर्णरूपमित्यनेकाकारम् रूपनिष्पत्तौ   
घटनापरिसमाप्तौ धौते सिन्धूर सङ्गतेत्यादि आविदुग्धेन   
सिन्धुरलेपं दत्वा परेह्नि क्षालनाद्यस्मिन् प्रदेशे सिन्धूरं न चलति तत्र   
विद्यते । गर्भ इति समुदयार्थ आप्तोदितादि शास्त्रोक्तं काक्षीति कायुषं तालेति   
हरितालं हयाराति रित्यश्वमारकं करवीरमेव पथ्याहरीतकी पिशाचं   
बहिर्दुकं पूर्वमप्युक्तं वज्रं सुधाप्युक्तैव छन्दं सूरणच्छदादि   
सुदर्शना चक्राङ्का अम्ल अम्बिलिका फलानि रौद्री रुण्याजटा । भूतजटा   
आविकमिति गर्भिकानां सम्बन्धि क्षिरम् वाष्यस्रुतिरूष्माप्रवाहः   
फेणः बुद्धुदसमूहः अङ्गबिम्बनं वक्ष्यमाणानामाकार   
विशेषाणामवयवव्यक्तिः निष्पन्नावयव इति परिसमाप्तमूर्तौ शस्तं   
स्तुतम् अथेतर दशस्तं वा लक्ष्मचिह्नमवलोकनीयं सारसः पक्षि विशेषः   
शक्राद्यमिन्द्रधनुर्भगाद्याश्चेत्यादि शब्देनान्योय्यवयबोधः   
  
प्। ११ब्) स्वयमेव शुभो ज्ञायते । एते सर्वदेवशिद्धये शस्ता इत्यर्थः अथ   
तदितमणिक बन्धकाकेति कबन्धः शिरो वर्जितः पुरुषः कं कोपि पक्षि   
विशेषः अन्ये च ये विकृतां गास्ते नेष्टाः न शस्यं ते । आग्नेयाश्च   
वर्णारेफात्मका मारुताश्चेति वायव्यायकारात्मकानशस्ताः मङ्गला   
मङ्गलमिति । लोके चामङ्गलमिति । यत्प्रसिधं तु निष्ठविषये यच्च वा   
मङ्गलत्वे तत्सिद्धये ग्राह्यम् इत्थं रत्नलिङ्गैः   
ससम्पञ्चप्रकृतिलिङ्गमव्यक्तमुक्ताऽनन्तरमेतदुपसंहारपूर्वकं   
व्यक्तलिङ्गोपकर्मायाह । इति वः शैलेति तद्दुद्देशतः शब्दैरेव प्रोक्तं न   
लाघवार्थे चोद्देशशब्दः प्रयुज्यते अत्रच्चोद्देशत इति तमिः तृतीयार्थे   
व्याख्ये यः   
  
इति श्रीभावचूडामणौ अव्यक्तलिङ्गं पटलः   
  
अथ व्यक्तलक्षणम्  
  
त्रिविधोन्मानकमित्यादि । त्रिप्रकारमूर्ध्वमानमोवोन्मानम् । यदाहुः ।   
ऊर्द्ध्वमानं किलान्न्मानमिति तद्व्वक्तस्य त्रिविधमतो विशेषितम्   
त्रिविधोन्मानकं व्यक्तमयमिति । अङ्गुलमान प्रसाद द्वारमानहस्तमानै-  
स्त्रिविधं प्रतिष्ठा समुच्चयेति अङ्गुलद्वारहस्तानां मानेन प्रतिमा   
त्रिधेति । अङ्गुलमानमाह । वसुदिग्भ्य इति ।   
शस्त्रान्तरोक्तमानकादङ्गुलत्रयादन्यतमस्येयं व्यवस्था यदुक्तं   
प्रतिष्ठा पारमेश्वरे वित्तयैः समोदरस्थैः सम्पूशितैः शुभैः   
यवानामष्तके नैवमङ्गुलं ज्येष्ठमुच्यते ।   
  
सप्ततिर्मध्यमं प्रोक्तं षड्भिः कन्यसमिष्यते ।   
  
तत्र वसुसङ्ख्यात्मकोङ्कः प्रथममवस्थाप्यः तस्याग्रे पुनः   
दिक्सङ्ख्याकात्मको निक्षिप्यते एवमष्टोत्तरशतसङ्ख्यात्मकोङ्कः   
प्रयुज्यते तेभ्यो वसुदिग्भ्योरविक्षयात् द्वादशद्वादश पातनात्   
द्वयमन्यत् षण्नवति चतुरशीत्यात्मकं राशिद्वयमुत्पश्यम्   
एवमात्मकेषु राशिषु   
  
प्। १२अ) प्रकृतिभुतेषु सत्सु प्राग्वदिति पूर्वं प्रसादगर्भमानेनाव्यक्त-   
लिङ्गप्रसरे वा गुराणि यथा षडुत्पादितानि तथैवेहापि इति अयमर्थः   
प्रथमप्रकृतिभूतादष्टोत्तरशतसङ्ख्याकात् त्र्यङ्गुल   
त्र्यङ्गुलानुपाततः पञ्चाधिकशतप्रमाणमेकमुत्तममध्यमं-  
द्व्याधिकशतमुत्तम कन्यसं नवनवद्व्यङ्गुलमानात्मकं   
मध्यमोत्तममेव त्रीणि तथैव षण्नवत्यात्मकान्मानात् नवत्यङ्गुलं   
मध्यमकन्यसं नवत्यङ्गुलं कन्य सज्येष्ठे सप्ताशीत्यङ्गुलं कन्य   
समध्यममित्येवं प्रकृति स्थानीयेन त्रयेणावान्तर षट्केन च समं   
नव अङ्गुलमानादनन्तरं मानान्तरं प्रासादमानत इति वक्ष्यमाण   
प्रकारेण प्रासादमानेन यद्वारं तस्मिन् वह्नि विभाजिते त्रिभक्तेत्यर्थः   
भागं परिहृत्य शिष्टभागद्वय परिमाणेन सपीठार्चा कन्यसकन्यसा   
वेदविभाजिते तस्मिन्नेव द्वारे तथैवभाग परित्यागादवशेषतो   
भागत्रयान्मध्यम मध्यमा राहुकेत्वाद्याग्रहानवतैर्विभाजिते द्वारे   
भागत्यागदवशिष्तैरष्टभिरुत्तमोत्तमा इत्येवं प्रासाद त्रय मुक्त्वा   
प्रासाद द्वारमानेन प्रतिमामानं त्रयाणामुत्तमानां   
वक्ष्यमाणाभिधानानां नायं विभागो ज्येष्ठे बुधामसुत्रिष्वित्ये तेन   
निषेधस्य वक्ष्यमाण त्वात् तद्वान्तर भेदोपीति तदिति प्रकृति त्रय   
परामर्शः तासां तिसूणां यो सावतान्तरभेदः सोपि मान षट्क   
प्रसिद्ध्या यथा मानषट्मङ्गुलमान प्रतिमा विषयत्व मुक्तं   
तत्प्रसिद्धित एवोत्पाद्यम् यथा प्रासादस्य वक्ष्यमान प्रमाणेन   
द्विहस्तद्वारमानतो भागत्रयाद्भागपरित्यागेन द्वात्रिंशदङ्गुलैरेका   
कन्यसकन्यसा प्रकृतिर्भवति । चतुर्भागमानतश्च भागत्यागात् ।  
षट्त्रिशदङ्गुलामध्यममध्यमा   
  
प्। १२ब्) द्वितीया नवभागकल्पनयाभागाष्टकेनाङ्गुल त्रिभागो न   
त्रिचत्वारिंशदङ्गुलाज्येष्ठज्येष्ठा तृतीया भवति । तत्र ज्येष्ठज्येष्ठाया   
अधो मध्यममध्यमायाश्चोर्ध्वं यदनन्तरं तत्र   
सूत्रत्रयदानादिना ज्येष्ठकन्यसा मध्यमज्येष्ठेत्येतदभिधानात्मकं   
प्रतिमात्रयमुत्पाद्यम् । ततो मध्यममध्यमाया अधः   
कन्यसकन्यसायाश्चोर्ध्वं यदन्तरं तत्रापि तथैव सूत्रत्रयदानादिना   
मध्यम कन्यसाकन्यसज्येष्ठा कन्यसमध्यमेति त्रयमित्येवं   
तन्मान् षट्कं प्रकृत्युक्ताङ्गकम् । प्रकृतीनां तिसृणां   
यान्युक्तान्यङ्गानि एवाङ्गकानि राशयः पूर्वं प्रथमं ततोनुपात इति ।   
त्रैराशिक प्रदर्शित क्रमेणेत्यर्थः । उत्सर्ग रूपेणाष्टादशानामपि   
प्रासादानाद्वार मानतः प्रतिमा मानस्य प्राप्तौ सत्यामघवादो   
मेर्वादि धामत्रयेणायं विभागो ज्येष्ठेषु धामषु त्रिष्विति । हस्तमानेन   
प्रतिमामानमाह । पञ्चकास्त्रय इति । त्रयः पञ्चकाः पञ्चदशहस्ता   
भवन्ति । हस्ता इत्यत्रैव वक्ष्यमाण त्वात् तत्प्रमाणा कन्यसकन्यसा   
प्रतिमेति माना क्षिप्तो नाम विभागः त एव पञ्चदशाद्विगुणास्त्रिशत्   
मध्यममध्यमात्रिगुणाश्च पञ्चचत्वारिंशत् ज्येष्ठज्येष्ठेत्येतास्तिस्रो   
हस्ताः प्रकृतिभूताः तास्वपि प्राग्दर्शितो विधिः अङ्गुलमानद्वारमान   
प्रतिमासु इवावान्तर भेदेन पान षट्कोपादानात्मक इत्यर्थः ।   
इदानिमुद्दिष्ट प्रतिमामानानामन्यतमस्य वयव सम्पत्तये अङ्गुल   
लक्षणमायामादित्यादि । याप्यसौ हस्तमानेन द्वारमानेन   
नवाङ्गुलमानेनापि वा षण्नवतिरङ्गुलानि मध्यमोत्तमा तस्याः   
स्वोच्छ्रायादष्टोत्तरशतभाग कल्पनयाऽङ्गुलं कल्पनीयं तेन च तस्या   
अवयवभागः नुक्तं च श्रीमत्किरणे यः कश्चित् प्रति-   
  
प्। १३अ) मायानो नवभागविभाजितः तेषामेकस्य भागस्य   
द्वादशांशोगुलं मतमिति । व्यवहारायाङ्गुलादेः सञ्ज्ञातराणि   
विकलं तदिति । तस्यैव विकलमिति सञ्ज्ञाकलार्धमिति च अत एव तद्द्विगुणं   
कलापरिमाणम् कलैव गोलकं युग्ममिति । यावत्   
कलास्त्र्यंशस्तारकमित्युच्यते । तदपि द्विगुणं खण्डम्   
अङ्गुलद्वयात्त्रिभागद्वयात्मकं षड्युग्मनितालं नामतालादयस्तत्   
पर्य्यायाः सम्प्रदायतो गुरुपारम्पर्य्यात् । देवः सदाशिव इत्यादि ।   
उत्तममेव विरूपम् । तत्रोत्तमोत्तमं मानमर्हति सदाशिवो देवः   
अनन्तेशाद्याविद्येशा उत्तममध्यमम्   
काम्यादन्यत्रभोगमोक्षार्थिनामेतत् । कामेत्वन्यथा मायाधिकार कलादौ   
योगिमण्डल्यादयो विद्येशा मध्यमोत्तममानार्हाः ततोप्यन्य इति   
पिशाचादयः कन्यसज्येष्टार्हा अर्थत इति तेषां तदर्था पेक्षया कन्यसत्वात्   
कन्यसंवेति विकल्पतः कन्यसमध्यममित्यर्थः । ततोप्यन्ते   
दैत्यादित्योय्यथाध्वव्याप्तयेसुनि मनुष्य । इति यावत् । अनुषङ्गप्रतिष्टाष्विति ।   
एतच्च मानमनुषङ्ग प्रतिष्टासु सदाशिवभट्टारकस्यैते पुरः पार्श्वे   
पृष्ठ देशे च परिवारत्वेन प्रतिष्टाप्यतेन वेत्स्वतन्त्रासु   
परिवारतामप्राप्तासु सर्वमेतन्मनं ज्येष्ठज्येष्ठमेव । यत आह ।   
स्वभूमिजमिति । यस्य यावत्य ध्वनि व्याप्तिस्तत्रस्तस्य प्रधान त्वात्   
उत्तमोत्तमत्वं फलतः मौलिरष्टकल इति । अष्टौ कला उच्छ्रायो   
यस्यासौ षोडशाङ्गुलो मौलिः । शिरोभूषणमेककोटिश्चेक चन्द्रकोटिः ।   
कार्य्या । अत्र तु शिरः । तन्त्र ते प्रतिष्ठा पारमेश्वरादि दृष्टायाः सुसिर  
  
प्। १३ब्) मध्यस्य मौले वान्तर भावात् । पृथगुपादानम् । तथाप्यग्रे   
वक्ष्यति । कर्णान्तरं सार्ध्वतालं भूसूर्त्रा द्विगुणं यदुरिति । अत्र   
तदुन्नतिरर्थाक्षिप्तैवा वदनमुखं षट्कलं द्वादशाङ्गुलं त्रिक्षेत्रं   
त्रीणि ललाटनासा चिबुकप्रदोषात्मकानि क्षेत्राणि भागाः द्विकुलानि । यत आह   
। ललाटं द्विकलं तद्वन्नासावंशप्रभाषण इति । ततो ग्रीवां कण्ठः   
द्विगोलका चतुरङ्गुलास्वाग्रीवाया मूलाद्धृदयं च नाभिमण्डलं   
चेत्येते । द्वे जठरं च नाभेरधोभागः इत्येतानि त्रीणि तालमानानि   
कार्य्याणीति शेषः ज्येष्ठायाः पराया विकृतिं स्थानाद्यव स्थिति वर्जयित्वा   
इत्थं तं त्रयोदश कलेषड्विंशत्यङ्गुले जानुपाल्ये द्वे द्वे गोलके जङ्घे च   
एकादशकले द्वाविंशत्यङ्गुले गुल्फे चतुरङ्गुले   
चेत्येवमष्टोत्तरशतप्रमाणात्मिका पराख्याप्रतिमा । यदाह ।   
  
शतमष्टोत्तरं ह्येतदङ्गुलानां पराततुरिति ।   
  
चित्रसूत्रे । द्वे तत्प्रमाणको हंसः इत्युक्त्वा पुनरुक्तम् द्व्यङ्गुलो नस्तु   
भद्रः स्यान्मालव्यश्चतुरङ्गुलः शशकोष्टाङ्गुलैर्हीनो रुचको   
द्वादशाङ्गुलैरिति तत्र तु किरणादौ विवोरु जङ्घोच्छ्रायोश्विभालकः इह तु   
जङ्घामानात् । कलामेकामुर्ध्वोच्छ्रायार्थमिति विशेष पार्श्वमानमाह ।   
  
द्विकल वर्जिता इति । अङ्गुल चतुष्टय वर्जितः शङ्कुः त्रिभागः   
त्रिभागसहितोष्टावङ्गुलानि तिर्य्यक् पार्श्वमानेनायतम् । तस्य ललाटस्य   
बुध्न देशे अङ्गुलेनासंस्पृष्टे भ्रुवौ त्र्यङ्गुले कार्य्ये   
स्थौल्याच्चाङ्गुलमानेन मध्यप्रदेशे आद्यन्त प्रदेशयोस्तु ततोपि   
पादमनेन हीनेय वार्धप्रमाणके अत एव शिते तीक्ष्णाग्रे नेत्रे   
अक्षिणीद्व्यङ्गुले पार्श्वतः द्व्यङ्गुलत्र्यंशेन वाततम् । तयोस्तथा   
सस्यराद्यवस्तद्वन्मुखे पूर्वापरान्तो ययोरत एव मत्स्योदर निभत्वं च ।   
तयोर्योगरूत्यर्ध रूपतो वक्ष्यमाणेन यवाष्टपृथुनी मध्य इत्यतः   
  
प्। १४अ) परिमाणात्र तारक प्रमाणात् पञ्चमांशेन ज्योतींषि इति तारान्तरे   
हिते शस्ते । मध्यप्रदेशे तु यवाष्ट पृथुनी अङ्गुलप्रमाणके प्रकृत्या   
स्वभावतः सोम्यप्रतिमाविषयत्वात् । यदुक्तं चित्रसूत्रे ।   
  
नेत्रे मत्स्योदराकारे निर्विकारस्य शस्यत । इति ।   
  
अर्थभेदान्तु नेत्र भेदानाह । चापमुत्पल पत्रमित्यादिना   
त्रिषट्नवैकाभ्यदिकैरिति । नवानामेकाधिक्याद्दशभिरिति यावदेवं   
यथासङ्ख्येन त्रिभिः सस्यैन्दैर्यवैः कृतविस्तारं चापाभिधानं   
नेत्रं योगिनो विधेयम् । यदुक्तं तत्रैव    
  
चापाकारं भवे नेत्रं योगभूति निरिक्षणमिति ।  
  
षड्भिर्यवैरुत्पलपत्राभङ्कामिनाम् । यदुक्तम् ।   
  
नेत्रमुत्पलपत्रं यत्र ज्ञेयं कामिनां सदेति । नवभिस्तु पद्माभं   
क्रुद्धस्य कार्य्यम् । दशभिः । शारं नेत्रमिति । यदाहु ।   
नवैकाभ्यधिकैर्दशभिरिति । यावत् चित्रसूत्रेप्युक्तम् । शाराकृति च यन्नेत्रं   
तद्भवे तु यवादशेति । दृष्ट्यन्तराण्याह । समासौम्येत्यादि । एतासां च   
लक्षणं नाट्यादि शास्त्रतो भरतादेर्जानीयात् । यदि वानुभवतो ज्ञात्वा   
यतो रसभावानुरूपेणैवासां प्रतिमाविषये विनियोगः । यदुक्तं विप्रसूत्रे    
  
समास्यान्निर्विकारस्य दुष्टादुष्टस्य नित्यश ।  
रौद्री रौद्र स्वभावस्य ब्रह्मकाममुपेयुषः ॥  
  
सैवाविष्कृतकोपस्य विरक्तास्याद्दिशां पतेः ।  
शान्तस्याधेन्दु संस्थानारूक्षासूयावतां मता ॥  
  
विदूरस्य परिग्लाना कामिनः शमविक्रमा ।  
सन्तापिनः प्रकर्तव्या दृष्टिराकुञ्चितासदा ॥  
  
ध्यानासक्तस्य सतः कार्य्यावप्रकुला कृतिः ।  
मुकुलैव प्रमूढस्य प्रमन्तस्य तु विश्रुता ॥  
  
ईशश्च केकरः कार्य्यः कृपणस्या कुलस्य च ।  
सप्रहासा च हसतः साम्ना च रुदतः ॥  
  
सतः सैव कार्य्या विपर्य्यस्तताराजीवितमुज्जतः ।  
गर्वितस्य च कर्तव्या दृष्टिः साची कृता सदा ॥  
  
कलुषा वेदनार्तस्य मन्दायाङ्मा? हृतौजसः ।  
सविस्मया विस्मयिनः प्रसन्नैव प्रसीदतः ॥  
  
स्निग्धासु स्निग्ध भावस्य विष्टम्रासंयतात्मनः ।  
प्। १४ब्) सौम्यैव सर्वदेवानां सानुकम्पा च शस्यते ॥  
  
सव्रीडाव्रीडितस्यैव सोत्कण्ठा पश्यतः प्रियाम् ।  
कार्य्यार्धदृष्टतारा दृग्विश्राम सुखभोजिनः ॥  
  
पर्य्यन्त रक्ता कर्तव्या सनिद्रैव च सुप्सुतः ।  
सेर्ष्यस्य कातरा कार्य्यादीनाकार्य्या स्पृहावतः ॥  
  
नुल्लोलस्योर्द्ध्वगाकार्य्यादीनाकार्य्या तथैव च । दृष्टिः प्रसुप्ता दृप्तस्य   
मण्डलेति । एतासां मध्यात् सोम्यानुकम्पा चेति दृष्टि द्वयम् उक्ता देवता   
विषयेनान्याः कार्य्याः । यदुक्तं तत्रैव ।   
  
श्रुतोर्द्ध्वाधो गतग्लान दीनपर्य्यस्त तारकाः ।  
रौद्ररूक्षव्यथा विष्टविनिह्मासु परिप्लुताः ॥   
  
मन्दादुष्टा प्रभृत्तयो दृष्टयो या विगर्हिताः ।  
क्षपामय भयोद्वेग दुर्भिक्षापात विभ्रमान् ॥  
  
कुर्य्युरेताः कृतामोहाद्देवतानाम शंसयम् ।  
तस्मादेतान कर्त्तव्याः कथं चिदपि धीमतेति ॥  
  
इत्थं प्रासङ्गिकं दृष्टीनां लक्षणमुक्त्वा प्रकृतमभिधीयते । पुनः   
किलोच्छ्रितेति । पुरः अग्रे द्व्यङ्गुलोच्छ्रितानासाकार्य्या पार्श्वद्वयप्रदेशे तु   
सैवकलायवाधिका । स्वमूले भ्रूनिकटदेशे तारकमानेन न्युनातयोः   
स्वमूलप्रान्तयोरन्तरनुपातक्रमेण न्यूना । नासापुटे तु मूलप्रदेशे   
ताराप्रमाणके कलात्रिभाग समन्तादुर्द्ध्वं च ह्रासः । पूर्ववदेव   
क्रमतः अयाङ्गमक्षिकर्णमध्यन्ते द्वे चतुरङ्गुलमानेन कर्णौ च   
शब्दाद्विगोलकौ चतुरङ्गुलौ दैर्घ्यात् । यवाधिकत्वं   
त्वपाङ्गमानाद्विशेषः दैर्घ्यादर्धेन विस्तीर्णे श्रवणेतयोर्वत्री नुन्नतः   
। परिवेशोऽङ्गुलचर्तुर्भागेन शष्कुल्यौ च शब्दात्पादाङ्गुली प्रमाणेन   
शष्कुली कर्णाभ्यन्तरे सुशिर परिवेशः । खल्वं कर्णसुशिरस्य   
बहिःपरिवेशः अङ्गुलं चाङ्गुले द्वे अङ्गुले खल्वमित्यर्थः   
खल्वाधनुन्नत प्रदेशः शकुनी शब्देनोच्यते । साङ्गुलार्धेन कार्य्या   
खल्वस्यैव निकटे अपाङ्ग पर्य्यन्ते  
  
प्। १५अ) खल्वं प्रविशन्निव लक्षय्ते । यो वयवः । सतुटकाख्यः तौ   
प्रत्येकमङ्गुलमङ्गुलं पाशौ यादृच्छकौ तयोः कर्णयोः परिमण्डले   
पाशावित्युच्यते । तौ यथा शोभनौ भवेताम् । यथार्हेण च भूषणेन   
अलङ्करणेन च व्याप्तौ कर्णस्य बुध्न प्रदेशाच्चिबुकाधो यदनन्तरं   
तस्यहन्नुरिति व्यपदेशः । तावुभौ । षडङ्गुलौ तयोर्हन्वोरेव सन्धानं   
सन्धिप्रदेशः स द्व्यङ्गुलो भवेत् । गण्डयोर्यन्मण्डलं तत्सार्वगोलकं   
द्व्यङ्गुलमानं तच्चानृतमीषन्नात्युन्नतं नापि नतमत एव सुशोभनम्   
आस्यं प्रदेश चतुरङ्गुलम् ।   
तदष्टांशेनेत्यायाममानस्याष्टांशेनवाङ्गुलेन विस्तृतम् ।   
अव्यान्तमविकृतं व्यातं तत्त्र्यङ्गुलमधरो बुध्नोऽष्टाङ्गुलम् ।   
अङ्गुलार्धेनोत्तरौष्टः पादेनास्येन्यस्योत्तरोष्टमानस्य चतुर्भागेन   
गोजीनासाया उत्तरोष्टस्य च मध्ये गर्त्ताकारारट्येति प्रसिद्धा । सृक्विणी   
शब्देनास्य पर्य्यन्तावुच्यते । तत्र तदेवगोजी प्रमाणमेव । अधोगोजीया   
उत्तरौष्ठस्य मध्ये चिबुकाधर योर्मध्यप्रदेशः सागोजीप्रमाणतो   
द्विगुणामुखसूत्रमाह । सृक्विण्यो द्वे आस्य पर्य्यन्ते तथा ज्योतिषी   
तारापञ्चाशेन तन्मध्य एकुमारिकेति ययोर्लोके प्रसिद्धिस्ते एते च समे   
सूत्रादानात् समसूत्रके कार्य्ये इत्यर्थः । कविरावक्षणोर्नासावंशनिकटे   
मूषकेतौ सार्धशर्षप प्रमाणेन तयोस्तथा नासापुटयोः समं सूत्रम्   
भूगर्भश्च नासिका प्रान्तश्च चिबुकश्चास्याध अवयवोयः । ते त्रयः   
समसूत्रकाः कार्य्याः कर्णयोरन्तरं मध्यं शिरो प्रतिमान   
दिशाष्टादशाङ्गुलम् । एतदेव प्रमाणं द्विगुणं षट्त्रिंशदङ्गुला   
विभ्रूमध्यतः अवुटुः कृकाटिकाया गर्तेस्तत्पर्य्यन्तं यावग्रीवा  
विष्कम्भमानेनाष्टांवङ्गुला विस्तीर्णानाहश्चास्यास्तालो द्विगुण इति   
चतुर्विंशत्यङ्गुलानि । तथा तदेवाग्रे स्फुटी करिष्यति । सर्वत्र त्रिगुणोनाह   
  
प्। १५ब्) इत्यादिना । स्कन्धः । षडङ्गुलो दैर्घ्या तस्य स्कन्धस्य प्रान्ते   
वेष्टनं दाहः । षोडश अङ्गुलानि । बाहूवसुकलौ । षोडशाङ्गुलौ ।   
उपबाहूचाङ्ककलौ चाष्टादशाङ्गुलप्रमाणौ सन्धिश्च तयोरेव   
बाहूय बाह्वोरप्यन्तरं प्रकोष्टकप्रदेशः । सोपि तद्वदिति तावत्   
परिमाणम् । अङ्गुलमेव तत्वं हस्तमध्यम् । तद्दैर्घ्यात् सप्ताङ्गुलं   
तिर्य्यक् च पार्श्वतः पञ्चागुलं मध्यात् तद्वदिति । मध्यमाया अङ्गुलिः सा   
पञ्चाङ्गुलैव । तर्जन्यनामिके अङ्गुष्ठसमीपे या अङ्गुलिः सा तर्जनी   
मध्याकनिष्ठकयोर्मध्ये त्वनामिकाभे उभे तर्जन्यनामिके मध्यमायाः   
प्रमाणतो वाङ्गुलेनोने सार्धचतुरङ्गुले ताभ्यां प्रमाणतोङ्गुलेनोना   
कन्यसा सार्धत्र्यङ्गुलेत्यर्थः तर्जनीमूलस्याधोङ्गुलत्रयेणाङ्गुष्ठ   
उच्छ्रित इति स्थितकार्य्यः । तर्जनी पर्वणश्च पादपदस्पर्शी   
चतुर्भागस्थानं यः स्पृशति स च पर्वद्वयलक्षितः पर्वमानान्याह ।   
मध्यमायाः प्रथमं पर्वयवोन्ना कलायवोनमङ्गुलद्वयम् ।   
द्वियवोना सैव कलामध्यमम् । अपरं तृतीयं   
तृयवाधिकमङ्गुलमित्यर्थः तर्जन्यनामिकाङ्गुल्योर्द्वयोः ।   
प्रतिपर्वदशमांशं दशमांशवर्जयित्वा ते च तर्जन्यनामिके त्रिपर्वके   
इति पर्वत्रययुक्ते कनिष्ठकायाः पर्वाणित्रीण्येवाङ्गुलसामान्यात् । तानि   
चानामा पर्वतानतश्चतुर्थांशेति नोनानि ।   
प्रान्तपर्वणामवस्थान्तरगतानायाः कार्य्यास्ते नैव   
क्रमेणाङ्गुलीनां नाहमाह । मूले मध्यायानाहः ।   
सार्धकलस्त्र्यङ्गुलः मध्ये च तस्यास्तावानेव किन्त्वे केन यवेनोनः   
यवत्रय विवर्जितश्च प्रान्ते पर्य्यन्ते । तदन्यासुखायत्युक्तः । अयमर्थः ।   
  
यथा मध्यप्रमाणतो दशमांशेनोना आयतिस्तथैव च । दशमांशेन   
नाहोतर्जन्यनामिकयोः ताभ्यामप्यङ्गुलोना यथा कन्यासाया   
आयतिस्तथैव नाहोपि तद्गत्ततु न एवाङ्गुष्ठस्य  
  
प्। १६अ) मूले । उत्पत्ति प्रदेशे षडङ्गुलौ नाहः । ततः पृष्ठे सन्धिप्रदेशे   
बुध्न पूर्वप्रारम्भे पञ्चाङ्गुलमस्यैव पर्वणो मध्ये चतुरङ्गुलः   
किञ्चित् कार्य्यात् । यथा कस्य स पर्व द्वय सन्धौ य वापिकश्चतुरङ्गुलः   
तदगतो हीन इति । यथा क्रमं हीनः बाहुमूले स्कन्धस्य बुध्नप्रदेशे   
यवोनास्तिस्रः कलाः षडङ्गुलानि विष्कम्भः बाह्वन्ते उपबाहुसमीपे   
प्रागुक्तो विष्।कम्भो यवत्रय हीनः पञ्चाङ्गुलः उपबाहुसमीपे   
विष्।कम्भः चतुरङ्गुलो मणिबन्धप्रदेशे मध्ये क्रमेणानुन्नप्तः   
विष्कम्भमानात्त्रिगुणाचावृत्तिः नाह एव कण्ठप्रदेशस्याधः । ऋतुकलौ   
द्वादशाङ्गुलान्यति क्रम्य चूचकौस्तनमुखे सतदन्तराविति ।   
तयोरप्यन्तरं षट्कलमेवैवं त्रिकोणाकारेण तत्र सूत्रप्रमाणं   
सिद्ध्यति । पक्षौ पार्श्वप्रदेशेषु षडङ्गुलौ चूचकयोर्मण्डलं   
बहिर्द्वियवम् । उभयपार्श्वाभ्यां यव चतुष्केन मण्डलमध्यं यव   
प्रमाणकमेवं विष्कम्भो यव पञ्चात्मको भवत्येव नाडिप्रदेशे ।   
विस्तारो विष्कम्भ एवाष्टादशाङ्गुलानि नाभेरध एकविंशत्यङ्गुलानि   
पूजननमुपस्थश्चत्वार्य्यङ्गुलानि । तस्य प्रारम्भाधो वृषणौ   
द्व्यङ्गुलौ कार्य्यौ प्रजननस्य भूलप्रदेशे द्व्यङ्गुला विष्कम्भः तस्य   
पुनरग्रे अङ्गुल त्रिभागसहितमङ्गुलं सर्वत्र त्रिगुण इत्यौत्सर्गिको विधिः   
कर्णपण्यादावपि उपसर्गप्राप्तस्य त्रिगुणनाहस्यापवादः   
कर्णपण्यादिकं विनेति अयरनासानखा विवक्षिताः कर्णादीनां   
नाहमानं नोपपद्यते इति । झूरूप्रागितिः प्रारम्भस्य निद्वादशाङ्गुल   
विष्कभो पलक्षितौ ततो न्यत्रानुपततोऽनुक्रमेण यावदूर्वन्तं   
जानुमूलं तत्र विस्तारः षडङ्गुलः जङ्घामूले चलशब्दात् ।   
जङ्घापृष्ठदेशे तालार्थेनैव विसृतिः । जानुग्रथि प्रदेशे एतदेव   
प्रमाणम् । किन्तु कलया आधिक्यम् । अस्येतालार्धस्य तथाङ्गुलपादेन   
यवद्वयात्मकेन चाधिक्यं   
  
प्। १६ब्) कार्य्यमेव । तत्राङ्गुलान्यष्टौ यव द्वयं च विस्तृतेः । प्रमाणं   
त्रिगुणाप्रावृतिरिति पूर्वोक्तानुवादः । मध्ये जङ्घायालवाक् कराख्या   
यस्येह लोकप्रसिद्धिः । तत्र त्रयोदशकला षद्विंशतिरङ्गुलाप्रावृत्रिस्त्रिगुणा   
समन्तपरिपरिणाहेनहितापुरर्जङ्घाया एव गुल्फप्रदेशे तदर्ध्येनेति ।   
त्रयोदशभिरङ्गुलैस्तत्त्रिभाग इति । नाह त्रिभागेन विस्तृतिरिति स्थितमेव ।   
चतुर्दशाङ्गुलायामौ पादौ पार्ष्णी खुरिक इति ययोर्लोकः । ते चतुरङ्गुले   
विस्तारतः पादौ मूलप्रदेशे गुल्फ स्याधः पञ्चाङ्गुल विस्तृतौ पुरः   
अङ्गुलीनामुत्पत्ति स्थानसमीपम् । षडङ्गुलौ हितौ । ततः ततः सपाद   
त्र्यङ्गुलः अङ्गुष्टः कार्य्यः तन्निकटे अङ्गुलिः साप्रदेशिनीति प्रसिद्धा ।   
साचार्धाङ्गुलमाना अङ्गुनमानाद्यवाधिकाकार्य्या तस्याः   
सकाशात्पादोञ्झिताश्चतुर्भागेन चतुर्भागेन उज्झिताः शेषा इति व्याचष्टे ।   
तस्य च्यव चतुर्भागेन उज्झिताः सप्तयव प्रमाणाः कन्यसा भवन्ति ।   
तदास्तां तावन्महापुरुषप्रतिमा । अस्मदादि चरणेष्वेवाङ्गुल   
द्वयेनाधिकेन कन्यसा दृश्यते । अतः पूर्वेव व्याख्या युक्ता । उक्तं च ।   
प्रतिष्ठा समुच्चये । किञ्चिद्दीर्घा प्रदेशिनी षोडशांश विहीनाः स्युरन्या   
इति पादाङ्गुष्ठस्य मूलेनाहः । पञ्चाङ्गुलानि । मध्ये त्वङ्गुलेन   
वर्जितास्तावानेव । अग्रे च सार्धानि चत्वार्य्यङ्गुलानि यथायथं   
प्रान्तपर्य्यन्तम् । यावद्धीनः क्रमतश्च हीनतरः तर्जन्यानाहो मूले   
त्र्यङ्गुलः कण्ठनिकटे द्व्यङ्गुलः पुरश्चास्य यवाधिकमङ्गुलद्वयम् ।   
अन्यासामष्टपरिभागच्युतिः कार्य्या । अयमर्थः तर्जनी   
प्रोक्तनाहमारभ्या न सान्तिसृणां नाह वसुभाग वसुभाग परिक्षयः   
कार्य्यः । नखामूले । उत्पत्तिस्थाने निम्नानताः शस्यन्ते । पुरतश्च   
किञ्चिदुन्नत अन्यच्चानुक्रमं गोपाङ्गादि यत्तदपि यथा  
  
प्। १७अ) शोभं कुर्य्यात् । यथोक्तं प्रतिष्ठा पारमेश्वरे । रोमाणि   
दन्तकेशाश्च तथा दन्तसमुन्नतिः । सन्धयश्चापि पत्राणि यथा   
शोभानि कारयेदिति । मानं विष्कम्भलक्षणमुन्मानमूर्ध्वतः   
परिमाणं नाहात्मकम् । अतः प्रकृतिः प्रोक्तान्मानतो हीनमधिकं वा न   
कुर्य्यात् । यतस्त शोभनफलं भवेत् । ईषन्मानात्मनावृत्तशरीराणां   
तथार्धेन च परिवतित शरीराणां क्रियाविधौ काम्यविधानेनि   
विष्टानामुपविष्टनाम् । तथार्धोत्थितानां यन्मानं तदतात्त्विक तयेति ।   
भोगमोक्ष सिद्धिष्वतात्त्विकमतो न तन्मानमिति । यथोक्तं तत्रैव ।   
  
तत्प्रमाण सम्पन्न सर्वावयवसुन्दरी ।  
प्रशस्ता प्रतिमा ज्ञेया यतो न्यासा न शस्यते ॥  
  
रिज्वर्धगतरिज्वाख्यं साचीकृतकमेव च ।  
छायागतं च सर्वाख्यं भित्तिकं चार्धभित्तिकम् ॥  
  
क्षिप्तकं च परावृत्तं स्थानकं नवधोदितमिति ।  
  
अथ स्त्रीप्रतिमामाह ॥  
  
यवाधिकेत्यादि । सर्वासां प्रतिमानां परां प्रतिमाम्मधिकृत्य च   
योपचषौ कार्य्यौ । यवाधिक इति । नासाया उत्सेधाद्व्यवं गृहीत्वा भ्रू   
वैपुल्य कृते तद्दद्यात् । मुखातिङ्मानदिशाकलामादाय तामेव   
मुखम्योर्ध्ये आधिक्यार्थं तथैव दद्यात् । त्रिभिर्यवैस्त्रिभागोनैरिति । वस्तुतो   
यवद्वयेनाधिके दैर्घ्याल्लोचने । तदर्धौधिक वैपुल्ये च तस्य यव   
द्वयस्यार्धमेकेन यवेनाधिकं वैपुल्यं ययोः स्कन्ध युग्मं कलया   
न्यूनं चतुरङ्गुलं कार्य्यम् । पुम्प्रतिमायाम् । निगोलकस्योक्त त्वात्   
ग्रीवायाविष्कम्भादङ्गुलं गृहीत्वा तदेव यथानुरूपं पादयोः   
पृष्ठे स्फिग्विवृद्धेदेयम् इत्थं स्त्रीप्रतिमायां तन्वङ्गिता व्यक्तिरपि भवति   
।   
  
श्रीमन्नन्दिकेश्वरमतेपि ॥  
  
स्त्रियः कुर्या तु तन्वङ्ग्य इति । अङ्गुल्यश्च सर्वाः । पुम्प्रमाणतो विष्कम्भा   
तथाप्यायासान्नाहतश्च सप्तभागेनोनाः कार्य्याः जङ्घायामत   
ऊर्बोराया मतश्चोभयष्णात्कलाविवर्जम् । तथा कटिश्च विगत कला तस्याः   
पार्श्वं मध्यं चेति ।  
  
प्। १७ब्) च शब्दाद्विगतकलङ्कयोनमुभयम् । तत्पार्श्वमध्यात्मकं   
कार्य्यम् । एतेन कलात्रयेण तत्पुनर्द्वयं घनमिति मांसलं परिवर्तुलं   
कार्य्यम् । यदुक्तं तत्रैव । स्तनोरुजङ्घाजघनाधिक इति । अश्वत्थो   
वटवृक्षः तत्पत्राकृति गुह्यम् । सर्वशोभावच्च कृतम् । सदिष्टदं भवतीति   
शेषः । अथ वामनाः दोर्दण्डेति । दोर्दण्डौ बाहूपबाह्वात्मकौ   
ताभ्यां कलात्रयमपास्य वक्षः प्रदेशे तेन मानेन वैपुल्यमुत्पाद्यम् ।   
हस्तपादेभ्यो दैर्घ्यदिशा चतुर्थांशं गृहीत्वा तत्प्रमाणेन वृद्धिः   
शिरसि एषान्ते तथा हिताः जङ्घोर्वोर्दैर्घ्याद्व्यपेतं मुखयुग्मं वितस्ति   
द्वयं च येषाम् । उन्मानतो वर्धितनाभिस्फिजौ च तथा पार्श्वौ   
कटिदेशश्च यथानुसारेण येषां वामनवपुषाम् ।   
  
अथ कुज्जाकृतयः ॥  
  
हृन्मानोद्धृतेत्यादि । हृदयमनायामात्कलाद्वयमपास्य वृद्धा वक्षसो   
देयम् । नाभिमुष्टयोर्मध्यात् कलामपास्य तेन मानेन कृतं पृष्टप्रदेशे   
समुद्गमं कुज्जा लाञ्च्छनं येषाम् । एवं कुज्जा भवति । ये चान्ये इति । अन्ये   
च खञ्जादयो हीनाधिक वपुषुस्ताज्वलोकतो ज्ञात्वा कुर्य्यादिति ।   
  
अथ गुह्यकाः ॥  
  
कलार्धेनेत्यादि कलार्धमङ्गुलम् । प्रत्येकस्मादूर्वादेर्गृहीत्वा । तेन   
विवर्धितः पार्श्वद्वय विष्कम्भस्तथोरसि नाभौ च मनु   
द्वितयेनाष्टाविंशत्या विष्कम्भो जठरे येषाम् । मनु शब्दस्य चतुर्दश   
सञ्ज्ञां वाचक त्वात् । एकविंशत्यङ्गुलविष्कम्भजठरं रुद्रप्रतिमाया   
उक्तः । एतेषां तु अष्टाविंशत्यङ्गुलः गदीत्यादि । वै श्रवणो   
नृपानोनरवाहन इत्यर्थः ।   
  
अथ वेतालः ॥  
  
जङ्घोर्विति जङ्घयो उर्वयोश्च तथा भुजयोर्विष्कम्भमानात् षड्भागं   
गृहीत्वा तस्मिंस्तत् प्रदेशे एव तावत् परिमाणमेव दैर्घ्याद्देयम् । विकृतं   
चास्यं व्यातं तेषां कर्तव्यम् । अनुवर्तका इत्यनुचराः  
  
प्। १८अ) अथ भैरवप्रतिमालाक्षणम् ॥  
  
वक्त्रमित्यादि ॥  
  
सुखमष्टकलं षोडशाङ्गुलानि मुखं समं ततश्चार नयनं च ।   
सक्रोधतया यदुक्तम् । चित्रसूत्रे ।   
  
क्रुद्धस्य वेदनां तस्य शाराकारं तु लोचनमिति ।  
  
शारेक्षणं चोक्तमेव । अन्यच्च प्रसृतास्यकम् । व्यान्तस्यम् । व्यान्तं   
चाङ्गुलैस्त्रिभिः कुर्य्यात् । यदुक्तम् । त्र्यङ्गुलं व्यान्तमिति । मुण्डैर्नर   
शिरोभिरहिना सर्पेण चण्डेण चालङ्कृतमस्तकम् । भैरवनाथस्येति ।   
प्रक्रितम् । वक्षश्चास्य प्रकृतान्मानात् षडङ्गुलाधिकम् । कटिरपि   
दशभिरङ्गुलैरधिका ऊर्वोर्वैपुल्यं चतुरङ्गुलाधिकम् । जानुपाल्यौयौ   
कुट्टकाविह प्रसिद्धिः । ते द्व्यङ्गुलाधिके कार्य्ये इति योज्यम् ।   
जङ्घामध्यप्रदेशे ते द्व्यर्धकलावृद्धे इति । अङ्गुलविवर्धिते जङ्घाग्रे   
गुल्फनिकटे वृद्धिस्तत्त्रिभागत इत्थङ्गुलेनेत्यथः । पादौ   
किञ्चिदुच्चौस्तौकमुद्गतौ बाहूमूले स्कन्धबुध्ने   
कलाधिकावङ्गुलद्वयाधिकावुपबाहू च शब्दतस्तावकावेव पर्य्यन्ते   
मणिबन्धप्रदेशे अनुपाततोऽनुक्रमेण संसिद्धौ प्रसिद्धौ ।   
अङ्गुलमानेन दंष्ट्रे निर्य्याते चिते च तीक्ष्णे इत्थं तद्वपुः कुर्य्यत् ।   
  
महता शूलेन च समुत्क्षिप्तः महासुरो येन तादृक् ।  
  
स्पष्ट मन्यत् । पञ्चमात्रेत्यादि । महेशाना विद्येश्वराहरवद्दशबाहव इति   
। सदाशिवभट्टारकस्य नोक्ताये दशबाहवस्तेप्यनेनैव विधायक वाक्येन   
कार्य्याः । विमान इति । गणागणेशाः स्कन्द इत्यादि । शिखीमयूरः वृषो   
वक्ष्यमाण वृषभाकारस्तप्रक्षौ हि कार्य्यः भृङ्गी अस्थि प्रायशरीरः   
सिंहारूढात्र्यक्ष गौरीगणेशः गणपतिः वामनाकारेण राजाननश्च ।   
स्वदंष्ट्राधरोहित इत्यभिमतप्रदः अभयकर इति चतुर्थो हस्तो   
स्यात्तयाभिनयेन त्र्यक्षविद्यादि सृष्टम् । अङ्गुष्ठमात्रप्रमुखा   
विद्येश्वरास्तथा शतभवास्ते सर्वे एवानन्ते शादीनामष्टानां   
विद्यामहेश्वरादीनामनुकारेण कार्य्याः लोकपालगुणाधिका इति ।   
तदधिष्टात्रेण सहस्राक्षेण । इन्द्रोदेव   
  
प्। १८ब्) वृतः कार्य्यः । मेषो दारुकस्तदा रूढो वह्निः । शक्तिहस्तः यमः   
शारनेत्रो दण्डहस्तश्च कार्य्यः । महिषारूढः पाशधारी कालस्तद्वदिति   
शारनेत्रः । शक्रोध त्वात् दिग्वासा नग्नः सपरिच्छद इति पितृपरिवृत्तः । ते च   
पितरदार्भविष्टरा एव पद्मास्तदासीनाः पिण्डसहिताः । पात्र सहिताश्च   
कार्य्याः व्याधयश्च राजयक्ष्माद्याः कालसदृशरूपा एव कालस्य   
परिवारत्वेन क्रियन्ते करालास्य भीषण उग्र दर्शनश्च कार्य्योनिनृतिः   
पाशधारी वरुणो यादो वृत इति । कूर्मकछपमकरादयो   
येज्जलचरास्तैर्वृतः मृगासनः कुशहस्तश्च सदागतिरिति । वायुः   
कुटिलभ्रूयुगात्मा कार्य्यः रुद्र सखेति । वैश्रवणः उक्त च पुर्गदी वै   
श्रवण इत्यादिना यक्षलक्षण प्रसङ्गसमये स च यक्षानुषङ्ग इति   
यक्षपरिवारः नागोपवीतेति भगवान् कुद्रश्च   
विद्येशोक्तायुधभुजस्तदुक्तायुधेपि । नानागणसमावृत्त इति । अनेकाकार   
गणावृत इति । तथाह महाभारतादौ भगवान् व्यामुनिः ।  
  
वामनाजटिलामुण्डा ह्रस्वग्रीवामहोदराः ।  
महोत्साहा माहाकाया महाकर्णास्तथापरे ॥  
  
आननैर्विकृतैः पादैः पार्थवेशैश्रवै कृतैः ।  
ईदृशैश्च महादेवः पूज्यमानो गणैः सहेति ॥  
  
पद्मासन इति । पद्मासनस्य इति । वैकल्पिको भेदः कदाचिद्वृषभारूढोथवा   
पद्मासनस्थितः अर्धचन्द्राख्येन वामनभेदेनावस्थितः   
पद्मार्धचन्द्रासनलक्षणम् । श्रीमत्किरणे प्रोक्तम् ।   
  
न्यसोदूर्वोस्तथान्योन्यं पादमेकं तथेतरम् ।  
पद्ममेकं समाख्यातमर्धचन्द्रमतः परम् ॥  
  
तद्वत्पादतलं कृत्वा सुतलान्योन्य संस्थितम् ।  
  
अर्धचन्द्रं भवेदेवमिति । कूर्च इति । श्मश्रु कुशादि भृदित्यादि ग्रहणात् ।   
पवित्राक्षसूत्रभृदिति ब्रह्माकार्य्यः । श्रीकण्ठनाथो विद्येशोक्ताकारो   
वृषभ स्थितश्च अर्धनारीश्वर वपुर्वेति विकल्पार्थः अथवा दिग्वासाः   
नग्नः ऊर्द्ध्वलिङ्गधारीयो देवदारुवनं प्रविष्टः कृयत इत्याशयः यदि   
वा   
  
प्। १९अ) नाट्यस्थः क्रियते । तदानिं मुरजादि सर्ववाद्यप्ररिकरयुक्तश्च   
कार्य्यः । यदि वा शङ्करनारायणमूर्त्ति त्वेन कुर्य्यात् ।   
  
अथेत्यक्षसूत्रम् ।  
  
उत्सङ्गतोवेति । नारायण समवेतौ सहिता वुभौ सर्वकामाप्तये   
पूज्यावित्यर्थः विष्णुश्चात्रैक वक्त्रस्त्रिवक्त्रश्चतुर्वक्त्रो वा कार्य्यः   
खगेशो गरुडस्तत्रस्थो जलशायी वा क्रियते तदानीं श्रियायुक्तो भोगिनि शेष   
भट्टारके तल्पभूत पर्य्यङ्क कृत स्थितिः कार्य्यः अन्यच्च नामित उक्तं   
यत्पद्मं तत्रारूढेन पितामहेन समन्वितः मत्स्य इति । कृत्यतः    
कार्य्यादेशात्पुराण पुरुषो मत्स्यः कूर्मो वा वराहो वा भवति । यावत्   
कल्की वा भवति । तत्र च भागवतो लेशात् सङ्क्षेप ततो लक्षणं   
प्राप्तावसरमुद्यते । नाम्ना प्रादुर्भावदशक गतेन यः सूचित महामद   
इत्यर्थः ।   
  
अथ मत्स्य इति लक्षणम् ।  
  
वेदाश्री कृतेत्यादि । चतुरश्र कृतेन स्वंशे समन्तान् कृतप्रांशे सति मत्स्य   
वर्त्तना कार्य्या । पृथुत्वेंशं परित्यवादिशत् । पृथुत्वविषये एकांशं   
लोपयेदित्यर्थः । अनन्तरं स्वां यामेण दैर्घ्येण तुल्यम् । समं   
यत्सूत्रं स आयामः तस्यार्था यस्यां दिशि भागपरिहारेण कृतः   
तन्मानतुल्यनसूत्रेण द्वितीयान् परिवर्तयेत् ।   
भागद्वितयादवधेस्तदायामसूत्रमधो यावत् परापतति ।   
तत्राधोवस्याथार्ध चन्द्रक्रमेण परिभ्रामयेन्   
मत्मत्स्याकारान्यथानुपत्या एव परपार्श्वात् परिवर्तयेत् । इत्यमुभयतो   
भागचतुष्टय वर्जनाद्भागत्रयस्य उमादिति यावत् । सप्तकसम्बन्धिनः   
शिष्टभागात् । भ्रमाद्भागत्रयस्येति । तदनुप्रतिपार्श्वं यौभागावुभौ   
सैव कलेति । तत्पार्श्वकलातन्मानात् तत्परिमाणकौ तनूजावुप कल्पयेत् इति ।   
तनूजशब्दनुपलक्षणम् । अन्यदपि प्रसिद्धमत्स्यानुकारिय तदपि   
मुखपुछादिकमनुकुर्य्यादित्यर्थः । यथोक्तं तत्रैव । कराङ्घ्रि च   
द्विरंशतः स रेखाविति तदनु च परिवर्तन रेखा द्वय सङ्गमोत्थ  
  
प्। १९ब्) प्रदेशद्वये मुखं पुञ्छं च कुर्य्यात् । अनन्तरं   
मध्यसूत्रपाश्वसूत्र द्वयवर्जं शिरोविभागदर्शनसूत्रचर्जं   
शेषरेखालोचनान्मत्स्यव्यक्तिः । यच्चैतद्भगवतो विष्णोर्मत्स्य रूपमुपास्ते   
ससर्वभूतानामपि सङ्क्षय समये असंहार्य्यम् । अक्षयतामुपभुङ्क्ते ।   
एतद्व्यकारश्च समाप्ति पत्रादवसेयः । अथ कूर्मवर्तना । व्यासार्धेति ।   
व्यासस्य क्षेत्रविस्तारस्य यत्कर्ण कोणात् कोण सूत्रं तयो यदर्धं विशेषः   
क्षेत्राद्बाह्येन यतम् । तस्य बाह्यनीतस्य त्र्यंशकल्पनया भागैक त्यागात्   
समन्ततो । भ्रमात् तथा पार्श्वदवविषये गोलकत्यागादिति ।   
परिशिष्टभागद्वय प्रमाणेन तस्य वर्तुल तात्यागात् प्रवेश दृष्ट्या कूर्मो   
भवतीति शेषः कीदृगसौ अत आह । साङ्घ्रि चतुष्टय इति चतुरश्रस्य क्षेत्रस्य   
यत्कोणचतुष्टयं तत्प्रदेशे भ्रमरेखा बाह्ये पाद चतुष्टयेन संयुक्तः   
तेन च प्राक् सिद्धेन भागेन द्विगुण आयामो यस्याः कन्धराया   
ग्रीवायास्तद्वदिति । तद्युक्तप्रमाणमेवास्य शिरोहितम् । श्रुतिलोचनेति   
कर्णनेत्रादि सर्वमस्य यथोचित प्राणि विशेषात्मके   
कूर्मस्यानुकुर्य्यादित्यर्थः । एष च स्वशक्तिस्थो नारायण सामर्थ्य स्थितो   
धरायां भूमाचाधारो वोढामन्त्रैश्चार्चितः   
सान्निध्यमागतोऽभिप्रेतादैश्वर्य्यादविश्यावमपि नश्वरतां विदधत्ये   
च एतदाकारः । समाप्ति पत्रादवसेयः ।   
  
अथ वराहवर्तना ।  
  
मुखमिति दैर्घ्यं मुखस्य शोडशाङ्गुलानि । तदूर्ध्वेहनू   
द्वेसप्तसप्ताङ्गुल्यौ यतो द्वेद्वे सृक्विण्यौ । इत्यत्र वीप्सात् एव हनू   
सप्ताङ्गुलाविति प्रतिपादितम् । प्राग्वदाननमिति । पूर्ववदेवमुखं   
त्रिभागकल्पनयास्य कर्त्त्वयम् । ततो भागमानेन थालाप्रदेशं   
ललाटप्रतिनिधिं भागद्वयेन च घोणापृष्टं कुर्य्यादित्यर्थः ।   
नासापुटस्य यच्छिद्रं रन्ध्रं तस्मिन् कालेति । द्वे अङ्गुले परिमाणम् ।   
श्रीपिङ्गलामतेपि  
  
प्। २०अ) द्व्यङ्गुलं नासिकाछिद्रमिति अङ्गुलत्रयेणोद्गते विनिर्य्याते दष्ट्रे च   
कार्ये रुद्रप्रतिमातोयवेनोने अक्षिणी तथा प्रारम्भ स्थानात् किञ्चित्   
कुटिलाकारे यदा तदा हिते शोभने भवतः कर्णौ चत्वार्य्यङ्गुनानि   
आयामेनोन्नत्या पार्श्वमानान्तरा श्रवणादर्थान्तत्परिमाणकावेव ।   
कणे मध्यमष्टाङ्गुलानि तदुन्नतिरिति । कर्णमध्योन्नतिर्या अपरं   
वराहस्य यथेति तदय्यन्यन्मुखावयवकरणे लक्षणं नोक्तं   
तत्सूकरस्यैवाकार्य्यम् । वारिनिधेर्नोद्धरणे दंष्ट्राग्रगातस्य   
भूमिर्हिता ।   
  
अथ नृसिंहवर्तना ॥ मुखमिति ।  
  
तथा विपुलं यथा वराहमुखस्येत्यामः षोडशाङ्गुलीनीत्यर्थः ।   
आयतं तथैव तत्परिमाणेन समन्ततः सममिति यावत् क्रमेण सिद्धे द्वेद्वे   
अङ्गुले प्रमाणं यस्य अङ्गुलपरिमाणेन क्रममित्यर्थः । स्कन्धौ   
द्वादशाङ्गुलौ भ्रुवौ व्याकुञ्चिते प्रकर्षेण कुटिलं वक्त्रमित्यास्यं   
व्यान्तं विकसितं भीषणीय जिह्वं च समुद्भूताःनुद्भूषिताः वृत्तं   
तलं यस्य तथा भूतः परिवर्तुलः हस्त इत्युपलक्षणमन्येषामपि   
त्रयाणाम् । यत आह । पाणीचक्र गदाभृतौ महादैत्यवक्ष्य्स्यन्यौ   
महासृजौस रुधिरावित्यर्थः । एवं चत्वारो हस्ताः प्रोक्तरूपाः अस्य   
परमन्यत् सर्वं भैरवोक्तमपि मानमङ्गप्रत्यङ्गविषयम् । वनमाला   
प्रत्यग्रपत्रगुम्फिता । स्रजोस्य भगवते भूषणं च राम इति । कुठारः   
परशुः । स एवोपलक्षकत्वेन प्रथमस्य रामस्य । अन्योपीति ।   
द्वितीयोजामदर्ग्न्याकार एव किन्तु परशुनाविका सपरशुनाविका   
सपरशुरामः अयं दासारथिः तृतीय इति विजयदास्त्रयोपि । बुद्ध इत्यादि ।   
बुद्धस्य प्रकर्षेण लम्बौ श्रुतीकर्णौ तथा चीवरः परिवारविशेषो यस्य स   
तथा प्रागुक्त पद्माभिधान नेत्रानुकार कृच्च तथा पद्मचिह्ने   
हस्तपादविषये एष एव समाधिस्यो यदा क्रियते तदा महायोगं   
  
प्। २०ब्) प्रयछति कल्की इत्यादि । स्पष्टम् । ब्रह्मेशेत्यादि । तदाधार इति । तदुक्त   
वाहनस्याः वाराही सूकरमुखी । यदुक्तं श्रीपिङ्गलामते ।   
वाराहीसूकराननेति लम्बिकालम्बोदरी । भैरवो भीषणीय आकारो यस्याः   
सा तथा चामुण्डा चेति शब्दाच्चामुडापि भगवती भैरवेनोक्तरुपा   
भैरवाकारा परिमाणतः रूपतश्चेति । किन्त्वंसौ शुष्काङ्गा । रविरित्यादि ।   
अनूरुररुणः सोम इति अर्धचन्द्राख्य आसनविशेषः प्रागुक्तः   
विलोहितोङ्गारकः आसन्नयौवनकालोबालः तत्प्रतिमाकारो बुधः जीवः   
बृहस्पतिः उदासीनः सौम्यमूर्त्तिः भृगुसुतः शुक्रः कान्त इति सुदीप्तः   
हस्त्वाहः कान्तः अक्ष्णाकोणः इति तदवशिष्टं काणशब्दार्थस्य   
कान्तपर्य्यायेणा प्रसिद्धेः । सौरिः शनैश्चरः सदादृग्भूमि   
निरीक्षणपरः कृशशरीश्च चन्द्रं मृद्गातीति चन्द्रमर्दनो राहुः   
बाहुल्येन मर्दन हेतुत्वात् । चन्द्रमर्दन इत्युक्तः । अन्यथा   
चन्द्रसूर्य्ययोरपि मर्दनतः धूमचिह्नो विरिञ्चजः । केतुः वामोर्विति । वामे   
ऊरौ स्थितं वामाङ्गमुप वाह्वात्मकं येषां तथा   
दक्षिणहस्तेनोद्यतः प्रदर्शितो भयो यैस्तै । तथा मालेत्यादि स्पष्टम् ।   
पिशिताशनाः राक्षसाः दुर्गेत्यादि स्पष्टम् । गौरी इति । कुमारिकारूपेति ।   
कन्यकाकारा पञ्चवर्ष परिग्रहा इति तपस्यन्ती । वागीशी इत्यादि स्पष्टम्   
निष्कम्प दृष्टिरं चलदृष्टिः ब्रह्मणि संस्थितः शान्तरूपः उदासीना   
अनाकुलाः तेषु मध्याद्वसिष्टः सभार्य्यो भवति । नारद इति योगी तथा   
विद्यां ललितां चाचङ्कामयते । ब्रह्मज्ञानं स्थिरं स नारद   
प्रतिष्ठं कुर्य्यादित्याशयः । एवं सप्तर्षय इत्यादि स्पष्टम् । रेवर्द इति ।   
अधः रेवर्धो भगवान् अधो बुध्ने तु नाप्रतिहारेण संयुतः कार्य्यः   
धान्वन्तरिर्देवभिषक् । भेषजमौषधं तथाश्विनौ-  
  
प्। २१अ) धान्वन्तरिरूपेणैव । स्रवन्त्य इति चकारः समुच्चयार्थः ।   
स्रवन्त्यो न द्व्यश्च कार्य्याः । किं भूता अम्बुजवत्यः । अत आह । जलमध्ये   
जलजानां यथा स्ववाहनानं च तथा जलज शब्दसामान्या पद्मापि   
वाहन प् र्ष्टेष्वपि आधारत्वेन कृतानां स्थिताः गङ्गेत्यादि सृष्टम् ।   
नानाकारागणाहसन्तो नृत्यन्तश्च । अन्याश्चालोक प्रकारा लीलाः   
कुर्वन्तः सुराणेतिहासादि गीतं रूपमेतेषां बर्बरा आकुञ्चित   
मूर्धजावामनानुकाराः किङ्कराः स्रोतोन्तरदृष्टाः परिवारार्थं   
गणविशेषास्ते च विस्तीर्ण जठरमण्डलाः च शब्दात् क्षेत्रपाला अप्येवं   
विधाः कृताः सन्तस्तुमुक्तफलसाधका भवन्ति उभयत्रापि योज्यम् ।   
तदुक्तफलसाधकत्वं चेतेषां यथाहि किकराणां यथाभिमतसिद्धि   
सम्पादकत्वं क्षेत्रपालत्वमित्यर्थः । येषामेव देवतासमूहाना   
मनुक्तानामध्याद्यः कर्तुमभिप्रेतस्तस्य स्व्कल्पसिद्धं रूपमाराध्यं   
फलप्राप्तयेव पुरित्यादि स्पष्टम् ॥  
  
॥ भावचूडामणौ प्रतिमालक्षणप्रकरणं द्वितीयम् ॥   
  
अधुना पीठलक्षणम् ॥ अथेति ॥   
  
बोधशक्त्यात्मनः प्रभोर्भगवतः परिग्रहवर्तिनी क्रियाशक्तिस्तदात्मकं   
पीठं चाधिष्टेयम् । यतो लिङ्गाकार भगवतोऽधिष्ठातुरधिष्ठेयं   
क्रियात्मकमेव पीठम् । अत एव समस्तार्ध व्यापकत्वेन पीठं पूर्वं   
ध्यानादौ चित्यम् ।   
  
यथोक्तं श्रीमत्किरणे ॥   
  
कल्पनीयं ततः पीठमशेषाध्व विनिर्मित्तमिति । तयोर्योग इति ।   
तयोर्ज्ञानक्रियाशक्त्योर्यो योगस्तादात्मलक्षणः ।   
सम्बन्धस्तद्दृक्क्रियात्मकं तत्वं नृसिंह वदुभयात्मकमप्येकमेवेति   
साप्रतिष्टेति । य एवासौ तयोर्योगेऽसावेवप्रतिष्ठविशेषसन्निधाने च   
परमेश्वर वाचक मन्त्रस्या कल्पं लिङ्गाद्याधारेव स्थापनम् । यत   
एवं ततः करणात्पिठं ज्ञातव्यं किं च सामान्येतरेति । सामान्यं   
  
प्। २१ब्) भुक्तिमुक्ति । तदर्थं यत्क्रियते नामतो वक्ष्यमाणाद्मा पयोधरा   
पृथ्वीयक्षीत्यादिकां तां मानतश्चैवमेव   
वक्ष्यमाणाघ्नस्तादिनवावधिकात् । अर्थतः फलस्तथैव   
वक्ष्यमाणकादेवप्रासाद गर्भेति यदुक्तं प्राक् । प्रासादेभ्यश्च   
लिङ्गानां पीठानां चेति । ततः कर्तुमभिप्रेतात् प्रासादा गर्भमानेन   
लिङ्गवर्ज्येष्ठादि भेदेन नवप्रकारं यत्पीठं तत् मुख्यतः । सिद्धये   
भोगार्थं प्रोक्तं तदेव चानुषं ततो मोक्षार्था भवꣳति यत्प्रतिष्ठा   
कतृणा भोगावसाने मुक्तिः । श्रूयत एवेति ।   
  
तथा चोक्तं रुरुसंहितायाम् ।   
  
भुक्त्वा भोगान् सुचिर ममरस्त्री निकायै रुपेताः स्रस्तोत्कण्ठाः   
शिवपदपरैश्वर्य भाजो भवन्ति इति हस्तादीति । यानि तु हस्तात् प्रभृति   
लिङ्गमानेनापीठानि तानि मुक्त्यर्थम् अनुषङ्गेण च भुक्तये भवन्ति ।   
विधियोगतो हेतोर्मुमुक्षूणामपिता दृशाम् । पीठानां पिठादिषु श्रेयः   
प्राप्तिकामेनोपयाचितादि पूर्वं यागविधानाद्धेतोरभिलषितमवाप्यते एव   
व्यक्तेति व्यक्ता स्वर्चासुदैर्घ्यात् पीठं स्वायामेन समन्तदर्धेन   
विस्तृतमुच्छ्रितं चैक एवेहार्चासु पीठायाम् उक्तोऽन्यत्र तु बहुप्रकारः ।   
  
यदुक्तं प्रतिष्ठासमुच्चये ॥  
  
भ्रूनासाचिबुकस्कन्ध कक्ष्यहृन्नाभि गुह्यतः ।  
जान्वन्ताश्च दशायामाः पीठस्योक्ताः स्वमान इति ॥  
  
किंविधं च तत्कार्य्यम् । अत आह वेदाश्रमिति । समग्रप्रासादानां तथा   
लिङ्गानां तदुभयरूपमपि विल्यतः । कुर्य्यादित्युपसर्गवचनम् । यस्तु   
सर्वप्रासादलिङ्गवदिति पाठभेदं कल्पयित्वा प्रासादमानाल्लिङ्गमाना   
द्वापीठं कुर्य्यादिति व्याचष्टे तस्य प्रागुक्तेन प्रासादेभ्यश्च लिङ्गानां   
पीठानां च परस्परम् । इत्यनेनैव गतार्थ त्वात् पुनरुक्त दोषः   
असत्पाठभेद प्रदर्शनम् । अज्ञानता दोषश्च तथा चोमस्मद्गुरुभिः ।   
पाठभेदोत्र साधुर्वा तदन्योवान मूलतः किन्त्वध्येत् भ्रमातेन   
तत्प्रदर्शनमज्ञता ।  
  
प्। २२अ) अथैकः पुस्तकेभ्यो स्रौग्राह्यः पाठो विचार्य्यचेत् । साधुरेव तु   
सग्राह्यः । साधूनामविगानत् इति । सर्वलिङ्गगमित्युपसङ्गतो   
लिङ्गसामान्यात् प्रतिमा स्वपि वर्तुल पिठप्राप्तौ सत्यामपवादः हितमिति ।   
विनाशादि विधिं वर्जयित्वा प्रतिमासुवर्तुलं पीठं न कुर्य्यात् । पृथ्वीति   
पृथ्व्याद्यानवैतापीठका भूतये सिद्ध्यर्थम् । ताश्च सिद्धयः प्रत्येकं   
पीठका नामतो लक्षणतोऽलक्षणश्चोक्त्वा प्रोच्यन्ते । यद्वक्ष्यति ।   
चतुरश्रासमा पृथ्वी स्तम्भादावित्यादि । अतोन्यायाः पद्याद्या अष्टौ ताः   
सामान्यं यत्फलं भागमोक्षाख्यं विशेषफलं च स्तम्भतापादि   
तदर्थं भवन्ति । पृथ्वाद्यास्तु सिद्ध्यर्थमेव । पद्मेत्यादि । यक्षीपूर्णा   
रौद्राभिधानानां तिसृणां वर्तुलत्वे सामान्ये पूर्णायाः   
पञ्चमेखलाकृतो विशेषः रौद्रीति रौद्र्यास्तु शूलचिह्नकृतो विशेष इति   
ज्ञेयं कर्णस्य कोणात् कोणसूत्रस्य यदर्धं ततोष्टांश विच्युतेर्हेतोः   
क्रमाच्च वर्तुलेत्वं भवति ।  
  
षड्भागेति ॥  
  
क्षेत्रस्य यद्ब्रह्म्सूत्रं तत्षड्भाग परिमाणेन बहिः पुरस्तात् पृष्ठश्च   
नीत्वा । ततो वर्धित भागातोऽवस्थाप्य सूत्रं च त सृषु विदिक्षु मत्स्य   
चतुष्टयेन सूत्रषट्कं दत्त्वा एवं नाभस्वती सभासमभूजा षडश्रा   
च षट्कोणत्वेन वज्रा च षड्गे मित्वेनापरः प्रकारोयं वज्रायाः पुरतो   
न्यस्य वक्ष्यमाणत्वात् आग्नेय्युच्यते । वेदाश्रेति । चतुरश्रे सति तस्य यत् ।   
समर्धं तस्यापि यत्कार्य्यं तस्यांष्टांश परित्यागादुभ्यकोणगत   
क्रमात् तथा स्वक्षेत्रादिति । समस्तक्षेत्रादित्याशयस्तस्मात् ।   
अष्टभागमानं पुरतो ब्रह्मसूत्रं नित्वा । तत्रोभय भ्रमपर्य्यन्त   
द्वये वर्धित सूत्र स्थानात् सङ्गमं कुर्य्यात् । कार्षाणवीत्याग्नेयी ।   
याम्यामाह । अर्धादित्यादि चतुर्विंशति सङ्ख्यैन भोगेनोभयतजनात्   
क्षेत्रादवधेरर्ध परिक्रमाद्धेतोरसकलक्रमादित्युक्तं  
  
प्। २२ब्) भवति । अत एवार्धचन्द्रप्रख्यायाम्या दक्षिणस्यां दिशि नगरात्   
स्थिता दर्पित शत्रुपरिग्रहार्थं कार्य्या श्मशाने वा स्थिता । तन्नाशं   
विधत्त एव राक्षस्युच्यते । त्रिभागेत्यादि । चतुरश्रक्षेत्रे त्रिभागं   
ब्रह्मसूत्रमुभयोः पाश्वयोर्वधयित्वा विदिन्द्वयसमीपे मत्स्य द्वयं   
तथैक पार्श्ववर्धितभागान्ते तृतीयं मत्स्यमुत्पाद्यामित्थं त्र्यच्य्रैषा   
। इत्थं पृथ्व्याद्यानव प्रागुक्ताः मानाभिधान फलैक्त्वा   
पद्माद्यानां तथैव तत्सर्वमाह । देहे पक्षेत्यादि । देहे पीठका क्षेत्रे   
पञ्चदशधा विभक्ते सति इति शेषः अत्र च त्र्यंशः खातो   
भवतीत्यासां षोडशांशश्च मेखलेति । वक्ष्यमाणादुत्सर्गवाक्यात्   
सर्वस्य पीठकाक्षेत्रस्योपरिष्ठात् षोडशांशं वर्जयित्वा शिष्टात्   
क्षेत्रादूर्ध्वदिशा तिर्य्यग्दिशा यस्य यावन्तो भागानुद्दिश्यन्ते ।   
तावद्भिरेवतां चिह्नितां कुर्य्यात् । श्रीमत्प्रतिष्ठापारमेश्वरे   
पयोधरलक्षणसमय एव लक्षणाष्टकसंयुक्तां वर्तयित्वा तु पिण्डिकाम् ।   
वर्त्तये तोय पद्वं तु विस्तारेणोच्छ्रयेण च सप्तादशं तु तं भागं   
पिण्डिकोर्ध्वे तु कल्पयेत् । तेन तत्तोय पट्टं तु कारयेद्विस्तरोच्छ्रयादिति । इत्थं   
पद्माया देहे उछ्रायात् पञ्चदशभाग चिह्निते । पार्श्वदिशा च   
वक्ष्यमाण वचनतो मध्ये लिङ्गाश्रये त्रिभाग वर्जं पार्श्वद्वयविषये   
पञ्चदशभिरेव चिह्निते ।   
  
यदुक्तं तत्रैव ।   
  
तिर्य्यक्षोनुगतिर्भक्त्वा ब्रह्मपीठं तु पिण्डिका ।  
तयोस्तु पार्श्वयोर्भागादूर्ध्वं षोडशभिर्भजेत् ॥  
  
ब्रह्मभागस्य पार्श्वाभ्यां लिङ्गभागस्य पार्श्वतः ।  
भागौ द्वौ द्वौ स्थितौ तत्र पार्श्वयोरुभयोरपि ॥  
  
एवं षोडशभिर्भागैर्भुङ्क्त्वोर्ध्वं तिर्य्यगे वचेति ।  
  
इहापीदमग्रे स्फुटिष्यति ।   
  
मध्ये लिङ्गाश्रयं त्यक्त्वा रूपामेव सुभाजितत्।  
  
 इत्यनेन चन्द्रकला लक्षणसमये ततः । पदादीन्मेखला   
विशेषान्यथासङ्ख्येन इन्द्र सञ्ज्ञया  
  
प्। २३अ) तत्रेन्दुरेको भवति । एवमादयश्च सञ्ज्ञाशब्दाः सुप्रसिद्धा   
एवातस्तयोक्तसङ्ख्याः स्तांश्चतुर उद्गमादूर्ध्वोपगमाद्धेतोरंश-   
प्रवेशाच्च कुर्य्यात् । कठोपरि च भागे कर्णिकाभिधानं निर्गमन दिशा   
द्वाभ्यां चाब्जाख्याभागेन च जलाधाराः ।   
प्राग्वदत्रजलनिर्गमभागस्याधः कार्य्यः पादाभिधान मेखलाया   
उपरिमेखला द्वयेम्बुजाख्ये तथाज्य परकर्णिकोपरि अब्जाभिधानायामेव   
मेखलायां पूर्वापरमुखानि शुभानि पद्मानि कार्य्याणि पद्मायाः ।   
इदानीं सकृल्लक्षणाभिधाना पयोधरा वाप्याख्य पीठिका द्वयमाह   
। षोडशांशे इत्यादि । अत्रापि देह । इति योज्यम् । प्राक्   
प्रतिपादितोपपत्त्याभाज्यक्षेत्रं षोडशभिर्भागैस्तथैवोद्गमाद्भाग-  
भागप्रवेशतश्च । द्वादशभिर्भागैः पदादीन् कण्ठातान् पक्वा वयव   
विशेषान् कुर्य्यात् । चतुर्भिर्निर्गमो वाप्या इति कण्ठादूर्ध्वं   
निर्गमाश्चतस्र एव पट्टिकाः कार्य्याः श्रीमत्किरणादौ तिस्र इति भेदः ।   
यथैव वाप्यास्तथैव पयोत्र्याश्च शब्दतः समभुजेति । चतुरश्रावापी ।   
व्यक्तलक्षणेति । व्यक्तप्रतिमास्वेव वापीत्यर्थः ।   
  
अथ वज्रापीठोन्मान इत्यादि ।   
  
उन्मान इत्यूर्ध्वमाने तावत् क्रम व्यवस्य यैव द्वादशभाजिते तथा   
पार्श्वमाने तयैवोपपत्त्या षोढाषोढा कृते सति । रूपेत्येकेन   
पदाभिधाना मेखलालोचन सञ्ज्ञया द्वयं तेन ग्रीवेति कण्ठः ।   
भागेन चोत्तर वेदिः कठोपरिषडश्रा चेयं कार्य्या साम्राज्यकामेन ।   
  
अथ चन्द्रकला ॥  
मध्य इत्यादि । लिङ्गरश्रयं मध्यत्यक्त्वा परिशिष्टक्षेत्रभागे   
दिग्द्वयेनाष्टाभिर्भाजिते सति यमसञ्ज्ञया द्वयमेव तेन गल इति कण्ठः   
उद्गमादीत्यूर्ध्व गमात् द्वाभ्यां भागाभ्यां विनिर्गम इति   
कण्ठोपरिभागद्वयेन द्वे एव पट्टिके वारि निर्गमात् ।   
समवस्थापित षोडशांशात्मिका तु तृतीयास्याः   
  
प्। २३ब्) पट्टिका भवत्येव । इयं च साश्रीस्तीक्ष्णमेखला चतुरश्रा च यदि   
भवति । तदा चन्द्रकला अमृता पुनर्वर्तुलमेखला पुष्टिकामानाम् । अथ   
संवर्ता अर्धादित्यादि । अत्र च मध्ये लिङ्गाश्रयं त्यक्त्वेति स्थितम् ।   
तेनोन्मानादर्धं षण्मेखलादि चिह्नितं भाग षट्कदर्शन तस्तथा   
स्यैवार्यस्य षण्मेखलत्वान्यथानुपपत्त्या   
पार्श्वावष्टभिरष्टभिर्भागैस्तिर्य्यक् कुर्यात् । इत्थमध ऊर्ध्वं प्रवेश   
दिशा भागभागाति क्रमेण षण्मेखलं पादयेत् । कण्ठोंष्टांश इति ।   
तदूर्ध्वं द्वितीयमर्धं   
पार्श्वयोश्चतुर्भिस्तथोन्मानाच्चतुर्भिभागैर्भुङ्क्त्वा एकभागोयः   
समस्तक्षेत्रा दंष्टांशस्तनमानेनास्याः कण्ठः कार्य्यः   
शिष्टभागत्रयात् तिर्य्यक् स्थिताद्भागभागाति क्रमेण निर्गमनस्तिस्रो   
मेखलाः परा इत्यन्याः कठोपरिजलनिर्गमनार्थं दत्त षोडशांशेन   
चतुर्थी क्रियते एव । नन्दिकावर्ता पिङ्गलामता देवाभ्यूहा ।   
यत्तस्तल्लक्षणम् । एवाहनुदितं तच्च कासुचित् स्वस्तिकासु दृश्यतेन सर्वासु   
इत्यतोन विवृतम् । तथा चेह मूलग्रन्थमध्यया तत्वाल्लेखकेन तन्मूलं   
लिख्यते । ऊर्ध्वे रसेत्यादि । इय दन्तं ग्रन्थभङ्गभयादन्योन्येत्यादि ।   
परस्परभेदविमिश्रितायाः पीठिकास्ता बह्वोबहुत्वाच्चन नामतो निरुर्च्यन्ते   
कथ्यन्ते । त्र्यादि भेदेनोत्तममध्यमकन्यसादि सञ्ज्ञकेन प्रसिद्धाः   
भिन्नफलाप्तयेक्षुद्र सिद्ध्यर्थं चेति । त्र्यंश इत्यादि । आसांसर्वासामेव   
त्र्यंशेन परीमाणदिशा त्रिभागेनायातो   
यश्चन्द्रकलालक्षणप्रतिपादनसमये सूचितो मध्यं लिङ्गाश्रयं   
त्यक्त्वे त्र्यनेतायः षडङ्गः पुनर्मेखला जलाधारिका ।   
  
श्रीमत्पिङ्गलामतेपि ॥  
  
एकैकस्याः स्वस्वलक्षणसमय एव जलाधारार्थं षोडशंश विधानाय   
यदभिहितं  
  
प्। २४अ) तद्विक्षिप्तत्वादिहनप्रदर्शितमतस्तत एवावधार्य्यम् खातश्च   
लिङ्गाश्रयाख्यः श्वभान्तौ ब्रह्मशिलाप्रादेशं यावदुन्नेयः   
प्रणालोजलनिर्य्यासप्रदेशो नाटकाख्यया यस्य प्रसिद्धिः सचार्चावदित्यर्चा   
समौदैर्घ्येण पार्श्वमानस्य वक्ष्यमाणत्वात् । उत्तर इत्युत्तर दिग्भागे   
पूर्वामुखपश्चिमामुखलिङ्गप्रासादयोः उक्तं च प्रतिष्ठापारमेश्वरे   
पूर्वामुखे तु प्रासादे अथवा पश्चिमामुखे प्रणालमुत्तरे कार्य्यं   
विधिरेष सदैव हि । अन्यच्च ।   
  
तथा तु लिङ्गं संस्थाप्यं तथा स्थाप्या च पिण्डिका ।   
यथा भवेत् पिण्डिकाया उत्तरे तु प्रणातुकमिति ॥  
  
अथैतल्लक्षणम् । स्वाग्रही न इत्यादि । प्रारम्भ स्थानादेव नाग्ने प्रान्ते   
हीनस्तदर्धपरिमाणेनेत्यर्थः । एतदन्यत्रानुपातत इति । ह्राससूत्रक्रमेण   
कार्य्यः । एतस्यैव खातप्रमाणमाह । पञ्चाशेत्यादि । मूलप्रेशात्   
पञ्चम भागद्वयं मध्यात् सप्तभागद्वयं प्रान्ताच्च   
दशभागद्वयं प्रमाणेन यथा भवतीत्यर्थः । तस्य प्रणालस्य खातो   
जलनिर्य्यासमार्गोयः समूलान्मूलप्रदेशादग्ने गाम्भीर्य्येण द्विगुणः   
कार्य्यः येन त्वरिततरं जलं सार्धंश इत्यादि । स्थानत्रयेपि   
सार्धांशेन मेखला तस्य पीठमित्यादि । तस्य सर्वस्य च देवताकारस्य   
पीठमधिकरणं साधुलक्षिटं यस्य   
यावत्येवाध्वनिव्याप्तिस्तावतैवाध्वनालक्षितं चिक्रितं यथा भगवतः   
परमशिवस्य षट्त्रिंशत्तत्त्वोपलक्षितं श्रीकण्ठदेवस्य   
गुणमस्तकावधिं ब्रह्मादीनां सुराणां ब्रह्माण्डावधि चैवं   
विधाचार्य्येणव्याप्तिर्भाव्येति । पीठस्यापि गुणागुणा इत्यादि ।   
गुणदोषालिङ्गवदुपलक्षणीयाः प्रोक्तेन न्यायेन   
शास्त्रोक्तेनलेपदानादिनेत्यर्थः ॥  
  
॥ इति भावचूडामणौ पीठिकाप्रकरणं समाप्तम् ॥ शुभम् ॥  
  
प्। २४ब्) अथेत्यादि । यतेत्प्रयत्नमाश्रयेत् । सा सर्व इत्यादि । असृग्रक्तं   
तद्वर्णास्वादुशब्देन मधुरमुच्यते । कषायं   
हरीतक्यादिक्षतजंशोणितं तद्गन्धेत्यर्थः । बाणः शराः   
अमृतागुडीचीकाषादर्भविशेषास्तन्निचयेन व्याप्तं वासुर्धूलिर्यासां   
भूमीनाम् । उगदादि प्लव इत्यादि । ग्रहणात् प्राची गृह्यते । तथा च किरणादौ   
। प्रागुदक् स्तवति तेन पूर्वोत्तरनिम्नाया सिद्धास्ताः श्रेष्ठाः सङ्कीर्णाः   
कलिकर्दमविष्टान्विता यास्तास्तथा फला इति । सङ्कीर्णफला एव ब्यालबिलानि   
सर्पविवराणि वल्मीकाः प्रागुक्ताः ऊषराः सिकताकलिलं मञ्जापूति   
प्रधानं कर्दमम् । खातवारि दीपगुणाअश्च भूमयो यास्ताः शस्यन्ते ।   
तत्र खातपरीक्षा । यथा खातस्य मृत्यूरणाद्यस्यां मृदधिका भवति ।   
सोत्तमा समायस्यां सा मध्यमा ऊनात यस्यां साऽधमा । यदुक्तं   
किरणे । हस्तमात्रं पुराखण्डपूरणादधिका शुभा । समाया   
मध्यमा ज्ञेया कन्यसायान पूरयेदिति । वारिजलं यस्यां   
शाघ्रंशमं याति सात्रा शोभनाचिरेण यस्यां सा श्रेष्टेति ।   
वारिपरिक्षा । दीपपरीक्षा यथा । अपक्वघटो परिघृत पूर्णे तथाविध एव   
शरावके पूर्वादि दिक्क्रमेण वक्त्रमन्त्रिताः श्वेतादि वर्तीश्च तत्रः   
प्रज्वाल्य यस्यान्ताश्च तस्रोपि चिरञ्ज्वलन्त्यस्तिष्ठन्ति सा शोभना ।   
श्रीमत्पिङ्गलामतेप्ययमेवार्थ उदितः तौक्तम् । तत्र आमकुम्भो   
परिष्टादित्यादि । यदिदं पूर्वावर्जं यासां प्रशमस्तदा सापि श्रेष्टैव ।   
अन्यथा त्वशुभा इत्येवं प्रकारेण । आसामित्यादि । आसां मध्यात्   
सर्वगुणासम्भवे वा यैवाल्प दोषाऽधिक गुणा च भूमिः साशल्यदोष   
निवृत्यर्थं शाध्या । शोध्यक्षेत्र इत्यादि । शोभनीये क्षेत्रे   
मनोव्यापारेणवास्तोः शरीरं कल्पयित्वा तदङ्गगं शल्यं जानीयात्   
निमित्तत चिह्नात् । तदेवाह । पाप इत्यादि ।  
  
प्। २५अ) पापाः प्रागुक्तास्तेषामन्यतमो ग्रहो होरा गतः सन् वास्तु शल्यं   
निवेदयति । कथयति । होराशब्देन मेषादिको लग्न इहोच्यते । यदि कदाचित् पापो   
लग्न गतो न भवति । तत्किंशल्यमस्ति नवेत्याह । केन्द्रत्रिण इत्यादि ।   
केन्द्रशब्देन तत्कालादि ताच्चतुर्थसप्तमदशमस्यानानि । यदुक्तं   
सूक्ष्मजातके । केन्द्रचतुष्टयं कण्ठकं च लग्नास्तदश चतुर्थानां   
सञ्ज्ञा इति । तत्रस्थो वा पापग्रहः शल्यं वास्तुगं निवेदयति । अथवा   
त्रिकोणसंस्थः स एवावेदयति । त्रिकोणशब्देन नवमपञ्चमे विवक्षिते ।   
यदुक्तं तत्रैव ॥  
  
नवपञ्चमे त्रिकोण इति । यदि वा राशीश्वर विभूषितो युक्तां भवति । तदा   
तन्निदेवदयतीति सम्बन्धः राशीश्वराः प्राक् प्रतिपादिताः इत्थं शल्या   
स्थित्वं ज्ञात्वा तद्विशेष ज्ञापनायाह द्रेक्काण इत्यादि । इदं   
श्लोकद्वयम् । ग्रन्थविस्तारसमये द्रेक्काणः सायुधो यद्युद्गछति ।   
तल्लोहस्य विकारं लौहं शल्यं विजानीयात् । सुवर्णादयोऽष्ठौ   
लोहशब्देनोच्यन्तो । सायुधद्रेक्काणश्चोक्तो वृहज्जातके वराहमिहिरे   
कट्यांसितवसु वेष्टितः कृष्णः शक्त इवाभि रक्षितुं रौद्रः परशुं   
समुद्यतं धत्ते । रक्तविलोचनः पुमानिति सार्गलेच द्रेक्काणे सति तदेव   
शल्यं निगडान्वितं तदेव साग्नौ च भस्माङ्गारौ वा । स पाशे च   
चर्मखण्डात्मकं शल्यं स पाशोद्रेक्काणस्तत्रोक्तो यथा वस्त्रैर्विहीना   
भरणैश्च नारी महासमुद्रात् समुपैति कूलम् । स्थानच्युतामर्ष   
निवेष्टिताङ्गी मनोरमा वृश्चिकराशि पूर्वा इति । सदण्डे दारुजं शल्यं   
विजानीयात् सदण्डे दारुजं शल्यं विजानीयात् । सदण्डश्च यवनेनोक्तो   
यथा । नीलाम्बरो नील वपुः प्रचण्डो दण्डायुधो नीलकिरीटमाली ।   
बलीतरङ्गैश्च गवाक्षिताङ्गो मेषस्तृतीयः कलिकालकल्प इति । रत्नहेमादि   
  
प्। २५ब्) युक्ते तत्कृतं रत्नहेमादिमयमेव शल्यमवगन्तव्यम् । आदि   
ग्रहणान्मणिमुक्ताहारा गृह्यन्ते । रत्नयुक्तश्चोक्त एव । पूर्वं भूषितो   
वरुण वह्वद्गरत्न इत्यादि । क्रव्याद इति । क्रव्यमपक्वं मांसं तदन्ति   
भक्षयति यः सतथा तस्मिन् सति । शल्यमस्थि सम्भवं बोद्धव्यं   
क्रव्यादोद्रेक्काणः सिंह जम्बुकादिः सोपि दर्शित एवादौ सनिषादेवामारके   
हिंस्रे स च विषादयुक्तो यदि लग्ने दृश्यते । तथा चयवनः ।   
  
हिंस्रो नरः काञ्चनवर्मधारी विले निधानेष्व हि योगवाज्वः   
रत्नस्वरूपार्थ विदेत्यदूरं स गुप्यते स्वैर्मुषितः सहायैरिति । तथान्येन   
प्रकारेण शल्यपरिज्ञानमाह ।  
  
आयैरित्यादि । ध्वजो धूमस्तथा सिंहः श्वावृषः खग एव च ।   
गजोध्वाङ्क्षश्च शास्त्रज्ञैराया ज्ञेयाः स्थिगश्चरा इति । इति रायैर्वा   
बोद्धव्यं किं भूतैरत आह आदित्यगति निश्चितैस्तथा । प्रदीप्त धूमितादिक्   
स्थैरिति । आदित्या गत निश्चयमेतेषां बुद्धेत्यथवा किं बहुनोक्तेन   
नायैर्वेति श्लोकद्वयस्य सार्धस्य बाहुल्येन ज्योतिः शास्त्रानभिज्ञ त्वात्   
सत्यमर्थं न विद्मः श्वमृगादय इत्यादि । आदि   
ग्रहणान्मार्जारनकुलमूषकप्रायाः क्षुद्रप्राणिनो विंशतः   
क्षेत्रमित्यवगन्तव्यम् । पुनरपि शल्यपरिज्ञानन्तरम् तदाशेत्यादि   
आचार्य्य यजमानशिल्पिनामन्यत मे तदा शासंस्थित इति तस्य वास्तु पुरुषस्य   
आशादिक् दक्षिणा वामावा । तस्यां स्थिते सति । तस्मिन्न देहे शरीरे यत्तनोः   
स्वल्पं कण्ड्षणं ते मवाजानीयातदङ्गगंशल्यम् । एतदेव   
स्फुटयितुमाह । मूर्ध्न इति । मूर्ध्नेवत्स्य वास्तुपुरुषस्य पुमर्धतः ।   
किञ्चिदूनाद्धस्त द्वयादध इति वक्ष्यमाणे सम्बन्धः   
  
प्। २६अ) अस्थि च शल्यं भवति । काष्ठमित्यादि । इदानीमास्ये कण्डूयिते सति   
काष्ठं शल्यं हद्वेन खानि तेन ग्रीवेत्यादि । श्रिङ्खलैव शल्यं   
त्रिभिर्हस्तैः अथवा तत्रैव ग्रीवायां मार्जारस्य सम्बन्धि पञ्जनं   
करङ्कं पुरुषार्धप्रमाणखातात् । प्रवालेत्यादि । श्रुति द्वये कर्णयुगले   
प्रवालकमिति विद्रुमं काञ्चनं वाथ रजतं शल्यं नरार्धात् । खानितात्   
। मौक्तिकमित्यादि । अक्ष्णोर्मौक्तिकं तद्वतिति । नरार्धप्रमाणादेव ।   
वराहेत्यादि । पृष्ठभागे कण्डूयित इति प्रकृतं वराहकूर्परमिति ।   
सूकरस्य सम्बन्धि जान्वाख्यमवयवः शल्यं त्रिहस्तात्त्विति   
वक्ष्यमाणकमुपेक्ष्यं घ्राण इत्यादि । घ्राण इति नासायां   
गन्धवद्द्रव्यं शल्यं त्रिहस्तादेवभ्रुवौः का च प्रायम् ।   
त्रिहस्तात्त्वितीहोक्तं पूर्वोक्त द्वयस्याप्यपेक्षितमित्युक्तम् । दशनेष्विति ।   
दन्त्तविकारे सत्यभ्रकं विजानीयात् । तथेति त्रिहस्तादेव । पुरुषसम्बन्धि   
बाह्वस्थि शल्यं कटिप्रमाणखातात् । क्रोडे वक्षसि   
पाशवमित्यस्थिमाराद्धस्तात्त्समुद्धरेत् । पार्श्व पार्श्वाष्ट्योवशल्यं   
हस्त द्वयात् । उरसि हृत्प्रदेश सम्भवमेवास्थि शल्यं हस्तार्धात् उद्धरेत् ।   
हस्तादधः पर्य्यङ्काकमिति । खट्टावयवे शल्यकटिप्रदेशे विकारतः   
आवाममिति । चैमरं कीर्णं   
शङ्कुप्रख्यं शल्यमुद्धरेत् । त्रिहस्तात् । कृष्णलोहमिति । चैमरमेव शल्यं   
त्रिहस्ताल्लक्षयेत् । हस्तप्रमाण खातस्याधस्तात्त्रिलोहमिति ।   
सुवर्णरजतताम्रमयं शल्यमुद्धरेत् स्फिजीति । कण्ट्याः पृष्ठभागा   
वयवः स्फिक् शब्देनोच्यते । तस्मिन् कण्डूयितं   
पुरुषार्धप्रमाणस्वाताद्द्वङ्ककमिति त्रपुप्रायं शल्यम् । उरुद्वये   
सारं च तत्काष्ठं हस्तात् सार्धात् जान्वोः स्थूणाया एव स्थूणं   
काष्ठक्षुरादिवेति । नापित भाण्डं क्षुरम् आदि ग्रहणाद्रायाराति   
कर्तरींवेति विकल्पतोहस्त-  
  
प्। २६ब्) स्याधस्तात् समुद्धरेतिति शेषः गुल्पे त्रिभागेनोनाद्धस्तात्   
तुरङ्गस्यायन्तौरङ्गः पादस्तमादिशेज्जानीयात् । पादं द्वैरदं   
द्विरदस्य करिण इदं द्वैरदं दन्तादि आदिग्रहणाद्राया गृर्हृते । एवं   
प्रायं शल्यं किञ्चिद्धस्तादधो लक्षयेत् । पादेकण्डूयिते सतीति प्रकृती   
अङ्गुष्ठ इति । तस्य पादस्यैव प्रकृतत्वात् आरकूटमितिरीटि शल्यम् । तथैति   
कण्डूय न परामर्षाय पादोपयोगि वा चर्ममोचोटकादि शल्यमुद्धरेत् ।   
हस्तेनोनेति । स्थितमेव यावन्नापवादः कनिष्ठाया विकृतौ सत्यां घोषमिति   
कांस्यशल्यं बोद्धव्यं मध्यमाविकृतावङ्गुष्ठो वदिति । यदङ्गुष्ठे   
शल्यम् आरकूटाद्यौक्तं तदेव पादतले पद्यं चर्मशल्यं पादेहितं   
पद्यम् । प्रोक्तानियान्यङ्गानि तेषामूर्ध्वाधोयान्यासन्नानि उपाङ्गानि ।   
तेषु कण्डूयितेषु सत्सु तन्मयानिति प्रोक्तावयवोक्तान् शल्यप्रकारानुद्धरेत् ।   
यद्वेवं सुवर्णरजतादीनां कथं शल्यं त्वमुक्तं पूर्वं तत्रोच्यते ।   
शल्यानामनं तत्त्वादि यन्ना परिच्छेत्तुं न शक्यते । परमार्थ तस्तूक्तेषु   
प्रदेशेषु यद्यत्रोक्तं तत्तत्रैव शल्यम् । इत्यत्रान्यद्विर्घमानमपि न   
दोषवदिति । रत्नहेमाटीनामेवायं नियमः तावन्मात्रमित्यादि ।   
उक्तप्रमाणनिखाताद्यावत् एव शल्यदर्शनं भवति । तावन्मात्रं   
ततोनन्तरं मही शोधयेत् । यद्वेति । पक्षान्तराश्रयणम् । पानीय दर्शन   
पर्य्यन्तं यावद्वेति विकल्पनार्थः तामश्मेत्यादि । तां महीङ्करो हस्तः   
पूर्य्यते येन सकरापूरः तैस्तथा प्रमाणैरष्टभिरष्टाङ्गुला   
मृदन्तरां येषां तैः संसाध्येति । सुसमान्तरसहां च निष्पाद्य ।   
तथेष्टप्लवामिति । पूर्वोत्तर प्लवैव श्रेष्ठप्लवा सर्वसंहितासु कथिता   
यतः । तां तथा विधां कुर्य्यात् । अनन्तरं वक्ष्यमानोपपत्या   
वास्तुवर्तनायां स्थितान् वक्ष्यमाग्नाभिधानान् सुरान्यजेत् छायेत्यादि ।   
गोलो मध्यप्रदेशे लाञ्छन बिम्बादिस्तत्रस्थो योसौ सङ्कुस्तेन   
करणभूतेनानीतं   
  
प्।२७अ) यछाया लक्ष्मद्वयं पूर्वापर दिगुद्भूतं तस्माद् दिशं   
ज्ञात्वा । ध्रुववेधेनेति । श्लोकस्य तद्वदेव ज्योतिः शास्त्रसापेक्षत्वादर्थं   
सत्यं न विद्मः वस्तु स्वरूप परिज्ञानयोच्यते । प्रजानामित्यादि ।   
चक्षुषोऽपत्यं चाक्षुषो ब्रह्मसुतः तदस्वास्थ्यमिति । भूतकृदित्युमापतिः   
जगद्धितो विश्वहितकारी । रज्ज्वेत्यादि रज्ज्वष्टकमेव महापाशस्तया   
वक्ष्यमणाभिधानं यद्वंशद्वितयं तेन तेन च वा पीडित शरीरं   
कृत्वासु स एव शङ्करोनन्तरं तच्चतुरश्रं कृतवान् । अत्र   
वक्ष्यमाणाभिधानां वृत्त षडश्राष्टाश्रादीनां प्रासादानां   
वास्तुदेवता पदविभागे पूजनादि कथमिति ये चोदयन्ति तेषामनेनैव   
श्लोकेनोत्तरम् । यस्य कस्यचित् प्रासादस्य प्रथममुक्तं वास्तुदेहं   
सम्पूज्य ततश्चिकीर्षित प्रासादसम्पादनम् । अन्यच्च । चतुरश्रादेव क्षेत्रात्   
क्षेत्रान्तराणामभिव्यक्तिर्दृष्टा । तथा च श्रीमत्किरणे । सर्वेषा   
चतुरश्रं तु क्षेत्रं क्षेत्रं समन्तत इति । तद्वपुरित्यादि । जागर्ती तीष्ठति ।   
वास्तोरन्वर्थता प्रतिपादनायाह । देवेत्यादि । तद्वपुषियतो देवा अधिवसन्ति ।   
ततो वस्तूच्यते । किं च वसत्यां गृहे नित्यमेव सन्निधानतोपि । इष्टेत्यादि ।   
मर्माणां रक्षणादभिप्रेतगुणप्रथनार्थम   
रकषणाद्वेधात्त्वन्यथाभवति । तद्देहा इत्यादि यास्तच्छरीरे नाड्यो   
विंशतिः प्राणोवायुस्तद्देवता गृहवास्तोस्तस्यैव वा सत्यां   
सन्निधेरित्यनेन प्रथममपेक्षितत्त्वात् । ईरित इत्युदीरितः मनोरथेत्यादि । ताश्च   
मनोरथाद्याः शान्त्यन्तादशप्राच्य इति । पूर्वाननाः   
सोमभागादुत्तरायादिशः अन्तकान्तमिति । दक्षिणां दिशं   
यावदवस्थिताः हि भाद्याहिरतादशोत्तराननाः इत्येवं विंशतिः एताश्च   
पीडितानाम सदृशार्थ क्षय हेतवो भवन्ति । रक्षिता गुण्यां कार्य्यं   
कुर्वन्ति । अग्नीषोमेति । आसां विंशति साङ्ख्यातानां ये साध्या  
  
प्। २७ब्) इति मध्ये भवाः षडाड्यः तन्मध्यतः सुषुम्णा पूर्वाम्नाय   
नाडीदशकाढ्यद्यं नाडित्रयं यथोत्तराम्नायादाद्यं   
नाडित्रयमेवं षडीषान दिग्भागे दिशः प्रदेश एव   
वास्तोरीशमूर्धापवक्त्रक इति । वक्ष्यमाणवचनतः षट्ताः सौषुम्णाः   
वासभागे सप्तैड्यः दक्षिणभागे सप्तपैङ्गल्यः अन्यच्चाग्नेदुगे पुरादौ   
वास्त्वन्तर प्रस्तारसमये स्फुटी करिष्यति ।   
  
एकादश सिराभिन्ने सौषुम्णाः प्राग्वदुद्गताः ।  
अष्टौ अष्टौ भवन्त्यैडाः पिङ्गलाश्च महासिरा ॥   
  
इत्यनेन यस्त्वासां दशानां नाडीनां मध्यात् षट्सौषुण्णाद्यः   
शिष्टं चतुष्टयमैडं पिङ्गलं च पुनरप्यासां दशानामेवेति ।   
व्याचष्टे । तेनाध्यात्य स्वरूपानभिज्ञतया एकस्यैव वास्तु देहस्यान्तः   
शरीरद्वयमिडा पिङ्गलान्तरितं सुषुम्णाद्वयेनावेदितं भवति ।   
वक्ष्यमाण वचसां चासगतार्थता प्रदर्शिता । अन्यच्च सान्दशानामेवेति   
। प्रतिपादकं विशेषणं नास्ति केवलं नामतो नाडी विंशतिकमुक्त्वा   
सर्वासामेव सङ्ग्रहादासां मध्यात् । यत्युक्तं यत्सूत्रकृता ।   
तद्देवानां प्रियो सौस्वरुचितमेवं व्याकरोतु । आसामित्यादि । असांविंशति   
सङ्ख्यातानां पटातिशय योगाद्भूयांसो बहुकाराविकारा   
वक्ष्यमाणाः सङ्कोच इत्यादि । स्वल्पेपि वास्तौ यत्पदाल्पत्वे सत्य   
पित्र्यात्मकत्वमिति सुषुम्णेडापिङ्गलात्मकत्वं न निवर्तत इत्यर्थः । तिर्य्यगिति   
। आग्नेय वायुकोण स्थितो दुर्जयनामावंशो द्वितीयस्त्वीशाननिनृतिकोणस्थ   
दूर्धरः ब्रह्मेत्यादि । यत्र कुत्रचिदित्ति । गेहे स्तम्भ विन्यास देवगृहे   
ब्रह्मशिलाविन्यास्यादावणुनासर्पपमात्रेणाप्यंशेनावश्यमेव   
परिहर्तव्यम् । उक्तं च श्रीमत्किरणे ।   
  
एतज्ज्ञात्वा तु संश्लेषं सूत्राणां मर्म तद्भवेत् ।  
ज्ञेयं मध्यगतं मर्म तस्माद्यत्नेन वर्जयेत् ॥  
  
प्। २८अ) कृत्त्वा तत्षोडशां तु तत्रैकं मर्म तत्पुनः ।  
कृत्वा षोडशधास्योनं वर्जयेत् तत्सदेव तु ॥   
  
इति समस्तेत्यादि । सर्वनाडी सम्यक् पातैः सन्निवेश विशेषा भवन्ति । ते   
सन्धयः प्रोच्यन्ते । ते च वसताविति । वेश्मनिहताः सन्तः कर्तृस्थपति   
सूरीणाम् अन्यतमस्याङ्ग सन्धीनां सङ्कोचे निमित्तं सम्पद्यन्ते ।   
सूरीणामित्याचार्य्याणाम् । वक्त्रेत्यादि । एतेषु प्रवक्त्राद्वेषु कीलक्याद्यं   
विवर्तां तं रज्जु चतुष्टयमवबोद्धव्यं हृदाद्येषु सद्भावाद्यं   
वक्ष्यन्ते चतुष्टयम् । परा इति । प्रथमं याः प्रोक्तास्ताः स्त्रिपदाः पश्चात्   
प्रोक्ताः षट्पदा इति स्थितमेव । रज्ज्वित्यादि । सम्पात इति सङ्घट्टः   
अष्टाङ्गपङ्कजमित्यष्टावयवोपलक्षित पद्मलक्षणेनानुमेयं पद्मम् ।   
उपस्कृत इति पीडिते । त्रिशूलमित्यादिकौ प्रदेशेषु वंशनाडि द्वयेन चार्था   
देवार्धकात्रयोपलक्षितं त्रिशूलम् । तदेवेत्यादि । तदेव   
त्रिशूलमुभयस्थितेर्वज्रं जानीयात् । कुड्याद्यैरिति प्रकृतिभिः वंशेत्यादि ।   
वंशेन रज्ज्वा च कोणप्रदेशेष्वेव सङ्गतमिति । त्रिकोणाकारासङ्गतिर्यस्य ।   
तदर्धेत्यादि । सम्पुटार्धेन तुलाकारं मर्म भवेत् । पदेत्यादि ।   
रज्जुभ्यामेव पदमध्ये चतुष्टयं तत्तत्स्वस्तिकाख्यं मर्मेत्यर्थः   
रज्जुवंशोक्तमित्यादि । तद्रूपमेव रज्जुवंशाभ्यामुत्थितं   
महास्वस्तिकमित्येतावाने विशेषः महाभयेत्यादि । शुद्धमिति ।   
चतुष्कोणमेव यत्पदनिवासकृद्भवती मध्याह्नि यते स्वप्नान्तेत्यादि ।   
स्वप्नान्ते नाडीनां यः सम्पात तेन त्रिकटानाम मर्म भवति । यतः   
तत्त्र्यात्मकं त्रिशूलाकारादाकारान्द्ध्ररेण प्रसूतेरिति प्रजायाः   
पञ्चात्मकमित्यादि । तदेवेति । त्रिकटयेव पञ्चात्मकं पञ्चावयव   
मणिबन्धनाख्यम् । कोशशब्देन गन्त उच्यते । एतानीत्यादि  
  
प्। २८ब्) एतानीति महामर्मसन्धि मर्मपङ्कज त्रिशूलवज्रसम्पात   
हलस्वस्तिक महास्वस्तिक शुद्धपदत्रिकटमणिबन्धनाख्यानि ।   
द्वादशमर्माख्यानि । यदि कर्ता वर्जयेत् तत्कारकसहितो   
यथाभिलषितमाप्नोति । तस्येत्यादि । तस्य वस्तु देहस्य प्राग्भावं दक्षिणम् ।   
अय्येमिति । पश्चिसमुद्भवमुत्तरं विष्टभ्येत्यधिष्ठाय प्राच्यामित्यादि ।   
एकांशा यदि अपि वंश रज्जुभिः पदमर्धीकृतम् । तथापि   
तत्सकलत्वमेवांश त्वेनैकस्य देवगृहस्य देवगृहवास्तोः देवानां   
केषाञ्चिदर्ध पदानामर्धो शत्वेन वक्ष्यमाणत्वात् । बह्मामध्य इति ।   
पर्य्यन्तकोष्टकावृत्त्यामीशाद्य्वादिति पर्यन्त देवाः द्वात्रिंशत् मध्ये तु   
ब्रह्मा मरीचीरित्यादि । अस्मादिति ब्रह्मण एव पूर्वस्यां दिशि मरीचिः षट्पद   
इति । वक्ष्यमाणेन सम्बन्धः । मृत्युजिद्दक्षिणाशा आपवत्स इत्यादि   
नाभस्वत्यां राक्षयक्ष्मेत्यत्र पाठक्रमान पेक्ष आर्थः   
क्रमोनुष्ठेयः तेनेन्द्रं प्रथमं नैनृतकोणे विन्यस्यानन्तरं   
वायुकोणे राजयक्ष्मावित्यास्य इति । तद्वदेवेति यथापवत्सा द्वयो   
द्विपदास्तथैवा पाद्याश्चतुस्रो देवताः जयशूलिनाविति । इन्द्र जयरुद्रदासौ   
तेभ्योनन्तरा इत्यापवत्सादेव चतुष्कविन्यासादनन्दरं   
शङ्कराद्विष्वेवा वशिष्टेषु पदेष्वेतान्यस्या इत्यर्थः चतस्र इत्यादि ।   
वहिर्वास्तोरीशादि कोणेषु चतस्रो राक्षस्यः महान्तमिति वृद्धम् । अर्बुकमिति   
बालम् । क्षेत्राश्रयाणां देवानां कियती सङ्ख्येत्याशङ्का निरासायाह   
क्षेत्रेत्यादि । पञ्चक इति पञ्चचत्वारिंशदित्यर्थः कथमिति चेत्तदेव   
द्वात्रिंशत्तावदीशाद्यादिति । पर्यन्ता ब्रह्ममरीचि विवस्वन्मित्र   
पृथवीधरा पापवत्ससवितृसावित्रेन्द्रेन्द्र जययरुद्र रुद्रदासा   
त्रयोदशेथं पञ्चचत्वारिंशद्भवन्ति । यत्र कुत्रचिदिति । सर्वेषां   
वक्ष्यमाण चतुःशालादि गृहाणां बाह्यस्थित चतुष्कद्व   
सहितास्त्रिपञ्चाश-  
  
प्। २९अ) देवस्तम्भब्रह्मशिलेति । श्लोकः पूर्वोक्तानुवादः देवगृह   
वास्तुरुच्यते । नवप्राच्या इत्यादि । नवप्राच्या इति प्रातान्तर्भाविताः   
इत्यन्यस्यां प्रान्तमन्यासामन्तर्भूतं तस्या अप्वन्यस्या इति यावत् ।   
उक्तं चष्षष्टिपहानि क्षेत्रे सम्पद्यन्ते । सर्वेषु वक्ष्यमाणे मेर्वादि   
प्रासादेषु यदाह चतुष्षष्टिपदं क्षेत्रं समस्तसुरधामस्विति । तत्र   
चदितिश्चेशश्च खकृषाणू इत्यन्तरिक्ष स्त्रीमृगश्च पितृनामा च   
रोगाढ्यश्च वायुश्चेत्यष्टौ कोणारसंश्रया इत्यर्धकोण स्थितयः   
शेषास्तु चतुर्विंशतिर्बाह्यावृत्त्यां पदिका इति । प्रकृतमिति । उक्तं च   
श्रीमत्किरणे ॥   
  
दितीशश्चान्तरिक्षोग्निर्मृगश्च पितृसञ्ज्ञकः ।  
पाप यक्ष्मा च रोगश्च कोणावास्या दिवौकसः ॥  
  
पर्जन्यश्चेत् पाद्युक्ता एते त्वेक पदा ज्ञेया इति यावत् ।   
कोणभृतोष्ठावित्यापवत्सादयौष्टौ बाह्यदेववदिति पर्जन्यादयो यथा   
पदिका इत्यर्थः । प्राग्वदेव मरीचाद्याः पूर्ववत् षट्पदा एव । किन्तु   
स्थानचतुष्टय वैचित्र्येण पर्जन्याद्या वृत्त्यामधः पादचतुष्टयं   
तदधः पदद्वयमेवं रूपेण षट्पदो मरीचिरेवं विवस्वन्मित्र   
पयोधराः इत्थमपि कोणभृतोऽष्टौ पदिका भवन्त्येव वंशौ   
वसुपदावित्यष्ट पदौ अर्थसिद्धौ चतुःषष्टिपदत्त्वेनैव वास्तोः । इदानीं   
देवभावस्थित्या रूपकेनानुमेयो वास्तु पुरुषो बोद्धव्यः इति तदर्थमुच्यते ।   
ब्रह्मनाभिरित्यादि ब्रह्मनाभौ यस्य । उक्तं च । ब्रह्माचतुष्पदो मध्य इति   
नाभिश्च मध्यस्थानमेव । श्रीमत्किरणेपि ॥   
  
ब्रह्मानाभिगतः प्रोक्त इति । पितृपादिति नैनृतकोणस्थितः ।   
पितृनामादेवस्तत्रास्य पादौ । श्रीमत्किरणेपि ॥   
  
नैनृते चरणद्वयमिति । ईशमूर्धेतीशानकोणे मूर्धाशिरो यस्य किरणेपि   
ईशानेस्य शिरोवास्तोरिति । अपि वत्सका इत्यापाभिधानो वक्त्रस्थानेऽर्था   
देवेशानकोणादधः   
  
प्। २९ब्) कोणस्थितेरस्य तद्वत्सकन्धरा इत्यापवत्सकं धरा कण्ठो यस्य तेन   
युग्ममृदिति कोणद्वयधरावर्थतः प्रोक्तशिष्टौ सवितृसावित्रौ तथा रुद्र   
रुद्रदासौ च सव्यासव्यौपाणी । किरणेपि । सविताहस्तोस्येति ।   
दितिपर्जन्यौशब्दार्था इति । दितिपर्जन्यौकर्णौ शब्दार्थः प्रयोजनं ययोः   
कर्णयोरेव जयादित्यं सयुग्मक इति जयाख्यः अदितिश्च तौ स्कन्धौ यस्य   
ऋग्येन्द्रादीति । ऋग्यादयश्च षट् तथेन्द्रादयश्च षट् यथा सङ्ख्येनैव   
वामदक्षिणबाहु यस्य रक्षोदिक्स्थयुग्मेनेति । नैनृतदिक्स्थं यद्युग्मं   
कोणद्वयं तस्य यावीशौ तौ गुह्ये यस्य रोगपुयाख्येति । रोगाख्यश्च तथा   
पूषाख्यश्च जान्वङ्गे यस्य सरोग पूषाख्य जान्वर्थ इत्यर्थः मरीच्य   
वनिभृदिति । मरीचिस्तथा पृथिवीधर एतौस्तनौ यस्य मित्रो विवस्वानिति ।   
मित्रस्तथा विवस्वान् रूरु प्रदेशो यस्य इत्थं वास्तुपुरुषोयमधोमुखो   
ज्ञेयः अस्यागे सव्यासव्य इति । अस्य वास्तोर्यत्सव्यमङ्गं दक्षिणं यच्चा   
सव्यं वामं तत्र स्ववस्थित इति । स्वदिग्भागा परित्यागेन सुष्टु   
कृत्वावस्थिता देवाः मर्मेत्यादि । सूक्ष्माणि यानि मर्मस्थानानि अनुक्तानि   
तानि स्वमर्मभ्यो विज्ञाय श्रेयस्कामो वर्जयेत् वास्त्वन्तरमुच्यते ।   
  
एकादशैकादशनाड्योस्य पूर्वोत्तरामुखाः प्राग्वदेव सौषुम्ण्यः   
प्राग्वदिति । षडेव च एकादशभ्यस्तिस्रस्तिस्रः सौषुम्ण्यः शिष्टा अष्टावष्टा   
वैडाः पैङ्गाश्चेत्येवं शतपदं क्षेत्रं भवतेव किं निमित्तमित्युच्यते ।   
दुर्गपुराट्टालक भूमिष्विति । खेटकेति । ग्रामशब्दस्य   
स्वपदोपाक्षत्वाद्वली वर्दन्यायेन स्वल्पोग्रामः निवासादिष्वित्यादि   
ग्रहणाद्विहारारामबाह्यालि प्रभृतिष्वपि तत्र देवतान्यासः   
ग्रहाश्चतुष्प्रदा इति स्कन्धाद्याश्चत्वारः पूर्ववदिति । दिक्ष्वेवेत्यर्थः   
किन्तु बाह्यपङ्क्त्यन्तरे रेष चान्य   
  
प्। ३०अ) वास्तोरस्य विशेषः पञ्चांशा भूतनायका इति । चरक्याद्याः   
कोणेषु पञ्चपदाः ब्रह्मादयस्तु देवगृह वास्तूक्तोंशाः रज्ज्वादय   
इत्यादि ग्रहणाद्वंशावपि । इत्थं बाह्यावृत्तिं ग्रहराक्षसी निमित्तं   
वर्जयित्वा । अन्तर्यच्चतुःषष्टिपदं क्षेत्रं तत्सुरगृह   
वासूक्तविभागदेवः । इदानीं देश वास्तुरुच्यते चतुस्त्रिंशदित्यादि ।   
चतुस्त्रिंशतासिराति पूर्वोत्तरामुखीति विरचिते क्षेत्रे सति   
नवतिरशीत्याचाशकानामाधिक्येनम् । यदुक्तम् ।   
  
सहस्रमंशकानामेवोत्पद्यते इति प्रकृतमेव । तत्र देवताविन्यासायाह । तत्र   
सार्ध इत्यादि द्वेपङ्क्ती अर्धपङ्क्तिश्च किमर्थं तत्परित्यागश्चेदत आह   
रक्षोग्रहात्क इति । चरक्यादि स्कन्दादि रक्षोग्रह सम्बन्धिनी   
पदार्धान्तरितैरिति । पङ्क्त्यर्धर्मन्तरे प्रवेशार्थं परित्यज्य   
तदन्तरितैर्नवभिर्भागैश्च परित्यक्तैरित्यध्याद्वियत्ते । ततो   
नवभिर्भागैस्त्रिगुणैरिति । सप्तविंशत्यागुणैरिति । तैरपि त्रिगुणितैरेतदेव   
विशेषयत्येकार्शतिपदो ब्रह्मेति कोणेशाः षट्कृतीश्वरा इति षण्णां च कृतिः   
। षड्गुणितत्वम् अयमर्थः आपवत्सादयः पूर्वोक्तवास्तुनिर्देशात्   
कोणनाथाः षट्त्रिंशत्कोष्टकाधिपतयः चतुष्पञ्चाशदीशाना इति   
परीच्यादयस्तु चतुष्पञ्चाशदपि नाथाः नवधा परेति । अपर दिग्भृत   
ईशतोदिति पर्य्यन्ताश्च ब्रह्मणोनन्तरं पङ्क्ति षट्कं   
परित्यज्यानन्तरं पङ्क्तिद्वयं यदवशिष्यते । तत्र प्रत्येकं नवधेति ।   
नवकोष्ठकाधिष्ठातेत्यर्थः । दुर्गपुरादि वास्तोरस्य को विशेषो येन यथा   
तत्र स्कन्दाद्याः क्षेत्रान्तर एव प्रोक्तास्तथापीते तदाह । विशेषो व्याप्तिज इति   
नान्यत् किञ्चिद्विशेषास्ता एव यतो देवताः केवलं व्याप्ति कृत एवास्मिन्   
बहुपदभाजो देवास्तत्र त्वन्यथा । अथ चिता वास्तुर्विपन्नदीक्षितानां   
दाहस्थाने   
  
प्। ३०ब्) यत्क्रियते यद्वक्ष्यति । दीक्षितानां कृतावितिरिति किं भूतो तदर्थमाह ।   
भूतवर्गेति । पञ्चविंशति कोष्टकोपलक्षिते । तत्र क्षेत्रे मध्ये पञ्चका इति ।   
मध्ये भवं मध्यम् । तस्मिन् पूर्वादिषु चतसृषु दिक्षु तथा   
सर्वमध्यकोष्टके चेत्यर्थः । तत्र क्ष्माभूमिः सकेति ब्रह्मणा   
सहवीत्यस्येदिति वाक्यभेदेन क्रियाध्याहारः चतुष्के नैनृत इति । निनृतेरिदं   
यन्नैनृतं चतुष्कं तत्र विष्णुसहितं वारीति वरुणं न्यसेत् स्वासयोरिति । या   
यास्य स्वकादिक्तद्वदिति । चतुष्क एव ईश रुद्र समाश्रितोविति । यथा सङ्ख्येन   
व्योमशम्भोरितीशान्यान्दिशि चतुष्कं शम्भुना सहव्योम   
विन्यसेदित्यर्थः । वेदलक्षिते चतुःसङ्ख्योपलक्षिते इन्द्र यम वरुण सोमाः   
स्थिता इति । स्वदितस्थाने पदैकव्यापकत्वेनेत्यपि । यष्ट्वैवमिति । एवं   
दर्शितभागेन देवताव्यप्तौ सन्न्यां सम्पूज्य राष्ट्रस्य   
भूतानामिति षड्विधस्यापि भूतवर्गस्य विवृद्धिर्भवति । विकलास्तद्विपत्तय   
इति । तदकरणाद्विपत्तिः स्थितैव इदानीं सदोषभूशुद्ध   
एवास्त्वन्तरमुच्यते । नवक इत्यादि । नवकेति नवकोष्टकाङ्किते क्षेत्रे   
ब्रह्मप्रधानानां लोकपालानां ब्रह्मस्थानतः प्रागीशान्तं   
क्रमेण ब्रह्मादि लोकभृत्पूजने कृते भूमिरपदोषा भवति ।   
स्वामिनश्चेष्टपदा भवतीत्यर्थः । अत्रैवार्थे विकल्पेन वास्तुद्वयं   
श्लोकेनाह । ग्रहानित्यादि आदित्यमुखात्केत्वं तान् ग्रहानेतेषु इति   
नवसुसम्पूज्यभूमिः शुद्धाभवतीत्यर्थ वैतेष्वेव पदेषु च नवधा   
प्रत्येकं पदप्रविभक्त्या तानेव ग्रहान्मध्यात् प्रभृति प्राग्वत्   
पूर्वादीशान्त क्रमेण श्रीपौष्करोक्त नवनाभयागवदित्यर्थः । अथ   
वास्तुयागः अथेत्यादि । कृत्वा भूमेः परिग्रहमिति । वास्तुपूजास्थानतः   
स्थानान्तरे भूपरिग्रहमस्त्र  
  
प्। ३१अ) कलश वारिधाराविन्यासादिना कृत्वा शिवास्त्र कलशे सम्पूज्य । ततो   
मण्डपवेदिकामध्ये इत्यक्त प्रदेशे शिवमन्दलस्थं सम्पूज्य ।   
मन्त्रवदिति । प्रागुक्त स्वरूपो विद्वानेते । नान्यत्राप्युक्तम् । नाज्ञों   
भ्रान्तः ससन्देहो गुरुर्भाव विवर्जित इति । कृते चित्तार्पण इत्यग्नि कार्य्यं   
होमं च मन्त्र तर्पणार्थं कृत्वा छिद्रनिर्भरणाय च प्रायश्चित्त   
होममपि कृत्वा संहितायाः पूर्णाहुतिं प्रक्षिप्यानन्तरं   
पूर्वोक्तविधानेन वास्तुदेहं नाडि विभागेन वर्तयेत् । तत्रेत्यादि । ईशानादि   
क्रमेणावाहनादि पूजनं कृत्वा बलिं यथा विभागेन वक्ष्यमाणं   
दद्यात् । आचार्य्य एतेनाउष्टान क्रमेणेत्यर्थः ईशानदैवतैरिति । ईशानो   
देवता एषां तैरुपत्ति वाचकैर्मन्त्रैरित्यर्थः सामान्यैरिति वैदिकैः इमा   
रुद्राय स्थिरधन्विनेकद्रुद्राय प्रचेतसै त्र्यम्बकं यजामहे   
इत्येवमाद्यै ऋग्वेद पतैस्तथा रुद्राखुन्ते पशुं   
करोमीवमाद्यैर्वजुर्वेदपठितैरुद्रसामभिः सामवेद पठतैश्च अथ   
वेतरैः स्वे कल्पे ये विहितास्तैरित्यर्थः । घृताक्षता इति घृतं यवाश्च ।   
पद्मेत्यादि । पद्मांष्विति । पद्ममम्बु च घननाथाय पर्जन्याय   
वितानमित्यादि । वितानङ्करक्तकं धूम्रं नीलकपिशम् अंशवेरवये   
सन्यायेत्यादि । दानमुद्रयेति । प्रधानाभिमुखीकृत हस्तेन मध्वित्यादि ।   
पलमपक्वं मांसं गन्धानित्यादि । गन्धानिति सर्वगन्धान्   
जिह्वामित्यादि वैहगीमिति । पक्षि सम्बन्धिनीम् मृगायेत्यादि । यवाङ्कुराणि   
पितृभ्य इत्यादि । कृसरोदनमिति तिलकेन सराख्यासिद्धादौवारिक इत्यादि ।   
दन्तधावनं सुग्रीवेत्यादि । दर्भकमिति दर्भविष्टरं प्रचेतस इत्यादि ।   
वारिरुहमिति पद्मं पूर्ववदिति । दानमुद्रयैव सुममिति । सुराप्रति वस्तुत्वेन   
नागकेसरचूर्णानि सुप्रसिद्धानि द्रव्यत्वेन फणिनेनागायाः   
भक्ष्याणीत्यादि  
  
प्। ३१ब्) भक्ष्याणीत्येनेकाकाराणि घृतपूरघरिकादीनि । भक्ष्यादि त्रयं   
यथासङ्ख्येन मुख्यादिभ्यस्त्रिभ्यः मन्त्रप्रयोगत इति   
पूर्वोक्तानुवादः ऋग्यायेत्यादि । शालूकमुत्पलमूलं तल्लोप्य इत्यादि   
लोप्यवा इति लोपिकाः । पूरिका इति पिष्टकृतो भोजनविशेष मोदकानित्यादि ।   
रक्तचन्दनं सुगन्धद्रव्ययुक्तं हरितान्नमित्यादि हरिद्रामिश्र   
मन्त्रं धौतमुद्गममिश्रान्नमित्यादि । मिश्रान्नमिति मिश्रैव ।   
तज्जयायेतीन्द्रजयाय गुडौदनमित्यादि । मांसवदिति । तदेव सिद्धान्नं   
मांसयुक्तं रुद्रायराजयक्ष्मणे इति रुद्रदामाय । सामिषान्नमिति ।   
मांसयुक्तमन्नं रुद्रस्य पुनर्घृतेन सहविश्लिष्टमिति विशेषः नाति   
संसिद्धानित्य पक्वान्याषान्वसुमतीभृते पृथिवीभृते पृथिवीभृते ।   
ईशेत्यादि । आपापवत्साभ्यां यथासङ्ख्येन दधिक्षीरेण किरणेप्युक्तम् ।   
पयोदधीशकोणेत्विति । पञ्चगव्येत्यादि । पुनरपि पयोदधिशब्दः   
समज्जवाचकः पित्तमित्यान्तरो मांसखण्डविशेषः बाह्यत इत्यादि ।   
बाह्यतश्चरक्यादृष्टकस्य एव मुक्तेन क्रमेण बलिं दत्वा ततोन्यः   
सार्वकामिकः सर्वकामप्रदो बलिः मातृमण्डलयुक्त गणेभ्यः   
प्रतिदिङ्मुखं दिव्यान्तरिक्ष भौमनिवासिभ्यो नमः शब्दप्रयोगतः   
दातव्य इत्यर्तः होम इत्यादि । होमस्तु स्वाहा पदन्तैर्मन्त्रैरर्घो   
वषडन्तैस्तद्वदिति । वौषट् पदान्तैरेव माल्यादीत्यादि   
ग्रहणाद्वास्त्रालङ्कारास्तत् सर्वं नमस्कार योगेन जप इत्यादि । जप इत्यादि ।   
पार्थववीजलकारस्थैः स्तम्भन निमित्तं जपः कार्य्यः   
चाटनमुच्चाटनं तन्निमित्तं यकारो वायुबीजः तत्रस्थैः सिध्यर्थं   
सहविसर्गेण विसर्जनीयेन ये वर्तते तैः   
सविसर्गैर्दीप्तामूर्ध्वाधोरेफसंयुक्तैः छेदननिमित्तं छगिति यत्पदं   
तत्प्रान्तैः पुष्टिराप्यायनं तन्निमित्तं वकारो वरुणबीजं यतः   
अमृताक्षराणि रं रं रुं मृत्यु विजयायै तत् अक्षरगैः अथवा स्वे स्वे कल्पे   
विहिताया जातिस्तया कृतमुपपदनिमित्तं   
  
प्। ३२अ) लक्षणं येषां तैः एवमित्यादि अनिवारितमित्यविघ्नम् ॥   
  
भावचूडामणौ वास्तुपलश्चप्तर्थः ॥  
  
इदानीं कुम्भप्रतिष्ठार्थमाह । अथेत्यादि ।  
  
अगारं गृहं तन्निष्पत्तये चतुरश्र क्षेत्रविधिः । प्रथमं पूर्वापर   
दिशौरायतं सूत्रं प्रसार्य्यमध्यचिह्नितं कृत्वा ततस्तस्य   
मध्याङ्काद्बिन्दुद्वयं पूर्वपश्चिम दिग्भागमेव व्यवस्थितं न्यसेत् ।   
समान्तरं च कृत्वेति क्रियाविशेषणं तदग्रेणेति । तद्बिन्दु द्वयमग्रे   
यस्योक्तं यथा तेनै तदुक्तं भवति । सूत्रद्वयेनोत्तर दक्षिण सम्पात   
द्वितयं मत्स्यद्वयमित्यर्थः । तेनोत्तर दक्षिणमत्स्य द्वयमार्गेण   
दक्षिणोत्तरायतं सूत्रं दद्यात् । अभिरुचितमानार्धेन च विदिक् प्रथः   
सम्पातो मत्स्य एव तेन लक्षित विभावितं सूत्रं कुर्यादिति । सूत्र चतुष्टयम्   
। इत्थं समं ततश्चतुरश्रं तत्रेत्यादि । तत्र चतुरश्रे मर्म स्थानं   
वर्जयित्वा मध्यप्रदेशे किञ्चिदीशान दिग्भागं नीत्वा यदुक्तं   
परिहार्य्यमवश्यं तदगुना । यत्र कुत्रचिदिति । विश्वस्तस्य समस्तस्याध्वन   
आधारभूतामनन्ताभिधानां शैवीमिति । विश्वस्याधिष्टेयाम् । अत एव   
विश्वकारणं समस्तजगतः कारणम् अधिष्ठात् तयैवतां तथा भूतां   
न्यसेदाचार्य्यः । तत इत्यादि । आधारशक्ति न्यासादनन्तरं   
समस्तानामधो लोकनायकानां लोकभृतामीश्वरम् । यदाह लोकभृत्   
कृत्यनियं तृत्वेनेति । तं लोकपालमेवानन्तरम् । अव्यमिति । ध्रुवं   
धैर्य्यायेति सञ्चिन्त्य विन्यसेदित्यर्थः । कलशाधारमिति । स एव विशिष्यते   
कलशे आधार इत्यर्थः । विधिवदिति पाठक्रमेणापि त्वार्थेण क्रमेण   
यतनुद्देशादनन्तरं वक्ष्यति वेदिमध्ये शिवं चेष्ट्वा इत्यादिना   
शक्तेरुपर्यनन्त्ताख्ये कुम्भं तन्मन्त्रसंस्कृतम् । शिवमन्त्रं   
समुच्चार्य बुद्ध्यन्त पदगर्भितम् स्वाहा प्रान्तं लवर्णस्थं   
नमस्कारेण विन्यसेत् कस्यानेकशिलासञ्ज्ञामैश्वरीं शक्तिमव्ययाम् ।   
ततः प्राक्तः सुरेशादि कलशान् । भक्तिपूर्वैकम् सन्निधायारातिः स्वैः स्वैः   
शिलास्ताः क्रमतो न्यसेत् । इत्यन्तेनानुष्ठानक्रमः तस्येत्यादि । शिलामिति ।   
पादशिलेति यस्याः  
  
प्। ३२ब्) प्रसिद्धिः इह तु ब्रह्मशब्द सन्निकर्षाद्ब्रह्मशिलेयमुपच्चर्य्यते   
स्वाध्याया प्रतिष्ठाकाले एव संस्कारलक्षणानां वक्ष्यमाणत्वात् ।   
ब्रह्मपदप्रान्तोध्वा बुद्धितत्वम् । यदुक्तम् ।   
  
श्रीमन्नन्दीश्वर कारिकायासु । तन्मात्रे मनोहङ्कृद्बुद्धिर्देवः ब्रह्मा   
च देव मध्य परितः तामेव शिलां विशेषयति सर्वाविभक्तमूर्तीश इति । या   
वक्ष्यमाणाः क्ष्माद्यामूर्तयोः ऽष्टौ तदीशाश्च सर्वाद्यास्वावन्त एव   
तथा तत्त्वानि तदीया ब्रह्मादयस्त्रयः एवमेतत् सर्वमविभागेन गर्ते   
यस्याः तत इत्यादि ततोष्टविग्रहं देवमिति क्ष्माद्युपलक्षित प्रागुक्तक्रमेण   
कुम्भाष्टकन्यस्तलोकपालक्रियाशक्त्यधिष्टायकत्वेन शिलाष्टकं विन्यसेत् ।   
तत्संस्कारेत्यादि । शिलाष्टकसंस्कार निष्पत्तये बाह्यावृतावित्यधिवास-   
मण्डपे वेदिस्थण्डिले । उदेशादनन्तरम् अनुष्ठानक्रमापादनायाह ।   
वेदीत्यादि । ब्रह्मशिलामध्य इति । ब्रह्मशिलामध्ये प्रथमं या   
सामन्यासाम् । एतदेवा स्फुटी करोति । न्यसेत् प्राक्तस्तदुत्तरा इति । ता   
उत्तरमनन्तरं पूर्वादि क्रमेण यस्याः तां ता इत्यादि । शक्रस्थानमिति ।   
यत्रेन्द्रोत्सवकृतस्तदस्ताद्यामृत् वल्मीकः पूर्वोक्तो मृद्राशिः गोभृदिति   
धेनुभर्ता ऋषभः विषाणशब्देन शृङ्गदंष्ट्रकशायां बुहरीतक्यादि   
विमिश्रं जलं सामात्यः प्रणवादिः मध्य इत्यादि । मध्यशिलायां   
त्रिखण्डोध्वास्वमिति प्रागुक्त बुद्धितत्वाधिष्टातृ ब्रह्मणो यः आत्मीयो   
ध्वास त्रिप्रकारस्तमात्मतत्त्वादि भेदेनोपकल्पयेदिति । वक्ष्यमाणेन   
सम्बन्धः । अत्रैव हेतुमाह । चिदचिच्चेति चिद्वर्गो मन्त्रमन्त्रेस्वरादिः   
अविद्वर्गो मलमायादिरेतत् सर्वमेव यतस्त्रितत्त्वात्मकम्   
अत्रैवाध्वप्रदर्शनायाह । तत्रेत्यादि । तन्मान्त्रान्तं   
यावद्दशतत्त्वान्यात्मतत्त्वन्यासः तत उर्द्ध्वं मनस्तत्त्वं   
  
प्। ३३अ) यावत् कर्मेन्द्रिय बुद्धेन्द्रियाख्य तत्त्वदर्शकेन   
सहैकादशतत्त्वानि विद्यातत्त्वन्यासः तृतीये पुनः शिवतत्त्वे गवौहङ्कारो   
बुद्धिश्च ते तदीशाश्च ब्रह्मादयस्तांश्चोप कल्पयेत् ।   
भावाधर्मादयोष्टौ प्रत्ययाविपर्य्ययाद्याश्च पञ्चाशत् यदुक्तम् ।   
साङ्ख्यै एष प्रत्यप्रसर्गो विपर्य्यया शक्तितुष्टिसिद्ध्याख्याः गुणवैशस्य   
विमर्देन । तस्य भेदास्तु पञ्चाशत् पञ्चविपर्य्यय भेदाभवन्त्यशक्तिश्च   
कर्ण वैकल्पात् । अष्टाविंशति भेदा तुष्टिर्नवधाष्टधा सिद्धिरिति ।   
शुभान्यपि विन्यस्य ब्रह्मविरित्वति पूर्वोक्तानुवादः तत इत्यादि   
तद्व्यापारमित्यात्प्रतत्त्वादि व्यापकम् अनमयमित्यनपायि सुस्थिरमेव   
अङ्गुष्ठगभान्तुरोधमुद्रा श्रीमद्रौरवादाबुक्तलक्षणा क्ष्मा   
वह्नीत्यादि । दित्यग्न्यात्मस्विति । क्ष्मा वह्नि यजमाना च स्थानेषु क शब्देन   
वरुणः धात्वित्यादि । धा भवो हरितालाद्याः एते च वक्ष्यमाणाभिधानाः    
एतद्गर्भा यथा विभवं सुवणादिकान् कलशान्न्यसेत् । तेष्वित्यादि । तेषु   
चानन्तं मध्यकलशे सुरेश इन्द्रलोकेशः पूर्वेः एवं क्रमेण स्व   
स्वपदे मन्त्रयोगक्रमात् सम्पूज्याः धारणाश्रित इति । तदाकार   
चिन्तननिबन्धमानांस्तान् । लोकेशान्निरुण्ढ्यते सन्निधापयेत् मध्य   
इत्यादि । गुरुर्मध्यकुण्डे अग्निं प्रज्वाल्यनवांशकल्पनया पूर्वादि   
दिगंशांस्तथैव दिगनस्थित मूर्तिपकुण्डेषु हवनाय निक्षिपेदित्यर्थः ।   
क्रियाछिद्रमित्यनुष्टानेन यत्र क्वचिदज्ञानात्मकमशुद्धिकृतमसामग्री   
जनितेवछिद्रमुत्पन्नं तन्निवार्य्येति तत्पूरणाय होमं कृतेत्यर्थः ।   
उपस्थितांशक इति । प्रथमप्राप्ते तावदात्मतत्त्वभागे शतं   
सहस्रमर्धं वा इत्यादि ।   
  
अयमर्थः ।  
  
मूलमन्त्रेण यथाशक्ति होमं कृत्त्वा तेनैव मन्त्रेण शान्तिघटं   
सम्पाताभिहुतं च हुत्वा   
  
प्। ३३ब्) दन्त मूलेन शिलामूलं स्पृष्ट्वा शान्तिघटेन   
ब्रह्मणोभिषेकोदेयः तदनुमूर्तीपसहितः शिवमूर्तीश मन्त्राणामिति   
शिवस्य या मूर्तयः क्ष्मा वह्न्याद्याः तदीशाः शर्वादयः तन्मन्त्रां   
च लं रं शं षं वं यं संहमिति । तेषां होमसममेव जपं   
कुर्य्यात् । यत आह । यथा होमस्तपा जप इति । गन्धादि दत्वा सान्निध्य   
मुद्रयेति । मुद्राचात्रा वाहनी पूर्वानिरोधमुद्रा तल्लक्षणं च   
रुरुसंहितादावुक्तम् ।   
  
उत्तानौ तु करौ कृत्वा हृद्देशे सुसमाहितः ।  
अङ्गुष्टं च निपीड्येत मध्यतो विनताङ्गुलिः ॥  
  
आवाहने प्रयोक्तव्या देवदेवस्य चार्चने ।  
निपीडये तथाङ्गुष्टौ हस्तयोरुभयोरपि ॥  
  
स्तनौ चाभिमुखौ कुर्यानिष्टुरायास्तु दर्शना ।  
  
इति । तस्मिन् कृते सति च शब्दान्निरोधेपि कृते सति अधरमिति । अधोभागमुत्तरेसं   
दध्यात् । संयोजयेत् । तमपि तद्वत् तृतीया इत्ययमत्रानुष्ठान क्रमः । यदाह   
। एवं त्रिष्वपि सम्पाद्यविधिं भागेष्विति भावशुद्धे स्थिरे लग्न इति   
भावाः प्रागुक्तास्तच्छुद्धियुक्ते स्थिरे लग्ने च चरस्थिर क्षिप्राणामपि   
तथैव प्रागुक्तानां मध्यात् स्थिरे तस्यैव प्रकरणानुगुणत्वं राजयोगे   
येवेति । तथा विधलग्नालाभे राजयोगे सति वा । अथ विन्यसेत् । इति    
पक्षान्तराश्रयणं राजयोगाश्च ज्योतिः शास्त्रविद्भिरुपदिष्टाः । तद्यथा   
वराहमिहिरः   
  
वर्गोत्तमयुते लग्ने चन्द्रे वा चन्द्र वर्जिते ।   
चतुराद्यैर्ग्रहैर्दृष्टे नृपाद्वा विंशतिः स्मृताः ॥   
  
अन्ये यवन जीव शर्माद्यैः बहव उक्तास्ते बहुत्वादेव न लिखिताः ।   
शक्तेरुपरीति । शक्तेरुपर्य्यनन्त सञ्ज्ञं कलशं तन्मन्त्र संयुतमिति ।   
  
तस्यानन्तस्य यो मन्त्रं प्रणवादिस्तेन संयुतम् ।  
  
कृतेत्यर्थः । शिवमन्त्रं समुच्चार्य्येत्यादि । कारणत्याग क्रमेण   
परान्तं यावन्मन्त्रमुच्चारयेत् । तत्र चाविभागं  
  
प्। ३४अ) नीत्वा पुनरपि इच्छया ज्ञानशक्त्यावलोक्यान्यया शक्तयानादं   
विक्षोभ्य बुद्ध्यायवनि पर्य्यन्तं शुद्धाध्वानमवलोकयेद्यतस्तमेव   
मन्त्रं विशेषयति । बुध्यन्त पदगर्भितमिति । इत्थं   
बुद्धितत्त्वाध्वान्तर्वर्तित्वेन मन्त्र उच्चारितो भवति । तेन ॐ लं   
ब्रह्मशिलायै स्वाहा नम इति प्रयोग पूर्वं शिला एव स्थापयेत् । क स्थाने   
ब्रह्मस्थाने यदुक्तं प्राक् शिला ब्रह्मशिला मध्य इति ऐश्वरीं शक्तिमिति ।   
पूर्वोक्तानुवादः ततः पूर्वादि क्रमेण सुरेशाः आदौ एषां लोकेशानां   
तथा तेषां सम्बन्धिनः कलशान् भक्तिपूर्वकं रचनापूर्वक   
सन्निधानायेति । सम्यग् विन्यस्य ताः शिलाः क्रमशो न्यसेदिति ।   
  
अथैवानुभाषणम् ॥   
  
सन्धायोर्ध्वं च वर्णेति चूलकप्रान्तमध्वानं पुष्पैः सन्धाय   
ज्ञान दृष्टया व्योम्नि दशमं लोकेशं ब्रह्मणं सम्पूज्य   
क्ष्यमयेदित्यर्थः । तदनु च बलिं दत्त्वा   
वाचिककायिकमानसदोषशमनायातण्डितो नालसितोस्त्र जपं कुर्य्यात् ।   
वाचिकादि दोषैः प्रत्यवायो यतः श्रूयते स्मृतिरपि । शारीरकैः   
कर्मदोषैर्याति स्थावरतां नरः वाचिकैः पक्षिमृगतां   
मानसैरन्त्यजातितामिति । तत इत्यादि यतेदिति प्रयत्नमा तिष्ठेत् ।   
अर्थव्यपेक्षयेति । धनादि शक्त्यनुस्वारेण प्रासादमानेन लिङ्ग   
कदाचिधस्तमानेन यत् स्थितम् । तत्र हस्तमानेन प्रासादानाह   
चतुर्हस्तादीत्यादि एकहस्ते लिङ्गं चतुर्हस्तो दशहस्तो वा प्रासादः   
अष्टानां वेद वृद्ध्या षट्त्रिंशद्धस्तान्तिकादूर्ध्वं न   
कारयेदित्यर्थः । अथैतेषामेव गर्भभित्त्वादि विभागः प्रासादमानेन   
लिङ्गमानेन दर्शनं च वसुभक्त इत्यादि । कर्तुमभिप्रेते प्रासादक्षेत्रे   
समन्ततो वसुभक्त इत्यष्टविभक्ते सति ब्रह्मणः पदैरित्यादि ।   
मध्योपलक्षण मध्यस्थाने चतुभिः पदैः पीठमिति । पीठस्थानम्   
आपवस्तादिभिः   
  
३४ब्) सूर्य्यैरिति प्रागुक्त सुरगृहवास्तु निदर्शनैवाह । तत्र चतुष्पदं   
ब्रह्मा आपवत्सश्च ब्रह्मात्मक कोष्ठक चतुष्कस्य ईशानकोणे   
तदादिभीर्द्वादशसङ्ख्याकैः गमः पीठपरिभ्रमोगर्भ एव । शेषैस्तु   
भित्तया इति । पङ्क्ति द्वयावस्थितकेष्टकैर्भित्तयः कार्य्या इत्यर्थः ।   
भित्तिशब्देन प्रासादविष्कम्भमानतश्चाष्टभिरिति यावत् । तेषामेवोपयुक्त   
शिष्टत्वात् । भित्तितुल्ये भित्तिप्रमाणसमाछ्रायेण जङ्घाभित्युछ्राय एव   
एवमपि भवन चतुरश्रोत्पन्ना भवति । शिखरं द्विगुणत इति । जङ्घाया   
द्विगुणप्रामाणेन तदुपरि वक्ष्यमाण रचनाकारम ॥   
  
अथ शुकनासालक्षणम् ॥  
  
  
गर्भपृथ्वीशुकाघ्रेति गर्भप्रमाणेनैव पृथुला पार्श्वतः   
शिखरार्धान्ता चोछ्रायात् त्र्यंशेन निर्गतेति । प्र्ठुत्त्वात्त्रिभागेन निर्गता   
बहिः कार्य्याः । अथ प्रसङ्गाल्लिङ्गमाने प्रासादमानदर्शनं   
लिङ्गवदित्यादि । लिङ्गायाम प्रमाणेन पीठस्थानमवस्थाप्यतदर्धेन   
परिभ्रमे गर्भ एव । पीठवट्टारमिति । तत्प्रमाणेन पार्श्वमामानात् ।   
उत्सेधातु द्विगुणं भित्तयः परा इति । पीठवदेव तत्समा इत्यर्थः । जङ्घादि   
पूर्वोक्तप्रासादवच्च वसुभक्ते भवेत् पीठमित्येतदेवविकल्पमानेनाह   
। षोडशांशेत्यादि । समन्ततश्चतुर्भिश्चतुर्भिर्वा विभक्ते क्ष्त्रे   
सति षोडशांश व्यक्तो सत्यां चतुर्भिर्मध्यकोष्ठकैर्गर्भ   
कुर्यादित्यर्थः । अतो गर्भादर्धेन समम्पीठं च लिङ्गपीठं च ते   
लिङ्गद्वारे ते पीठसमे शुकाघ्रा पुनर्गर्भसमा बहिस्तस्या विनिर्गमः   
पीठकोणाद्गर्भकोणसमसूत्रेण । अथवा गर्भार्धेन मण्डप रहिते ।   
समण्डपे तु चतुर्भागेन पञ्चमांशेन वा यदाह ।  
  
वेदशरांशेन समण्डप इति ।   
  
अथ सान्धारप्रसादानाह ॥  
  
बहिरित्यादि । वक्ष्यमाणवचन प्रामान्यात् प्रथमं समन्ततोष्टभाजिते   
क्षेत्रे सति भागेन बाह्यभित्तिः । सुशिरसन्धारिकाभागेनैव अन्तरभित्तिरपि  
  
प्। ३५अ) पदिकैव क्रोडं मध्यं चतुष्कोष्ठं भवेदित्यर्थः । सिद्धमेव ॥  
  
शुकाघ्रागर्भवत् प्रोक्तैव बहिरन्तः पदोद्गतेति । गर्भभित्य विद्युक्ता पद   
प्रमाणेन निर्गता ॥   
  
एकैव सान्धारस्यै भेदान्तरम् । वसुभक्ते एवेत्यादि । पीठादि   
बाह्यभित्त्यन्ते षट्प्रमाणेनैव सर्वं शुकनासे द्वेतेनैवमानेन   
वहिर्निर्गता । बाह्यगर्भसमपृथुत्त्वद्बाह्य शुकनासा अन्तरगर्भ समा   
अन्तरनासा च । सशोभमन्तरं मध्यं ययोस्ते । तथान्यदपि   
भेदान्तरमेव मे भवेदिति । अत्र त्वेवमेवेति । पदिकप्रमाणपरामर्शनाय ।   
अद्रिभाजित इति । समं ततः सप्तभागभाजितं क्षेत्रं कृत्वा पादेन पीठं   
भावयेदिति । क्रोडशब्देन मध्यं पीठपरिवेशः सोपि तन्मानेन भित्तयश्च   
या बहिः सापि च शब्दात् पादेनैव गर्भभित्तिस्तदर्धेनेति । पदार्धेन यत्   
स्थितं सुशिरं तदपि च शब्दादर्धेति पदार्धेनैव । एव सप्तानावेव   
पदानामुपयोगोनाधिकारान् । श्रीमत्पिङ्गलामतेप्यस्यैव प्रासादस्य   
विभागदर्शनार्थमुङ्गं लिङ्गं पीठसमं कृत्वा पीठमानात्   
परिभ्रमः पीठवच्च भवेद्भित्तिर्भित्तितुल्यान्धकारिका   
पीठवद्बाह्यभित्तिः स्यादिति । यस्त्वेवमेवेति । पदं वसुभाजित इत्येतत्   
परामर्शकत्त्वेन व्याचष्टे । तस्य यथोद्दिष्ट प्रतिभागात् सप्तानामेव   
भागानामुपयुक्तत्वादष्टमभागस्य विनियोगा   
सम्भवादवशिष्टत्वेनातिव्याप्तिः । अन्यच्च लक्षणान्तरव्यवहितस्यैवमेवेति   
परामर्शानुपपत्तिः । अथैतदभ्युगम्यते चेत्प्रतिष्ठा शास्त्रान्तरेण   
श्रीमत्पिङ्गलामतेन सह विसंवादः तदलमुक्तमेवात्र साधुः   
सान्धारप्रासादप्रकरणे कारणमाह । लिङ्गे चित्यादि । मणिहेमादि   
निर्मित्तेषु लिङ्गेषु बहुमूल्यत्वे चौरादेरपहरणाशङ्कयागुप्तिप्रधान्यं   
समीक्षणीयं तस्माद्धेत्तोर्वामविभागादिति ।   
प्रासादान्तर्भित्त्यन्तरविरचनयायो धाम विभागस्तस्मादपि द्विः   
परिभ्रमो येषां ते तथोदिता । हेमादीन्यत्रादि   
ग्रहणाद्रत्नरजतनिर्मितेष्वपीति । लिङ्गशब्देन  
  
प्। ३५ब्) यद्यर्चा सङ्गृहीता त्रिविधं लिङ्गमुद्दिष्टं   
व्यक्ताव्यक्तोपयाकृतीत्यनेन प्रागुक्तेन वचनात् तस्यप्यर्चासु चेति पुनरुक्तिः   
ब्रह्मविष्ण्विविन्द्रादि प्रतिमा विषया तत्संहितासु   
लिङ्गशब्दस्याप्रसिद्धिर्यतो न दोषः अन्यदपि   
सान्धारप्रासादलक्षणान्त्तरं दशादि पञ्चवृद्धेस्वित्यादि । दशहस्तात्   
पञ्चपञ्चवृद्ध्या पञ्चाशद्धस्तान्ता येनवप्रासादास्तेश्चित्थं   
वक्ष्यमाणो विभागः । तेषां प्रत्येकं स्वसङ्ख्यया यो यस्य हस्तराशिः   
सकराहत इति । द्विगुणः कार्य्यः करशब्दः सञ्ज्ञातो द्विःसञ्ज्ञा   
प्रतिपत्तेः तेन दशहस्तो विंशत्याभागैः पञ्चदशहस्तस्त्रिंशता एवमपि   
पञ्चाशद्धस्तः शतेन भाज्यो येन प्रतिहस्तं भागव्यक्तिरुत्पद्यतेः । ततः   
किमित्युचते । लिङ्गवत्पीठमिति । पीठस्थानत्वात्पीठशब्देन त देवोपचर्य्यते ।   
स्थानमेव पीठं तत्र तावद्दशहस्त एव प्रासाद उदह्रियते । तस्य हास्तिक   
लिङ्गमानेन पीठं भागद्वयेन मध्ये विंशतेः पीठार्थं मध्ये   
द्वयमवस्थाप्य पार्श्वावस्थितभागेन नवकस्य विनियोगायाह । अर्द्धेन   
सैकेनेति । अदूरविप्रकृष्टत्वात् पीठस्यैवार्धेन सह एकेन यदर्धं वर्तते ।   
तेन भागद्वयेनेति यावत् । इत्थं ब्राह्मभित्ति परिवर्जं पीठपरिवेश   
गर्भातुरभित्ति बाह्यगर्भाख्यमुत्तरम् । एवमेकस्मात् तावत्   
पार्श्वादुपयुक्तः द्वाधिकेन बहित्तिरिति । तेनैव पीठार्धेन द्वयाधिकेन   
बाह्यभित्तिः उपयुक्त शिष्टानान्त्रयाणामेवं विनियोगः एवमेव   
पञ्चदशहस्तस्य भागत्रिंशतो मध्ये द्विहास्तिक लिङ्गस्य पीठार्थं   
चतुवस्थाप्यः ततदर्धेनेति । भागद्वयेनेत्यक्तं भवति । सेकेनेति । यावत्   
त्त्रयेणान्तरं त्रयमेवमेक पार्श्वात् पीठार्धेन सममेकोन चत्वारिंशत्   
सङ्ख्याता भागाःनुपयुक्ताः द्व्यधिकेनार्धेन   
बाह्यभित्तिरथादुपयुक्तशिष्टैः एकादशभिरेवं बाह्यभित्तिः पञ्चाशत्   
एवमेवानुदाहृतानामवसेयम् । शुकाघ्रादि यथा पुरेति । आदि   
ग्रहणाज्जङ्घोच्छ्राय शिखरोन्नतिरेतत्सर्वं प्रागुक्तवदित्यर्थः । अथ   
सान्धारप्रसादानां  
  
प्। ३६अ) मण्डपप्रमाणमाह । गर्भान्तमित्यादि । गर्भाभ्यन्तर   
प्रमाणेन सूत्रं परिगृह्य ततोर्धमर्धं प्रासादपार्श्वयोः कोणप्रदेशे   
दत्त्वा तेन मानेनैको मण्डपः गर्भभित्त्यन्तमिति । गर्भस्य या   
भित्तिस्तत्पर्य्यन्तमानेन तथैवोभयोरपि पार्श्वयोः सूत्रार्ध द्वयदानाद्   
द्वितीयः सुशिरसान्धकारिका प्रागुक्ता तत्पर्य्यन्त मानेन तृतीयः   
बाह्यभित्तिपर्य्यन्तमानेन चतुर्थ इत्यर्थः । एष चैवं रूपो यो   
मण्डपविभागयुक्तः सयवीय सोम्यत्रेति । कन्यसप्रसादादन्यत्र   
ज्येष्ठप्रासादेष्वन्यथा स्थितः यवीय स इत्येव दानमुपलक्षणार्थम् ।   
वक्ष्यमाणवचनप्रामाण्याद्येकन्यसप्रसादात् तेषां ज्येष्ठप्रासादेषु   
कथमित्युच्य्ते । दैर्घ्यविन्त्र्यंशविस्तृतिरिति । अयमर्थः ।   
  
कन्यसप्रासादोक्त मन्दपमानादैर्घ्यविषये त्रिभागवर्जं   
पार्श्वद्वयमानेन ज्येष्ठप्रासादानां मण्डपेषु विस्तृतिं विस्तरोहित इति ।   
प्रासादेत्यादि । यदेतत् मण्डपमानं तत्प्रासादसमसंस्थानं यथा   
प्रासादावृत्त चतुरश्रादिना संस्थानेन तथैमण्डपा अपीत्यर्थः इतीत्यादि   
। सामासिकमिति सञ्ज्ञिप्तम् । सामान्यं च सर्वसमानं   
तलछन्दकवर्तनायाह । यवीयसामित्यादि ।   
कन्यसप्रासादानामष्टभागं क्षेत्राबाह्येतलछन्दकवर्त्तनार्थं   
कृत्त्वा यथा रुचितरूपं विवर्तयेत् । विकारभागमिति । मध्यमप्रासादेभ्यः   
द्वादशभागः अन्येषां ज्येष्ठानां शोडशभागमित्यर्थः ।   
सञ्ज्ञाभेद निबन्धनमिति । नामभेदोपलक्षकम् । अथ प्रासादसञ्ज्ञाः   
मेरुरित्यादि । समुद्रमन्थानोमन्दरः गृहेश्वरो   
गृहराजः षोडशैवेत्त्यवधारणम् प्रधानभूतानामेव  
षोडशसङ्ख्यानि यमनाय यतो वक्ष्यमाणप्रासादभेदान्त्तरैः । समं   
बहवो भविष्यन्तीत्य दोषः सर्वतो भद्रक इत्यादि । सर्वतो भद्रः प्रासादः   
पञ्चप्रकारोपि भद्रसाधनः क्षेमहेतुरित्यर्थः । वृत्त इत्यादि ।   
  
वृतश्चतुष्प्रकारोरोपि शत्रुसंवर्तनायेति । शत्रुनिर्नाशनायः   
सम्पूर्णेत्याति । श्रीवत्सश्चतुष्प्रकारोपि श्रीविवृद्ध्यर्थम् ।  
  
प्। ३६ब्) गृहराद्रित्यादि । गृहराजार्ध गृहराजकुठिरास्त्रयोपि गृहश्रियः   
प्रसूत्यर्थं दारमयाः कार्य्याः तलछन्दकवर्तनायाह । मेरुरित्यादि ।   
  
मेरुप्रासादस्य क्षेत्रात् षोडशभागोयस्तिसृष्वपि दिक्षु बहिर्दत्तस्तं   
द्वादशाधिक शतभागोपलक्षितं कृत्वा बहिर्निर्गत तलछन्दाकार   
दर्शनान्यथानुपपत्त्या पार्श्वविषये सूत्रपञ्चके च दत्ते सति   
कर्णगत्यागुणच्युतेरिति । कोणचतुष्कसूत्रदानां दिशा प्रतिकोणं बाह्यात्   
प्रवेश दर्शनेन कोष्ठक त्रय विलोपनान्नवभिः । कोष्ठकैरुभय   
पार्श्वावलम्बीकोणबन्धः अत एव कोणकोष्ठकेन मममुभय दिशा   
पञ्चभिर्भवत्येव ततोनवभिस्तथार्थैः । पञ्चभिर्धना अग्रस्त्रयः   
तत्सङ्ख्यातैश्च कोष्ठकैर्गतिर्गमनं पुनर्नवभिः सप्तभिस्त्रिभिवेशः    
प्रवेशः प्रवेशरूपेणकार्य्यः । मध्ये द्वारप्रवेशे द्वादशभिस्तथा दिक्   
सङ्ख्यैर्दशभिः तथा रसाः षट्तैश्च प्रवेशः विचित्रकुहरोदर इति ।   
विविधोत्कीर्णीकरणादिव्यापारेणखदा उदरे मध्ये यस्य भूतवेदेत्यादि ।   
भूतसङ्ख्याभिः पञ्चभिर्भूमिकाभिरेक आघाटो द्वितीयो   
वेदसङ्ख्याभिस्तृतीयश्च गुणसङ्ख्याभिस्तृसृभिश्चतुर्थ पञ्चमौ च   
द्विद्विभूमिकाविति । एवं जङ्घायाः पृष्ठात् प्रभृति शिखरान्तं यावत्   
पञ्च आघाटा इति । शिखरावयवविशेषा यस्य   
भूमिकाश्चोपर्य्युपरिशिखरविभागरूपाः । विश्वार्केशेति । विश्वानि   
त्रयोदश तद्युतिर्द्विगुणत्वं षड्विंशतिसङ्ख्या   
तथार्कयुतिश्चतुर्विंशतिसङ्ख्या एवमीशयुतिर्द्वादशविंशतिसङ्ख्या ।   
एवमपि दिग्युतिर्विंशतिसङ्ख्या । अम्भोधि युतिश्चाष्टसङ्ख्याः । एताभ्यः   
। षड्विंशशतिसङ्ख्यया प्रथमे आघाटे शृङ्गोपलक्षितानि   
सूक्ष्मदेवगृहाणि यस्य । तथा चतुर्विंशति सङ्ख्यया द्वितीये   
यावदष्टसङ्ख्यया पञ्चमे । यत आह । शृङ्गशतच्छदः शतशब्दः   
काकाक्षि  
  
प्। ३७अ) न्यायेनोभयत्रापि योज्यः शृङ्गशब्देनामलसारकान्युच्यन्ते ।   
शिल्पिवाचो युक्त्या एतान्येव स्विक् खरकाणि सम्पूर्णमेरुरिति । यथा   
प्रतिपादितः पादमेरुर्दैर्घ्याद्धस्ताः पञ्चविंशतिः पार्श्वयोरुभयोः   
प्रत्येकं सार्धा द्वादशखण्डमेरुश्च दैर्घ्याद्धस्ताः पञ्चाशत्   
पार्श्वयोः पञ्चविंशतिः अत एवाह । खण्डमेरुरथायतः इति । एष च   
मेरुप्रासादोनेक प्राकारोपि । अर्चास्वेव व्यक्तदेहासु शस्य   
तेनाव्यक्तमुखलिङ्गेष्वित्यर्थः । सिद्ध्यर्थिनामपि तद्विषयमेव हितः । अथ   
मन्दरवर्त्तना क्षेत्र इयादि । प्राग्वदधिक दत्तभागं   
चतुरशीत्यंशभाजितं दैर्घ्यात् कृत्वा पार्श्वप्रदेशे च तत्र   
सूत्रचतुष्टये दत्ते सति मध्ये द्वारप्रदेशे षद्वसुनिर्गम इति । बाह्यात्   
प्रथमं षड्भिस्ततोष्ठभिर्निर्गमो निर्गमरूपकेनतलछन्दकमित्यर्थः ।   
ततो बाह्यादेव षड्भिः कोष्ठकैस्तथा वेदैश्चतुर्भिर्लोपितैः प्रवेशः   
कार्य्यः निर्गमश्चेति च शब्दाद्यावत् परिमाणकैः वेशस्तावद्भिरेव   
पुनर्निर्गमप्रवेशादित्यर्थः । यावत् कोणपदं प्राप्तमिति कोणे यत्पदं   
दद्यावत् प्राप्तं सस्यादग्निजलाश्रयैरिति । अग्नयश्च त्रयोजलाश्रयाश्च   
चत्वरस्तैः स भवेत् । एतेन पदशब्दस्योभयलिङ्गता प्रतिपादिता भवति ।   
इत्त्थमर्थात् कोणकोष्ठकेन सममुभयदिशा प्रथमं   
पञ्चतदधस्तथैवान्ये पञ्चैव कोष्ठकाः कोपाबन्धा इत्यर्थः । इह   
निर्गमनदिशा मेरु प्रासादस्य प्रवेशेनेत्यर्थः । चतुराशागमघ्राण इति   
मेरुवदस्यापि चतसृषु दिक्षुगमाः द्वाराणि घ्राणाश्च   
शुकनासाश्चतुराघाट निवृता इति । चतुर्षु आघाटेश्च निवृत्तानि निष्पादितानि   
देशो न शतसङ्ख्यया प्राग्वदेव शिखरोपलक्षितानि सूक्ष्मदेवगृहाणि   
यस्य तानि देह विनियोग क्रमस्याश्रुतत्वात् । श्रीमत्पिङ्गलामतोक्तविभागेन   
यदुक्तं तत्र । त्रयोविंशैकविंशाश्च ऊनविंशद्वयं विनाशुकघ्ना  
  
प्। ३७ब्) शिखरैर्हीनान्यशितिः करिकल्पिता इति । सुरेशभूमिंरिति   
चतुर्दशभूमिकः पादाख्या इति मेरुप्रासाद इवात्रानुमेयम् असावपि   
मन्दरः अचोस्विति । पूर्वोक्तव्यक्तार्चा स्वेवहितः ।  
  
अथ कैलासः । षट्त्रिंशदित्यादि प्राग्वदेवाधिक   
दत्तक्षेत्रे षट्त्रिंषड्भागैर्भाजिते पार्श्वतश्च सूत्रपञ्चके दत्ते सति   
मध्यप्रदेशे अष्टभि कोष्ठैर्विनिर्गमः पार्श्वयोस्त्रिचतुरिति   
तस्याष्टकोपलक्षितस्य यौ पार्श्वौ तयोर्विषये त्रिभिश्चतुर्भिस्त्रिभिश्च युगैरिति   
। चतुर्भिः संवेशश्च निर्गमश्च पुनरपि संवेशश्च निर्गमो यथा   
सङ्ख्यन्ते कार्य्या इति कार्य्या इति शेषः प्रतिप्रवेश इति संवेशस्य मध्ये   
यदंशं त्रयं तस्य सन्त्यागादिति लोपनेन तथा तस्यैधस्तिर्य्यगिति ।   
पार्श्वरेखालेपनक्रमेणय अशङ्कत्रयस्य सन्त्यागस्तस्मात् प्रतिप्रवेश इति ।   
यथा खड्गमुष्टिरूपाकारव्यक्तिः इत्थं सिद्धं निष्पन्नं   
सस्थानमाकारो यस्य स कैलासः शङ्करप्रिया इति । शिवविषय एवास्य   
विनियोगो नान्यत्र अशीति शृङ्गोर्ध्वभूमिका इति । प्रागुक्तरूपाणां   
शृङ्गाणामशीतिर्द्वाशसुभूमिकासु यथायथं यस्य तथा   
आघाटाश्चत्वारः ।   
  
अथ भद्रः । चतुरश्रीत्यादि । चतसृष्वपि   
दिक्षुपरिपाट्यागतभागाधिकदानाच्चतुरश्रतान्नीत इत्ययं विधिः   
सर्वसामान्यो यत्र यत्र नोक्तस्तत्रानुमेयः चतुसप्तकभागिक   
इत्यष्टाविंशतिभागाङ्किते पार्श्वविषये च सूत्रपञ्चके दत्ते कर्णगत्येति   
मेरुवर्तनायामिव कर्णगत्यैव त्रयं त्रयं त्यक्त्वा प्रतिकोणं त्रिभिः   
कोणचतुष्टयमिति । कोणकोष्टकेन   
समम्पञ्चभिरुभ्यपार्श्वावष्टभीकोणबन्धः । इत्थं चतुष्टयं   
निष्पादयेदिति । शेषः तदनन्तरमेकैककोष्ठक निर्गमनतः प्रथमो   
भद्रक इति । निष्कामो द्वाभ्यां  
  
प्। ३८अ) द्वितीयस्त्रिभिस्तृतीयस्तूभयदिक् संस्थेन रमाः षड्भिरिति यावत् ।   
सान्धार इति । सर्वदा ततः सन्धारः कर्तव्यः चतुर्ग्राम इत्येतेन   
चतुर्द्वारत्वमप्यर्था क्षिप्तम् । अथ भद्रस्यैव भेदान्तरम् । शिखरै   
रेषभूयोभिरिति । एष एव भद्रो बहुभिः शिखरैः प्रागुक्तस्वरूपैर्युक्तो   
यदा च्छ्रियते । तदा सर्वतोभद्र उच्यते । पुनरप्यन्यद्भद्रान्तरम् । यवीया   
नित्यादि क्षेत्रस्य विस्तारे सर्वस्मिन् क्षेत्रमाने सप्तभाजिते सति । पार्श्वयोरिति   
वचनं कोणचतुष्टयो पलक्षणार्थं तेन प्रतिकोणं लोचनत्यागादिति   
द्वयं लोपनात्र्यंशकात्मको मध्येरथकाभिधानो निष्कामः प्रतिदिशं   
यस्य एवं काणकोष्टकेन सममुभय भद्रपार्श्वाभ्यामन्यद्द्वयं   
प्रतिकोणं त्रययस्य लोपनमवधार्य्यम् । यवीयान् । भद्र एवेत्यवधारणम्   
। यवीयः । शब्दोपपदात् । अन्यप्रासादशङ्कानिरासार्थमाह ।   
एतल्लक्ष्यमानेन प्रासादान्तरमाह । हित इति । अयमेव   
बाह्यप्रदेशेनालयुगिति स्तम्भयुक्तोनलिननामा भवति । पुनरस्यैव विशेषः   
श्रीवत्स इत्यादि वा शब्दात् कदाचिदयमेव वक्ष्यमाण श्रीवत्सशिखरान्वितो   
भवति । तदानन्दनाभिधानो नन्दनश्च परममत्त्यर्थं कर्तुस्तुष्टिकर   
इत्यर्थः ।  
अथ गजप्रसादलक्षणम् ॥  
  
विपञ्चेत्यादि । क्षेत्रात्कर्णार्धपञ्चभागपरिहारेण पृष्ठभागे   
पाश्चात्ये अर्ध एव परिभ्रमणे भवन्तितो वर्तनया निष्पादित इत्यर्थः ।   
पुनः प्राग्वदिति । चतुरश्रत्वेनैव प्रोतुङ्ग्रघ्न इति । प्रकर्षेणोन्नता   
शुकनासा प्रागुक्तमानादपि गजस्येत्यर्थः । विमानाख्यमाह । चतुरश्र   
इत्यादि । प्राग्वधिकदत्तक्षेत्रमानेन चतुरश्रे क्षेत्रे स्थिते   
सत्यनन्तरमेकविंशत्याभागैर्विभाजिते पार्श्वदिशि च सूत्रत्रये दत्ते   
मध्ये निर्गमः पञ्चांशः तत्पार्श्वयोरुभयोस्तु  
  
प्। ३८ब्) चतुर्भिर्वेशः प्रवेशः ततोंशप्रमाणेन स्तम्भः अंशं च   
परिहृत्यं कोणंशेन सममुभयदिशाद्वाभ्यान्द्वाभ्यां कोणो   
विमानप्रासादस्येत्थं त्रयेण पार्श्वद्वयमध्य विनिर्गमाद्धेतोर्भवति ।  
  
अथ विमानभेदः ।  
  
तथेत्यादि । अयं विमानस्तथा विभक्तः कोणप्रदेशेष्वंशत्रयविलोपनात्   
पूतिकोणमुभयपार्श्वाभ्यां महपञ्चविलोपनात् पूर्वोक्तेभ्यः   
प्रवेशनिर्गमेभ्यः अन्यथा प्रकारान्तरेण प्रवेशनिर्गमकारणां तथा   
स्तम्भपरिवर्जना च सिद्ध्यर्थिनां सहार्थत्वेन म महाविमानोयं   
पण्डितैरुक्तः । त्रिमध्यक इति । त्रयो मध्यकानिष्का सदृशे दृशेत्यर्थः ।   
केसरीप्रासाद उच्यते । चतुरश्रेत्यादि । केवलमस्य चतुरश्रक्षेत्रस्य चतुदिक्षु   
शुकनासावर्तनं कर्तव्यं द्विपमस्तक निर्भेद इति । हस्तिकुम्भसंलग्नाये   
सिंहास्ते शुकाघ्नस्य भूषणत्वेन चास्य कर्तव्याः   
दैत्यकुलनाशाप्रवृद्धं यशो यस्य हरेस्तस्यायं प्रियोऽत एव सर्वदा   
भगवतो विष्णोः कर्तव्यः । हंसप्रासादमाह । चतुरश्रेत्यादि ।   
चतुरश्रक्षेत्रे चतुर्भाजिते षोडशकोष्ठकोपलक्षणेन पार्श्व विषये च   
सूर्ययोजित इति द्वादशद्वादशकोष्ठक योजिते   
चतुष्कचतुष्कत्रयसंयोजनान्यायेनैव मायात चतुरश्र क्षेत्रं व्यज्यते ।   
स्वयम्भुवः स्थानमिति । ब्रह्मणः प्रासादः वृत्तश्च परिवर्तुलः क्रोडो   
यस्य तथा पद्मचिह्नितपीठः तत्र श्रीवत्सयोः सम्बन्धिभिः   
शिखरैर्युक्तः पक्षयोः पार्श्वयोर्यौ भागराशी तयोर्यौग भावभ्यन्तरे   
तत्र हरनारायणौ च यस्य ।   
  
अथ श्रीवत्सः । दिगंशेत्यादि । प्राग्वधिक दत्तक्षेत्रमात्रं दशध कृत्वा   
पार्श्वयोश्च सूत्रत्रय च दत्वा कोणप्रदेशे भागद्वितयं परिलोप्यैव   
भागचतुष्टय लोपनाद्भागषट्कं यदवशिष्यते । ततस्त्रिभागात्मको  
  
प्। ३९अ) मध्ये रथकाभिधानो योनिर्गमस्तदा सक्ते सलग्ने   
सार्धभागपरिमाणके रथकस्य च भागमानादधः   
प्रदेशस्थितावुपनिर्गमे यस्य । एष एव च वर्धमानसञ्ज्ञः ।   
श्रीकामानाम् । अतः सम्पूर्णशालः तथेत्यादि । क्षेत्रविस्तारं   
द्वादशधा कृत्वास्य भागद्वयेनार्धभागान्तरितेन रथकस्य कार्य्यौ   
उपकपोलकौ । यदाह । भागार्धासक्त दृक् तुल्य निर्गतोपकपोलका इति । दृक्   
तुल्यत्वेन च भागद्वयमेव श्रीवत्सादस्यैतदेतावानेव विशेषः । अत एवोक्तं   
तथा कोणस्तथा मध्य इति । खण्डशालाख्यमाह तरन्तदित्येत्यादि । एतयोः   
पूर्वोक्तयोरुभयोरपि ॥   
  
तलछन्दवर्त्तनाक्षेपे सति खण्डशालो भवतीति वाक्यविशेषः अस्य तु   
सम्पूर्ण शालवछैल संस्थानात्यथानुपपत्त्या भागैरेकादभिः   
क्षेत्रं विभाजयेत् दशानां द्वादशानां चान्तरमेकादशैव इत्थं   
सार्धएन भागेन तथा भागार्धासक्तावर्तभागान्तरितावुपनिर्गमम् ।   
भवेतां सम्पूर्णशालवछैल संस्थाने व्यक्तिश्च भवेत् ।   
शत्रुनिर्नाशकश्चायम् । अथ श्रीवत्सोपलक्षणोयन्दिवर्धन सञ्ज्ञः   
चतुर्गम इत्यादि । वक्ष्यमाणोपपत्त्या क्षेत्रस्याधिक्ये षोडशांशे   
पार्श्वतः सूत्रद्वय * * *? दानाद्वर्तना चतुर्भिर्मध्ये गमोनिर्गमनं   
यस्य त्रिकोणंश इति व्यवहित समासेनायमर्थो यथा त्रिभिरेशैश्च कोणो   
यस्य विलोपितैः ततः सार्धेन भागेनोपनिर्गमोपि । यस्य तथान्तर इति ।   
यत्प्रमाण उपनिर्गमस्तत्प्रमाण एव गमोपनिर्गमयोरन्तरं मध्यं   
यस्य सार्धाभागेनेत्यर्थः ।  
  
गरुडप्रासादमाह । गर्भेत्यादि । चतुरश्र क्षेत्रस्यैव यो गर्भस्तं   
चतुर्भक्तं कृत्वा तेन भागमानेन पार्श्वप्रदेशे शोभनौपक्षो   
पश्चात्यप्रदेशौ यस्य तन्मान एव पुछो यस्य अग्रतस्तु गर्भमानेन   
  
प्। ३९ब्) वक्त्रोपलक्षिका शुकाघ्रा यस्य षडश्रक्रोड इति मध्यं   
गर्भान्तरं षडश्रि चास्य पक्षाग्रयोश्र विनिवेशितौ वहितावहि निसूदनौ   
गरुडौ । एवोपलक्षकत्वेनेत्येवं रूपः ।   
  
अथ वलभी वस्वंशेत्यादि ।   
  
अष्टांशभाजिते क्षेत्रे सति षोडशत्यागादित्यष्टकात्मक   
पङ्क्तिद्वयलोपनं पूर्वं कृत्वानन्तरमुभयपार्श्वयोस्त्रिकद्वयद्विक   
द्वययोजनया वर्धित आयति दीर्घत्वं यस्य ततः षोडशभ्यो   
द्वादशसङ्ग्रहादवशिष्टाश्चत्वारो येतैः पुरोदानान्निष्पन्न   
शुकनासोवलभ्यभिधानः एष चैवमायातश्चतुरश्रो व्यक्तलिङ्गेष्विति ।   
प्रतिमास्वेव हितोनाव्यक्तेष्वित्याचार्य्यैरुदितो गदितः कांसादि कृत संवृतिरिति   
। कांसादिभिः शिखरखटनाप्राकारै वृन्तासंवृतिर्वर्तना यस्य ।   
यदुक्तं श्रीमत्पिङ्गलामते ।  
  
भेरी संवतनैः फांसैर्नन्द्या वर्तैस्तु स्वस्तिकैः कर्तव्यस्तु यथा   
शोभं प्रासादो वलिभिरिति । फांसाद्याश्च शिल्पिन एव जानते भित्तिमानं   
चास्य विकल्पेनाह । पादैकमार्ध भित्तिर्वेति सार्धेनैकेन पादेन भित्तिरस्य ।   
तथा सपाद द्विगुणा आयतिरुन्नतिर्यस्य अम्बिकादीनां प्रतिमाविशेषाणां   
विशेषण सन्निधान हेतुश्च चतुरश्र प्रासादमाह । चतुरश्र इत्यादि ।   
स्वसञ्ज्ञोक्तश्चतुरश्र एव नान्योस्ति कश्चिद्विशेषः किं तु पट्विकैर्वितस्त्य   
(व्यक्त्या अष्टाश्रः अयमर्थः?) वर्धितस्ति प्रमाणकैः समलङ्कृतः   
शोभार्थं वेष्टित इत्यर्थः । अष्टाष्टाश्रः कर्णेत्यदि क्षेत्रस्य   
यत्करणार्धं ततोष्टभागत्यागाद्दिक्षु सर्वासुमत्स्य वक्त्या अष्टाश्रः   
अयमर्थः कर्णात् षोडशांश परित्यागतो यन्मानं तन्मानेन प्रतिकोणं   
सूत्रमवस्थाप्यदिग्वये मत्स्य सम्पादन पूर्वं सूत्रचतुष्टयं   
दद्यादेवमष्टाश्रः प्रासादो भवति । अथ भूदतिद इति । अणिमा लघिमा   
महिमा प्राप्तिः प्राकाम्यमीशत्वं वशित्वं च यस्य कमावसायित्वं   
चेत्यष्टौ या विभूतयस्ताः प्रतिष्ठिते भवन्ति षोडशाश्रमाह ।   
मध्यान्त इत्यादि । अष्टाश्रादेव षोडशाश्रोत्पादन बुद्ध्याप्राह   
  
प्। ४०अ) अष्टाश्रत्वेन यत्क्षेत्र द्वयमवस्थितं तस्ययो ब्रह्मसूत्रात्मक   
मध्ये सूत्रचतुष्टयं तस्य प्रत्येकं सूत्रस्य पर्य्यन्तमान ग्रहणमेक   
पार्श्वेवस्थाप्य परपार्श्वतः खटिका सहितं सूत्रं कृत्वानन्तरं   
बाह्यकोणमध्ये मत्स्य प्रभवाय लाञ्छने द्वे कार्य्ये इत्थमष्टस्वपि   
कोणान्तरेषु मत्स्याः प्रभवन्त्ये च तैर्मध्यान्त   
प्रभवैर्मत्स्यैर्द्विगुण इति षोडशाश्रः द्वाश्रिलङ्घनात् द्वे द्वे अश्रे   
विलङ्घ्य सूत्रास्फालनं कर्तव्यम् अष्टाश्रोत्पादने एकाश्रिलङ्घनेन   
सूत्राणि दत्तानीह तु द्विगुण इत्युक्तेः । द्व्यश्रिलङ्घनेन देयानि । अथ   
भद्रस्यैव भेदान्तरम् । नलिनपय्योयं नलिनस्तथेति यः   
प्रागुक्तोद्देशसूत्रेभिहितः पद्मप्रासादस्तल्लक्षण इत्यर्थः एवमित्यादि ।   
अष्टाश्रि सम्पादनाय ये भागाः प्रदर्शिताः कर्णावस्थाष्टौतैरिव   
त्रिगुणितैः सद्भिरेवमिति । षोडशाश्रितोत्पादनं प्रकारान्तरेण   
यथाष्टाश्राः षोडशाश्रो मध्यान्त प्रभवैर्मत्स्यैरुत्पादित एव   
अयमभिप्रायः तथा ह्यष्टाश्रि साधकभाग   
त्रिभागकरणाद्भागैकत्यागाद्यन्मानं तेन मानेन तथैव चाष्ट स्वपि   
स्थानेषु कोणाष्टक मत्स्य प्रभवाय लाञ्छन द्वयं दत्वा तथैवा   
श्रिद्वयलङ्घनपूर्वम् सूत्रपातनं कृत्वा मध्यस्थित प्रधानसूत्र   
सूत्रान्तराणि परिलुम्पेत् । एवं सङ्कोटय इति तीक्ष्णप्रान्ताः दलाकारा   
येषान्त एव भूयांस इति वृत्ता एव ज?र पद्मदलानुकारेण एष   
गुर्वागमः वा शब्दश्चात्र भिन्नक्रमः समम्भूयस्त्वे चाक्षिप्तं   
पद्माभत्वं यदाह । पद्माभा इति पद्मरूपाः   
प्रागुक्त षोडशाश्रादयमेतेषां विशेषो यत्कणादष्ट   
चत्वारिशद्भागकरण पूर्वं भागैकत्यागाद्व्यन्मानं तन्मानेन   
बाह्ये मत्स्य द्वय सम्पादनम् । तस्य तु भागसूत्रेभ्यः   
पर्य्यन्तमानग्रहणा तन्मानेन गृहराजप्रसादमाह । त्रिभूमिक इत्यादि   
सगृहराजस्त्रिभूमिका युक्तो दारुमयश्च सर्वदा कार्य्यः सभद्रश्चेति   
निष्।कासदिशा भद्राख्यानि च रूपकानि यस्य परिभ्रमश्चेतिति सृष्वपि   
भूमिकासु परिभ्रमाः प्रदक्षिणमार्गा यस्य प्रागुद्दिष्टस्य गृहेश्वरस्य  
  
प्। ४१ब्) भेदान्तरम् विनेत्यादि । अर्धगृहसञ्ज्ञको भद्रैर्विरहितः अग्रे च   
पट्वाकारशालयावीथिकयैवयुक्तः । पुनरन्यद्भेदान्तरं तद्विहीन इत्यादि   
कुटीराख्यस्तृतीयो गृहेश्वरस्य भेदः सतद्विहीन इति । पट्वशालारहितः ।   
एकद्विभूमिक इति विकल्पतः कदाचिदेक भूमिको द्विपुर इत्यर्थः । एते त्रयोपि   
प्रागुक्ताद्वचनतो दाननिर्मिताः कार्य्याः । यदुक्तम् । गृहश्रियः   
प्रसूतिहेतवोथ वृत्तभेदाः कुम्भाभकलशः कुम्भ इति कुम्भाख्यो यो   
वृत्तभेदः सकुम्भाकारः कलश आमलसारकस्तस्य कार्य्य इत्यर्थः ।   
यथोक्तमार्य्यकेशे उद्बद्वाङ्घ्रिः कलशः कलसामलसारकश्च स्यादिति ।   
उद्धद्ध जङ्घक इति । शिखरनिकटं यावत् तद्रूपया जङ्घयैव   
जङ्घयाचितः पुनरन्यो वृत्तभेदः साघ्रोग्रे इत्यादि । वृषभिधान   
प्रासादस्य वृत्तत्वमर्था क्षिप्तम् । वृत्तभेदसामान्याच्चतुरश्रोन्त इति ।   
श्रुतितोपि परिवर्तुल क्षेत्रान्तश्चतुरश्र प्रदर्शनं वृषस्य कार्य्यम् । अग्ने   
पुरः सशुकनासश्च एतेन वृत्तकुम्भौ शुकनासाविरहिता वित्यावेदितं   
भवति । किं च चतुरश्र प्रासादेयन्द्व?त्पट्वकाः प्रोक्तास्तथैहापि वृत्तस्येव   
भेदान्तरम् । ग्रावृक्ष इत्यादि । वृत्तभेद सामान्याद्वा वृक्षश्च वृत्त   
एवेत्यर्थः । वृष इत्यादि । प्रोक्तरूपोयो वृषप्रासादः सनस्थाद्वरावृत? इति ।   
शिवविषय एवास्य कारणं नान्यविषयमित्यर्थः । प्रतिपादित प्रासादान्   
संहरति । एवमित्यादि । यथोद्दिष्टं कृत्वा मुख्यभेदप्रयोजना एते एव   
मित्येतावन्तोष्टाविंशति सङ्ख्या?कान बहवो यतः परस्परभेद प्रभेद   
दिशाबहुत्वमेतेषां तस्मात् कारणान्न प्रदर्शिताः मुख्यभेद प्रयोजना   
इत्येतेभ्यः केचिन्मुख्यप्रजनामोख्य हेतवः केचिच्च मोख्याद् भेदेन   
भोगसाधकत्वेन प्रयोजनं येषान्त इत्यर्थः ।   
  
इदानीमेतेषामेव क्षेत्रमानान्याह । मेर्वित्यादि मेर्वादयोविमानान्ताः   
पञ्चप्रासादाः पञ्चाशतो हस्तेभ्यः प्रभृति पञ्चानां पञ्चानां  
  
प्। ४१अ) हानितस्त्रिंशद्धस्ता भवन्तीति वाक्यशेषः कैलाशः करी   
कैलाशपरिमाणेन गज इत्यर्थः । नन्दिन इत्यादि । स्पष्टम् अष्टाश्र इत्यादि ।   
सुपर्ण इति गरुडः धामराज इत्यादि । गृहराजः पञ्चदशश्येन परमु?  
सितछदेत्यादि । सितछद इति हंसः अम्भोभृदिति प्राग्वृत्तत्त्वं भेदत्वेनोक्तः   
कुम्भः द्विषट्कादित्यादि । द्विषट्कादिति । द्वादशभ्यः सिंहेत्यादि ।   
सिंहाद्याश्च चतुरश्रान्ताश्चत्वारः अष्टाभ्योधिकान भवन्तीति ।   
महाभद्र इत्यादि । लिङ्गप्रमाणतो वापीति । पूर्वोक्तानुवादः भवन्ति न   
चतुष्करादित्यत्र ड इत्यनुयोज्यमेव । चतुर्हस्तादधः प्रासादान   
भवन्तीत्या वैदितं भवति । मानादध इति । अध इत्युपलक्षणम् । ऊर्ध्वमपि   
मानादित्यस्य शब्दस्य तेनायमर्थः । पञ्चाशद्धस्तान्मानादूर्ध्वं   
चतुर्हस्ताच्चाधो यत् क्रियते तन्नराणाम लक्ष्मी हेत्वर्थं भवन्त्यतो   
भूतानायक्षराक्षसात्मकानां संश्रय इति स्थानानि   
चतुर्हस्तप्रासादस्य त्यन्त स्वल्पगर्भत्वात् स्नानपूजनादि देवस्य नोपद्यते   
इति तदर्थमाह । लघीयसीत्यादि । तत्र व्यवहारान्यथानुपपत्त्या प्रतिदिशं   
पीठस्यैत्तद्दोषानुपपतिः प्रणालमित्योरसंयोगश्च । अथैतदुच्यते ।   
प्रासादभित्ति परिहार्य्या प्रासादन्यूनवेति । तदस्तु यत आह न   
सङ्कोचोस्त्रिपीठस्येति । पीठलिङ्गयोर्न कदाचित् सङ्कोचलघुते भवत इत्यर्थः ।   
इदानी शिखरवर्तनामाह । शिखरेति । जङ्घामानतोय द्विगुणं   
शिखरमुक्तं भित्तितुल्याभवेज्जङ्घाशिखरं द्विगुणं तत इत्येतेन   
तस्मिंश्चतुर्विभक्ते दैर्घ्यदिशैव । पार्श्वदिशिभाग करणस्य   
वक्ष्यमाणत्वात् । परस्येति द्विगुण शिखरस्य अन्यस्येति   
द्य्वर्धभागप्रमाणशिखरस्य गुणैरिति त्रिभिः शिखरं विभाजयेत् ।   
भागात्तथेति   
प्रथद्दिष्टस्योपरितनाच्चतुर्थमानाद्वक्ष्यमानविभागोपपत्या चतुर्भिरेव   
विभाजितात् इन्द्वित्येको गृगिति लोचनद्वयं चन्द्रश्चैक   
एवमेतैर्यथासङ्ख्यं कण्ठामलक चूडाख्याः अवयवाः अन्यस्य   
पुनः सार्धभागात्मका शिखरस्य तथैवोपरिमनमेव तृतीयभागं   
  
प्। ४१ब्) चतुर्धा कृत्वा भागात् कण्ठो द्वाभ्यामामलकसारकं भागेन   
चूडाचूडा च किं भूता किं स्थानेति घटानुकारा तथैव   
पूर्वासंस्थाना तथाब्जेन भूषिता । पूर्णकोशो मातुलङ्गस्तत्संस्थाना   
पद्मभूषणा च अथवा पूर्णकोशं यदब्जं तदेव   
विभूषणमुपलक्षकत्वेन यत्र ।   
  
अथैतेषां देहसंवृतिः ॥   
  
त्रिगुणेत्यादि । जङ्घोच्छ्रायेण तथा शिखरद्विगुणमानेन त्रिगुणैव   
चूडाशिखराकृतिर्येषां तेषां तिर्य्यगितिति ।   
श्रीनम्भित्त्युच्छ्रायातदवधेरुभय पार्श्वयोश्चतुर्गुणं सूत्रं   
प्रसार्य्य ततः स्थानात् सूत्रेण खटिकया च समं वक्ष्यमानाभिधान   
वेदिकाया एकपार्श्वे हस्तमवस्थाप्य जङ्घोर्ध्वं   
यावद्भ्रमानुस्मरेणोभयदिशापि पार्श्वयोर्देहमिति शिखरस्य पृष्ठं   
वर्तयेत् । सार्धदृक्के तथा गुणमिति । तथैव जङ्घया समं   
सार्धभागद्वय शिखरात्मनः सार्धदृग्द्वयत्वं भवत्येव । तस्मिन्   
सर्वदृक्के तथा गुणमिति । सर्वभागद्वयात्मकमेव सूत्रं प्रसार्य्य   
तथैव पार्श्वद्वयाद्वेदि पर्य्यान्ताभ्यां भ्रमानुसारेणैव देहं   
वर्तयेदिति । अथान्येन प्रकारेण देहं वर्त्तयेत् तदर्थमाह । संहार्य्येति ।   
इष्टान् स्थाप्यत्वेनाद्यांश्च संहार्य्यत्वेन भागान् सङ्कलप्यति ।   
बुद्ध्याविनिश्चित्य संहाय्यन्विभाजयेदिति । क्रमानुसारेण संवर्तयेत्   
कथमिति । तदर्थमाह । हान्यांशमिति । क्रियाविशेषणमेतत्पदं   
हान्यांशं कृत्त्वा विलोपनपथानुसारेणेत्यर्थः । अन्यदपि   
प्रकारान्तरमाह । दशेत्यादि । कण्ठादधो वक्ष्यमाणाभिधानो   
वेदीबन्धप्रदेशः स्कन्दशब्देनोद्दिश्यते । तस्मिन् दशसुगी कृते सति   
यमभागिकी । फानिरिति मध्यभाग षट्क वर्जं   
पार्श्वद्वयाद्भागद्वयभागद्वयावधेः सूत्रं कृत्वा जङ्घापृष्टं   
यावद् भ्रासानुसारेण हानिरित्यर्थः । पुनरन्यः प्रकारः संहृत्येत्यादि ।   
तस्मिन् स्कन्धबन्धे त्रिराशि विधितो भागी कृतेन वांश सङ्ख्यया   
द्वादशाष्टादशसङ्ख्यया   
  
प्। ४२अ) वा भागीकृत्य मध्यत्रिभागांश समूहसंहारेणोभय   
पार्श्वशिष्टभागद्वयहाव्यावा वर्तयेत् । पुनरपि लक्षणान्तरम् ।   
  
पञ्चेत्यादि ।   
  
प्रागुक्त दशभागकृतमेवानूद्यते । तत्र दशकरणाद्भागद्वय   
भागद्वय हानिरिति युक्ता इह तु पञ्चभागकरणाद्भाग हानिरित्ययं   
विशेषः संवृत्तिर्मञ्जरी चेह निष्पादनं शिखरशरीरे कदाचिदे तेन   
विधिना यथा वा तुष्टिमावहेदिति । कदाचिदेवं कदाचित्   
पूर्वोक्तविधिनेत्यर्थः । समेत्यादि । यद्यपि इह   
विषमाश्रिप्रासादानोक्तास्तथापि संहितान्तर प्रोक्तानां   
त्र्यश्र षडश्रादीनां देव गृहाणां जङ्घा पर्य्यतं यथोद्दिष्ट   
रूपविरचनं तदूर्ध्व प्रागुक्तनयेन पार्श्वद्वये   
सार्धभागभागद्वयमानेन सूत्रप्रसारणपूर्वं मञ्जरी देह   
संवृतिः कर्तव्या एवं रूपाश्च देशान्तरेषु कुरु क्षेत्रादिषु । सुरालया   
दृष्टा दृश्यन्ते च । एतदेव स्फुटीकरणाह ।   
  
गजेत्यादि ।  
  
विपञ्चभाग करणार्ध परिभ्रमणेत्यादिना गजस्य क्षेत्र वर्तना   
जङ्घां तं च यावत् तथा रूपत्वं चोक्त्वेदानीं शिखर   
संवर्तनार्थं तदुछ्रये पूर्वोदितोपपत्त्या चतुर्भागवर्जं नवच्छिन्ने   
समन्ततः कृते सति कण्ठाधोभागावस्थापनपूर्वमुभयोः   
पार्श्वयोर्भागस्य परिलोपनात् । फांसैर्वर्तवा प्रकारविशेषैः शुकनासा   
निष्पत्तिवत्संवरणं निष्पादसमेव कार्य्यमित्यर्थः ।   
तदनुमध्यभागोपरिकण्ठामलकसारकचूडाः कार्य्याः प्रसङ्गादेव   
वलभ्यांशिखरऽवर्तनमाह । संहृत्येत्यादि । तद्वदेवेति गजोच्छ्राय   
विच्छेद सङ्ख्ययैव विभाजिते च लभ्याः सम्बन्धिनि शिखरावर्तनास्थाने   
फांसैरेव संवरणं निष्पादनमन्यैर्वा बुद्धिपरिगृहीतैः   
प्रकारान्तरैः कार्यम् । पूर्वोद्दिष्टानां कण्ठमलसारक चूडानां   
पार्श्वमानमाह । वेद्यर्धेति । वक्ष्यमाण भागसङ्ख्या   
क्षिप्तभाग षट्क स्थित्या वेदिं विभज्य त्रिभिर्भागैः   
परिमाणेनोपरिकन्थः तथांशब्दयाधिकः   
    
प्। ४२ब्) पञ्चभागमानकः सारक इत्यामलकसारकः   
गलविस्ताराच्चार्धभाग वर्जं चूलकः सार्धदृग्गुण इति । देघ्यशेष   
विधानायाह । पञ्चेत्यादि । प्रागुक्तनयेन वेद्याः षड्भक्तायाः षष्ठो   
भागः पञ्चघ्र इति पञ्चधा कृतः । तस्य दलमर्धे तेन मानेन वेद्याः   
सम्बन्धिना षष्ठिभागेनेति यावत् तावन्मात्रकेनायामेनं   
दैर्घ्यविशेषेण चोपलक्षितं पुनरपि पार्श्वमान विशेषायाह ।   
तत्र्यंशेत्यादि । तदिति वेदि षड्भागपञ्चाशपरामर्षाय तस्य   
पञ्चमभागस्य यस्त्र्यंशस्तन्मानेन विस्तृतिः प्रतिपादितमानेन   
मानान्तरमधिकमित्यर्थः । किञ्चिदभ्यधिको पिवेति प्रागुक्त   
चतुर्भागमानोछ्रायात् तथा सार्धद्वयभागात्मकात् पार्श्वमानात्   
किञ्चिदिति । मनागभ्यधिको वा कार्य्यो भागान्तर   
कष्टकल्पनामन्तरेणेत्युक्तं भवति । सवालिङ्ग समः कार्य्यः चतुरश्रादि   
भागत्रयाङ्कित इत्यर्थः । श्रीमत्पिङ्गलामतेपि । चूलक चतुरष्टाश्र   
वृत्तैस्तं विभक्तं कारयेत् सममिति । अतः समशब्दोत्रसादृश्ये व्याख्येय इति   
विकल्पितस्तृतीयः प्राकारः तत्र तस्य चाकाशलिङ्गमित्यभिधानं   
काम्येत्यादि । स्तम्भता पादौलोकेशानामिन्द्रानीनाहेतय आयुधानि   
वज्रादीनि तेभ्यः कामनानुगुजं तत्र कुर्य्यात् ।   
आकाशलिङ्गस्याकारान्तरभिधानायाह । विश्वंशेति मध्यभागे   
कुम्भाकारोयः पद्मस्तदाकारः कार्य्यः पूर्णकोशः   
प्रागुक्तोमातुलुङ्गः तत्सदृशो वेति विकल्पः गृहेत्यादि । गृहराजप्रासादेषु   
कुटीरेषु च तद्भेदत्वेन प्रागुक्तेषु चूलकः कलशाकारः कार्य्यः तस्य   
कलशा कृतित्व एवोपपत्तिमाह प्राङ्गतेत्यादि । हि शब्दो यस्मादर्थे यत् प्राक्   
कोटौ प्रथम समये पादप्रतिष्ठायां कुम्भरूपतया   
आधारशक्त्यात्मक स उक्तः । इदानीं पुनरन्तकोटौ सकलप्रासाद निष्पत्तौ   
तन्मूर्ध्नि सकलशात्मक   
  
प्। ४३अ) एव प्रकृष्टशक्तिरूपपरानन्दनिर्भराकृतिः कार्य्यः   
उपक्रमोपसंहारलक्षणयोः पर्य्यन्तयोः कलाशात्मक प्रासादस्याधार   
पररूपे शक्ती स्थिते इत्यर्थः दारुज इत्यादि । यथा त्रिप्रकारो गृहराजो   
दारुमयः यदुक्तम् । गृहराजोर्ध्वसञ्ज्ञश्च कुटीरश्च गृहप्रियः प्रसूति   
हेतवो ज्ञेयास्त्रयोदारु विनिर्मिता इति । सललशाकारश्चूलकोपि तथा   
भूतोदारुज एव कार्य्यः तच्च त्रयाणामपि दारुजत्वेन तथा विधचूलक   
प्राप्तौ सन्त्यायः कुटीरवर्जं द्वयोरर्थयोः कलशाकार दारुजचूलके   
करणं नियम्यते तत्कुटिरस्य पाषाणपक्वेष्टकादि   
मयत्वाद्युपज्ञानार्थं तत्तद्द्रव्यमय कलशाकृति चूलककर्णार्थं च   
स च प्रासादानां चूलकः प्रतिष्ठायां वक्ष्यमाण   
मूलप्रतिष्ठावन्त्रिखण्डवर्मेत्यादित्म तत्त्वादि त्रितत्वमयस्तथा ।   
मूर्तीशादिमयश्चेति । यत आह ।   
  
त्रिखण्डवर्ममूर्तीश शिवधाममयोमृत इति । तदानीं को देवो देवता वा   
कस्मिन् प्रासादे प्रतिस्ठेप्येत्याह । वलभ्यामित्यादि । सवितुः कलशोथवेति ।   
यतस्तस्य कुटिप्रासादः पूर्वमुक्त इत्यर्थः । अन्येषां तु देवानामित्येतत्   
काम्ये लोकेशहेति वदित्यनेनैकस्यार्थस्यामुभाषणम् । स्वचिह्नमपरं   
यद्वेति । अथ वायस्य देवस्य यदपरं स्वचिह्नं किञ्चिदथ स्वकल्प एवय   
चिह्नमुक्तं तच्छिखरमूर्धनिकर्तव्यं स्वयुधंवेत्यर्थः ।   
  
श्रीमत्पिङ्गलामतेष्युक्तम् ।   
  
तदूर्ध्वं स्वकायुधमिति । चूडायाः स्वरूपमाह । यदित्यादि ।   
समस्तार्ध्वमूर्ध्नि यदुत्पत्ति स्थिति विनाशहेतुरत एव   
विश्वतोन्तुगंलिङ्गवद्भगवतोधिष्टेयमाधारान्तरं भाति शोभते सा   
चूडेति प्रकृतं ध्वजाधार करण स्थानमाह कण्ठाध इत्यादि ।   
ज्येष्ठप्रासादानां कण्ठादधः शिखरं चतुर्धा भङ्क्त्वोपरितने   
चतुर्थभागारम्भे ध्वजाधारः कार्य्यः अथवा पञ्चमे यथोक्तं   
तत्रैव पञ्चमे वाथ तुङ्गिनः ध्वजाधार इति गवाक्ष इत्यादि ।  
    
प्। ४३ब्) समग्र प्रासादाश्चत्वारिंशद्भागपरिमाणतो द्विप्रकाराणामपि   
ज्येष्ठकनीयसां प्रासादानाङ्गवाक्षाश्चन्द्रशालिका   
देशान्तरप्रसिद्धाः कार्य्याः दिग्देवतास्थान विधानायाह   
भित्र्यष्टमांशमित्यादि । दिग्देवताः पार्श्वदेवतास्तासां   
प्रासाददेहस्यैव तिसृषुभिक्षुभित्त्यष्टमांश परिमाणेन सुचिरमिति ।   
गम्भीरता विस्तृतं द्विरिति प्रागुक्त गम्भीरमानादेव द्विगुणं विस्तारात्   
द्विरुन्नतमिति । ततो विस्तारमानादेव द्विगुणमुन्नतम् । विमर्दक इति प्रागुक्त   
मध्यमर्मरहित इत्यर्थः प्रासादमानेन द्वारमानमाह । महतामित्यादि   
। मुख्यप्रतिष्ठा देवानां गर्भोर्धेन द्वारस्योन्नति रुन्नत्यर्धेन   
विंशाभ्यां तदुदुम्बन्निति शाखाधरोनि कामाख्यया क्वापि यस्य   
प्रसिद्धिः । तस्याधोदुम्बरस्याष्टांश वर्जमुर्ध्वे शाखयोः पृष्ठे   
दीयते यत्सिद्धि प्रोक्तं प्रमाणमित्यर्थः चतुर्थांशेत्यादि ।   
शाखयोरधोभागे चतुर्थे कालश्चेति । महाकालः मध्यभामाभामेति वत्   
अर्कतनयायमुना युग्ममिति । किं पुरुषाणां धृतवारिधी गृहीत   
पूर्णाकलशौ मालाविध्याधरावग्र इति । गृगीतमुण्डमालकौ   
विध्याधरौगो द्वयमिति वृषभयुगलं ततश्च फणिनायकाविति   
पाठक्रमोक्त एतैतेयां नवानां विधानक्रम इत्यर्थः । फणिनायक   
विशेषणं शेषवासुकी इति । येनाह । फणिचक्रकृताटोपाविति ।   
इत्येषनवसङ्ख्यात्मको विनियोगो । महति नवशाख इति नवावयवे द्वारे   
तदन्यदित्यादि । निर्दिष्टाकार विधानाद्यदन्यद्विविक्तं स्थानं तस्यार्धेन   
बाहुल्यमिति स्थौल्यं कल्पयेत् । लिङ्गमानेन द्वारमाह । विस्तारादित्यादि ।   
लिङ्गमानं विस्तारादथवा लिङ्गस्य यः षोडशांशस्तेनोनं   
चाभिधेयम् । पीठन्यूनाधिकं वेति । पूर्वोक्तस्य लिङ्गद्वारे पीठतुल्ये   
इत्येतस्यवानुवादः ।   
  
इदानीमङ्गुलमानेन द्वारान्याह । ज्येष्टेत्यादि ।  
  
प्। ४४अ) स्वशब्देन शून्यं मनुशब्देन चतुर्दशसङ्ख्या प्रागुक्तैव   
शून्यं प्रथममवस्थाप्यानन्तरं तस्याग्रे चतुर्दशनिक्षिपेदेवं   
चत्वारेंशदधिकशतस्याङ्कः प्रसज्यते । तावत्   
परिमाणैरङ्गुलैर्विस्ताराज्ज्येष्ठज्येष्ठं द्वारम् अतो   
दशदशहानितोनिद्वारं सन्तकं यावत् कन्यस मध्यमम् । लघुतरमिति ।   
कन्यसकन्यसं तत्त्वभूत षट्कैरित्यनेनैवाङ्क विन्यास क्रमेण प्रथमं   
भूतसङ्ख्यया पञ्चतदनुषडित्येवं पञ्चषष्टि सङ्ख्यात्मकेन   
लघुतरमित्थं नवैतानि द्वाराणि दशादि पञ्चवृद्धप्रासादेष्वेव न   
चतुर्हस्तादि षट्त्रिंशदन्तिकेष्वननुमत्वादिति । ज्ञेयं   
द्वारस्योर्ध्वेदुम्बरे क्रमेणोर्ध्वोर्ध्वं गणपत्यादीनां विधानमाह ।   
गणेशेत्यादि । लक्ष्मीशब्देनात्र श्रीरुच्यते हरिरिति नारायणः ईशश्च   
शङ्करभट्टारकः तत्राप्युक्तं हरिशङ्कराविति । वाणीपाव्याख्योद्यताः   
मातरश्चैत्यत्र चकारो भिन्नसमुच्चयार्थो यक्षिण्योमातरश्चेत्यर्थः ।   
  
द्वाराग्रेत्यादि ॥   
  
द्वारस्याग्रे तद्विस्तारचतुर्थांश वर्जं भ्रमादर्धचन्द्राकारेणैव   
चन्द्रिका कार्य्या कपित्थाकावित्यादि । द्वारविस्तारादेव सड्भागपरिमाणेन   
द्वारिकयोरधः कपित्थकौ चतुरश्राकारेण रूपविशेषौ कुम्भादन्यत्रेति   
कपित्थकस्थाने कदाचित् कुम्भद्वयं शोभायुक्तं कदाचित् कुम्भादन्यत्र   
कपित्थकावित्यर्थः । साचरार्धेति । द्वारिकाया बाहुल्यमानायदर्धम् ।   
तस्या एवोछ्रायाश्च तदर्धं तेन हेतु भूतेनार्गला स्थानं   
ताटकप्रवेशः बाहुल्यार्धकरणहेतोः शाखासक्तमिति द्वारिकासंलग्नं   
भवत्येव प्रशस्तमित्यादि । एतद्यदेवं प्रकारैरुक्तं द्वारं   
तछुद्धायमिति । शोभनेनायेन युक्तं शत्प्रशस्तम् आयाश्च   
प्रागुक्तध्वजादिभिरष्टाभिः सहान्ये स्वर भूताग्नि   
सङ्ख्यकास्त्रिप्रकाराः सहचतुर्विधः ते च प्रत्येक स्मात् समूहात् ।   
स्वसङ्ख्याकल्पनया भागभागापहारतोये अवशिष्यन्ते ते   
शोभनफलायायान्त्यत आया इत्येषामन्वर्थ प्रतिपादनं  
  
प्। ४४ब्) लिङ्गाचाद्वारपीठानामिति । एतेषां लिङ्गादीनां   
भागाधिक्यमथोरुता वायमानदोषाय यत आयशुद्धि निमित्तंसेत्यर्थः ।   
ते स्ववर्गात् स्वभाजित इति । यद्येक स्मादाय योगाछोभनाय योगो भवति । तत्स   
एव योज्यः ।   
  
अथा शोभनयोयस्ततोन्योवर्गः प्रयोज्यः तदित्यादि ।   
  
तच्च द्वारं द्वारान्तरेणाक्रान्तं न कुर्य्यात् । तथा दिग्भ्रान्तं   
किञ्चिद्विदिङ्मुखं यत् तथा विधमपि न कुर्य्यात् । विनतं बहिरन्तर्वेति   
बहिरन्तर्वायद्विनतं पतदिवयद्वक्ष्यमाणं शिथिलमिति ।   
विश्लिष्टसन्धिबन्धमेव । स्वयमुद्गतमित्य यत्नेन   
संश्लिष्यत्कवाटमित्यर्थः । अत एवाह कूजदित्यादि । सशब्दाभ्यां   
कवाटाभ्यां यत्पिधीयते तछ्रेयोर्थम् । क्षुद्रसिद्ध्यर्थं तु स्वयमुद्गत   
इत्युक्तं भवति । षष्ठीत्यादि । इष्टिविन्दूयष्टिः कोणो गृहादि निर्माणस्य   
अश्रिर्भ्रमोजलकर्दमादि निर्गमनमार्गः ध्वजश्चक्रत्रिशूलाद्यात्मकः   
गोपुरमिति । पुरद्वारं कृपाभिरित्यादि । ग्रहणादारघट्वाद्याः प्राक्   
सान्धारप्रासादानां गर्भातगङ्गर्भभित्त्यन्तमित्यादिना   
मण्डपमानमुक्तमिदानीं निरन्धारणामुच्यते ।   
  
पार्श्वत इत्यादि ।  
  
शुकनासायाः पार्श्वयोर्वक्ष्यमाण प्रमाणेन प्राग्वत् सूत्रं प्रसार्य्य   
मण्डप षट्कं विकल्पमानेन कर्तव्यं कियताप्रमाणेनेत्याह ।   
गर्भसूत्रेणेति । प्रसादगर्भ समसूत्रैणैकः द्वितीयस्तु शुकनासा   
गर्भसमसूत्रेण अनेनैव प्रसङ्गेन शुकनासा भित्ति प्रमाणमाह ।   
  
शुकाघ्नेति ।   
  
शुकाघ्नाया यद्ब्रह्मसूत्रं ताभ्यामेवापरावुभौ । एतदुक्तं भवति ।   
प्रथमं यत्तत्समस्तमानादिदं पुनर्था ताभ्यां शुकाघ्ना गर्भ   
प्रसाद ब्रह्मसूत्राभ्यां तयोरित्यादि ।   
तयोर्गर्भशुकाघ्नाक्रोडयोर्यत्कर्णसूत्रद्वयं   
तन्मानेनान्यद्द्वयमेवं षट् तावत् पार्श्वमण्डपानुक्त्वा   
मुखमण्डपा अन्ये चत्वारो येन मानेन भवन्ति । तदाह ।   
चत्वारोन्येतदग्रकेन प्रमाणेनेत्याह ।   
  
प्। ४५अ) गर्भार्धेत्यादिन सा शब्देन शुकनासैव तस्या गर्भार्धेण   
सूत्रेणेति प्रकृतमेवं द्वयं शेषसूत्रेण तयोरेव   
शुकाघ्नाक्रोडप्रासादगर्भयोः समसूत्रपरिमाणेनान्यद्वयमेवं   
चत्वारोभवन्त्येव । तदग्नेत्यादि । तय्याः शुकनासायाः   
पुरश्चतुर्णामेकतमस्याग्रे वृषभस्य वक्ष्यमाण लक्षणस्य   
स्थानमित्यर्थः ।   
  
मण्डपस्य चतुर्थांश इति ॥   
  
योसौ कृतोमण्डपस्तच्चतुर्थोशव्यवहिता न संश्लिष्टेत्युक्तं भवति ।   
विकल्पेन निर्मानान्तरमाह । त्रिगुणादित्यादि ।  
  
अथवा तत एव मण्डपात्त्रिगुणमानतो ध्वज यष्टिः कार्य्या अथवा युधमिति   
। अत्रैव प्रतिष्ठितस्य देवस्य यदा युधं ध्वजयष्ट्यां मूर्ध्नि वृषादयो   
मूलायतन देवाङ्कावा कार्य्याः तदधो बलिभुजां कृते बलि पीठं   
कर्तव्यम् । जगतीत्यादि । पुर इति प्रासादस्यैव पुरस्ता कदाचिज्जगती   
बन्धकाख्यो निर्माणविशेषः कदाचिन्मुखमण्डपस्यापि पुरोहित इत्यर्थः   
।   
  
श्रीमन्मृगेन्द्रेपि ॥   
  
मण्डपाश्चैव सूत्रेण पुरस्ताज्जगतीहितेति । शिखाशिखरन्त चतुर्थांश   
समां प्रदक्षिणामिति प्रासाददेहस्याधोलग्नां परिभ्रामणिकां   
कथयन्ति । इति शेषः प्रासादपीठमपि यस्याः प्रसिद्धिस्तां तस्या इत्यादि ।   
तस्याः प्रदक्षिणाय बहिरिति पर्य्यन्त एव निलीना मूलप्रासद   
चतुर्भागमानेन दिग्देवानां प्रासादास्तदभिमुखाः कार्य्याः   
प्रचीत्यादि वलभ्यां वा पितामहमिति । वलभ्यभिधानप्रासादे ब्रह्माणं   
वा पूर्वस्यान्दिशि प्रतिष्ठाय येदित्यध्याहार्य्यम् । अर्धाबलातनुमिति ।   
अर्धनारीश्वरम् प्राग्वच्चेति पूर्वोक्तलक्षणम् । मातृमण्डलमिति ।   
मातृचक्रम् । राक्षसायामिति । नैनृत्यान्दिशि । चन्द्रखण्डासनमिति ।   
अर्धचन्द्राख्येनासनेन स्थितं तमेव च योगिनं योगो यारूढं   
मृत्युजितमेव वारुण्यामित्यर्थः । क्राञ्चसूदनः कुमारः यदि   
दिक्प्रासादेषु न क्रियन्ते तत्प्रासाददेशेप्येतेषामवस्थानं   
  
प्। ४५ब्) विधेयमिति यावत् पुरीत्यादि । अथवा देवायस्यापुरे गर्भे सा देव   
गर्भापूः तस्यामपि वा शब्दतः उद्दिष्टदेवानां   
तथैवावस्थानमित्यर्थः । अथ तस्या एव विनिवेशो निर्माणात्मक उच्यते ।   
मतेत्यादि । यदेव विष्कम्भमानं विस्तारमानमभिप्रेतं तेन कृतसीम्रीति   
कृतपरिछेदे भूतले सति शङ्क्वादिनेत्यादि । ग्रहणाद्ध्रुववेधेनोदीचीं   
प्राचीं वध्रुवतारयेत्यात्मकेन प्रागुद्दिष्टेनापीत्यर्थः । अनन्तरमीश   
पदात् प्रभृति ग्रहाणि प्रकल्पयेत् । तत्रेत्यादि । तत्रेति गृहसमूहे ईशपदात्मके   
स्थाने जपहेमार्चाधामकर्तव्यम् उपकरणान्वितमिति । यद्यत्रोपकरणम् ।   
तत्र जपस्याक्ष सूत्रादि होस्याज्यादि । अर्चनस्यदूत्यर्धपात्रादि च   
तदन्वितमित्यर्थः । पर्जन्य इत्यादि । सर्ववाद्यानीति । ततावनद्ध   
सुशिरघनसञ्ज्ञक चतुर्विधातोद्योद्दिष्टानिचि पश्चिता आचार्य्येण   
स्नानेत्यादि । जयन्त इति जयं तपदेयद्गृहं तत्र मरुभृदित्यादि ।   
मरुभृदिण्डस्तदाद्येत्रये इन्द्ररवि सत्यकाख्य इति यावत् । प्रतोतोली किं   
भिधेत्याह । सद्वारकवाटपट्वार्गलशोभिता । सद्वारपातथा सत्कवाट   
पट्वाभ्यां सदर्गलेन च शोभायुक्तेत्यर्थः ।   
  
मण्डपाश्चेति ।  
  
तस्यामेव प्रतोल्यां चतुश्रायतभद्रसुविष्टपाभिधानानां   
त्रयाणामन्यतमोगेवनाट्यादि सिद्ध्यर्थं वक्ष्यमाणलक्षणो मण्डपो   
ज्ञेयः आद्यग्रहणाद्वाद्य सिद्ध्येपि अथ तल्लक्षणम् चतुष्षष्टीत्यादि ।   
चतुष्षष्टिपदचिह्नितात् क्षेत्रादष्टिव्यपाय इति षोडशविलोपने कृते ।   
अष्टिशब्देन षोडशाक्षरं छन्दोभिधीयते । यत इत्थमष्टपदात्मक   
पङ्क्त्यष्टकादर्थापत्त्यैव पूर्वापरदिशोः पङ्क्तिद्वयलोपने कृते   
पङ्क्ति षट्कं यदवशिष्यते । तत्र दैर्घ्यं निमित्तं दक्षिण वाम   
पार्श्वयोर्न्यसेत् । अवशिष्यन्ते ये चत्वारः कोष्टकास्तान् ।   
पार्श्वयोरेवमतवारण कृते न्यसेत् ।  
  
प्। ४६अ) यदाह । श्रुतयः स्युरषाश्रयाः चतुरश्रायतो ह्येवमिति । एवं   
प्रतिपादितोपपत्त्या चतुरश्रायतो भवत्येव न केवलं नाम्ना सन्निवेश   
विशेषेणापि । अथ भद्रोमण्डपः चतुरश्रक्षेत्रं प्रतिदिशं षोडशधा   
भक्त्वा प्रतिकोणं श्रुतिच्युतेरिति कोष्टकचतुष्कलोपनान्त एव षोडश   
चतसृषु दिक्षुमत्त वारणार्थं चत्वारश्चत्वारो देयाः यदा च प्रतिको   
चतुष्कलोपनं कृतम् । ततो हेतोर्द्विसूर्य्येति । चतुर्विंशति चतसृष्वप्याशासु   
कोष्ठका यस्य सद्विसूर्य्यचतुरांशकः तदेव द्वादशकोष्ठात्मकं   
पङ्क्तिद्वयं प्रतिदिशं भित्त्यर्थं त्यक्तामध्ये षड्नार्धशतमिति ।   
चतुश्चत्वारिंश तावद्भिरुपेतं भागं भागानां परिभ्रम इति गर्भः?   
कथमिति चेतदित्थं   
गणनयाकोणचतुष्टयान् षोडशलोपनेनभित्यर्थं षण्नवत्यवस्थापनेन   
चोभयथा द्वादशाधिक शतपातनेन षट्पञ्चाशदधिक   
शतपातनेन षट्पञ्चाशदधिक शतद्वयाच्चतुश्चत्वारिंशदधिकं   
भवत्येव अस्य च कोणेषु भित्यभावाद्वेदसरक्षणार्थम् अर्थवशाद्भाग   
प्रमाणकोभित्ति सन्निवेशोन्तर्बहिवानुक्तोपि परिवर्जनीयः ।  
  
अथ सुविष्टयाख्यः ॥   
  
वस्वंशेत्यादि । क्षेत्रेवस्वंश इति अष्टाभिरष्टाभिश्चिह्नितं   
दिग्द्वयान् षोडशलोपनेन चतुसृषुदिक्षु   
चतुष्कचतुष्कदानाद्विनिर्गमामत्तवारणा यस्य तथा षण्णां   
भागामुभय पार्श्वयोर्वामदक्षिणयोः संवेशः परिलोपनेन यस्य । एवं   
दैर्घ्यान् भाग षट्कप्रमाणकोस्य गर्भ इत्यर्थः मनः षष्टानीन्द्रियाणि   
षड्वर्गः तद्रसिकाविषयाशक्तास्तेषां षड्रसिकानां प्रेक्षकाणां   
स्थितिः स्नानं स्तम्भादित्यादि ग्रहणाद्वितान किङ्किणीभिश्चेत्यर्थः ।  
  
अथ स्तम्भा ।  
  
स्तम्भ इत्यादि । षोढेति षट्प्रप्रकारः रुचक इत्यादि । तत्र रुचकाख्यो यः स   
चतुरश्रः वज्राभिधानोष्टाश्रः द्विवज्राभिधानः   
षोडशाश्रिरर्थापत्त्यैव द्विगणाश्रिरित्यादि प्रलीन वृत्तौ या बुद्दिष्टौ तयोः   
प्रलीननामा द्वाश्रिंशदश्रिः वृत्तस्त्वनश्रिरेव वृत्तत्त्वान्नामतोपि षष्ठो   
यो हीनमण्डलाख्यः स संवलितेर्हीनकैर्मण्यनुकारैरुपलक्षित  
    
प्। ४६ब्) इत्यर्थः । साधारेत्यादि । साधारशिरस इत्याधारेण शिरसा च सह   
यत्र कुत्र चिद्योज्याः । कुम्भेत्यादि । एवां कुम्भोपङ्कुम्भ विष्कम्भ   
स्थिराख्याश्चत्वारः स्तम्भव्यपाश्रयाः स्तम्भाकाराः विकारीदि   
चतुहोन्येति । ज्येष्ठमध्यकनीयसां प्रासानां क्रमेण   
स्वस्वदैर्घ्यमानान् स्तम्भसम्बन्धिनो विकारेति षोडश   
द्वादशाष्टभागादाधाराः कार्य्याः एतदुक्तं भवति । ज्येष्ठ   
प्रासादानां ये स्तम्भास्तेषां स्वदैर्घ्यमानतः षोडशांशात् ।   
मध्यानां द्वादशांशात् कनीयसामष्टभागात् । इति यावत् । मूर्धा न   
इत्यादि । ततोनन्दिकावर्त जगत्त्रिवलिसु स्थिराख्याश्चत्वारो मूर्धानः   
शिरांसि स्तम्भाधार समा एवेति । यदेवाधारणां पार्श्वादौ   
प्रमाणं तदेवेषामित्यर्थः । तत्र कुम्भाख्यः कुम्भाधारस्तावत्   
वस्वंशेत्यादि । आधारक्षेत्रेवस्वं शत्यष्टभक्तो खुरिकावर्ताख्यो रूपको   
दृक् सङ्ख्यया द्वाभ्यां भागाभ्यां कर्तव्यः वृत्ताख्य इन्दुनेत्येकै   
नैव कण्ठश्च दहनैः स्थितिः इत्थमुपयुक्तशिष्टभागद्वयस्योर्ध्वं   
निर्गमश्चैकैकेन पार्श्वप्रदेशतो यस्यम् । तथेत्यादि । उपकुम्भस्य   
लक्षणन्तरानभिधानादेवं रूपत्वमेव । यत आह । किन्त्वेष   
चतुर्व्याडव्यपाश्रयः चत्वारोव्याडाः संलग्ना अस्य कार्याः नृसिंहा वा   
वजिनोवायवा पद्मचिह्नाः कार्य्याः विष्कम्भ इत्यादि । विष्कम्भाख्य   
आधारः कुम्भवदेव किन्तु नवांशकल्पन वागत्रयेणाधः खुरिकाख्यो   
यः कुम्भे तदेवास्य पीठत्वेन व्यपदिश्यते । तदाह । सिद्धपीठः । सिद्धं   
विष्पन्नं पीठं यस्येत्यर्थः । चतुर्थः स्थिराख्यो यः स स्तम्भान गत   
संस्थितिरित्युपरिनिरिष्ट स्तम्भानुकारेण वृत्तचतुरश्रादिनेत्यर्थः ।  
  
अथ सिरांसि ।  
  
त्रिविभक्तेत्यादि । न केष्टकाङ्किते शिरसः क्षेत्रे सत्यधः   
पङ्क्त्यामध्यकोष्टक पार्श्वयोरंशेनांशेनमकरोद्गमा इति ।   
मकराकारा यस्य सनन्द्यावर्त उच्यते ।   
  
गत इत्यादि ।  
  
गद्रास्यस्य शिरसो भाग वर्तनानभिधानादेष एव निर्माणाविधिः   
किन्त्ययं गजमुखद्वयेनोदगग्रेण   
  
प्। ४७अ) पार्श्वद्वये मकर स्थाने विभूषित इति विशेषः अध इत्यादि ।   
त्रिवलिनाप्तः शिरसः अधः प्रदेशे यत्रैतयोर्मकरगजमुखे निर्मिते   
तत्राधार विवर्तनायैको ग्रन्थिरन्यावुपरितनभागद्वये द्वावित्येवं   
त्रिग्रन्थि संयुक्तः सन् व्यश्रमेखलात्रय युक्त्या त्रिवलिरुक्तः ।   
त्र्यंशादित्यादि । सुस्थिराख्यस्य तथैव त्र्यंशकल्पनयो परितनत्र्यंशात्   
पद्मदलैः कृतभूषणो यः स सुस्थिरः अधभागद्वये पीठिकायोगाच्च   
पद्मदलवर्तनार्थं मूर्ध्नि यो भाग उपकल्पितस्तदेव क्षेत्रं   
तदष्टांशकल्पनेन एतदुक्तं भवति । अष्टौदलानि अथेत्यादि ।   
शाधारशिरः स्तम्भलक्षणादनन्तरं   
तेषूपरितुलोपतुलाख्यकाष्टकाभ्यां सहितो दारुरुपट्वो विन्यास्यो   
दारुनिर्माणादौ शैले तु शैलमेव प्रकृतं प्रतोलीमण्डपादि   
स्तम्भपर्य्यन्तम् प्रासङ्गिकमुक्त्वा प्रकृतमभिधीयते । दृशेत्यादि ।   
दृशांरिक्षशप्ताचिः सञ्ज्ञके त्रितये पूष्णीत्यादि । संयमिनामिति ।   
संयमितात्मनां तपस्वि विशेषाणाम् आत्मालोचनसिद्धय   
इत्यात्मस्वरूपज्ञान निष्पत्तये । गन्धर्व इत्यादि । कोण इति पितृस्थाने विकल्पतो   
वा गृहक्षतयमगन्धर्व भृगांह्व चतुष्टये यत्प्रागुक्तं तत् कुर्य्यात् ।   
मठं वा विकल्पतः कुर्य्यात् ताम्बूलेत्यादि । रुजीतिरोगस्थाने । गन्धवह इति   
वायुस्थाने । पुष्पायनमिति । पुष्पगृहम् अहि त्रय इति नागमुख्यभल्लाटाख्ये   
सोम ऋग्याख्ये कोशगृहमिति भाण्डागारम् अदिति द्वय इति अदिति दित्याख्ये   
अन्तर्मध्ये ब्रह्मादिषु पदेषु देवगृहगर्भोमण्डपः कार्य्यः   
प्रागुद्दिष्टायाः पुरोन्यनिर्मार्माणान्तरं चिह्नसंश्रयमिति ।   
ध्वजधाम । वर्मेत्यादि । वर्वेत्यादि । वर्वेत्यादि । वर्मधामेति सत्रहन   
गृहम् काञ्चनं कृताकृतमिति । घटिता घटितं सुवर्णं सत्येत्यादि ।   
भिषजामिति । वैद्यानां व्योमेति । अनुताम्बूलादिति । पितृपदादनन्तरं   
दौचारिकपद इत्यर्थः । अवरोधयधूमहन्तरिकाद्याः पालका   
अन्तःपुररक्षिणः स्त्रिनियन्तारो महन्तरकाः ते च शब्दतः पुष्पदन्तपद   
इत्यर्थः । तत इत्यादि । तत पद द्वये असुरशोषाख्ये बलवति मन्त्रिणां   
  
प्। ४७ब्) स्थाने रुजिरोगपदे आरोग्यपदमित्यौषधस्थानं वायाविति वायुपदे   
गन्धोवजीविनां नृतोपजीविनां च स्थानम् स्थानमित्यादि ।   
फणभृतीतिनागेमणितत्वविदां स्थानं पुष्पायनवां मुख्येत्यादि ।   
तदग्रत इति भल्लाटादनन्तरं सोमपद इत्यर्थः । गवादि   
गृहसंयुक्तमित्यत्र देवतानामित्यभिधानात् तदग्रत इत्यनुमन्तव्यं   
तेनायमर्थो यथा सोमपदादग्रतो ऋग्याक्षे गवादि संयुक्तमित्यादि   
ग्रहणान्मेषाज महिषरक्षकाणां गृहम् । अदितावित्यादि । तत्सारकालयमिति   
मन्त्रचर्चागृहं याष्टीकानां वा गृहम् ।  
  
अथ षट्पददेवस्थान विनियोगः ॥   
  
वेवस्वतेत्यादि । राजवेश्मनौ दक्षिणस्यां दिश्या स्थान गृहमित्यर्थः ।   
शयनं यम इति । पूर्वोक्तानुवादः यतः पूर्वं तत्रान्तः   
पुरमुक्तमिदानीं शयनं तद सङ्गमेव अर्य्यमाभिधाने मरीचाचेव   
गुरूणां समागमस्थानं पृथ्वीभृतीत्यादि । वामदिक्स्थ पृथ्वीधराख्ये   
वरवार्ताकरणस्थानमित्यर्थः । रफ इत्यादि । शेषाणि यानि   
कोणभृतामापादीनां स्थानानि तानि रफसिनिमित्तं रहस्याणीत्यर्थः ।   
यस्यामित्यादि पूर्वद्वारायाः पुर एष विधिः दिगन्तर द्वारायाः क इति   
तदर्थमेतत् । यस्यां दिशि पुरोद्वारमित्यादि तस्याः पुरः यस्यामेव   
दिशिद्वारं भवेत् । तां प्राञ्ची परिकल्प प्रागुक्तोय ईशादितो न्यासः   
सतदवस्थ एव कार्य्यः आस्थानशयनेन्यथेति तद्विषयो यो न्यासः सोन्यथेति ।   
न तस्य द्वाराधनुरोधात् परिवर्तनमपित्वा स्थान शयनं स्वस्थान एव   
कार्य्यं पूर्वद्वारा यः पुरो निर्माण विनियोगो यथोक्तं वैवस्वते पदे ।   
कुर्य्यादा स्थानं शयनं यम इति तयोर्विनियोगो दिगन्तर द्वाराणामपि   
निर्माणानां तत्रेत्यर्थः । चतुःशालामित्यादि । कुर्य्याद्वेधसितद्गृहमिति ।   
यदुक्तम् ।  
  
तद्विशेषणं चतुःशालं गृहराक्ष् इति । चतसृष्वपि दिक्षुशाला   
चतुष्टेनोपलक्षितं यच्चतुःशालं   
प्राच्याशालयाविरहितमुदिच्याचात्रिशालं श्रीमत्किरणेशस्तं   
हिरण्यनाभाख्यं हीनमुत्तरशालया । सुखेत्रं पूर्वयाहीनं शालया   
वृद्धिदं मतमिति । दक्षिणया पश्चिमया वा विरहितं कार्य्यमित्यर्थः ।   
यदुक्तम् । तत्रैव   
  
प्। ४८अ) चुल्लिदक्षिणया हीनाधनार्थ प्राणनाश कृत् यच्चाप्यपरयाहीनं   
पक्षघ्नं तत्सुतान्त कृदिति । तदुक्तितं विशालं वेत्यत्र । तदिति । पूर्वोत्तर   
परामर्शाय यदि कदाचिद् विशालं तत्पूर्वोत्तरशालाद्वयवर्जं   
दक्षिणपश्चिमशाखाद्वयोपलक्षितमेवेत्युक्तं भवति ।   
  
यदुक्तं तत्रैव ।   
  
सिद्धार्थं तद्भवेछुद्धं याम्या परयुतं यदि ।  
पश्चिमोत्तर संयुक्तं यम श्रूर्पं तु मृत्युदम् ॥  
  
उदक्पूर्वयुतं यत् स्याद् दण्डाख्यं दण्डकारकम् ।  
पूर्वयाम्ययुतं ज्ञेयं वाताख्यं कलहप्रियम् ॥  
  
पूर्वायुपयुतं गेहं चुल्लिनामार्थ नाश कृत् ।  
दक्षिणोत्तर संयुक्तमत्यर्थं तद्विरोधकृतदति ॥  
  
तत्रैव मध्ये विकल्पितोऽन्यदपि राजगृहमाह । धामानीत्यादि ।   
यस्मिन्नवगृहाणि तन्नन्द्यावर्ताभिधानमन्यद्ग्रहमण्डलं तथं   
तत्कार्यमिति । तदर्थमाह ।   
  
भूतेत्यादि । पञ्चकोष्ठकाङ्किते सति मध्यानन्तर विच्युतेरिति । प्रतिदिश्मेको   
यो मध्यकोष्ठकोष्टकाङ्किते तस्य ये अनन्तराः संसक्तास्तद्विच्युतेः ।   
प्रतिलोपनादेवं कोनकोष्टकचतुष्टयेन तथा मध्यप्राग्दक्षिणोत्तर   
पञ्चमकोष्ठकपञ्चकेन दशमं न वा शिष्यते । तान्येव   
नवधामानीत्यर्थः । तत्र यन्मध्ये प्रागाननमुत्तराननं वामदक्षिण   
पश्चिममित्युक्तं भवति । सर्ववीथिकमिति । चतसृष्वपि दिक्षुवीथिका परिभ्रम   
संस्थानानि क्वापि पिण्डिकेति यासां प्रसिद्धिः यस्य तत् स्वस्तिकाख्यं   
तत्राप्युक्तम् । समन्ताद्यदि जातासासुस्थितमुद्यत इति तदितराणि शेषाणीति ।   
तदानीं मध्यगृहादितराणां शिष्टानां योर्थः प्रयोजनं तदुच्यते ।   
देवागार इत्यादि । यन्त्र प्रमुखोपस्कराश्रय इति । यस्योपस्करणस्योपकरण   
भाण्डसमूह यन्त्रमेधयाख्यस्य भोजनविशेषस्य कारणमथवा   
तच्चक्रिका प्रधानमित्यर्थः । राज्ञ इत्यादि । मध्यगृहं राज्ञः   
अष्टोत्तरशतं हस्तानां परमिति प्रकृष्ठं ततोधिकमन्यत्र   
कार्य्यमित्यर्थः । अतोमानात्पाद पादनवर्धितायामोदैर्घ्यं यस्य इत्थं   
पञ्चत्रिंशदधिकं शतं दैर्घ्यात् अतोष्टहान्याविस्तरदैर्घ्यदिशोर्दिक्षु   
चतुष्टयं कोणाश्रयास्तदर्धेनेति । मध्यगृहप्रमाणादर्धतः   
द्विसप्ततेरित्यादि । गञ्जपालस्य मध्यगृहं द्विसप्तति हस्तं विस्तारा तथैवै   
तन्मानात्याधेनाब्द्धिकं  
    
प्। ४८ब्) दैर्घ्यात् सप्तपरिक्षयाद्दिक्षुचत्वारि तद्वदेवमध्यादर्धेन कोणेषु   
अष्टेत्यादि । पृतनापतेस्तन्त्रपालस्य चतुष्षष्टिहस्तं मध्ये   
तद्वदायामवृद्धित इत्येत यधिकारं न्यायेन स्थितं यावद् गृहलक्षणोद्   
देशः रसापाय इति । षट्परिलोपने सति षडित्यादि । वा शब्दोत्र समुच्चयार्थः   
युवराजस्य च मध्यगृहमशीति हस्तं षडपायाद्दिक्षु विद्दिक्षु च ।   
तन्मध्यादने तेष्वेवार्थेष्विति देवागार इत्यादिनोक्तेषु । अतो परम् षष्टेरित्यादि   
। अर्ते युवराजभवनादपरं गृहादि मन्त्रिणः षष्टिहस्तं मध्यगृहं   
चतुरपायेन दिक्षुचत्वार एवमस्य पञ्चैवसुकोशेत्यादि । अन्येषां   
राजभृत्यानां स्वकस्वकधनानुसारेण अथवा यथात्मनस्तुष्टिर्भवति ।   
द्वात्रिंशत इत्यादि अग्रजन्मनो ब्राह्मस्य प्रधानगृहं द्वात्रिंशद्धस्तः   
ततो द्वात्रिंशतश्चतुर्हान्येति चतुरचतुरपायेचान्यानि चत्वारि एवं   
पञ्चगृहाणि ब्राह्मणस्य द्वात्रिंशदष्टाविंशति चतुर्विंशति   
विंशति षोडशहस्तात्मकानि अस्त्राभानि तेभ्यो यदृक्षया यद्यदा करोति । अतो   
द्वितीयमष्टाविंशतिहस्तं यत् क्षत्रियस्य प्रधानम् तृतीयं यच्चतुर्विंशति   
हस्तं तद्वैश्यस्य चतुर्थं यद्विंशति हस्तं यत्तच्छूद्रस्य यावत्   
क्षत्रियादीनां पञ्चपञ्चप्रतिपादयति त्रिद्व्येकहानित इति   
अष्टाविंशतिहस्तात्त्रिपरिहानितः पञ्चविंशतिद्वाविंशति   
एकोनविंशति षोडशहस्तानि भवन्ति । पञ्चक्षत्रियस्येवं द्विपरिहार्य्याणि   
भवन्ति वैश्यस्य चतुर्विंशतिहस्ता द्वाविंशति विंशति   
अष्टादशषोषशहस्तानि पञ्चैव । एवमपि विंशतिहस्तादेक परिहानित   
एकोनविंशत्यष्टादशसप्तादशषोडशहस्तान्येव पञ्चशूद्रस्येत्यर्थः ।   
एतदेवाग्रे स्फुटीकरोति । षोडशहास्तिकान्मानादधो न शालास्ति विनाभूति   
परिक्षु क्षयादित्ये तेन ततो धोयाःशालागृहाणि वा क्रियन्ते । ते च   
भूतिपरिक्षयं कुर्वन्ति । स्वपादवर्धितायाम इति पूर्वोक्तानुवादः   
उदगित्यादि । राजन्या एवोत्तरादिषु चतसृषुदिक्षु ब्राह्मणाद्यावसेयुरित्यर्थः ।   
भृतका इति भृत्याः ग्रहेत्यादि । बाह्ये चरक्यादि स्कन्दादि   
प्रदेशेष्वन्त्यजातयश्चर्मकारधावक प्रभृतयो वसेयुः चण्डालेत्यादि ॥  
  
प्। ४९अ) मौष्टिका इति श्वपचानै नृत्यां तु विशेषत इति अन्त्यजानां   
नैनृत्यां दिशि विशेषाद्गृहाणि कारयितव्यानि अथेत्यादि । अमरालयाः   
प्रासादास्तेषां पुरोग्रे पूर्वोक्तमानकामण्डपास्ते स्तम्भसङ्ख्यया   
प्रत्येकं सञ्ज्ञाभेदेन भवन्ति । सत्सूत्र इत्यादि । तत्सूत्राद्या वृद्यन्ता   
नवमण्डपा यवीयांस इति कन्यसाः कन्यसेष्वेव प्रासादेषु द्वादश   
अष्टाविंशति स्तम्भान्तं यावद्भवन्ति । अत एवाह । चतुर्गुणमुनि   
प्रान्तैरिति । तेन सत्सूत्रमण्डपो द्वादशभिः स्तम्भैः चतुर्दशभिः   
अभद्र एवं द्वाभ्यां द्वाभ्यां विवृद्ध्या   
यावदष्टाविंशतिसङ्ख्यया वृद्धिभिः सञ्ज्ञक इत्यर्थः । तथेत्यादि   
तेभ्योनन्तरं नन्दनाध्यः? संवर्धनान्तानवैव द्विद्विवृद्ध्यैव   
त्रिशत ऊर्ध्वं षट्चत्वारिंशदन्दिका मध्यमा मध्यमानामेव   
प्रासादानां मध्यकृत्येष्विति भोगप्रायेषु ज्यायांस इत्यादि ।   
श्रीवत्साद्याः पुष्पकान्ता नवज्येष्ठप्रासादानां तथैव   
द्विवूज्या? षट्चत्वारिंशदत ऊर्ध्वं चतुष्षष्ट्यन्तानवैवेत्यर्थः ।   
दशेत्यादि । दशभिरष्टभिः षड्भिश्चतुर्भिर्वा युक्तामण्डपायेते   
मिश्रकसञ्ज्ञाः कार्य्याः यवीय सामेव प्रासादानां विनियुज्यन्ते ।   
मिश्रावाप्त्यै इति क्षुद्रसाधनायेत्यर्थः । द्वाभ्यामित्यादि   
द्वाभ्यांस्तम्भाभ्यां शुकनासायाः पुरः पादमण्डपे विज्ञेयः   
निष्टेत्यादि । निष्टासिद्धिरिति । सौख्यप्राप्तिः क्षुद्रसंसाधनाय चेति रौद्र   
सिद्ध्यर्थम् । इतीत्यादि । विचित्राश्चेति । नामारूपाः मन्त्रवद्यद्विधानं   
तद्योगादि? चित्रं यथाभिलषितमर्प्यं साधयतीत्यर्थः  
  
॥ भावचूडामणे प्रासादरचनं नाम पञ्चमः पटलः ॥  
  
 इदानीमधिवास उच्यते ॥  
  
अथेत्यादि । अन्ये*?र्यागोपक्रमोधिवासः आमन्त्रणमेव धाम्नः पुरस्तात् इति   
प्रासादस्य पुरतो मण्डपे वक्ष्यमाणोपपत्त्या शुभलक्षणे च कार्य्यः   
तत्प्रमाणमाह । हस्ताअदीत्यादि । हस्तमात्रस्य लिङ्गस्य प्रतिष्ठायामष्टभि   
द्विहस्तस्यार्क प्रमाणेन त्रिहस्तस्य दिक् प्रमाणेनेति दशभिरसौ मण्डपः   
कार्य्यः यमेत्यादि । चतुर्हस्तान्नवहस्तान्तं यावत् प्रत्येकं यमवृद्ध्येति   
हस्तद्वयवृद्ध्या कार्य्याः । इत्थं नवहस्तस्य द्वाविंशतिहस्तोमण्डपः   
विकल्पेनमानान्तरमाह । तदित्यादि । तत्प्रमाणं हस्तादिकमादौ कृत्वा   
  
प्। ४९ब्) अर्कादितो द्वादश आदौ आदितस्तेन हस्तमात्रस्य   
द्वादशहस्ताद्द्विहस्तस्य चतुर्दश यावन्नवहस्तस्याष्टाविंशति हस्ता   
इत्यर्थः । अत्र तु वृद्ध्यन्तराश्रवणाद्यम वृद्धिरेव । तदर्धेनेति ।   
तन्मण्डपार्धमानेनेशानदिशि प्राच्यान्दिशि वा स्नानार्थं मण्डपः   
मण्डपः कार्य्यः सोपीत्यादि । अत्रापि शब्दतो मण्डपद्वयमपि न   
दिग्भ्रान्तमिति । सूत्रैः सम्यक्मातदिगवष्टम्भेन कार्य्यं तोरणाद्यन्वित   
इत्यधिंवासमण्डपस्तोरणाद्यन्वित इति व्यवहितेन सम्बन्धः   
आदिग्रहणाद्वितानकपताक प्रायं वक्ष्यमानकमुनमेयम् ।   
मण्डपस्वरूपमाह । मण्डप इत्यादि । शङ्करस्य भगवतः   
सदाशिवस्यैव तेजः स्थानं वासोमण्डपो न तु वेश्मसामान्येन   
रूपकयति मण्डपं तेजश्च निवृत्याद्याश्चतस्रो याः शक्तयो यथा   
सद्योजातवामदेवा घोर तत्पुरुष भट्टारकाधिष्ठेयास्ता मुखानि यस्य   
तेजसः पञ्चमायास्तदुपरिवर्तित्वेन प्रकृत्यार्थानुपयोगादग्रहणं   
नाव्याप्तेः शान्तीत्यादि मण्डपस्य तु तत्सङ्ख्यया तोरणानि   
चत्वारीत्यर्थः ।   
  
अन्यच्च । पताकाभिः शक्तिसङ्ख्याभिर्नवभिर्लक्षितं चिह्नितं   
भगवत्तेजसश्च वामाद्या यतो नवाद्याः शक्तयः शान्त्यादि   
सञ्ज्ञयाक्षीरवृक्ष समुद्भवानि वक्ष्यमाणोपपत्या लक्षणावन्ति   
चत्वारि तोरणानि । एतेष्वेवोछ्रायमाह । पञ्चेत्यादि । कन्यसानामिति   
हस्तात्प्रभृति त्रिहस्तं यावत् क्रमेण पञ्चहस्तानि तोरन्णानि   
हास्तिकस्य षद्ग्रस्तानि द्विहास्तिकस्य सप्तहस्तानि त्रिहास्तिकस्य यावत् ।   
वसुदेवाङ्गुलाग्राणीति । एषामिति । परेषां मध्यमानां ज्येष्ठानां च   
तत्र सप्तहस्तप्रमाण्येव वस्वङ्गुलाग्राणि प्रत्येकं मध्यमानात्   
तेनाष्टाङ्गुलाधिकानि सप्तहस्तानि तोरणानि चतुर्हस्तस्य षोडशाङ्गुलाधिक   
सप्तहस्तानि पञ्चहस्तस्याष्टहस्तानि अष्टहस्तानि षड् हस्तस्येति यावत् । एवं   
ज्येष्ठानां वेदाङ्गुलाग्राणि ततश्चतुर्दशाधिका अष्टौहस्ताः   
सप्तहस्तस्य तोरणानि । अष्टहस्तस्याङ्गुलाधिकानि नवहस्तस्य तु   
सार्धाष्टहस्तप्रमाणनीत्यर्थः । यदुक्तं तत्र ।   
  
त्रिहस्तान्तात्तु हस्तैकवृद्धिर् ऊर्ध्वं षडन्तिकम् वस्वङ्गुलानवान्ताया   
वृद्धिः सा चतुरङ्गुलेति   
  
प्। ५०अ) यः पुनर्हस्तादि त्रिहस्तान्तानामिव चतुर्हस्तादि नवहस्तान्तानामपि   
चतुर्हस्तादि नवहस्तानामपि तथैव वसुवृद्धिर्वसुवेदाङ्गुलवृद्धिश्चेति ।   
व्याचेष्टे तदयुक्तम् । तदर्थान्मनोवचनस्याश्रवणात् ।   
प्रतिष्ठाशास्त्रान्तरेण एकवाक्यतां सम्भवाच्च तथा   
वक्ष्यमाणानां चतुर्हस्तादि द्वादशहस्तान्तानां नवानां वेदीनां   
प्रत्येकस्य वेद्यास्तोरण स्यात्युन्नत्तत्वात्तथा शखोछ्राय समान्तरत्वेन   
पार्श्वाभ्यां वेदिमानाद्विस्तृतेश्चासमञ्जसता अन्यच्चानन्तरमेव ।   
वक्ष्यमाणखार्थ   
प्रमाणवाक्यस्यार्थाननुगुणचोद्यत्वेनाप्ययुक्तमेवानुक्तमेव साधु   
तेष्वित्यादि । तेष्विति हस्तादिषु त्रिषुतावत्यरामर्षः खातस्तोरणानां   
शाखाप्रवेशायाधः क्रियते । स तेषु त्रिष्वपि हस्तमानेन पर इति ततो   
हस्तमानात् खातश्चतुर्हस्तादि नवहस्तानां परः स्वकायाः स्वकाया   
वृद्धेरर्धेनोपलक्षितः । इत्थं चतुर्हस्तस्य चतुरङ्गुलादिके   
हस्तस्याष्टाङ्गुलाधिको यावन्नवहस्तस्याङ्गुलाधिक इत्यर्थः ।   
शाखयोरित्यादि उछ्राय सममेवान्तरं तोरणानां   
पार्श्वमानमित्युक्तं भवति । अन्यथा क्षय इति कामनाविषयमन्यथा   
प्रमाणमित्यर्थः । शल्यमित्यादि । शाखोपरियछिखारूपं   
तत्पञ्चहस्ततोरणानामष्टाभ्योङ्गुलेभ्योधो न कुर्य्यात् । नवहस्तस्य यानि   
तोरणानि तेषां षोडशाङ्गुलात् परं वा शब्दश्चैवान्तरविभागोत्रैति   
द्विहस्तादीनामष्टहस्तान्तानां यो विभागानुसारेण   
भागकल्पनासाखबुद्ध्यैव ज्ञातव्या किं बहुनाङ्गुलाधिक्येनानु च ।  
  
श्रीमत्पिङ्गलामते ।  
  
एकाङ्गुला च सर्वेषां शल्यवृद्धिः प्रकीर्तिता ।   
  
पूर्वाह्यष्टाङ्गुलमानादिति ।  
  
तत्पक्षेत्यादि । तेषामेव तोरणानामुपरिपार्श्वयोर्यानिशृङ्गशूलानितानि    
विस्तारात् पञ्चमभागेन तान्यस्त्रेत्यादि । सामान्येन प्रणवेन इतरेणेति ।   
साध्यमन्त्रेण तत इत्यादि । निशाकरमुखोवृषः   
दारशब्दोबालाभिधायकत्वात्कार्तिकेय वाचकः अमित इति चण्डीशः यतो   
गणेश्वराणामेव प्रतीहारत्वेन श्रुतिः तद्बाणान् स्मरन्निति । तेषां   
प्रत्येकं ये यस्य गुणाः स्वस्वव्याप्त्यादयः ततोष्टावित्यादि ।   
प्रशान्ताद्याश्चैशान्ता अष्टौ कलशानां सञ्ज्ञाः न्यग्रोधेति ।  
  
प्। ५०ब्) धारिका अधिवासमण्डपवेद्याः कोणकोष्ठानि । हिमेन्द्रेत्यादि ।   
हिमेन्द्रायुधबन्धूककृष्णनीलघनोपमा इत्यत्रोपमाशब्दो   
हिमादीनां षणां प्रत्येकमभिसम्बध्यते । हिमोपमा इन्द्रायुधोपमा   
बन्धूकोपमा कृष्णोपमा नीलोपमा घनोपमा इति शार्वादितीशानदिक्त   
एतासां न्यासः मध्ये श्वेताथवा चित्रेति अत्र श्वेतशब्दस्य हिमोपमेत्युक्त्वा   
पुनरुक्तिः शङ्खदुग्धकुन्ददन्तपर्य्यायैः श्वेतवर्णस्य   
युक्तत्वाददोषः वारुणी या घनोपमा प्रोक्ता सा विकल्पेन धवलाकार्य्याः   
भवन्त्याश यत इति काम्यादि भेदेन स्वस्वकार्य्यानुपरूपेण भवन्ति   
इत्यर्थः । अष्टाङ्गुलेत्यादि । मध्यप्रदेशे अष्टावङ्गुलानि उछ्रिता स्थलिका   
धारिकाभिधानानि काष्ठानि चतुर्हस्तानि यस्याः सा तथा हास्तिके लिङ्गे   
द्विहस्तादीनां नवहस्तानां हस्तस्य वृद्ध्यैव काष्ठानि स्थलिकायां   
त्वङ्गुलेनाङ्गुलेन वृद्धिः हस्तेत्यादि हस्तमानादिनान्येनापि मानेन   
यत्कन्यसकन्यसं द्व्यङ्गुलोत्तरावृद्धिः तावद्यावन्नवहस्तप्रमाण   
परिगतस्तृतीयांशो दृक् करस्य द्वितीयहस्तस्यैवं षोडशाङ्गुलाधिको हस्त   
इत्यर्थः । वेदीत्यादि ।   
  
वेदीति चतुरश्रम् । भगशब्देन योन्याकारम् मण्डपस्येत्यादि एतत्   
कुण्डाष्टकं पूर्वादि दिक् क्रमेण अधिवासमण्डप वेद्या   
बहिःप्रासादस्य वा वहिर्भवेदिति सम्बन्धः ततोन्यद्वेद्या मूर्धनीति   
शिवेशयोर्मध्ये यद्भवति । तन्नवं पञ्चेत्यादि । वक्ष्यमाण न येन   
ब्रह्मभिः पृथिव्यादि भिर्वापञ्चभिर्योन्यासस्तस्मिञ्चत्वारि चतुदिक्षु   
मध्ये शिवेशयोस्तथैव पञ्चमम् आशयादितराणि वेति कामनातस्तथा   
तथा तु पाणीत्यर्थः तदाकारेण चोष्टेन मेखलाभ्यन्तरे   
भूमेर्भागात्मनायोगो येषां चतुरश्रयोन्यादि नैवम् ओष्ठमित्यादि ।   
कुण्डे चतुर्विंशतिभागेनोष्टः कर्तव्यः अत एव हास्तिके एकाङ्गुलमानेन   
कुण्डेत्यादि नाभिः सर्वकुण्डानां तथैव स्वमानादर्धेन त्रिभागेन   
वाहिता सर्वेषां चाश्वत्थपत्राकारेण एकरूपैवमेखलापि   
कुण्डाकारोहस्तमाने कुण्डे यद्येकामेखला तत्सा षड्भिरङ्गुलैः । अथ   
भिस्रस्तश्चतुर्भिस्त्रिभिर्द्वाभ्यां क्रमेणाङ्गुलाभ्यान्त  
  
प्। ५१अ) तन्यत्र इष्टेनुपाततः इत्येष एवार्थोनुमन्तव्यः शेषमधमधः   
खनेदिति । मेखलामानस्याधः खातोहास्तिकस्य पञ्चदशाङ्गुलोनुपातत   
इत्यर्थः द्विगुणमित्यादि । लिङ्गस्य यो ब्रह्मभागः ततो द्विगुणविस्तृति   
भद्रासनं भद्रपीठम् । भद्रमिति शोभनम् ।  
  
अथ स्रुक्स्रुवलक्षणम् ॥  
  
स्रुक्स्रुवावित्यादि । किं शुकः पलाशः श्रीपर्णीवृक्ष एव   
प्रोक्ताभिधानेद्योत्येयो पाक्षिकः कश्चिद्वृक्षस्ततो वा कुर्य्यात् । क्वाप्रत्य भो   
पिबेति क्वचित् कामनाविषये अयाज्ञिकादपि वृक्षादित्याशयः स्रुक् तावत्   
वह्वायामेति बह्वायामेति षड्त्रिंशदङ्गुलादैर्घ्यात् रसागाष्टवेदिकेति   
कन्यसादिलिङ्गापेक्षयै तत् अयमर्थः तत्प्रमाणाङ्गुल वेदिका स्रुक्   
कन्यसानाम् युगाः सप्ततत्सङ्ख्याङ्गुलमेदिर्मध्यानाम्   
अष्टाङ्गुलवेदिका ज्येष्ठानाम् अङ्गुलमानेन च तासां   
कण्ठस्त्र्यङ्गुलश्च गाम्भीर्येण सर्वासामाज्याधारोनन्तरमेव   
वक्ष्यमाणाभिधानमवटमण्डलं यतश्च त्रीणिचत्वारि   
पञ्चचाङ्गुलानि वा विस्तृतं परिवर्तुलत्वात् एव एव तस्याः संहितान्तर   
दृष्टलक्षणया विशेषोन्यद्दैर्घ्यादि सर्वं सदृशम् । श्रीमत्किरणे ।   
तद्विस्तृतिमानं सडङ्गुलं यदुक्तं तत्रैव षद्वृत्तं पुष्कर भ्रमादिति ।   
कण्ठपार्श्वान्मुखान्तं यावत् सप्ताङ्गुला मुखप्रदेशे अर्थैर्विभज्य   
मध्यपञ्चमभाग वर्जं प्रतिपार्श्वं भागद्वयाद्ध्रासो वेणिकेणः   
त्रयोपरिकन्थस्य पृष्टपार्श्वप्रातावधिर्यस्याः तथा कनिष्ठाप्रमाणेन   
पृथुः प्रारम्भश्च प्रान्तावधिः यथायथं निम्न आज्यनिर्गमः   
अवटमण्डलात् कण्ठमध्यमार्गेण मुखान्तं यावद्यस्याः   
कलशादुद्गतः षडङ्गुलप्रमाणो यो दण्डस्तदग्रे प्रातवेदिकाधः   
श्रुतिसाङ्ख्यैश्चतुर्भिरङ्गुलैरन्या सूक्ष्मा च वेदिर्यस्याः उक्तं च   
मृत्युजिद्विधाने षडंश परिणाहेन दण्डः कुम्भसमुत्थित इति इत्थं   
दीर्घसमासैर्व्यवहितसम्बन्धिपदैश्च स्रुगेवविवक्षिता ।   
  
स्रुव इत्यादि ।   
  
तद्योनिरिति । समानजातीय एव अङ्गुष्ठवत् स्थूलदण्डः   
कर्षप्रमाणस्याज्यस्याधारोवक्ष्यमाणभिधानस्य पुष्करस्या   
वटोगाम्भीर्य्यं यस्य दण्डमूले प्रारम्भे आहिता विनिर्मिता गण्डिका   
आमलसारानुकृतिर्यस्य द्व्यङ्गुलोज्जित दैर्घ्योवेति । हस्तमानोथवा  
  
प्। ५१ब्) द्वाविंशत्या अङ्गुलानां गोपदाभाग्रपुष्कर इति   
गोपदप्रतिबिम्बानुकारो मध्ये शिखान्तं यावत् सृष्टयोन्ततरेखयायुक्तः    
तत्पार्श्वादीशद्गम्भीरे यस्य पुष्करस्य पृष्ठे बहिः कुम्भद्वयेन च   
युक्तः एवं रूपः स्रुवोथवा स्वतन्त्रे स्वकल्पे यथोक्तः एतयोरप्याकारः   
समप्तिपत्रादवसेयः समिध इति । यज्ञ वृक्षा अश्वत्थादयः स्थैल्यमानेन   
कनिष्ठायाः यानाधिकाः अष्टाश्र इत्यादि चरु कृतेया स्थाली सा औडम्बरी   
ताम्रमयी तथा प्रतिसरा इत्येक हस्तवृद्धैव लिङ्गस्य ब्रह्मादि भाग   
प्रदर्शन स्रग्दामानि रक्षा कुम्भा निद्रा कलशाः अथेत्यादि ।   
सबाह्याभ्यन्तरमिति । यथैव बाह्ये करन्यासादि कृतं तथैवाभ्यान्तरे   
पुर्य्यष्टकाख्येपीत्यर्थः परांवृत्तिमास्थायेति   
सकलक्षोभोपसंहारद्वारेण स्वरूपावस्थितेः ।   
  
शान्तरूपात्मिकैव परावृतिः ।   
  
तां समाश्रित्य सहज शुद्ध्यपहत सामर्थ्यत्वेन ह्यात्मनः   
क्षोभोन्मुखत्वाद्विमूढता तद्विलयाच्च तत् पदाभिर्भावः ।   
  
तदुक्तं स्पन्दकरिकासुगुरुभिः ।  
  
निजाशुद्ध्यसमर्थस्य कर्तव्येषुभिलाषिणः ।  
यदा क्षोभः प्रलीयेत तदा स्पन्दर सम्पदम् ॥  
  
तदा स्यात् कृत्रिमो धर्मो ज्ञत्व कर्तृत्व लक्षणः ।  
यतस्तदीप्सितं सर्वं जानाति च करोति च ॥  
  
कर्माख्यं विधाय करमिति । संहितान्तर परिदृष्टविधिना यथोक्तं   
रुरुसंहितायाम् ।  
  
सर्वां प्रक्षाल्य हस्तं तु कृत्वा गन्धाद्यलङ्कृतम् ।  
न्यसेद्ब्रह्मणि शाखासु पञ्चपञ्चस्वनुक्रमात् ॥  
  
गन्धमण्डलकं कृत्वा वामाङ्गुष्ठेन मध्यतः ।  
विन्यसेत् तत्र देवेशं विद्याराजं परंशिवम् ॥  
  
पूजयेच्चार्घपाद्यैस्तु गन्धधूपपवित्रकैरिति ।  
  
अथवा स्वतन्त्रविधाना विन्यस्त सम्पूजितश्च शिवभट्टारको यत्र तं   
कृत्वा उक्त वदिति प्रागुक्तनयेन सर्वाधरशिर इति शिस्त्रसञ्ज्ञितं   
कलशद्वयमीशानदिशि विन्यसेदित्यर्थः । मण्डपस्येत्यादि ।   
पूर्वोत्तरैशानपश्चिमेभ्यः अन्यतमे न वसुकेष्टकेषु मध्यात्   
प्रागाटीशान्तं क्रमेण शिव सदाशिव ईश्वर विद्यामायाकाल नियति   
पुरुषप्रकृत्याख्यानि नवैव तत्वानि विन्यस्तानि यस्मिन्   
कारकाणीत्युपयोगद्रव्याणि सुप्रतिष्ठादीनि रत्नानि   
पञ्चाभिधानानिर्विन्यस्तेषु पञ्चसु पात्रेषु पवित्राद्यैरिति ब्रह्मभिरादि   
ग्रहणादङ्गैः कदाचित्  
  
प्। ५२अ) यदुक्तं श्रीमत्पिङ्गलामते ।   
  
तद्वक्त्रैश्च हृदाद्यैर्वेति भ्रह्मभिश्च सद्योजातादि क्रमेण गो सूत्रं   
गोमयं क्षीरं दधिसर्पिः कुशोदकानि क्रमादजादिभिः कुर्यादिति ।   
सद्गोमयमित्यादि । सद्गोमयमित्य पतितं भूमौ यत् हैममुपस्करमिति ।   
सौवर्णं गृहोपकरणभाण्डप्रायम् सर्वाभरणजातं चेति   
सौवर्णमेवाभरणवृन्दं प्रकृतावित्यादि । प्रकृतितत्वस्थाने   
कुङ्कुमादिकमिति । आदिग्रहणात् कर्पूरशब्देन मृद इत्यादि गहन इति   
मायायां नराजनन्नेवद्भभकख्यया यत्प्रसिद्धं न दुम्बरेत्यादि न   
दुम्बरादि वृक्षसम्भवं त्वक् सङ्ग्रहम् कषाय सङ्ग्रहं   
हरीतक्यामलकक्षीरवृक्षशकलपरिपाकोत्पादितं गन्धानिति ।   
पूर्वोद्दिष्टान्मृगमदादीनन्यांश्च स्वस्वरतीन् नियताविति नियति   
तत्त्वप्रदेशे ततोष्टावित्यादि । तद्बाह्येष्ट सुदिक्षु कलशाष्टकं   
तद्विशेषणं श्वेतो मलो गन्धगर्भ इति । श्वेतचन्दनवारिगर्भः   
अमलोगङ्गादि सलिलगर्भः एवं यावदेथ विमिश्र संलिलगर्भः ते च   
क्षारादयो गर्भोदाख्य समुद्रान्ताः अष्टावष्टसुखनामभिश्चतुर्थ्यं   
तैरिति । या अस्य निजामूर्तयः यथा भगवतः   
परमशिवस्यात्ममूर्तिर्विद्यामूर्तिः शक्तिमूर्तिश्चेति तिस्रः तत्रात्ममूर्ति   
ब्रह्मभिः   
विद्यामूर्तिर्विद्याङ्गैरथव्याकरणप्रस्थानेनाष्टाभिर्मातृकापर्वभिन-  
वमेनकूटाभिधानेन क्षकारेण पूजादि देवस्य शक्तिमूर्त्तिस्तु   
वामाद्याभिरष्टाभिर्मनोन्मनीवर्जं विभ्याद्याश्चाष्टावेव रौद्री   
वर्जं तासामभिधानानि ।   
  
श्रीमद्रौरवेभिहितानि यदुक्तम् ॥   
  
विभुज्ञानक्रिये वाक् च वागीशी ज्वालिनी तथा ।  
वामाज्येष्ठा च रौद्री च परमनवशक्तयः ॥  
  
इत्यनेन उमापत्त्यादेस्तु क्ष्मावद्मादिभिश्च शास्त्रप्रोक्ताभिः । यदुक्तम् ॥   
  
  
भूमिराषोग्निरनिलङ्खमात्मा चन्द्रभास्करौ देवदेवस्य कथिता   
मूर्तयोष्टौ स्वमानत इति । एतेषां यस्यात्मीया   
मूर्तयस्तन्नामभिश्चतुर्थ्यन्ते स्ते कलशा आलब्धाः कार्य्याः । एतच्च   
मूर्ति मूर्तीशादि स्वरूपमग्ने पाददेशे भानुः स्थित्वा मुर्त्तिन्यासं   
गुरुत्तमः । कुर्य्यादित्यादिना स्फुटमभिधास्यति इह तु   
प्रसङ्गात्किञ्चिद्य्वाकृतं बहिर्न्यसेत् तेषां कलशान परानपि   
महाप्रतिमासु बहुजल स्नाना पेक्षया  
  
प्। ५२ब्) मण्डपस्येत्यादि कषायवर्गेणेति । तदनन्तरमेव ।   
पूर्वोदिताभिधानवृक्षसमुद्भवेन त्वक् कल्केन ।   
  
तथा च श्रीमत्पिङ्गलामते ॥  
  
कषायैः क्षीरवृक्षोत्थैस्त्वक् कलकैस्तदनन्तरमिति ।  
  
अथ लक्षणोद्धारः ।  
  
विन्यस्येत्यादि । लक्ष्मावभासयेदित्यनेन पूजाभागमेव ब्रह्मरेखा   
चिह्नितं नवधा भोज्यं तत्रैव लक्षणोपपत्तेः ।   
  
श्रीमन्नन्दिकेश्वरमते तु ॥ स्फुटमेतद्युक्तम् । पूजाभागं त्रिधाभाज्येति   
। श्रीमत्किरणेपि ॥   
  
ऊर्ध्वभागं त्रिधाभङ्क्त्वेति त्रिभागनवभागकरणात्मक एवात्रभेदः   
। भागत्रयेत्यादि । उपरितनभागत्रयादधोलंवनमिति लक्षणात्मक रेखा   
द्वयमवतारणीयं तत्राप्युक्तं लक्षणं स्यात् त्रिभागिकमिति ।  
  
श्रीमन्नन्दिकेश्वमतेपि ॥   
  
द्विभागालक्षणं भवेदिति । लक्षणरेखयोर्मध्यप्रमाणमाह ।   
लिङ्गायामेत्यादि । अधुनासम भवेदिति । अधुना समग्रस्य लिङ्गस्य   
यश्रायामो दैर्घ्यं तत्षोडशभागे कृते सति भागैक त्यागाद्   
भागाद्वयमानेन लक्ष्मदेहस्येति । लक्षणा कृते विष्कम्भो   
व्यवधानात्मकमन्तरमित्यर्थः । इत्थं सर्वलिङ्गस्य   
चतुर्विंशतिभागेनार्थापत्न्यालक्षण वैपुल्यम् अतोन्यो विष्कम्भ ऊनोधिको   
वा भवति । किं त्व सावुपद्रवो क्षुद्रसिद्धिनिमित्तलक्षणरेखा   
स्थौल्यमानमाह । रेखेत्यादि । उत्तमोत्तमलिङ्गेष्टयवपृथुला तत्प्रमाणेन   
गम्भीरा लक्ष्मरेखा अन्योन्येष्वित्युत्त्ममध्यमादिषु कन्यसकन्यसां तेषु   
त्रैराशिकाद्गणनाप्रकारान् परिकल्पयेत् । नवगुणितानामष्टानां   
यवानां द्वासप्तति   
भागसङ्ख्योपलक्षितानामष्टाष्टभागापहारतोष्टावेवभागाः   
कन्यसकन्यसस्यायान्ति नवभागोनमेकयवप्रमाणमिति यावत् ॥  
  
तथाचोक्तं श्रीमत्किरणे ॥  
  
ज्येष्ठलिङ्गस्याया रेखा द्विरष्टावयवा भवेत् ।  
इतरेषां तु ह्रासः स्याद्भागाद्भागं नवक्रमात् ॥  
  
तद्वामप्रतिभागेन भवेद्यद्वान्यथा कुरु यवाष्टकम् ।   
  
यदुक्तम् । तन्नवभागविभाजितम् ।   
  
एकैक ह्रासतो रेखा ज्येष्ठलिङ्गक्रमादिति ।  
  
पक्षसूत्रयोरुद्भवस्थानमाह । भागत्रयादित्यादि । नवभ्यो भागेभ्यो   
भागत्रयादधोये लम्बनरेखे स्थिते तेपि पुनर्भागत्रयादधो यं   
लम्बनरेखे स्थिते तेपि पुनर्भागत्रयादधः पक्षसूत्रविनिर्गमः   
  
प्। ५३अ) श्रेष्ठोलंवनरेखा वा नित्यर्थः ।   
  
श्रीमत्पिङ्गलामतेपि ॥   
  
लम्बसूत्रार्धमाना तु पक्षसूत्रावतारणम् ।  
  
इति । तस्य च सूत्र सूत्रस्य यत् क्वचिदूर्ध्वं क्वचिच्चाधः अर्थव्यपाश्रयात्   
कामनावशात् प्रथमं पक्षसूत्रविनिर्गमं सामान्यनाभिधाय   
पुनर्विस्तरणेणाह ।   
  
पक्षेत्यादि ॥   
  
तस्मिन् पक्ष सूत्रव्यक्ति स्थानात्मके पूजाभागादधः स्थे त्रिभागे   
पक्षसूत्रे अष्टविभक्ते सत्यधोभागद्वय वर्जं षणां भागानां   
पक्षसूत्रोत्पादनपूर्वं परिवर्तनम् ।   
  
तदुक्तं तत्रैव ॥   
  
तदर्धमष्टधा भङ्क्त्वा षड्भ्रमान् पृष्ठतो युतम् ।  
  
इति । अत्रैव विकल्पेन लक्षणान्तरं नवेत्यादि । तस्मिन् पक्षसूत्रे नवभक्ते सति   
सप्तभागानां परिग्रहणात् सकलकामदं लक्षणम् अत्रैव तृतीयः   
प्रकारः भागेत्यादि । त्रिभिर्विभाजिते तस्मिन्नेव पक्षक्षेत्रे   
भागद्वनसार्धेन विवर्जितं वा लक्ष्म अयमर्थः । तस्मिन् पक्षक्षेत्रे   
त्रिभाजिते अधोभागार्धवर्जं सार्धभागद्वयात् पक्षसूत्राभ्यां   
विवर्तितं लक्ष्म सन्ततिमीप्सतां रात्र्यकामानां च ।   
  
तदुक्तं तत्रैव ।  
  
लङ्घार्धं गुणवत् कृत्प्रभ्रमाद्भागद्वयस्य तु सार्धस्यै तत् स्मृतं   
भोगमोक्षार्थं भावितात्मनामिति । पुनस्तत्रैव   
चतुर्भेदोपलक्षितश्चतुर्थः प्रकारः विकारेत्यादि । तस्मिन्नेव   
प्रदेशे षोडशभाजिते सति प्राग्वदधोभागद्वयवर्जं तत एवाधः   
अभृत्यूर्ध्वं क्रमेण शरसङ्ख्यैः पञ्चभिर्भागैः   
पत्रसूत्रद्वयमुभाभ्यां पार्श्वाभ्यामवतारणीयम् । तथैव   
भागद्वयवर्जं नवभिर्भागेनन्यत् । भानुभिरिति । द्वादशभिस्तद्वदन्यत् ।   
शक्रैरिति । चतुर्दशभिश्चतुर्थमन्यद्भेदान्तरम् । अंशक्रमेण वेति ।   
तिर्य्यग्रेखाभिर् ऊर्ध्वरेखाभिश्च तत्क्षेत्रं विभज्य कोष्ठक व्यक्तेः   
प्रतिकोष्ठकं कर्णगत्यनुसारेण वा पक्षाविति । पक्षसूत्रे अवतारणीये   
पृष्ठ इत्यादि । तयोर्द्वयोः पक्षसूत्रयो लिङ्गस्य पृष्ठतो यद्ब्रह्म   
तत्पर्य्यन्तं यावत् सङ्गमः कार्य्यः सर्वसाधारणः इति ।   
सर्वप्रकाराणां लक्षणानामधोभागद्वयवर्जनन्या येन   
पक्षसूत्रद्वयं यत्नेन पृष्ठं ब्रह्मसूत्रान्तरं नयेत् ।   
  
उक्त च श्रीमन्नन्दिकेश्वरमते ॥  
  
सङ्गमः पक्षसूत्राणां द्विभात्पृष्टतो भवेत् ।  
प्। ५३ब्) ब्रह्मसूत्रागमं स्थानं कार्य्यं यत्नाद्विपश्चिते ॥  
  
भोगकामानामन्यदपि लक्षणान्तरम् । षष्टेत्यादि अधः ।   
अभृत्यूर्ध्वगणनयायः षष्ठस्तस्मिंल्लक्षणस्य मूर्धनीति यावत् । तत्र   
यव मुखाकृति वा तल्लक्ष्मभागसिद्धमिति ।   
ष्ष्ठभागान्तात् पञ्चमभागान्तिकं यावत् पार्श्वह्रास विधिनेत्यर्थः   
। तत्रैवेत्यादि । तस्मिन् प्रदेशे अत ऊर्ध्वं च तीक्ष्णाश्रं   
यवाकारानुकारेण तच्च तथा भूतं भुक्तिनिमित्तं क्रियते   
पक्षसूत्रवर्जं प्रथमं पक्षसूत्रयुक्तं यदुक्तं तन्मुक्ति निमित्तं   
तिर्य्यगित्यादि । स्तम्भादि निमित्तं यत् क्रियते तत् सप्तमभागे   
तिर्य्यगितितिरश्चीनं स्थित्वेत्यानतयवाकारे दर्शितः तथा संस्थानेन   
हस्तिनेत्रं सप्तमभागे लक्षणपृष्टे पार्श्वद्वयावष्टम्भेन   
कार्य्यमित्यर्थः । तस्येत्यादि ।   
  
तस्य गजाख्यस्य तु तथा रूपस्यैकैवरेखा अधो भवति । ब्रह्मसूत्रन्यायेन   
लम्बसूत्रान्तरे पक्षसूत्रे च भवतस्तस्य रेखा भवत्येकेति । श्रुत्या   
प्रगुणेति । सुस्पष्टा । हरिवारितेति विष्णुभागावधिनत्वधोवस्थितभागान्तं   
यावदित्युक्तं भवति । लोकपाललिङ्गानां सामान्येन   
पक्षसूत्रविनिर्गममाह । तथा भागेत्यादि । अन्येषां यत्पक्षसूत्रं   
क्षेत्रं तदेव पूर्वोभागस्तत्रत्रिभाग दिशामध्यभागे तत्सूत्र विनर्गम   
इति यावत् । तदैद्रेत्यादि । तदुक्तरूपलक्षणमिन्द्रपूजिते लिङ्गे   
वज्रसम्बन्धिना संस्थानेन तत्संस्थानच्युत्पत्त्यनभिधानाच्छब्देना   
वेदयति । तीक्षणाग्रं तस्यैव शिरोवर्तनावत्कृशं च । मध्यदेशात्   
किञ्चिदुत्करितव्यम् । शक्त्येत्यादि । शक्तिसंस्थलिङ्गं संस्थत्वादपि   
लक्षणं शक्त्याह्वम् । अधविष्कम्भश्च्युतमिति । लक्षण   
विष्कम्भोर्धादुभय पार्श्वविषयेच्युरिति ह्रासो यस्यात एवोन्नतमस्तकं   
तद्भवति । याम्येत्यादि क पूजिते वारुणे पाशस्याग्रं शिरस्तदाभं तस्यापि   
शिर इत्यर्थः नैशा चरेत्यादि नैनृते असि जिह्वा  
  
प्। ५४अ) खड्गप्रान्तशिखा सा अग्ने यस्य तत् । सामान्येष्वित्यादि   
लोकपाललिङ्गेभ्यो यानि न्यानि तानि सामान्यानि भोक्षनिमित्तं तेषु यथा   
छत्रादि भेदेन शिरोवर्तना कृता । तेनैवाकारेण लक्षितं   
लक्षणमपीत्युक्तं भवति । नैतदित्यादि । न लौहेपि चले इति । स्थिर लौहे   
कर्तव्यमित्यर्थः । न बाणलिङ्ग इति । स्वोलिङ्गात्मक आकार एव   
बाणलिङ्गरोहनदीप्रस्रवणोद्भवानां लक्षणमेतो नित्यसन्निहितत्वेन   
लक्षणोद्धारा पेक्षापुरस्तादपि वक्षयति ।  
  
बाणलिङ्गं पुरासिद्धैः संस्कृतं नित्यसन्निधि ।   
  
इति । रोह इति स्वयं व्यक्तेनदीप्रस्रवणोद्भव इति न परं   
नर्मदाप्रवाहादुद्भवो यस्य तस्मिन् यावदन्यतोपि कुतश्चिन्नदीप्रवाहात् ।   
रत्नलिङ्गानां भास्वरं तेज एव तद्धेतुरित्युक्तं भवति । दृगुन्मीलनमिति ।   
नेत्रविकासः लक्षणमाहात्म्यमाह । लक्ष्मेत्यादि । ज्ञानक्रियात्मकं यत्   
पारमेशं धामतेजस्तल्लक्ष्मरूपत्वेनात एव तेन विना लिङ्गेषु कदाचित्   
सान्निध्यं तदेव विशेषयति । मानोन्मानादितेत्यादि । मानादि रहिते लिङ्गे   
यद्युदितं यथा प्रतिपादितं लल्म अस्ति तत्रत्रावश्यमेव देवता   
सन्निधानमायाति । पूर्य्येत्यादि । मृत्युजिता । एतेन रक्षोघ्नाः सिद्धार्थाः   
नैराजनं प्रागुक्तमेव अपि च शीतलकमित्यपरा यस्य प्रसिद्धिः यत्र   
पिष्टकृतः सर्पिस्तथा दीपदूर्वाक्षतकाञ्चिक पिण्डादि रुच्यते सुमनः   
शब्देन यानि कानि चित्पुष्पाणि रत्नकरम्बकमिति मुक्तामणि   
रत्नकनकप्रायन्धनम् । ततो वेद्यामिति । वेदिमध्ये   
वालुकारचितस्थालिकायां कुशं युक्ते प्रस्तरणे स्वापार्श्वं शय्यां   
परिकल्पयेत् ।  
  
यदुक्तं श्रीमत्किरणे ॥  
  
वालुकापूरितं पीठे तन्मध्येस्तरणं कुशैः ।  
  
प्राक्शिरः स्वापयेल्लिङ्गमिति । आसनमन्त्रैः स्वैरिति । आसनमन्त्राः स्वक   
स्वकसंहितादि परिदृष्टाः षट् तत्र तावद्धर्मादीनां चत्वारः अनन्तस्य   
पारमेश्वर्य्या अधिष्टातृ शक्तेश्च द्वाविभितैः  
  
प्। ५४ब्) समुदायत एवेति । प्रणवेनैवेत्यर्थः गुणाधिका इति । मृण्मयस्य या   
अन्यागुणाधिका तेन कृष्णचिह्न वर्जितं स्वाकृति चान्वेष्यम् । यदुक्तम् ।   
  
यत्राकृतिस्तत्र गुणावसन्तीति । शतालब्धमिति । शतानि मन्त्रितं शिरः समीपे   
निद्राकलशं तमसिनेत्यस्त्रेण न्यसेत् । उपाधानं शिरोधारणम् ।   
पिधानकमिति । तस्या एवस्थाल्यामुगस्थगनं शिलामिति भेषभाजनं   
पाषाणात्मकम् । पात्रमिति । भोजनकृते तदाधारः । गृहोपस्करणानि यानि   
चेति स्थाल्यादीन्युक्तानि यानि चाप्यनुक्तान्यपीत्यर्थः । पुष्यप्रतिसरानीति ।   
अछादनपटस्योपरिपूर्वोक्तनयेन ब्रह्मादिभागप्रदर्शकान्   
पुष्पस्रग्दामादीन् भूतिर्भस्मप्रकारानिति स्वापस्थाने सर्वं यथोक्तं   
विनिवेद्यतां पश्चात् परिखान्यायेन परिकल्पयेत् लोकेशानस्त्रसंयुक्तानिति ।   
अत्र क्रियान्तरा श्रवणात् परिकल्पयेदित्येव क्रिया शिवाज्ञा प्रतिबोधितानिति ।   
शिवसम्बन्धि यदाज्ञापदं तेन बोधितानेवं   
भवन्तस्तिष्टन्त्त्वित्याज्ञापदम् । पाददेशेत्यादि । सगदितः पूर्वमित्यादि ।   
कुम्भप्रतिष्ठाविधि समये क्ष्मा वह्नि यजमानार्क जलानिलेत्पादिना स   
मूर्तिन्यासो गदितः पुनरिह प्रसङ्गात् कथ्यन्ते भोगिन इत्येते   
क्ष्मावह्न्याद्याः स्वक स्वकेश सहिता मूर्तयो भोगार्थिनः प्रतिष्ठायाम् ।   
  
अन्यच्च ।  
  
भोगिन एवानन्तादयो मन्त्रनायकाः शुद्धे मार्ग इति मायोर्ध्वम् ।   
सदाशिवतत्त्वावधिभोगकामानां या प्रतिष्ठा तत्रानन्तादयो   
यवाङ्गुष्ठप्रतिष्ठायामन्येवेत्यसिताङ्गादयो भैरवाख्या   
मन्त्रेश्वरा एव ।   
  
यथोक्तं श्रीमत्पिङ्गलामते ।   
  
भैरवान् क्षुद्रकर्मणि । असिताङ्गो रुरुश्चण्डः क्रोध उन्मुत्तकस्तथा   
कपाली भीषणश्चैव संहारो भैरवेश्वरा इति । भैरवाश्च ते ईश्वराश्च   
मन्त्राणामपीत्यर्थः । क्वचिल्लोकभृतो पिबेति । तत्रैव शुद्धा   
शुद्धाध्वरोक्वापि स्तोकेशा मूर्तीशा इति । अन्ये तु शुद्धाशुद्धाध्वर इति ।   
सितासितप्रतिष्ठायां शैववेदमन्त्रविहितायामिति व्याकुर्वते । तदयुक्तं   
  
प्। ५५अ) सर्वस्याः प्रतिष्ठायास्तथारूपत्वात् ॥  
  
  
धारिकेत्यादि ॥ योषार्चा स्थापना इति । स्त्रीप्रतिमा प्रतिष्ठायां   
धारिकादीप्तिमत्याद्या अष्टौमूर्त्तिशक्तय एव नृत्तमूर्तीश्वराः ।   
पञ्चेत्यादि । भोगकामस्य सदाशिव प्रतिष्ठायां क्ष्माद्या   
आकाशपर्य्यन्ताः पञ्चमूर्तयोर्मूर्तीशाश्च ब्रह्मविष्ण्वादय   
आदिशब्दाद्गद्रेश्वर सदाशिवान्ताः पञ्चमुमुक्षोस्तु तत्प्रतिष्ठायां   
निवृत्ति प्रतिष्ठाविद्याशान्ताशान्त्यतीताख्याः पञ्चमूर्त्तयो यथा   
सङ्ख्यं सद्योजाताख्याः पञ्चमूर्तीशाः हदाह । सद्योजातादि देवत इति   
अन्ये तु पञ्चमूर्त्यात्मके न्यास इति मङ्गलप्रासादा इत्याहुः । अन्यच्च   
मुमुक्षोरेव स्त्रीप्रतिमा प्रतिष्ठायां वामाज्येष्ठाक्रियाज्ञानी इच्छा   
इत्याख्यायासान्ताः पञ्च ईश्वरा इति मूर्तशक्त एव क्षुद्रकर्मनिमित्तं   
यानुग्रा अर्चाः कालसङ्कर्षिण्याद्यास्तासु महामोहाद्याः पञ्च यावत् ।   
त्रिखण्डादनुवर्मेति । त्रिप्रकारो मन्त्रमार्ग तस्मात्त्रिखण्डदनुवर्त्मनो   
मन्त्रमन्त्रमहेश्वरात्मकं स्वेवाकल्पेयाः संसिद्धा अत एवोक्तं   
चानन्तादयः शुद्धे मार्गे मण्डलिनोपि वा । मुसुक्षुर्वा निवृत्त्याद्याः   
सद्योजातादि देवता इत्यादिना इत्थमनुरूपतयासेश्वरा अष्टावुक्तनयेन   
मूर्तयोथवा पञ्चविन्यस्यास्त्रिपदस्पृश इति ब्रह्मभागादिषु त्रिष्वपि पदेषु   
युगपदेव न तु पिङ्गलामत इव मूर्तितच्छक्तिर्मूतीशानां क्रमेण   
ब्रह्मभागापिको न्यासः साधारेणेति प्रणवेन प्रागुक्तयोपत्यात्तस्यापि   
साधारणत्त्वात् ।   
  
यदुक्तं तत्रैव ॥  
  
मूर्तिमन्त्रास्तथान्येवा एकोवाथाक्षरोव्यय इति तद्व्यापकं महेशानमिति    
। निर्द्दिष्टानेकप्रकार मूतिवर्गेभ्योन्यतमवर्गाद्या विन्यस्ता   
सान्द्व्यापकं महेशानमित्यत एवताभ्यो महांश्चैशानश्च   
सर्वतोमुखशक्तिकमिति । स्वस्वाध्वव्याप्या पेक्षया व्याप्यस्यार्थ जातस्य   
वाञ्च्छक्ति समूहस्त्वेन प्रोतं तदन्तरात्मत्वेन प्रकाशमानम् अत एव च   
सर्वाकारं तुष्ट्याधिष्ठेयस्य य आकारः स सर्वस्तस्यात्मनि तम् ।   
श्रसम्भिन्नमिति कारणगत्या क्रमेणोर्ध्वं द्वादशान्तं   
यावन्नादोच्चार पूर्वम् पुनः ॥  
  
प्। ५५ब्) शक्त्यन्तरप्रवेशादिति यावत् भिन्नं वा स्वाणुनेति   
स्वमन्त्रेणाक्षरसमूहात्मकेन भिन्नमिति समस्तद्व्यस्ततां प्राप्तं वा   
न्यसेत् । नाडीसन्धानमिति । तेषां दिग्विन्यस्तानां   
मूर्तीशानामन्वन्तरत्वेनभिन्नचितां प्रतिष्ठेय   
नाड्यान्तन्नाडियोजनात्मकं येन एकनाडि प्रोतं समस्तमूर्तिमूर्तीश   
जातमवभासयेत् । अभिन्नचितां तु शिवात्मब्रह्मणां   
मूर्तीशत्वेनात्रविभागेन विन्यस्तानां पुनरथवयविनोयानाडी   
तस्यामुक्तप्रकारेण संयोजनमेव । अभिन्नचिन्मूर्तिपानाम् । जपनिमित्तं   
दिग्विभागाविन्यासादिनैतदेव प्रकटयति । प्राचितत्पुरुषमित्यादिनां   
विष्ण्वम्बिकेति अम्बिकापदमत्र समस्तानां स्त्रीप्रतिमानामुपलक्षणं   
सहस्रांशुः सूर्य्यः सर्वास्वित्यादि कदाचित् प्रत्येकं मूर्तिधरेभयः   
प्रत्येकं दिश्यथवा सर्वे समूहेनावस्थिताः प्रतिदिशमित्यर्थः । शिव   
एकादसिकेति । शिवतदङ्गब्रह्मभेदेन नेत्रस्याङ्गत्वेपि सङ्ख्यात्रिरेकान्न   
सर्वसंहितां सुतदुद्धारो दृश्यते । तदस्तदनुपादानं नाव्याप्तेः यत्रापि   
क्वचिदृश्यते । तत्र तस्य पृथग्विनियोगः तथा सार्धशतत्रये श्रीमत्कालोत्तरे   
हृदादिविन्यासादनन्तरमाह नेत्रं दत्त्वा तदा बाह्यो देवदेवः सदाशिव   
इति विधिपोषणादिति शास्त्रविहितं यद्विधानमेव विधिः   
पूजाहोमजपात्मकस्तत्पोषणाद्धेतो मूर्तीशानां सान्निध्यं भवत्येव   
तथेत्यादि । ब्रह्मशब्देन कारणं वाक्तत्त्वं तस्य   
परापरसूक्ष्मस्थूलचतुष्टयविभागात्मकावस्थानविदः पण्डिता एव ।   
  
तथा च श्रुतिः ।   
  
चत्वारिवाक् परिमिता पदानि तानि विदुर्ब्राह्मणाये मणीषिण इति । वेदो नैष्टिक   
इति वेदार्थानुष्ठानपराः न पुनरधिगत शैवार्थत्वेनानपेक्षित   
वेदाचाराः पठन्तो देवतालिङ्गान्मन्त्रानिति देवतालिङ्गं चिह्नं   
वश्यत्वेन येषां मन्त्राणां तान् पठन्तो नत्वौदासीन्यमाश्रिताः   
संस्कृताः शिवशम्बरैरिति । शैवमन्त्रैः कृतदेवन्यासादिकाः   
बहिर्बार्स्त्रा इति । यागस्थानाद्बाह्येस्तावकानणूनिति  
  
प्। ५६अ) स्तोत्रमन्त्रानिति । विधिवीर्य्यप्ररोचनादिति । विधिना   
शास्त्रीयक्रमानुष्ठानेन शक्त्युतेजनतो विघ्नौघ विनाशाय पर्य्याप्ता   
भवन्तीत्यध्याहारः मूर्तिस्वरूपमाह । नैष्टिका इत्यादि । नैष्टिका   
भौतिकाश्च मूर्तिपाः कार्य्याः नैष्ठिकानां लक्षणं जतिलिप्राङ्गाः   
भौतिकास्तु तद्वर्जिताः । एतेषामेव प्रयोजनान्तरम् । स्वमूर्तीत्यादि ।   
स्वस्यामूर्तेर्यद्रूपं त्रिनेत्रचतुर्भुजाद्यात्मकं सामर्थ्ये च   
दृक्क्रियात्मकं व्याप्तिश्च तत्त्वभुवनाख्ये ध्वनि तथा सन्धानं   
नाडीनामेव यत्प्रागुक्तमेतेषु । स्वमूर्त्तिरूपादिषु विषये विनियोगः   
एकाग्रता येषां ते तदर्थं सावधाना इत्यर्थः । सर्वसन्धानयोगकृदिति ।   
एकैकां मूर्त्तिव्यक्तत्त्वेनोक्तानामेतेषां समस्तत्व योगसन्धानकारी   
दैशिकश्रेष्ठः लिङ्गेत्यादि । वेदीपीठिकैवत् क्रियाख्या पीठविग्रहेति ।   
पूर्वोक्तस्याथ क्रियात्मकं पीठमित्येवमादेरनुवादः रन्ध्रे गर्भे   
भगाकारेणोत्कीर्णं लक्षणं यस्या निरोधयेदिति । लिङ्गवत्तद्वामभागे   
पृथक् प्रस्तरणे प्रस्वापयेत् ब्रह्मशिलालक्षणं गभेत्यादि ।   
प्रासादगर्भस्य यश्चतुर्थांशस्तन्मानेनेत्यर्थः ।   
  
श्रीमत्किरणेपि ॥  
  
कोणात्कोणा च तं सूत्रं गर्भमानस्य यद्भवेदिति । श्रीमद्दिव्यामते तु   
हस्तमात्रस्य विस्ताराद्य्वङ्गुलाधिका तदन्येषां तु लिङ्गानां   
क्रमेणैकाङ्गुलाधिकेति । विशेषविश्वाधारामिति । वक्ष्यमाणदीप्तिशक्त्यादि   
भिर्विश्वाधारकैः शक्त्यन्तरैर्निचिताम् अग्ने तु वक्ष्यत्याधारधर्मिणीमिति   
। लिङ्गमूले निवेशयेदिति स्वापायैव पृथक् शय्यास्तरणे पीठिकावत्   
समस्तमूर्ति मूर्तीशेति मूर्तिमूर्तीश विन्याशाद्यं तस्या अपि कर्तव्यं   
तत्त्वात्मकं च यत् स्कन्धत्रय मर्मविद्या शिवसञ्ज्ञितं तदन्वितां तथा   
नवगर्ताः रत्नादि विन्यासस्थनानि यस्यास्तां तथा भूतां न्यसेत् ।   
क्लिप्तामिति चन्दनादिनाविलेपनेन चार्चितां समावृतामिति । सद्वस्त्रादिभिः   
स्वमन्त्रैरित्यादि । ये यत्र वाच्यवाचकयोगेन व्यवस्थिताः तैः अत   
एवाचार्य्यविशेषणं विधिशास्त्रविदिति विधिः शास्त्रोक्रं यद्विधानं   
शास्त्रं च मन्त्रप्रयोगादिति । ते उभे यो जानाति स एवैतेषां स्वैर्मन्त्रैः  
    
प्। ५६ब्) पूजनं निर्वतयति । रत्नादि विन्यासस्थानानि यस्यास्तां रत्नादि   
हेमतन्मूल इति वचनमुद्देशार्थमेतस्याग्रे विनियोगः । रोचनाय रुचेरिति ।   
दीप्ति सन्धुक्षणाय ततः प्राग्वदित्यादि । प्राग्वदिति ।   
कुम्भप्रतिष्ठायामिवन्यस्तासनेषु तन्मन्त्रा नित्यादि आचार्य्यो   
मध्यांशेन समन्दिगंशेषु स्थण्डिलाद्यधिकरण एवासन विन्यास   
पूर्वं पूजां करोति । तेनैव क्रमेणाग्नौ मन्त्रोपस्थानादिको होमो   
नवधैवाष्टभिर्मुर्तिधरैः सहित आचरेत् व्यक्तप्राकाम्ययोगवदिति । व्यक्तं   
प्रकटं यत्प्राकाम्यं व्यापकत्वं तस्य योगस्तादात्म्येनावस्थानं   
तत्राभिज्ञ इत्यर्थः । एतदुक्तं भवति । मूर्तिपाः स्वव्याप्त्या होमं   
कुर्वन्ति दैशिकः सर्वव्याप्त्येति । प्रागप्येतदुक्तम् ।   
सर्वसन्धानयोगकृद्दैशिकोत्तम इत्यत्र मन्त्रसम्पात संस्कृतानिति   
घृतहोमेन स्वेत्यग्नौहेति स्रुवमुखेन विन्दुविन्यासात्मकसंस्कारः कृतो   
येषां शान्तमित्यनभिव्यक्तत्वेनान्तर्भूत सन्निधानशक्ति । यदाह ।  
  
तद्वारिसान्निध्यकरणमिति । आत्मादि तत्त्वत्रयव्याप्तिमाह । मायेत्याइ ।  
  
मायातत्त्वावधिरात्मतत्त्वव्याप्तिः सदाशिवतत्त्वावधिर्विद्यातत्त्वव्याप्तिः   
शिवतत्त्वावधिस्तु शिवतत्त्वस्येति । लिङ्गविषयमेतत् पीठविषयं तु   
वक्ष्यमाणोपपत्त्या तथा पीठं क्रियाव्याप्त्येवमात्मिका भगवतः   
परिग्रहवर्तिनीया क्रियाशक्तिस्तदधः शिवव्याप्तिरित्यूह्यं   
ब्रह्मशिलायास्त्वाधारधर्मिणीमित्याधिकाद्वक्ष्यमानवाक्यादनन्त   
मूर्तित्वं भगवदधिष्टातृशक्तिसमधिष्ठिताया यतस्तस्या   
विश्वाधारणक्षमत्वं तेन तद्रूपिकायास्तस्याः शुद्धविद्यावधिरेव   
तत्त्वत्रयस्य व्याप्तिर्भाव्या इत्थं ताः सर्वाव्याप्तीः संशोध्यानुक्रमेण   
ततः सर्वे सम्भूय यथा स्वं मन्त्राज्जपेषुः दर्भस्पृश इति दर्भाग्रेण   
तं तं भागं स्पृशं तच्च जपेयुरित्यर्थः । तं तं भागमनेन   
शुद्धं सन्तंसेश्वरपित्यात्मतत्त्वेश्वरो ब्रह्मा विद्यातत्त्वेश्वरो   
विष्णुर्विष्ण्वधिष्टाधिका पारमैरीशक्तिः शिवतत्त्वे रुद्राधिष्ठापि केति   
ज्ञेयम् । ईथं सेश्वरं यथा स्वमीश्वरेण सहितं परत्रतमुपस्थाप्येति   
आत्मतत्त्वादनन्तरं परस्मिन् परत्र विद्यातत्त्वे तदात्मतत्त्वमुपस्थाप्यते   
योजयित्वा  
  
प्। ५७अ) सर्व एव मूर्धिधराः तदनन्तरं तेनैव विधानेनापरे   
शोधयेयुः यावच्छिव तत्त्वम् इत्थं तत्त्वत्रययोगः मूलाणि?दत्यादि ।   
शान्ति कुम्भादस्त्रमन्त्रेणकरणभूतेनाथ वा मूलमन्त्रेण   
प्रोक्षणात्मकं कर्मप्रायश्चित्तार्थं यो विधिस्तत्पर्य्यन्ते   
जपहोमात्मकं कर्मगुरूत्तमैस्तथैवोकं होमसमश्च जप एव कार्य्यः   
तथेत्यादि । पीठस्यात्मतत्त्वादि भागत्रयं तथेति । लिङ्गवन्संशोध्यं   
शिलां तथेति । तेनैव संस्कारेण ब्रह्मशिलामपि । तथा च श्रीमन्मृगेन्द्रे   
लिङ्गे य उक्तः संस्कारः सोपि कार्य्यस्तयोरपीति । आधारधर्मिणीमिति ।   
पूर्वोक्तानुवादः अध्वनो मूर्तीनां यः सन्दोहः सामर्थ्यं   
तल्लक्षणम् एतदुक्तं भवति । परमेश्वरस्य समस्ताध्व   
मूर्तिव्यापकलक्षणां शक्तिमेव । तदेवाअह । इछेत्यादि । तत्त्वदर्शिनः   
परमार्थ विदो ये भगवत एवेछाज्ञानक्रियाशक्ति त्रयरूपां कथयन्ति ।   
आत्मादि सञ्ज्ञया यस्या इति यस्याश्च क्रियाशक्यात्मकोशः   
आत्मतत्त्वमित्युच्यते ज्ञानशक्यात्मकं विद्यातत्त्वम् । इच्छाशक्त्यकं   
शिवतत्वम् एतच्च पीठिकायामपि द्रष्टव्यं शुद्धेत्यादि । लिङ्गपीठिका   
ब्रह्मशिलात्मके त्रितयेस्मिञ्च्छुद्धे सति तदात्मकस्य विधेः पूरणनिमित्तं   
होमः कर्तव्यः कथमुपविष्टैरितीहनोक्तत्त्वात्मविधिः   
संहितान्तरादपेक्ष्यः यतस्तुदुक्तम् । श्रीमत्प्रतिष्ठापारमेश्वरे ।   
  
पूर्वस्थितेग्निकुण्डे तु आग्नेये दक्षिणे तथा ।  
उदङ्मुखैस्तु होतव्यमाचार्य्यैर्मूर्तिधारकैः ॥  
  
नैनृते वारुणे कुण्डे वायव्युत्तर ईशगे ।  
पूर्वमुखैस्तु होतव्यमाचार्य्यैर्मूर्ति धारकैः ॥  
  
मध्यमे चाग्निकुण्डे तु यागमण्डपसङ्क्षितेः ।  
उदङ्मुखेन कर्तव्यं होमं तु गुरुणा सदेति ॥  
  
केन मन्त्रेण भूर्भुवः पदैरिति । एतैः पदैर्व्यस्तैः पृथक् पृथक् अथवा   
शक्त्यनुसारेण समस्तैरपि व्याहृति प्रयोगेणेत्यर्थः । तत इत्यादि ।   
  
श्रोत्राभ्यांस इति कर्णनिकटे मनोवृत्त्येति ज्ञानशक्त्या । यदुक्तम् ।  
  
श्रीमत्पिङ्गलामते ॥  
  
दक्षिणश्रवेणे त्विदं निर्वर्तितविधानं च ज्ञानशक्त्या समर्पयेदिति ।   
निरुद्ध्येति । तत्कर्म शिवसमर्पितं कृत्वा स्वभास्वरमिति । पाशुपतास्त्रं   
तस्यैवाति भास्वरम् ॥  
  
तेन च हूं फडन्तेन प्रासादगर्भाद्विघ्नानुत्सादयेत् । कर्णेत्यादि ।   
स्वयम्भुवो ब्रह्मणः स्थानं मध्यमं तत्कर्णसम्पातात्कोण   
सूत्रदानात् निश्चित्य ज्ञात्वा द्वाः शब्देन द्वारम् । तस्य षड्विंशत्यधिक   
शतभागेन तद्ब्रह्मस्थानं   
  
प्। ५७ब्) परित्यज्योत्तरस्यान्दिशि किञ्चिन्नात्वा ब्रह्मशिलां न्यसेदित्यर्थः ।   
विन्याससमये च मन्त्रप्रयोगापाह । प्रणवमित्यादि । ॐ नमो व्यापिनि स्थिरे   
अचले ध्रुवे ह्रीं लं ह्रीं स्वाहा । वर्ण १८ ॥   
  
इत्येतेनाष्टाक्षरमन्त्रेण स्थैर्य्यं सर्वगतं स्मरन्निति ।   
परमेश्वरशक्त्यधिष्ठानात्मकम् । वर्त्माखिलं तदारूढमिति ।   
प्रतिष्ठेय लिङ्गपीठात्मकं सावष्टम्भं निरोध्यतामिति ।   
ज्ञानशक्त्यावलोक्य । एवं भगवतः परमाशक्तिरसि । तदाज्ञया चेह   
स्थीयतामिति । अनेनैव क्रमेण । तदुक्तम् ।  
  
प्रतिष्ठासमुच्चये ।   
  
ततो विज्ञापयेद् देवीमाचार्य्यः पूजितांसतीम् ।  
त्वमेव परमाशक्तिस्त्वमेवासनधारिका ॥  
  
शिवाज्ञया देवित्वया स्थातव्यमिव सर्वदेति निरोध्य च   
वक्ष्यमाणाभिधानानि रत्नादीनि विन्यसेद् वज्रमिति । हेरकम् अर्केष्टः   
सूर्य्यकान्तः अति नीलं महानीलं पुष्पकः पुष्परागः अब्जरागः   
पद्मरागः दीप्तिशक्तिः समस्तदीप्त्यधिष्ठायिकाया पारमेश्वरी शक्तिः   
हेमसुवर्णमुक्तमेव । अरुणं ताम्रश्रयश्वीमरम् वङ्काअ हूं च   
फुत्तारं रुप्यम् आराख्यंरीति । ध्वनिः कांस्यं पत्रगः सीसः । तेषां   
हेमादीनाम् अभिधानानि प्राक्शासना लिङ्गविधानसमये प्रतिपादितानि   
तत्पुनरिहानुभाषणं तदप्यतेता प्रसिद्धाभिधानानामविस्मरणाय न   
तु पुनरुक्तत्वादति व्याप्तिर्भाव्या प्राक्त इति । प्रत्यष्टकमष्टा सुदिक्षु   
प्रत्येकं यद्गर्भं क्षिप्तं तान्येव समस्तानि मध्यगर्त इत्येव कारेण   
भिन्नक्रमेण व्याख्येयः देहशक्तिमिति । देहात्मकं सामर्थ्यं शिलेति   
मनः शिलाक्वचिच्च शिलां जनाख्यया सैवं काक्षेतिकासीसन्ताप्येति   
हेममाक्षीकं सूताख्यं पारतम् अग्निगैरिजं सुवर्णगैरिकं   
धातूनित्येतान्विजानीयात्सगन्धेति । गन्धपाषाणाभिधानेन यु तु    
विशेषेण सह भृङ्गोभ्रकाख्यः स्मृतिवीर्य्यात्मकानिति ।   
स्मृतेर्वीर्य्यमनुसन्धानात्मिकाया शक्तिस्तत्कराणाकान् तथेति ।   
पूर्वक्रमेणेत्यर्थः ।   
  
अच्युतक्रान्ता विष्णुक्रक्रान्ता चन्दनंशोणमिति । रक्तचन्दनं   
शान्तवारमिति । सितचन्दनम् । शङ्खिका शङ्खपुष्पिका । आरोग्यशक्ति  
  
प्। ५८अ) सन्ध्यायेत्यारोगिता हेतोः शक्तिरधिष्ठेया एता   
इत्यनुसन्धायेत्यर्थः । ब्रीहीशब्देन धान्यम् अन्तरेखिलानिति ।   
पूर्वोक्तानुवादः तृप्त्यात्मकानेतानिति । आप्यायनशक्त्यधिष्ठेयान् अत एव   
विश्वधारणा अनेकशक्त्यधिष्ठानाद्विश्वाधारामेव । यदुक्तम् ।   
विश्वाधारामभिध्यायेति । एतानिवलोकेश वाचकैर्मन्त्रैः पूर्वप्रतिपादितै   
न्यसेत् । दिव्यामते तु । प्रणवेन हृन्मन्त्रेण वापीति विशेषः । यदुक्तम् । यस्य   
यो विहितो मन्त्रो रत्नादीना निवेशने न्यसेत् तत् तेन मन्त्रेण अथवा प्रणवेन   
तु स्वदिगीशेन मन्त्रेण हृदये नाथ वा गुरुरिति । मध्यगर्भे तु हैमं   
कूर्मं तथा पृथ्वीमिति । सौवर्णं कूर्मं तथेति । सौवर्णेव पृथ्वी देवीति   
तद्विशेषणमिव व्यवहित पदेन वृसौ वृषभः सौवर्णमेव ।   
श्रीमन्मृगेद्रेपि ॥   
  
हेमकूर्ममहीवृषा इत्यत्र हेमशब्दस्त्रयाणामपि विशेषकः   
श्रीमन्नन्दिकेश्वरमते तु कूर्मं ताम्रेण कारयेत् । पृथिवी राजता कार्य्या   
वृषं वै काञ्चनात्मकमिति भेदाः लक्षणाशङ्खपुष्पिकैव   
तत्सहितासहदेवाभिधाना ओषधिः अनन्तमनुना चेत्यनन्त   
वाचकमन्त्रेणै तन्मध्ये न्यसेत् । रत्नादीनामेतेषामलाभे वैकल्पिको विधिः   
। वज्रमित्यादि । लोहानामलाभे अग्निदैवतमिति । मृगम् वरा एका एवौषढिः   
सह देवाख्या शिवशास्त्रे एतानि च सर्वगर्तेष्ठ न्यासं भवे इति । यदुक्तम् ।   
  
श्रीमत्किरणे ॥  
  
न्यसेद्वज्रं यवान् हेम सहाञ्चासम्भवो यदि ।  
  
यदुक्तम् । श्रीमत्किरणे ॥   
  
न्यसेद्वज्रं यवान् हेम सहाञ्चासम्भवो यदि ।   
  
ततो रसोत्तमं पारतं पूर्वोक्तस्यैव विधानाय वीजानि च सप्तानीति । उक्तं   
यद्विधानान्तरं तस्मादृते समस्तबीजानि च स्वल्पानि तानि बीजगाढ   
दोषपरिहारायेत्यर्थः । यदुक्तं तत्रैवः ॥   
  
बीजगाढं न कर्तव्यं गाढे दोषो महान् भवेत् ।  
  
श्वभ्रं कृत्वा पयवृत्तमिति । लिङ्गस्य ब्रह्मभागमानेन ब्रह्मशिलायां   
नवखातोपलक्षितं ख्यातं शुभ्रमुच्यते । उक्तं च प्रतिष्ठा समुच्चये ।   
  
ब्रह्मभागविशेषस्य प्रमाणेन गभीरकम् ।  
ख्यातं मध्ये तथान्यानि नवखातानि कारयेदिति ॥  
  
वर्मणास्त्रेण संरक्ष्येति । वर्मास्त्राभ्यां संरक्ष्य दिक् पतिभ्यो बलिं   
क्षिपेत् कृत  
  
प्। ५८ब्) न्यास इति । बलिपक्ष्ये पादनन्तरं करन्यासादि कृत्वास्त्रमन्त्रेण   
शतसङ्ख्यं होमं कुर्य्यात् । एतत्प्रयोजनमाह । शिलासूत्रच्युति छिद्र   
निषेधायेति ब्रह्मशिलायाः सूत्रच्युति तोय छिद्रं   
विघ्नप्रभवावकाशस्तन्निवारणायासिनेत्य वा शिवभट्टारकेणैव होमः   
अस्त्रेण वास्तुपते ब्रह्मणो होमं कृत्वा तदनन्तरं गुरुर्वक्ष्यमाणकं   
कर्मारभेत मुहूर्ते सद्गुण इति । मुहूर्तः पंअचदशांशो दिवसस्य   
रात्रेश्च तेन शिवादयस्त्रिशन्मुहूर्ताः अहोरात्रमध्ये भवन्ति   
शिवभुजगमित्रपितृवसुजलविश्वविरिञ्च पङ्कजप्रभवाः इन्द्राग्नीम्   
इनिशाचर वरुणार्पमयोन पश्चाह्नि भद्राजाहि बुध्नाः   
पूषादस्रान्तकाग्निधातारः इद्वन्दिति गुरुहरिरवित्वष्टानिलसञ्ज्ञकाः   
क्षणाः रात्रौ अह्रः पञ्चदशांशो रात्रेश्चैवं मुहूर्त इति सञ्ज्ञे तु एते   
तु यजुर्वेदानुवाक पठित नक्षत्र देवता सञ्ज्ञयैव निबद्धाः अग्निर्देवता   
कृत्रिकानक्षत्रमित्यादिकयां तेषां मध्यायः सङ्गुणः किं च   
यजमानानुकूलेन्दाविति । आनुकूलमिन्दोर्यथा तत्पूर्वं प्रतिपादितं   
तथा सन्तारत्वं निरुपद्रवे चेन्दाविति प्रकृतम् इन्द्रोरुपग्रहः   
पापग्रहयोगः तद्रहितं ध्रुवमार्दवेति । ध्रुवमार्दव   
नक्षत्रस्वरूपात्मके भोगमोक्ष प्रतिष्ठाविषयमेतत् उच्चाटन कर्मणि   
चतुरात्मके विप्रकार्य्य निमित्तं क्षिप्रात्मके स्थिरे पिवेति ध्रुवविषय एवैषु   
पर्य्यायः उग्रकर्मनिमित्तं मघायुक्ते दारुणनिमित्तं   
त्वाद्रामूलयोरन्यन्तरेण संयुक्त इति यावत् स्वकामानुगते पिबेति   
प्राग्यथोक्तं दारुणोचरक्षिप्रध्रुवसाधारणात्मके   
तदात्मकार्थसंसिद्ध्ये इति नुदङ्मार्गस्थिते सूर्य्य इति   
भोगाद्यभिलाषविषय एव नियमः तनुमुमुक्षुविषयो यतस्तस्य सर्वदा   
सौकार्य्या । उक्तं च प्रतिष्ठा समुच्चये ।  
  
यत्र वा तत्र वा कालै प्रतिष्ठा क्रियते विभोः ।  
मुक्तये नियमो नास्ति सिद्ध्यै तु सनिगद्यते ।   
  
इति । सिद्ध्यर्थिनस्तूत्तरायणं विनान्यदा । यदुक्तं तत्रैव ।   
  
उत्तरे ह्यवने लिङ्गं स्थापितं पूज्यते सदा ।  
सुभिक्षं क्षेममारोग्यं देहिनां कुनते सदेति ॥  
  
निरुत्यात इति । उल्काभूकम्प दिग्दाहादि वर्जिते । बलीयसीति   
  
प्। ५९अ) बलीयस्त्वं राशेर्यथा भवति । तदपि पूर्वं प्रतिपादितमधिपयुतो   
दृष्टो वेत्यादिना भौमादिषु सुहृत्स्वर्क्ष त्रिकोणोच्च स्थितेष्विति ।   
मुहूर्तविशेषणमिदं मुहूर्तस्य भौमादयः पापाः   
सुहृत्स्थाननिवासिनो यदि भवन्ति तेषां च मित्रामित्रभावो   
वराहमिहिरोक्त्यैवाधिगन्तव्यो यदाह बृहज्वातके शत्रूमन्दसितौ समश्च   
शशिजोमित्राणि शेषारवेस्तीक्ष्णाअंशुर्हिमश्मिजाश्च सुहृदो शेषाः समाः   
शीतगोः जीवेदूष्णकराः कुजस्य सुहृदोज्ञोरिः सितार्की समौमित्रे सूर्य्यसितौ   
बुधस्य हिमगुः समाश्चापरे सूरैः सौम्यसितावरी रविसुतो मध्यः   
परेत्वन्यथा । सौम्याकी सुहृदौ समः सुरगुरुः सौरस्य चान्येरयः इति । अत्र   
भौमादिष्विति पापग्रहसङ्ग्रहायान्यथा सामान्येन ग्रहसङ्ग्रहो   
विवक्षितो यदि भवेत् तदा सूर्य्यादिष्विति वचनं भवेत् । अथ सूर्यस्यापि   
पापत्वं तत्र सर्वत्र केवलं वराहमिहिरमत एव । इत्थं   
बहुवचनानुपत्तिरिति चेत् नक्षीणेन्दुपापसंयुत पापापेक्षयातदुपपत्तेः ।   
यदाहुः । क्षीणैद्वर्कयमाराः पापास्तैः संयुतः सौम्य इति एवमप्येतेषु   
स्व ऋक्षस्थितेषु वा ऋक्षशब्देनात्र राशिर्विवक्षितः । यदाहुः । राशिक्षेत्र   
गृहक्षम्भानि भुवनं चैकाक्त सम्प्रत्यय एव तेन स्वराशिस्थ इति यावत् ।   
ग्रहाणां च राशयो यथास्वं पूर्वमभिहिताः अथवा तेष्वेव त्रिकोण   
स्थितेषु त्रिकोणानि च अर्कस्य सिंहः चन्द्रस्य वृषः भौमस्य मेषः बुधस्य   
कन्या गुरोर्धन्वी शुक्रस्य तुला शनैश्चरस्य कुम्भः । यदुक्तम् ।   
  
सूक्ष्मजातके ।  
  
अर्कादीनां त्रिकोणसञ्ज्ञानि सिंहवृषाजप्रमदाः कार्मुकभृत्तौलि   
कुम्भधरा इति । अथोच्च स्थितेषु प्रत्येकं यदुच्च स्थानं तत्र सूर्यस्य   
मेषराशिरुच्चस्थानं चन्द्रस्य वृषः यस्त्रिकोणस्तस्य पूर्वमुक्तः   
भौमस्य मकरः बुधस्य कन्याया तस्यैव त्रिकोणमुक्तः बृहस्प्तेः कर्किः   
शुक्रस्य मिना शनैश्चरस्य तुला । यदुक्तं तत्रैव ।  
  
अजवृषमृगाङ्गनाः कर्किमीनवणिजांशकेष्विनाद्युचा इति । एतेषु   
भौमादिषु पापेषूद्दिष्टस्थानानामन्यतमस्थानावस्थितेषु लग्नादेः   
शोभनत्वमित्युक्तं भवति । हृदोत्तिष्ठेति  
  
प्। ५९ब्) चोत्थाप्येति हृन्मन्त्रेणोत्तिष्ठ   
भगवन्नित्यामन्त्रणविज्ञप्तिकयोत्थाप्याथ ऋग्वेद पठिते नोत्तिष्ट   
ब्रह्मणस्पते । देवेत्यादिना समुत्थाप्यार्घयित्वा च तत्रैव तदनु ततः   
प्रदेशाच्चालयेत् अस्पृष्ट्वा चोर्ध्वशाखकमित्यत एव प्रतिष्ठातोनन्तरं   
द्वार निर्वर्तननिपुणाः केचिदिच्छन्ति । अन्यथा स्पृष्ट्वाध ऊर्ध्वशाखकः   
प्रवेशः क्लेशनिष्पाद्यो भवति । उक्तं च प्रतिष्ठासमुच्चये ।   
  
द्वारबन्धं विना लिङ्ग द्वारेणैव प्रवेशयेत् ।  
द्वारबन्धे कृते लिङ्गमाकाशेन प्रवेशयेदिति ॥  
  
श्वभ्रं ब्रह्मशिलातः पूर्वोदितः तस्य तथा द्वारस्यानन्तरावस्थापितें   
भद्रपीठे तावत् तत्क्षणं निवेशयेत् । स्थिरो भवेत्यथेति ।   
प्रासादप्रवेशसमय एवोपश्रुति सम्पादनाय स्थिरो भवेति च   
शब्दमुत्पाद्यानन्तरं श्वभ्रमस्त्रेणोद्घाट्य रेचयेदिति । संस्करान्तर   
प्रदर्शनम् । यन्त्रेण विधृतमिति धारणार्थं दृढकाष्ठादि विन्यासे   
प्रयत्नविशेषो यन्त्रमिति । प्रसिद्दिः तेन विधृतैस्तथा लम्बनमानैः सूत्रैः   
सम्यक् प्रगुणीकृतं सुस्पष्टतां नीतं गुरुर्मूर्तिपसहितस्तं भगवतं   
श्वभ्रमवतारयेत् कथमिति । तदथमाह । शक्तीत्यादि । शक्तिर्यापीठ   
ब्रह्मशिलात्मकेन रूपद्वयेनाव स्थिता ततस्तावत्   
प्रथममाधारभूताया ब्रह्मशिलाख्यायाः क्रियाशक्तेः शक्तिमतश्च   
लिङ्गाकारस्य वीधशक्त्यात्मनस्तदानीं संयोगजमभेदं   
नानारूपावस्थिति प्रविलयलक्षणं ध्यापत्यतो धर्मधर्मिभावस्तयोः   
धर्मधर्मिणो भगवतः शक्तिः साधर्म एवतयोः सहावस्थानात्मकमिति ।   
यावत् । अत एव प्रतिष्ठा प्रतिष्ठानं शिवशक्त्योराति मुख्येनावस्थितिः   
लयां तं मन्त्रमुच्चार्य्येति बिन्द्वन्त क्षोभपूर्वं नादोच्चारणपथा   
प्राणशक्तिप्रेरण सामर्थ्य पर्य्यन्तमित्यर्थः । एतेन सृष्टिमार्गेण   
विन्यस्येदवतारयेत् । पीठेत्यादि । ततस्तयोर्ब्रह्मशिलालिङ्गयोः   
संयोगात्मकपीठबन्धं कृत्वा देवीं पीठीका विग्रहां   
क्रियाख्यामुद्बोधयेत् प्रतिबोधयेत् तां च लिङ्गवत्सूत्रैरेव प्रगुणीकृत्य   
क्रियामन्त्रेण चतुर्थ्यं तेन ॐ क्रियाशक्त्यै पीठिकाख्यायै नम  
  
प्। ६०अ) इत्येवमात्मकेन सन्निवेशये तस्मिन् बोधशक्त्यात्मक इति   
ज्ञानशक्त्यात्मके लिङ्गे यत्क्रियाशक्ति समर्पणमिति सन्निवेशनं   
प्रतिष्ठायेनेति । येनानेना संयोगेन कृतेन सता प्रतिष्ठा भवति ।   
दृक्क्रियात्मकं तत्त्वं सम्पृक्तं भवतीत्यर्थः । प्राक्   
पीठिकालक्षणारम्भेप्येतदावेदितमथ क्रियात्मकं पीठं   
बोधशक्त्यात्मनः प्रभोरधिष्ठेयं तयोर्योगस्तत्तत्वं   
दृक्क्रियात्मकमित्यादिना सा न चेदित्यादि सा पीठिकाय दिनप्रगुणा   
तत्तदाचालनादिना प्रगुणीकार्य्या चालने च तस्याहोमं यथा   
कुर्याच्छिवेनाथ वास्त्रेण ततः पीठलिङ्गयोः सन्धिपूरणार्थं   
वज्रलेपविधानाह । सर्जेत्यादि । सर्जाख्यया कुन्दूरुवृक्ष   
निर्यासोलारासर्जर सा पराभिधानः लोहमलः कोडाख्यः   
चैमरोद्भवसमये यस्योत्पत्तिः शङ्खचूर्णं शङ्खादे च चूर्णितात्   
एतैर्विशेष पाचितैश्च तैलेनयाराभिधानेन वृक्षनिर्य्यांसेन तस्यैव   
सलतैलत्वेन क्वचित्प्रसिद्धेः ।   
  
श्रीमत्पिङ्गलामतेपि ॥  
  
श्वभ्रसन्धी ततः पूर्यसर्जलोहमलादिभिः ।  
लारातैलविपक्वैस्तु शङ्खचूर्णसमन्वितैरिति ॥  
  
तत इत्यादि पूर्वं लिङ्गे पीठे ब्रह्मशिलायां च प्रत्येकं तत्त्वत्रय न्यासः   
कृतः । इदानीमैक्ये त्रयाणां वक्ष्यमाण चदेकैक त्रिस्कन्धं   
वर्माधानं तदेव विशेषयति पीठेत्यादि । ततस्तस्मादेव ध्वनः ये   
पीठमन्त्रा विद्याविद्येशास्त एव पीठमन्त्रत्वेन यतो व्यपदिश्यते   
तान्पीठे विद्यातत्त्वेन सममित्यर्थः मूर्तिः संहितातर   
दृष्टोष्टात्रिंशत्कला कलितः कायस्तदादीन् मूर्तिमन्त्रान् ब्रह्मात्मकान्   
परन्तत्त्वमिति । तस्यामूर्तेर्जीववत्सारभूतं यतत्सु   
शुद्धज्ञानकिर्यात्मकं तस्य चाङ्गानि रूपकोपदेशाय शिरः   
शिखादयः अचयवाः शक्ता एव चिच्छक्तिं चेति सकलोपाधि विरहान्निस्तरङ्ग   
तया शान्तविज्ञानात्मिकां शिवत्तत्त्वेन समम् क्रियामध इति पीठाधो   
गणेशलोकेशादीन् । ब्रह्मशिलायामात्मतत्त्वेन सममित्यं त्रिस्कन्धं   
वर्मभागत्रये ब्रह्मलिलापीठ लिङ्गात्मके विन्यस्तं भवति । गणेश   
लोकेशानां च क्रियाशक्त्यधिष्ठेयत्वमेव   
  
प्। ६०ब्) प्रतिष्ठा समुच्चयेप्येवमेव विन्यासः । तदुक्तं तत्र ।   
  
लिङ्गमूरर्धनि देवेशमङ्गैर्ब्रह्मभिरन्वितम् ।  
तदधः शक्तिसंलीनान् पूजयेच्चक्र वर्तिनः ॥  
  
गणेशलोकपालांश्च लिंअगमूलेप्रपूजयेदिति ।  
  
निरोध्य विधिवदिति । यथा शास्त्रपरिदृष्ठयाङ्गुष्ठगर्भया   
निरोधमुद्रया निरोध्येति आकल्पमनुग्रह कृत्वेन भगवन्सन्निधानं   
क्रियतामिति । विज्ञप्तिं विधायेति यावत् उक्तं च प्रतिष्ठा समुच्चये । ततो   
विज्ञापयेत् प्रभुम् ।  
  
मन्त्रमन्त्रेशसंयुक्तो लोकानुग्रहकाम्यया ।  
अत्र लिङ्गे महादेव सन्निधी भव सर्वदा ॥  
  
यावच्चन्द्रश्च सूर्यश्च यावतिष्ठति मेदिनी ।  
तावत्त्वयात्र देवेश स्थातव्यं स्वेच्छया विभो ॥  
  
ततो निरोधनं कुर्य्यादिति । धूपमर्घं वषट् कृतमिति ।   
वास्तुदेवतापूजाप्रकरणोक्तस्य विधेरनुवादः प्रणिपत्यक्षमापयेदिति ।   
यथोक्तं प्रतिष्ठासमुच्चय एव ।  
  
ततो मूर्तिधरैः सार्धं कृत्वा चैव प्रदक्षिणम् ।  
प्रणिपत्य यथा न्यायमिदं विज्ञापयेच्छिवम् ॥  
  
ज्ञानतोज्ञानतो वापि शास्त्रोक्तं न कृतं च यत् ।  
तत्सर्वं पूर्णमेवास्तु त्वत्प्रसादान् महेश्वरेति ॥  
  
श्रीमत्पराख्येपि ॥ ततो विज्ञापयेत् प्रभुमिति ।   
  
भवन्तु सिद्धयः सर्वाः साधकस्य तवेच्छया ।  
याः काश्चिदीतयो लोके नाशं गच्छन्तुताः प्रभोः ॥  
  
स्वास्थ्यं भवतु लोकस्य नृपति श्रीरनुत्तमा ।  
  
एवं विज्ञप्य देवेशं क्षम्यतामिति । वै वदेत् इति । एवमित्यादि ।   
पूजाहोमजपादि सर्वं प्रथमदिन एव चतुर्ष्वपि दिनेषु विधेयम् ।   
  
उक्तं च श्रीमत्पिङ्गलामते ॥   
  
वस्त्रधूपान्विशेषेण गन्धपुष्पविलेपनम् ।  
पूजानैवेद्यदानं च यावद्दिन चतुष्टयम् ॥   
  
इति चण्डीशस्य यागादि न कृतं तावन्नैवेद्यादि कस्य भक्षणाद्वावपि न   
दोषः चतुर्थेत्यादि । विधानविदिति । पठक्रमानपेक्षयार्थेन क्रमेण   
अनुष्ठानात्मकं विधानं योजानाति नैवेद्यापनयनपूर्वं चतुर्थं   
दिवसे स्नानादि कार्य्यम् । अयमत्रानुष्ठानक्रमः साध्याणुं स्वं विसर्ज्य   
चेति । साधकाभिप्रायेणेदं यतो यः प्रतिष्ठितो मन्त्रः स साधकस्यैव   
साध्यः तं विशिष्ठतर सन्निधानद्वारेण क्षणमेकं चण्डेशपूजना   
चधि विसर्ज्य न तु विशिष्ट सन्निधानद्वारेण तस्या प्रतिष्ठित त्वात्   
ज्ञानशक्तिपद इति । लिङ्गमूर्ता चेवमत्रैरिति संहितान्त दृष्टैश्चण्डेश   
  
प्। ६१अ) वाचकैश्च हुं फडन्तैश्च शिवभट्टारकस्यैव अङ्गात्मक   
शिवशक्त्यन्तरं चण्डेश्वरं प्राग्वदिति । यथैव प्रथमदिने पूजां   
कृत्वा तद्वदेवतं तदा यजेत् ।   
  
उक्तं च श्रीमत्पिङ्गलामते ॥   
  
नैवेद्यापनयं कृत्वा चिद्विशेषं विसर्ज्य च ।  
न्यस्य चण्डेश्वरं मूर्तौ क्रोधं दैवाद्विनिर्गतम् ॥  
  
यजेदिति । संहितान्तरे पराख्येपि । चण्डं तत्कमलेभ्यर्च्यं   
पूर्ववन्नामशम्भरैरिति । जप्त्वावेद्येति । तन्मन्त्रैरेव यथाशक्ति जपं   
कृत्वा तमाप्या वेद्य यथोक्तम् ।   
  
रुरु संहितायाम् ॥  
  
गुह्याति गुह्यगोप्तात्वं गृहाणास्मत्कृतम् ।  
जपम् सिद्ध्यै भवतु मे येन त्वत् प्रासादात्त्वयि स्थितमित्येतेन विधिना   
ततस्तधानं कणिकं कणमिति । सर्पकटककेयूरादि   
भूषितम् टङ्कोद्यतकरमिति । परशुव्यापृतहस्तं प्राणयथात्मस्थमिति ।   
पूरकरेचक प्रसरसंस्थं मन्त्रं कृत्वेत्यर्थः । आधारशक्त्यात्मके   
कमले अधिकरणभूते ऐशान्यान्दिशि निवेशयेत् ।  
  
श्रीमत्पिङ्गलामतेपि ॥  
  
तन्निवेशयसमुत्कील्य लिङ्गादीशे निवेशयेत् ।  
प्रागाधारा तु या शक्तिः सा चलाचलरूपिणी ॥  
  
तदासनं प्रकल्प्यादौ तत्र चण्डं निवेशयेदिति ।  
  
समयादि नियामकमित्यादि । ग्रहणान्निर्माल्यस्य लङ्घण भक्षणाद्यपि   
नियमयतीत्यर्थः । अत एव विशेष इति ।   
  
शिवारूढा नैवेद्य भक्षणे लङ्घने स्रजः ।  
दाने वा दीक्षितस्यापि निरोधकमवारितमेव ॥  
  
कृत्वा निरोधकमित्यर्थः । उक्तं च श्रीमत्पराख्ये ॥  
  
चण्डरूपः स्वयं रुद्रो बध्नाति समयक्षतानिति ।  
  
प्रागत एवोद्दिष्टम् एवं दिनानि चत्वारि नार्चारूढस्य वस्तु न इत्यादिना तत   
इत्यादि ततश्चण्डेशपूजनादनन्तरं तस्य स्नानादि कृत्वा साधारविधा   
विधाविति । सकलजगदनुग्रहकृत्वेन प्रतिष्ठितं यद्भगवतो रूपं   
तत्प्रत्यहमभिमत फलाय पूजयेत् । अथ चललिङ्गप्रतिष्ठामाह । चलेत्यादि ।   
यच्चललिङ्गं पृथक् पीठं तत्संस्कृतमिति स्थिरं   
  
लिङ्गप्रतिष्ठासंस्कारविधिनैव यद्वक्ष्यति ।   
पूर्ववच्च कृतस्नानं न्यस्ताणुमभिवासितमिति ॥  
  
अत्र वक्ष्यमाणवचन   
निशेधतश्चण्डकल्पनावर्जमन्यत्सर्वमेवपेक्षणीयम् । यदाह ।   
पृथक्पीठ लिङ्गप्रतिष्ठाविधानसमये प्राग्वन्मन्त्राध्व विन्यासः   
कार्य्यश्चण्डेश्वरा दृते इति संस्कृते न्यसेदिति पीठ इत्यर्थः । अथ   
पृथक्पीठवि षयमेतत् अभेदेन संस्कृतमिति अनादि संयुक्तत्वात् पूर्णेत्यादि ।   
प्रतिष्ठादि वसात् प्रभृति पूर्णाहुत्यं तं भोगाय   
  
प्। ६१ब्) देशान्तरे पूजितो यः स्वमन्त्रस्तं तदानिं विसर्ज्य आचार्य्य   
आरोपितं प्रतिष्ठितं यजेदित्यर्थः । अभिन्नेत्यादि शैलम पृथक् पीठं   
यच्चललिङ्गं तन्मनः शिवमित्याहुः । तदभिधानायोपपत्तिः मन इत्येषयो   
धातुरिति । मनु अवबोधन इति यो धातुरसौ विज्ञानवाचको यतः तेन तल्लिङ्गं   
वक्ष्यमाणोपपत्त्या मुमुक्षुणा पुत्रकेनैव बोधमात्र एव चित्त स्थैर्य्य   
निमित्तमदनीयं नान्येनाचार्य्यादिना । यत आह ।   
  
न तत्रास्ति विशेषाध्व क्रियान्यासोपि वै द्विजाः ।  
  
तत्रार्चणीयं गुरुणा सिद्ध्यर्थं साधकेनवेति । विशेषाध्व   
क्रियान्यासश्च प्रथमं यथा प्रतिष्ठायां व्यस्तत्वेन दर्शितस्तथा तत्र   
न कार्य्यः किं तु समस्ताध्व व्यापकत्वेन ज्ञानशक्त्यात्मकमेदित्युक्तं   
भवति । रौद्रमित्यादि । इदमन्यत् क्षुद्रसिद्ध्यर्थं यतोतो रौद्रं   
नवभासङ्ख्यया शिरः प्रभृति भागत्रयादधोभागे यवकमेव चिह्नो   
यस्य तथा पीठाधिष्टानलांशकमिति ।   
पीठिकायामाविष्टौतर्भूतोनलांशकस्त्रिभागो यस्य तत् एवं च   
भगद्वयेनार्चापीठे च भाग इत्यर्थैः । प्रागप्यस्य   
लोकपाललिङ्गविधानसमये लक्षणमुद्दिष्टं रौद्रं रौद्रेषु कृत्येषु   
यवाङ्कंव्यङ्कमेव चाभागत्रयेण तस्यार्चा त्रिभागः पिण्डिकावट   
इत्यादिना लक्षणोद्धारसमये च षष्टियवाननंवास्यादित्यभिधाय तत्रैव   
वायवाकारं पक्षद्वय विवर्जितमित्यर्थः । सुरालय इति प्रासादे   
हितकामैस्तत्तथा विधगृहेपि न स्थाप्यम् । अत्रावकाशक इति निरवकाशे   
श्मशाने निरावर्ण इत्यर्थः । बाणलिङ्गविषयं प्रतिष्ठाया   
विहितसंस्काराकरणे हेतुमाह । ब्राणेत्यादि । पूर्वमेव   
यतस्तत्सिद्धैस्त्रिपुरवासिजनान्तरैः संस्कृतमधो नित्य सन्निधानेन   
नित्यसंस्कारावक्ष्यमाणास्तस्य क्रियन्ते न वा क्रियन्ते यत आह । तत्राध्व   
मूर्तिमूर्तीश कल्पना क्रियते नवेति । तदुद्भवस्थानान्याह ।   
प्रसिद्धमित्यादि । पुण्यशैलाः श्रीपर्वतपारियात्रादयः सिद्धक्षेत्राणि च   
पुष्करकेदारकर्खलप्रभृतीनि । पुण्यनद्यश्च गङ्गानर्मदासरस्वती   
देवीकाद्याः पूर्वमप्युक्ताः । एवमेतेषु प्रदेशेषूद्भवो यस्य यतस्तत्र   
तत्पूर्वं त्रिपुरदाहसमये तद्वासिजनार्चित लिङ्गनिपाताः   
शिवबाणसञ्जाता इति पौराणिकाः व तु नर्मदात इति लोका  
  
प्। ६२अ) यथा तत्र बाणेन पार्थिवलिङ्गानां प्रराहितत्त्वा तान्येवैतानि   
तेषां पार्थिवत्त्वे नदिजलान्तः प्रवाहितत्त्वेन तत्काल एव   
विशरणसम्भावनया कलान्तर स्थित्यनुप्ततेः केवलं प्रसिद्धिमात्रमेवै   
तत् नोत्किरेत्तत्र लक्षणमिति । न वाणलिङ्गे रोह इत्येतस्यानुवादः   
स्वसंस्थानं विसंस्थानमिति । सर्वमेव लिङ्गाकारं विसंस्थानमित्येक   
देश एव लिङ्गाकारेणान्यत्र घटितापाषाणा कृतीत्यर्थः । तत्तथा विधमपि   
सर्वप्रासादलिङ्गगं कुर्य्यादेतदपि बाणलिङ्गे स्वयं व्यक्ते   
सर्वपीठगृहाश्रय इत्येतस्यानुभाषणम् विकल्पाहं न जात्वे तदपि   
भोगार्थमेतत् स्यान्मोक्षार्थं वेति । एवं विकल्पयोग्यं च तन्न   
कदाचिद्यतः सर्वकामार्थसाधकं पूर्वानुगृहीतत्वत एव होमोपि तावत्   
सङ्ख्य उक्तः सभूतिकामैस्तावत् कार्य्यो न वा कार्य्यः चण्डकल्पना तु न   
क्रियत एव मन्त्रसङ्करो जातु सामान्येतर योगत   
इत्येतत्साध्यपूर्वनिविष्टाणु सङ्करोपि न जातु चिदित्यस्यानुभाषणम्   
पुष्पेत्यादि । यः प्रागुक्तः स्थण्डिले   
महेशाराधनोपायस्तदर्थमेतत्पुष्पादि कल्पिते पीठ इति तस्मिन् स्थण्डिले   
शिवयागार्थं पुष्पादिनाकल्पिते पीठ इत्याधारे आदिग्रहणाद्गन्धैः   
सिद्धार्थकैवारजोभिः कल्पिते मन इत्यादि । अथवेति पक्षान्तरे अथवा   
तस्मिन्नेव स्थण्डिले पुष्पादेर सम्भवान्मनसा कल्पिते आधारेसु   
विशुद्धायां भूमावित्यर्थः । किं च स्वमूर्तीत्यादि । मनोयागविधिना   
एतेषां पुष्पादि कल्पितानां स्वमूर्तौ च   
पूजितानामन्यतमेतात्कालिङ्गरूद्दिश्चल इत्यर्थो यागावधिमन्त्रावाहन   
विसर्जनं न तु स्थिर प्रतिष्ठितानामिव विशेष सन्निधानमात्र   
विसर्जनमप्येतदुक्तं भवति । सिद्धिरभिप्रेतस्य शिवयागस्य निष्पतिः   
बाणेछिद्र विवर्जित इति बाणलिङ्गं पुरासिद्धैः संस्कृतं नित्यसन्निधीति   
उत्कर्षवचनतः पूर्वोदितान्सछिद्रेपि सिद्धिरित्ये तदा   
शङ्कानिरामायैतदित्यर्थः । चलमित्यादि । न केवलं छिद्रयुक्ते बाणेन   
सिद्धिर्यावदन्यदपि चलन्धस्तमित्युपघातादि नात्रस्तं तत्र क्वचित्   
स्थिरतामिति । पुज्यतां न ये यद्वा कृति वैपुल्येन सन्निधानाद्य सम्भवात् ।   
नाचेन्त्यादि । भद्रपीठ पुष्प वस्त्राद्याधारे तदर्चनीयं न तु भूमौ   
इत्युक्तं भवति । श्रीमत्पिङ्गलामतेपि ॥   
  
प्रागासनम् प्रतिष्ठाप्य पुष्पपत्रैर्यथाहितम् ।  
प्। ६२ब्) तस्योपरि यजेल्लिङ्गं न तु भूमौ कदाचन ॥  
  
अभावाद्वाथ वस्त्रोर्ध्वे स्थितं वाथ करण्डके ।   
  
इति । साध्येत्यादि । सिद्धमन्त्रसेवितम् न सर्वेषां दृष्टिपथं नयेत् ।   
सामान्यमिति । चण्डीशयागं विना प्रतिमामिव यो विधिरुक्तः स सर्व एव   
पीठिका स्थापनमन्यथानुपपत्त्या रत्नाद्यस्य च धातु लोहौषधि बीजां   
तस्य पञ्चकस्य तथा कूर्मं पद्म वृष पृथिव्यभिधानस्य चतुष्टयस्य   
तदूर्ध्वमिति । पीठिका विन्यासादूर्ध्वं पीठिकागर्भ एव न्यासः   
ब्रह्मपीठ इति । ब्रह्मशिलाय्यं नदीत्यादि । यदि कदाचिल्लिङ्गार्चन   
श्रद्धालुभिर्नदी प्रवाहाल्लिङ्गाकाराणि अश्मबिम्बानि प्रतिष्ठाप्यन्ते   
तत्तेषां पृथक्पीठ चललिङ्गानां प्रतिष्ठासमये यो विधिरुक्तस्ते चैव   
सान्निध्यार्थं पीठे स्थानमिति प्रतिष्ठासु मन्त्रैरित्यादि । स्वाध्व पङ्कज   
इति यस्य यावत्य ध्वनिव्याप्तिस्तावदेवात्मविद्याशिवात्मकस्त्रिखण्डो   
धामन पङ्कजमधिष्ठेय त्वात् तथातावत्येवाध्वनियानि तत्त्वानि ये   
यथामूर्तीशाः । यथोक्तम् ।   
  
शुद्धाशुद्धाध्वरेत्येवा क्वचिल्लोक भृतोपि वा ।  
  
तैः संयुक्तं स्थापनं साध्येत्यादि । साध्यानामजनलोकनिवासिनो   
देवविशेषाः सिद्धाश्च ज्ञानयोगाभ्यासात् प्राप्ताणिमाद्याः देवशया   
एव अहिमुख्याः प्रतिमालक्षणेनाभ्यधोभुजगाकाराः   
फणालङ्कृतमस्तकाः । नागः शेषादय इत्येतेन   
यथोद्दिष्टाः ऋषीणामित्येवं महर्षयोन्येपि शिवाधिष्ठानतां गता   
इत्येतेन तत्रैवोद्दिष्टाः तेषामथवा उदासीनाः सोपवीताः   
कमण्डल्वसूत्रिणः सप्तर्षय इत्येतेन यन्नुद्दिष्टास्तेषां सरितश्च   
गङ्गायमुनाद्याः स्रवन्त्यश्च जलेन जलस्थिताः इत्येतेन   
यथोद्दिष्टास्तासाम् एतेषां पिशाचान्तानां पृथिवीतत्त्वान्न परमध्वनि   
व्याप्तिरित्यर्थः । परेषां भुवनेशानामित्ये तत् स्वमन्त्रैरन्यदेवानां   
स्थापनमेतस्यानुभाषणं पटपतिष्ठामाह । यथोक्तेत्यादि ।   
प्रतिपादितमाणाविरहित रूपयुक्तां पटे स्थितां पूजयेत् । संस्कृतां   
विधिवन्मन्त्रैरिति । प्रतिष्ठा समयेनोक्तेन   
  
प्। ६३अ) विधिना मन्त्रैश्च कारणभूतैराचार्य्येण कर्त्रा संस्कृतामिति   
मेत्रविन्यासादिना सन्निधिं प्रापितां तथा विधां पूजयेत् तदभीप्सितं   
प्राप्नोति पूजनं तु तत्र धूपमात्रमदोषाय पुष्पदिभिरादि ग्रहणात्   
स्नानार्घ विलेपनानि तैश्च रूपविनाशभयाद्भू स्थित आदशं   
प्रतिबिम्भे पूजाकार्य्या न विग्रहे ।   
  
उक्तं च प्रतिष्ठासमुच्चये ॥  
  
लेपचित्र गतानां च धारणाभिर्विशोधनम् ।  
स्नानादिमानसं कार्य्यं तथा रत्नशिलादिकम् ॥  
  
नेत्रोन्मीलनमत्रापि आसनादि विधिः पुनः ।  
निरंवु कुसुमैः कार्य्यो यथाचित्रं न नश्यति ॥   
  
इति । द्वारप्रतिष्ठामाह । द्वारेत्यादि ।  
  
शाखाद्वयमूर्ध्वाध्व उदुम्भरे च एवं चत्वारि यानि द्वाराङ्गानि तानि   
कषाय हरीतक्यामलकशकलानितैरादि ग्रहणान् मृद्भस्म   
पञ्चगव्यैरन्यैश्वमुख्यप्रतिष्ठा स्नानोपयोगिभिः । प्लुतानीति स्नपितानि   
वासोभिराछाद्यशयने निक्षिप्यमार्ग इति तत्त्वत्रयाख्ये   
अनुरूपान्मूर्तिमन्त्रान् विनिवेशयेत् । यतदुक्तम् । ते च नन्तादयः शुद्धे   
मार्गे मण्डलिनोपी वा शुद्धाशुद्धाध्वरेन्येवा क्वचिल्लोक भृते पिबेति । तत   
आत्मतत्त्वादि त्रये प्रतिभागं यथाशक्तिहोमं कृत्वा वास्तोष्पतिं यजेत् ।   
अध इति द्वारावयवस्याधः चतुर्थस्योर्ध्वोदुम्भराख्यस्याधोद्रव्य   
प्रक्षेपस्थाना सम्भवात् । अनन्तचिता अनन्तवाचकमन्त्रेण रत्नादि   
पञ्चकं धातुरत्नौषधी लोहधीजात्मकं प्रागुक्तं   
क्रान्ताविष्णुक्रान्ता वृत्त्रिः? ऋद्धाख्ये औषधी प्रागुक्ते   
मोहनवृहत्पत्रिकाख्यया बहिर्देशेषु प्रसिद्धा गोमृदिति । वृषभशृङ्ग   
समुद्भूता मृत्तिकादरदाख्यया शुङ्गुरुकेती हयस्य प्रसिद्धिः   
देषान्तरेषु हिङ्गुलुकाख्यया रोगेन्द्रः कुष्टः औरग्वध औषधविशेषः   
लक्षणा कुमारी औषधिरेव समुद्धरेदिति । ततः शय्यास्थानात्   
प्रतिष्ठास्थानमानयेत् । ततः प्रणवेकमल इति प्रणवात्मक मात्रा   
त्रयाधिष्ठित तत्त्वत्रयरूपिणि कमले स विद्वानाचार्य्यस्तद्विन्यसेत् । एतदेवाह   
। मायातत्त्वं ततोधस्तादित्यादिना । अधोदुम्बर व्यापकत्वेन च विन्यसेत् ।   
तदनन्तरं क्रियाजातमित्यनुष्ठानादुत्पन्नं  
  
प्। ६३ब्) सूत्रचालद्वाजातं यत्क्रियामिति प्रायश्चित्तं होमेनास्त्र युक्तेन   
शमयित्वा दक्षिणादिना दीक्षितमित्याचार्य्यादीन्मूर्तिधरान्   
कलशधरानन्यानपि दीक्षितान्यरितोषयित्वाभियाचिताः प्रार्थिताः सन्तः   
सम्ब्रूयुरिति द्वारप्रतिष्ठा अथेत्यादि । प्रासद देह स्यात्मनि   
सम्बन्धविधिर्हृदावरणप्रतिष्ठाख्यश्च स एव ।   
  
उक्तं च प्रतिष्ठासमुच्चये ॥  
  
हृत्प्रतिष्ठेति चौच्यते इति । शुकनासानिष्पत्तौ शिखरार्ध समाप्तावित्यर्थः ।   
यत उक्तं प्राक् । शिखरार्धगाशुकाचेति । अत एवाह । प्राग्वेदीगर्भमस्तक इति   
प्रथम्या भूमिकाया यो गर्भस्तन्यस्तके द्वितीय   
वेदिका प्रारम्भ इति यावत् । तत्र प्रणवेनाधार आसनं यस्य शाक्तस्य   
पद्मस्य तस्मिन् मूर्ति स्थानीयं घटं न्यसेत् । भूतपेक्षयेति   
विभवानुसारेण कृतरक्षं विधायेत्यस्त्रवर्माभ्यां संरक्षितावेष्टितं   
कृत्वा अणुतत्त्वमावाह्य पयभ्यन्तरे योजयेत् । तद्विधानमुपादानमिति ।   
तदित्यात्मतत्त्वमेव विशेष्यते विधानमिति । विधते कर्मादिकं निर्मिणोतीति   
विधानम् उपादानमिति । सविकल्प निर्विकल्प परामर्शानामुत्पत्ति हेतुरत   
उपचरितोयम् उपादानशब्दोन्यथापरिणामिता प्रसङ्गः   
आपतेराचैतन्यादस्य ।   
  
तथा च श्रीमत्किरणे ॥  
  
परिणामो चेतनस्य न युज्यते इति । व्यक्तिस्थानमिति । व्यक्ते प्राकाशाख्यायाः   
स्थानमाश्रयः प्रकाशः स्वभावत्वादेव यादाहुः । त्रयः प्रकाशाः   
स्वपरप्रकाशाः तद्यथा । अयं जातवेदाः यश्च पुरुषेष्वान्तरः   
प्रकाश इति । परापरमिति । शुद्धाशुद्धरूपद्वयात्म   
सर्वात्मनामभिन्नं तदित्यनादि मध्यान्तानामात्मनाम विशेषश्रुतेः ।   
तस्मिन् हि विन्यस्ते सर्वात्मनां प्रत्यविशेषान्ते सर्व एव विन्यस्ता   
भवन्तीत्यर्थः । सन्धायेत्येवं सञ्चित्य अणुचिदं शकमिति अणुश्च   
चिदंशकश्चेत्येवं सन्धाय तदनुप्राणशक्त्यैव वायुप्रेरणदिशा   
आचार्य्यः शिवाज्ञां सम्प्रबोधयन्निति शिवप्रणीतैः प्रयोगमन्त्रै   
व्यवहन् संहृत्य कुम्भकं कृत्वेति ज्ञानदृष्ट्या स पुष्पमुष्टिना   
सम्पुटीकृत्य कुम्भवस्थया निस्तरङ्गस्वरूपेण स्थिता । यदाह ॥   
  
किञ्चितचिन्तक इति यतस्तयैव  
  
प्। ६४अ) प्राणशक्त्या हुं फडन्तावस्थमिति । हुं फडन्ति सम्पुटस्थं   
तदुत्कीय्येत्याहृत्य स्फुरन्तीयातारातनुस्तया यत्तदुपमीयते   
सम्पण्डितत्त्वत आहृत्त्य द्वादशान्ते नीत्वा ततो रेचक प्रयोगेन घटे न्यसे   
तत्त्वातिवाहिकमिति । तस्मिन् वक्ष्यमाण लक्षणं पुर्य्यष्टकाख्यं न्यसेत् ।   
तद्गणबोधकमिति । तछिदभिव्यक्ति कारणं कलादिधरणि प्रान्तमित्याति   
वाहिक स्वरूपम् सेश्वरं स्वपदाणुभिरिति । यस्य तत्त्वस्य य ईश्वरो यच्च   
नामपदं यच्चाणुर्मन्त्रस्तैरत्रैव प्रयोगाय ॐ कलायै नम इति ।   
अनयादिशा तत्त्वदर्शिना आचार्य्येण समस्तार्थ विनियोगः कर्तव्यः धीव्रज   
इति । बुद्धिकर्मणां सङ्घः विकारा पूरकत्वेन माया योज्याः प्रकृतित्त्वेन   
तस्याः प्रसिद्धेः अकृतस्य करणं भूतस्य परिवर्धनं प्रतिकर्मयतः   
कालस्य स्वसाध्यं कलनादि तत्साधकत्वेन सकलो योज्यः नियामकशब्देन   
नियतितत्त्वम् तस्य स्वसाध्यं कर्मफलभोगनियमः तत्साधनत्त्वेन   
तद्योज्यम् एतेन तत्त्वानां प्रेरकत्त्वेअ मन्त्रपाः सहमन्त्रैर्योज्याः   
देवमिति । मूलमन्त्रवाच्यं साङ्गं व्यापङ्कत्वेनेति । आत्मतत्वमूर्त्त्यादि   
व्यापकत्वेन संयोज्य सर्वानेतान् प्रागुक्तया निरोधमुद्रया निरोधयेत् ।   
  
श्रीमत्पिङ्गलामतेप्युक्तम् ॥  
  
सर्वभूतात्मवृत्तिस्थं व्यापदं च दिगीश्वरम् ।  
तत्कर्मानुग्रहात्मत्वे अविकारमखान्वितम् ॥  
  
मायाप्रकृति संयुक्तं न्यसित्वेवं निरोधयेद् इति ।  
  
तर्पणहोममेतेषां कृत्वेत्यर्थः । यतः सन्तर्पिता मन्त्राः सन्निहिता   
भवन्ति । विधिछिद्रमिति । विधानानुष्ठानादपर्य्याप्ते वाजातं यच्छिद्रं   
विघ्नादि प्रभवाकाशः निर्वर्तयेदिति । त प्रतिपूरणाय होमं कृत्वेत्युक्तं   
भवति । विसर्ज्याणुं क्षमस्वेति मण्डले कुण्डे च यः पूजितो मन्त्रस्तं   
क्षमस्वभगवन्निति प्रयोगदिशा विसर्ज्य द्विजान् भजेदिति ।   
दक्षिणाभोजनादिनासुपरितुष्टान् कुर्याद्येन शम्बूयुरमियाचिताः   
प्रागुक्तवत् । ततश्चेत्यादि तदनु च वेदिका बन्धं सम्पद्येत कण्ठं वा   
मलसारकमपि सम्पाद्य चूडाख्ये आकाशलिङ्गे   
प्रागुक्तलिङ्गप्रतिष्ठायां यदुक्तम् । तत्सर्वं लक्षणोद्धार चतुर्थी   
होमचण्डयागवर्जमाचरेत् । तस्याश्च चूडायाः संवेशः प्रवेशः   
स्वाधारे पिण्डिका प्रतिनिधायाअलकोपरिब्रह्मणोर्धेनेति ।  
  
प्। ६४ब्) स्वायामषद्भागेनेति यावत् इत्थं तस्याः स्थैर्य्यं   
सिद्ध्यन्यथाकाशलिङ्गाभिधानानुरोधेन निरवकाशावस्थित्यावातादित्या   
स्थैर्य्य सम्भवति । स च शंवेश एव प्रतिष्ठाविधिरन्यच्च मूर्त्ति   
वक्त्राङ्ग विन्यास विशेषाध्वक्रियाय उज्जितश्चासौ कार्य्यः न तत्र मूर्ति   
विन्यास क्रिया न च विशेषाध्व क्रिया कार्य्या यदि चूडाप्रतिष्ठायां   
मूर्तिन्यास लक्षणोद्धरादि न क्रियते । कथं तर्हि लिङ्गोक्तं सर्वमाचरितं   
भवेत् । एतद्वर्जं गर्भं शुद्धितश्चिह्न प्रामाणादिकमाकलय्य   
तदुक्तमित्यदोषः तदियता हृत्प्रतिष्ठा संहितान्तरोक्त   
सञ्चरणप्रतिष्ठापराभिधानामुक्त्वा प्रासादप्रतिष्ठामाह ।   
प्रासादेत्यादि । यदा प्रासाद सकलदेहनिष्पत्तिः सम्पन्ना तदानीमसौ   
कार्य्येत्युक्तं भवति । कथमित्यत आह । जङ्घामर्धोमध्योतराध्वस्विति   
प्रासादजङ्घाप्रान्तमात्मतत्त्वन्यासः । तदुपरिमध्ये प्रान्ते वेदि   
पर्य्यन्ते विद्या तत्वस्य उत्तराध्वा कण्ठामलक सारकस्तत्र   
शिवतत्त्वन्यासः इत्यर्थः । मूर्तिसहितानिति । एतान् प्रागुक्त क्ष्मावह्न्यादि   
मूर्ति सहिताञ्वेते सा स्मरन्निति । लिङ्गप्रतिष्ठायां मन्त्रविन्यासात्मकेन   
प्रयोगेन प्रासादप्रतिष्ठायां तु चेतसा स्मरन्निति विशेषः   
सान्निध्यहोमादि च समानम् अन्ये व्यापकं परं न्यसेदिति । आत्मादि   
तत्त्वत्रयातं भावेन समस्ततत्त्वविन्यासमभिसन्धाय तदनु   
परमेश्वरं सर्वव्यापकत्वेन विन्यसेदित्येष संहितान्तरेभ्यो भेदः   
यतस्तत्र सर्वतत्त्वमयत्त्वेन प्रासाद उच्यते । यदुक्तं   
  
श्रीमत्पिङ्गलामते पराख्ये च ॥  
  
सर्वतत्त्वमयो यस्मात् प्रासादः परमेश्वरः ।  
यद्यथावस्थितं तत्र तत्तथा कथ्यते ततः ॥  
  
धारकत्वे स्थिता पृथ्वी अपोस्याश्मादि सङ्ग्रहे ।  
तत्पाकेवस्थितं तेजः पवने स्पर्शने तथा ॥  
  
आकाशं सुशिरेष्वत्र शब्दः प्रासाद नामनि ।  
स्पर्शः कार्कश्य संस्थोस्य रूपं शुक्लादिषु स्थितम् ॥  
  
रशस्तु स्पर्शना ह्लादे गन्धो धूमादिषु स्थितः ।   
  
इत्यादयः । सर्वेश्लोकाग्रन्थगौरवापेक्षया न लिखिताः ॥  
  
अथ ध्वजप्रतिष्ठा । तत इत्यादि भूतिगुप्तये इति । फलसमृद्धिरक्षणार्थम् ।  
  
प्। ६५अ) एतच्च विशेषयति क्षेत्रचन्द्रक्षणमित्यादिना । अति समृद्धायाः   
फलश्रियो यथा क्षेत्रे संरक्षणं क्रियते । तथेहापि भोगमोक्षात्मिकायाः   
फलश्रियो महाध्वजारोहूः कर्तव्यः । प्रोक्तं च   
  
श्रीमत्पिङ्गलामते ॥   
  
यथासुरोपितं क्षेत्रं विफलं रक्षणं विना ।  
ध्वजंविना तथा प्रोक्ता प्रतिष्ठा नायिका वृतेति ॥   
  
प्रतिष्ठासमुच्चयेपि ।   
  
प्रासादे ध्वजनिर्मुक्ते पूजाहोमजपादिकम् ।  
विघ्नैर्विलोप्यते यस्मात् तस्यात् कायो ध्वजोछ्रय ।   
  
इति । इहापि वक्ष्यति । विघ्नसङ्घातनाशनमित्यनेन तत्प्रमाणमाह ।   
प्रासादायति लक्षितमिति । प्रासादाच्छ्राय प्रमाणेनेत्यर्थः ।   
अस्यैवमानविकल्पः जङ्घाबलंवीति ध्वजशब्देन दुगूलादि रुच्यते । स च   
पृष्ठतः प्रभृति जङ्घापर्य्यन्तं यावत् अथवा जङ्घाया यत्प्रमाणं   
तेन प्रमाणेन दण्ढेन तावतेति । तत्प्रमाणकेनैव चण्डण्डेन युक्तो   
नान्यथा हितः इत्युक्तात् प्रमाणादथवा शोभापेक्षप्रमाणाद्वा   
अन्यादृशो न कार्य्याः मृदु स्निग्ध दृढ इति यो मृदुः श्लक्ष्णस्तथा स्निग्ध   
अरूक्षस्पर्शस्तथारूढः प्रद्ध्वं?च वाताहति सहः समृदु स्निग्ध   
दृढ इत्यर्थः । अन्यच्च सर्वदावदोषविवर्जितः । अन्येपि ये सर्वे   
दारुदोषास्तैर्विवर्जिता यः सवेणुतः अन्यस्मादपि दारुतः सद्वयमेतदिति   
दुगूलदण्डात्मकं घनावृतमिति । कवचमन्त्रेण पटाछादितं   
न्यसेदुत्तरत इति अधिवास दिवसे देवं सम्पूज्य तस्योत्तर दिग्भागे   
मृदुवसावृतायां शय्यायां न्यसेत्त्रिखण्डवर्मेति ततस्तस्मिन्   
दण्डदुगूलत्मके द्वये त्रिप्रकार आत्मविद्या शिवात्मको न्यासः । यथोक्तं   
  
प्रतिष्ठा समुच्चये ।   
  
आत्मविद्ये न्यसेद् दण्डे शिवतत्वं ध्वजे स्थितम् ।   
  
इति तथा मूर्तीश न्यासोपि तस्मिन्नेव कार्य्यः होमादि पूर्ववदिति होम आदि   
ग्रहणा रत्नस्नानन्यासस्नानविलेपनानि । किन्त्वस्त्रेण जप इति   
वक्ष्यमाणानां त्रयाणां मध्यादन्यतमेन च जप इति पुनः पुनश्च   
प्रोक्षणम् । शुद्धे ध्वनिध्वजाधार इति । हेमजपाभ्यामध्व शुद्धिं   
कृत्त्वा ततः प्रागुक्तो यो ध्वजाधारः कण्ठाधः पादमानेनेत्यनेन   
सविशेषमुक्तम् । प्रतिष्ठासमुच्चयेपि ।   
  
ध्वज यष्टिर्गृहपृष्ठे एशानेवायवे क्वचित् ।  
प्। ६५ब्) शिखरस्य तृतीयांशे कन्यसानान्त दिष्यते ॥  
  
चतुर्थे मध्यमानां तु ज्येष्ठानां चैव पञ्चमे ।   
  
इति । तत्राधारशक्त्यात्मकं पद्मं न्यसेत् । तत्र तु मूर्ध्नि स्थानीयं   
दण्डमस्त्राङ्गैरेव कृत सकलीकरणं तत इति । ध्वजमपीति ।  
  
दुगुलात्मकमस्त्रमन्त्रेण निष्कलवाच्येन योजयित्वा । यथोक्तम् ।   
  
तत्रैव सकलं विन्यसेद् दण्डे निष्कलं तु ध्वजे न्यसेदिति ।  
  
तदनु न्यसेत् । अघोरमथवेति । अघोरस्येदमाघोरम् । अथवा शिवसम्बन्धि यत्   
पाशुपतास्त्रं परमिति । तविशेषणमेव ब्रह्मशिरसेति शिरोमन्त्रेण   
विद्याधिपेनेति । हृदयेन पुरष्टुतं कवचम् ।  
  
अथ ध्वजदेवता ध्यानम् ॥  
  
मुखकन्दरमित्यास्यं तडिल्लताजिह्वमिति । तदाकारया जिह्वयोपलक्षित ईथं   
ध्यात्वा तस्यारोहणं तत्र कुर्य्यादुपचारं चेत्यारोपितस्य स्नानेपि   
लेपनाभरणपूजा तत्त्वेश्वर न्यासात्मकं तत्राप्युक्तम् ।   
  
शेषमस्य यथा पूर्वमतिरिक्तं तु कथ्यते ।  
निस्तानि यानि तत्त्वानि तेषु तत्त्वेश्वराश्चये ॥  
  
आणवाः शाम्भवाः शाक्ताः स्वायुधव्यग्रपाणयः ।  
ध्यात्वा न्यस्यास्तुते सर्वे विघ्ननाशाय सिद्धय ॥   
  
इति । मन्त्रैः फडन्तैः शार्वैर्वेति कदाचिदस्त्रमन्त्रैः   
कदाचिच्छिन्नमन्त्रैः फट्कारान्तैरिति शेषः न परागमविप्रम इति   
परेशां शत्रूणामागमनाद्यो विभ्रमः सन बह्वति । तस्मिन् राष्ट्रे   
स्वकालवर्षी पर्जन्य इति शान्तानीति शमनिरताः पयोभृतोगावः पयस्विन्व    
इति बहुक्षीरावृत्तिभाजः शिल्पि प्रभृतान् भृत्यां वृत्तिं वेतनमुपजीवितोपि   
तारयेत् रुद्रा इति मृताः सन्तो रुद्राणवो भवन्तीत्यर्थः । जीर्णेत्यादि ।   
  
न केवलमिदानीं प्रतिष्ठित एव तत्पुण्यं यावज्जिर्णेपि संस्कृत इति शीणं   
प्रायेपि तस्मात् प्रतिष्ठासममेव जीर्णसंस्करणात् पुण्यं तस्मात्   
कारणाज्जिर्णयोजन निमित्तं यत्नमातिष्ठेत् जीर्णोद्धारमाह । जीर्णं   
यद्बहुनाकालेन जर्जरितप्रायमनङ्गमङ्गविकलं स गर्भं च यस्य   
घटनासमये सर्वप्रकारैरपि गर्भो न ज्ञातः कालान्तरेण तु   
सव्यक्तीभूतस्तद्युक्तं व्रणदूषितं छिद्रं नीतेन तन्मानेनोर्ध्वमानेन   
तेनैवाधिकेन यद्युक्तं तथैवमानेन निष्कम्पात्मकेन नीनाधिकेन वा   
युक्तं तत् स्वकृत्यानुगतं    
  
प्। ६६अ) च यदिति स्वकृत्यस्य स्तम्भता पादेरनुगृहीतं तदर्थं यन्मापितं   
तन्मन्त्रान्तर साधकेन नाराध्यं शीर्णाद्यात्मनो यतो मन्त्रः   
सन्निधानं करोति । पिशाचादीनामाश्रयतां च यात्यतस्तन्नाराध्यं   
तच्चोद्धृत्यान्यन्निवेशयेत् । उक्तं च ।   
  
श्रीमन्नन्दिकेश्वरमते पैतामहे च ।  
  
शीर्णं दग्धं यथा देहीत्यक्त्वान्यत् प्रतिपद्यते ।  
  
एवं त्रिशूलं चलितं स्थानं त्यजति देवताशून्यं दृष्ट्वा तु तं   
स्थानं पिशाचग्रहराक्षसाः प्रेतवेतालभूतानि आश्रयन्ति न संशयः   
तस्मादुद्धरणं कार्य्यं विधिवन्मन्त्रपूर्वकम् । तथं तत्कार्यमित्यत   
आह । बहिरित्यादि । अत्र प्रतिष्ठाशास्त्रान्तरोक्तं प्रारम्भकाले   
ब्राह्मणादीनां भोजनं दक्षिणादि च देयमित्य पेक्ष्यम् । यथोक्तं   
तत्रैय ॥   
  
तस्मादुद्धरणं कार्य्यं विधिवन्मन्त्रपूर्वकम् ।  
ब्राह्मणान् भोजयित्यादौ पायसेन घृतेन च ॥  
  
शक्त्या च दक्षिणां दत्त्वा शान्तिर्वश्या यथाविधिः ।  
पश्चादुद्धरणं कार्य्यं गुरुणा सर्ववेदिना ॥  
  
उद्धृतं त्वविधानेन मन्त्रहीनैस्तु दैशिकैः ।  
व्याधिना कलहे नापि हन्याद्राष्ट्रं स पार्थिवम् ।   
  
इति । तदपरे प्रासादा दक्षिणदिग्भागे दिक्पतीनित्मुपलक्षणं प्रकृति   
योगादेस्तैन शिवमादौ सम्पूज्य । यथोक्तं   
  
प्रतिष्ठासमुच्चये ॥  
  
दक्षिणायामतो मूर्तौ स्थण्डिलस्थं शिवं यजेदिति ।   
  
ततोपि दिक्पतीस्तथा वास्तुदेहावस्थितान् ब्रह्मादीन् बहिः स्थितांश्च   
चरकीस्कन्दान्दिन् प्रासादाधः संश्रयानेवात्र   
ज्ञानदृष्ट्याभिसन्धाय सम्पूज्य च बलिनैवेद्यात्मकं बलिं   
किंरेन्निक्षिपेत् । ततश्चाग्नि जननं पूर्वं मन्त्रतर्पणं कृत्वा   
भागभाग इति । ब्रह्मभागादि त्रये यथा   
शक्त्येत्युक्तान्प्रमाणतोनन्यूनेन । यदुक्तं   
  
श्रीमन्नन्दिकेश्वरमते ॥  
  
सहस्रेण तु चालनमिति । प्रतिष्ठासमुच्चयेपि ।   
  
लिङ्गसञ्चालनार्थं च सहस्रं जुहुयाद्गुराः ।  
पुनः संस्थापनार्थं तु शतहोमो विधीयते ॥  
  
इति । तत्रास्त्रमन्त्रहोमं कृत्वा तदनुकुशैः स्पर्शं कुर्वन्नस्त्रमेव जपेत्   
ततः शान्ति कुम्भाम्बुनासमभ्युक्ष्य विलोमेनार्घं दत्त्वेति   
संहारक्रमेण संहितयार्घयित्वा तथैव शास्त्रान्तरोक्तवत्प्रणति   
विज्ञप्तिकां कृत्वा । यथोक्तं   
  
प्रतिष्ठासमुच्चये ॥ शिवे विज्ञापयेत् ततः   
  
जीर्णं लिङ्गमिदं देव सर्वदोषावहं नॄणाम् ।  
अस्योद्धारे कृते शान्तिरित्येवं भाषितं त्वया ॥  
  
तत्त्वयाधिष्ठितं देव  
  
प्। ६६ब्) उद्धरामित वाज्ञयेति । ततो विसृजेदिति विसर्जयेत् मूर्ति मूर्तिपादीन् स   
दृक्क्रियानिति पीठस्थान् न केवलं तान्विसर्जयेत् । यावत् पीठे वृत्तिर्वर्त्तनं   
येषामणूनां तथा वृत्तभागस्थितानिनि लिङ्गसमाश्रित नणून् ।   
मन्त्रात्माङ्गं शिवमपि तथा त्रिखण्डेनाध्वना सह तत्पतीनपि   
चण्डेशं चेत्ये तत्यर्घ्यं तं सर्वं यत्प्रागावाहितं जातं तद्विसर्ज्य   
तदनु खनित्रेणहैमेनेति लाङ्गलेन सौवर्णेनास्त्र युजेति न्यास्तास्त्र मन्त्रेण   
वृषस्कन्द युजारज्ज्वेति वृषभक कुदबद्धयागोवलकृतया । यदुक्तं   
  
श्रीमन्नन्दिकेश्वरमते ॥   
  
ततस्तु खानयेल्लिङ्गं सौवर्णै लाङ्गलैः शुभैः ।  
वृषस्य ककुदेवद्फा? बालरज्ज्वसुयन्त्रितम् ॥  
  
इति । कृतः सौवर्णः पाशो ग्रथन प्रदेशो यस्याः नयेत् ततो बहिर्भागमिति ।   
तस्मात् पीठबन्धस्यानाद्विहिर्भागं शिवं पठं च तदेव यत्र   
मन्त्रतर्पणादि कृतं मण्डलाग्न्यगाराधिकमित्यर्थः । तत्र तस्य   
वक्ष्यमाणात्मकोनुरूपो विनियोगः । यदाहः क्षिपेदित्यादि ।   
  
सुवर्णरजतादिना कृतं यत्तत्समग्रमिति । पूर्ववत्पुनर्नवं कृत्वा   
वास्तोष्पतिं सम्पूज्य दिक्पतिबलिपर्य्यन्तां शान्ति कृत्वा प्रायश्चित्त   
विशुद्धये होमं कृत्वा पूर्णाहुतिं च दत्त्वा कृतं यत्तन्मण्डलस्थाप   
शिवाय विनिवेदयेत् । यदुक्तं   
  
श्रीमत्प्रतिष्ठापारमेश्वरे ॥  
  
ततो पूर्णाहुतिं दद्यात् प्रायश्चित विशुद्धये ।  
निवेदयेत् ततोगत्वा शिवाय विहितं तु यत् ॥   
  
विधिच्छिद्रं तु यत्किञ्चित् छिद्रं प्रद्रं प्रजायताम् ।  
राज्ञः कर्तुः प्रजानां च शान्तिर्भवतु सर्वदा ॥  
  
अस्माकं सुमहायानं सुप्रीतो भव सर्वदे ।  
  
पीठेत्यादि । सगुणालिङ्गे पीठं यदि वा गुणं भवे तदानीं   
तदुद्धृत्यान्यन्निवेशयेत् । न तु लिङ्गोद्धारः कार्य्यो विगुणं तु लिङ्गे   
उद्धृत्य येनेति प्रागुक्त वैधर्म्येणोम्भयमप्युद्धृतं   
सगुणमन्यन्निवेशयेत् । न तु सगुणमपि लिङ्गमुद्धृत्य विगुणपीठोद्धार इति   
व्यत्यय शब्दस्यार्थः । एवमित्यादि । चूलकः चूलाप्रागुक्ताया मलसारको   
परिवर्तिनी धामप्रासादः एतद्विषय एव विधि जीर्णोद्धारो मन्त्र विसर्जन   
पूर्वः कृतश्चूलका तु ये मन्त्रास्तान मले निष्कलङ्के खड्गे विन्यस्तान्   
प्रासाद परिसमाप्तिं यावत् तत्रतानर्चयेत् लिङ्गं च रक्षितमिति   
प्रासादापसनात्त्त्रिरवकाशेमामवत्त्विति । अभ्यप्रायतो दार्वादि परिष्कृत्या  
  
प्। ६७अ) रक्षितं कार्यमित्युक्तं भर्पडि समाप्तौ मन्त्रसंयोग इति । तस्मिन्   
प्रासादे स्माप्ते सति मन्त्रसंयोगनिमित्तं सामुदायिके क्रियतेत्र तिष्ठा सा   
तथा विधाकार्याच्चूलकध्वजधान्नामित्यर्थः । एवमुक्त क्रियायोगमिति।    
उक्त प्रकारया   
क्रिययायोगपूर्वसाध्वकोलिङ्गमासेवमानोऽतुलमेश्वर्यमिति ।   
वाञ्च्छितार्थ सिद्धिफलात्मकं प्राप्नोति मोक्षार्थी मोक्षमक्षयं   
वाप्नोति । उक्तं च   
  
श्रीमत्किरणे ॥  
  
एतेन शक्रश्च हुताशनश्च स्कन्धे द्वसूर्य्य विविधाश्च सिद्धाः विष्णुः   
प्रजानामधिपो यमश्च ये चापरे भक्तिमतां वरिष्टाः लिङ्गं समासाद्य   
महापवित्रे निर्माणमुख्यं शिवभक्तियुतः सोपांश्च भुङ्क्त्वादि विदेव   
पूर्वे ततः परन्धाम समाश्रयन्तीति । आ देहपातमर्यादमिति । लिम्   
आमरणान्तं लिङ्गार्चनरतानं सुलभः दैशिक इत्यादि ।   
अविज्ञातानुविषयमिदं जीर्णलिङ्गप्रतिष्ठितो मन्त्रो यदि कदाचिन्न ज्ञायते   
तत्साधारणमिति लोकसामान्यं प्रणवाख्यम् एतदेवाग्रे विशेषविष्यत्ति ।   
तदन्येषु भवं योज्यमित्यादिना पूर्वं स्वयम्भु बाणलिङ्गानां   
सर्वपीठगृहाश्रव प्रतिपादनं प्रसङ्गैन तद्विषय एव मन्त्रं   
सङ्करनिषेध उक्तः अनेन तु प्रसङ्गात् तेषु तेषु चोच्यते । प्राक् स्थित इत्यादि ।   
प्राक्सितं यस्य वर्षशतानि बहूनि प्रतिष्ठितस्य यस्य वा सा प्रतिष्ठा सोपि   
नस्पर्यन्ते । तस्मिंस्तथा सिद्धैः प्राप्तान्यणिमादि योगैश्वर्यं च पद्ध्य   
तिष्ट्तितं विकल्पवासनातीतैरिति । रागादि दोषनिर्मुक्तैर्ये निवेशिता मन्त्रास्ते तु   
सर्वाथत्वाद्धेतोर्न मन्त्रसङ्करः यतस्तैः सर्वहितकारिभिः सर्वाथाः   
साधारणा एव तत्र मन्त्रा निवेशिताः मानोन्मान इत्यादि ।   
एतोभ्योऽनुमानाद्यदि लक्षितं तत्तज्ज्ञानमिति । तस्यैव लिङ्गस्य आधेयत्वेन    
यो मन्त्र एवं तत विन्यस्तशकां विनैव स्वमन्त्रमर्चयेत् । अयमर्थः ।   
ऐन्द्रादि मन्त्रसाधकाः ऐन्द्रादि लिङ्गलक्षण वज्रादि युक्तंषु   
ऐन्द्रादीन्नेव पूजयेत् । प्रासिकमुक्त्वा प्रकृतमेव जीर्णोद्धारात्मकमाह ।   
विज्ञात इत्यादि । यत्र प्रतिष्ठिता मन्त्रा विज्ञायन्ते तत्रगानुद्दृत्येति विसर्ज्य   
पूर्वोक्तेनैव विधिनेति पदं काकाक्षि न्यायेन उभयत्रापि व्याख्यायते   
स्वमर्चयेत् पूर्वप्रतिष्ठितमेव । पूर्वोक्तेन विधिना प्रतिष्ठा  
  
प्। ६७ब्) समयोक्तेनेत्यथः । तदित्यादि । भवमिति प्रणवं   
भवापराभिधान्यस्य प्रणवस्य पूर्वोक्तया साधारणव्याख्यया   
उपपत्तिः सर्वमन्त्राध्व विग्रहमिति । यावन्तो   
मन्त्रायावन्तश्चाध्वानः स्वायम्भुवादौ तत्त्वाध्वा च पदाध्वा   
चेत्येवमादिनोदिष्टाः ते सर्व एवास्य विग्रहे । उक्तं च   
  
रुरुसंहितामन्त्रवातिके ।   
  
ॐ मित्येकाक्षरं ब्रह्म मन्त्रतेत्रादिलक्षितम् ।  
महदादि विशेषान्तं व्यापकं पदमव्ययम् ॥  
  
ॐ त प्रोतं जगतेन मात्राभिः सर्वते भृशमिति । तं तत्र संवोज्य सम्पूज्य   
तदनुहृन्मन्त्रेण संहारमुद्रया समादाय परतत्त्वमिति ।   
  
वाच्यवाचक संयोगं नीत्वातदनुस्वमणुम् ।  
मित्यभिप्रेतं मन्त्रं न्यसेत् वत्सर इत्यादि । षट्मासाः अपूजनं यस्य   
जातं तदपि च स्वमन्त्रेण योजयेत् । श्रियै भोगावरत्नजं वाग्नि   
संस्पृष्ठमिति । रत्नलिङ्गं दैवान्मानुषाद्वाप्रतिदग्निना स्पृष्टं   
स्वतेजसा चेन्न कृष्टं तत् तदपि स्वमन्त्रेण योज्यम् । अथ साधकस्य नियमाति   
वाहनाय क्षेत्र परिग्रह विचारो यत्र सामचतुष्टयं संयमेन नयति ।   
यथोक्तं   
  
श्रीमत्किरणे ॥  
  
चतुरो वार्षिकान्मासान्नियमेन नयेदिति ।  
  
परिगृह्येति काले पुण्य इति सङ्क्रान्ति षडशीति मुखत्र्यह स्पृग्विलम्बितव्यती   
पादाद्युपलक्षिते शुभे लक्षण इति लग्ने पुण्यदेशानां ये   
गुणाकृष्णमृगसञ्चार प्राणि वैरत्यागादयस्तैर्व्याप्तं क्षेत्रमेव   
वक्ष्यमाण निषेधभ्यो ये दोषा व्यालबिंलां?धकूप   
भस्मोषरतुषाण्णरात्मकास्तैर्वर्जितमेवं विधं ग्राह्यम् । अग्राद्यमाह   
। दूरोदकेत्यादि ॥   
  
उदकं समिधः पुष्पाणि च यस्य दूरे तथा अमनोज्ञं नमन तुष्टिकारि   
असद्रूपमित्य याज्ञिकं वृक्षं चापूष्पफल वृक्षं वा   
गणेशादिर्यत्कीलितं चिह्नितम् उपर्य्युपरिलिङ्गं वेति न यत्र बहूनि लिङ्गानि   
एकलिङ्गाधिष्ठितं वक्ष्यमाणयोपपत्त्यापीत्यर्थः   
साधकान्तरपालितमित्यन्येन साधकेनाश्रितम् । किं च दक्षिणदिग्द्वारेण   
देवगृहोत्तर दिग्द्वारेण वायद्युक्तं दुष्टानि सत्त्वानि सिंह व्याघ्रा   
जगरादीनि तद्वदिति तद्युक्तम् । यत् आगामि प्रतिषेधकमिति । भविष्यतामपि   
विघ्नानां निवारणं तदम्बु प्रोक्षितं धामेति । गृहमदोषवत्तथा  
  
प्। ६८अ) वेदीपीठिका गर्भं च प्रासादस्यादि ग्रहणात् प्रासादं   
तद्बाह्याङ्गनम् अप्यदोषवत् कृत्वा येन प्रासादरूपिणश्चान्ये   
शिवाश्रयाः वेदिकारूपिणो येन्ये शोध्यास्तेभ्यस्त्रयः जचादिति । ततः   
साङ्गेन सास्त्रेण जुहुयात् तदनु समित्कुशादि आहरणाय स्नानादि गमना   
पेक्षया च यावत् क्षेत्रं परिग्राह्यं तावदस्त्र तेजसा परिपूरितं भावयेत् ।   
तथा तत् तेजसैव निर्दग्ध विघ्नसङ्घमत एवानामयं निर्दोषं हुत्वा   
छिद्रमिति प्राक् प्रतिपादितमेव ततः शास्त्रलोकेश मन्त्रान् शङ्कृन्   
प्राग्दिग्ध इति पूर्वादि दिक्क्रमेण निवेशयेदितो बाह्येन निष्क्रमेदिति ।   
सञ्ज्ञार्थं चर्म जप्तेनेति कवच मन्त्राभिमन्त्रितेन सन्धायेत्येकी कृत्य   
बहिस्तद्बाह्ये बीजानिकिरेन्निक्षिपेत् । शस्त्रजजप्तानीत्यस्त्र जप्तानि सूत्रचर्मनेति   
शङ्कुसन्धायक सूत्रमार्गेण ततश्च भस्मनाबहिर्दीप्तं   
प्राकारमण्डलं कूर्य्यात् । अन्तश्चाभ्यन्तरे य चान्विस्तितैः कवचमिति   
कवचमन्त्रप्रयोगेन कुर्य्यात् । पुष्पमूलानुलक्षितमित्येतत्प्रायं   
राक्षस्यामिति । नैनृत्यां क्षेत्रपालाय बलिं दद्यात् । धामनेति । देवगृहे   
वास्तुदेवेभ्यो बलिर्देयः उदकान्तरमिति । प्रतिवस्तु जलेन स्नानम् गोशकृताचेति   
। गोमयेन क्षौद्रमिति । माक्षिकं स्वमन्त्रेण समालभ्येति   
पूर्वप्रतिष्ठितेन तदज्ञानात् प्रणवेनेति प्रागप्युक्तं तत इत्यादि । प्राक्   
प्रतिष्ठित समस्तमन्त्रसंयोगं कृत्वा विशोध्यमिति । विसर्जितमन्त्रव्रातं   
ससाधकः प्राग्वदिति विधिवत् समारोप्य निवेदयेत् । सिद्ध्यर्थं   
पीठमन्त्राश्रयानपि मन्त्रान्यथा योगं विन्यस्य ताथा ज्ञानक्रिये   
प्रागुक्तक्रमेणैव विन्यस्ये । अथ हुतकर्मछिद्र इति चतुर्विधं यत्कर्म छिद्र   
मूनकरणादधिककरणादन्यथाच्चेत्यस्मिन्प्रायश्चिते तस्मिन् होमविधिना   
निष्पादित इत्यर्थः पुनर्भजेत् स्नानमिति । प्रथममेकस्य पुनरन्यत् स्नानं   
पुनः शब्दोव्यवहितोपि संयोज्यः मन्त्रसान्निध्यकारणं तत इत्यादि   
पूर्वादिकरणपूर्वं मत्तसान्निध्यनिमित्तं जपं यथाशक्ति कृत्वा   
निवेद्य च त प्रागुक्तेनैव विधिना सन्निध्यं प्रार्थयेदिति । यथाभिलषित   
सिद्धिनिमित्तं नियसमाप्तिपर्य्यन्तमस्मिंल्लिङ्गेभगवन्सन्निहितो   
भवेत्येवं विक्षप्तिकयालब्धेभितश्च  
  
प्।६८ब्) सान्निध्यं प्राप्तं विभाव्येत्यर्थः भूतेभ्यः स्वानुगेश्चेति ।   
स्वस्वस्थानचरेभ्य भूतेभ्यो बलिं किरेत् क्षेत्रेत्यादि । यथैव समस्तक्षेत्रे   
लोकेशास्त्रादि कल्पना कृता तद्वत्साधनाकार्य्ये स्वमठिकायां प्रदोषे   
बलिपूजादीति क्षेत्त्रनेम्यां शङ्कुदशकेनोत्यादितायां पर्वसु   
वक्ष्यमाणकेषु बलिपूजा प्रदोषे कार्य्या देव विषयं तु प्रत्यहं   
प्रभातमध्याह्न प्रदोषनिशार्धात्मकेवरचतुष्टये समानगुणवत्सस्व इति   
तुल्यगुणैर्य्युक्तो विशेषपूजादिवसानाह । चतुर्दश्यामित्यादि ।   
पक्षयोरित्युभयपक्षविषयो यो विधिर्मासवृद्धि दिनध्वंसे इति । मासमध्ये   
यौ दिनवृद्धि ध्वंसौ व्यतीपातो विष्ट्यादिकः अन्येपि ये युगादि षडशीति   
मुखसङ्क्रान्ति प्रभृतयः पुण्यकालाः क्षेत्रेत्यादि स्नानपूजादौ   
यदुपयुज्यते । तत्परिगृहीते क्षेत्रे यदि नास्ति तदूरतः सङ्ख्यासमाहृतं   
भजेत् । तत्त्वात्मना ततो बहिर्गछेत् विघ्नाप्रदर्शन सम्भवात् । जातीत्यादि ।   
स्वचर्य्यविहितवृत्त्यनुष्ठानं जातिव्यतिकरस्तस्मिन्विधि स्थितमिति   
शास्त्रपरिदृष्टं स्वचर्य्येत्यादि । जातिव्यतिक्षरे कुर्य्यात् प्रायश्चितमिति ।   
यदुक्तम् । तदेतेन विशेषयति अणुसेविनः साधकस्य स्वचर्याविहिता   
वृत्तिस्तामाश्रितस्य मात्राः शक्त्यो विभान्ति विजृम्भन्ते जगद्व्याप्य   
चतुर्विधं भूतसर्गमधिष्ठाय एतदुक्तं भवति तथाविधे जगति यत्र   
यत्र यदभिलाषे साधको मन्त्रान् प्रयुङ्क्ते तदवश्यं प्राप्नोति । उक्तं च   
  
श्रीमज्ज्ञानोत्तरे ॥  
  
विश्वरूपधरा मन्त्रा यजमानेच्छया स्थिताः ।  
सर्वान् कामान् प्रयच्छन्ति त्रैलोक्ये दुर्लभानपि ॥  
  
मन्त्रीति साधक एव विधिलङ्घने विधिप्रकरणे प्राप्तं   
प्रायश्चित्तमनाचरन् । सिद्धिभ्रंशमवाप्नोति दैशिकस्त्वाचार्य्यो रोगभागिति   
विघ्नितदीघाफलभाग्वतीत्यर्थः । तन्निवृत्त्यायेत्यादि । तस्य विधिलङ्घन   
प्रत्यवायस्य निवृत्त्यै विधिर्वक्ष्यमाणः पवित्रकाख्यः परमेशानेति ।   
शास्त्रगौरवापेक्षयोद्युक्त क्रियात्मना ईश्वरभट्टारकेन वेधस इति   
परप्रजापतये अनन्तेशाय तस्या एवात्र शास्त्रावतारादौ प्रधानगुरुत्वं   
न तु वेधसोभिधायकस्य शब्दस्य   
  
प्। ६९अ) सामान्यात् पद्मजन्मन इति व्यख्येयं यतौ सौ प्रजापतिः   
सर्वजगत्पतित्वेन संहितान्तरेप्युक्तः ।  
  
एष सर्वानिमां लोकान् परशक्त्युपबृहितः ।  
उत्सादयति सन्धत्ते निरुण द्विजगत्पतिरिति ॥  
  
स्कन्दायतीक्ष्णभासे चेति । शास्त्रावतारगुरुप्रदर्शनार्थमेतत् ।   
  
जगतां प्रारणप्रोक्तमनन्तेशं परं गुरुम् ।   
तेनोक्तं परमेशेन श्रीकण्ठाय महात्मने ॥  
  
सुरासुराणां गुरुणा देव्यै सर्वमुदाहृतम् ।  
देवी च प्राहनन्दीश स्कन्दयोरित्यादि । समासान्निबोधतेति सङ्क्षेपस्तं   
पवित्राख्यं शृणुतेत्यर्थः ।   
  
अथ तदुच्यते । नभस्येत्यादि । नभस्य नभसोर्मासोरिति । भाद्रपद   
श्रावणमासोरित्यर्थः । पद्मन्नुमः कृत्रिश शत्रिभ्यो द्वे पुत्रे   
मासशब्दस्य विहितत्वान्मासोरिति षष्ठी द्विवचनमुपपन्नम्   
अन्यथामासयोरिति वक्तव्यं स्यात् आषाढ्यामिति । आषाढशुक्लपञ्चदशी   
पूर्वाषाढायुक्ता आषाढेति देशभाषाप्रसिद्धा तस्यामादि मेह्नि ।   
उद्दिष्टदिनानां प्रत्येकमाद्यदिन इत्यपि वासा पेक्षया वा ग्रहणं तेन   
सप्तमी त्रयोदशाख्यं दिनद्वयं विहितं ज्ञेयम् । उक्तं च   
  
श्रीमत्किरणे ॥  
  
सत्पम्यां त्रयोदश्यामथापि वा पूजां कृत्वा तद्देशे   
शिवमामन्त्र्यतद्दिन इति । तथा आषाढशुकलचतुर्दश्यपि विहिता अन्याशां   
स्वपदोपात्तत्त्वादव्याविद्धमित्यनाकुलान्वितं बलकलशब्देन   
वृक्षत्वगुच्यते । तत उद्भूतं त्रिगुणमित्यादि । नवभिस्तन्तुभिरेव तन्तुं   
कृत्वा समग्रन्थीति वक्ष्यमाणयोपपत्त्या यथा गममिति   
शास्त्रान्तरदृष्टं विधानमनति क्रम्य आपाद्येति प्रतिपाद्य पावनं   
परमिति पवित्रकाख्यायामुपपत्तिर्विहिताननुष्ठानात्प्रत्यवायात्मनः   
पापाद्यतः पावपत्यतः पवित्रम् एतदेव स्फुटीकरोति वार्षिकान्मुच्यते   
कृत्यविप्लवात् पूरणाद्विधेरिति । एतस्मादेव विधिपूरणात् पवित्रक   
प्रतिपादनाख्यादनुष्ठितात्सतो वार्षिकादिति । संवत्सर कृतात् क्रियाविप्लवान्   
मुच्यते । विशुद्धिं प्राप्नोतीत्यथः । द्विगुण इत्यादि हरय इन्द्राश्चतुर्दश   
द्विगुणा अष्टाविंशतिस्तन्तूनां कन्यसकन्यसेतते ततो द्विहास्तिक   
त्रिहास्तिकादिकमतो दशदशवृद्ध्या उत्तमोत्तमं यावदष्टोरं शतं   
तन्तूनां भवत्येव   
  
प्। ६९ब्) एषविधिर्भोगार्थिनां द्वादशेत्यादि वा शब्दोत्र पुनः   
शब्दस्यार्थः कन्यसादिषु सिद्धिष्विति तन्निमित्तं द्वादशभ्यस्तं तुभ्य   
ऊर्ध्वं द्वादशानां द्वादशानां वृद्ध्या यावदष्टोत्तरशतं   
तत्त्वन्तिका वृद्धिरित्यर्थः । यवीय सोमित्यादि कन्यसानां लिङ्गानां   
मोक्षार्थिभिः कलासङ्ख्यागुरवः अष्टात्रिंशतं तवः कार्य्याः   
तारासुताराद्या अष्टात्रिंशदेवकलायतः मध्यानां वर्णलक्षिताः   
पञ्चाशतं तव इत्युक्तं भवति वर्णानां मात्राक्षराणां पञ्चाशत   
एव प्रसिद्धेः ज्येष्ठानां पदसङ्ख्याताः एकाशीतिरिति यावत् ग्रन्थय   
इत्यादि यावन्तस्तं तव स्रावन्त एव ग्रन्थयः तुल्यान्तरा इति यावत्   
परिमाणको ग्रन्थिस्तावत्परिमाणं व्यवधानं कृत्वा परोग्रन्थिः समा   
इति न्यूनाधिकत्व रहिताः प्रागप्युद्दिष्ट समग्रन्थीत्येतेन   
काश्मीरकाख्यया कुङ्कुमङ्गैरिकाद्यरुण इति गैरिकाख्यया धतु विशेषः   
आदिशब्दाद्गोरचनयापि । यदुक्तं   
  
श्रीमत्किरणे ॥  
  
गोरोचना कृता सर्वे ग्रन्थयो धातुनां पिवेति ।  
  
दृढा इत्यविश्लथाः त्रितयमित्यादि । भोगमोक्षापेक्षया   
सृष्टिसंहारक्रमेण मूर्ध्नी आर्चाभागे आत्मविद्या शिवात्मकं   
पवित्रत्रितयं कर्तव्यं पीठिकासंसृष्टि पुनश्चतुर्थम् सार्वदैवतमिति   
यच्चतुर्थं पवित्रकं तन्मूर्त्याश्रय पिण्डिकाश्रय देवतार्थत्त्वेन   
सार्वदैवकम् आजान्वित्यादि । प्रतिमास्वाजानुपर्य्यन्तं त्रिपूर्वं तद्वदेव   
आत्मविद्या शिवात्मक पवित्रक त्रितय पूर्वकं स्वेष्टतन्तु युक् च   
यथारुचिसङ्ख्यात्तत्रं तु युक्तं चलेष्वित्यादि चललिङ्गानामपि स्वेष्टतन्तु   
युक्तं कर्तव्यमित्यर्थः सिद्ध्यैसमग्रन्थीति पूर्वोक्तस्य द्वादशोत्तरं   
वृद्धेत्याद्यस्यानुवादः विद्येत्यादि विद्यापीठेति पुस्तकादावेव एवमेव   
सर्वात्मकमिति । सर्वव्यापकत्त्वेन विवेष्टन पर्य्यन्तं तथैव सर्वात्मकं   
यथा रुचितं तु युक् त्वशृङ्गात् पृष्ठमेकं वक्ष्यमाणे वृषे तथा च   
ग्रीवाधः प्रभृति खुरस्पर्शि द्वितीयं शिवाग्नावित्यादि स्विष्ट कृदाख्यं   
कर्म इह बलिहोमः तत्पर्य्यन्ते होमव्यापारे कृतेसतीत्यस्मद्गुरवः अन्ये तु   
स्वेष्टकृत्प्रान्त इति पाठे प्राते कृते कर्मणि प्रतिपाद्यम्  
  
प्। ७०अ) होमसमाप्तावित्यर्थः किं भूतं पवित्रकं स्वेष्टकृदिति   
स्वस्यात्मन इष्टमभिलषितं करोति यदेव व्याचक्षतेः लिङ्गवदिति शिवाग्ना   
चपि पवित्रक चतुष्टयविधानायाति देशः तद्विधानमाह त्रीणीत्यादि   
लिङ्गस्यादौ विभागेन त्रीण्यात्मविद्या शिवात्मकानि भोगमोक्षापेक्षया   
येन क्रमेण प्रतिपादितानि चतुर्थं देवतात्वेन सर्वतत्वनिमित्तं भगवतः   
कालाग्नि रुद्रतः प्रभृति परमशिव पर्य्यन्तमथ वा परमशिवात् कालानल   
सृष्टिपर्य्यन्त क्रमेण तथैव व्याख्येयं प्रतिष्ठायां दृष्टं   
फलमाह । न कालमृत्युरित्यादिनायत्रेशः सवृषः स्थित इति सर्वथा   
वृषप्रतिष्ठा विना कृता लिङ्ग प्रतिष्ठा न कार्य्येत्युक्तं भवति ।   
वृषस्वरूपमाह । वृषोधर्म इत्यादि मेदयति पुरुषान्   
गुरुफलैर्दुःखदाहशमनैराह्लादयत्यतो भगवतः सम्बन्धी धर्मो   
धात्वर्थतोपि निरुक्त दृशापि देवस्यासौ ज्ञानक्रियात्मको गुणो यस्माद्   
गुणातिशयात् सदिदं विद्धे तु चेतनाचेतन वर्गं प्रागुक्तं सर्वं   
धारयत्याधारशक्त्यात्मना तथा धिष्टातृशक्त्यात्मना च । उक्तं च   
  
श्रीमत्स्वायम्भुवे ॥  
  
धातुलोकानिमान्सर्वान् प्रीतिं च पुरुषात् परात् ।  
  
धर्मस्तेनोच्यत इति । इतीशाराधनोपाय इति यत्प्राग्यागाधिकरणोद्देश समये   
युक्तं यजनं श्रेष्ठमेतेभ्यो लिङ्ग एवेति तदनेनोपे संहरति ।   
  
येन चानेनोपायेन साध्येन ब्रह्मादयः ।  
स प्रजाकृतः अद्भुतमाश्चर्य्यभूतं सर्वाति शायित्वात्परमैश्वर्य्यं   
प्राप्ताः अनुकल्पः प्रवृतोपीति । अनुकल्पो गौणीकल्पना तया प्रवृत्तेपि पुरुषे   
रुद्रपदप्राप्ते श्रुतेर्यदुक्तं प्राक् तेपि रुद्रान संशयः शिल्पिनो गायनान्   
भृत्यान्वृत्तिभाजोपि तारयेदिति । को नामविद्वानत्र श्रद्धां न कुर्य्यादपि तु   
सर्व एव कुर्वन्ति । अन्यस्तिरोहित इति योप्यन्योमलोपरुद्धश्रेयो दृक् मूलप्रायो   
यावदित्यर्थः । यजनाङ्गत्वेन भावो यः शुद्धात्मक उक्तस्तदर्थमाह ।   
मृदभस्मगोशकृत्पिण्डेत्यादि । शूद्धावान् मृत्पिण्डादि निर्मितमपि   
लिङ्गसम्पूजयन् प्रतिष्ठात्मकं फलं प्राप्नोति स्थण्डिलेपि   
यजेन्मन्त्रानिति   
  
प्।७०ब्) तदाश्वेवाभीप्सितं फलं प्राप्नोति इत्यर्थः ।   
शस्त्रावतारसम्बन्धानाह । एतत्स्वयम्भुर्भगवां नित्यादिना   
ज्ञानावृत्तोत्ततममिति । ज्ञानं च वृत्तोत्तमं चतुरमुक्ति प्राप्ति   
हेतुत्वाद्धृतमिति वत् तदेकदेशमिति द्वादशसहस्रान् सहस्रेणेत्यर्थः ।   
  
इष्टार्थ सिद्धयोगसमाकुल इति इष्टेनार्थेनाभिलषणीयेन प्रतिष्ठा   
शास्त्रेभ्योप्यतिशयता सिद्धानामुक्तस्वरूपाणां स्थिर चेतसां विदुषां   
वीतरागाणां जगत्तृणमिवेक्षतामित्यनेन तेषां यो योगः समाधि   
ध्येयाकारेण वासनन्त्मरन्ति । ताभ्यामिष्टार्थसिद्धयोगाभ्यां   
समाकुलं व्याप्तम् नोस्माकं शिवमस्तु श्रेयो भवतु ।   
प्रारब्धायरतागुरोर्नियमतस्तस्यैव नोचो फलाच्छश्चच्चित्ततः समाप्ति   
मधुनानीतासमापात्रकात् । सोयं चन्द्रकलाधरस्य दयया सर्वत्र   
सर्वात्मनां भक्तानाम् एकदार्थबोध्वविषयैर्भूयात् सदावल्लभः ॥  
  
॥ इति श्रीमहामहेश्वरेणकृतं भावचूडामणीं नाम तन्त्रं   
समाप्तम् ॥ सम्पूर्णं समाप्तम् ॥ शुभमस्तु ॥ शुभमस्तु ॥  
  
  
  
  
