+++
"Catalog number" = "M00528"
"Uniform title" = "prāsādacandrikā"
Author = [ "jñānaprakāśa",]
Subjects = [ "tantric / āgamic literature", "śaiva", "śaiva-siddhānta",]
Manuscript = [ "IFP transcript T0093 pages 1 - 12",]
Description = "Based on excerpts from the Suprabhedāgama and the Svāmbhuva it deals with a series of yoga ascents the stations of which are variously marked."
"Publication country" = "India"
title_iast = "prāsādacandrikā"
author_iast = "jñānaprakāśa"
title = "प्रासादचन्द्रिका"

+++
  
  
  
  
॥ प्रासादचन्द्रिका ॥  
  
त्रिशून्यम् शून्यात् परं योजयथामशैवम् ।  
  
शून्यं तावत् समाख्यातं सामरस्यं निबोध मे ।  
आत्मन्ये * * * * * * त्रो ज्ञेयो द्वितीयकम् ॥ १ ॥  
  
तृतीयं नाडिसंस्थं तु शक्तौ कुर्याच्चतुर्थकम् ।  
पञ्चमं व्यापिने स्थाने समनायां तु षष्ठकम् ॥ २ ॥  
  
तत्वे समरसो देव सप्तमं तु विधीयते ।  
शिष्यात्मान ह्य पूर्वोक्तविधिना क्रमात् ॥ ३ ॥  
  
पश्चादात्मनि संयोज्य लोलीभूतं विचिन्तयेत् ।  
पूरकं कुम्भकं कृत्वा समानेन निरोधयेत् ॥ ४ ॥  
  
यावत्यो नाडयो देहे तिर्यगूर्ध्वमध * * ।  
समानेन समाकृष्टमेकी भूता भवन्ति ताः ॥ ५ ॥  
  
तासु वै वायवस्तेऽपि प्राणेन समरसङ्गताः ।  
नाड्यस्तु सुषुम्नायाम् एकीभूता व्यवस्थिताः ॥ ६ ॥  
  
प्। २)  
  
ततो वै उच्चरेन्मन्त्रं ना * * * * चिन्तयेत् ।  
मन्त्रमात्मा तथा नाडिरेवं समरसं भवेत् ॥ ७ ॥  
  
वामदक्षिणऊर्ध्वे तु ततो नाडिं प्रमोचयेत् ।  
सेतुबन्धेन यन्मार्गं तत्र गत्वा न जायते ॥ ८ ॥  
  
ब्रह्मा विष्णुश्च रुद्रश्च ईश्वरश्च सदाशिवः ।  
एतेऽत्र समतां यान्ति तन्मयात पृथक् पृथक् ॥ ९ ॥  
  
तस्मिन् समुच्चरेन्नादो यावच्छक्तौ लयङ्गतः ।  
शक्तिमध्यगतो नोडेश्शक्त्या ता * * * यते ॥ १० ॥  
  
सर्वं शक्तिमयान् तत्र सर्वं समरसं भवेत् ।  
तदूर्ध्वं व्यापिनीं व्याप्य सर्वं तन्मयतां व्रजेत् ॥ ११ ॥  
  
समन्ताद् व्यप्नवेद् यस्मात् व्यापिनीत्यभिधीयते ।  
  
सा च सर्वगता ज्ञेया सामरस्येन संस्थिता ।  
षष्ठं समरसं त्यक्त्वा सप्तमं तु ततो व्रजेत् ॥ १३ ॥  
  
तं मा * * * * * * भवत्यपि विचारणात् ।  
स च सर्वेषु भूतेषु भाव तत्वेन्द्रियेषु च ॥ १४ ॥  
  
स्थावरे जङ्गमे चैव चेतना चेतने स्थितः ।  
ऊर्ध्वा न व्याप्य सर्वं तु सामरस्येन संस्थितः ॥ १५ ॥  
  
प्रनह * * * * * * निनामपि यो मनः ।  
यस्याज्ञा समयोभावस्थिरः पूर्णसमं ततः ॥ १६ ॥  
  
प्। ३)  
  
एवं समरसः प्रोक्तो विषुवं तु निबोधते ।  
प्रथमं प्राणविषुवं मन्त्रो ज्ञेयं मन्त्रो * कम् ॥ १७ ॥  
  
तृतीयं नाडिविषुवं प्रशान्तं च चतुर्थकम् ।  
पञ्चमं शक्तिविषुवं षष्ठं वैकल्यमुच्यते ॥ १८ ॥  
  
सप्तमं तत्वविषुवं प्रविभागस्त्वथोच्यते ।  
आत्मानं च मनः प्राणैस्संयोज्य विषुवम् ॥ १९ ॥  
  
मन्त्रमुच्चारयेद् यावत्तावन्नान्यमना भवेत् ॥ २० ॥  
  
परापरविभागेन मन्त्रात्मानं तदुच्यते ।  
मन्त्रं विषुवमि * * * * * स्थानं निबोधते ॥ २१ ॥  
  
सर्वासामेव नाडीनां मध्ये यां संव्यवस्थिता ।  
सुषुम्ना नाम सा ज्ञेया नाडीशक्त्या शिवं गता ॥ २२ ॥  
  
तत्र प्रवाहयेन्नादं नाडी विष * * * * ।  
  
प्राणेन तु समुच्चार्य कारणान्यङ्गुलेङ्गुले ।  
तान्यवस्थात्परित्यज्य कारणानि षडेव तु ॥ २४ ॥  
  
सप्तमे * * * * * प्रशान्तेन्द्रियगोचरम् ।  
प्रशान्तस्तमितो ज्ञेयोस्तिमिते निश्चलस्स्मृतः ॥ २५ ॥  
  
निश्चलो निस्तरङ्गश्च स्थिरपूर्णस्समं ततः ।  
एवं भवं स (मा) स्थाय देशा * * * * * * ॥ २६ ॥  
  
प्। ४)  
  
एतत्प्रशान्तविषुवं शक्त्युपाधिर्निबोधमे ।  
शक्तिमध्ये गतो नादः तदूर्ध्वं केचरेद्यदा ॥ २७ ॥  
  
तावत्तच्छक्ति विषुवं कालाख्यं तु निबोधमे ।  
तृट षोडशिकाया तु प्राण * * * * * ॥ २८ ॥  
  
कालो भ्रूक्षेपमात्रस्तु तन्त्रान्ते कथितो मया ।  
परापर विभावेन पुनरेव त्रिधा कुरु ॥ २९ ॥  
  
अपरष्षोडशी यावत् कालस्सप्तदशः परः ।  
परापरस्तु यत्कालः सुप्रिय * * * * प्रभुः ॥ ३० ॥  
  
प्राणमेकं त्रिधाकालं कृत्वा चैवं यजेत्पुनः ।  
अपरश्शशिमूर्ध्वस्थो व्यापिन्यां तु द्वितीयकः ॥ ३१ ॥  
  
तृतीयं समनास्थाने कालो विषुवमुच्यते ।  
  
उन्मना परिता देवि तत्रात्मानं नियोजयेत् ।  
तस्मिन्युक्तस्ततो ह्यात्म तन्मयं च प्रजायते ॥ ३३ ॥  
  
तत्वाख्यं वि * * * वि सर्वेषां परत स्थितः ।  
विषुवं न्यैवं विधं ज्ञात्वा को न मुच्येत बन्धनात् ॥ ३४ ॥  
  
  
एवं विषुवमाख्यातं योजना च तथोच्यते ।  
मन्त्रभावक्रिया * योजनायेतु परे शिवे ॥ ३५ ॥  
  
विद्यातत्वास्पदं बुध्वा बिन्दुतत्वासने स्थितः ।  
नादशक्तितनुश्चैव व्यापिनीकरणान्वितः ॥ ३६ ॥  
  
सर्वं ज्ञात्वावबोधेन समनान्तं चरेस्तु सः ।  
  
अध्वातीतं परं प्रोक्तं परं चाध्वमध्यमेध्यगम् ।  
पूर्णाहुत्या रसोपेत पशुं योजयते परे ॥ ३८ ॥  
  
ऊर्ध्वं * * * वस्सह समपादो व्यवस्थितः ।  
नाभिस्थाने सृजेन्मूलं मुखेनाग्रमुखं समम् ॥ ३९ ॥  
  
सृचोपरि सृचं देवी क्रित्वा चैव मधोमुखम् ।  
पुष्पं दत्वा सृवाले तु दर्भेन सहितौ करौ ॥ ४० ॥  
  
म * * * * हस्ताभ्यां गृहीत्वा यत्नतोऽपि च ।  
मुखाग्रे दक्षिणं हस्तं वामं वै पृष्ठतः प्रिये ॥ ४१ ॥  
  
मुष्टिभ्यां सङ्गृहीत्वा तु उत्थानकरयोगतः ।  
ततो तेन सम्प्राप्य अभिमानं तु कार * * ॥ ४२ ॥  
  
तत्वमेकं हि सर्वत्र नान्यभावं तु कारयेत् ॥ ४३ ॥  
  
भेदयेन्मन्त्रशूलेन मुद्राभावयुतेन च ।  
मन्त्रो वै ज्ञानशक्तिं च चैव क्रियात्मिका ॥ ४४ ॥  
  
भावश्च मन इत्युक्तं तन्मणा बुद्धिपूर्वकम् ।  
वरश्च मनसागम्य इच्छाशक्त्यात्वधिष्ठितः ॥ ४५ ॥  
  
यत्र यत्र भवेदिच्छा ज्ञानं तत्र प्रवर्त ।  
  
प्। ६)  
  
क्रियाकरणहीनस्य न चैवोच्चारणं भवेत् ।  
क्रियाकरणरूपेण न चैव त्रिविधा स्मृता ॥ ४७ ॥  
  
ए * * * * * तत्वं करणेन विचक्षणः ।  
नात्युच्चरं द्वितीयेन द्वाराणां सं निरोधनम् ॥ ४८ ॥  
  
तृतीयं करणं दिव्यं क्रीत्वा वै तत्वमुचरेत् ।  
पूरकं कुं * * * * * * द्वाराणि पादयेत् ॥ ४९ ॥  
  
गुदद्वारेण रुद्धेन सर्वे रुद्धा भवन्ति हि ।  
द्वारमेकं द्वितं चोर्ध्वे प्रवाहात्तद्विचिन्तयेत् ॥ ५० ॥  
  
ना * * * * * * * * * * * * * * * ।  
  
ते कुम्भकेन सङ्कुम्भ्य विकसन्ति समन्ततः ।  
कारणं तु ततः कृत्वा लक्षणं तस्य वै शृणु ॥ ५२ ॥  
  
जिह्वां तु तालुके योज्य किञ्चिदूर्ध्वं * * * * ।  
  
दन्तपङ्क्तिं तदैवेह दृष्टिश्चा योर्ध्ववर्जितः ।  
कायं समुन्नतं कृत्वा करणं दिव्यमुच्यते ॥ ५४ ॥  
  
दिव्यं च करण * * * त्रस्योच्चारणं कुरु ।  
कुम्भितश्चैव यः प्राणो रेचयेत्तं शनैश्शनिः ॥ ५५ ॥  
  
नाडयो ग्रन्थिपद्माश्च देहे एवं व्यवस्थिताः ।  
रेचकेन समाक्षिप्य ऊर्ध्व स्रोतो * * * * त् ॥ ५६ ॥  
  
प्। ७)  
  
ततो विज्ञानशूलेन ग्रन्थीन् भिन्दन्समुच्चरेत् ।  
भित्वा हृत्पद्मग्रन्थिं तु शब्दो धुनुधुनायते ॥ ५७ ॥  
  
तालुमध्यगतप्राणो यदा भवति मुच्चतः ।  
बिन्धतस्ता ग्रन्थिसुशब्दो घुमुघुमायते ॥ ५४ ॥  
  
एवं तेऽनुभवाः प्रोक्ताः प्राणे चरति सुव्रते ।  
तिस्रस्ते तु कलाः प्रोक्ता उपर्युपरि ताः क्रमात् ॥ ५९ ॥  
  
तिष्ठते यत्र वै प्ता * मात तद्गतिमाव्ययात् ।  
तत्तद्रूपं भवेत्तस्य धाश भावानुरूपतः ॥ ६० ॥  
  
भ्रुवोर्मध्ये यदा गच्छेत् स्फोटशब्दः प्रजायते ।  
बिन्दुं भेदयतो देवि शब्दोधु मधमायते ॥ ६१ ॥  
  
कपिलैत्थैर्नालिकेरेण आचार्यस्सह बिन्दुना ।  
अभिन्नो मोक्षमनं बाह्याभ्यन्तरं विना ॥ ६२ ॥  
  
भित्वा बिन्दुं * * * * अर्धचन्द्रं विभावयेत् ।  
भिन्दतश्चार्ध चन्द्रश्च फाले सिमिसिमायते ॥ ६३ ॥  
  
अर्धचन्द्रं तु भित्वा वै भेदयेत्तु निरोधिनम् ।  
तस्यां तु भियमानायां शब्दश्शिमिशिमायते ॥ ६४ ॥  
  
स्थानत्रयमिदं देवि पञ्चपञ्चकलान्वितम् ।  
प्राणस्सचरतिस्तत्र यस्मिन्स्थानेन तिष्ठति ॥ ६५ ॥  
  
तत्तद्रूपं भवेदात्मा तां तां गतिमवाप्नुयात् ।  
निरोधिनीं भेदयित्वा तु ततो नादं व्रजेत्पुनः ॥ ६६ ॥  
  
प्। ८)  
  
वंशशब्दस्समश्शब्दः तत्र सूक्ष्मं प्रजायते ।  
भेदयेन्नाद संस्थानं ब्रह्मरन्ध्रं स तु स्मृतम् ॥ ६७ ॥  
  
भिन्दतो ब्रह्मरन्ध्रं तु शब्दश्शमशमायते ।  
शक्तिमध्यगतः प्राणो वंशनादान्तसन्निभः ॥ ६८ ॥  
  
तांश्च वै भेदयेच्छक्तिं दुर्भेद्यां सर्वयोगिभिः ।  
भिद्यते च यदा शक्तिश्श * * मुशुमुस्ततः ॥ ६९ ॥  
  
शक्तिं भित्वा ततो देवी तच्छेषं व्यापिनी भवेत् ।  
अनुभावे भवेत्तत्र स्पृशेद्यत्र पिपीलिका ॥ ७० ॥  
  
स्थानत्रयमिदं देवि पञ्चं पञ्चक तम् * * ।  
यत्र यत्र च कत्प्राणः तत्तद्रूपमवाप्नुयात् ॥ ७१ ॥  
  
तस्माद् वै सुप्रयत्नेन भित्वा धाम परां गतिम् ।  
भित्वा वै व्यापिनं देवि न मना * * * * * त् ॥ ७२ ॥  
  
मनसा तु मनस्त्यक्त्वा जीवः केवलतां व्रजेत् ।  
जीवो वै केवलस्तत्र आत्मा ज्ञानक्रियान्वितः ॥ ७३ ॥  
  
बन्धनाशेषनिर्मुक्तस्स * * त्र व्यवस्थितः ।  
समस्ताध्व पदातीत सश्शुद्धविज्ञानकेवलः ॥ ७४ ॥  
  
गृह्णातिनापरं भावं ततः परशिवात्मकम् ।  
परापर विनिर्मुक्तः स्वात्मनात्मा व्यवस्थितः ॥ ७५ ॥  
  
आत्मव्याप्तिर्भवेदेषा शिवव्यापिरतः परम् ।  
इन्धनाशेष भावेन सर्वाध्वो पादिवर्जितम् ॥ ७६ ॥  
  
प्। ९)  
  
विदित्वा परमं तत्वं शिवत्वं कल्पितं तु यैः ।  
आत्मोपायाधिका शैवेन गच्छन्ति शिवं परम् ॥ ७७ ॥  
  
आत्मतत्वगतिं यान्ति आत्मतत्वेन रञ्जिताः ।  
तस्मादात्म परित्याज्यो यदि चेच्छिवमात्मनः ॥ ७८ ॥  
  
आत्मतत्वं ततस्त्यक्त्वा विद्यातत्वं नियोजयेत् ।  
उन्मना सा तु विज्ञेया मनस्सङ्कल्प्य उच्यते ॥ ७९ ॥  
  
सङ्कल्प्य नयतो ज्ञेयमुन्मना युगपत् स्थितम् ।  
तस्मात्सा च परा विद्या यस्मादन्या न विद्यते ॥ ८० ॥  
  
विन्दते यत्र युगपत् साप्यग्ज्ञाति गुणान्परान् ।  
वेदनानादि धर्मस्य परमात्म प्रबोधनात् ॥ ८१ ॥  
  
व्यञ्जना परमार्थत्वे तस्माद्विद्येति सोच्यते ।  
तत्र व्यञ्जयेत्तेजः परं परमकारणम् ॥ ८२ ॥  
  
परस्मिन्तेजसि व्यक्ते तत्रस्थशिवतां व्रजेत् ।  
अप्रदप्ते यथा वह्नौ शिखा दृश्येत चाम्बरे ॥ ८३ ॥  
  
दशप्राणस्थि ह्यात्मा तद्वल्लीयेत तत्पदे ।  
तद्वदेवाभिमानस्तु कर्तव्यो देशिकोत्तमैः ॥ ८४ ॥  
  
अहमेव परो हंसः शिवं परमकारणम् ।  
मत्प्राणे स पश्यात्मलयं स परमं गतः ॥ ८५ ॥  
  
एवं यो वेत्ति तत्त्वेन वह्निवद्देह मध्यतः ।  
यद्वद्वह्निमुखातीतस्तद्वद्योजयते परे ॥ ८६ ॥  
  
प्। १०)  
  
सूक्ष्मस्वायम्भुवे-  
  
यो यत्राभिलषेद् भोगान् स तत्रैव नियोजितः ।  
सिद्धिभा मन्त्रसामर्धो तत्तद्योजयते पदे ॥ ८७ ॥  
  
तस्मिन्युक्तः परे तत्वे सर्वज्ञादिगुणान्वितः ।  
शिव एको भवेद् देवी अविभागेन सर्वतः ॥ ८८ ॥  
  
वह्निं निरोधभावेन शिवेन सह संयुतः ।  
अन्यथा न चेद् देवी नदीवेग इवार्णवे ॥ ८९ ॥  
  
स्थितस्स सागरेद्भिस्तु सिन्धो समरसी भवेत् ।  
पुनर्विभा नाप्नोति तथात्मा तु शिवार्णवे ॥ ९० ॥  
  
पूर्वोक्तं तदिदं सर्वं ज्ञात्वा तत्वे नियोजयेत् ।  
एवमाचरते यस्तु आचार्यन्तु शिवात्मकम् ॥ ९१ ॥  
  
शिवेन सहचारित्वाद् आचार्यस्तेन सोच्यते ।  
तस्मान्मामानवीं बुद्धिं कारयेद्देशिकं प्रति ॥ ९२ ॥  
  
आचार्यं च मन्त्रं च शिवज्ञाने शिवस्य च ।  
नानात्मं नेव कुर्वन्ति विदेशाश्चत्रनायकः ॥ ९३ ॥  
  
ब्राह्मणा क्षत्रिया वैश्याश्शूद्रो वा वीरवन्दिते ।  
आचार्यत्वे नियुक्ताये ते जयन्ति शिवास्स्मृताः ॥ ९४ ॥  
  
अन्यथा प्रागृरूपेण ये पश्यन्ति नराधमाः ।  
नरके ते प्रपश्यन्ते सादाख्य वत्सरत्रयम् ॥ ९५ ॥  
  
न तेन सह सम्भाषा कर्तव्या तु शिवार्थिना ।  
  
प्। ११)  
  
कृत्वा सम्भाषणं तेन सोऽपि गच्छति तद्गति ॥ ९६ ॥  
  
तस्माच्छिवसमास्सर्वे द्रष्टव्या मुक्तिमिच्छता ।  
भुक्तिमुक्तिफलव्याप्तिर्भवेत्येव तदाज्ञया ॥ ९७ ॥  
  
आचार्यस्स्वजनानां च कुलकोटिसहस्रजः ।  
ज्ञानज्ञेय परिज्ञानात् सर्वांस्तांस्तारयिष्यति ॥ ९८ ॥  
  
एवमुक्त विधानज्ञो तामज्ञश्चैव देशिकः ।  
ब्रह्मणा क्षत्रिया वैश्या शूद्राश्चान्येऽथवा प्रिये ॥ ९९ ॥  
  
सर्वे ते समधर्माणः शिवधामनि योजिताः ।  
सर्वे जटाधराः प्रोक्ताः भस्मोद्धूलित विग्रहाः ॥ १०० ॥  
  
एकभाक्ति भुजस्सर्वे सर्वे ये तु वरानने ।  
पुत्रकाणां भवेदेकस्साधकानां तथा भवेत् ॥ १०१ ॥  
  
नैष्ठिकानां भवेदेको न पश्यन्ति विभेदतः ।  
एकैव सा स्मृता जाति भैरवीया शिवाज्ञया ॥ १०२ ॥  
  
मन्त्रमेतत् समाहृत्य प्राज्ञातिं ह्युदरयेत् ।  
साधकानां पुत्रकाणां तथा समयिनामपि ॥ १०३ ॥  
  
प्राज्ञात्युदीरणाद्देवि प्रायश्चित्त भवेन्नरः ।  
दिनत्रयं तु शूद्रस्य पञ्चाहं केशवस्य च ॥ १०४ ॥  
  
पितामहस्य पक्षे कं नरके पच्यते तु सः ।  
जनः शीलो भवेत् पश्चाद्यदि चेदुत्तमाङ्गतिम् ॥ १०५ ॥  
  
श्रीमत्प्रासादमन्त्रस्तु देवदेवेन भाषितम् ।  
  
प्। १२)  
  
सप्तधा वर्तते यस्तु सर्वतीर्थफलं लभेत् ॥ १०६ ॥  
  
अब्रह्मचारी ब्रह्मचारी अस्नातस्नातको भवेत् ।  
पितॄन्पितामहांश्चैव तथैव प्रपिता महान् ॥ १०७ ॥  
  
अक्षयं शिवलोकन्तु यान्ति सद्यत्प्रभावतः ।  
प्रासादनादमुस्थाप्य जपेद्यस्सततं नरः ॥ १०८ ॥  
  
अणिमादिगुणैश्वर्यं षड्भिर्मासैर्न संशयः ।  
  
इति श्रीमत्कलालयदेवतीर्थस्य उत्तरतटे निवासि   
ज्येष्ठज्ञानप्रकाशवराचार्ये तस्यारुणदेवेन सङ्गृहीतायां   
प्रासादचन्द्रिकायां मात्राज्योतीकारणेश्वर स्थानम्  
आनाध्वसमरसी भाव विषुवशब्दयोजनविधानविधिस्समाप्तः ॥  
  
श्रीमदरूणाचलाय नमः ॥  
  
अस्मिंश्च कोशे प्रासादचन्द्रिकया सह तत्वसिद्धान्तव्याख्या   
सिद्धान्तप्रकाशिका दशकार्यं षडध्वत्रिंशत्कलान्यासः   
पुरुषार्थसुधानिधिः सुप्रभेदागमः इति नामका विलिखिता वर्तन्ते ॥  
  
  
  
  
  
