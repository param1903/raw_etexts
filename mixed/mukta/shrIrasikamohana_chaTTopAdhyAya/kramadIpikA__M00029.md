+++
"Catalog number" = "M00029"
"Uniform title" = "kramadīpikā"
"Secondary title" = [ "tantrasārādivividhatantrasaṃgraha",]
Author = [ "śrīrasikamohana caṭṭopādhyāya",]
Subjects = [ "tantric / āgamic literature", "kālīkula / krama",]
Description = "Originally published in Bengali script"
Publisher = [ "kalikātā",]
"Publication year" = [ "Pre-1900",]
"Publication country" = "India"
title_iast = "kramadīpikā"
author_iast = "śrīrasikamohana caṭṭopādhyāya"
title = "क्रमदीपिका"

+++
  
  
  
  
कलान्तमायालवकान्तमूर्त्तिः क्वणत्क्वणद्वाणीनिनादरम्यः (-वणु-) ।  
श्रितो हृदि व्याकुलयंस्त्रिलोकीं श्रियेऽस्तु गोपीजनवल्लभो वः ॥  
  
गुरुचरणसरोरुहद्वयो ण्या?न् महितरजः कणकान् मूद्ध्ना ।  
गदितमिह विविच्य नारदाद्यैर्यजनविध्ं कथयामि शार्ङ्गपाणेः ॥  
  
क्षितिसुरनृपविट्तुरीयजानां मुनिवनवासिगृहस्थवर्णानाञ्च ।  
जपहूतयजनादिभिर्मनूनां फलति हि कश्चन कस्यचित् कथञ्चित् ॥  
  
सर्वेषु वर्णेषु तथाश्रमेषु नारीषु नानाह्वयजन्मभेषु ।   
दाता फलानामभिवाञ्छितानां द्रागेव गोपालकमन्त्र-एषः ॥  
  
न्यूनमच्युतकटाक्षपातने करणं भवति भक्तिजञ्जसा ।  
तच्चतुष्टयफलाप्तये ततो भक्तिमानधिकृतौ हरौ गुरौ ॥  
  
स्नातोनिर्मलसूक्ष्मशुद्धवसनोधौताङ्घ्रिपाण्याननः स्वचान्तः   
सुपवित्रमुद्रितकरः श्वेतोर्द्ध्वपुण्ड्रोज्ज्वलः । प्राचीदिग्वदनो निवध्य   
सुदृढं पद्मासनं स्वस्तिकं स्वासीनः स्वगुरुन् गणाधिपमथो वन्देत्   
वद्ध्वाञ्जलिः ॥   
  
ततोऽस्त्र मन्त्रेण विशोध्य पाणी त्रितालदिग्वन्धहूताशशालान् ।  
विधाय भूतात्मकमेतदङ्गं विशोधयेच्छुद्धमतिः क्रमेण ॥  
  
ओडा?वक्त्ये धूम्रं सततगतिवीजं सलवकं स्मरेत् पूर्वं मन्त्री   
सकलभूवनोच्छोषणकरम् । स्वकं देहस्तेन प्रततवपूषापूर्य सकलं   
विशोष्य व्यामुञ्चेत् पवनमथ मार्गेण खमणेः ॥  
  
तेनैव मार्गेण विलीनमारुतं वीजं विचिन्त्यारुणमाशुशुक्षणेः ।  
आपूर्य देहं परिदह्य वामतो मुञ्चेत् समीरं सह भस्मना वहिः ॥  
  
टपरमतीवशुभ्रममृतां शुपथेन विधुं नयतु ललाटचन्द्रममुतः   
सकलार्णमयीम् ।   
लपरजपान्निपात्य रचयेच्च तया सकलं वपुरमृतौघवृष्टिमथ   
वक्त्रकराद्यमिदम् ॥  
  
शिरोवदनवृत्तदृक्श्रवणघोणगण्डोष्ठदन्तद्वयेषु सशिरोमुखेषु च इति   
क्रमाद्विन्यसेत् ।  
हलश्च करपादसन्धिषु तदग्रकेष्वादरात् सपार्श्वयुगपृष्ठनाभ्यु-  
दरकेषु षाद्यानथ ।  
हृदयकक्षककुत्करमूलदोःपदयुगोदरवक्त्रगतान् वुधः ।   
हृदयपूर्वमनेन पथान्धहं न्यसतु    
  
(प्। २)   
  
शुद्धकलेवरसिद्धये ।  
इत्यावचर्य वपुरर्णशतार्द्धकेन सार्द्धक्षपेशसविसर्गकशोभयैस्तैः ।  
विन्यस्य केशवपुरः सरमूर्त्तियुक्तैः कीर्त्त्यादिशक्तिसहितैर्न्यसतु क्रमेण ।  
  
  
अथ कथयाम्यर्णानां मूर्त्तीः शक्तीः समस्तभुवनमयीः ।  
केशवकीर्त्ती नारायणकान्ती माधवस्तथा तुष्टिः ॥  
  
गोविन्दः पुष्टियुतो विष्णुधृती सूदनश्च मधवाद्यः शान्तिः ।  
त्रिविक्रमश्च क्रिया पुनर्वामनो दयायुक्तः ॥  
  
श्रीधरयुता च मेधा हृषीकनाथश्च हर्षया युक्तः ।  
अम्वुजनाभश्रद्धे दामोदरसंयुता पुनर्लज्जा ॥  
  
लक्ष्मीः सवासुदेवा सङ्कर्षणः सरस्वतीयुक्तः ।  
प्रद्युम्नः श्रीतिसमेतोऽनिरुद्धकोरतिरिमाः स्वरोपेताः ॥  
  
चक्रिजये गदिदुर्गे शार्ङ्गी प्रभयान्वितस्तथा खड्गी ।  
सत्या शङ्खी चण्डा हलिवाण्यौ मूषलियुग्विलासिनिका ॥  
  
शूली विजया पाशी विरजा विश्वान्वितोऽङ्कुशी भूयः ।  
विनदा मुकुन्दयुक्ता नन्दजसुनदे स्मृतिश्च नन्दियुता ॥  
  
नर-ऋद्धी नरकजिता समृद्धिरथ शुद्धियुग्घरिः ।  
कृष्णोवुद्धियुतः सत्ययुता शक्तिर्मतियुक् सात्वतः शौरिः ।  
क्षमया शूरो रमया जनार्दनोमा च भूधरः क्लेदी ।  
विश्वादिमूर्त्तियुता क्लिन्ना वैकुण्ठयुक् तथा वसुधा ।  
पुरुषोत्तमश्च वसुदा वलिना च परा वलानुजोपेता ।  
भूयः परायणाख्या वालः सूक्ष्मा वृषघ्नसन्धे च ।  
  
सवृषा प्रज्ञ् आ हंसः प्रभा वराहोनिशा च विमलोऽमोघा च ।   
नरसिंहविद्युते च प्रणिगदितामूर्त्तयोहलानां शक्तियुताः ॥  
  
वर्णानुक्त्वा सार्द्धचन्द्रान् पुरस्तान्मूर्त्तीः शक्तिर्ङे?वसानानतिञ्च ।  
उक्त्वा न्यसेत् यादिभिः सप्तधातून् प्राणं शक्तिं क्रोधमप्यात्मनेस्तान् ॥  
  
उद्यत्प्रद्योतनशतरूचिं तप्तहेमावदातं पार्श्वद्वन्द्वे जलधिसुतया   
विश्वधात्र्या च जुष्टम् ।  
नानारत्नोल्ल्सितविविधाकल्पमापीतवस्त्रं विष्णुं वन्दे   
दरकमलकौमोदकीचक्रपाणिम् ॥  
  
ध्यात्वैवं परमपुमांसमक्षरैर्योविन्यसेद्दिनमनुकेशवादि-  
कीर्त्तियुक्तैः ।  
मेधायुःस्मृतिधृतिकान्तिकीर्त्तिलक्ष्मीसौभाग्यैश्चिरमुपवृंहितो भवेत् सः ॥  
  
अयमेव रमापुरःसरं प्रभजेद्यो मनुजो विधिं वुधः ।  
समुपेत्य रमां प्रथियसीं पुनरन्ते हरितां व्रजत्यसौ ॥  
  
इत्यच्युतीकृततनुर्विदधीत तत्त्वन्यासं मपूर्वकपराक्षरनत्युपेतम् ।  
भूयः पराय च तदाह्वयमात्मने च नत्यन्तमुद्धरतु तत्त्वमनून्   
क्रमेण ॥  
  
सकलवपुषि जीवं प्राणमायोज्य मध्ये न्यसतु मतिमहङ्कारस्मनश्चेति   
यन्त्री ।   
कमुखहृदयगुह्याङ्घ्रिष्वथो शब्दपूर्वं गुणगणमथ कर्णादिस्थितं   
श्रोत्रपूर्वम् ॥   
  
वागादीन्द्रियवर्गमात्मनि लयेष्वाकाशपूर्वं गणं मूर्द्ध्नास्ये   
हृदये शिरे चरणयोर्हृत्पुण्डरीकं हृदि ।   
विम्वानि द्विषडष्टयुग्दशकलाव्याप्तानि सूर्योड राड्वह्णीनाञ्च यतस्तु   
भूतवसुमुन्यक्ष्यक्षरैर्मन्त्रवित् ॥  
  
अथ परमेष्ठिपुमांसौ विश्वनिवृत्ती च सर्व्व इत्युपनिषदः ।  
न्यस्येदाकाशादिस्थानस्थानयोर्यरलवलार्णैः सलवकैः ॥  
  
वासुदेवः सङ्कर्षणः प्रद्युम्नश्चानिरुद्धकः ।  
नारायणश्च क्रमशः परमेष्ठ्यादिभिर्मताः ॥  
  
ततः कोपतत्त्वं क्षरौविन्दुयुक्तं नृसिंहं न्यसेत् सर्वगात्रेषु तज्ज्ञ् अः ।  
क्रमेणेति तत्त्वात्मको न्यास-उक्तः सुसान्निध्यकृद्विश्वमूर्त्त्यादिषु स्यात् ॥  
  
इति कृतेऽधिकृतो भवति ध्रुवं सकलवैष्णवमत्रजपादिषु ।  
पवनसंयमनस्त्वमुना चरेद् यमिह जप्तुमसौ मनुमिच्छति ॥  
  
अथवाखिलेषु हरिमन्त्रजपविधिषु मूलमन्त्रतः ।  
संयमनममलध्वीर्मरुतोविधिनाभ्यसंश्चरतु तत्त्वसङ्ख्यया ।  
पुरतो जपस्य परतोऽपि विहितमथ तत्रिकं वुधैः ॥  
  
षोडश य इह चरेद्दिनशः परिपूयते स खलु मासतोहङ्घसः ।  
अथवाङ्गजन्ममनुना सुसंयमनं सकलेषु कृष्णमनुजापकर्मसु ॥  
  
सहितैकसप्तकृतिवारमभ्यसंस्तनुयात् समस्तदुरितापहारिणा ॥  
  
अष्टाविंशतिसङ्ख्यमिष्टकलदं मन्त्रं दशार्णं जपन्नयच्छेत् (?)   
पवनं सुशंसितमतिस्त्वष्टादसार्णेन चेत् ।  
अभ्यस्यन्रविवारमन्यमनुभिर्वर्णानुरूपं जपन् कुर्याद्रेचकपूरकं   
सुनिपुणः प्राणप्रयोगं नरः ॥  
  
रेचरेन्मारुतं दक्षया दक्षिणः पूरयेद्वामया मध्यनाड्या पुनः ।  
धारयेदीरितं रेचकादित्रयं स्यात् कलादण्डविद्याख्यमात्रात्मकम् ॥  
  
प्राणायामं विधायेत्यथ निजवपुषा कल्पयेद्योगपीठं न्यस्येद्-  
आधारशक्तिप्रकृतिकर्मठशेषक्ष्माक्षीरसिन्धून् ।   
श्वेतद्वीपञ्च रत्नोज्ज्वलमहितमहामण्डपं कल्पवृक्षं   
हृद्देशेऽंशद्वयोरुद्वयवदनकटोपार्श्वयुग्मेषु भूयः ॥  
  
धर्माद्याधर्मादि च पादगात्रचतुष्टयं हृद्यथ शेषमन्जम् ।  
सूर्येन्दुवह्णीन् प्रणवांशयुक्तान् स्वाद्यक्षरैः सत्वरजस्तमांसि ॥   
  
आत्मादित्रयमादवीजसहितं व्योमाग्निमायालवैर्ज्ञानात्मानमथाष्ट-  
दिक्षु परितोमध्ये च शक्तिर्नव ।   
न्यस्त्वा पीठमनुञ्च तत्र विधिवत् तत्कर्णिकामध्यगं   
नित्यानन्दचितिप्रकाशममृतं सञ्चिन्तयेद्धाम तत् ॥   
  
विमलोत्कर्षिणी ज्ञाना क्रियायोगा च शक्तयः ।   
प्रह्वी सत्या तथेशानानुग्रहा नवमी स्मृता ॥   
  
तारं हृदयं भगवान् विष्णुं सर्वान्वितश्च भूतात्मा ।   
ङेन्ताश्च वासुदेवाः सर्वात्मयुतश्च संयोगः ॥   
  
योगावधौ च पद्मपीठात्मा ङेयुतो नातिश्चान्ते ।   
पीठमतामनुरुक्तः पर्याप्तोऽयं सपर्यासु ॥   
  
करयोर्युगलं विधाय मन्त्रात्मकमाभ्यामभिधास्य मानमार्गात् ।   
सकलं विदधीत मन्त्रवर्णैः परमं ज्योति रनुत्तमं हरेस्तत् ॥   
  
इति क्रमदीपिकायां प्रथमः पटलः ॥  
  
  
वक्ष्ये मनुं त्रिभुवन प्रथितानुभावमक्षीणपुण्यनिचयैर्-  
मुनिभिर्विमृग्यम् ।   
  
(प्। ३)  
  
पक्षीन्द्रकेतुविषयं वसुधर्मकाममोक्षप्रदं सकलकार्मण-  
कर्मदक्षम् ॥   
  
अतिगुह्यमवोधतूलराशिज्वलनं वागधिपत्वदं नाराणाम् ।   
दुरितापहरं विषापमृत्युग्रहरोगार्तिनिवारणैकहेतुम् ॥   
  
जयदं प्रधनेऽभयदं विपिने सलिलप्लवने सुखतारणदम् ।   
नरसप्तिरथद्विपवृद्धिकरं सुतगोधरणीधनधान्यकरम् ॥  
  
वलवीर्यशौर्यनिचयप्रतिभासुरकान्तिसुभगत्वकरम् ।   
क्षुभिताण्डककोटिमणिमादिगुणाष्टकदं किमत्र वहूनाखिलदम् ॥   
  
शार्ङ्गी सोत्तरदन्तः शूरो वामाक्षियुक् द्वितीयार्णः ।   
शूली शौरिर्वालो वलानुजद्वयमथाक्षरचतुष्टयम् ॥   
  
शूरतुरीयः साननवृत्तः स्यात् सप्तमोऽष्टमोऽग्निसखः ।   
तद्दयिताक्षरयुग्मं तदुपरिगन्त्वेवमुद्धरेन्मन्त्रम् ॥  
  
प्रकाशितो दशाक्षरो मनुस्त्वयं मधुद्विषः ।   
विशेषतः पदारविन्दयुग्मभक्तिवर्द्धनः ॥   
  
नारदो मुनिरमुष्य कीर्त्तितश्छन्द-उक्त(?) मृषिभिर्विराडपि ।   
देवता सकललोकमङ्गलो नन्दगोपतनयः समीरितः ॥   
  
अङ्गानि पञ्च हूतभुग्दयितासमेतैश्चक्रै रमुष्य मुखवृत्तविसूपपन्नैः   
।   
त्रैलोक्यरक्षणयुजाप्यसुरान्तकाख्यपूर्वेण चेत् कथितानि विभक्तियुक्तैः ॥   
  
हृदये नतिः शिरसि पावकप्रिया सवषट्शिखा हूमिति चर्मणि स्मृतम् ।   
सफडस्त्रमित्युदितमङ्गपञ्चकं सचतुर्थिवौषडुदितं दृशौ यदि ॥   
  
मन्त्रार्णैर्दसभि रुपेतचन्द्रखण्डै रङ्गानां दशक मुदीरितं   
नमोऽन्तम् ।   
हृच्छीर्षं तदनु शिखा तनुत्रमस्त्रं पार्श्वद्वन्द्वं   
सकटिपृष्ठमूर्द्ध्वयुक्तम् ॥   
  
वक्ष्ये मन्त्रस्यास्य वीजं सशक्तिचक्री शक्री वामनेत्रप्रदीप्तः ।   
सप्रद्युम्नो वीजमेतत् प्रदिष्टं मन्त्रः प्राद्युम्नो जगन्मोहनोऽयम् ॥   
  
हंसो मेदोवक्रवृत्ताभ्युपेतः पोत्री नेत्राद्यन्वितोऽसौ युगार्णा ।  
प्रोक्ता शक्तिः सर्वगीर्वाणवृन्दैर्वन्द्यस्याग्नेर्वल्लभा कामदेयम् ॥  
  
विनियोगोऽस्य मन्त्रस्य पुरुषार्थचतुष्टये ।   
कृष्णः प्रकृतिरित्युक्तो दुर्गाधिष्ठातृदेवता ॥   
  
गोपायति सकलमिदं गोपायति परमपुमांसमिति गोपीप्रकृति स्तस्यां जातं   
जन-इति महदादिकं पृथिव्यन्तम् ।   
अनयोर्गोपीजनयोः समीरणादाश्रयत्वतो व्याप्ता वल्लभ इत्युपदिष्टं   
सान्द्रानन्दनिरञ्जनम् ज्योतिः ॥   
  
स्वाहेति स्वात्मानं गमयामीति सुतेजसे तस्मै यः कार्यकारणेशः   
परमात्मेत्यच्युतैकतास्य भवेत् ॥   
अथवा गोपीजन इति समस्तजगदवनशक्तिसमुदायः ॥   
तस्य स्वानन्यस्य स्वामी वल्लभ इतीह निर्द्दिष्टः ॥   
  
अथवा व्रजयुवतीनां दयिताय जुहोमिमां मदीयमपि ।  
इत्यर्पयेत् समस्तं व्रह्मणि सगुणे समस्तसम्पत्यै ॥ १ ॥   
  
कृषशब्दः सत्तार्थोणश्चानन्दात्मकस्ततः कृष्णः ।   
भक्ताघकर्षणादपि तद्वर्णत्वाच्च मन्त्रमयवपुषः ।   
गौः शब्दवाचकत्वाज्ज्ञानं तेनोपलभ्यत इति गोविन्दः ॥   
  
वेत्तीति शब्दराशिं गोविन्दोगोविचारणादपि नोक्तः ॥   
एतेऽभिमुख्येऽनुक्रमत स्तूर्यविभक्त्या मन्त्रात् पूर्वं मन्मथवीजादथ   
पश्चात् ॥   
स्याताञ्चेदष्टादशवर्णो मनुवर्यो गुह्याद्गुह्यो वाञ्छितचिन्तामणिरेषः   
॥   
  
पूर्वप्रदिष्टे मुनिदेवतेस्य छन्दस्तु गायत्र्यमुशन्ति सन्तः ।   
अङ्गानि मन्त्रार्णचतुश्चतुष्कै र्वर्मावसानानि युगार्णमस्त्रम् ॥   
  
वीजं शक्तिः प्रकृतिर्विनियोगश्चापि पूर्ववदमुष्य ।  
पूर्वतरस्य मनोरथ कथयामि न्यास मखिलसिद्धिकरम् ॥   
  
व्यापव्याथो हस्तयोर्मस्त्रमन्तर्वाह्ये पार्श्वे ताररुद्धं वुधेन ।   
न्यासो वर्णैस्तारयुग्मान्तरस्थै र्विन्दूत्तंसैर्हार्दकृत्यै र्विधेयः ॥   
  
शाखासु त्रीणि पर्वाण्यधिदशसु पृथग्दक्षिणाङ्गुष्ठपूर्वं   
वामाङ्गुष्ठावसानं न्यसतु विशदधीः सृष्टिरुक्ता करस्था ।   
अङ्गुष्ठद्वन्द्वपूर्वा स्थितिरुभयकरे स हृति र्वामपूर्वा   
दक्षाङ्गुष्ठान्तिकैतत्रयमपि सृजति स्थित्युपेतञ्च कार्यम् ॥   
  
ततः स्थितिक्रमाद्वुधो(?) दशाङ्गकानि विन्यसेत् ।  
तदङ्गपञ्चकं तथा विधिः समीरितः करे ॥   
  
पूटितैर्मनुनाथ मातृकार्णैरभिविन्यस्य सविन्दुभिः पुरोवत् ॥   
  
अनुसंहृतिसृष्टिमार्गभेदाद्दशतत्त्वानि च मन्त्रवर्णभाज्ञि ॥   
  
संहृता वनुगतो मनुवर्यः सृष्टिवर्त्मनि भवेत् प्रतिघातः ।   
उद्धृतिः खलु पुरोक्तवदेषां न्यासकर्म कथयाम्यधुनाहम् ॥   
  
महीसलिलपावकानिलवि?यन्ति गर्वोमहान् पुनः प्रकृति पुरुषौ पर-इमानि   
तत्त्वान्यथ ।   
पदान्धुहृदयास्यकान्यधितु पञ्च मध्ये द्वयं सकलगण्डतोन्यसतु   
तद्विपर्यासतः ॥   
  
गुप्ततमोऽयं न्यासः सम्प्रोक्तस्तत्त्वदशकपरिकृत्?प्तः ।  
कार्योऽन्येष्वपि सद्भिर्गोपालकमनुषु वाटिति फलसिद्ध्यै ॥   
  
आकेशादापादाद्दोर्भ्यां ध्रुवपुटितमनुवरं न्यसेद्वपुषि त्रिशः ।   
मुर्द्धन्यक्ष्नोः श्रुत्योर्घ्राणमुखहृदयजठरशिवजानुप *? सु   
तथाक्षराणि न्यसेत् ॥   
  
उक्ता सृष्टिः शिष्टैः स्थितिरपि मुनिभिरभिहिता हृदादिमुखान्तिका ।   
संहारोऽङ्घ्र्यादिमूर्द्धान्त स्त्रितयमिदमिति विरचरेच्च सृष्टिमनुस्थितम् ।   
  
  
न्यासः संहारान्तो मस्करिवैखानसेषु विहितोऽयम् ।   
स्थित्यन्तोगृहमेधिषु सृष्ट्यन्तो वर्णिनामिति प्राहूः ॥  
  
  
वैराग्ययुजि गृहस्थे संहारं केचिदाहुराचार्याः ।   
सहजानौ वनवासिनि स्थितिञ्च विद्यार्थिनां सृष्टिम् ।   
शिरसि विहिता मध्या सैवाक्ष्नि तर्जनिकान्विता ।   
श्रवसि रहिताङ्गुष्ठा ज्येष्ठान्वितोपकनिष्ठिका ।   
नसि च वदने सर्वाः सज्यायसी हृदि तर्ज्जनी ।   
प्रथमजयुता मध्या नाभौ श्रवसि विहिताः शिवे ॥   
  
ता एवाङ्गुलयोर्जान्वोः साङ्गुष्ठास्तु पदद्वये ।   
स्थानार्णयो र्व्विनियमो नाङ्गुलिस्थानयोर्भवेत् ॥   
  
वचन्यपरं न्यासवरं भृत्यभिधं भूतिकरम् ।   
मन्त्रः दशावृत्तिमयं गुप्ततमं मन्त्रिवरैः ॥   
  
आधारधवजनाभिहृद्गलमुखां -  
  
(प्। ४)   
  
सोरुद्वये कन्धरानाभ्योः कुक्षिहृदोरुरोजयुगले पार्श्वापरश्रोणिषु ।   
कस्याक्षिश्रुतिनः कपोलकरपत्सन्ध्यग्रशाखासु के तत्प्राच्यादिदिशासु   
मूर्द्ध्नि सकले दोष्णोश्च सक्थ्नोस्तथा?? ॥  
  
शिरोऽक्ष्यास्यकण्ठाखाहृत्तून्दकन्धान्धुजानुप्रापत् स्विण्य?मर्णान्   
मनूण्यान् ।  
न्यसेच्छ्रोत्रगण्डां शवक्ष्येजपार्श्वस्फिगूरुस्थलं   
जानुजङ्घाङ्घ्रियुक्षु ॥  
  
इति कथितं विभूतिपञ्जरं सकलसुखार्थधर्ममोक्षदम् ।   
नवतरुणीमनौऽञ्जनं हरिचरणाम्वुजभक्तिवर्द्धनम् ।   
  
  
स्फुर्त्तयेऽथास्य मन्त्रस्य कीर्त्त्यते मुर्त्तिपञ्जरम् ।  
आर्त्तिग्रहविषारिघ्नं कीर्त्तिश्रीकान्तिपूष्टिदम् ॥   
  
केशवादियुगषट्कमूर्त्तिभि र्धातृपूर्वमिहिरान्नमोऽन्तिकान् ।   
द्वादशाक्षरभवाक्षरैः स्वरैः क्लीववर्णरहितैः क्रमान्न्यसेत् ॥   
  
भालोदरहृद्गलकूपतले वामेतरपार्श्वभुजान्तगले ।  
वामत्रयपृष्ठककुत्सु तथा मूर्द्धन्यथ षड्युगवर्णमनुम् ॥   
  
चैतन्यामृतवपुरर्ककोटितेजा मूर्द्धस्थोवपुरखिलं सवासुदेवः ।   
उधस्य्ं सुविमलपाथसीव सिक्तं व्याप्नोति प्रकटितमन्त्रवर्णकीर्णम् ॥   
  
सृष्टिस्थिती दशपञ्चाङ्गयुग्मं मुन्यादिकं त्रितयं कास्यहृत्सु विन्यस्यतु  
ग्रथयित्वा च मुद्राम् ॥   
भूयोदिशां दशकं वन्धनीयम् ॥   
  
तारं हार्दं विश्वमूर्त्तीश्च शार्ङ्गी मांसार्णान्ते वायमध्ये   
सुदेवाः ।   
षड्द्वन्द्वार्णो मन्त्रवर्यः स उक्तः साक्षाद्द्वारं मोक्षपूर्याः   
सुगम्यम् ॥   
  
धात्रर्यममित्राख्या वरुणां शुभगाविवस्वदिन्द्रयुताः ।   
पूषाह्वयपर्यन्यौ त्वष्टा विष्णुश्च भानवः प्रोक्ताः ॥  
  
  
	 अथ युगलरन्ध्रार्णस्याहं मनोर्न्यसनं ध्रुवे रचयतु करद्वन्द्वे   
पञ्चाङ्ग मङ्गुलिपञ्चके । तनुमनुमनुं व्यापय्याथ त्रिशः प्रणवं   
सकृत् मनुजलिपयो न्यस्या भूयः पदानि सादरम् ॥   
  
कचभुरि ललाटभ्रुयुग्मान्तः श्रवणाक्षियुगलवदनग्रीवाहृन्नाभिकट्यु-  
भयान्धुषु ।   
न्यस्तु सितधीर्जान्वङ्घ्रो रक्षराणि शिरसि ध्रुवं   
नयनहृद्गुह्याङ्घ्रिघर्पयेत् पदपञ्चकम् ॥   
  
पञ्चाङ्गानि न्यसेद्भूयोमुन्यादीनप्यन्यत् सर्वम् ।   
तुल्यं पूर्वेणाथो वक्ष्ये मुद्रावध्या मन्वोर्याः स्युः ॥   
  
अनङ्गुष्ठा ऋजवो हस्तशाखा भवेन्मुद्रा ह्डये शीर्षके च ।   
अधोऽङ्गुष्ठा खलु मुष्टिः शिखायां करद्वन्द्वाङ्गुलयोवर्मणि स्युः ॥   
  
नाराचमुष्ट्युद्गतवाहूयुग्मकाङ्गुष्ठतर्ज्जन्युदितो ध्वनिस्तु ।  
विश्वग्विषक्तः कथितास्त्रमुद्रा यत्राक्षिणी तर्ज्जनी मध्यमेऽत्र ॥  
  
तुष्ठे वामकराङ्गुष्ठा लग्नस्तस्य कनिष्ठिका ।   
दक्षिणाङ्गुष्ठसंयुक्ता तत्कनिष्ठा प्रसादिता ॥   
  
तर्ज्जनीमध्यमानामाः किञ्चित् सङ्कुच्य चालिताः ।   
वेणुमुद्रेह कथिता सुगुप्ता प्रेयसी हरेः ॥   
  
नोच्यन्तेऽत्र प्रसिद्धत्वान्माला श्रीवत्सकौस्तुभाः ।   
उच्यतेहच्युतमुद्राणां भद्रा विल्वफलाकृतिः ॥   
  
अङ्गुष्ठं वाममुद्दण्डि तमितरकराङ्गुष्ठकेनाथ  
  
  
वद्ध्वा तस्याग्रं पीडयित्वाङ्गुलिभिरपि च ता वामहस्ताङ्गुलीभिः ।  
  
वद्ध्वा गाढं हृदि स्थापयतु विमलधीर्व्याहरन्मारवीजं विल्वाख्या   
मुद्रिकैषा स्फुटमिह कथिता गोपनीया विधिज्ञैः ॥   
  
मनोवाणी देहैर्यदिह च पुरा वापि विहितं त्वमत्यामत्या वा तमखिल मसौ   
दुष्कृतचरम् ।   
इमां मुद्राम् जानन् क्षपयति नरस्तं सुरगणा नमन्त्यस्याधीना  
भवति सततं सर्वजनता ॥   
  
प्रणवहृदावसाने सचतुर्थि सुदर्शनं तथास्त्रं पदम् ।   
उक्त्वा फडन्तमनुना कलयेन्मनुनास्त्रमुद्रया दशहरितः ॥   
  
इति विधाय समस्तजगज्जनिस्थितिविनाशविधानविशारदम् ।   
श्रुतिविमृग्य मजं मनुविग्रहं स्मरतु गोपवधूजनवल्लभम् ॥  
  
इति क्रमदीपिकायां द्वितीयः पटलः ।  
  
  
  
अथ प्रकटसौरभोद्गलितमाध्विकोत्फुल्लसत्   
प्रसूननवपल्लवप्रकरनम्रपा?खैर्द्रुमैः ।   
प्रफुल्लनवमञ्जरीललितवल्लरीवेष्टितैः स्मरेच्छिशिरितं शिवं सितमतिस्तु   
वृन्दावनम् ॥   
  
विकाशिसुमनोरसास्वदनमञ्जुलैः सञ्चरच्छिलीमुखमुखोद्गतै   
र्मुखरितान्तरं झङ्कृतैः ।   
कपोतशुकशारिकापरभृतादिभिः पत्रिभिर्व्विरावितमितस्ततोभूजग-  
शक्रनृत्याकुलम् ॥   
  
कलिन्ददुहितुश्चलल्लहरिविप्रुषां वाहिभिर्विनिद्रसरसीरुहोदररजश्चयोद्-  
धूसरैः ।   
प्रदीपीतमनोभवव्रजविलासिनीवाससां विलोलनपरै र्निषेवितमनारतं   
मारुतैः ॥   
  
प्रवालनवपल्लवं मरकतच्छदं वज्रमौक्तिकप्रकरकोरकं   
कमलरागनानाफलम् ।   
स्थविष्ठमखिलर्त्तुभिः सततसेवितं कामदं तदन्तरपि कल्पकाङ्घ्रि   
पमुदञ्चितञ्चिन्तयेत् ॥   
  
सुहेमशिखरावलेरुदितभानुभास्वरामधोऽस्य कनकस्थलीम्-  
अमृतशीकराश्राविणः ।   
प्रदीप्तमणिकुट्टिमां कुसुमरेणुपुञ्जोज्ज्वलां स्मरेत् पुनरतन्द्रितो   
विगतषट्तरङ्गां वुधः ॥   
  
तद्रत्नकुट्टिमनिविष्टमहिष्ठयोगपीठेऽष्टपत्रमरुणं कमलं विचिन्त्य ।  
उद्यद्विरोचनसरोचिरमुष्य मध्ये सञ्चिन्तयेत् सुखनिविष्टमथो   
मुकुन्दम् ॥   
  
सूत्रामरत्नदलिताञ्जनमेघपुञ्जप्रत्यग्रनीलजलजन्नसमानभासम् ।  
सुस्निग्धनीलघनकुञ्चितकेशजालं राजन्मनोज्ञशितिकण्ठ-  
शिखण्डचूडम् ॥  
  
रोलम्वलालितसुरद्रुमसूनकल्पितोन्तं स-मु?त्कचनवोत्पलकर्णपूरम् ।   
लोलालकस्फुरितभालतलप्रदीप्तगोरोचनातिलकमुज्ज्वलचिन्निमानम् ॥   
  
आपूर्णशारदगताङ्कशशाङ्कविम्वकान्ताननम् कमलपत्रविशालनेत्रम्   
।   
रत्नस्फुरन्मकरकुण्डलरश्मिदीप्तगण्डस्थलीसुन्दरमुन्नतचारुनासम् ॥   
  
सिन्दूरसुन्दरतराधरमिन्दुकुन्दमन्दारमन्दहसितद्युतिदीपिताशम् ।   
वन्यप्रवालकुसुमप्रचयावकृ*?प्तग्रैवेयकोज्ज्वलमनोहरकम्वूकण्ठम् ।   
  
मत्तभ्रमद्भ्रमरजुष्टविलम्वमानसन्तानकप्रसरदामपरिष्कृतांसम् ।   
हारावलीभगणराजितपीवरोरोव्योमस्थलीलसितकौस्तुभभानुमन्त्रम् ।  
  
(प्। ५)   
  
श्रीवत्सलक्षणसूलक्षितमुन्नतांसमाजानुपीनपरिवृत्तसुजातवाहूम् ॥   
  
आवन्धुरोदरमुदारगभीरनाभिं भृङ्गाङ्गनानिकरमञ्जुलरोमराजिम् ।   
नानामणिप्रघटिताङ्गदकङ्कनोर्म्मिग्रैवेयसारसननूपुरतुन्दवन्धम् ॥   
  
दिव्याङ्गरागपरिपिञ्जरिताङ्गषष्टिमापीतवस्त्रपरिवीतनितम्वविम्वम् ।   
चारूरुजानुमनुवृत्तमनोज्ञजङ्घं कान्तोन्नतप्रपदनिन्दितकूर्मकान्तिम्   
॥  
  
माणिक्यदर्पणलसन्नखराजिराजद्रत्नाङ्गुलिच्छदनसुन्दरपादपद्मम् ।   
मत्स्याङ्कुशाविदरकेतुजवाव्जवज्रसंलक्षितारुणतराङ्घ्रितलाभिरामम् ॥   
  
लावण्यसारसमुदायविनिर्मिताङ्गसौन्दर्यनिन्दितमनोभवदेहकान्तिम् ।   
आस्यारविन्द-परिपूरित-वेणुरन्ध्र-लोलत्कराङ्गुलि-समीरित-दिव्यरागैः ॥  
  
शश्वद्द्रवीकृत-विकृष्टसमस्तजन्तु-सन्तानसन्तति-मनन्तमुखाम्वुराशिम् ।  
  
गोभि-र्मुखाम्वुजविलीन-विलोचनाभि रूधोभरस्खलितमन्थरमन्दगाभिः ।   
दन्ताग्रदष्टपरिशिष्ट-तृपाङ्कुराभि रालम्विवालधिलताभिरथाभिवीतम् ॥   
  
सप्रस्रवस्तनविचूषणपूर्णनिश्चलास्यावगाढक्षरितफेनिलदुग्ध-  
मुग्धैः ।   
वेणुप्रवर्तितमनोहरमन्दगीतिदत्तोच्चकर्णयुगलैरपि तार्णकैश्च ॥   
  
प्रत्यग्र-  
शृङ्गमृदुमस्त्तकसम्प्रहारसंरम्भवल्गनविलोलखुराग्रपातैः ।   
आमेदुरैर्वहलसास्नगलैरुदग्रपुच्छैश्च वत्सतरवत्सतरीनिकायैः ॥   
  
हस्वारवक्षुभितदिग्वलयैर्महद्भिरप्युक्षभिः   
पृथुककुद्भरभारखिन्नैः ।   
उत्तम्भितश्रतिपुटिपरिपीतवंशध्वानामृतोद्धृतविकाशिविशालघोणैः ॥   
  
गोपैः समानप्त?णशीलवयोविलासवेशैश्च मूर्च्छितकलस्वनवेणुवीणैः ।   
मन्दोच्चतालपटुगानपरैर्विलोलदोर्वल्लरिलसितलास्यविधानदक्षैः ॥  
  
जङ्घ्यान्तपीवरकटीरतटिनिवद्धव्यालोलकिङ्किणीघटारणितैरटद्भिः ।   
मुग्धैस्तरक्षुनखकल्पितकण्ठभूषैरव्यक्तमञ्जुवचनैः पृथुकैः   
परीतम् ॥   
  
अथ सुललितगोपसुन्दरीणां पृथुनिविवीषनितम्वभारमन्थराणाम् ।   
गुरुकुचभरभङ्गुरविलग्नत्रिवलिविजृम्भितरोमराजिभाजाम् ।   
  
तदतिरुचिरचारुवेणुवाद्यामृतरसपल्लविताङ्गजाङ्घ्रिपस्य ।   
मुकुलविसररम्यरुढरोमोद्गमसमलङ्कृतगात्रवल्लरीणाम् ॥   
  
इति तरुचिरहासचन्द्रातपपरिजम्भितरागवारिराशेः ।   
तरलतरतरङ्गभङ्गविप्रुटप्रकरसमश्रमविन्दुसन्ततानाम् ॥   
  
तदतिरुचिरमन्दचिल्लिचापच्युतनिशितेक्षणमारवाणवृष्ट्या ।   
दलितसकलमर्मविह्वलाङ्गपरिसृतदुःसहवेपथुव्यथानाम् ॥   
तदतिसुभगकम्ररुपशोभामृतरसपानविधानलालसानाम् ॥   
प्रणयसलिलपूरवाहिनीनामलसविलोलविलोचनाम्वुजानाम् ॥   
  
विस्रंसत्कवरीकलापविगलत्फुल्लप्रसूनस्रवान्माध्वीलम्पटचञ्चरीक-  
घटया संसेवितानां मुहूः ।   
मारोन्मादमदस्खलन्मृदुगिरा-मालोलकाञ्च्युच्छ्वसन्नीवीविश्लथ-  
मानचीन-सिचयान्तावि-र्नितम्बत्विषाम् ॥   
  
स्थालितललितपादान्तोजमन्दाभिघातक्वणितमणितुलाकोट्याकुलाशा-  
मुखानाम् ।   
चलदधरदलानां कुट्नलत्पक्ष्मलाक्षिद्वयसरसिरुहानामुल्-  
लसत्कुण्डलानाम् ॥   
  
द्राघिष्ठश्वसनसमीरणाभितापप्रम्लानीभवदरुणोष्ठपल्लवानाम् ॥   
  
नानोपायनविलसत्कराम्बुजानामालीभिः सततनिषेवितं समन्तात् ॥   
  
तासामायतलोलनीलनयनव्याकोषनीलोत्पलस्रग्भिः सम्परिपूरिताखिलतनुं   
नानाविलासास्पदम् ।  
तन्मुग्धाननपङ्कजप्रविलसन्माध्वीरमास्वादिनीं विभ्राणं   
प्रलयोन्मदाक्षिमधुकृन्मालां मनोहारिणीम् ॥   
  
गोपीगोपपशूनां वहिः स्मरेदग्रतोऽस्य गीर्वाणघटाम् ।   
वित्तार्थिनीं विरिञ्चित्रिनयनशतमन्युपूर्विकां स्तोत्रपराम् ॥   
  
तद्वद्दक्षिणतो मुनिनिकरं वसुधर्मवाञ्छयाम्नायपरम् ।   
योगीन्द्रनाथपृष्ठे मुमुक्ष्यमाणान् समाधिस्थान् सनकाद्यान् ॥   
  
सव्ये सकान्तानथयक्षसिद्धगन्धर्वविद्याधरचारणांश्च ।   
सकिन्नरानप्सरसश्च मुख्यान् कामार्थिनो नर्त्तिनगीतवाद्यैः ॥   
  
शङ्खेन्दुकुन्दधवलं सकलागमज्ञं सौदामिनीततिपिषङ्गजटाकलापम्   
।   
तत्पादपङ्कजगता मचलाञ्च भक्तिं वाञ्छन्तमुज्झिततरान्यसमस्त-  
सङ्गम् ॥   
  
नानाविधश्रुतिगगुणान्वितसप्तरागग्रामत्रयीगतमनोहरमूर्च्छनाभिः ।   
सम्प्रीणयन्तमुदिताभिरमुं महत्या सञ्चिन्तयेन्नभसि धातृसुतं   
मुनीन्द्रम् ॥   
  
इति ध्यात्वात्मानं पटुविशदधीर्नन्दतनयं पुरोवुद्ध्यै   
वार्घ्यप्रभृतिभिरनिन्द्योपहृतिभिः ।   
यजेद्भूयो भक्त्या स्ववपुषि वहिष्ठैश्च विभवैर्विधानन्तद्व्रुमो   
वयमतुलसान्निध्यदमथ ॥   
  
आवचय्य भुवि गोमयाम्भसा स्थण्डिलं निजममुत्र विष्टवम् ।   
न्यस्य तत्र विहितास्पदोऽम्भसा शङ्खमस्त्रमनुना विशोधयेत् ॥   
  
तत्र गन्धसुमनाक्षतानथो निक्षिपेद्-हृ?दयमन्त्रमुच्चरन् ।   
पूरयेद्विमलपाथसा सुधीरक्षरैः प्रतिगतैः शिरोऽन्तिकैः ॥   
  
पीठशङ्खसलिलेषु मन्त्रविद्वह्णिवासरनिशाकृतां क्रमात् ।  
मण्डलानि विषकश्रवोऽक्षरैरर्चयेद्वदनपूर्वदीपितैः ॥   
  
तत्र तीर्थमनुनाभिवाहयेत् तीर्थमुष्णरुचिमण्डलात् पुनः ।   
स्वीयहृत्कमलतोहरिन्तथा गालिनीञ्च शिखया प्रदर्शयेत् ॥   
  
तज्जलं नयनमन्त्रवीक्षितं वर्मणा समवगुठ्य दोर्युजा ।   
मूलमन्त्रसकलीकृतं न्यसेदङ्गकैश्च कलयेद्दिशोऽस्त्रतः ॥   
  
अक्षतादियुतमच्युतीकृतं संस्पृशन् जपतु मन्त्रमष्टधा ।   
किञ्चन क्षिपतु वर्द्धनीजले प्रोक्षयेन्निजतनुं ततोमुना ॥   
  
त्रिः करेण मनुनाखिलं तथा साधनं कुसुमचन्दनादिकम् ।  
शङ्खपूरणावधिः समीरितोगुप्त एष यजनाग्रणीरिह ॥   
  
गङ्गे च यमुने चैव गोदावरि सरस्वति नर्मदे सिन्धु कावेरि जलेऽस्मिन्   
सन्निधिं कुरु ॥   
  
एष तीर्थमनुः प्रोक्तोदुरितौघनिवारणः ॥  
  
कनिष्ठाङ्गुष्ठकौ शक्तौ करयोरितरेतरम् ।   
तर्ज्जनीमध्यमानामाः संहताभुग्नवर्जिताः ।  
  
(प्। ६)   
  
मुद्रैषा गालिनी प्रोक्ता शङ्खस्योपरि चारिता ॥   
  
अथ मूर्द्धनि मूलचक्रमध्ये निजनाथान् गणनायकं समर्च्च्य ।  
न्यसनक्रमतश्च पीठमन्त्रैर्जलगन्धाक्षतपूष्पधूपदीपैः ॥  
  
प्रयजेदथ मूलमन्त्रतेजोनिजमूले हृदये भुवोश्च मध्ये ।   
त्रितयं स्मरतः स्मरेत्तदेकीकृतमानन्दघनं तडिल्लताभम् ॥   
  
तत्तेजोऽङ्गैः सावयवीकृत्य विभूत्याङ्गान्तम् विन्यस्य यजेदासनपूर्वैः ।   
भूषान्तैर्भूयोजलगन्धादिभिरर्च्चां कुर्याद्तृत्याद्यङ्गविधिनावधि   
मन्त्री ॥   
  
भूयो वेणुं वदनस्थं वक्ष्योदेशे वनमालाम् ।   
वक्षोजोर्द्धं प्रयजेच्च श्रीवत्सकौस्तुभं रत्नम् ॥   
  
श्रीखण्डनिःस्यन्दविचर्चिताङ्गोमूलेन भालादिषु चित्रकार्णि ।   
लिख्यादथो पञ्जरमूर्त्तिमन्त्रैरनामया दीपशिखाकृतीनि ॥   
  
पुष्पाञ्जलिं वितनुयादथ पञ्चकृत्तोमूलेन पादयुगले तुलसीद्वयेन ।   
मध्ये हयारियुगलेन च मूर्द्ध्नि पद्मद्वन्द्वेन षड्भिरपि सर्वतनौ च   
सर्वैः ॥   
  
श्वेतानि दक्षभागे सितचन्दनपङ्किलानि कुसुमानि ।   
रक्तानि वामभागेऽरुणचन्दनपङ्कसिक्तानि ॥  
  
तद्वच्च धूपदीपौ समर्प्य धिनुयात् सुधारसैः कृष्णम् ।   
मुखवासं दत्त्वा समर्चयेत् सुगन्धिपुष्पाद्यैः ॥   
  
ताम्बूलगीतनृत्यवाद्यैः सन्तोष्य चुल्लुकसलिलेन ।   
व्रह्मार्पणाख्यमनुना कुर्यात् स्वात्मार्पणं मन्त्री ॥  
  
अथवा सङ्कुचितधियामयं विधिर्मूर्त्तिपञ्जरारव्धः ।   
षद्यष्टादशलिपिना स्वार्णपदाङ्गैर्वेणुपूर्वैः प्रोक्तः ॥   
  
सुप्रसन्नमथनन्दतनुजं भावयन् जपतु मन्त्रमनन्यः ।   
सार्थसंस्मृतियथाविधिसङ्ख्यापूरणे सूयमनं विदधीत ॥   
  
प्रणवपुटितं वीजं तप्त्वा शतं सहिताष्टकं निजगुरुमुखादाप्तान्   
योगान् युनुक्तु महामतिः ।   
सदनृतचिदानन्दात्माथो जपं समर्पयेदिति जपविधिः सम्यक्   
प्रोक्तोमनुद्वितयाश्रितः ॥   
  
य इमं भजते विधिन्नरोभवितासौ दयितः शरीरिणाम् ।   
अपि वाक्कमलैकमन्दिरं परमन्ते समुपैति तन्महः ॥  
  
इति श्रीक्रमदीपिकायां तृतीयः पटलः ॥  
  
  
कथ्यते खलु मन्त्रचर्यायोः साधनं सकलसिद्धिसाधनम् ।   
यद्विधाय मुनयोमहीयसीं सिद्धिमीयुरिह नारदादयः ॥   
  
विप्रं प्रधवस्तकामप्रभृतिरिपुघटं निर्मलाङ्गं गरिष्ठां भक्तिं   
कृष्णाङ्घ्रि पङ्केरुहयुगलरजोरागिणीमुद्वहन्तम् ।   
वेत्तारं वेदशास्त्रागमविमलपथां सस्मतं सतसु दान्तं विद्यां यः   
संविवित्सुः प्रवणतनुमना देशिकं संश्रयेत् ॥   
  
सन्तोषयेदकुटिलार्द्रतरान्तरात्मा तं स्वैर्धनैश्च अपुषाप्यनुकूलवाण्या   
।   
अब्दत्रयं कमलनाभधियातिधीरस्तुष्ट्यै विवक्षतु गुरावथ मन्त्रदीक्षाम्   
॥   
  
प्रपञ्चसारप्रथिता तु दीक्षा संस्मार्यते सम्प्रति सर्वसिद्ध्यै ।   
ऋते यया सन्ततजापिनोऽपि सिद्धिं न यद्दास्यति मन्त्रपूगः ॥   
  
अथ पुरोविदधीत भुवः स्थलीमधि यथाविधि वास्तुवलिम्वुधः ।   
अचलदोर्मितमत्र तु मण्डपं मसृणवेदिकमारचयेत्ततः ॥   
  
त्रिगुणतन्तुयुजा कुशमालया परिवृतं प्रकृतिध्वजभूषितम् ।   
मुखचतुष्कपयस्तरुतोरणं सितवितानविराजितमुज्ज्वलम् ॥  
  
वसुत्रिगुणाङ्गुलिप्रमितखाततारायतं वसोर्वसुपतेरथो ककुभिधिष्ठ्यम्-  
अस्मिन् वुधः ।   
करोतु वसुमेखलं वसुगणार्द्धकोणं   
प्रतीच्यवस्थितगजाधरप्रमितयोनिसंलक्षितम् ॥   
  
ततो मण्डपे गव्यगन्धाम्वुसिक्ते लिखेन्मण्डलं सम्यगष्टच्छ्दाव्जम् ।   
सवृत्तत्रयं राशिपीठाङ्घ्रिवीथीचतुर्द्द्वारशोभोपशोभाश्रियुक्तम् ।   
  
ततो देशिकः स्नानपूर्वं विधानं विधायात्मपूजावसानं विधिज्ञः ॥  
  
स्वावामाग्रतः शङ्खमप्यर्घ्यपाद्याचमनाद्यानि पात्राणि   
सम्पूरितानि ॥  
  
विधायान्यतः पुष्पगन्धाक्षताद्यं करक्षालने पृष्ठतश्चापि पात्रम् ॥  
  
प्रदीपावलीदीपिते सर्वमन्यत् स्वदृग्गोचरे साधनञ्चादधीत ।  
वायव्यादीशपर्यन्तमर्च्या पीठस्योदक्गौरवी पङ्क्तिरादौ ।   
पूज्योऽन्यत्राप्याम्विकेयः कराव्जैः पाशं दन्तं सृण्यभीती र्दधानः ।  
आराध्याधारशक्त्याद्यमरचरणपावध्यथो मध्यभागे धर्मादीन्   
वह्निरक्षः पवनशिवगतान् दिक्ष्वधर्मादिकांश्च ।   
मध्ये शेषाव्जविम्वत्रितयगुणगुणात्मव्रजं केशराणां मध्ये मध्ये   
च शक्तीर्न च समभियजेत् पीठमन्त्रेण भूयः ॥   
  
ततः शालीन् मध्ये कमलममलां स्तण्डुलवरानपि न्यस्येद्दर्भास्तदूपरि   
च कुर्चाक्षतयुतान् ।   
न्यस्येत् प्रादक्षिण्यात्तदुपरि कृशानोर्दशकला षकाराद्यर्णाद्यायजतु च   
सुगन्धादिभिरिमाः ।   
  
न्यसेत् कुन्तं तत्र त्रिगुणितलसत्तन्तुकलितं जपं स्तारं धूपैः सुपरिमिलितं   
जोङ्गकमयैः ।   
कभाद्यैः कुन्तेऽस्मिन् ठडवसिभिर्वर्णयुगलैस्तथा न्यस्याभ्यर्च्च्यास्तदनु   
खमणेर्द्वादशकलाः ॥   
  
एवं सङ्कल्प्याग्निमाधाररूपं भानुं तद्वत् कुम्भरूपं विधिज्ञः ।  
न्यस्येत्तस्मिन्नक्षताद्यै समेतं कूर्चं स्वर्णं रत्नवर्यैः प्रदीप्तम् ।   
  
अथ क्वाथतोयैः क्षकारादिवर्णैरकारावसानैः समापूरयेत्तम् ।   
स्वमन्त्रत्रिजापावसानं पयोभिर्गावां पञ्चगव्यैर्जलैः केवलैर्वा ।   
  
कलसजलेऽस्मिन् वसुयुगसङ्ख्याः सृरगणपूर्वा न्यसतु तथैव ।   
उडुपकलास्ताः सलिलसुगन्धाक्षतसुमनोभिस्तदनु यजेच्च ।   
  
उदिच्यकुष्ठकुङ्कुमाम्वुलोहसजटामुरैः ।   
सुशीतमित्युदीरितं हरेः प्रियाष्टगन्धकम् ॥   
  
क्वाथतोयपरिपूरितोदरे संविलोड्य विधिनाष्टगन्धकम् ।   
सोमसूर्यशिखिनां कलाः पृथक् सेवकर्म विनियोजयेत् क्रमात् ॥   
  
तत्तदाक्षरभवास्तु कादिभिष्ठादिभिः पुनरुकारजाः कलाः ।   
पादिभिर्मलिपिजास्तु विन्दुजाः स्वादिभिः स्वरगणेन नादजाः ॥   
  
समावाहनान्तेऽसुसंस्थापनात् प्रागृचस्तत्र तत्राभिजप्या वुधेन् ।   
समभ्यर्च्य तास्ताः पृथक् तच्च पाथोऽर्पयेन्मूलमन्त्रेण कुम्भे यथावत् ॥  
  
(प्। ७)  
  
सहकारवोधिपनसस्तवकैः शतमन्युवल्लिकलितैः कलसम् ।  
पिदधातु पुष्पफलतण्डुलकैयभिपूर्णया शुभचक्रिकया ॥   
  
अभिवेष्ठयेत्तदनु कुम्भमुखं नवनिर्मलांशुकयुगेन वुधः ।   
समलङ्कृतेऽत्र कुसुमादिभिरप्यभिवाहयेत् परतरञ्च महः ॥   
  
सकलीविधाय कलसस्थममुं हरिमर्णतत्त्वमनुविन्यसनैः ।   
परिपूजयेद्गुरुरथावहितः परिवारयुक्तमुपचारगणैः ।   
  
दत्त्वासनं स्वागतमप्युदीर्य तथार्घ्यपाद्याचमनीयकानि ।   
देयानि पूर्वं मधुपर्कयुञ्जि नन्दात्मजायाचमनान्तिकानि ॥  
  
स्नानञ्च वासश्च विभूषणानि साङ्गाय तस्मै विनियोज्य मन्त्री ।   
गात्रे पवित्रैरथ गन्धपुष्पैः पूर्वं यजेन्न *? सविधानतोऽस्य ॥   
  
सृष्टिस्थिती स्वाङ्गयुगञ्च वेणुं मालामभिज्ञानवराश्चमुख्यौ ।   
मूलेन चात्मार्चनवत् प्रपूर्य समर्चयेदावरणानि भूयः ॥  
  
दिक्ष्वथ दामसुदामौ वसुदामः किङ्किनी च सम्पूज्याः ।   
तेजोरूपास्तद्वद्वहिरङ्गाणि च केशरेषु समभियजेत् ॥   
  
हूतवहनिरृतिसमीरणशिवदिक्षु हृदयादिवर्मपर्यन्तम् ।   
पूर्वादिदिक्ष्वतोऽस्त्रं क्रमेण गन्धादिभिश्च शुद्धमन्यः ॥   
  
मुक्तेन्दुकान्तकुवलयहरिणीलहूताशस्रमप्रभाः प्रमदाः ।   
अभयवरस्फुरितकराः प्रधानतनवोऽङ्गदेवताः स्मर्याः ।  
  
रुक्मिण्याद्यामहिषीरष्टौ सम्पूजयेद्दलेषु ततः ।   
दक्षिणकरधृतकमलावसुपूरितसुपात्रमुद्रितान्यकराः ॥   
  
रुक्मिण्याख्या सत्यासनाग्निजित्याह्वया सुनन्दा च ।   
भूयश्च मित्रविन्दा सुलक्ष्मणा ऋक्षजा सूशीला च ॥   
  
तपनीयमारकताभाः सुसितविचित्राम्वरादिशश्चैताः ।  
पृथुकुचभरालसाङ्ग्योविविधमणिप्रकरविलसिताभरणाः ॥   
  
ततोयजेद्दलाग्रेषु वसुदेवञ्च देवकीम् ।   
नन्दगोपं यशोदाञ्च वलभद्रं सुभद्रिकाम् ॥   
  
गोपालगोपीश्च गोविन्दविलीनमतिलोचनाः ।   
ज्ञानमुद्राभयकरौ पितरौ पीतपाण्डवौ ॥   
  
दिव्यमाल्याम्वरालेपभूषणो मातरौ पुनः ।   
  
धारयन्तौ च वरदं पायसापूर्णपात्रकम् ।   
अरुणश्यामले हारमणिकुण्डलमण्डिते ॥   
  
वलः शङ्खेन्दुधवलोमुषलं लाङ्गलं दधत् ।   
हालालोलोनीलवासा हेलावानेककुण्डलः ॥   
  
कलायश्यामला भद्रा सूभद्रा भद्रभूषणा ।   
वराभययुता पीतवसनारूढयौवना ॥   
  
वेणुवीणावेत्रयष्टिशङ्खशृङ्गादिपाणयः ।   
गोपागोप्यश्च विविधोपायनात्तकराम्वुजाः ॥   
  
मन्दरादींश्च तद्वाह्ये पूजयेत् कल्पपादपान् ।   
मन्दारसन्तानकपारिजातकल्पद्रुमाख्यान् हरिचन्दनञ्च ।   
  
मध्ये चतुर्दीक्ष्वपि वाञ्छितार्थदानैकदक्षान् फलनम्रशाखान् ।   
  
हरिहव्यवाहतरणिजक्षपाटपाम्पतिवायुसोमशिवशेषपद्मजान् ।   
पूजयेत् स्वदिक्ष्वमलधीः स्वजात्यधीश्वरहेतिपत्रपरिवारसंयुतान् ॥   
  
कपिशकपिलनीलश्यामलश्वेतधूम्रामलसितशुचिरक्तावर्णतोवासवाद्याः ।   
करकमलविराजत्स्वायुधा दिव्यवेशा विविधमणिगणौघप्रस्फुरद्-  
भूषणाढ्याः ॥   
  
दम्भोलिशक्त्यभिधदण्डकृपाणपाशचण्डाङ्कुशाह्वयगदात्रिशिखा-  
विपद्माः ।   
अर्च्यावहिर्निजसुलक्षितमौलियुक्ताः स्वस्वायुधाभयसमुद्यतपाणिपद्माः ।  
  
कनकरजततोयदाभ्रचस्पारुणहिमनीलजवाप्रवालभासः ।   
क्रमत-इह रुचा तु वज्रपूर्वारुचिरविलेपनवस्त्रमाल्यभूषाः ॥   
  
कथितमावृतिसप्तकमच्युतार्चनविधाविति सर्वसुखावहम् ।   
प्रयजतादथवाङ्गपुरन्दराशनिमुखैस्त्रितयावरणन्त्विदम् ॥   
  
इत्यर्चयित्वा जलपुष्पगन्धैः कृष्णाष्टकेनाप्यथ कृष्णपूजाम् ।   
कुर्याद्वुधस्तानि समाह्वयानि वक्ष्यामि तारादिनमोऽन्तिकानि ॥   
  
श्रीकृष्णोवासुदेवश्च नारायणसमाह्वयः ।   
देवकीनन्दनयदुश्रेष्ठोवार्ष्णेय-इत्यपि ॥   
  
असुराक्रान्तशब्दान्ते भारहारीति सप्तमः ।   
धर्मसंस्थापकश्चाष्टौ चतुर्थ्यन्ताः क्रमादिमे ॥   
  
एभिरेवाथवा पूजा कर्त्तव्या कंसवैरिणः ।   
संसारसागरोत्तीर्णैः सर्वकामाप्तये वुधैः ॥   
  
साराङ्गारे घृतविलुलितैर्जर्ज्जरैः संविकीर्णैर्गुग्गुल्वाद्यैर्घनपरिमलं   
धूपमापाद्य मन्त्री ।  
दद्यान्नीचैर्दनुजमथनायापरेणाथ दोष्णा घण्टां   
गन्धाक्षतकुसुमकैरर्चितां वादमानः ॥   
  
उद्यद्दिपं सुरभिघृतसंसिक्तकर्पूरवर्त्त्या दीपं दृष्ट्याद्यतिविशदधिः   
पादपर्यन्तमुच्चैः ।   
दत्त्वा पुष्पाञ्जलिर्मपि विधायार्पयित्वा च पाद्यमाच्यमं   
कल्पयेत्तद्विमलमतिरथो स्वर्णपात्रे निवेद्यम् ॥   
  
सुरभितरेण दुग्धहविषा सुशृतेन सितासमुपदंशकैरुचिरहृद्यविचित्ररसैः   
।   
दधिनवनीतनूतनसितोपलापूपलिकाघृतगुडनारिकेलकदलीफलपुष्परसैः ॥   
  
अस्त्रोक्षितं तदरिमुद्रिकयाभिरक्ष्य वायव्यतोयपरिशोषितमग्निदोष्णा ।   
सन्दह्य वामकरसौधरसाभिपूर्णं मन्त्रामृती कृतमथाभिमृषन्   
प्रजप्यात् ॥   
  
मनुमष्टशः सुरभिमुद्रिकया परिपूर्णमर्चयतु गन्धमुखैः ।   
हरिमर्थयेदथ कृतप्रसवाञ्जलिरास्यतोऽस्य विसरेच महः ॥   
  
वीतिहोत्रदयितान्तमुच्चरन् मूलमन्त्रमथ निक्षिपेज्जलम् ।   
अर्पयेदमृतात्मकं हविर्द्दोयुजा सकुसुमं समुद्धरन् ॥   
  
निवेदयामि भवते जुषाणेदं हविर्हरे ।  
निवेद्यार्पणमन्त्रोऽयं सर्वार्चासु निजाख्यया ॥   
  
प्रासमुद्रां वामदोष्णा विकचोत्पलसन्निभाम् ।   
प्रदर्शयन् दक्षिणेन प्राणादीनाञ्च दर्शयेत् ॥   
  
स्पृशेत् कनिष्ठोपकनिष्ठिके द्वे स्वाङ्गुष्ठमूर्द्ध्ना प्रथमे तु  
मुद्रा ।   
तथापरा तर्ज्जनिमध्यमे स्यादनामिकामध्यमिके च मध्ये ॥  
  
अनामिका तर्ज्जनिमध्यमे स्यात्तद्वच्चतुर्थीसकनिष्ठिकास्ताः ।   
स्यात् पञ्चमी तद्वदिति प्रदिष्ठा प्राणादिमुद्रानिजमन्त्रयुक्ताः ॥   
  
प्राणापानव्यानोदानसमानाः क्रमाच्चतुर्थ्या युक्ताः ।   
ताराधारावध्वाचेद्धाः कृष्णाध्वनस्तत्र ते मनवः ॥   
  
ततोनिवेद्य मुद्रिकां प्रधानया कर द्वये ।  
  
(प्। ८)  
  
स्पृशन्ननामिकां निजं मनुं जपन् प्रदर्शयेत् ॥   
  
नन्दजोऽम्वुमनुविन्दुयुङ्न?तिः पार्श्वरामरुदवात्मनेनि च ।   
रुद्धङेयुतं निवेद्यमात्मभूर्मांसपार्श्वमनिलस्तथासियुक् ॥   
  
मण्डलमभितोमन्त्री वीजाङ्कुरभाजनानि विन्यस्य पिष्टमयानपि दीपान्   
घृतपूर्णान् विन्यसेत् सुदीप्तशिखान् ।   
अथ संस्कृते हूतवहेऽमलधिरभिवाह्य सम्यगभिपूज्य हरिम् ।   
  
जुहूयात् सिताघृतयुतेन पयः परिसाधितेन सितदीधितेना ।   
  
अष्टोत्तरं सह्स्रं होमं समाप्य पुनर्वलिं दद्यात् ।   
राशिष्वधिनाथेभ्योनक्षत्रेभ्यस्ततश्च करणेभ्यः ॥   
  
सम्पाद्य पानीयसुधां समर्प्य दत्त्वाम्भ-उद्वास्य मुखार्चिरास्ये ।   
नैवेद्यमुद्धृत्य निवेद्य विष्वक्सेनाय पृथ्वीमुपलिप्य भूयः ॥   
  
गण्डूषदन्तपवनाचमनास्यहस्तमृज्यानुलेपमुखवासकमाल्यभूषाम्   
।   
ताम्वूलमप्यभिसमर्प्य सुवाद्यनृत्यगीतैः सुतृप्तमाभपूजयतात् पूरेव   
॥   
  
गन्धादिभिः सपरिवारमथार्घ्यमस्मै दत्त्वा विधाय   
कुसुमाञ्जलिमादरेण ।  
कृ?त्वा प्रणम्य श्रिरसा चूलुकोदकेन स्वात्मानमिर्पयतु तच्चरणाव्जमूले ॥   
  
इतः पूर्वं प्राणवुद्धिदेहधर्माधिकारतोजाग्रत्स्वप्नसुषुप्त्यवस्थासु ।   
  
मनसा वाचा कर्मणा हस्ताभ्यां पद्भ्यामुदरेण शिश्ना यत्  
स्मृतम् यदुक्तं यत् कृतं तत् सर्वं व्रह्मार्पणं भवतु स्वाहा ॥   
  
मां मदीयञ्च सकलं हरये सम्यगर्पये ।  
ॐ तत्सदिति च प्रोक्तोमन्त्रः स्वात्मसमर्पणे ॥   
  
अनुस्मरन् कलसगमच्युतं जपेत् सहस्रकं मनुमथ साष्टकं वुधः ।   
वपुष्यथो दितिजजितः समावृतीर्विलाप्य तास्तदपि नयेत् सुधात्मताम् ॥   
  
ध्वजतोरणदिक्कलसाधिगतामपि मण्डलमण्डपकुण्डगताम् ।   
अभियोज्य चितिं कलसे कुसुमैः परिपूज्य जपेत् पुनरष्टशतम् ॥   
  
अथ शिष्य-उपोषितः प्रभाते कृतनैत्यः सुसिताम्वरः सुवेशः ।   
धरणीधनधान्यगोदुकुलैर्धिनुयाद्विप्रवरान् हरेः प्रतृप्त्यै ॥   
  
भूयः परीत्य प्रणिपत्य च देशिकं तस्मै परस्मै पुरुषाय देहिने ।   
तां वित्तशाठ्यं परिहृत्य दक्षिणाम् दत्त्वा तनुं स्वाण्व? समर्पयेत्   
सुधीः ॥   
  
अथाभिषेकमण्डपे सुखोपविष्टमासने ।   
गुरुविशोधयेदमुं पुरैव शोषणादिभिः ।   
  
पीठन्यासावसानं वपुषि विमलधीर्न्यस्य तस्यासिकायां   
मन्त्रेणाभ्यर्च्य दूर्वाक्षतकुसुमयुतां रोचनाङ्के निधाय ।   
आशीर्वादैर्द्विजानां पटुविशदरवैर्गीतवादित्रघोषैर्माङ्गल्यैर्-  
आनयेत्तं कलसमभिवृतस्तत्समीपं प्रतीतः ॥   
  
तेनाभिनीलमणिरत्नमहोषधेन धाम्ना परेण परमामृतरूपभाजा ।   
सम्पूरयन् वपुरमुष्य ततोवितन्नंस्तत् सामरस्यमभिषेचयताद्यथावत् ॥   
  
क्षाद्यैरान्तैर्वर्णैरभिपूर्णतनुस्त्रिरुक्तमन्त्रार्णैः ।   
परिधृतसिततरवसनद्वितयोवाचंयमः समाचान्तः ॥  
  
वहूशः प्रणम्य देशिकनामानं हरिमथोपसङ्गृह्य ।   
तद्दक्षिणत-उपास्तामभिमुख-एकाग्रमानसः शिष्यः ॥   
  
न्यासैर्यथाविधि तमच्युतसाद्विधाय गन्धाक्षतादिभिरलङ्कृत-  
वर्मणोऽस्य ।   
ऋष्यादियुक्तमथ मन्त्रवरं यथावदव्रुयात्रिशोगुरुरनर्घ्यमवामकर्णे   
॥   
  
गुरुणा विधिवत् प्रसाधितं मनुमष्टोर्द्धशतं प्रजप्यभूयः ।   
अभिवन्द्य ततः शृणोतु सम्यक् समयानभक्तिवरावनम्रमूर्तिः ॥   
  
दत्त्वा शिष्याय मनुं न्यस्त्वाथ गुरुः कृतात्मयजनविधिः ।   
अष्टोत्तरसहस्रं स्वशक्तिहान्यनवाप्तये जप्यात् ॥   
  
कुम्भादिकञ्च सकलं गुरवे समर्प्य सम्भोजयेद्द्विजवरानथ   
भोज्यजातैः ।   
कुर्वन्त्यनेन विधिना व इहाभिषेकं ते सम्पदां निलयनं हित-एव धन्याः   
॥   
  
सङ्क्षिप्य किञ्चिद्वदिता दीक्षा संस्मरणाय विशदधियाम् ।   
एनां प्रविश्य मन्त्री सर्वान् मन्त्रान् जपेज्जुहोतु यजेच्च ॥   
  
इति श्रीक्रमदीपिकायां चतुर्थः पटलः ॥  
  
  
  
  
चैत्रे कृत्वैतन्मासि कर्माच्छपक्षे पुण्यर्क्षे भूयोदेशिकात् प्राप्य दीक्षाम् ।   
तेनानुज्ञातः पूर्वसेवां द्वितीये मासि द्वादश्यामारभेच्चामलायाम् ॥   
  
कृत्वा स्नानाद्यं कर्म देहार्चनान्तं वर्त्माश्रित्य प्रागीरितं   
मन्त्रमुख्यः ।   
शुद्धोमौनी व्रह्मचारी निशाशी जाप्याच्छान्तात्मा शुक्लपद्माक्षदाम्ना   
॥   
  
तनुशुश्रुषां गोषु ताभ्यः प्रयच्छन् ग्रासं  
भूतेषु प्रोद्वाहंश्चानुकम्पाम् ।   
मन्त्राधिष्ठातृदेवतां वन्दमानोदुर्गां दुर्वोधध्वान्तभानुं   
गुरुञ्च ॥   
  
कुर्वन्नात्मीयकर्म वर्णाश्रमस्थं मन्त्रं जपाद्भिः   
स्नानकालेऽभिषिञ्चेत् ।   
आचमनपाथस्तत्त्वसङ्ख्याप्रजतं भुञ्जानश्चान्नं सप्तजप्तं   
जलाद्यम् ॥   
  
प्रजपेदयुतचतुष्कं दशाक्षरं मनुवरं पृथक् क्रमशः ।   
अष्टादशाक्षरङ्चेदयुतद्वयमित्युदीरिता सङ्ख्या ॥   
  
शाकं मूलं फलं गोस्तनभवदधिनी भैक्षमन्नञ्च शक्तून्   
दौग्धान्नञ्चेत्यदानः क्षितिधरशिखरादौ क्रमात् स्थानभेदात् ।   
एकञ्चैषामशक्तौ गदितमिह मया पूर्वसेवाविधानं निर्वृत्तेऽस्मिन्   
पुनश्च प्रजपतु विधिवत् सिद्धये साधकेशः ॥   
  
देहार्चनान्ते दिनशोदिनादौ दीक्षोक्तमाज्ञान्यतरं विधानम् ।   
आश्रित्य कृष्णं प्रयजेद्विविक्ते गेहे निषण्णोहुतशेषभोजी ॥   
  
दशलक्षमक्षयफलप्रदं मनुं प्रतिजप्य निर्मलमतिर्दशाक्षरम् ।   
जुहूयाद् गुडाज्यमधुसम्प्लुतैर्नवैररुणाम्वुजैर्हूतवहे दशायुतम् ॥   
  
शुषिरयुगलवर्णञ्चेन्मनुं पञ्चलक्षं प्रजपतु जुहूयाच्च   
प्रोक्तक्*?प्त्यार्द्धलक्षम् ।   
अमलमतिरलाभे पायसैरम्वुजानां सहितघृतसिताक्तैरारभेद्धोमकर्म ॥   
  
अशक्तानां होमे निगमरसनागेन्द्रगुणितोजपः कार्योवेति   
द्विजनृपविशामाहूरपरे ।   
सहोमश्चेदेषां सम-इह जपोहोमरहितोय उक्तोवर्णानां स खलु   
विहितस्तच्चलदृशाम् ॥   
  
यं वर्णमाश्रितोयः शूद्रः स च तन्नतभ्रुवाम् विहितम् ।   
विदधीत जपं विधिच्छ्रद्धावान् भक्तिभावनम्रतनुः ॥  
  
(प्। ९)  
  
पुनरभिषिक्तो गुरुणा विधिवद्विश्राण्य दक्षिणां तस्मै ।   
अभ्यवहार्य च विप्रान् विभवैः सम्प्रिणयेच्च भक्तियुतः ।   
  
इति मन्त्रवरद्वितयान्यतरं परिसाध्य जपादिभिरच्युतधीः ।   
प्रयजेत् सवनत्रितये दिनशो विधिनाथ मुकुन्द ममन्दमतिः ।   
  
अथ श्रीमदुद्यानसंवीतहेमस्थलोद्भासिरत्नस्फुरन्मण्डपान्तः ।   
लसत् कल्पवृक्षाध-उद्दीप्तरत्नस्थलाधिष्ठितान्तोजपीठाधिरुढम् ।   
  
महानीलनीलाभमत्यन्तवालं गुडस्निग्धवक्रान्तविस्रस्तकेशम् ।   
अलिव्रातपर्याकुलोत्फुल्लपद्मप्रमुग्धाननम् श्रीमदिन्दीवराक्षम् ।   
  
चलत्कुण्डलोल्लासिसम्फुल्लगण्डं सुघोणं सुशोणाधरं सुस्मितास्यम् ।   
अनेकाश्मरश्म्युल्लसत्कण्ठभूषालसन्तं वहन्तं नखं पौण्डरीकम् ।   
  
समुद्धूषरोरःस्थलं धेनुधूल्या सुपुष्टाङ्गमष्टापदाकल्पदीप्तम् ।   
कटीरस्थले चारुजङ्घान्तयुग्मे पिनद्धं क्वणत्किङ्किणीजालदाम्ना ।   
  
हसन्तं हसद्वन्धुजीवप्रसुनप्रभापाणिपादाम्वुजोदारकान्त्या ।   
करे दक्षिणे पायसं वामहस्ते दधानं नवं शुद्धहैयङ्गवीनम् ।   
  
महीभारभूतामरारातियुथाननः पूतनादीन्निहन्तुं प्रवृत्तम् ।   
प्रभुं गोपिकागोपगोवृन्दवीतं सुरेन्द्रादिभिर्वन्दितं देववृन्दैः ।   
  
प्रगे पूजयेद्वेत्यनुस्मृत्य विष्णुं तदङ्गेन्द्रवज्रादिकैर्भक्तिनम्रः ।   
सितामोचहैयङ्गवीनैश्च दध्ना विमिश्रेण दौग्धेन सम्प्रीणरेत्तम् ।   
  
इति प्रातरेवार्चयेदच्युतं यो नरः प्रत्यहं शश्वदास्तिक्ययुक्तः ।   
लभेत् सोऽचिरेणैव लक्ष्मीं समग्रामिहप्रेत्य शुद्धं परं धाम   
भूयात् ।   
  
अह्नोर्मुखेऽनुदिनमित्यभिपूज्य शौरिं दध्नाथवा गुडयुतेन निवेद्य   
तोयैः ।   
श्रीमन्मुखे समनुतर्प्य च तद्धि यातं जप्यात् सहस्रमथ साष्टकम्-  
आदरेण ।   
  
मध्यन्दिने जपविधानविशिष्टरूपं वन्द्यं सुरर्षिमतिखेचरमुख्य-  
वृन्दैः ।   
गोगोपगोपवनितानिकरैः परीतं सान्द्राद्युदच्छविसुजातमनोहराङ्गम् ।   
  
मायूरपत्रपरिकृत्?प्तवतंसरम्यधमिल्लमुल्लसितचिल्लिकमम्वुजाक्षम् ।   
पूर्णेन्दुविम्ववदनं मणिकुण्डलश्रीगण्डं सुनासमतिसुन्दर-  
मन्दहासम् ।   
  
पीताम्वरं रुचिरनूपुरहारकाञ्चीकेयूरकोर्मिकटकादिभिरुज्ज्वलाङ्गम् ।   
दिव्यानुलेपनपिशङ्गितमंशराजदम्लानचित्रवनमालमनङ्गदीप्तम् ।   
  
वेणुं धमन्तमथवा स्वकरे दधानं सव्ये दरं पशुपयष्टिम्-  
उदारवेणुम् ।   
दक्षे मणिप्रवरमीप्सितदानदक्षं ध्यात्वेण्यमर्चयतु नन्दजमिन्दिराप्त्यै   
।  
  
दामादिकाङ्गदयितासुहृदङ्घ्रिपेन्द्रवज्रादिभिः समभिपूज्य   
यथाविधानम् ।   
दीक्षाविधिप्रकथितञ्च निवेद्य जातं हैमे निवेदरतु पात्रवरे यथावत् ।   
  
अष्टोत्तरं शतमथो जुहूयात् पयोहन्नैः सर्पियुतैः सुसितशर्करया   
विमिश्रैः ।   
दद्याद्वलिञ्च निजदिक्षु सुरर्षियोगिवर्गोपदैवतगणेभ्य- उदारचेताः ।   
  
नवनीतमिलितपायसधियार्चनान्ते जलैर्मूखे तस्य ।   
सन्तर्य्प जपतु मन्त्री सहस्रमष्टोत्तरशतम्वापि ।   
  
अह्नोर्मध्ये वल्लवीवल्लभं तं नित्यं भक्त्या-भ्यर्चयेद् यो नराग्र्यः ।   
देवाः सर्वे तं नमस्यन्ति शश्वद्वर्त्तेरन् वै तद्वशे सर्वलोकाः ।   
  
मेधायुः श्रीकान्तिसौभाग्ययुक्तः पुत्रैर्मित्रैर्गोमहीरत्नधान्यैः ।   
भोगैश्चान्यैर्भूरिभिः सन्निहाढ्योभूयाद्भूयो धाम तच्च-  
अच्युताख्यम् ।   
  
तृतीयकालपूजाया मस्ति कालविकल्पना ।   
सायाह्ने निशि वेत्यत्र वदन्त्येके मनीषिणः ।   
  
दशाक्षरेण चेद्रात्रौ सायाह्नेऽष्तादशार्णतः ।   
उभयीमुभयेनैव कुर्यादित्यपरे जगुः ।   
  
सायाह्ने द्वारवत्यान्तु चित्रोद्यानोपशोभिते ।  
द्व्यष्टसाहस्रसङ्ख्यातैर्भवनैरपि शोभिते ।   
  
हंससारससङ्कीर्णैः कमलोत्पलशोभिभः ।  
सरोभि रमलाम्भोभिः परीते भवनोत्तमे ।   
  
उद्यत् प्रद्योतनद्योतसद्युतौ मणिमण्डपे ।   
मृद्वास्तरे समासीनं हेमाम्भोजासने हरिम् ।   
  
नारदाद्यैः परिवृतम् आत्मतत्त्वविनिर्णये ।   
तेभ्यो मुनिभ्यः स्वं धाम दिशन्तम् परमक्षरम् ।  
  
इन्दीवरनिभं सौम्यं पद्मपत्रायतेक्षणम् ।   
स्निग्धकुन्डलसम्भिन्नकिरीटमुकुटोज्ज्वलम् ।   
  
चारुप्रसन्नवदनं स्फुरन्मकरकुण्डलम् ।   
श्रीवत्सवक्षसम्भ्राजत्कौस्तुभं वनमालिनम् ।   
  
काश्मीरकपिशोरस्कं पीतकौसेयवाससम् ।   
हारकेयूरकटकरसनाद्यैः परिस्कृतम् ।   
  
हृतविश्वम्भराभूरिभावं मुदितमानसम् ।   
शङ्खचक्रगदापद्मराजद्भूजचतुष्टयम् ।   
  
एवं ध्यात्वार्चयेन्मन्त्री स्यादङ्गैः प्रथमावृतिः ।  
द्वितीया महिषिभिस्तु तृतीयायां समर्चयेत् ।   
  
नारदं पर्वतं जिष्णुं निशठोद्धवदारुकान् ।   
विश्वक्सेनञ्च शैलेयं दिक्ष्वग्रे विनतासुतम् ।   
  
लोकेशैस्तत्प्रहरणैः पुनरावरणद्वयम् ।   
इति सम्पूज्य विधिवत् पायसञ्च निवेदयेत् ।   
  
तर्पयित्वा खण्डमिश्रदुग्धवुद्ध्या जलैर्हरिम् ।   
जपेदष्टशतं मन्त्री भारयन् पूरुषोत्तमम् ।  
  
पूजासु होमं सर्वासु कुर्यान्मध्यन्दिनेऽथवा ।   
आसनाद्यर्घ्यपर्यन्तं कृत्वा स्तुत्वा नमेत् सुधीः ।   
  
समर्प्यात्मानमुद्वास्य तं स्वहृत्सरसीरुहे ।   
विन्यस्य तन्मयो भूत्वा पुनरात्मानमर्चयेत् ।   
  
सायाह्ने वासुदेवं यो नित्यमेवं यजेन्नरः ।   
सर्वान् कामान्वाप्यान्ते स याति परमां गतिम् ।   
  
रात्रौ चेन्मन्मथाक्रान्तमानसं देवकीसुतम् ।   
यजेद्रासपरिश्रान्तं गोपीमण्डलमध्यगम् ।   
  
पृथुं सुवृत्तं मसृणं वितस्तिमात्रोन्नतं कौ विनिथन्य शङ्कुम् ।   
आक्रम्य पद्भ्यामितरेतरा तु हस्तैर्भ्रमोऽयं खलु रासगोष्ठी ।   
  
स्थलनीरजमूलपरागभृता लहरीकणजालभरेण सता ।   
मरुता परितापहृताध्युषिते सुसिते षमुनापुलिने विपुले ।   
  
अशरीरनिशातशरोन्मथितप्रमदाशतकोटिभिराकुलिते ।   
उडुनाथकरैर्विषदीकृतादक् प्रसरे विचरद्भ्रमरीनिकरे ।  
  
(प्। १०)  
  
विद्याधरकिन्नरसिद्धसुरैर्गन्धर्वभुजङ्गमचारणकैः ।   
दारोपहितैः सुविमानगतैः खस्थैरभिवृष्टपूष्पचयैः ।   
  
इतरेतरवद्धक्रप्रमदागणकल्पितवासविहारविधौ ।   
मणिशङ्कुगमप्यु * * ना वपुषा वहूधा विहितस्वकदिव्यतनुम् ।  
  
सुदृशामुभयोः पृथगन्तरगं दयिताकुलवद्धभुजद्वितयम् ।   
निजसङ्गविजृम्भदनङ्गशिखिज्वलिताकुलसत्पुलकालियुजम् ।   
  
विविधश्रुतिभिन्नमनोज्ञतरस्वरसप्तकमूर्च्छनतालगणैः ।   
भ्रममाणमसूभिरुदारमणिस्फुटमण्डलशिज्ञितचारुतरम् ।   
  
इति भिन्नतनुं मणिभिर्मिलितं तपनीयमयौरवमारकतम् ।   
मणिनिर्म्मितमध्यगशङ्कुलसद्विपुलारुणपङ्कजमध्यगतम् ।   
  
अतसीकुसुमाभतनुम् अ?रुणं तरुणारुणपद्मपलाशदृशम् ।   
नवपल्लवचित्रसुगुच्छलसच्छिखिपुच्छपिनद्धकचप्रचयम् ।  
  
वहूलेतरचन्द्रसमानमुखं मणिकुण्डलमण्डितगण्डयुगम् ।   
शशवक्त्रसदृग्वदनच्छदं मणिराजदनेकविधाभरणम् ।   
  
अशनप्रसवच्छदनोज्ज्वलसद्वदनं सुविलासविलासभूवम् ।   
नवविद्रुमभद्रकराङ्घ्रितलं भ्रमराकुलदामविराजिभुजम् ।   
  
तरुणीकुचयुक्परिरम्भमिलद्घुसृणारुणवक्षसमुक्षगतिम् ।   
शिववेणुसमीरितगानपरं स्मरविद्धलितं भूवनैकगुरुम् ।   
  
प्रथमोदितपीठवरे विधिवत् प्रयजेदिति रुपमरुप मजम् ।   
प्रथमं परिपूज्य तदङ्गवृतिं मिथुनानि यजेद्रसगानि ततः ।   
  
दलषोडशके स्वरमुर्त्तिगणं सहशक्तिकमुत्तमरासगतम् ।   
सरमावदनं स्वकलासहितं मिथुनार्द्धमथेन्द्रपरिप्रमुखान् ।  
  
इति सम्यगमुं परिपूज्य हरिं चतुरावृतिसंवृतमार्द्रमतिः ।  
रजताराचते चषके ससितं सुशृतमुपयोस्य निवेदयतु ।   
  
विभवे सति कांश्यमयेषु पृथक् चषकेषु तु षोडशसु क्रमशः ।   
मिथुनेषु निवेद्य पयः ससितं विदधीत पुरोवदथो सकलम् ।   
  
सकलभुवनमोहनं विधिम् यो नियतममुं निशि निश्युदारचेताः ।   
भजति स खलु सर्वलोकपूज्यः श्री*?मचलां समवाप्य यात्यनन्तम् ।   
  
निशि वा दिनान्तसमग्रे प्रपूजयेन्नित्यशोऽच्युतम् भक्त्या ।   
समफलमुभयं हि ततः संसाराद्धिं समुर्त्तितीर्षति यः ।  
  
इत्येवं मनुविग्रहः मधुरिपुं यो रात्रिकालं भजेत्   
तस्यैवाखिलजन्तु?जातदयितस्याम्भोधिजावेश्मनः ।   
हस्ते धर्मसुखार्थमोक्षतरवः सद्वर्गसम्प्रार्थिताः   
सान्द्रानन्दसुधारसद्रवमुचो येषां फलश्रेणयः ॥  
  
अथोच्यते पूर्वसमीरितानां पूजावसाने परमस्य पुंसः ।   
कल्पस्तु काम्येष्वपि तर्पणानां विनापि पूजां खलु वै फलं स्यात् ।  
  
सन्तर्प्य पाठमन्त्रैः शक्तीः सकृत् सकृत् प्रथममच्युतं तत्र ।  
आवाह्य पूजयेतुं तोयै रेवाखिलैः समुपहारैः ।   
  
वद्ध्वाथ धेनुमुद्रां तोयैः सम्पाद्य तर्पणद्रव्यम् ।   
तद्वुद्ध्याञ्जलिना तं सुवर्णचषकीकृतेन तर्पयतु ।   
  
विंशतिरष्टोपेता कालत्रयतर्पणेषु सङ्ख्योक्ता ।   
भुवः स्वकालविहितान् सकृत् सकृत् तर्पयेच्च परिवारान् ।   
  
प्रातर्द्दधिगुडमिश्रं मध्याह्ने पायसं मनवनीतम् ।   
क्षीरं तृतीयकाले ससितोपलमित्युदीरितं द्रव्यम् ।   
  
तर्पयामि पदं योज्यं मन्त्रान्तेष्वेषु नामसु ।   
द्वितीयान्तेषु तु पुनः पूजाशेषं समापयेत् ।   
  
अभ्युक्ष्य तत्प्रसादाद्भि रात्मानं प्रपिवेदपः ।   
तज्जप्त्वा तमथोद्वास्य तन्मयः प्रजपेन्मनुम् ॥  
  
अथ द्रव्याणि काम्येषु वक्ष्यन्ते तर्पणेषु तम् ।   
तानि प्रोक्तविधानानामाश्रित्यान्यतमं यजेत् ।   
  
द्रव्यैः शोडशभिरमुं तर्पयेदेकश्चतुर्वारम् ।   
सचतुःक्षीराद्यन्तैः सकृज्जलाद्यन्तमच्युतं भक्त्या ।   
  
पायसं दाधिकं कृषरं गौडान्नं पयोदधिनवनीतम् ।   
आज्यं कदलीमोचारजःस्वलामोदकापूपम् ।   
  
पृथुकं लाजसमेतं द्रव्याणां कथितमिह षोडशकम् ।   
लाजान्तेऽन्त्यक्षीरात् प्राक्समर्प्य सितोपलापुञ्जम् ।   
  
प्रगे चतुः सप्ततिवारमित्यमुं प्रतर्पयेद्योऽनुदिनं नरोहरिम् ।   
अनन्यधीस्तस्य समस्तसम्पदः करस्थिता मण्डलतोऽभिवाञ्छिताः ।   
  
धारोष्णपक्वपयसी दधिनवनीते घृतञ्च दौग्धान्नम् ।   
मत्स्यण्डीमध्वमृतं द्वादशश स्तर्पयेन्नवभिरेभिः ।   
  
तर्पणविधिरयमपरः पूर्वोदितसमफलाष्टशतसङ्ख्यः ।   
कार्मणकर्मणि कीर्त्तौ जनसम्वलने विशेषतो विहितः ।  
  
सखण्डधारोष्णधिया मुकुन्दं व्रजन् पुरं ग्राममपि प्रतर्प्य ।   
लभेत् भोज्यं सरसं स्वभृत्यै वासांसि धान्यानि धनानि मन्त्री ।   
  
यावत् सन्तर्पयेन्मन्त्री तावत्सङ्ख्यं यजेन्मनुम् ।   
तर्पणेनैव कार्याणि साधयेदखिलान्यपि ।   
  
द्विजो भिक्षावृत्तिर्य-इह दिनशो नन्दतनयः स्वयं भूत्वा भिक्षा मटति   
विहरन् गोपसुदृशाम् ।   
अमाचेतोभिः स्वैर्ललितललितैर्नर्मविधिभिर्दधिक्षीरादाढ्यां   
प्रचुरतरभिक्षां स लभते ।   
  
मध्ये कोणेषु षट्स्वप्यनलपुरपुटस्यालिखेत् कर्णिकायां कन्दर्पं   
साध्ययुक्तं विवरगतषडर्णद्विशः केशरेषु ।   
शक्तिश्रीपूर्वकालिद्विनवलिपिमनो रक्षराणिच्छदानां मध्ये वर्णान्   
दशानां दशलिपिमनुवर्यस्य चैकैकशोऽव्जम् ।   
  
भूसद्मनाभिवृतमस्रिगमन्मथेन गोरोचनाभिलिखितं तपनीयशूच्या ।   
पट्टे हिरण्यरचिते गुलिकीकृतं तद्गोपालयन्त्र मखिलार्थदमेतदुक्तम् ।   
  
सम्पातसिक्तमभिजप्तमिदं महद्भिर्धार्यां   
जगश्रयवशीकरणैरुदक्षम् ।   
रक्षायशः सुतमहीधनधान्यलक्ष्मीसौभाग्यलिप्सुभिरजस्र   
मर्घ्यवीर्यम् ।   
  
भूतोन्मादापस्मृतिविषमूर्च्छाविषमञ्ज्वरार्त्तानाम् ।   
ध्यायन् शिरसि प्रजपेन्मन्त्रमिमं वाटिति शमयितुं विकृतीः ।   
  
सुरस्त्रिविक्रमाक्रन्तश्चक्रीष्णायहृदित्यसौ ।   
षडक्षरोऽयं सम्प्रोक्तः सर्वसिद्धिकरो मनुः ।  
  
(प्। ११)  
  
क्रोडोऽग्निदीप्तोमायावी लवलाञ्छितमस्तकः ।   
सैषा शक्तिः परासूक्ष्मा नित्या सम्वित् स्वरूपिणी ।  
  
अस्थ्यग्निगोविन्दलवैर्लक्ष्मीवीजं समीरितम् ।   
आभ्यामष्टादशलिपिः स्याद्विंशत्यक्षरो मनुः ।   
  
शालग्रामे मनौ यन्त्रे मण्डले प्रतिमासु च ।   
नित्यं पूजा तरेः कार्या न तु केवल भूतले ।   
  
इति जपहूतपूजातर्पणाद्यैर्मूकुन्दं य -इह भजति मन्वोरेक माश्रित्य   
नित्यम् ।  
स तु सुचिरप्रयत्नात् प्राप्य भोगानशेषान् पुनमरलतरं तद्धाम विष्णोः   
प्रयाति ॥   
  
इति क्रमदीपिकायां पञ्चमः पटलः ।  
  
  
  
विनियोगानथो वक्ष्ये मन्त्रयो रुभयोः समान् ।   
तदर्थकारिणोऽनन्तवीर्यान् मन्त्रांश्च कांश्च न ।   
  
वन्दे तं देवकीसूनुं सद्योजातं द्युमप्रभम् ।   
पीताम्वरं करलसच्चक्रशङ्खगदाम्वुजम् ।  
  
एवं ध्यात्वा जपेन्मन्त्रं लक्षं व्रह्ममुत्वर्त्तके ।   
स्वादुप्लुतैश्च कुसुमैः पालाशैरयुतं हूनेत् ।   
  
मन्वोरन्यतरेणैवं कुर्याद् यः सुसमाहितः ।   
स्मृतिमेधाधृतिवलं लब्ध्वा स कविराड्ड्वेत् ।   
  
स्यान्मनुस्तत् समजपध्यानहोमफलोऽपरः ।   
श्रीमन्मुकुन्दचरणौ सदेति शरणन्ततः ।   
  
अहं प्रपद्य इत्युक्तो मौकुन्दोऽष्टादशाक्षरः ।  
नारदस्य तु गायत्री मुदुन्दश्चर्षिपूर्वकाः ।   
  
प्रातः प्रातः पिवेत्तोयं जप्त्वा योऽष्ठोत्तरं शतम् ।   
अनेन षड्भिर्मासैः सभवेत् श्रुतिधरोनरः ।   
  
उपसंहृतदिव्याङ्गम् पुरोवन्मातुरङ्कगम् ।   
चलङ्गोश्चरणं वालं नीलाभासं स्मरन् जपेत् ।   
  
अयुतं तावदेवाज्यैर्जुहूयाच्च हूताशने ।   
सलभेदचलां भक्तिं श्रद्धां शान्तिञ्च शाश्वतीम् ।   
  
मनुनैतत् समस्तान्ते मरुल्लसितशब्दतः ।   
वाललीलात्मने हूं फट् नमः इत्यमुनाथवा ।   
  
नलकूवरगायत्री वालकृष्ण-इतीरिता ।   
ऋष्याद्याः सिद्धयः सर्वाः स्युर्ज्जपाद्यैरिहामुना ।   
  
लघिते वालशयने रुदन्तं वल्लवीजनैः ।   
प्रेक्ष्यमाणं दुग्धवुद्ध्या तर्पयेत् सोऽश्नुतेऽशनम् ।   
  
अमुना वालरूपान्ते रसरूपपदं वदेत् ।  
तुष्टरूपनमोद्वन्द्वमन्वाधिपतये नमः ।   
  
अन्नं प्रयच्छ स्वाहेति त्रिंशद्वर्णोऽन्नदो मनुः ।   
नारदोऽनुष्टुवन्नाधिपतयोऽस्यर्षिपूर्वकाः ।  
  
भूतावालग्रहोन्मादस्मृतिभ्रंसादुपद्रवैः ।   
पूतनास्तनपातारं ग्रस्तमुर्द्ध्नि स्मरन् जपेत् ।   
  
सासुचुषणनिर्भिन्नसर्वाङ्गीं रुदतिञ्च ताम् ।  
आविश्य सर्वे मुक्त्वा तं विद्रवन्तिद्रुतं ग्रहाः ।   
  
जुहूयात् खरमञ्जर्या मञ्जरीभिर्विभावसौ ।   
प्रस्नातः पञ्चगव्याद्भिः पुतनाहस्त?रानने ।  
  
प्राशयेत् शिष्टगव्यन्तत् कलसेनाभिषेचयेत् ।   
साध्यं सहस्रजप्तेन सर्वोपद्रवशान्तये ।   
  
मनुनैतद्द्रादशार्णहूं फट् स्वाहास्तिकेन वा ।  
ऋष्याद्या व्रह्मगायत्री ग्रहघ्नहरयोऽस्य तु ।   
  
निजपादाम्वुजक्षिप्तशकटं चिन्तयन् जपेत् ।   
अयुतं मन्त्रयोरेकं सर्वविघ्नोपशान्तये ।  
  
अङ्गान्यमीषां मन्त्राणा माचक्रादिभिरर्चना ।   
अङ्गैरिन्द्रादिवज्राद्यै रुदिता सम्पदे सदा ।   
  
वालोनीलतनुर्दोभ्यां दध्युण्यं पायसं दधत् ।   
हरिर्वोऽव्याद् द्विपनखकिङ्किनीजालमण्डितः ।   
  
ध्यात्वैवमग्नौ जुहूयात् शतवीर्याङ्कुरत्रिकैः ।   
पयः सर्पिःप्लुतैर्लक्षमेकं तावज्जपन् मनुम् ।   
  
गुरवे दक्षिणां दत्त्वा भोजयेद् द्विजपूङ्गवान् ।  
सह्यव्दानां शतं जीवेन्निरोगोनात्र संशयः ।   
  
अत्राप्यन्यो मनुर्द्वादशार्णान्ते पुरुषोत्तमम् ।   
आयुर्मे देहि सम्भाष्य विष्णवे प्रभविष्णवे ।   
  
नमोऽन्तोद्व्यधिकत्रि*शदणोऽस्यर्षिस्तु नारदः छन्दोऽनुष्टुव्देवता च   
श्रीकृष्णोऽङ्गानि च व्रुवे ।   
  
रविभूतेन्द्रियवसुनेत्राणैश्चात्मने युतैः ।   
महानदप्रतिज्योतिर्मायाविद्यापदैः क्रमात् ।  
  
जप्त्वा लक्षमिमं मन्त्रमयुतं पायसैर्हूनेत् ।   
पूर्ववद्दूर्वया जुह्वदायुर्द्दीर्घतरं लभेत् ।   
  
दारयन्तं वकं दोर्भ्यां कृष्णं सङ्गृह्य तुण्डयोः ।   
स्मरन् शिशूनामातङ्के स्पृष्ट्वान्यतरमभ्यसेत् ।   
  
तज्जप्ततिलजाभ्यङ्गाद्भवेयुः सुखिनश्च ते ।   
अत्राप्यन्योमनुर्वालवपुसे वह्निवल्लभा ।   
  
गोरक्षायां क्वणद्वेणुं चारयन्तं पशूंस्तथा ।   
उक्त्वा च गोपालपदं पुनर्वेशधराय च ।   
  
वासुदेवाय वर्मास्त्रशिखास्याष्टादशाकृअरः ।   
मनुर्नारदगायत्री कृष्णर्ष्यादिरनेन वा ।   
  
कुर्याद्गोपालसंरक्षामाचक्राद्यङ्गिना वुधः ।   
कुम्भीनसादिक्ष्नेडार्त्तौ दष्टमूर्द्ध्नि स्मरन् हरिम् ।   
  
नृत्यन्तं कालीयफणावद्धेऽन्यतरमभ्यसेत् ।   
दृष्ट्या पीयुषवर्षिण्या सिञ्चन्तं तत्तनुं वुधः ।   
  
तर्ज्जयन् वामतर्ज्जन्या तं द्राङ्मोचयते विषात् ।   
आपुर्य कलसं तोयैः स्मृत्वा कालीयमर्द्दनम् ।   
  
जप्त्वाष्टशतमासिञ्चेद्विषिणं स सुखी भवेत् ।  
काव्यमध्ये नियम्यान्ते फणामध्ये द्विवर्णकान् ।   
  
उक्त्वा पुनर्वदेन्नित्यं करोति तमनन्तरम् ।   
नमामि देवकीपुत्र मित्युक्त्वा नृत्यशव्दतः ।   
  
राजानमच्युतं व्रुयादिति दण्डलिपिर्मनुः ।   
अस्याङ्गान्यङ्घ्रिभिर्व्यस्तैः समस्तैर्नारदोमुनिः ।   
  
छन्दोऽनुष्टुव्देवता च कृष्णः कालीयमर्दनः ।   
जप्याल्लक्षं मनुवरं होतव्यं सर्पिषा युतम् ।  
  
अङ्गदिक्पालवज्राद्यैरर्चनास्य समीरिता ।   
क्रियानेनैव वा सर्वा कर्त्तव्या प्रागुदीरिता ।   
  
सदृक्षोऽनेन जगति न हि क्ष्वेडहरो मनुः ।   
अङ्गैः शुकतरोः पिष्टैर्गुलिका धेनुवारिणा ।  
  
विषघ्नी पाननस्याञ्जनालेपैः साधितामुना ।   
उद्दण्डवामदार्दण्डधृतगोवर्द्धनाचलम् ।   
  
अन्यहस्ताङ्गुलिव्यक्तस्वरवंशार्पिताननम् ।   
ध्यायन् हरिं जपेन्मन्वोरेकं छत्रं विना व्रजन् ।   
  
वर्षवाताशनिभ्यः स्याद्भयं तस्य न हि क्वचित् ।   
मोघमेघोघयत्नापगतेन्द्रं संस्मरन् हूनेत् ।   
  
लोनैरषुतसङ्ख्यः स्यादनावृष्टिर्नसंशयः ।   
क्रीडन्तं यमुनामध्ये मज्जनप्लावनादिभिः ।   
  
तच्छीकरजलासारैः सिच्यमानं प्रियाजनैः ।  
  
(प्। १२)   
  
ध्यात्वायुतं पयःसिक्तैर्हूनेद्वानीरतर्पणैः ।   
वृष्टिर्भवत्यकालेऽपि महती नात्र संशयः ।   
  
अद्यमेव स्मरन् मूर्द्ध्नि विषस्फोटज्वरादिभिः ।   
सदाहमोहैरार्त्तस्य जपेच्छान्तिर्भवेत् क्षणात् ।   
  
अथवा गरुडारुढं वलप्रद्युम्नसंयुतम् ।   
निजज्वरविनिस्पिष्टज्वराभिष्णुतमच्युतम् ।   
  
ध्यात्वा ज्वराभिभूतस्य मूर्द्धान्यतरमभ्यसेत् ।   
शान्तिं व्रजेदसाध्योऽपि ज्वरः सोपद्रवः क्षणात् ।  
  
ध्यात्वैव मग्नावभ्यर्च्य पयोक्तैश्चतुरङ्गुलैः ।   
जुहूयादमृताखण्डैरयुतं ज्वरशान्तये ।   
  
निशातशरनिर्भिन्नभीष्मतापहरं हरिम् ।  
स्मृत्वा स्पृशन् जपेदार्त्तं पाणिभ्यां रोगशान्तये ।   
  
अपमृत्युविनाशाय सान्दीपनिसुतप्रदम् ।   
ध्यात्वामृतलताखण्डैः क्षीराक्तैरयुतं हूनेत् ।   
  
मृतपुत्राय ददतं सुतं विप्राय सार्जुनम् ।   
ध्यात्वा लक्षं जपेदेकं मन्वोः सुतविवृद्धये ।   
  
पुत्रजीवेन्धनचिते जुहूयादनलेऽयुतम् ।   
तत्फलैर्मधुराक्तैः स्युः पुत्रादीर्घायुषोऽस्य तु ।   
  
क्षीरद्रुक्वाथसम्पूर्णमभ्यर्च्य कलसं निशि ।   
जप्त्वायुतं प्रगे नारी मभिषिञ्चेद्द्विषड्दिनम् ।   
  
सा वन्ध्यापि सुतान् दीर्घजीविनो गदवर्ज्जितान् ।   
लभते नात्र सन्देहस्तर्ज्जप्ताज्याशिनी सती ।   
  
प्रातर्वाचंषमा नारी वोधिच्छदपुटैर्जलम् ।   
अष्टोत्तरशतं जप्तं मासं पुत्रीयति पिवेत् ।   
  
देवकीसुत गोविन्द वासुदेव जगत्पते ।   
देहि मे तनयं देव त्वामहं शरणं गता ।  
  
प्रहितां काशिराजेन कृत्यां जित्वा निजारिणा ।   
तत्तेजसा तन्नगरीं दहन्तं भावयन् हरिम् ।   
  
सुस्नेहाक्तैर्हूनेद्रात्रौ सर्षपैः सप्तवासरम् ।   
कृत्या कर्त्तारमेवासौ कुपितो नाशयिष्यति ।  
  
आसीन माश्रमे दिव्ये वदरीषण्डमण्डिते ।   
स्पृशन्तं पाणिपद्माभ्यां घण्टाकर्णकलेवरम् ।   
  
ध्यात्वाच्युतं तिलैर्लक्षं हूनेत् त्रिमधुरप्लुतैः ।   
जपेद्वा सर्वपापानां शान्तये कान्तये तनोः ।   
  
द्वेषयन्तौ रुक्मिवलौ द्यूताशक्तौ स्मरन् हरिम् ।   
जुहूयादिष्टयोदिष्ट्यै गुडिका गोमयोद्भवाः ।   
  
ज्वलद्वह्निनिभैर्वाणैर्वर्षन्तं गरुडस्थितम् ।   
धावमानं विप्रगण मनुधावन्तमच्युतम् ।   
  
ध्यात्वैव मभ्यसेदेकं मनोः सप्तसहस्रकम् ।   
उच्चाटनं भवेदेतद्रिपूणां सप्तभिर्द्दिनैः ।   
  
उत्क्षिप्तवत्सकं ध्यायन् कपिण्यफलहारिणम् ।   
अयुतं प्रजपेत् साध्यमुच्चाटयति तत्क्षणात् ।   
  
आत्मानं कंसमथनं ध्यात्वा मष्वा?न्निपातितम् ।   
कंसात्मानमविकर्षन् गतासुं प्रजपेन्मनुम् ।  
  
अयुतं जुहूयाच्चास्य जन्मोडुतरुतर्पणैः ।   
अपि सेवितपीयूषो म्रियतेऽरिर्न संशयः ।   
  
अथवा निम्वतैलाक्तैर्हूनेदेधोभिरक्षजैः ।   
अयुतं प्रजपेदात्रौ मारणाय रिपोः क्षणात् ।   
  
दोषारिष्टदलव्योषकार्पासास्थिफणैर्निशि ।   
हूनेदेरण्डतैलाक्तैः श्मशानस्थोऽरिशान्तये ।   
  
न शस्तं मारणं कर्म कुर्याचेदयुतं जपेत् ।   
हूनेद्वा पायसैस्तावत् शान्तये शान्तमानसः ।   
  
जयकामो जपेल्लक्षं पारिजातहरं हरिम् ।   
स्मरन् पराजयस्तस्य कुतश्चिन्न भविष्यति ।   
  
पार्थे दिशन्तं गीतार्थं व्याख्यामुद्राकरं हरिम् ।   
रथस्थं भावयन् जप्यात् धर्मवृद्ध्यै शमाय च ।   
  
लक्षं पालाशकुसुमैरयुतं मधुराप्लुतैः ।   
व्याख्याता सर्वशात्राणां सुकविर्वादिराड् भवेत् ।  
  
विश्वरूपधरं प्रोद्यत्तास्वत्कोटिसमप्रभम् ।   
द्रुतचामीकरनिभमग्नीसोमात्मकं हरिम् ।   
  
अर्काग्निद्योतदास्याङ्घ्रि पङ्कजं दिव्यभूषणम् ।   
नानायुधधरं व्याप्तविश्वाकाशावकाशकम् ।   
  
राष्ट्रपूर्ग्रामवास्तूनां शरीरस्य च रक्षणे ।   
प्रजपेन्मन्त्रयोरेकतरं ध्यात्वैव मादरात् ।   
  
अथवा व्यस्तसर्वाङ्घ्रिरचिताङ्गार्ज्जुनर्षिकम् ।   
त्रिष्टुप्छान्दसिकं विश्वरूपविष्ण्वधिदैवतम् ।   
  
जपेद्गीतामनुं स्थाने ह्यषीकेशाद्य माजाकैः ।   
हूनेद्वा सर्वरक्षायै सर्वविघ्नोपशान्तये ॥   
  
इति क्रमदीपिकायां षष्ठः पटलः ।  
  
  
  
  
वक्ष्येऽक्षयधनावाप्त्यै प्रतिपत्तिं श्रियःपतेः ।  
सुगुप्तां धननाथाद्यैर्धन्यैर्या क्रियते सदा ।   
  
द्वारवत्यां सहस्रार्कभास्वरैर्भवनोत्तमैः ।   
अनल्पैः कल्पवृक्षैश्च परीते मणिमण्डिते ।   
  
ज्वलद्रत्नमयस्तम्भद्वारतोरणकुड्यके ।   
फुल्लस्रगुल्लसच्चित्रवितानालम्विमौक्तिके ।   
  
पद्मरागस्थलीराजद्रत्ननद्योश्च मध्यतः ।   
अनारतजलद्रत्नधारस्य स्वस्तरोरधः ।   
  
रत्नप्रदीपावलिभिः प्रदीपितदिगन्तरे ।   
उद्यदादित्यसङ्काशमणिसिंहासनाम्वुजे ।   
  
समासीनोऽच्युतोध्येयो द्रुतहाटकसन्निभः ।   
समानोदितचन्द्रार्कतडितकोटिसमप्रभः ।   
  
सर्वाङ्गसुन्दरः सौम्यः सर्वाभरणभूषितः ।   
पीतवासाश्चक्रशङ्खगदापद्मोज्ज्वलद्भूजः ।   
  
अनारतोच्छलद्रत्नधारौघं कलसं स्पृशन् ।   
वामपादाम्वुजाग्रेण मृष्टतापल्लवच्छविम् ।   
  
रुक्मिणीसत्यभामेऽस्य मूर्द्ध्निरत्नौघधारया ।   
सिञ्चन्त्यौ दक्षवामास्थस्वदोःस्थकलसोण्यया ।   
  
नाग्नजितीसुनन्दे च दिशन्त्यो कलसौ तयोः ।  
ताभ्याञ्च दक्षवामस्थमित्रविन्दासुलक्षणे ।   
  
रत्ननद्योः समुद्धृत्य रत्नपूर्णो घटौ तयोः ।   
जाम्ववति सूशीला च दिशन्त्यौ दक्षवामगे ।   
  
वहिः षोडशसाहस्रसङ्ख्याताः परितः प्रियाः ।   
ध्येयाः कनकरत्नौघधारायुक्कलसोज्ज्वलाः ।   
  
तद्वहिश्चाष्टनिधयः पूरयन्तोधनैधराम् ।   
तद्वहिर्वृष्णयः सर्वे पुरोवच्च सुरादयः ।   
  
ध्यात्वैवं परमात्मानं विंशत्यर्णं मनुं जपेत् ।   
चतुर्ल्लक्षं हूनेदाज्यैश्चत्वारिंशत्सहस्रकम् ।   
  
शक्तिश्रीपूर्वकोऽष्तादशार्णोविंशतिवर्णकः ।  
मन्त्रोऽनेन सदृक्षोऽन्यो (मन्त्रेणानेन सदृशो) मनुर्न हि जगत्रये ।   
  
ऋषिर्व्रह्मास्य गायत्रीच्छन्तः कृष्णस्तु देवता ।   
पूर्वप्रोक्त वदेवास्य वीजशक्त्यादिकल्पना ।  
  
(प्। १३)   
  
कल्पः सनत्कुमारोक्तो मन्त्रस्यास्योच्यतेऽधुना ।   
पीठन्यासान्तिकं कृत्वा पूर्वोक्तक्रमतः सुधीः ।  
  
करद्वन्द्वाङ्गलितलेष्वङ्गषट्कं प्रविन्यसेत् ।   
मन्त्रेण व्यापकं कृत्वा मातृकां मनुसम्पुटाम् ।   
  
संहारसृष्टिमार्गेण दशतत्त्वानि च न्यसेत् ।   
पुनश्च व्यापकं कृत्वा मन्त्रवर्णांस्तनौ न्यसेत् ।   
  
मुर्द्ध्नि भाले भ्रुवोर्मध्ये नेत्रयोः कर्णयोर्नसोः ।   
आनने चिवुके कण्ठे दोर्मूले हृदि तुन्दके ।   
  
नाभौ लिङ्गे तथाधारे कट्योर्ज्जान्वोश्च जङ्घयोः ।   
गुल्फयोः पादयोर्न्यस्येत् सृष्टिरेषा समीरिता ।   
  
स्थितिर्हृदादिपादान्ता संहृतिश्चरणादिका ।   
विधायैवं पञ्चकृत्वः स्थित्यस्तं मूर्त्तिपञ्जरम् ।   
  
सृष्टिस्थिती च विन्यस्य षडङ्गन्यासमाचरेत् ।   
गुणाग्निवेदकरणकरणाक्ष्यक्षरैर्मनोः ।   
  
मुद्रां वद्धा किरीटाद्या दिग्वन्धं पूर्ववच्चरेत् ।   
ध्यात्वा जप्त्वार्च्चयेद्देहं मूर्त्तिपञ्जरपूर्वकम् ॥  
  
  
अथ वाह्येऽर्चयेद्विष्णुं तदर्थं यन्त्रमूच्यते ।   
गोमयेनोपलिप्योर्वीं तत्र पीठं निधापयेत् ।   
  
विलिप्य गन्धपङ्केन लिखेदष्टदलाम्वुजम् ।   
कर्णिकायान्तु षट्कोणम् ससाध्यन्तत्र मन्मथम् ।  
  
शिष्टैस्तु सप्तदशभिरक्षरैर्वेष्टयेत् स्मरम् ।   
प्राग्रक्षोऽनिलकोणेषु श्रियं शिष्टेषु संविदम् ।   
  
षदक्षरं सन्धिषु च केशरेषु त्रिशस्त्रिशः ।   
विलिखेत् स्मरगायत्रीं मालामन्त्रं दलाष्टके ।   
  
षट्शः संलिख्य तद्वाह्ये वेष्टयेन्मातृकाक्षरैः ।   
भूविम्वञ्च लिखेद्वाह्ये श्रीमाये दिग्विदिक्ष्वपि ।   
  
एतद्यन्त्रं हाटकादिपट्टेष्वालिख्य पूर्ववत् ।   
साधितं धारयेद्यो वै सोऽर्च्यते त्रिदशैरपि ।   
  
स्याद्गायत्री कामदेवपुष्पवाणौ च ङेऽन्तकौ ।   
विद्महे धीमहियुतौ तन्नोऽनङ्गः प्रचोदयात् ।   
  
जप्या जपादौ गोपालमन्त्राणां जनरञ्जनी ।   
नत्यन्ते कामदेवाय ङेऽन्तं सर्वजनप्रियम् ।   
  
उक्त्वा सर्वजनान्ते तु सम्मोहनपदन्तथा ।   
ज्वल ज्वल प्रोज्ज्वलेति प्रोक्त्वा सर्वजनस्य च ।   
  
हृदयं मम च व्रुयाद्वशं कुरु युगं शिवः ।   
प्रोक्तोमदनमन्त्रोऽष्टचत्वारिंशद्भिरक्षरैः ।   
  
जपादौ सारवीजाढ्यो जगत्रयवशीकरः ।   
भूगृहं चतुरस्रं स्यादष्टशूल (वज्र) विभूषितम् ॥  
  
  
  
पीठः पूर्ववदभ्यर्च्य मूर्त्तिं सङ्कल्प्य पौरुषीम् ।   
तत्रावाह्याच्युतं भक्त्या सकलीकृत्य पूजयेत् ।   
  
आसनादिविभूषान्तं पुनर्न्यासक्रमाद्यजेत् ।   
सृष्टिस्थितिषडङ्गञ्च किरीटं कुण्डलद्वयम् ।   
  
शङ्खचक्रगदापद्ममालाश्रीवत्सकौस्तुभान् ।   
गन्धाक्षतप्रसूनैश्च मूलेनाभ्यर्च्य पूर्ववत् ।   
  
आदौ वह्निपुरद्वन्द्वकोणेष्वङ्गानि पूजयेत् ।   
सहृच्छिरः शिखावर्म नेत्रमस्त्रमिति क्रमात् ।   
  
वासुदेवः सङ्कर्षणः प्रद्युम्नश्चानिरुद्धकः ।   
अग्न्यादिदलमूलेषु शान्तिः श्रीश्च सरस्वती ।  
  
रतिश्च दिग्दलेष्वर्च्या ततोऽष्टौ महिषीर्यजेत् ।   
रुक्मिण्याद्या दक्ष सव्यक्रमात् पत्राग्रकेषु च ।   
  
ततः षोडशसाहस्रं सकृदेवार्चयेत् प्रियाः ।   
इन्द्रनीलमुकुन्दाद्यान्मकरानन्दकच्छपान् ।   
  
शङ्खपद्मादिकांश्चापि निधीनष्टौ क्रमाद्यजेत् ।   
तद्वहिश्चेन्द्रवज्राद्या आवृतीः सम्प्रपूजयेत् ।   
  
इति सप्तावृतिवृतमभ्यर्च्याच्युतमादरात् ।   
प्रीणयेद्दधिखण्डाज्यसम्मिश्रेण पयोऽन्धसा ।   
  
राजोपचारान् दत्त्वा तु स्तुत्वा नत्वा तु केशवम् ।   
उद्वासयेत् स्वहृदये परिवारगणैः सह ।   
  
न्यस्यात्मानं समभ्यर्च्य तन्मयः प्रजपेन्मनुम् ।   
रत्नाभिषेके ध्यानेज्या विंशत्यर्णाश्रितेरिता ।   
  
जपहोमार्चनध्यानैर्योमु?ं प्रभजते मनुम् ।   
तद्वेश्म पूर्यतेरनैः स्वर्णधान्यैरनावृतम् ।   
  
पृथ्वी पृथ्वी करे तस्य सर्वशस्य समाकुला ।   
पुत्रैर्मित्रैः सुसम्पन्नः प्रयात्यन्ते परां गतिम् ।   
  
वह्नावभ्यर्च्य गोविन्दं सितपुष्पैः सतण्डुलैः ।   
आज्याक्तैरयुतं हूत्वा भस्मतन्मूर्द्ध्नि धारयेत् ।   
  
तस्यान्नादि समृद्धिः स्यात्तद्वशे सर्वयोषितः ।   
आज्यैर्लक्षं हूनेद्रक्तपद्मैर्वा मधुराप्लुतैः ।   
  
श्रिया तस्यैन्द्रमैश्वर्यं तृणलेशायते ध्रुवम् ।   
शुक्लादिवस्त्रलाभाय शुक्लादिकुसुमैर्हूनेत् ।   
  
त्रिमधवाक्तैर्दशशतमाज्याक्तैर्वाष्टसंयुतम् ।   
क्षौद्रसिक्तैः सितैः पुष्पैः पुष्पैरष्टोत्तरसहस्रकम् ।   
  
हूनेन्नित्यं यः समासात् पुरोधा नृपतेर्भवेत् ।   
दशाष्टादशवर्णोक्तजपध्यान हूतादिकम् ।   
  
विदध्यात् कर्म वानेन ताभ्यामप्यत्र कीर्त्तितम् ।   
श्रीशक्तिस्मरकृष्णाय गोविन्दाय शिरोमनुः ।   
  
रव्यर्णो व्रह्मगायत्री कृष्णर्ष्यादिरथास्य तु ।   
वीजैस्त्रिवेदयुग्मार्णैरङ्गषट्क मुदाहृतम् ।   
  
विंशत्यर्णोदितजपध्यानहोमार्चनक्रियाः ।   
मन्त्रोऽयं सकलैश्वर्यकाङ्क्षिभिः सेव्यतां वुधैः ।   
  
श्रीशक्तिकामपूर्वोङ्गजन्मशक्तिरमान्तिकः ।   
दशाक्षरः स एवादौ स्याच्चेच्छक्तिरमायुतः ।   
  
मन्त्रौ विकृतिरव्यर्णावाचक्राद्यङ्गिनाविमौ ।   
विंशत्यर्णोक्तयजनविधी ध्यायेदथाच्युतम् ।   
  
वरदाभयहस्ताभ्यां श्लिष्यन्तं स्वाङ्गगे प्रिये ।   
पद्मोत्पलकरे ताभ्यां श्लिष्टं चक्रवरोज्ज्वलम् ।   
  
दशलक्षं जपेदाज्यैस्तावत् साहस्रहोमतः ।   
सिद्धाविमौ मनू सर्वसम्पत्सौभाग्यादौ नृणाम् ।   
  
मारशक्तिरमापूर्वः शक्तिश्रीमारपूर्वकः ।   
श्रीशक्तिमारपूर्वश्च दशार्णोमनवस्त्रयः ।   
  
एतेषां मन्त्रवर्याणामङ्गर्ष्यादि दशार्णवत् ।   
शङ्खचक्रधनुर्वाणपाशाङ्कुशधरोऽरुणः ।   
  
वेणुं धमन् धृतं दोर्भ्यां ध्येयः कृष्णोदिवाकरे ।   
आद्ये मनौ ध्यानमेवं द्वितीये विंशदर्णवत् ।   
  
दशार्णवत् तृतीयेऽङ्गदिक्पालाद्यैः समर्चना ।   
पञ्चलक्षं जपेत्तावदयुतं पायसैर्हूनेत् ।   
  
ततः सिद्ध्यन्ति मनवो नृणां सस्पन्तिकामदाः ।   
अष्टादशार्णोमारान्तोमनुः सुतधनप्रदः ।   
  
ऋष्याद्यष्टादशार्णोक्तं मारारुढस्वरैः क्रमात् ।   
  
(प्। १४)   
  
अङ्गान्यस्य मनोरङ्गदिक्पालाद्यैः समर्चना ॥   
  
पाणौ पायसपङ्कमाहितरसं विभ्रन्मुदा दक्षिणे सव्ये   
शारदचन्द्रमण्डलनिभं हैयङ्गवीनं दधत् ।  
कण्ठे कल्पितपुण्डरीकनखमद्दुद्दामदीप्तिं वहन् देवोदिव्यदिगम्वरो   
दिशतु नः सौख्यं यशोदाशिशुः ॥   
  
दिनशोऽभ्यर्च्य गोविन्दं द्वात्रिंशल्लक्षमानतः ।   
जप्त्वा दशांशं जुहूयात् सिताज्येन पयोन्धसा ।   
  
पद्मस्थं देवमभ्यर्च तर्पयेत्तन्मुखाम्वुजे ।   
क्षीरेण कदलीपङ्कैर्दध्ना हैयङ्गवेन च ।   
  
सुतार्थी तर्पयेद्देवं वतसराल्लभते सुतम् ।   
यद्यदिच्छति तत्सर्वं तर्पणादेव सिध्यति ।   
  
वाग्भवं कामवीजञ्च कृष्णाय भूवनेश्वरी ।   
गोविन्दाय रमागोपी जनवल्लभङे शिवः चतुर्दशस्वरोपेतः शुक्रः सर्गी   
तदूर्द्धतः ।   
  
द्वाविंशत्यक्षरोमन्त्रो वागीशत्वप्रदायकः ।   
अष्टादशार्णवत् सर्वमङ्गर्ष्यादिकमस्य तु ।   
  
पूजा च विंशत्यर्णोक्ता प्रतिपत्तिस्तु कथ्यते ।   
वामोर्द्धहस्ते दधतं विद्यासर्वस्वपुस्तकम् ।   
  
अक्षमालाञ्च दक्षोर्द्धे स्फाटिकीं मातृकामयीम् ।   
शव्दव्रह्ममयं वेणु मधः पाणिद्वयेऽङ्कितम् ।   
  
गायन्तं पीतवसनं श्यामलं कोमलच्छविम् ।   
वर्हिवर्हकृतोत्तंसं सर्वज्ञं सर्ववेदिभिः ।   
  
उपासितं मुनिगणैरुपतिष्ठेद्धरिं सदा ।   
ध्यात्वैवं प्रमदावेशविलासं भुवनेश्वरम् ।   
  
चतुर्ल्लक्षं जपेन्मन्त्रममुं मन्त्री सुसंयतः ।   
पलासपुष्पैः स्वाद्वक्तैश्चत्वारिंशत्सहस्रकम् ।   
  
जुहूयात् कर्मणानेन मनुः सिद्धोभवेद् ध्रुवम् ।   
योऽस्मिन्निष्णातधीर्मन्त्री वर्त्तते वक्रगह्वरात् ।   
  
गद्यपद्यमयी वाणी तस्य गङ्गा प्रवाहवत् ।   
सर्ववेदेषु शास्त्रेषु सङ्गीतेषु च पण्डितः ।   
  
सम्पत्तिं परमां लव्ध्वा चान्ते भूयात् परं पदम् ।   
तारं हृद्भगवान् ङेन्तो नन्दपुत्रपदन्तथा ।   
  
नन्दान्ते वपुषेऽस्थ्यग्निमायान्ते दशवर्णकः ।   
अष्टाविंशत्यक्षरोऽयं व्रुवेद्द्वात्रिंशदक्ष्रम् ।   
  
नन्दपुत्रपदं ङेन्तं श्यामलाङ्गपदन्तथा ।   
तथा वालवपुः कृष्णगोविन्दौ दशवर्णकः ।   
  
अनयोर्नारदऋषिश्छन्द उष्णिगनुष्टुभौ ।   
आचक्राद्यैरङ्गमङ्गदिक्पालाद्यैस्तु पूजनम् ।   
  
दक्षिणे रत्नचषकं वामे सौवर्णवेत्रकम् ।   
करे दधानं देवीभ्यामाश्लिष्टं चिन्तयेद्धरिम् ।   
  
जपेल्लक्षं मनुवरौ पायसैरयुतं हूनेत् ।   
एवं सिद्धमनुर्मन्त्री त्रैलोक्यैश्चर्यभाग्भवेत् ।   
  
तारं श्रीशक्तिवीजाढ्यं नमो भगवते पदम् ।   
नन्दपुत्रपदं ङेन्तं भूधारामुखवृत्तयुक् ।   
  
मांसान्ते वपुषोमन्त्र उनविंशाक्षरात्मकः ।   
ऋषिर्व्रह्मानुष्टुप्छन्दस्तथान्यदुदितं समम् ।   
  
अयञ्च सर्वसम्पत्तिसिद्धये सेव्यतां मनुः ।   
तारं हृद्भभगवान् ङेऽन्तो रुक्मिणीवल्लभस्तथा ।   
  
शिवोऽन्तः षोडशार्णोऽयं रुक्मिणीवल्लभाह्वयम् ।   
सर्वसम्पत्प्रदोमन्त्रो नारदोऽस्य मुनिः स्मृतः ।   
  
छन्दोनुष्टव्देवता च रुक्मिणीवल्लभो हरिः ।   
एकदृग्वेदमुनिदृक्वर्णैरस्याङ्गपञ्चकम् ॥   
  
तापिञ्जच्छविरङ्कगां प्रियतमां   
स्वर्णप्रभामम्वुजप्रोद्यद्वामभूजां स्ववामभुजया श्लिष्यन्   
सचिन्ताश्मना ।   
श्लिष्यन्तीं स्वयमन्यहस्तविलसत्सौवर्णवेत्रश्चिरं   
पायाद्वोऽसनसूनपीतवसनो नानाविभूषो हरिः ।   
ध्यात्वैवं रुक्मिणीनाथं जपेल्लक्षमिमं मनुम् ॥   
  
अयुतं जुहूयात् पद्मैररुणैर्मधुराप्लुतैः ।   
अर्चयेन्नित्यमङ्गैस्तं नारदाद्यैर्दिशाधिपैः ।   
  
वज्राद्यैरपि धर्मार्थकाममोक्षाप्तये नरः ।   
लीलादण्डधरो गोपीजनसंसक्तदोः पदम् ।   
  
दण्डान्ते वालरुपेति मेघश्यामपदन्ततः ।  
भगवन् विष्णुरित्युक्तो वह्निजायान्तको मनुः ।   
  
एकोनत्र्ंशदर्णोऽस्य मुनिर्नारद ङ्गेरितः ।   
छन्दोऽनुष्टव्देवता च लीलादण्डधरोहरिः ।   
  
मन्वव्धिकरणाग्न्यव्धिवर्णैरङ्गक्रिया मता ।   
  
सम्मोहयन्निजकरामकरस्थलीला दण्डेन गोपयुवतीः पुरसुन्दरीश्च ।   
दिश्यन्निजप्रियसखिं सकृदक्षहस्तोदेवः श्रियः निहतकंस उरुक्रमोवः ॥   
  
ध्यात्वैवं प्रजपेल्लक्षमयुतं तिलतण्डुलैः ।   
त्रिमध्वक्तैर्हूनेदङ्गं दिक्पालाद्यैः समर्चना ॥   
  
लीलादण्डहरिं यो वै भजते नित्यमादरात् ।   
स पूज्यते सर्वलोकैस्तं भजेदिन्दिरा सदा ।   
  
त्रयोदशस्वरोपेतः शार्ङ्गी मेदः सकेशवः ।   
तथा मांसयुगं भाय शिरः सप्ताक्षरोमनुः ।   
  
आचक्राद्यैरङ्गकृत्?प्तिर्नारदोऽस्य मुनिः स्मृतः ।   
छन्द-उष्णिगदेवता च गोवल्लभ उदाहृतः ।   
  
ध्येयोऽच्युतः स कपिलागणमध्यसंस्थस्तामाह्वयन् दधद्दक्षिणदोष्णि   
वेणुम् ।   
पाशं सयष्टिमपरत्र पयोदलीलः पीताम्वरोऽहिरिपुपिच्छकृतावतंसः ॥   
  
मुनिलक्षं जपेदेनं हूनेत् सप्तसहस्रकम् ।   
गोक्षीरैरङ्गदिक्पालमध्येऽर्च्यं गोगणाष्टकम् ।   
  
अष्टोत्तरसहस्रं यः पयोभिर्दिनशो हुनेत् ।   
पक्षात् स गोगणैराढ्योदशार्णेनैव वा विधिः ।   
  
सलवोवासुदेवोहृत् ङेऽन्तञ्च भगवत्पदम् ।   
श्रीगोविन्दपदं तद्वद्द्वादशार्णोऽयमीरितः ।   
  
मनुर्नारदगायत्री कृष्णर्ष्यादिरथाङ्गकम् ।   
एकाक्षिरेदभूतार्णैः समस्तैरपि कल्पयेत् ।   
  
वन्दे कल्पद्रुमूलाश्रितमणिमयसिंहासने सन्निविष्टं नीलाभं   
पीतवस्त्रं करकमललसच्छङ्खवेत्रं मुरारिम् ।   
  
गोभिः सप्रस्रवाभिर्वृतममरपतिप्रौढहस्तस्थकुम्भप्रच्योतत्-  
सौधधारास्नपितमभिनवाम्भोजपत्राभनेत्रम् ।   
  
एवं ध्यात्वाच्युतं जप्त्वारविलक्षं हुनेत्ततः ।   
दुग्धैर्द्वादशसाहस्रं दिनशोऽमुं समर्चयेत् ।   
  
गोष्ठे प्रतिष्ठितं वात्मगेहे वा प्रतिमादिषु ।   
समस्तपरिवारार्च्यास्ताः पुनर्विष्णुपार्षदाः ।   
  
द्वारे ग्रावणि पीठैऽर्च्याः पक्षीन्द्रश्च तदग्रतः ।  
चण्डप्रचण्डौ प्राग्धातृविधातारौ च दक्षिणे ।   
  
जयः स विजयः पश्चात् वलः प्रवल उत्तरे ।   
उर्द्धे द्वारश्रियं चेष्ट्वा द्वार्येतान् युग्मशोऽर्चयेत् ।   
  
पूज्यो वास्तुः पुमांस्तत्र तत्र द्वाः पीठमध्यतः ।  
  
(प्। १५)  
  
द्वारान्तः पार्श्वयोरर्च्या गङ्गा च यमुना विधी ।   
कोणेषु विघ्नं दुर्गाञ्च वाणीं क्षेत्रेशमर्चयेत् ।   
  
अर्चयेद्वास्तुपुरुषं वेश्ममध्ये समाहितः ।   
तारं शार्ङ्गपदं ङेन्तं सपूर्वञ्च शरन्तथा (सवासनम्) ।   
  
हूं फट् नतीरप्युक्त्वास्त्रमुद्रयाग्रस्थितोहरेः ।   
पुष्पाक्षतं क्षिपेद्दिक्षु समाहितासने ततः ।   
  
विधेयमेतत् सर्वत्र स्थापितेषु विशेषतः ।   
आत्मार्चनान्तं कृत्वाथ गुरुपत्नीः पुरोक्तवत् ।   
  
श्रीगुरुन् परमाद्यांश्च महास्मत् सर्वपूर्वकान् ।   
तत्पादुकान् नारदादीन् पूर्वसिद्धाननन्तरम् ।   
  
ततो भागवतांश्चेष्ट्वा विघ्नं दक्षिणतोऽर्चयेत् ।   
पूर्ववत् पीठमभ्यर्च्य श्रीगोविन्द मथार्चयेत् ।   
  
रुक्मिणीं सत्यभामाञ्च पार्श्वयोरिन्द्रमग्रतः ।   
पृष्ठतः सुरभिञ्चेष्ट्वा केशरेष्वङ्गदेवताः ।   
  
अर्च्या हृदादिवर्मान्ता दिक्ष्वस्त्रं कोणकेषु च ।   
कालिन्दीरोहिणीनाग्नजित्याद्याः षट् च शक्तयः ।   
  
दलेषु पीठकोणेषु दामाद्यर्च्यास्तु किङ्किणी ।   
दामादीन् यष्टिवेणुञ्च पुरः श्रीवत्सकौस्तुभौ ।   
  
अग्रतो वनमालाञ्च दिक्ष्वष्टसु ततोऽर्चयेत् ।   
पाञ्चजन्यं गदां चक्रं वसुदेवञ्च देवकीम् ।   
  
नन्दगोपं यशोदाञ्च सगोगोपालगोपिकाः ।   
इन्द्राद्यान् कुमुदाद्यांश्च विश्वक्सेनं तथोत्तरे ।   
  
कुमुदः कुमुदाक्षश्च पुण्डरीकोऽथ वामनः ।   
शङ्कुकर्णः सर्वनेत्रः सुमुखः सुप्रतिष्ठितः ।   
  
एककालं द्विकालम्वा त्रिकालं वेति गोष्ठगम् ।   
श्रीगोविन्दं यजेन्नित्यं गोपीभ्यश्च रसप्रदम् ।   
  
दीर्घजीवी निरातङ्को धेनुधान्यधनादिभिः ।   
पुत्रैर्मित्रौरहाढ्योऽन्ते प्रयाति परमं पदम् ।   
  
उर्द्धदन्तयुतः शार्ङ्गी चक्री दक्षिणकर्णयुक् ।   
मांसनाथाय नत्यन्तो मूलमन्त्रोऽष्टवर्णकः ।   
  
ऋषिर्व्रह्मास्य गायत्रीच्छन्दः कृष्णश्च देवता ।   
वर्णयुग्मैः समस्तेन प्रोक्तं स्यादङ्गपञ्चकम् ।   
  
पञ्चवर्षमतिदृप्तमङ्गने धावमानमलकाकुलेक्षणम् ।   
किङ्किणीवलयहारनूपुरैरञ्चितं स्मरत् गोपवालकम् ।   
  
ध्यात्वैवं प्रजपेदष्टलक्षं तावत् सहस्रकम् ।   
जुहूयाद्व्रह्मवृक्षोण्यसमिद्भः पायसेन वा ।   
  
प्रासादे स्थापितं कृष्णममुना नित्यमर्चयेत् ।   
द्वारपूजादि पीठार्चनान्तं कृत्वोक्तमार्गतः ।   
  
मध्येऽर्चयेद्धरिम् दिक्षु विदिक्ष्वङ्गानि च क्रमात् ।   
वासुदेवः सङ्कर्षणः प्रद्युम्नश्चानिरुद्धकः ।   
  
रुक्मिणी सत्यभामा च लक्ष्मणा जाम्ववत्यपि ।   
दिग्विदिक्ष्वर्चयेदेतानिद्रवज्रादिकान् वहिः ।   
  
योऽमुं मन्त्रं जपेन्नित्यं विधिनाभ्यर्चयन् हरिम् ।   
स सर्वसम्पत्संयुक्तो नित्यं शुद्धपदं व्रजेत् ।   
  
तारश्रीशक्तिमारान्ते श्रीकृष्णायपदं वदेत् ।   
श्रीगोविन्दाय तस्योर्द्धं श्रीगोपीजन इत्यपि ।   
  
वल्लभाय ततः स्त्रीः श्रीं सिद्धगोपालकोमनुः ।   
माधवीमण्डपासीनौ गरुडेनाभिपालितौ ।   
  
दिव्यक्रीडासुनिरतौ रामकृष्णौ स्मरन् जपेत् ।   
चक्री वसुस्वरयुतः सर्गैकार्णोमनुर्मतः ।   
  
कृष्णेति द्व्यक्षरः कामपूर्वस्त्र्यर्णः स एव तु ।   
स एव चतुर्वर्णः स्यात् ङेऽन्तोऽन्यश्चतुरक्षरः ।   
  
वक्ष्यते पञ्चवर्णः स्यात् कृष्णाय नम इत्यपि ।   
कृष्णायेति स्मरद्वन्द्वमध्ये पञ्चाक्षरोऽपरः ।   
  
गोपालायाग्निजायाभ्यां षडक्षर उदाहृतः ।   
कृष्णाय स्मरवीजाद्यो वह्निजायान्तिकोऽपरः ।   
  
षडक्षरः प्रागुदितः कृष्णगोविन्दकौ पुनः ।   
सचतुर्थी सप्तवर्णः सप्तार्णोऽन्यपरोदितः ।   
  
श्रीशक्तिमारकृष्णाय मारः सप्ताक्षरोमनुः ।   
कृष्णगोविन्दकौ ङेऽन्तौ स्मराद्यावष्टवर्ण।कः ।   
  
दधिभक्षणङेवह्निजायाभिरपरोऽष्टकः ।   
सुप्रसन्नात्मने प्रोक्तो नम इत्यपरोऽष्टकः ।   
  
प्राक् प्रोक्तोमूलमन्त्रश्च नवार्णः स्मरसंयुतः ।   
कृष्णगोविन्दकौ ङेऽन्तौ नमोऽन्तोऽन्योनवार्णकः ।   
  
क्लीं ग्लौं क्लीं स्यामलाङ्गाय नमः स्याद्दशवर्णकः ।   
शिरोऽन्तोवालवपुषे कृष्णयान्योमनुर्मतः ।   
  
शिरोऽन्तोवालवपुषे क्लीं कृष्णाय स्मृतोवुधैः ।  
एकादशाक्षरोमन्त्र एतेषां नारदोमुनिः ।   
  
छन्दस्तु देवी गायत्री देवता कृष्णङ्गेरितः ।   
कलषड्दीर्घकैरङ्गमथामुं चिन्तयेद्धरिम् ।   
  
अव्याद्व्याकोषनीलाम्वुजरूचिररुणाम्भोजनेत्राम्वुजस्थोवालोजङ्घा-  
कटीरस्थलकलितरणत्किङ्किणीकोमुकुन्दः ।   
  
दोर्भ्यां हैयङ्गवीनं दधदतिविमलं पायसं   
विश्ववन्द्योगोगोपीगोपवीतोरुरुनखविलसत्कण्ठभूषश्चिरं वः ।   
  
ध्यात्वैव मेक मेतेषां लक्षं जप्यान्मनुं ततः ।   
सर्पिः सितोपलोपेतैः पायसैरयुतं हूनेत् ।   
  
तर्पयेत्तावदेतेषां मनुनां हूतसङ्ख्यया ।   
तर्पणं विहितं नित्यं योऽर्चयेत् सुसमाहितः ।   
  
वह्न्यादीशान्त मङ्गानि हृदादिकवचान्तिकम् ।   
अर्चयेत् पुरतो नेत्रमन्त्रं दिक्षु वहिः पुनः ।   
  
इन्द्रवज्रादिकाः पूज्याः सपर्यैषां समीरिता ।   
इत्येक मेषां मन्त्राणां भजेद्योमनुवित्तमः ।   
  
करप्रचेयाः सर्वार्थास्तस्यासौ पूज्यते नरैः ।   
सद्यः फलप्रदं मन्त्रं वक्ष्येऽन्यञ्चतुरक्षरम् ।   
  
सम्प्रोक्तोमारयुग्मान्तरस्थकृष्णपदेन तु ।   
ऋष्याद्यमङ्गषट्कञ्च प्रागुक्तं प्रोक्तमस्य तु ।   
  
श्रीमत्कल्पद्रुमूलोद्गतकमल लसत्कर्णिकासंस्थितो   
यस्तत्शाखालम्विपद्मोदरविसरसङ्ख्यातरत्नाभिषिक्तः ।   
  
हेमाभः सुप्रभाभिस्त्रिभुवनमखिलं भासयन् वासुदेवः पायाद्वः   
पायसादोनवनवनवनीतामृताशी वशी सः ।   
  
ध्यात्वैवं प्रजपेल्लक्षचतुष्कं जुहूयात्ततः ।   
त्रिमध्वक्तैर्विल्वफलैश्चत्वारिंशत्सहस्रकम् ।   
  
अङ्गैर्निधिभिरिन्द्राद्यैर्वज्राद्यैर्वचनोदिता ।   
तर्पयोद्दिनशः कृष्णं स्वादुत्रयधिया जलैः ।   
  
मारयोरस्य मांसाधोरक्तञ्चेदपरोमनुः ।   
षड्ङ्गान्यस्य कप्ल्यानि (कलषड्) दीर्घैर्मन्त्रशिखामणेः ।   
  
आरक्तोद्यानकल्पद्रुमशिखरलसत्स्वर्णदोलाधिरुढं गोपीभ्यां   
प्रेक्ष्यमाणं विकसितनववन्धकसिन्दूरभासम् ।   
  
वालं  
  
(प्। १६)   
  
लीलालकान्तं कटितटविलसत्क्षुद्रघण्टाघटाढ्यं वन्दे   
शार्दूलकामाङ्कुशलसितगदाकल्पदीप्तं मुकुन्दम् ।   
  
ध्यात्वैवं पूर्वकृत्?प्त्यैनं जप्त्वाराजोत्पलैर्नवैः ।   
मधुत्रययुतैर्हूत्वा तर्पयेत् पूर्ववद्धरिम् ।   
  
मधुरत्रयसंयुक्ता मारक्तां शालिमञ्जरीम् ।   
जुहूयान्नित्यशोऽष्टोर्द्धशतमेकेन मन्त्रयोः ।   
  
अस्य मण्डलतः पृथ्वी पृथ्वीशस्य कुलाकुला ।   
स्यात् शालिपूञ्जपूर्णञ्च तद्वेश्माशु प्रजायते ।   
  
यश्चैतयोर्नियतमन्यतरं भजेत् मन्वोर्जपार्चनहूतादिभि रात्मभक्तिः ।   
श्रीमान् स मन्मथ-इवप्रमदासु वाग्मी भूयात्तनोर्विपदि तच्च   
महाच्युताख्यम् ।  
  
	इति क्रमदीपिकायां सप्तमः पटलः ।  
  
  
अथोच्यते वश्यविधिः पुरोक्तदशार्णतोऽष्टादशवर्णतश्च ।  
स्मृत्यैव यौ सर्वजगत्प्रियत्वं मनू मनुज्ञस्य सदा विधत्तः ।   
  
फुल्लैर्वन्यप्रसूनैरमुममलतरैरर्चयित्वा दिनादौ नित्यं नित्यक्रियायां   
रतमथ दिनमध्योक्तकृत्?प्त्या मुकुन्दम् ।   
  
अष्टोपेतं सहस्रं दशलिपिमनुवर्यं जपेदयः ।   
  
स मन्त्री कुर्याद्वश्यान्यवश्यं मुखरमुखतरां मण्डलान्मण्डलानि ।   
  
जातीप्रसूनैर्वरगोपवेशं क्रीडारतं रक्तहयारिपुष्पैः ।   
नीलोत्पलैर्गीतिरतं पुरोवदिष्ट्वा नृपादीन् वशयेत् क्रमेण ।   
  
सितकुसुमसमेतैस्तण्डुलैराज्यसिक्तैर्दशशतमथ हूत्वा नित्यशः   
सप्तरात्रम् ।   
कचभुवि च ललाटे भस्म तद्धारयेद्योवशयति युवतीं स्त्रीं सापि   
नृंस्तद्वदेव ।   
  
ताम्वूलवस्त्रकुसुमाञ्जनचन्दनाद्यं जप्तं सहस्रतरमन्यतरेण मन्वोः   
।   
यस्मै ददाति मनुवित् स नरोस्य मङ्क्षुः स्यात् किङ्करोन खलु तत्र   
विचारणीयम् ।   
  
राजद्वारे व्यवहारे सभायां द्यूते वादे वाष्टयुक्तं शतं यः ।   
जप्त्वा वाचं प्रथमामीरयेद्वै वर्त्तेतासौ तत्र तत्रोपरिष्टात् ।   
  
आसीनं मुरमथनं कदम्वमूले गायन्तं मधुरतरं व्रजाङ्गनाभिः   
।   
स्मृत्वाग्नौ मधुमिलितैर्मयूरकेध्नैर्हूत्वासौ वशयति मन्त्रवित्त्रिलोकीम् ।   
  
रासमध्यगतमच्युतं स्मरन् यो जपेद्दशशतं दशाक्षरम् ।   
नित्यशोधाटिति मासतोनरोवाञ्छितामभिवहेत् स कन्यकाम् ।   
  
तुङ्गकुञ्जमधिरुढमच्युतं या विचिन्त्य दिनशः सहस्रकम् ।   
साष्टकं जपति सा हि मण्डलाद् वाञ्छितं वरमुपैति कन्यका ।   
  
नृत्यन्तं व्रजसुन्दरीजनकरान्तोजानि सङ्गृह्य तं   
ध्यात्वाष्टादशवर्णकं मनुवरं लक्षं जपेन्मन्त्रवित् ।   
  
लाजानामथवा मधुद्रुततरैर्हूत्वायुतं कर्णकैरुद्वोढुम् प्रजपेच्च   
तावदचिरादाकाङ्क्षितां कन्यकाम् ।   
  
अष्टादशाक्षरेण द्विजतरुजैस्तर्पणै स्त्रिमध्वक्तैः ।   
अयुतं कुशैस्तिलैर्वा सतण्डुलैर्वशयितुं द्विजान् जुहूयात् ।   
  
कृतमालभवैश्च कुरुण्टकजैर्नृपतीन् वकुलैश्च कुरुण्टकजैः ।   
विशमक्षभवैरपि पाटलजै रितरानपि तद्वदथो वशयेत् ।   
  
अभिनवैः कमलैररुणोत्पलैः समधुरै रपि चम्पकपाटलैः ।   
प्रतिहूनेदयुतं क्रमशोऽचिराद्वशयितुं मुखजादिवराङ्गनाः ।   
  
हयारिकुसुमैनवैस्त्रिमधुराप्लुतैर्नित्यशः सहस्रमृषिवासरं प्रतिहूनेत्   
निशीखे वुधः ।   
सुगर्वितधियं हटाज्धाटिति वारयोषामसुअ करोति निजकिङ्करीं   
स्मरशिलीमुखैरर्दिताम् ।   
  
कटुसंयुतैस्त्रिमधुरार्द्रतरैः सितसर्षपैर्दशशतत्रितयम् ।   
निशि जुह्वतोऽस्य शचीदयितोप्यवशोवशोभवति किन्न परैः ।   
  
अथ विल्वजै श्च फलसमित्प्रसवच्छदनैर्मधुद्रुततरैर्हवनात् ।   
कमलैः सिताक्षतयुतैश्च कमलां चिराय वशयेदचिरात् ।   
  
अपहृत्य गोपवनिताम्वराण्यमाहृदयैः कदम्वमधिरुढमच्युतम् ।   
प्रजपेत् स्मरन्निशि सहस्रमानयेद्वशमुर्वशीमपि हटाद्दशातः ।   
  
वहूना किमत्र कथितेन मन्त्रयोरनयोः सदृङ्नहि परोवशीकृतौ ।   
अपि कृष्टिकर्मणि विदग्धयोषितां कुसुमायुधास्त्रमयवर्मणोरिह ।   
  
वन्दे कुन्देन्दुगौरं तरुणमरुणपाथोजपत्राभनेत्रं चक्रं शङ्खं   
गदाव्जं निजभुजपरिघैरायतैरादधानम् ।   
  
दिव्यैर्भूषाङ्गरागैर्नवनालनलसन् मालया च प्रदीप्तं   
द्योतत्पीताम्वराढ्यं मुनिभिरभिवृतं पद्मसंस्थं मुकुन्दम् ।   
  
एवं ध्यात्वा पुमांसं स्फुट्-हृदयसरोजासनासीनमाद्यं   
सान्द्राम्भोजच्छविम्वा द्रुतकनकनिभं वा जपेदर्कलक्षम् ।   
  
मन्वोरेकं द्वितारान्तरितमथ हूनेदर्कसाहस्रमिध्नैः क्षीरद्रुण्यः   
पयोक्तैः समधुधृतसितेनापि वा पायसेन ।   
  
ततो लोकाध्यक्षं ध्रुवचिति सदानन्दवपुषं निजे हृत्पाथोजे भवति निवसं   
भेदमिहिरम् ।   
निजैक्येन ध्यायन्नमुममलचेताः प्रतिदिनं त्रिसाहस्र्यं जप्यात् प्रयजतु च   
सायाह्नविधिना ।   
  
विधिं योऽमुम्भक्त्या भजति नियतं सुस्थिरमतिर्भवान्तोधिं भीमं   
विषयविषमग्राहनिकरैः ।   
तरङ्गैरुत्तुङ्गैर्ज्जनिमृतिसमाख्यैः प्रविततं समुत्तीर्यानन्दं व्रजति   
परमं धाम स हरेः ।   
  
गृणंस्तस्य नामानि शृण्वं स्तदीयाः कथाः संस्मरन् तस्य रुपाणि   
नित्यम् ।   
नमंस्तत्पादाम्भोरुहं भक्तिनम्रः स पूज्योवुधैर्नित्यमुक्तः स एव ।   
  
वक्ष्ये मनुद्वयमथातिरहस्यमन्यत् सङ्क्षेपतो भुवनमोहननामधेयम् ।   
व्रह्मेन्द्रवामनयनेन्दुभिरादिमोऽन्यस्तत्पूर्वकोवियदृषीकयुतेशङेहृत् ।   
  
मन्वोस्तु सम्मोहननारदोमुनिश्छन्दस्तु गायत्र्यमुदीरितं वुधैः ।   
त्रैलोक्यसम्मोहनविष्णुरेतयोः स्याद्देवता वच्न्यधुना षडङ्गकम् ।   
  
अक्लीवकलादीर्घैः सलवैस्तदपि कलासमाधिरूढैः ।   
उक्तं पूर्ववदासनविन्यासान्तं समाचरेदथ तु ।   
  
करयोः शाखासु तले न्यस्य षडङ्गानि चाङ्गलीषु शरान् ।   
मनुपुटितमातृकावर्णैर्नस्याङ्गेऽङ्गानि विन्यसेच्च शरान् ।   
  
काम्यहृदन्धङ्घ्रिषु करशाखाभिस्तान्नमोऽन्तिकान् ङेऽन्तान् ।   
शोषणमोहनसन्दीपनतापनमादनादिकान् क्रमशः ।  
  
(प्। १७)   
  
पञ्चैते सम्प्रोक्ता द्रां द्रीं क्लीं व्लुं स आदिकरणाः ।   
सम्मोहनमथ जगतां ध्यायेत् पुरुषोत्तमं समाहितधीः ।   
  
दिव्यतरुद्यानाद्रुचिरमहाकल्पपादपाधस्तात् ।   
मणिमयभूतलविलसद्रत्नपयोजन्मपीठनिविष्टस्य ।   
  
विश्वप्राणस्योद्यत्प्रद्योतनसद्युतेः सुवर्णस्य ।   
आसीनमुन्नतां पारिद्रुमभद्राङ्गमङ्गजो मुखितम् ।   
  
चक्रदराङ्कुशपाशान् सुमनो वाणेक्षुचापकमलगदाः ।   
दधतं स्वदोर्भिररुणायतविपुलविघूर्णिताक्षियुगनलिनम् ।   
  
मणिमयकिरीटकुण्डलहाराङ्गदकङ्कणोर्मिरसनाद्यैः ।   
अरुणैर्माल्यविलेपैश्चादिप्तं पीतवस्त्रपरिधानम् ।   
  
निजवामोरुनिषण्णां श्लिष्यन्तीं वामहस्तधृतनलिनीम् ।   
क्लिद्यद्योनिं कमलां मदनमदव्याकुलोज्वलाङ्गलताम् ॥   
  
सुरुचिरभूषणमाल्यानुलेपनां सुसितवसनपरिवीताम् ।   
निजमुखकमलव्यापृत चटुला सितनयनमधुकरां तरुणीम् ।   
  
श्लिष्यन्तं वामभुजादण्डेन दृढं धृतेक्षुपाचेन ।   
  
तज्जनितपरमनिर्वृतिनिर्भरहृदयं चराचरैकगुरुं सुरदितिजभुजगगुह्यक-  
गन्धर्वाद्यङ्गनाजनसहस्रैः ।   
  
मदमन्मथालसाङ्गैरभिवीतं दिव्यभूषणोल्लसितैः ।   
स्वात्माभेदतयेण्यं ध्यात्वैकाक्षरमथाष्टवर्णम्वा ।   
  
प्रजपेद्दिनकरलक्षं त्रिमधुरसिक्तैश्च किंशुकप्रसवैः ।   
जुहूयादर्कसहस्रं विमलैः सलिलैश्च तर्पयेत्तावत् ।   
  
विंशत्यर्णप्रोक्ते यन्त्रे दिनशोऽमुमर्चयेद्भक्त्या ।   
पीठावधौ पक्षान्ते राजाय शिवोऽमुनाभिपूज्यविपम् ।   
  
हरिमभिवाह्यस्कन्धे तस्यार्घ्याद्यैः समर्च्य धूपान्तैः ।   
अङ्गानि वाणांश्च न्यासक्रमतः किरीटमपि शिरसि ।   
  
श्रवसोश्चकुण्डले विप्रमुखानि प्रहरणानि पाणिषु ।   
श्रीवत्सकौस्तुभौ च स्तनयोरुर्द्धे जले च वनमालाम् ।   
  
पीतवसनं नितम्वे वामाङ्के श्रियमपि स्ववीजेन ।   
इष्ट्वाथ कर्णिकायामङ्गानि विदिग्दिशासु दिक्षुशरान् ।   
  
कोणेषु पञ्चमं पुनरग्न्यादिदलेषु शक्तयः पूज्याः ।   
लक्ष्मीः सरस्वती च स्वर्णाभे अरुणतरे रतिप्रीत्यौ ।   
  
कीर्त्तिः शान्तिश्च सिते तुष्टिः पुष्टिश्च मरकतप्रतिमे ।   
दिव्याङ्गरागमरकतभूषणमाल्यदुकूलैरलङ्कृतालताः ।   
  
स्मेराननाः स्मरार्ता धृतचामरचारुकरलता एताः ।   
लोकेशा वहिरर्च्याः कथितेत्यर्चना मनुद्वयोद्धृता ।   
  
प्रायः पुरुषोत्तमविधिरेवमिह स नोच्यते वहुक्तत्वात् ।   
त्रैलोक्यमोहनायेत्युक्त्वा विद्मह इति स्मराय ततः ।   
  
धीमहि तन्नो विष्णुस्तदनु प्रचोदयात् ।   
जप्यैषा जपादौ दूरितहारीत्रीकरी जपार्चाहवनैः ।   
  
प्रोक्षयतु शुद्धिविधयेऽर्चाया मनयात्मयागभूद्रव्याणि ।   
मन्वोरेकेन शतं प्रतर्पयेन्मोहिनी प्रसूनयुतैर्यः ।   
  
तोयैर्द्दिनशः प्रातः स तु लभते वाञ्छितानयत्नात् कामान् ।   
हूत्वायुतं हूताशे सम्पाताज्येन तावदभिजप्तेन ।   
  
भोजयतु समभीकं रमणीरमणोऽपि तां स्ववशतां नेतुम् ।   
अष्टादशार्ण्विहिता विधयः कार्याश्च वश्यकृत् आभ्याम् ।   
  
मन्वोरनयोः सदृशोऽन्यो नाशु त्रैलोक्यवश्यकर्मणि जगति ।   
अत्रैकार्णजपादावथवा कृष्णः सवेणुगीतिर्धेयः ।   
  
अरुणरुचिराङ्गवेशः कन्दर्पो वा सपाशसृणिचापेषु यः ।   
यस्त्वेकतरं मनुमेतयोर्विमलधीः सदा जपति मन्त्री ।   
  
सोऽमुत्रापि च सिद्धिं विपुलामतितरामेति ।  
अथ सत्यः शौरिश्च तृतीयतुर्यकाः ।   
  
शिखिवामनेत्रशशिखण्डमण्डिताः ।   
जय कृष्ण युगनिरन्तरात्मभूशिखिशक्ति-आस्यवृत्तशक्तवर्णकाः ।   
  
प्रणिमध्ये मुदितचेतसे ततस्त्यपरदृग्मगुरुमारुताक्षराः ।   
स चतुर्थिकृष्णपदमिक्षुकार्मुको दशवर्णकश्च मनुवर्यकस्त्वसौ ।   
  
सलवाधराचलसुतारमाक्षरैः पुटितं क्रमोत्क्रमगतैश्च समुद्गकरम् ।   
इति दन्तसुर्यवसुवर्ण उद्धृतः कवितानुरञ्जनरमाकरोऽघहृत् ।   
  
मुखवृत्त नन्दयुतनारदो मुनिस्त्विहच्छन्द-उक्तममृतादिकारिराट् ।   
त्रिजगद्विमोहनसमाह्वयो हरिः खलु देवतास्य मुनिभिः समीरिता ।   
  
वसुमित्रभुधरगजात्मदिङ्मयैर्मनुवर्णकैस्त्रिपुटसंस्थितैः पृथक् ।   
निजजातियुक् निगदितं षडङ्गकं क्रिययैव तत् खलु जनानुरञ्जनम् ।   
  
अथ संविशोध्य तनुमुक्तमार्गतः प्रवचय्य पीठमथ च स्ववर्मणा ।   
करयोर्दशाक्षरविधिक्रमात् न्यसेत् षडङ्गशायकमनङ्गपञ्चकम् ।   
  
अमुना त्रिशोन्यसतु सर्वतस्तनौ स्मरसम्पुटैस्तदनु मातृकाक्षरैः ।   
दशतत्त्वकादिदशवर्णकीर्त्तितं त्वथ मूर्त्तिपञ्जरावसानमाचरेत् ।   
  
सृजति स्थितिदशषडङ्गशायकान् न्यस्त्वा ततोऽन्यदखिलं पूरोक्तवत् ।   
प्रणिधाय सर्वभूवनैकसाक्षिणं स्मरतां मुकुन्दमनवद्यधीरधीः ।   
  
अधोभूधरदरी परिस्कृते महोन्नतशालगोपुरविशालवीथिके ।   
घनचुम्व्युदग्रसितसौधसङ्कुले मणिहर्म्यविस्तृतकवाटवेदिके ।   
  
द्विजभूपविट्चरणजन्मनां गृहैर्विविधैऽस्च शिल्पिजनवेश्मभिस्तथा ।   
इभसप्त्युरभखरधेनुसेवितच्छगलालयैश्च लसितैः सहस्रशः ।   
  
विविधापणाश्रितमहाजनकृतक्रयविक्रयद्रविणसञ्चयाचिते ।   
जनमानसंहृतिविदग्धसुन्दरीजनमन्दिरैः सुरुचिरैश्च मण्डिते ।   
  
पृथुदीर्घिकाविमलपथि सिन्दूरवद्विकचारविन्दमकरन्दलम्पटे ।   
कलहंससारसरथाङ्गनामभिर्विहगैर्विघुष्टककुभिः स्वके पुरे ।   
  
सुरपादपैः सुरभिपुष्पलोलुपभ्रमराकुलैर्विविधकामदे नृणाम् ।   
शिवमन्दमारुतललच्छिखैर्वृते मणिमण्डपे रविसहस्रश्रुते ।   
  
मणिदीपिकाकरदीपितान्तरे तनुचित्रविस्तृतवितानशालिनि ।   
लसिते विकस्वरविचित्रदामभिः सुसुगन्धिसलिलोक्षितस्थले ।   
  
प्रमदाशतैर्मदविघूर्णितेक्षणैर्मदनालसैः करविलोलचामरैः ।   
अभिषेवितैः स्खलित-  
  
(प्। १८)   
  
मञ्जुभाषितैः स्तनभारभङ्गुरकृशावलग्नकैः ।   
अविराममणिचर्यवर्षिणः श्रमहानदामृतरसच्युतोऽप्यधः ।   
  
सुरपादपस्य मणिभूतलोल्लसत् पृथुसिंहवक्रचरणाम्वुजासने ।   
अभिचिन्तयेत् समुपविष्टमच्युतं नवनीलनीररुहकोमलच्छविम् ।   
  
कुटिलाग्रकुन्तललसत्किरीटकं स्मितरत्नपुष्पकलितावतंसकम् ।   
सुललाटमुल्लसदुदञ्चितभ्रुवं विपुलारुणायतलोललोचनम् ।   
  
मणिकुण्डलोस्रपरिदीप्तगण्डकं नववन्धुजीवकुसुमारुणाधरम् ।   
स्मितचन्द्रिकोज्ज्वलितदिङ्मुखं स्फुरत्प्रनकश्रमाम्वुकणमण्डिताननम् ।   
  
स्फुरदंशुरत्नगणदीप्तभूषणोत्तमहारदामभिरूपस्कृतांशकम् ।   
घनसारकुङ्कुमविलिप्तविग्रहं पृथुदीर्घवन्धयज्ञजाविराजितम् ।   
  
तरुणारुणाव्जचरणाव्जमङ्गजोन्मथिताङ्गमङ्कगकराम्वुजद्वयम् ।   
  
स्वाङ्कस्थभीष्मकसुतोरुयुगान्तरस्थं तां तप्तहेमरुचिमात्म-  
कराम्वुजाभ्याम् ।   
श्लिष्यन्तमार्द्रजघनामुपगृह्यमाणामात्मानमायतलसत्कर-  
पल्लवाभ्याम् ।   
  
आनन्दोद्रेकनिघ्नां मुकुलितनयनेन्दीवरां स्रस्तगात्रीं   
प्रोद्यद्रोमाञ्चसान्द्रश्रमजलकणिकामौक्तिकालङ्कृताङ्गीम् ।   
  
आत्मन्यानीय वाह्यान्तरकरणगणामङ्गकैर्निस्तरङ्गैर्मज्जन्तं   
नीलनानामतिमतुलमहानन्दसन्दोहसिन्धौ ।   
  
सत्याजाम्वुवतीभ्यां दिव्यदुकूलानुलेपनाभ्याम् ।   
  
मन्मथशरमथिताभ्यां मुखकमलालोललोचनभ्रमराभ्याम् ।   
भुजयुगलाश्लिष्टाभ्यां श्यामारुणललितकोमलाङ्गताभ्याम् ।   
  
आश्लिष्टमात्मदक्षिणवामगताभ्यां करोल्लसत्कमलाभ्याम् ।   
पृष्ठगया कलिन्दसुतया करकमलयुजा परिवद्धमञ्जुलरुचा   
मदनमथितया ।   
  
पद्मगदारथाङ्गदरभृद्भुजयुगं   
दोर्द्वयशक्तवंशविलसन्मुखसरसीरुहम् ।   
  
दिक्षु वहिः श्रुतर्षियतिभिः खेचरपरिवृढैर्भक्तिभरावनम्रतनुभिः   
स्तुतिमुखरमुखैः ।   
  
सन्तत सेव्यमानमनोवचनविषयकमर्थचतुष्टयप्रद ममुं   
त्रिभुवनजनकम् ।   
  
सान्द्रानन्दमहाद्धिमग्नममले धाम्नि स्वकेऽवस्थितं ध्यात्वैवं   
परमं पुमांस मनघात् स प्राप्य दीक्षां गुरोः ।   
  
लव्धामुं मनु मादरेण सितधीर्लक्षं जपेद् योषितां   
वार्त्ताकर्णनदर्शनादिविहितो मन्त्री गुरुणामपि ।   
  
जुहूयाच्च दशांशकं हूताशे ससिताक्षौद्रघृतेन पायसेन ।   
  
प्रथमोदितपीठवर्यकेऽमुं प्रयजेन्नित्य मनित्यता विमुक्त्यै ।   
  
आरभ्य विभूति मथ न्यासक्रमतः शरान्तमभ्यर्च्य ।   
मुर्त्त्याद्यं चात्मानं विंशत्यर्णोदिते तु यन्त्रवरे ।   
  
मध्यमवीजं परितोवरुणेन्दुयमेन्द्रदिक्षु संलिख्य ।   
वीजचतुष्कं तदपि चत्वारिंशद्भिरक्षरैर्द्व्यधिकैः ।   
  
शिवहरिवह्न्याशास्वस्रिषु क्रमाद्विलिखेत् ।   
  
वाङ्माया श्रीमन्त्रां स्तद्वद्रक्षोऽम्वुपानिलास्रिसु च ।   
शेषं पूर्वोदितवद्विधाय पीठं यथावदभ्यर्च्य ।   
  
सङ्कल्प्य मुर्त्तिमत्र वा वाह्यार्चयतु मध्यवीजे तम् ।   
मुखदक्षसव्यपृष्ठवीजेष्वर्च्यास्तु शक्तयः क्रमशः ।   
  
रुक्मिण्याद्याः षट्ष्वथ कोणेष्वङ्गानि केशरेषु शरान् ।   
लक्ष्म्याद्यादलमध्येष्वग्न्यादिषु तद्वहिर्ध्वजप्रमुखान् ।   
  
अग्रे केतुंश्यामं पृष्ठे विधुरिपुमरुणममलरक्तरुची ।   
पार्श्वद्वये निधीशौ सन्ततधाराभिर्वृष्टधनपुञ्जौ ।   
  
हेरम्वशास्तृदुर्गाविस्वकृसेनान् विदिक्षु वह्न्याद्याम् ।   
विद्रुममरकतदूर्वास्वर्णाभान् वहिरथेन्द्रवज्राद्यान् ।   
  
यजतु विधानमितीरितमावृतिसप्तकयुतं मुकुन्दस्य ।   
  
इतार्चयन्नच्युत मादरेण योऽमुम्भजेन्मन्त्रवरं जितात्मा ।   
सोऽभ्यर्च्यते दिव्यजनैर्ज्जनानां हृन्नेत्रपङ्केरुहतीग्मभानुः ।   
  
सितशर्करोत्तरपयः प्रतिपत्या परितर्पयेद्दिनमुखे दिनशस्तम् ।   
सलिलैः शतं शतमुखश्रियमेव स्वविभृगुदन्वतिकरोत्युदविन्दुम् ।   
  
विदलकुलैः सुमनसः सुमनोभिर्घनसारचन्दनघनद्रवमग्नैः ।   
मनुनामुनाहवनतोयुतं सङ्ख्यं त्रिजगत्प्रियः स मनुवित् कविराट् स्यात् ।   
  
ध्यानादेवास्य सद्यस्त्रिदशमृगदृशोवश्यतां यान्त्यवश्यम्   
कन्दर्पार्त्ताजपाद्यैः किमथ न सुलभं मन्त्रतः स्यान्नरस्य ।   
  
स्पर्द्धामुद्धूय चित्रं महदिदमपि नैसर्गिकीं शश्वदेतं सेवेते   
मन्त्रिमुख्यं सरसिजनिलया चापि वाचा मधीशा ।   
  
आधिव्याधिजरापमृत्युदुरितैर्भूतैः समस्तैर्विषैर्दौर्भाग्येन   
दरिद्रतादिभि रसौ दूरं विमुक्तश्चिरम् ।   
  
सत्पुत्रैः ससुतैश्च मित्रनिवहैर्ज्जुष्टोऽभिलाभिः सदा सम्पद्भिः   
परिपुष्टङ्गेडितयशा जीवेदनेकाः समाः ।   
  
अखिलमनुषु मन्त्रो वैष्णवा वीर्यवन्तोमहिततरफलाढ्यास्तेषु   
गोपालमन्त्राः ।   
  
प्रवलतर इहैषोऽमीषु सम्मोहनाख्यो मनुरनुपमसम्पत्कल्पनाकल्प-  
शाखी ।   
  
मनु मिममतिहृद्यं यो भजेद्भक्तिनम्रोजपहूतयजनाद्यैर्ध्यानवान्-  
मन्त्रिमुख्यः ।   
  
त्रुटितसकलकर्मग्रन्थिरुद्वुद्धचेता व्रजति स तु पदन्तन्नित्यशुद्धं   
मुरारेः ।   
  
सङ्गीकृत्यैकमेषाम्मनुमथ जपहोमार्चनान्तैर्-  
मनूनामष्टाङ्गोसावितारिः प्रमुदितपरिशुद्धप्रसन्नान्तरात्मा ।   
  
योगी युञ्जीत योगाननुदितविहृतिः स्वप्नवोधाहृतिः प्रागास्यः सन्नासने स्वे   
सुमृदुनि सुखसम्मीलिताक्षोनिषन्नः ।   
  
विश्वं भुतेन्द्रियान्तःकरणमयमिनेन्द्वग्निरूपं समस्तं वर्णान्ते तत्   
प्रधाने कलनयनमये वीजरूपे ध्रुवेण ।   
  
नीत्वा तत् पुंसि विन्द्वात्मनि तमपि वरामन्यथो कालतत्त्वे तच्चेच्छक्तौ   
चिदात्मन्यपि लयतु च तं केवले धाम्निशान्ते । निर्द्वन्द्वे निर्विशेषे   
निरतिशयमहानन्दसान्द्रेऽवसानोपेतेऽथो कृष्णपूर्वामनमहितगिरां   
शाश्वतेऽप्यात्मनीण्यम् ।   
  
संहृत्याभ्यस्य वीजोत्तममथशलकैर्नीलनिश्वासतेतीः   
प्रक्षीणापुण्यपुण्योनिरुपमपरसम्वित्स्वरूपः भूयात् ।   
  
मूलाधारे त्रिकोणे तरुणतरणिभाभास्वरे विभ्रमन्तं कामं   
वालार्ककालानलजठरकुरङ्गाङ्ककोटिप्रभाभम् ।   
  
विद्युन्मालासहस्रद्युतिरुचिरलसद्वन्धुजीवा-  
  
(प्। १९)  
  
भिरामं त्रैगुण्याक्रान्तविन्दुं जगदुदयलयैकान्तहेतुं विचिन्त्य ।   
  
तस्योर्द्धे विस्फुरन्तीं स्फुटरुचिरतडित्पुञ्जभाभावभावामुद्गच्छन्तीम्   
सुषुम्नासरणि मनुशिखामाललाटेन्दुविम्वम् ।   
  
चिन्मात्रां सूक्ष्मरूपां कलितसकल * * * श्वाङ्कनाथादगम्यां   
मूलं या सर्वधाम्नां स्मरतु विरुपमां हुं कृतोदञ्चिते वः ।   
  
नीत्वा तं शकैरधोमुखसहस्रारारुणाव्जोदरे   
द्योतत्पूर्णशशाङ्कविम्वमनुतः पीयुषधाराश्रुतिम् ।   
  
रक्तां मन्त्रमयीं निपीय च सुधानिः स्यन्दरूपां   
विशेद्भूयोऽप्यात्मनिकेतनं पुनरपि प्रोण्यापयित्वा विशेत् ।   
  
योऽभ्यस्य नित्यमनुदिन मेवात्मानोऽन्तर्वीजेशं दूरितजरापमृत्युरोगान् ।   
जित्वाऽसौ स्वयमिव मूर्त्तिमनङ्गः सञ्जीवेच्चिरमनिलीनकेशकापाशः ।   
  
स्फुटमधुरपदार्णश्रेणिरत्यद्भुतात्मावाटिति वदनपद्मान्निःसरत्यस्य   
वाणी ।   
अपिच सकलमन्त्रास्तस्य सिद्ध्यन्ति सङ्क्षुव्युपरमघनसौख्यैकास्पदं   
वर्त्तते सः ।   
  
भ्राम्यन्मुर्त्तिं मूलचक्रादनङ्गं स्वाभिर्भाभीरक्तपीयूषस्रप्तिः ।   
विम्वाकाशं पूरयन्तं विचिन्त्य प्रत्यावेश्यास्तत्र वैश्याय साध्याः ।   
  
नार्योनरा वा नगरी सभापि वा प्रवेशितास्तत्र निशातचेतसा ।   
स्युः किङ्करास्तस्य धाटित्यनारतं चिराय तन्निघ्नधियो न संशयः ।   
  
तरणिदलन नाथे शत्रुगोपारुणेऽथो रविशशिशिखिविम्वप्रस्फुरच्चारुमध्ये   
।   
हृदयसरसिजेऽमुं स्यामलं कोमलाङ्गं सुमुखमुपनिविष्टं   
संस्मरेद्वासुदेवम् ।   
पादान्तोजद्वयेऽङ्गुल्यमलकिसलयेष्वावनौ सन्नथानां   
सत्कूर्मोदारकान्तौ प्रपदयुजि लसज्जङ्घिकादण्डयोश्च ।   
  
जान्वोरुर्वोः पिषङ्गैर्नववसनवरे मेखलादाम्नि नाभौ   
रोमावल्यामुदारोदरभुवि विपुले वक्षसि प्रौढहारे ।   
  
श्रीवत्सकौस्तुभे च स्फुट्कमललसत्वद्धसद्दाम्नि वाह्वोर्मूले केयूरदीप्ते   
जगदवनपटौ दोर्द्वये कङ्कणाढ्ये ।   
पाणिद्वन्द्वाङ्गुलिस्थे सुमधुररवसंलीनविश्वे च वेणौ कण्ठे   
सत्कुलोस्रस्फुटरुचिरकपोलस्थलद्वन्द्वके च ।   
  
कर्णद्वन्द्वेऽथ घोणे नयननलिनयोर्भ्रुविलासे ललाटे   
केशेष्वालोलवर्हेष्वतिसुरभिमनोज्ञप्रसूनोज्ज्वलेषु ।   
  
शोणे विन्यस्तवेणावधरकिसलये दन्तपङ्क्त्यां स्मिताख्यं   
ज्योत्स्नायामादिपुंसः क्रमत इति शतैः स्वं मनः संविधत्ताम् ।   
  
यावन्मनोविलयमेति हरेरुदारमन्दस्मिते जपतु तावदनङ्गवीजम् ।  
अष्टादशार्णमथवापि दशार्णकम्वा मन्त्रं शनैरथ   
समायतमातरिश्वा ।   
  
आरोप्यारोप्य मनः पादारविन्दादिहसितान्तम् ।   
अत्र विलाप्य क्षीणचेतसि सुखवित् सदात्मको भवति ।   
  
जपहोमपूजातर्पणमन्त्राभिषेकविनियोगानाम् ।   
दीपिकेयं मयोद्भास्यते क्रमः कृष्णमन्त्रगलितानाम् ।   
  
संशयतिमिरच्छिद्वरा चैषा क्रमदीपिका करेण महद्भिः ।   
करदीपिकेव धार्या स्वस्नेहमहर्निशम् समस्तसुखावाप्त्यै ।   
  
यश्चक्रान्निजकेलिसाधनमधिष्ठानास्थतोऽपि प्रभुः प्रत्तं   
मन्मथशत्रुणा रणकृतौ व्याकृत्य लोकेतिकम् ।   
  
धत्ते दीप्तनवेन्दुभाननमघोपेतात्तमायं ध्रुवं वन्दे   
कायविमर्द्दनस्वधः कृतं भूक्तद्युकं यादवम् ।   
  
गोप्यङ्के लुण्ठनपरं विलूनपापमुर्व्वीशं मुदमदपदम् आहूः   
कृषीष्टः ।   
  
यद्देवेशितुरपनेतृभीतमेति तीग्मांशोर्नृपतेः परेषु याति ।   
जगदिदमनुविद्धवेनयस्मिन् प्रसूते यदनु ततमजस्रं पाति चाधिश्रितो यः ।   
  
यदुरुमहदुदर्चिर्यद्विधत्ते च गोपी तममृतसुखवोधज्योतिषं नौमि   
कृष्णम् ।   
  
इति क्रमदीपिकायामष्टमः पटलः ॥  
  
इति क्रमदीपिका समाप्ता  
  
इति श्रीरसिकमोहनचट्टोपाध्याय-कर्त्तृक सङ्गृहीत तु प्रकाशित   
तन्त्रसारादिविविधतन्त्रसङ्ग्रहे क्रमदीपिका समाप्ता ॥  
  
  
