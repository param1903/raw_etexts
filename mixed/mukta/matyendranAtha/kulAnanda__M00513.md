+++
"Catalog number" = "M00513"
"Uniform title" = "kulānanda"
"Main title" = "kulānandatantra"
Author = [ "matyendranātha",]
Editor = [ "P. C. Bagchi",]
Subjects = [ "tantra / āgama",]
Description = "Taken from     kaulajñānanirṇaya and some minor texts of the school of Matsyendranatha pages 107-113."
"Publication year" = [ "1934",]
"Publication city" = [ "Calcutta",]
"Publication country" = "India"
title_iast = "kulānanda"
author_iast = "matyendranātha"
title = "कुलानन्द"

+++
  
  
  
  
  
कुलानन्द(तन्त्रम्)  
  
ॐ नमो भैरवाय  
  
	कैलासशिखरासीनं देवदेवं जगदगुरुम् ।  
	परिपृच्छत्युमादेवी एकान्ते ज्ञानमुत्तमम् ॥ १ ॥  
	भेदनीमुत्तमभेदं यथा देहव्यवस्थितम् ।  
	कथयस्व पुराभेदं कुलानन्देषु चोत्तमम् ॥ २ ॥  
	स्थानान्तरविशेषेण विज्ञानं कथयस्व मे ।  
	सद्यः प्रत्ययकारकं यथा देहे व्यवस्थितम् ॥ ३ ॥  
	पाशस्तोभञ्च वेध(न)ञ्च धूननं कम्पनं   
तथा ।  
	खेचरं समरसञ्चैव बलीपलितनाशनम् ॥  
	सर्वं तत्तु सुरेश्वर कथयस्व मम प्रभो ॥ ४ ॥  
  
  
भैरव उवाच   
  
  
	शृणु देवि प्रवक्ष्यामि पुरभेदं समुत्तमम् ।  
	एतत् कौलिकं ज्ञानं कुलानन्दे चाष्टोत्तमः ॥ ५ ॥  
	ब्रह्मस्थाने यत् कमलं चतुःषष्टिदलान्वितम् ।  
	तत्रैव मनसा रोध्य लक्षयेद्दीपशिखान् व्रती ॥ ६ ॥  
	पश्यति सर्वदेहे तु दिव्यदृष्टिर्वरानने ।  
	तेन लक्षितमात्रेण जायते सिद्धिरुत्तमा ॥ ७ ॥  
	तस्योपरि नाभिम्नदवदा (?) विचक्षणे ।  
	तथा चोपरितिष्ठति देवो भैरवो जगत्प्रभुः ॥ ८ ॥  
  
(प्। १०८)  
  
	तस्याग्रे मनसारोप्य दृढभूतविचक्षणाः ।  
	जायते ध्वनिभिर्जातिं तत्र मरुद्विशेषतः ॥ ९ ॥  
	एतद् विज्ञानमात्रेण आवेशं कुरुते ध्रुवम् ।  
	जायते परमं स्थानं नात्र कार्यविचारणात् ॥ १० ॥  
	अथान्यं परमं देवि सद्यः प्रत्ययकारकम् ।  
	तं प्रवक्ष्यामि हे देवि शृणुष्वायतलोचने ॥ ११ ॥  
	अङ्गुल्यद्वितीयं देवि यत् पूर्वं कथितं मया ।  
	तत्रैव स्थापयेद्वित्तं कथितं जायते ध्रुवम् ॥ १२ ॥  
	अतीतानागतञ्चैव वर्तमानं तथैव च ।  
	तत्रैवोत्पादयेत् सृष्टिं तीव्रज्योतिःसमाकृतिः ॥ १३ ॥  
	हृदिसंस्थकमलं हित्वा मूर्ध्नि यान् प्रपूरयेत् ।  
	पाशस्तोभं करोत्येवं यदि विश्रमते मनः ॥ १४ ॥  
	अथान्यं परमं देवि दिव्यदृष्टि प्रवर्तते ।  
	ज्वलज्वालनमध्यस्थं द्विजग्रन्थि निरीक्षयेत् ॥ १५ ॥  
	तत्रैव मनसा रोध्य चूलिकाग्रन्तु मानयेत् पुनः ।  
	सृष्टिं प्रवर्तन्ते देवि नात्र कार्यविचारणात् ॥ १६ ॥  
  
देव्युवाच  
  
	तद्वेधञ्च शुद्धसारञ्च हितं मया न प्रकाशितम्   
।  
	कथयस्व विशेषेण यथा जानामि तत्क्षणात् ॥ १७ ॥  
  
  
भैरव उवाच   
  
  
	शृणु देवि प्रवक्ष्यामि वेधसारं यथाक्रमम् ।  
	ब्रह्मस्थाने॥॥।पद्मं चतुःषष्टिदलान्वितम् ॥ १८ ॥  
  
(प्। १०९)  
  
	तत्रैवोत्पादयेत् सृष्टिः दण्डाकाराग्नितेजसा ।  
	भेदयित्वा महाग्रन्थिं द्विचक्रञ्च तथैव च ॥ १९ ॥  
	मूर्ध्नि कमलसंस्थानं ज्वलनाकारं विचिन्तयेत् ।  
	चलन्तं भ्रामयेत्तेन नियतं तु महीतले ॥ २० ॥  
	बेधये गिरिवृक्षाणि किं पुनः क्षुद्रजन्तवः ।  
	अथान्यं परमं देवि विज्ञानं भद्रकं शृणु ॥   
२१ ॥  
	भ्रुवोश्चक्षुर्मध्यस्थं च कालावुना (?) ॥॥विचिन्तयेत्   
।  
	यावद्विश्रमते नित्यं भ्रमते चक्रवत् शिरः ॥ २२ ॥  
	दुराश्रवणविज्ञानं भूतदेतस्य (?) चिन्तयेत् ।  
	वामस्रोतं तु यावत् तीव्रतेजसमप्रभम् ॥ २३ ॥  
  
देव्युवाच   
  
	बलीपलितक्षयं देव त्वया ख्यातं ममाग्रतः ।  
	एतन्मे संशयो देव कथयस्व मम प्रभो ॥ २४ ॥  
  
  
भैरव उवाच  
  
	शृणु देवि प्रवक्ष्यामि यत् सुराणामपि दुर्लभम् ।  
	द्वात्रिंशतिदलं पद्मं तिष्ठति तन्मूर्ध्नि   
मध्यतः ॥ २५ ॥  
	तत्रैव भावयेदमृतं कलाषोडशसमन्वितम् ।  
	हृच्चक्रं पातयेद्द्वारं (?) यावदानाभिमण्डलम्   
॥ २६ ॥  
	चिन्तयेत् कृष्णवर्णञ्च भेदं तु सकलं पुरः ।  
	पलितास्तम्भयेद्देवि मासमेकेन सुव्रते ॥ २७ ॥  
	अथान्यं परमं देवि गुह्यसंशयस्थितिकारकम् ।  
	यत्र चतुष्पथस्थानं तत्र सर्वासुरालयम् ॥ २८ ॥  
  
(प्। ११०)  
  
	तत्रैव स्थापयेच्चित्तं दिव्यबालप्रवर्तत(?) ।  
	अश्रुतां वदते बालां॥॥॥॥॥।डिव्य वरानने ॥ २९ ॥  
	विषप्रहारं कुरुते ज्वरव्याधिं विनाशयेत् ।  
	ततः परतरं स्थानं तत्र सर्वे प्रवर्तते ॥ ३० ॥  
	अथान्यं परमं देवि दुरावेधं वदाम्यहम् ।  
	ज्वलज्ज्वलनसन्ध्यस्थं तत्रैव लक्षयेद्देवि ॥ ३१ ॥  
	तं त्रितकोटिसमप्रभा ऊर्द्ध्वं शक्ति निपातान्यतः   
(?) ।  
	वेधयेद्विचक्षणः वेधयित्वा तु तं लक्षयेत् ॥ ३२ ॥  
	ज्वलनाकाष्ठप्रभाम् ऊर्द्ध्वशक्तिं चक्रयित्वा   
अचलं भ्रामयेत् पुनः (?) ।  
	वेधयेत् सा मनःसहस्राणि समकानि तु का कथा ॥ ३३   
॥  
	एवं ज्ञात्वा वीरारोहे विचरेत् यथासुखम् ॥  
	देवासुरमनुजानां दुर्लभो भवति साधकः ॥ ३४ ॥  
  
देव्युवाच  
  
	धूननं कम्पनं देव यथाख्यातं ममाग्रतः   
।  
	ततश्चापि संशयो देव कथयस्व मम प्रभो ॥ ३५ ॥  
  
भैरव उवाच   
  
	शृणु देवि प्रवक्ष्यामि धूननं कम्पनं स्थितम् ।  
	या सा महावहा नाडी कुचेल्याकारसंस्थिता ॥ ३६ ॥  
	तत्रैवोत्पादयेत् दृष्टिर्दण्डाकारसुतेजसा ।  
	हृच्चक्र॥॥॥॥॥॥॥। तीव्रशक्ति सुविग्रहा ॥ ३७ ॥  
	धूननं कम्पनं चैव नात्र कार्यविचारणात् ।  
	अथान्यं परमं देवि खेचरत्वं शृणु प्रिये ॥ ३८ ॥  
  
(प्। १११)  
  
	या सा महावहा ना(डी) कुण्डल्याकारसंस्थिता ।  
	पदद्वन्द्वगता सा तु मूर्ध्निस्थं कमलं पुनः ॥   
३९ ॥  
	या वीरतये तज्ज्वलनाकारं सुभावयेद्बुधः ।  
	सर्वशक्तितो मध्यत खेचरत्व भवेद्वेः   
नवाहमभृतं ददैतः (?) ॥ ४० ॥  
	अथान्यं सम्प्रवक्ष्यामि महाव्याप्तिं वरानने ।  
	यावद्॥॥॥ष्थानेषु ख्याता तस्य मयाग्रतः ॥ ४१ ॥  
	तथैव मनसारोप्यं नासाग्रे पवनमानेन ।  
	मनसं तत्त्व वेधयित्वा निष्कलं योजयेद्बुधः ॥ ४२   
॥  
	महाव्याप्तिर्भवेद्देवि तवाहमनृतं वदेत् ।  
	अथान्यं सम्प्रवक्ष्यामि येन सिद्धिर्भवेत् ध्रुवम् ॥   
४३ ॥  
	वर्गातीतस्य द्वितीयमनुलोम न सुव्रते ।  
	ज्वलनारूढं कृत्वा चतुर्थं स्वरसंयुतः ॥ ४४ ॥  
	बिन्दुमस्तकसम्भिन्नमादौ योजयेद्बुधः ।  
	वर्गातीतं पुनर्देवि षष्ठस्वरविभूषितः ॥ ४५ ॥  
	स शिखे खरबिन्दुसंयुक्तं योजयेद्देवि तत् पुनः ।  
	यकारस्य पञ्चमं गृह्य तं तृतीयस्वरसमन्वितम् ॥   
४६ ॥  
	स्वरं द्वितीयसंयुक्तं कारयेत् पुनः प्रियः ।  
	वर्गस्य प्रथमं बीजं सृष्टेराद्यतो योजयेत् ॥ ४७ ॥  
	एतद्देवि समाख्यातं कुलविद्यासमन्वितम् ।  
	नित्यं तु योजयेद्देवि एकचित्तस्तु पण्डितः ॥ ४८ ॥  
  
(प्। ११२)  
  
	तस्य सर्वा भवेत् सिद्धिः सर्वज्ञानेषु सुन्दरि ।  
	न खेदयामि कस्य चित्तं शिष्येऽप्युक्त्वा वरानने ॥ ४९   
॥  
	अथान्यं परमं देवि कामेन विह्वलकारकम् ।  
	भगस्य मध्यस्थ भगमधो हुताशनम् ॥ ५० ॥  
	प्रेरितः पवनः शक्त्या ज्वलनाकारतेजसा ।  
	विसन्तु चिन्तयेद्देवि सृष्टिकमलन्तु यावत् ॥ ५१ ॥  
	श्रवणं चिन्तयेदमृतं तेजोमार्गेण योगिनि ।  
	भवन्ति विह्वला नार्यः क्षणमेकेन सुव्रते ॥ ५२ ॥  
	अथान्यं परमं देवि फलपुष्पाकथनं च ।  
	शृणुयात् परमादेवि अघोरविक्रमा ॥ ५३ ॥  
	आकर्षयेद्बुधो वायुं पिण्डस्थं रूपणमुच्यते ।  
	चक्षुषा योजयेद्देवि फलपुष्पन्तु चिन्तयेत् ॥  
	तेजसाकर्षयेत् तु॥॥।चित्तं सुसर्यतः ॥ ५४ ॥  
  
देव्युवाच  
  
	सर्वत्र तु मया ज्ञानं भाषितं देव तत् पुरा ।  
	अद्यापि संशयो देवि कथयस्व मम प्रभो ।  
	सङ्गमान्मोक्षहेतुकम् ॥॥॥॥॥॥॥॥॥॥॥॥॥॥॥॥। ॥ ५५ ॥  
  
भैरव उवाच  
  
	शृणु देवि प्रवक्ष्यामि यत् सुरैरपि दुर्लभम् ।  
	आसनं तु स्थितं कृत्वा॥॥॥॥विश्व अनिवृत्तः ॥ ५६ ॥  
	अभावं भावयेद्देवि सर्वभावविवर्जितम् ।  
	चित्तं तत्र स्थितं कृत्वा खमध्ये विनियोजयेत् ॥ ५७ ॥  
  
(प्। ११३)  
  
	भावयेत् समरसं देवि प्रभुभृत्यं विचक्षणः ।  
	एतद्विज्ञानमात्रेण गीयते तत्र मध्यतः ॥ ५८ ॥  
	दूराश्रवणविज्ञानं वेधस्तोभं मध्यतः ।  
	आवेशं दर्शनं दूरात् कम्पस्तोभं तथैव च ॥   
५९ ॥  
	परकायप्रवेशेन सम्प्रवर्तेत योगिनः ।  
	॥। ॥। ॥टदभ्यासेन सुव्रते ॥ ६० ॥  
  
  
इति मत्स्येन्द्रपादावतारितं कुलानन्दं समाप्तमिति ॥  
  
शुभमस्तु सर्वजगताम ।  
  
  
  
  
