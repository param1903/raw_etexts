+++
"Catalog number" = "M00522"
"Uniform title" = "gorakṣaśataka"
Author = [ "gorakṣanātha attributed to",]
Subjects = [ "yoga",]
Description = "A short yogic tract."
Publisher = [ "Oxford University Press",]
"Publication year" = [ "1928",]
"Publication country" = "India"
title_iast = "gorakṣaśataka"
author_iast = "gorakṣanātha to"
title = "गोरक्षशतक"

+++
  
  
  
  
गोरक्षशतकम्  
  
ॐ हठयोगगोरक्षशतकप्रारम्भः  
  
श्रीगुरुं परमानन्दं वन्दे स्वानन्दविग्रहम् ।  
यस्य सन्निध्यमात्रेण चिदानन्दायते तनुः ॥ १ ॥  
  
अन्तर्निश्चलितात्मदीपकलिकास्वाधारबन्धादिभिः यो योगी   
युगकल्पकालकलनात् त्वं जजेगीयते ।  
ज्ञानामोदमहोदधिः समभवद् यत्रादिनाथः स्वयं   
व्यक्ताव्यक्तगुणाधिकं तम् अनिशं श्रीमीननाथं भजे ॥ २ ॥  
  
नमस्कृत्य गुरुं भक्त्या गोरक्षो ज्ञानम् उत्तमम् ।  
अभीष्टं योगिनां ब्रूते परमानन्दकारकम् ॥ ३ ॥  
गोरक्षः शतकं वक्ति योगिनां हितकाम्यया ।  
ध्रुवं यस्यावबोधेन जायते परमं पदम् ॥ ४ ॥  
एतद् विमुक्तिसोपानम् एतत् कालस्य वञ्चनम् ।  
यद् व्यावृत्तं मनो मोहाद् आसक्तं परमात्मनि ॥ ५ ॥  
द्विजसेवितशाखस्य श्रुतिकल्पतरोः फलम् ।  
शमनं भवतापस्य योगं भजति सज्जनः ॥ ६ ॥  
आसनं प्राणसंयामः प्रत्याहारोऽथ धारणा ।  
ध्यानं समाधिर् एतानि योगा�न्गानि भवन्ति षट् ॥ ७ ॥  
आसनानि तु तावन्ति यावत्यो जीवजातयः ।  
एतेषाम् अखिलान् भेदान् विजानाति महेश्वरः ॥ ८ ॥  
चतुराशीतिलक्षाणाम् एकम् एकम् उदाहृतम् ।  
ततः शिवेन पीठानां षोडेशानं शतं कृतम् ॥ ९ ॥  
आसनेभ्यः समस्तेभ्यो द्वयम् एव विशिष्यते ।  
एकं सिद्धासनं प्रोक्तं द्वितीयं कमलासनम् ॥ १० ॥  
  
योनिस्थानकम् अ�न्घ्रिमूलघटितं कृत्वा दृढं विन्यसेन् मेढ्रे पादम्   
अथैकम् एव नियतं कृत्वा समं विग्रहम् ।  
स्थाणुः संयमितेन्द्रियोऽचलदृशा पश्यन् भ्रुवोर् अन्तरम् एतन्   
मोक्षकवाटभेदजनकं सिद्धासनं प्रोच्यते ॥ ११ ॥  
  
वामोरूपरि दक्षिणं हि चरणं संस्थाप्य वामं तथा दक्षोरूपरि   
पश्चिमेन विधिना धृत्वा कराभ्यां दृढम् ।  
अ�न्गुष्ठौ हृदये निधाय चिबुकं नासाग्रम् आलोकयेद् एतद्व्याधिविकारहारि   
यमिनां पद्मासनं प्रोच्यते ॥ १२ ॥  
  
षट्चक्रं षोडशाधारं त्रिलक्षं व्योमपञ्चकम् ।  
स्वदेहे ये न जानन्ति कथं सिध्यन्ति योगिनः ॥ १३ ॥  
एकस्तम्भं नवद्वारं गृहं पञ्चाधिदैवतम् ।  
स्वदेहं ये न जानन्ति कथं सिध्यन्ति योगिनः ॥ १४ ॥  
चतुर्दलं स्याद् आधारः स्वाधिष्ठानं च षट्दलम् ।  
नाभौ दशदलं पद्मं सूर्यस�न्ख्यदलं हृदि ॥ १५ ॥  
कण्ठे स्यात् षोडशदलं भ्रूमध्ये द्विदलं तथा ।  
सहस्रदलम् आख्यातं ब्रह्मरन्ध्रे महापथे ॥ १६ ॥  
आधारः प्रथमं चक्रं स्वाधिष्ठानं द्वितीयकम् ।  
योनिस्थानं द्वयोर् मध्ये कामरूपं निगद्यते ॥ १७ ॥  
आधाराख्यं गुदस्थानं प�न्कजं च चतुर्दलम् ।  
तन्मध्ये प्रोच्यते योनिः कामाक्षा सिद्धवन्दिता ॥ १८ ॥  
योनिमध्ये महालि�न्गं पश्चिमाभिमुखं स्थितम् ।  
मस्तके मणिवद् बिम्बं यो जानाति स योगवित् ॥ १९ ॥  
तप्तचामीकराभासं तडिल्लेखेव विस्फुरत् ।  
त्रिकोणं तत्पुरं वह्नेर् अधोमेढ्रात् प्रतिष्ठितम् ॥ २० ॥  
यत् समाधौ परं ज्योतिर् अनन्तं विश्वतोमुखम् ।  
तस्मिन् दृष्टे महायोगे यातायातं न विद्यते ॥ २१ ॥  
स्वशब्देन भवेत् प्राणः स्वाधिष्ठानं तदाश्रयः ।  
स्वाधिष्ठानात् पदाद् अस्मान् मेढ्रम् एवाभिधीयते ॥ २२ ॥  
तन्तुना मणिवत् प्रोतो यत्र कन्दः सुषुम्णया ।  
तन्नाभिमण्डलं चक्रं प्रोच्यते मणिपूरकम् ॥ २३ ॥  
द्वादशारे महाचक्रे पुण्यपापविवर्जिते ।  
तावज् जीवो भ्रमत्य् एव यावत् तत्त्वं न विन्दति ॥ २४ ॥  
ऊर्ध्वं मेढ्राद् अधो नाभेः कन्दयोनिः खगाण्डवत् ।  
तत्र नाड्यः समुत्पन्नाः सहस्राणां द्विसप्ततिः ॥ २५ ॥  
तेषु नाडिसहस्रेषु द्विसप्ततिर् उदाहृताः ।  
प्रधानं प्राणवाहिन्यो भूयस् तत्र दश स्मृताः ॥ २६ ॥  
इडा च पि�न्गला चैव सुषुम्णा च तृतीयका ।  
गान्धारी हस्तिजिह्वा च पूषा चैव यशस्विनी ॥ २७ ॥  
अलम्बुषा कुहूश् चैव श�न्खिनी दशमी स्मृता ।  
एतन् नाडिमयं चक्रं ज्ञातव्यं योगिभिः सदा ॥ २८ ॥  
इडा वामे स्थिता भागे पि�न्गला दक्षिणे तथा ।  
सुषुम्णा मध्यदेशे तु गान्धारी वामचक्षुषि ॥ २९ ॥  
दक्षिणे हस्तिजिह्वा च पूषा कर्णे च दक्षिणे ।  
यशस्विनी वामकर्णे चासने वाप्य् अलम्बुषा ॥ ३० ॥  
कुहूश् च लि�न्गदेशे तु मूलस्थाने च श�न्खिनी ।  
एवं द्वारम् उपाश्रित्य तिष्ठन्ति दशनाडिकाः ॥ ३१ ॥  
इडापि�न्गलासुषुम्णा च तिस्रो नाड्य उदाहृताः ।  
सततं प्राणवाहिन्यः सोमसूर्याग्निदेवताः ॥ ३२ ॥  
प्राणोऽपानः समानश् च उदानो व्यानौ च वायवः ।  
नागः कूर्मोऽथ कृकरो देवदत्तो धनञ्जयः ॥ ३३ ॥  
हृदि प्राणो वसेन् नित्यम् अपानो गुदमण्डले ।  
समानो नाभिदेशे स्याद् उदानः कण्ठमध्यगः ॥ ३४ ॥  
उद्गारे नागाख्यातः कूर्म उन्मीलने स्मृतः ।  
कृकरः क्षुतकृज् ज्ञेयो देवदत्तो विजृम्भणे ॥ ३५ ॥  
न जहाति मृतं चापि सर्वव्यापि धनञ्जयः ।  
एते सर्वासु नाडीषु भ्रमन्ते जीवरूपिणः ॥ ३६ ॥  
आक्षिप्तो भुजदण्डेन यथोच्चलति कन्दुकः ।  
प्राणापानसमाक्षिप्तस् तथा जीवो न तिष्ठति ॥ ३८ ॥  
प्राणापानवशो जीवो ह्य् अधश् चोर्ध्वं च धावति ।  
वामदक्षिणमार्गेण चञ्चलत्वान् न दृश्यते ॥ ३९ ॥  
रज्जुबद्धो यथा श्येनो गतोऽप्य् आकृष्यते(?) ।  
गुणबद्धस् तथा जीवः प्राणापानेन कृष्यते ॥ ४० ॥  
अपानः कर्षति प्राणः प्राणोऽपानं च कर्षति ।  
ऊर्ध्वाधः संस्थिताव् एतौ संयोजयति योगवित् ॥ ४१ ॥  
हकारेण बहिर् याति सकारेण विशेत् पुनः ।  
हंसहंसेत्य् अमुं मन्त्रं जीवो जपति सर्वदा ॥ ४२ ॥  
षट्शतानि त्वहोरात्रे सहस्राण्य् एकविंशतिः ।  
एतत् स�न्ख्यान्वितं मन्त्र जीवो जपति सर्वदा ॥ ४३ ॥  
अजपा नाम गायत्री योगिनां मोक्षदायिनी ।  
अस्याः स�न्कल्पमात्रेण सर्वपापैः प्रमुच्यते ॥ ४४ ॥  
अनया सदृशी विद्या अनया सदृशो जपः ।  
अनया सदृशं ज्ञानं न भूतं न भविष्यति ॥ ४५ ॥  
कुन्दलिन्याः समुद्भूता गायत्री प्राणधारिणी ।  
प्राणविद्या महाविद्या यस् तां वेत्ति स योगवित् ॥ ४६ ॥  
कन्दोर्ध्वं कुण्डली शक्तिर् अष्टधा कुण्डलाकृति ।  
ब्रह्मद्वारमुखं नित्यं मुखेनाच्छाद्य तिष्ठति ॥ ४७ ॥  
येन द्वारेण गन्तव्यं ब्रह्मस्थानम् अनामयम् ।  
मुखेनाच्छाद्य तद्द्वारं प्रसुप्ता परमेश्वरी ॥ ४८ ॥  
प्रबुद्धा वह्नियोगेन मनसा मारुता हता ।  
सूचीवद् गुणम् आदाय व्रजत्य् ऊर्ध्वं सुषुम्णया ॥ ४९ ॥  
प्रस्फुरद्भुजगाकारा पद्मतन्तुनिभा शुभा ।  
प्रबुद्धा वह्नियोगेन व्रत्य ऊर्ध्वं सुषुम्णया ॥ ५० ॥  
उद्घटयेत् कपाटं तु यथा कुञ्चिकया हठात् ।  
कुण्डलिन्या तथा योगी मोक्षद्वारं प्रभेदयेत् ॥ ५१ ॥  
  
कृत्वा सम्पुटितौ करौ दृढतरं बद्ध्वा तु पद्मासनं गाढं वक्षसि   
सन्निधाय चिबुकं ध्यात्वा च तत् प्रेक्षितम् ।  
वारं वारम् अपानम् ऊर्ध्वम् अनिलं प्रोच्चारयेत् पूरितं मुञ्चन् प्राणम्   
उपैति बोधम् अतुलं शक्तिप्रबोधान् नरः ॥ ५२ ॥  
  
अ�न्गानां मर्दनं कुर्याच् छ्रमजातेन वारिणा ।  
कट्वम्ललवणत्यागी क्षीरभोजनम् आचरेत् ॥ ५३ ॥  
ब्रह्मचारी मिताहारी त्यागी योगपरायणः ।  
अब्दाद् ऊर्ध्वं भवेत् सिद्धो नात्र कार्या विचारणा ॥ ५४ ॥  
सुस्निग्धं मधुराहारं चतुर्थांशविवर्जितम् ।  
भुज्यते सुरसम्प्रीत्यै मिताहारः स उच्यते ॥ ५५ ॥  
कन्दोर्ध्वं कुण्डली शक्तिर् अष्टधा कुण्डलाकृतिः ।  
बन्धनाय च मूढानां योगिनां मोक्षदा स्मृता ॥ ५६ ॥  
महामुद्रां नमोमुद्राम् उड्डियानं जलन्धरम् ।  
मूलबन्धं च यो वेत्ति स योगी सिद्धिभाजनम् ॥ ५७ ॥  
शोधनं नाडिजालस्य चालनं चन्द्रसूर्ययोः ।  
रसानां शोषणं चैव महामुद्राभिधीयते ॥ ५८ ॥  
  
वक्षोन्यस्तहनुर् निपीड्य सुचिरं योनिं च वामा�न्घ्रिणा हस्ताभ्याम्   
अवधारितं प्रसरितं पादं तथा दक्षिणम् ।  
आपूर्य श्वसनेन कुक्षियुगलं बद्ध्वा शनै रेचयेद् एषा पातकनाशिनी   
सुमहती मुद्रा न्?णां प्रोच्यते ॥ ५९ ॥  
चन्द्रा�न्गेन समभ्यस्य सूर्या�न्गेनाभ्यसेत् पुनः ।  
यावत् तुल्या भवेत् स�न्ख्या ततो मुद्रां विसर्जयेत् ॥ ६० ॥  
न हि पथ्यम् अपथ्यं वा रसाः सर्वेऽपि नीरसाः ।  
अपि मुक्तं विषं घोरं पीयूषम् अपि जीर्यते ॥ ६१ ॥  
क्षयकुष्ठगुदावर्त गुल्माजीर्णपुरोगमाः ।  
तस्य दोषाः क्षयं यान्ति महामुद्रां तु योऽभ्यसेत् ॥ ६२ ॥  
कथितेयं महामुद्रा महासिद्धिकरा न्?णाम् ।  
गोपनीया प्रयत्नेन न देया यस्य कस्यचित् ॥ ६३ ॥  
कपालकुहरे जिह्वा प्रविष्टा विपरीतगा ।  
भ्रुवोर् अन्तर्गता दृष्टिर् मुद्रा भवति खेचरी ॥ ६४ ॥  
न रोगो मरणं तन्द्रा न निद्रा न क्षुधा तृषा ।  
न च मूर्च्छा भवेत् तस्य यो मुद्रां वेत्ति खेचरीम् ॥ ६५ ॥  
पीड्यते न स रोगेण लिप्यते न च कर्मणा ।  
बाध्यते न स कालेन यो मुद्रां वेत्ति खेचरीम् ॥ ६६ ॥  
चित्तं चरति खे यस्माज् जिह्वा चरति खे गता ।  
तेनैषा खेचरी नाम मुद्रा सिद्धैर् निरूपिता ॥ ६७ ॥  
बिन्दुमूलं शरीरं तु शिरास् तत्र प्रतिष्ठिताः ।  
भावयन्ति शरीरं या आपादतलमस्तकम् ॥ ६८ ॥  
खेचर्या मुद्रितं येन विवरं लम्बिकोर्ध्वतः ।  
न तस्य क्षरते बिन्दुः कामिन्यालि�न्गितस्य च ॥ ६९ ॥  
यावद् बिन्दुः स्थितो देहे तावत् कालभयं कुतः ।  
यावद् बद्धा नभोमुद्रा तावद् बिन्दुर् न गच्छति ॥ ७० ॥  
चलितोऽपि यदा बिन्दुः सम्प्राप्तश् च हुताशनम् ।  
व्रजत्य् ऊर्ध्वं हृतः शक्त्या निरुद्धो योनिमुद्रया ॥ ७१ ॥  
स पुनर् द्विविधो बिन्दुः पण्डुरो लोहितस् तथा ।  
पाण्डुरं शुक्रम् इत्य् आहुर् लोहितं तु महाराजः ॥ ७२ ॥  
सिन्दूरद्रवस�न्काशं रविस्थाने स्थितं रजः ।  
शशिस्थाने स्थितो बिन्दुस् तयोर् ऐक्यं सुदुर्लभम् ॥ ७३ ॥  
बिन्दुः शिवो रजः शक्तिर् बिन्दुम् इन्दू रजो रविः ।  
उभयोः स�न्गमाद् एव प्राप्यते परमं पदम् ॥ ७४ ॥  
वायुना शक्तिचारेण प्रेरितं तु महारजः ।  
बिन्दुनैति सहैकत्वं भवेद् दिव्यं वपुस् तदा ॥ ७५ ॥  
शुक्रं चन्द्रेण संयुक्तं रजः सूर्येण संयुतम् ।  
तयोः समरसैकत्वं योजानाति स योगवित् ॥ ७६ ॥  
उड्डीनं कुरुते यस्माद् अविश्रान्तं महाखगः ।  
उड्डीयानं तद् एव स्यात् तव बन्धोऽभिधीयते ॥ ७७ ॥  
उदरात् पश्चिमे भागे ह्य् अधो नाभेर् निगद्यते ।  
उड्डीयनस्य बन्धोऽयं तत्र बन्धो विधीयते ॥ ७८ ॥  
बध्नाति हि सिराजालम् अधोगामि शिरोजलम् ।  
ततो जालन्धरो बन्धः कण्ठदुःखौघनाशनः ॥ ७९ ॥  
जालन्धरे कृते बन्धे कण्ठसङ्कोचलक्षणे ।  
पीयूषं न पतत्य् अग्नौ न च वायुः प्रकुप्यति ॥ ८० ॥  
पार्ष्णिभागेन सम्पीड्य योनिम् आकुञ्चयेद् गुदम् ।  
अपानम् ऊर्ध्वम् आकृष्य मूलबन्धोऽभिधीयते ॥ ८१ ॥  
अपानप्राणयोर् ऐक्यात् क्षयान् मूत्रपुरीषयोः ।  
युवा भवति वृद्धोऽपि सततं मूलबन्धनात् ॥ ८२ ॥  
पद्मासनं समारुह्य समकायशिरोधरः ।  
नासाग्रदृष्टिर् एकान्ते जपेद् ओ�न्कारम् अव्ययम् ॥ ८३ ॥  
भूर् भुवः स्वर् इमे लोकाः सोमसूर्याग्निदेवताः ।  
यस्या मात्रासु तिष्ठन्ति तत् परं ज्योतिर् ॐ इति ॥ ८४ ॥  
त्रयः कालास् त्रयो वेदास् त्रयो लोकास् त्रयः स्वेराः ।  
त्रयो देवाः स्थिता यत्र तत् परं ज्योतिर् ॐ इति ॥ ८५ ॥  
क्रिया चेच्छा तथा ज्ञाना ब्राह्मी रौद्री च वैष्णवी ।  
त्रिधा शक्तिः स्थिता यत्र तत् परं ज्योतिर् ॐ इति ॥ ८६ ॥  
आकाराश् च तथोकारो मकारो बिन्दुसञ्ज्ञकः ।  
तिस्रो मात्राः स्थिता यत्र तत् परं ज्योतिर् ॐ इति ॥ ८७ ॥  
वचसा तज् जयेद् बीजं वपुषा तत् समभ्यसेत् ।  
मनसा तत् स्मरेन् नित्यं तत् परं ज्योतिर् ॐ इति ॥ ८८ ॥  
शुचिर् वाप्य् अशुचिर् वापि यो जपेत् प्रणवं सदा ।  
लिप्यते न स पापेन पद्मपत्रम् इवाम्भसा ॥ ८९ ॥  
चले वाते चलो बिन्दुर् निश्चले निश्चलो भवेत् ।  
योगी स्थाणुत्वम् आप्नोति ततो वायुं निरोधयेत् ॥ ९० ॥  
यावद् वायुः स्थितो देहे तावज् जीवनम् उच्यते ।  
मरणं तस्य निष्क्रान्तिस् ततो वायुं निरोधयेत् ॥ ९१ ॥  
यावद् बद्धो मरुद् देहे यावच् चित्तं निराकुलम् ।  
यावद् दृष्टिर् भ्रुवोर् मध्ये तावत् कालभयं कुतः ॥ ९२ ॥  
अतः कालभयाद् ब्रह्मा प्राणायामपरायणः ।  
योगिनो मुनयश् चैव ततो वायुं निरोधयेत् ॥ ९३ ॥  
षट्त्रिंशद�न्गुलो हंसः प्रयाणं कुरुते बहिः ।  
वामदक्षिणमार्गेण ततः प्राणोऽभिधीयते ॥ ९४ ॥  
शुद्धिम् एति यदा सर्वं नाडीचक्रं मलाकुलम् ।  
तदैव जायते योगी प्राणसङ्ग्रहणे क्षमः ॥ ९५ ॥  
बद्धपद्मासनो योगी प्राणं चन्द्रेण पूरयेत् ।  
धारयित्वा यथाशक्ति भूयः सूर्येण रेचयेत् ॥ ९६ ॥  
अमृतं दधिस�न्काशं गोक्षीररजतोपमम् ।  
ध्यात्वा चन्द्रमसो बिम्बं प्राणायामी सुखी भवेत् ॥ ९७ ॥  
दक्षिणो श्वासम् आकृष्य पूरयेद् उदरं शनैः ।  
कुम्भयित्वा विधानेन पुरश् चन्द्रेण रेचयेत् ॥ ९८ ॥  
प्रज्वलज्ज्वलनज्वाला पुञ्जम् आदित्यमण्डलम् ।  
ध्यात्वा नाभिस्थितं योगी प्राणायामे सुखी भवेत् ॥ ९९ ॥  
  
प्राणं चोदिडया पिबेन् परिमितं भूयोऽन्यया रेचयेत् पीत्वा पि�न्गलया   
समीरणम् अथो बद्ध्वा त्यजेद् वामया ।  
सूर्यचन्द्रमसोर् अनेन विधिना बिम्बद्वयं ध्यायतः शुद्धा नाडिगणा   
भवन्ति यमिनो मासत्रयाद् ऊर्ध्वतः ॥ १०० ॥  
  
यथेष्ठं धारणं वायोर् अनलस्य प्रदीपनम् ।  
नादाभिव्यक्तिर् आरोग्यं जायते नाडिशोधनात् ॥ १०१ ॥  
  
इति गोरक्षशतकं सम्पूर्णम्  
  
  
  
  
  
