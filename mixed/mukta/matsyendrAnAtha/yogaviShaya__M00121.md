+++
"Catalog number" = "M00121"
"Uniform title" = "yogaviṣaya"
"Secondary title" = [ "kaulajñānanirṇaya and some minor texts of the school of matsyendrānātha",]
Author = [ "matsyendrānātha",]
"Alternate name" = [ "matsyendra", "macchagnapāda",]
Editor = [ "Bagchi, P. C.",]
Subjects = [ "tantric / āgamic literature", "kaula", "kaula early pre   1100 AD",]
Description = "The source of this e-text is Calcutta Sanskrit Series 3 - kaulajñānanirṇaya and some minor texts of the school of matsyendrānātha -  where it is bundled along with kaulajñānanirṇaya kulānandatantra, and jñānakārikā .  \n\nThe printed volume also contains introductory material and summaries in english."
Publisher = [ "Metropolitan Printing and Pub. House",]
"Publication year" = [ "1934",]
"Publication city" = [ "Calcutta",]
"Publication country" = "India"
title_iast = "yogaviṣaya"
author_iast = "matsyendrānātha"
title = "योगविषय"

+++
  
  
  
  
गुरुश्च गुरुपुत्रश्च ये चान्ये गुरुबान्धवाः।  
  
अन्योषञ्च क्रमाज्ज्येष्ठास्तेषां पादौ नमाम्यहम् ॥ १ ॥  
  
यदृशी भावनातितं तं गुरुं प्रणमाम्यहम्।  
  
भ्रान्तश्च भ्रमते लोको निर्भ्रान्तः कृतनिश्चयः ॥ २ ॥  
  
तस्य सिध्यन्ति पुरुषा आदिनाथे व्यवस्थिताः।  
  
कुलजातिसमायुक्तः सुचरित्रगुणान्वितः ॥ ३ ॥  
  
गुरुभक्तियुतो धीमान् स शिष्य इति कथ्यते।  
  
आकुलेनादिनाथेन केजापूपीनवासिना ॥ ४ ॥  
  
कृपयैव परं तत्त्वं मीननाथोऽपि बोधतः।  
  
मीननाथोऽपि सच्छिष्यं प्रत्युवाच समाहितः ॥ ५ ॥  
  
त्वं गुरुस्त्वञ्च शिष्यश्च शिष्यस्य च गुरोरपि।  
  
नानयोरपि भद्रे।आत्र समसिद्धिः प्रजायते ॥ ६ ॥  
  
उमाषङ्करपुत्रोऽहं मीननाथो मुनीश्वरः।  
  
कथयामि परं तत्त्वं कुलाकुलविबोधकम् ॥ ७ ॥  
  
आधारः स्वाधिष्ठानञ्च मणिपूरसनाहतम्।  
  
विशुद्धिराज्ञा कौलानि षट् चक्राणि शुभानि च ॥ ८ ॥  
  
आधारश्च गुदे तस्थौ स्वाधिष्ठानञ्च लिङ्गके।  
  
मणिपूरं नाभिगतं हृदये चाप्यनाहतम् ॥ ९ ॥  
  
विशुद्धिः कण्ठदेशे च आज्ञाचक्रं भ्रुवोर्मुखम्।  
  
चक्रभेदमिति ज्ञात्वा चक्रातीतं निरञ्जनम् ॥ १० ॥  
  
इडा वहति वामे च पिङ्गला वहति दक्शिणे।  
  
इदापिङ्गलयोर्मध्ये सुषुम्ना सुखरूपिणी ॥ ११ ॥  
  
आधारे लिङ्गनाभौ हृदयसरसिजे तालुमूले ललाटे।  
  
द्वे पत्र षोडशारे द्विदशदशदले द्वादशार्धे चतुष्के  
  
नासान्ते बालमध्ये डफकठसहिते कण्ठदेशे स्वराणाम्  
  
हं क्शं तत्त्वार्थयुक्तं सकलदलगतं वर्णरूपं नमामि ॥ १२ ॥  
  
प्राणोऽपानः समानश्च उदानो व्यान एव च।  
  
पञ्चकर्मेन्द्रययुक्तः क्रियाशक्तिसमुद्यताः ॥ १३ ॥  
  
नागः कूर्मश्च कृकरो देवदत्तो धनञ्जयः।  
  
पञ्चज्ञानेन्द्रियैर्युक्ताः बुद्धिशक्तिसमन्विताः ॥ १४ ॥  
  
पावकश्शक्तिमध्यस्थो नाभिचक्रे रविः स्थितः।  
  
बन्धमुद्रा कृतास्सर्वे नासाग्रे तु सुलोचनम् ॥ १५ ॥  
  
अकारो वह्निदेशे च उकारो हृदि संस्थितः।  
  
मकारश्चः भ्रुवोर्मध्ये वचनाच्च निबोधयेत् ॥ १६ ॥  
  
ब्रह्मग्रन्थिरधष्कारे विष्नुग्रन्थिर्हृदि स्थितः।  
  
रुद्रग्रन्थिर्भ्रुवोर्मध्ये विमुच्यन्ते त्रयस्तथा ॥ १७ ॥  
  
अकारो ब्रह्म इत्याहुः उकारो विष्णुरुच्यते।  
  
मकारे च शिवं साक्शाच्छन्तेश्शान्ततरं परम् ॥ १८ ॥  
  
कण्ठसङ्कोचनं कृत्वा द्वे नाड्यौ स्तम्भयेद्ः दृढम्।  
  
रसनापिड्यमानान्तु षोडशश्चोर्ध्वगामिनि ॥ १९ ॥  
  
त्रिकूटं त्रिहठाचैव गोल्हाटं शिखरं तथा।  
  
त्रिशिखं वज्रमोङ्कार मूर्ध्वनाखं भ्रुवोर्मुखम् ॥ २० ॥  
  
आकुञ्चयेद्रविञ्चैव पश्चान्नाडी प्रवर्तते।  
  
भेदे त्रिहठसङ्घट्टमुभयोश्शशिदर्शनम् ॥ २१ ॥  
  
प्रणवा गुदनाला च नलिनी सर्पिणी तथा।  
  
बङ्कनालि क्शया शौरी कुण्दली कुन्दलाः स्मृताः ॥ २२ ॥  
  
कुण्दलीं चालयेत् प्राणो भेदिते शशिमण्डले।  
  
सिध्यन्ति वज्रगुम्भानि नव द्वाराणि बन्धयेत् ॥ २३ ॥  
  
सुमनः पावनारूढः स गाढं निर्गुणस्तथा।  
  
ब्रह्मस्थाननिनादेन शङ्खिन्यामृतवर्षिणी ॥ २४ ॥  
  
षट्चक्रमण्डलोद्धारं ज्ञानदीपं प्रकाशयेत्।  
  
सर्वेषां स्नापनं देहे क्रियते देवतार्चनम् ॥ २५ ॥  
  
चन्द्रामृतेन चिद्रुपमीश्वरं स्नाप्य भक्तितः।  
  
मनःपुष्पं तथा देयमर्चतेत्परमं शिवम् ॥ २६ ॥  
  
आत्मरूपं तमालोक्य ज्ञानरूपं निरामयम्।  
  
दृश्यते देहरूपेण सर्वव्यापी निरञ्जनः ॥ २७ ॥  
  
हंस हंस पदे वाक्यं प्राणिनां देहमाश्रितः।  
  
सम्प्राणापानयोर्ग्रन्थिरूपे ॥ त्यभिधीयते ॥ २८ ॥  
  
सहस्रमेकञ्च युतं षट्छतं चैव सर्वदा।  
  
उच्चारपदतो हंसः सोऽहमित्यभिधीयते ॥ २९ ॥  
  
पूर्वभागे मथो लिङ्गं शङ्खिन्यां चैव पश्चिमम्।  
  
ज्योतिर्लिङ्गं भ्रुवोर्मध्ये रक्तशुक्लात्मकं शिवम् ॥ ३० ॥  
  
पूर्वपश्चिमदिग्भागे वज्रद्ण्डे व्यवस्थिते।  
  
द्वौ षष्टिभोगिनी स्थानं पशाल्लिङ्गं प्रकाशयेत् ॥ ३१ ॥  
  
शीताशीतं परं स्थानं मेदोमज्जाभिपूरितम्।  
  
स्रवति ब्रह्मणः स्थानात् सिञ्चते भुवनत्रयम् ॥ ३२ ॥  
  
सर्वव्याधिक्रियाकर्म वातपित्तसमन्वितम्।  
  
दशाष्टदोषरहितं मीननाथेन कथ्यते ॥ ३३ ॥  
  
 ॥ इति मत्स्येन्द्रनाथविरचितं भक्तिसं सम्पूर्णम् ॥  
  
  
  
