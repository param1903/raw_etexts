+++
"Catalog number" = "M00612"
"Uniform title" = "vīraśaivotkarṣapradīpikā"
Author = [ "cennabasaveśvara attributed to",]
Subjects = [ "śaiva", "vīraśaiva",]
"Publication year" = [ "1936",]
"Publication city" = [ "Varanasi",]
"Publication country" = "India"
title_iast = "vīraśaivotkarṣapradīpikā"
author_iast = "cennabasaveśvara to"
title = "वीरशैवोत्कर्षप्रदीपिका"

+++
  
  
  
  
  
वीरशैवोत्कर्षप्रदीपिका  
  
वीरशैवलिङ्गिब्राह्मणधर्मग्रन्थमाला ।   
श्रीमच्चन्नबसवेश्वरविरचित वीरशैवोत्कर्षप्रदीपिका ।   
  
वेदमूर्ति मणूर मठाध्यक्ष मल्लिकार्जुनशास्त्री   
  
शके १८३२ सन १९१०  
  
पृ० १) ॥ ऊम् ॥  
॥ वीरशैवोत्कर्षप्रदीपिका प्रारभ्यते ॥  
॥ श्रीगणेशाय नमः ॥ श्रीगुरुराजो विजयते ॥   
वीरशैवोत्कर्षप्रदीपिका प्रारभ्यते ॥   
श्रीशिवं सच्चिदानन्दलक्षणं सर्वकारणम् ॥   
महालिङ्गाभिधं नौमि समुपास्यं मुमुक्षुभिः ॥ १ ॥   
गुरुमनादिनिरञ्जनजङ्गमं परमसद्गुणसौख्यपरायणम् ।   
जगति तोण्टदसिद्धमहेश्वरप्रथितनामजुषं प्रणमाम्यहम् ॥ २ ॥   
लीलामूर्तिरनादिजङ्गममयः   
श्रीतोण्टसिद्धेश्वरस्वैरोद्दामकृपाकटाक्षलहरीप्राप्तोपदेशोन्नतिः ॥   
धर्मान्साधु समीरयन्स्वभजकांश्छ्रीवीरशैवोचितान्बोधं वो विमलं   
ददातु मुरघः श्रीशान्तवीरो यतिः ॥ ३ ॥   
शान्तवीरगुरुभूरिसत्कृपापात्रतामुपगतः समन्ततः ॥   
योऽवसत्क्षितितले विरक्तिमांस्तं नमामि गुरुसिद्धदेशिकम् ॥ ४ ॥   
योगसिद्धगुरुसिद्धदेशिकानुग्रहाधिगतशैववैभवः ॥   
तत्त्वबोधनरतः सुधापुरे भाति चन्नबसवार्यदेशिकः ॥ ५ ॥   
तादृशं गुरुमपृच्छदिच्छया पण्डितो मुरघयाख्यशीलवान् ॥   
  
पृ० २) तत्त्वमुत्तमतमं तथाविधं सन्मतं च मम कथ्यतामिति ॥ ६ ॥   
इतीरयन्तं मुरघाख्यशीलिनं गुरुस्तवं प्रश्नयुगोत्तरं क्रमात् ॥   
कृतिं वितन्वन्निगमागमानुगां वदाम्यहं शृण्विति सोऽवदन्मुदा ॥ ७ ॥   
सकलश्रुत्यागमपुराणप्रसिद्धाष्टावरणपञ्चाचारविशिष्टतया   
महालिङ्गैक्यरूपमोक्षसाधननिरुत्तरैकोत्तरशतस्थलगर्भीकृतषट्स्थ  
लप्रतिपादकसिद्धान्तशास्त्रप्रतिपाद्यज्ञानक्रियापरिभेदेन   
रूपपदार्थसमर्पणप्रकारीभूताङ्गलिङ्गभक्तिशक्तिहस्तमन्त्रमुखपद  
अर्थानुसन्धानाश्रयषड्भेदभिन्नस्थानावयवीभूतेष्टलिङ्गप्राणलि।  
ङ्गभावलिङ्गपूजोपासनैकतानमानसतया च   
विशिष्टाद्वैतज्ञानसम्पन्नः श्रीवीरशैवः सर्वोत्तरः ॥ ८ ॥   
तथाहि शाङ्करसंहितायाम् ॥ अष्टावरणसम्पन्नः   
पञ्चाचारपरायणः ॥   
वैदिकं कर्म कुर्वीत ज्ञानैकफलसाधनम् ॥ ९ ॥   
यो हस्तपीठे निजलिङ्गमिष्टं विन्यस्य तल्लीनमनःप्रचारः ॥   
बाह्यक्रियासङ्कुलनिस्पृहात्मा सम्पूजयत्यङ्ग स वीरशैवः ॥ १० ॥   
क्रिमिकीटपतङ्गेभ्यः पशवः प्रज्ञयाऽधिकाः ॥   
  
पृ० ३) पशुभ्योऽपि नराः श्रेष्ठास्तेषु श्रेष्ठा द्विजातयः ॥ ११ ॥   
द्विजातिष्वधिका विप्रा विप्रेषु क्रतुबुद्धयः ॥   
क्रतुबुद्धिषु कर्तारस्तेभ्यः सन्यासिनोऽधिकाः ॥ १२ ॥   
तेभ्यो विज्ञानिनः श्रेष्ठास्तेषु शङ्करपूजकाः ॥   
तेषु श्रेष्ठा महाभाग मम लिङ्गाङ्गसङ्गिनः ॥ १३ ॥   
लिङ्गाङ्गसङ्गिष्वधिकः षट्स्थलज्ञानवान्भवेत् ॥   
तस्मादप्यधिको नास्ति त्रिषु लोकेषु सर्वदा ॥ १४ ॥   
स वन्द्यः सर्वदा पूज्यः संसारविजिगीषुभिः ॥   
बहुनोक्तेन किं वत्स स एवाहं न संशयः ॥ १५ ॥   
पारमेश्वरागमे ॥   
विभूतिर्यस्य भालेऽस्ति कण्ठे लिङ्गं मदात्मकम् ॥   
रुद्राक्षाभरणं देहे सोऽहं देवि न संशयः ॥ १६ ॥   
इत्यादिप्रमाणबलाद्वीरशैवानां सर्वोत्तमत्वं सिद्धम् ॥ १७ ॥   
ननु ॥   
श्रुतिभ्रष्टः श्रुतिप्रोक्तप्रायश्चित्ते भयङ्गतः ॥   
क्रमेण श्रुतिसिद्ध्यर्थं मनुष्यस्तन्त्रमाश्रयेत् ॥ १८ ॥   
इति "श्रुतिपथगलितानां मानवानां हि तन्त्रं श्रुतिपथनिरतानां   
तत्सदा नैव सेव्यम् ॥ १९ ॥   
अत्यन्तस्खलितानां हि नराणां वेदमार्गतः ॥   
  
पृ० ४) पाञ्चरात्रादयो मार्गाः कालेनैवोपकारकाः ॥ २० ॥   
कापालं पाञ्चरात्रं च यामलं वाममर्हतम् ॥  
एवं विधानि चान्यानि मोहनार्थानि तानि तु ॥ २१ ॥   
विड्भक्षाश्चैव ये केचित्कापालकृतभूषणाः ॥   
शैवाः पाशुपताश्चान्ये पाञ्चरात्रास्तथापरे ॥   
तथाऽन्ये च दुरात्मानः सर्वेऽप्यसुरदेवताः॥ २२ ॥   
पाशब्देन त्रयीधर्मो जगतः पालनात्स्मृतः ॥   
तं खण्डयति यस्मात्ते पाषण्डास्तेन हेतुना ॥ २३ ॥   
इत्यादिकौर्मब्रह्मवैवर्तसूतसंहितावासिष्ठलैङ्ग्यपराशरोपपुराणवच्  
अनैः केवलतन्त्रमार्गाश्रयणस्य निन्दितत्वात्   
वीरशैवानुष्ठेयधर्माणां तादृशतन्त्रेष्वेव विहितत्वेन वैदिकेषु   
श्रुतिस्मृतीतिहासेष्वप्यदर्शनात्तादृशधर्मानुष्ठानैकतत्पराणां   
वीरशैवानां कथङ्कारमुत्कर्षःप्रसाद्यत इति चेन्मैवम् ॥ २४ ॥   
साङ्ख्यं योगः पाञ्चरात्रं वेदः पाशुपतं तथा ॥   
आत्मप्रमाणान्येतानि नो हन्तव्यानि हेतुभिः ॥ २५ ॥   
इत्यानुशासनिकमहाभारतवचनात् पुराणान्तरैर्निन्दितानां   
पाञ्चरात्राद्यागमानां ग्राह्यत्वप्राप्त्या तदुदीरितधर्माणामप्य-   
  
पृ० ५) वश्यमनुष्ठेयत्वं सिद्धमेव ॥ २६ ॥   
न च भारतवचनेन   
पाञ्चरात्रपाशुपतधर्माणामेवाचरणीयत्वपर्यवसानेऽपि   
वीरशैवधर्माणां पाशुपतानन्तर्भावात्कथं   
तद्धर्मानुष्ठानपराणामुत्कर्ष इति वाच्यम् ॥ २७ ॥   
पाशुपतस्य वैदिकावैदिकभेदेन द्वैविध्यं   
निषेधवचनानामवैदिकपाशुपतपरत्वेन विधिवचनानां   
वैदिकपाशुपतवीरशैवपरत्वेन व्यवस्थाया एव अप्पय्यदीक्षितैः   
कल्पतरुव्याख्याने परिमले �पत्युरसामञ्ज्यस्यात्� इत्यधिकरणे   
पाशुपतभेदमुक्त्वा तत्र लगुडीशपाशुपतस्य ग्राह्यत्वमभ्यधायि ॥   
तस्मात् वीरशैवधर्माणां तान्त्रिकत्वं निषेध्यतावच्छेदकं न   
भवति ननु लगुडीशपाशुपतस्याप्यप्पय्यदीक्षितैः कृते परिमले   
वैदिकत्वेन ग्राह्यत्वप्रतिपादनेऽपि वीरशैवधर्मप्रतिपादकागमानां   
लगुडीशपाशुपतान्तर्भावभिन्नत्वात् तेषामवैदिकत्वेन ग्राह्यत्वं   
पर्यवसितमिति चेन्न ॥ २८ ॥   
सिद्धान्तशिखामणौ �वेदसिद्धान्तयोरैक्यमेकार्थप्रतिपादनात् ।   
प्रामाण्यं सदृशं ज्ञेयं पण्डितैरेतयोस्सदा� ॥ २९ ॥   
  
पृ० ६) क्रियासारे ॥   
�अथवा शिवनिश्वासश्रुतिभ्यस्ते शिवागमाः ।  
अधिकाः शिववक्त्रेभ्यः साक्षादेव विनिर्गताः ॥ ३० ॥   
परस्पराविरुद्धार्थाः शिवोक्ता निगमागमाः ।   
अल्पबुद्धिभिरन्योन्यविरोधः परिकल्प्यते ॥ ३१ ॥    
निगमानामागमानां परमाप्तोपदेशतः ।   
प्रामाण्यमविशेषेण ज्ञातव्यं तत्त्वदर्शिभिः ॥ ३२ ॥   
इति वचनैर्वेदाविरुद्धवर्णाश्रमधर्मप्रतिपादकत्वेन   
सर्वाप्तपरमेश्वरैककर्तृत्वेन प्रामाण्यस्य शिष्टैरभ्युपगन्तव्यत्वात्   
तदागमोक्ताचाराणां सर्वेषां वैदिकानुष्ठेयत्वं सिद्धम् ॥ ३३ ॥   
अन्यथा   
शिवादिदेवतालयनिर्माणशिवलिङ्गादिप्रतिष्ठारथोत्सवादिविधिमन्त्रोद्ध  
अरमन्त्रदोषमन्त्रसंस्कारमन्त्रन्यासमुद्राविधानादिषु   
केवलशिवागममूलेषु वैदिकानां प्रवृत्तिर्न स्यात् ॥ ३४ ॥   
किञ्च सूतसंहितायां शिवमाहात्म्यखण्डे   
व्यासवचनविश्रम्भणीयत्वप्रस्तावे �अष्टादशपुराणानां कर्ता   
सत्यवतीसुतः ।   
कामिकादिप्रभेदानां यथा देवो महेश्वरः ॥ ३५ ॥   
  
पृ० ७) इति ॥ तद्व्याख्याने विद्यारण्यश्रीपादैर्व्यासवचनेषु   
विश्वासोत्पादनार्थमष्टादश इत्युपक्रम्य कामिकादीनां शैवागमानां    
शिवोक्ततया प्रामाण्यं यथातथा   
नारायणावताररूपव्यासप्रणीतानामष्टादशपुराणानां   
प्रामाण्यमिति प्रतिपादितं तस्मात्तदागमोक्तानां   
वीरशैवधर्माणामनुष्ठेयत्वं सिद्धम् ॥ ३६ ॥   
तथाच तदागमेष्वनादिशैवमादिशैवं   
महाशैवमनुशैवमवान्तरशैवं प्रवरशैवमन्त्यशैवमिति भेदेन   
सप्तविधानां शैवानां मध्ये आचारभेदभिन्नानां   
सामान्यशैवमिश्रशैवशुद्धशैववीरशैवरूपतया चतुर्विधानां   
मध्ये वीरशैवस्याचारभेदेन   
सामान्यवीरशैवविशेषवीरशैवनिराभारवीरशैवभेदेन त्रिविधानां   
तदनुष्ठेयभस्मरुद्राक्षधारणपञ्चाक्षरीजपलिङ्गधारणगुरुलिङ्गज्  
अङ्गमपूजातत्पादोदकप्रसादस्वीकाररूपासाधारणवीरशैवधर्माणा।  
म् कालाग्निरुद्रभस्मजाबालचिदम्बरवेदान्तसाराद्युपनिष्पत्सु  
लिङ्गधारणादिप्रतिपादकेषु बृहत्तैत्तिरीयादिमन्त्रेषु   
शङ्करसंहितासूतसंहिताशिवरहस्यलिङ्गपुराणादिषु   
कामिकादिवातुलान्तेषु चाष्टाविंशतिशैवागमेषु   
  
पृ० ८) प्रतिपादितानामाराध्यशाब्दितवीरशैवेषु च सत्वाद्वैदिकत्वं   
सिद्धम् ॥ ३७ ॥   
अन्यथा वैदिकत्वेनाभिमतानां ब्राह्मणानां   
रथोत्सवप्रतिष्ठादितान्त्रिकधर्मानुष्ठानवतां वैदिकत्वं न स्यात्   
॥   
तथाच तत्समानन्यायतयोक्तवैदिकत्वं निरपायम् ॥ ३८ ॥   
ननु वीरशैवधर्मप्रतिपादकश्रुत्यागमानामाचरभेदेन   
सामान्यविशेषनिराभारसमाख्यावतां   
भक्तमाहेश्वरप्रसादिप्राणलिङ्गिशरणैक्यस्थलानामाचारलिङ्गगुरुलिङ्ग्  
अशिवलिङ्गजङ्गमलिङ्गप्रसादलिङ्गमहालिङ्गाभिधानानां   
लिङ्गस्थलानां पूर्वोक्ताङ्गस्थलानां चोत्तरोत्तरधर्माचरणस्य   
पूर्वधर्माचरणानन्तरभाविततया क्रमिकत्वेन तादृशधर्माचरणस्य   
कालहस्तिश्रीशैलादिदेशस्थितयज्ञोपवीतधारणलिङ्गधारणादिवैदिकत्  
आन्त्रिकधर्मसमुच्चयानुष्ठानपराराध्यविषयत्वेन नेतुं   
शक्यत्वात्कथमाराध्येतरकेवलवीरशैवविषयत्वमिति चेन्न॥ ३९ ॥   
�अत्याश्रमिभ्यः परमं पवित्रं प्रोवाच सम्यगृषिसङ्घजुष्टमिति� ॥   
श्वेताश्वतरोपनिषदि ॥ ४० ॥    
�अत्याश्रमी सर्वदा सकृद्वा जपेदिति कैवल्योपनिषदि च� ॥ ४१ ॥   
  
पृ० ९) श्रूयमाणस्यात्याश्रमिशब्दस्य ॥ �ब्रह्मचारी गृहस्थश्च   
वानप्रस्थश्च भिक्षुकः ॥   
अतिवर्णाश्रमी चेति क्रमाच्छ्रेष्ठा विचक्षणाः ॥ ४२ ॥   
गृहस्थोऽपि वनस्थस्य यतेरप्यम्बुजेक्षण ॥  
विद्योत्कर्षबलेनैव गुरुर्भवति नान्यथा ॥ ४३ ॥   
वानप्रस्थाश्रमस्थोऽपि तथा सन्यासिनो हरे ॥   
विद्योत्कर्षबलेनैव गुरुर्भवति नान्यथा ॥ ४४ ॥   
अतिवर्णाश्रमी प्रोक्तो गुरुः सर्वाधिकारिणाम् ॥   
न तस्यापि भवेच्छ्रेष्ठो यथाऽहं पुरुषोत्तम ॥   
अतिवर्णाश्रमी साक्षाद्गुरूणां गुरुरुच्यते ॥ ४५ ॥   
यस्य वर्णाश्रमाचारो गलितः स्वात्मदर्शनात् ॥   
सवर्णानाश्रमान्सर्वानतीत्य स्वात्मनि स्थितः ॥ ४६ ॥   
योऽतीत्य स्वाश्रमान्वर्णानात्मन्येव स्थितः पुमान् ॥   
सोऽतिवर्णाश्रमी प्रोक्तः सर्ववेदार्थवादिभिः ॥ ४७ ॥   
पञ्चाक्षरी परा विद्या शिवज्योतिरवाप्तये ॥ ४८ ॥   
ओङ्कारः प्रणवः साक्षाद्विद्यानां बीजमुत्तमम् ॥   
तस्मादशेषतत्त्वानि प्रणवेन विशोधयेत् ॥ ४९ ॥   
भस्मनोद्धूलयेद्देहमग्निरित्यादिसप्तभिः ॥   
  
पृ० १०) त्रियायुषं जमदग्नेरिति कुर्यात्त्रिपुण्ड्रकम् ॥ ५० ॥   
विचिन्तयेत्स्वात्मनि शम्भुमीशं शिवं परं शान्तमुमासहायम् ॥   
भस्माङ्गमाविष्कृतदीप्तदेहमत्याश्रमाचारमिमं वदन्ति ॥ ५१ ॥   
अत्याश्रमोऽयं सर्वेषु चतुर्ष्वप्याश्रमेषु च ॥   
यः पशुः स पशुत्वं च व्रतेनानेन सन्त्यजेत् ॥ ५२ ॥   
विशोध्य सर्वतत्त्वानि प्रणवेनाथवा पुनः ॥   
संस्थाप्य मयि चात्मानं निर्मले परमेश्वरे ॥ ५३ ॥   
प्लावयेदात्मनो देहं तेनैव ज्ञानवारिणा ॥   
एष पाशुपतो योगः पशुपाशविमुक्तये ॥ ५४ ॥   
सर्ववेदान्तसारोऽयमत्याश्रम इति श्रुतिः॥   
व्रतं पाशुपतं येन सम्यगाचरितं मुदा ॥   
तस्य ज्ञानं विजायेत तेन पाशविमोचनम् ॥ ५५ ॥�   
इत्यादि कामिकस्कान्दलैङ्ग्यशिवागमवचनैरतिवर्णाश्रमिणां   
वर्णाश्रमधर्माचरणशीलेभ्य उत्कृष्टत्वप्रतिपादनात् ॥   
अत्याश्रमत्वं पञ्चमुखसमुद्भूतपञ्चमाश्रमवत्सु   
वीरशैवब्राह्मणेषु पर्यवस्यतीति न   
पूर्वोक्ताराध्यपरत्वशङ्कावकाशः ॥ ५६ ॥   
अत एव पूर्वोक्तक्रिमिकीटपतङ्गेभ्य इत्यादि   
  
पृ० ११) वीरशैवोत्कर्षप्रतिपादकं   
शाङ्करसंहितावचनमव्यभिचरिततया पर्यवस्यति ॥ ५७ ॥   
ननु ॥ अत्याश्रमप्रतिपादकश्रुत्यागमपुराणवचनानि न तेष्वेव   
पर्यवस्यन्ति ॥   
किन्तु ॥ वर्णाश्रमाचारवत्सु ब्राह्मणेष्वाराध्येषु तदतिरिक्तेष्वपि   
पर्यवस्यन्ति ॥ ५८ ॥   
तथाहि ॥ अतिवर्णाश्रमाचार इत्यत्र ब्राह्मणक्षत्रियवैश्यशूद्राश्चेति   
चत्वारो वर्णाः ॥   
अशूद्राणामदुष्टकर्मणामुपनयनमध्ययनमग्न्याधानं फलवन्ति च   
कर्माणि योग्यानि ॥   
ब्रह्मचर्यगार्हस्थ्यवानप्रस्थत्वसन्यासित्वभेदेनाश्रमाश्चत्वारः ।   
तत्र ॥ गुरुकुलवासभिक्षाचरणवेदाध्ययनादिकं प्रथमाश्रमधर्मः   
॥ ५९ ॥   
गर्भाधानादिगार्ह्यकर्मसप्तपाकयज्ञसप्तहविर्यज्ञसप्तसंस्थायज्ञप।  
ञ्चमहायज्ञरूपाष्टचत्वारिंशत्संस्काराः॥   
यजनयाजनाध्ययनाध्यापनदानप्रतिग्रहरूपाणि षट्कर्माणि च   
द्वितीयाश्रमधर्माः ॥ ६० ॥   
वनवासनीवारकन्दफलाहारनियमजटाजिनधारणकृच्छ्रचान्द्रायणाद्  
याचरणं तृतीयाश्रमधर्मः ॥ ६१ ॥   
पूर्वोक्ताश्रमत्रयधर्मत्यागपूर्वकं   
  
पृ० १२)   
ब्रह्मविचारभिक्षाचरणरागद्वेषादिवर्जनवाङ्नियमैकवासयोगाभ्यसनाद्  
इकं तुरीयाश्रमधर्मः ॥ ६२ ॥   
अतिवर्णाश्रमाचार इत्यत्रातिकान्तो वर्णाश्रमाचारानिति   
�अत्यादयःक्रान्ताद्यर्थे द्वितीया� इति व्याकरणानुशासनमर्यादया   
शब्दार्थो योजनीयः स च पूर्वोक्तधर्माचरणवत्सु   
सम्भवत्यतिवर्णाश्रमाचारादिशब्दानां प्रतियोगिप्रसक्तिसापेक्षाणां   
प्रतियोगिसम्बन्धं विना कृतेषु आराध्यव्यतिरिक्तेषु वीरशैवेषु   
वृत्तिः कथमुपपद्यते निषेधवाचकानां शब्दानां   
प्रतियोगिसम्बन्धिसम्भावनाशालिष्वेव वर्तनौचित्यादितिचेन्न ॥ ६३ ॥   
अतिवर्णाश्रमाचाराः सम्भवन्त्यूर्ध्ववक्त्रतः ॥   
ते वै साक्षान्महादेवे मोदन्ते ह्यागमेषु च ॥ ६४ ॥   
पञ्चास्यपञ्चममुखाद्यथा जातास्ततोऽधिकाः ॥   
पञ्चमाः सर्ववर्णेभ्यो मद्भक्ता मत्प्रियाः सदा ॥ इति ॥ ६५ ॥   
लिङ्ग शिवो भवेत्क्षेत्रमङ्गं संयोग आश्रयः ॥   
तस्माल्लिङ्गाङ्गसंयुक्तो योऽपि सोऽत्यामश्री[श्रमी] भवेत् ॥ ६६ ॥   
�ईशानकास्याद्गणवंशजानां लिङ्गाङ्गशोभा   
मोक्षमार्गैकनिष्ठाः� ॥  
�लिङ्गाङ्गसामरस्यं च शरीरे लिङ्गधारणम् ॥   
  
पृ० १३) नियमेनैव कृत्वा ते मुक्ताः संसारबन्धनात् ॥ ६७ ॥   
इति   
कामिकाद्यागमक्रियासारोदाहृतवेदान्तसारोपनिषदादिवचनैर्वीरशैवान  
अमेवातिवर्णाश्रमाचारादिशब्दानां रूढ्याभिधेयत्वस्य सम्यग्वक्तुं   
शक्यत्वात् ॥ न चात्याश्रमिशब्दः कृताश्रमधर्माचरणेषु वर्तते न   
प्रतियोगिकशब्दत्वादिति यदुक्तं तदुपपन्नम् ॥ अपहतपाप्मादिशब्दानां   
वैदिकानां ब्रह्मणि प्रतियोगिनां पाप्मनामसम्भवात्प्रवृत्तिर्न स्यात् ॥   
तथा   
चतुर्वर्णाश्रमधर्माणामनुष्ठानप्रतियोग्यभावेनात्याश्रमादिशब्दवा  
च्यत्वं सङ्गच्छते ॥ न चात्यादय इति व्याकरणानुशासनविरोध इति   
वाच्यम् ॥   
शुकवामदेवादिवज्जन्मान्तरीयवर्णाश्रमधर्मानुष्ठानप्रकल्पनान्न   
वैयाकरणानुशासनविरोधः ॥ ६८ ॥   
न चैवमत्याश्रमिशब्दार्थसङ्गतिनिर्वहणे   
वीरशैवातिरिक्तानामितरेषां विरक्तानां ज्ञानिनां   
शूद्राणामप्यत्याश्रमित्वप्रसङ्ग इति वाच्यम् ॥ ६९ ॥   
अतिवर्णाश्रमाचार इति वचनत्रयावगमितरूढत्वशालि-  
    
पृ० १४) नोऽत्याश्रमिशब्दस्य केवलयोगेन पङ्कजशब्दस्य   
तृणनीलोत्पलादाविव वृत्तेरयुक्तत्वाद्रूढिर्योगमपहरतीतिन्यायात् ॥ ७०   
॥   
अत एवाहीनशब्दस्य अन्हः खक्रताविति सूत्रमर्यादया अहर्गणवाचिनो   
द्विरात्रत्रिरात्रादिसाध्यक्रतुपरत्वमेव हीनो न भवतीत्यहीन इति योगेन   
वैदिकादिकश्रुत्या न क्रत्वन्तरपरमिति �अहीनो वा   
प्रकरणादावित्यधिकरणे� तृतीयाध्याये पूर्वतन्त्रेऽयमेव न्यायो   
व्युत्पादितः ॥   
तस्मादत्याश्रमिशब्दो वीरशैवेषु सम्भवति ॥ ७१ ॥   
यद्वा योगशक्त्यापि वीरशैवपरत्वं कल्पयितुं शक्यते ॥   
तथाहि ॥ �तु हि च स्म ह वै पादपूरणे पूजने स्वति� इत्यमरकोशेन   
श्वतिपूजायाम्� इतिसूत्रेण च अतिशयिताः पूजिता वर्णाश्रमाचारा   
येषामिति व्युत्पत्तेः॥  
न चैतानि   
वचनान्यत्याश्रमिशब्दत्वस्याथर्वणशिरोजाबालोक्तेतिकर्तव्यतापूर्वकानु।  
स्ठेयपाशुपतापरपर्यायभस्मरुद्राक्षधारणरूपस्य   
स्वात्मज्ञानपूर्वकाखिलसंस्कारपरित्यागित्वस्य यत्किञ्चिज्जातीयस्य   
लिङ्गधारणादिना रहितस्य वा सहितस्य वा   
  
पृ० १५) आराध्यविप्रस्य वा उत केवलस्य वा   
अत्याश्रमित्वसम्बन्धवाचकानि सम्भवन्ति न   
केवलवीरशैवप्रतिपादकानीति वाच्यम् ॥ ७२ ॥   
वर्णाश्रमधर्मवतामाराध्यविप्राणामत्याश्रमिशब्दाभिधेयतायोग्यताय्  
ओग्यत्वात्   
परमेश्वरपञ्चमुखसम्भूतप्रमथगणनायकघण्टाकर्णगजकर्णरेणु  
कदारुकविश्वकर्णगोत्रजातानां केवलातिवर्णाश्रमधर्मानुष्ठायिनां   
केवलवीरशैवानामेवोक्तश्रुत्यागमपुराणेष्वत्याश्रमिशब्दप्रतिपादनौचि  
त्यात् ॥ ७३ ॥   
न च प्रमथानां   
परमेश्वरपञ्चमुखसमुद्भूतानामत्यन्तान्तरङ्गाणां   
प्राकृतमनुष्यवत्प्राकृतस्त्रीपरिग्रहाभावात्कथमेषां तद्वंशजत्वम्   
॥   
तथापि यद्यस्ति तर्हि आराध्यविप्राणामपि तद्वंशजत्वमस्तीति वाच्यम् ॥   
७४ ॥   
�द्वारापोपस्पृशाद्वारापाय स्वाहा ॥ द्वाराप्युपस्पृश द्वाराप्यै   
स्वाहा� ॥   
इतीशानबल्याख्यकर्मणि द्वारापशब्दवाच्यनन्दिकेश्वरस्य   
  
पृ० १६) तत्पत्न्याः सुयशादेव्याः पुराणादिषु प्रसिद्धतया   
विद्यमानत्वेन लोकानुग्रहार्थं परमेश्वरस्य   
किरातरूपादिधारणवत्प्राकृतस्त्रीपरिग्रहसम्भवेन तद्वंशजत्वस्यापि   
केवलानां वीरशैवानां सम्भवादाराध्यविप्राणां तु सर्वथा   
तद्वंशजत्वस्यानुचितत्वात् ॥ ७५ ॥   
यदि वीरशैवधर्माचरणाभिमानिनां तद्वंशजत्वमस्तीत्युच्यते चेत्तर्हि   
॥   
विश्वामित्रभार्गवभारद्वाजागस्त्याङ्गिरसवासिष्ठेत्यादिगोत्रजनननिमित्त्  
आर्षत्वं न स्यात् ॥ ७६ ॥   
न चेष्टापत्तिः । वृश्चिकभयात्पलायमानस्याशीविषमुखनिपतनमिव   
ब्राह्मणत्वस्यापि भङ्गः स्यात् ॥   
न च ऋषिवंशजत्वं   
प्रमथवंशजत्वमुभयवंशजत्वमस्माकमाराध्यविप्राणां   
सम्भवतीति वाच्यम् ॥   
किमुत्पत्त्योभयवंशजत्वमुच्यते किं शिष्यसम्प्रदायेन वा ॥ नाद्यः ॥   
  
पृ० १७) * * * * * *  
तादृशसम्प्रदायस्य गौणतया चतुर्थवर्णस्यापि सम्भवात् ॥   
तस्मात्केवलानां वीरशैवानां गणवंशजत्वात् ॥ ७७ ॥   
कामिकागमोत्तरभागे॥   
शृणु देवि वरारोहे ममैते गणनायकाः ॥   
मया नियुक्ता भूलोकं गताः सकलजातिषु ॥ ७८ ॥   
सञ्जाताश्च गणाः केचित्केचिल्लिङ्गेषु मूर्तिषु ॥   
सम्भूताश्च पूनर्लिङ्गपूजाध्यानपरायणाः ॥ ७९ ॥   
स्थापयन्तो वीरशैवमार्गं मोक्षप्रदं भुवि ॥   
  
पृ० १८) सर्वप्राणिहितार्थाय मुद्रापञ्चकधारिणः ॥   
षट्स्थलज्ञानवन्तश्चानादिजङ्गममूर्तयः ॥ ८० ॥   
शाङ्करसंहितायाम् ॥ वृत्तम् ॥   
वत्सैते गणनायकाः क्षितितलं गत्वा नियुक्ता मया सम्भूतास्सकलासु   
जातिषु पुनर्लिङ्गार्चनातत्पराः ॥   
संस्थाप्योत्तमवीरशैवपदवीं लोके हितार्थं नृणां मुद्राः पञ्च   
वहन्त एव विचरन्त्यन्ते समेष्यन्ति माम् ॥ इति ॥ ८१ ॥   
तस्मादत्याश्रमिशब्दवाच्यत्वेन सर्वोत्तमत्वं युक्तमेव ॥   
अत एव पूर्वोक्तानुकूलन्यायवचनानि तेष्वेव सम्यगुपपादयितुमुचिततराणि   
॥ ८२ ॥   
तथाहि॥   
�विशुद्धाः प्राकृताश्चेति द्विविधा मानुषाः स्मृताः ॥   
शिवसंस्कारिणः शुद्धाः प्राकृता इतरे मताः ॥ ८३ ॥   
वर्णाश्रमादिधर्माणां व्यवस्था हि द्विधा मता ॥   
एका शिवेन निर्दिष्टा ब्रह्मणा कथिताऽपरा ॥ ८४ ॥   
शिवोक्तधर्मनिष्ठा तु शिवाश्रमनिषेविणाम् ॥  
शिवसंस्कारहीनानां धर्मः पैतामहः स्मृतः ॥ ८५ ॥   
  
पृ० १९) तस्मात्प्राकृताऽप्राकृतधर्मभेदभिन्नमार्गतया   
गणवंशजानामप्राकृतानां   
वीरशैवानामतिवर्णाश्रमशब्दवाच्यानां   
पञ्चमाश्रमिणामनितरसाधारणसर्वातिशयत्वमुपपद्यत एवेति न कोऽपि   
शङ्कावकाशः ॥   
तस्मात्तन्मतस्य सर्वोत्तमत्वं सिद्धमेव ॥ ८६ ॥   
तथैव प्रमाणानि ॥   
ङ वीरशैवसदृशं मतमस्ति जगत्त्रये ॥   
सर्वभोगप्रदं पुण्यं शिवसायुज्यदायकम् ॥ ८७ ॥   
यथा मत्सदृशो नास्ति पुरुषाणां त्वया समा॥   
स्त्रीणां तथा वीरशैवसदृशं नास्ति वै मतम् ॥ ८८ ॥   
अपि पापशतं कृत्वा ज्ञानतोऽज्ञानतोऽपि वा ॥   
  
पृ० २०) वीरशैवमतं प्राप्तः शिव एव न संशयः ॥ ८९ ॥   
लिङ्गधारणमात्रेण शिवत्वप्राप्तिकारणात् ॥   
शैवं मम मतं देवि सद्योमुक्तिप्रदायकम् ॥ ९० ॥   
यथा नदीनां सर्वासां पुण्या भागीरथी शिवे ॥   
यथैव भवती सर्वयोषितां पुरुषेष्वहम् ॥ ९१ ॥   
यथैव काशी क्षेत्राणां तीर्थेषु मणिकर्णिका ॥   
मम पञ्चाक्षरीमन्त्रः सर्वमन्त्रेषु वै यथा ॥ ९२ ॥   
यथैव सर्वलोकेषु कैलासस्थानमावयोः ॥   
वीरशैवमतं देवि मम सर्वोत्तमोत्तमम् ॥ ९३ ॥   
इति पारमेश्वरवीरागमवचनैश्च   
पूर्वोक्तन्यायोपबृंहितश्रुत्याऽगमपुराणवचनैश्च शिवस्य   
श्रुतिस्मृतिपुराणन्यायसिद्धसर्वदेवोत्तमत्ववद्वीरशैवमतस्य   
सर्वातिशयत्वं सिद्धम् ॥ ९४ ॥   
तन्मतनिष्ठजात्याश्रमाचारभेदेन सामान्यवीरशैवो विशेषवीरशैवो   
निराभारवीरशैवश्चेति त्रिविधः ॥   
तत्तल्लक्षणानां तु   
क्रियासारवीरशैवाचारकौस्तुभवीरशैवानन्दचन्द्रिकादिषु   
विस्तारेणोक्तत्वात्तदनुगतसम्प्रदायसिद्धतया विचार्यमाणे   
क्षत्रियवैश्यादयो लिङ्गिनः सामान्यवीरशैवा भक्तमाहेश्वरा-   
  
पृ० २१) राध्याभिधब्राह्मणा लिङ्गधारिणो विशेषवीरशैवाः   
लिङ्गाङ्गिब्राह्मणयतिनो निराभारा इति निर्मीयते ॥ ९५ ॥   
अत एव ॥   
गुरुक्तेनैव मार्गेण भूतिरुद्राक्षधारणम् ॥   
पञ्चाक्षरीजपं देवि कुर्यान्नित्यमतन्द्रितः ॥ ९६ ॥   
गुरुणा दत्तलिङ्गं तु सावधानेन धारयेत् ॥   
इष्टलिङ्गं प्राणलिङ्ग भावलिङ्गं च पार्वति ॥   
एकीकृत्याऽर्चनं कुर्याद्वीरशैवो न भेदतः ॥ ९७ ॥   
इति वचनैः सामान्यवीरशैवलक्षणप्रतिपादनात् ॥ ९८ ॥   
आत्मानं वा सुतान्वाऽपि भूषणानि धनानि वा ॥  
यत्स्वकीयमभिप्रीतं तत्कुर्याज्जङ्गमार्पितम् ॥ ९९ ॥   
अनुभूतं च तैः पश्चादादाय स्वयमात्मसात् ॥   
कुर्यात्प्रसादबुद्ध्या यः स विशेष इति स्मृतः ॥ १०० ॥   
इति वचनैर्विशेषवीरशैवलक्षणप्रतिपादनात् ॥ १०१ ॥   
जटी मुण्डी शिखी वापि काषायवसनान्वितः ॥   
निस्पृहो निजलिङ्गैक्यो भिक्षाशी भयवर्जितः ॥ १०२ ॥   
मौनी भूतदयायुक्तो निराभार इति स्मृतः ॥   
  
पृ० २२) कन्थाकमण्डलुधरो भूतिरुद्राक्षसंयुतः ॥   
दण्डकौपीनधारी च निराभार इति स्मृतः ॥ १०३ ॥   
इति सूक्ष्मतन्त्रादिवचनैर्निराभारवीरशैवलक्षणप्रतिपादनात् ॥   
सामान्यविशेषवीरशैवापेक्षया चरजङ्गमादिशब्दवाच्यो   
निराभारवीरशैवो देशिकोत्तमः ॥   
विरक्ततया सर्वोत्तम इति निर्विवादः ॥ १०४ ॥   
किञ्च ॥ शिवरहस्ये ॥   
�लिङ्गं स्यादिष्टरूपं तु जङ्गमः प्राणलिङ्गकम् ॥   
भावलिङ्गं गुरुः प्रोक्तस्त्रिविधं त्वेकमुच्यते ॥ १०५ ॥   
कारणागमे ॥   
जानीयात्सच्चिदानन्ददेशिकोत्तमजङ्गमात् ॥   
नित्यं पूर्णात्प्रसादं वा स्वात्मभावेन भावयेत् ॥ १०६ ॥   
वीरागमे ॥   
जङ्गमो गुरुलिङ्गे च त्रिविधं त्वेकमुच्यते ॥   
प्रसादो मुक्तिमूलं च प्रसादो लिङ्गमुच्यते ॥ १०७ ॥   
सिद्धान्तशिखामणौ ॥   
एक एव शिवः साक्षात्सर्वानुग्राहकः प्रभुः ॥   
गुरुजङ्गमलिङ्गात्मा वर्तते भुक्तिमुक्तिदः ॥ १०८ ॥   
इत्यादिवचनैर्गुरुलिङ्गजङ्गमानां सच्चिदानन्दस्वरूपाणां  
  
पृ० २३) यथा ब्रह्मणः सच्चिदानन्दस्वरूपलक्षणलक्षितस्य   
व्यवहारदृष्ट्या सत्वेन चित्वेन आनन्दत्वेन भिन्नत्वेऽपि   
परस्परस्वरूपेण यथाऽभेदोऽङ्गीक्रियते तद्वद्गुरुलिङ्गजङ्गमानां   
भिन्नत्वेऽपि शास्त्रमर्यादया तत्त्वतश्चैक्यमेव सिद्धं भवति ॥ १०९ ॥   
किञ्च ॥ तत्स्वरूपस्य त्रैकालिकाबाध्यतारूपसद्रूपस्याधिक्यम् ॥   
इत्थञ्चेदपि चिद्रूपस्य स्वप्रकाशस्य सर्वप्रार्थनीयत्वाभावेन   
परमप्रेमास्पदत्वाभावेन च तदुभयरूपयोरानन्दस्वरूप एव   
विद्यमानत्वेन तस्य तथैव चरतत्वस्य सर्वाभ्यर्हितत्वम् ॥ ११० ॥   
तथाहि ॥ सिद्धान्तशिखामणौ ॥   
लिङ्गं च द्विविधं प्रोक्तं जङ्गमाजङ्गमात्मना ॥   
अजङ्गमं तु यल्लिङ्गं मृच्छिलादिविनिर्मितम् ॥ १११ ॥   
तद्वरं जङ्गमं लिङ्गं शिवयोगीति विश्रुतम् ॥   
लिङ्गं च जङ्गमं चैवं तदाधिक्यं वदामि ते ॥   
जङ्गमं ज्ञानरूपं तु क्रियारूपं तु लिङ्गकम् ॥ ११२ ॥   
  
पृ० २४) स्वायम्भुवागमे ॥   
लिङ्गद्वयं समाख्यातं चरञ्चाचरमेवच ॥   
चरं त्वतिथिरूपं स्यादचरं पार्थिवादिकम् ॥ ११३ ॥   
चरे सदा वसत्येव प्रीतियुक्तो महेश्वरः ॥   
अचरे मन्त्रसंस्कारैः स्वयंस्तिष्ठन्सदाशिवः ॥ ११४ ॥   
शिवधर्मशास्त्रे ॥   
पदं देह इति ख्यातं पदार्थः प्राण एव च ॥   
उभयोरन्तरं यद्वत्तद्वत्स्याल्लिङ्गजङ्गमे ॥ ११५ ॥   
शिवरहस्येऽपि ॥   
चरे सदा वसत्येव प्रीतियुक्तो महेश्वरः ॥   
अचरे मन्त्रसंस्कारैर्ज्ञेयो नित्यं महेश्वरः ॥ ११६ ॥   
स्थावरं जङ्गमं चेति द्विविधं लिङ्गमुच्यते ॥  
जङ्गमस्यावमानेन स्थावरं निष्फलं भवेत् ॥ ११७ ॥   
शैवरत्नाकरे ॥   
लिङ्गक्षेत्रं गुरुस्थानं गुरुक्षेत्रं तु जङ्गमः ॥   
जङ्गमस्तु निराभारो भाराभारविवर्जितः ॥ ११८ ॥   
इत्यादि   
सिद्धान्तशिखामणिस्वायम्भुवागमशिवधर्मशास्त्रशिवरहस्यादिवचनै"  
स्चराचररूपस्य द्विविधस्य लिङ्गस्य मध्ये   
मन्त्रसंस्कारायत्तमहिमस्थिरलिङ्गापेक्षया चर-  
  
पृ० २५) लिङ्गस्य सार्वकालिकषट्स्थलज्ञानसम्पन्नस्य   
जङ्गमशब्दाभिधेयस्य स्थिरलिङ्गापेक्षयाऽऽधिक्यं सिद्धमेव ॥ ११९ ॥   
अत एवारग्वधे च बिल्वे च लिङ्गे च गुरुविग्रहे ॥   
शिवयोगिशरीरे च सदा सन्निहितः शिवः ॥ १२० ॥ इति ॥   
यदेको ब्रह्मविद्भुङ्क्ते जगत्तर्पयतेऽखिलम् ॥   
इत्यादिवचनानि ज्ञानिनश्चरलिङ्गस्याधिक्यप्रतिपादकानि बहूनि   
सङ्गच्छन्ते ॥ १२१ ॥ वैद्यशास्त्रे ॥   
इतिहासपुराणेषु शिवस्याप्यतिथिर्गुरुः ॥   
अतिथेः पादसलिलमधिकं हि जगत्त्रये ॥ १२२ ॥   
वीरागमे ॥   
जङ्गमस्य प्रसादान्नं नैवेद्यार्थं प्रकल्पयेत् ॥   
पदाम्बुजजलस्नानमधिकं हि मयोच्यते ॥ १२३ ॥   
पारमेश्वरे ॥   
पादाभिषेकसलिले लिङ्गमज्जनमुत्तमम् ॥   
तत्प्रसादश्च नैवैद्यं तथा मुक्तिफलं ध्रुवम् ॥ १२४ ॥   
ब्रह्माण्डपुराणे ॥   
जङ्गमानां पादतीर्थे लिङ्गमज्जनमुत्तमम् ॥   
तत्प्रसादान्महादेवि नैवेद्यं शुभदं स्मृतम् ॥ १२५ ॥   
  
पृ० २६) तस्माज्जङ्गमलिङ्गस्य प्रसादेन समर्पणम् ॥   
अभिषेकजलस्नानं विशेषो नाम कथ्यते ॥ १२६ ॥   
इत्यादिवैद्यशास्त्रवीरागमपारमेश्वरब्रह्माण्डपुराणादिवचनैर्लिङ्गस्य्  
अ जङ्गमपादोदकस्नानतत्प्रसादसमर्पणप्रतिपादनाल्लिङ्गापेक्षया   
जङ्गमस्याधिक्यं सिद्धमेव ॥ १२७ ॥   
ननु ॥ इष्टलिङ्गपूजाप्रकरण एषां वचनानां   
श्रूयमाणत्वादिष्टलिङ्ग एवं चरपादोदकमज्जनं तत्प्रसादनिवेदनं   
च प्रकरणात्प्राप्तम् ॥   
न तु स्थिरलिङ्गे ॥ अप्राकृतत्वादिति चेन्न ॥ १२८ ॥   
स्थिरलिङ्गार्चको मर्त्यो न शुद्धः पङ्क्तिकर्मसु ॥   
घृतलिङ्गार्चको मर्त्यः पावनः पङ्क्तिकर्मसु ॥ १२९ ॥   
चितिं च चितिकाष्ठं च यूपं चाण्डालमेव च ॥   
स्पृष्ट्वा देवलकं चैव सवासा जलमाविशेत् ॥ १३० ॥   
त्रिवर्षं देवतापूजामन्यार्थं यः करिष्यति ॥   
स वै देवलको नाम सर्वकर्मबहिष्कृतः ॥ १३१ ॥   
इत्यादिवचनैः स्थिरलिङ्गार्चकस्य देवलकशब्दवाच्यतया   
  
पृ० २७)   
सहवाससहपङ्क्तिभोजनास्पृशत्वादिसर्वकर्मबहिष्कृतत्वप्रतिपादनाद्धृ  
तलिङ्गस्य वीरमाहेश्वरस्य सहवाससहपङ्क्तिभोजनादेस्तथा दर्शनात् ॥   
पावित्र्यादुत्कृष्टत्वप्रतिपादनाच्चेष्टलिङ्गस्थिरलिङ्गपूजाकर्तृर्णामुत्  
कर्षापकर्षप्रतिपादनादिष्टलिङ्गस्थिरलिङ्गयोः क्रमेणोत्कर्षापकर्षौ   
निश्चितव्यौ ॥ १३२ ॥   
तथाच ॥ जङ्गमस्य सर्वाभ्यर्हितत्वाल्लिङ्गप्राणरूपत्वाच्च   
स्थिरलिङ्गापेक्षया प्राप्तोत्कर्ष इष्टलिङ्गेऽपि   
जङ्गमपादोदकप्रसादसमर्पणपदविन्यासादिविधानात् ॥   
तदपेक्षया पूजापकर्षायत्तापकर्षशालिनि   
स्थिरलिङ्गजङ्गमपादविन्यासादि कैमुतिकन्यायसिद्धम् ॥ १३३ ॥   
एतदर्थानुसारीणि वचनानि ॥   
लिङ्गाङ्गी च मम प्राणो लिङ्गाङ्गी च मम प्रभुः ॥   
लिङ्गाङ्गी मामको जीवो लिङ्गाङ्गी मम रक्षकः ॥ १३४ ॥   
लिङ्गाङ्गी मम कर्ता च लिङ्गाङ्गी स च मद्गुरुः ॥   
परमाद्वैतविज्ञाननिष्ठा यस्य महत्मनः ॥   
शुश्रूषा क्रियते येन तत्पादो मम मस्तके ॥ १३५ ॥   
निरपेक्षं मुनिं शान्तं निर्वैरं समदर्शिनम् ॥   
  
पृ० २८) अनुव्रजाम्यहं देवि पूरयत्यङ्घ्रिरेणुभिः ॥ १३६ ॥   
वीरागमे ॥   
सर्वप्राणिहितार्थाय मुद्रापञ्चकधारिणः ॥   
षट्स्थलज्ञानवन्तश्चानादिजङ्गममूर्तयः ॥ १३७ ॥   
त एव स्वं स्वं पदाब्जं निधाय मम मस्तके ॥   
दत्वा पादोदकं मह्यं प्रसादं मेनकात्मजे ॥ १३८ ॥   
कुर्वन्ति वै पवित्रं मामन्तेऽप्येष्यन्ति माममी ॥   
भक्तिर्मम प्रिया देवि भक्तः प्राणो ममैव तु ॥   
मत्तोऽधिको हि मद्भक्तस्तस्माद्भक्तं नमाम्यहम् ॥ १३९ ॥   
इत्याद्यागमवाक्योक्तं तान्त्रिकं वैदिकं न चेत् ॥   
त्रिपादूर्ध्व उदैन्मन्त्र अस्मिन्नर्थे प्रवर्तते ॥ १४० ॥   
त्रिपादिति त्रयः पादा यस्य तस्मात्त्रिपाच्छिवः ॥   
गुरुर्लिङ्गं जङ्गमं च तेषां पादत्रयस्रिपात् ॥ १४१ ॥   
ऊर्ध्वुत्कृष्ट एवासावुदैदुदितवाञ्च्छिवः ॥   
पुरुषो वै रुद्र इति पुरुषत्वं शिवस्य तत् ॥ १४२ ॥   
पादोऽस्येह शिवस्यैव लब्धो यद्यभवत्पुनः ॥   
पुनःशब्दो विशेषार्थवाची वैशेष्यमत्रच ॥ १४३ ॥   
असान्निध्यं जङ्गमस्य गुरोश्च पतितस्तथा ॥   
  
पृ० २९) विश्वं व्याक्रामदित्येवं व्यापकत्वं शिवस्य च ॥ १४४ ॥   
अनुसन्धाय मनसा गुरुजङ्गमतामपि ॥   
अशनानशने चोभे सम्भवे चाशनं भवेत् ॥ १४५ ॥   
अत्तुं योग्यं भवेत्तत्र त्रयं यन्न लभ्यते ॥   
तदात्वनशनं प्रोक्तमदं पातित्वमश्नुते ॥ १४६ ॥   
त्रिपादमात्रमन्त्रेऽस्मिन् त्रिपादोदकधारणम् ॥   
इति चेत्तत्र मन्त्रान्ते साशनानशने उभे ॥ १४७ ॥   
गुरुलिङ्गचराणां च पादत्रयमनूद्य च ॥   
विहिते तत्र भेदश्च द्वयोरेकस्य सम्भवे ॥ १४८ ॥   
वचनान्तरसिद्धार्थाः सन्धेयास्तत्र तानि तु ॥  
प्राणलिङ्गपरो भक्तो लब्ध्वा तत्र पदोदकम् ॥   
गुरुजङ्गमपादोदं लब्धवानेव भक्तितः ॥ १४९ ॥   
समवाये गुरोस्तत्र गुरोर्लब्ध्वा पदोदकम् ॥   
पादोदकं जङ्गमस्य लब्धवान् मनसैव तम् ॥ १५० ॥   
गुरुलिङ्गचराणां च समवाये तु भक्तिमान् ॥   
पादोदकं चराल्लब्ध्वा गुरोर्लिङ्गस्य भक्तिमान् ॥ १५१ ॥   
अश्नीयादशनं भक्तेरन्यथाऽनशनं भवेत् ॥   
तच्चेदनशनं प्रोक्तमभक्ष्यमसमर्पितम् ॥ १५२ ॥   
अत एव शिवानन्दलहर्यामभियुक्तवचनमपि ॥ वृ ॥   
  
पृ० ३०) मार्गावर्तितपादुका पशुपतेरङ्गस्य कूर्चायते   
गण्डूषांवुनिषेचनं पुररिपोर्दिव्याभिषेकायते ॥   
किञ्चिद्भक्षितमांसशेषकवलं दिव्योपहारायते भक्तिः किं न करोत्यहो   
वनचरो भक्तावतंसायते ॥ इति ॥ १५३ ॥   
तस्माल्लिङ्गे जङ्गमपादविन्यासादिकमुचिततरमिति सिद्धम् ॥ १५४ ॥   
ननु ॥ एतादृशपूर्वोक्तवचनानां लिंङ्लोट्तव्यप्रत्ययाभावेन   
विधायकत्वाभावात् ॥   
अर्थवादवाक्यानां स्वार्थप्रामाण्याभावाच्च ॥   
एभिर्वचनैः कथं तीर्थप्रसादसमर्पणपादविन्यासादिकं   
कर्तव्यत्वेनाङ्गीकर्तुं शक्यत इति चेदुच्यते ॥ १५५ ॥   
औदुम्बरो यूषो भवति ॥ उपांशुयाजमन्तरा यजतीत्यादाविव लट्त्वेन   
भासमानस्याख्यातस्य लेट्त्वपरिणामं कृत्वा   
विधायकत्वस्याङ्गीकर्तुमुचिततरत्वात् ॥   
  
पृ० ३१) न च वेदेषु लेट्त्वेन परिणामाद्यङ्गीकारेऽप्यागमवचनेषु   
तथाङ्गीकर्तुमशक्यत्वात्तदभिमतसिद्धिः कथं सङ्गच्छत इति वाच्यं   
तर्हीतिहासपुराणस्मृतिवाक्येष्वप्येतादृशन्यायप्रवृत्तिर्न स्यात् ॥ न   
चेष्टापत्तिः ॥ १५६ ॥   
स्तेयं कृत्वा गुरुदारांश्च गत्वा सुरां पीत्वा ब्रह्महत्यां च कृत्वा   
॥   
भस्मच्छन्नो भस्मशय्याशयानो रुद्राध्यायी मुच्यते सर्वपापैः ॥ इति   
शातातपस्मृतिवचनस्य ॥ १५७ ॥   
गायत्रीजपकोटिस्तु ब्रह्महत्यां व्यपोहति ॥   
एकादशगुणान्वापि रुद्रानावर्त्य धर्मवित् ॥   
महापापैरपि स्पृष्टो मुच्यते नात्र संशयः ॥ १५८ ॥   
  
पृ० ३२) सन्ध्या स्नानं जपो होमो देवतानां च पूजनम् ॥   
आतिथ्यं वैश्वदेवश्च षट्कर्माणि दिने दिने ॥ १५९ ॥   
इत्यादिलोकप्रसिद्धानां प्रायश्चित्तकाण्डे   
विज्ञानेश्वरमाधवादिधर्मशास्त्रव्याख्यातृभिराचारकाण्डे च   
परिगृहीतानां वचनानां च स्वोक्तार्थे प्रामाण्यं न स्यात् ॥   
तस्मादुदाहरणमात्रेण न्यायस्य प्रवृत्तिरिति न भ्रमितव्यम् ॥   
नन्वेतेषां स्मृतिपुराणादीनां   
वेदमूलकत्वाद्वेदवत्प्रामाण्यस्थापनसम्भवोऽप्यागमवचनानां तथा   
प्रामाण्यं न सम्भवतीति चेन्न ॥   
वेदागमयोरेककर्तृकत्वाद्वेदाविरुद्धधर्मप्रतिपादकत्वाच्च   
निःश्वसितरूपवेदापेक्षया   
ताल्वोष्ठपुटव्यापारोच्चारितकामिकाद्यागमानामृग्वेद-   
  
पृ० ३३) यजुर्वेदवद्वामदक्षिणनेत्रवच्च समप्रधानत्वात्प्रामाण्यं   
सिद्धमेवेति वेदागमवचनैर्विधीयमानं कर्म शिष्टैराचरणीयमिति   
सर्वं समञ्जसम् ॥ १६० ॥   
इति   
श्रीषट्स्थलचक्रवर्तिनिरञ्जनजङ्गमस्वरूपतोण्टदसिद्धेश्वरकारुण्यप्  
रसादपात्रसुधापुरस्थचन्नबसवेश्वरस्वामिविरचितवीरशैवोत्कर्षप्रदीप्  
इका समाप्ता ॥ श्रीः॥ श्रीशिवाभ्यां नमः ॥   
  
एxत्र पगे  
पृ० ३४) स्वातन्त्र्यात् स्त्रीणां शिवसंस्कारकर्मण्यनधिकारः  
क्रियासारे त्रयोदशोपदेशे-  
नाधिकारः स्वतो नार्याः शिवसंस्कारकर्मणि॥   
नियोगाद्भर्तुरस्त्येव यदि भक्ता महेश्वरे॥ ६७॥  
तथैव भर्तृहीनायाः पुत्रादेरभ्यनुज्ञया॥  
अधिकारो भवेत्येव कन्यायाः पितुराज्ञया॥ ६८॥  
शूद्राणामन्यजातीनां पतितानां विशेषतः॥  
तथाऽसंस्कारजातीनां नाध्वशुद्धिर्विधीयते॥ ६९ ॥  
तेऽप्यकृत्रिमभावाश्चेच्छिवे परमकारणे॥  
पादोद्प्रदानाद्यैः कुर्यात्पाशविशोधनम् ॥ ७०॥  
  
  
  
  
  
