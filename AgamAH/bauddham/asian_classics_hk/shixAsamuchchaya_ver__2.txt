@001



zAntidevaviracita: 



zikSAsamuccaya: | 



zikSAsamuccayakArikA: | 



yadA mama pareSAM ca bhayaM du:khaM ca na priyam | 



tadAtmana: ko vizeSo yattaM rakSAmi netaram ||1|| 



du:khAntaM kartukAmena sukhAntaM gantumicchatA |



zraddhAmUlaM dRDhIkRtya bodhau kAryA matirdRDhA ||2||



[zikSAdaro] mahAyAnAdbodhisattvasya saMvara: | 



marmasthAnAnyato vidyAdyenAnApattiko bhavet ||3|| 



AtmabhAvasya bhogAnAM tryadhvavRtte: zubhasya ca | 



utsarga: sarvasattvebhyastadrakSA zuddhivardhanam ||4|| 



paribhogAya sattvAnAmAtmabhAvAdi dIyate | 



arakSite kuto bhoga: kiM dattaM yanna bhujyate ||5|| 



tasmAtsattvopabhogArthamAtmabhAvAdi pAlayet | 



kalyANamitrAnutsargAt sUtrANAM ca sadekSaNAt ||6||



tatrAtmabhAve kA rakSA yadanarthavivarjanam | 



ketanaillabhyate sarva niSphalaspandavarjanAt ||7|| 



etatsidhyetsadA smRtyA smRtistIvrAdarAdbhavet | 



Adara: zamamAhAtmyaM jJAtvAtApena jAyate ||8|| 



samAhito yathAbhUtaM prajAnAtItyavadanmuni: | 



zamAcca na caleccittaM bAhyaceSTAnivartanAt ||9|| 



sarvatrAcapalo mandamatisnigdhAbhibhASaNAt | 



AvarjayejjanaM bhavyamAdeyazcApi jAyate ||10|| 



anAdeyaM tu taM loka: paribhUya jinAGkuram | 



bhasmacchanno yathA vahni: pacyeta narakAdiSu ||11|| 



ratnameghe jinenoktastena saMkSepasaMvara: | 



yenAprasAda: sattvAnAM tadyatnena vivarjayet ||12|| 



@002



eSA rakSAtmabhAvasya bhaiSajyavasanAdibhi: | 



AtmatRSNopabhogAttu kliSTApatti: prajAyate ||13|| 



sukRtArambhiNA bhAvyaM mAtrajJena ca sarvata: | 



iti zikSApadAdasya bhogarakSA na duSkarA ||14||



svArthavipAkavaitRSNyAcchubhaM saMrakSitaM bhavet | 



pazcAttApaM na kurvIta na ca kRtvA prakAzayet ||15||



lAbhasatkArabhIta: syAdunnatiM varjayetsadA | 



bodhisattva: prasanna: syAddharme vimatimutsRjet ||16||



zodhitasyAtmabhAvasya bhoga: pathyo bhaviSyati | 



samyaksiddhasya bhaktasya niSkaNasyeva dehinAm ||17||



tRNacchannaM yathA zasyaM rogai: sIdati naidhate | 



buddhAGkurastathA vRddhiM klezacchanno na gacchati ||18|| 



AtmabhAvasya kA zuddhi: pApaklezavizodhanam | 



saMbuddhoktyarthasAreNa yatnabhAve tvapAyaga: ||19|| 



kSameta zrutameSeta saMzrayeta vanaM tata: | 



samAdhAnAya yujyeta bhAvayedazubhAdikam ||20|| 



bhogazuddhiM ca jAnIyAtsamyagAjIvazodhanAt | 



zUnyatAkaruNAgarbhaceSTitAtpuNyazodhanam ||21|| 



grahItAra: subahava: svalpaM cedamanena kim | 



na cAtitRptijanakaM vardhanIyamidaM tata: ||22||



AtmabhAvasya kA vRddhirbalAnAlasyavardhanam | 



zUnyatAkaruNAgarbhAddAnAdbhogasya vardhanam ||23||



kRtvAdAveva yatnena vyavasAyAzayau dRDhau | 



karuNAM ca puraskRtya yateta zubhavRddhaye ||24||



bhadracaryAvidhi: kAryo vandanAdi: sahAdarAt | 



zraddhAdInAM sadAbhyAso maitrI buddhAdyanusmRti: ||25||



sarvAvasthAsu sattvArtho dharmadAnaM nirAmiSam | 



bodhicittaM ca puNyasya vRddhihetu: samAsata: ||26||



siddhi: samyakprahANAnAmapramAdAviyojanAt | 



smRtyAtha saMprajanyena yonizazcintanena ca ||27||



@003



zAntidevaviracita: 



zikSAsamuccaya: |

1



dAnapAramitA prathama: pariccheda: | 



yasyAzraveNa narakAdimahApratApa- 



dAhAdidu:khamanubhUtamabhUdbhavadbhi: | 



tIvraM puna: punaranantamazAntacittai- 



stacchrotumAdaramudArataraM bhajadhvam ||1|| 



zrutvA [ca yaM tyajati] pApamanuddhatAtmA 



pUrvArjite ca vipulaM kSapayatyazeSam | 



aprAptapUrvamapi saukhyamavApnuvanti 



hAniM sukhAcca na kadAcidapi prayAnti ||2|| 



saMbodhisattvasukhamuttamamakSaya * *

 * * * * * pyasamasaMpadamApnuvanti | 


taddharmaratnamatidurlabhamadya labdhaM 



labdhakSaNA: zRNuta sAdaramucyamAnam ||3|| 



AyAntu ca tribhuvanaikahitasya vAkyaM 



zrotuM prasannamanasa: suranAgasattvA: | 



gandharvayakSagaruDAsurakinnarendrA: 



pretAdaya: zravaNajAtatRSa: saharSA: ||4|| 



{1. ##This stanza and the three following occur in BCA,I.##}sugatAn sasutAn sadharmakAyAn 



praNipatyAdarato’khilAMzca vandyAn |



sugatAtmajasaMvarAvatAraM 



kathayiSyAmi samuccitArthavAkyai: ||5||



na ca kiMcidapUrvamatra vAcyaM 



na ca saMgrathanakauzalaM mamAsti | 



ata eva na me parArthayatna: 



svamano bhAvayituM mamedamiSTam ||6||



@004



mama tAvadanena yAti vRddhiM 



kuzalaM bhAvayituM prasAdavega: | 



yadi matsamadhAtureva pazye- 



daparo’pyenamato’pi sArthako’yam ||7|| 



kSaNasaMpadiyaM sudurlabhA 



pratilabdhA puruSArthasAdhanI | 



yadi nAtra vicintyate hitaM 



punarapyeSa samAgama: kuta: ||8||



yathoktamAryagaNDa{1. ##GV p.116.##}vyUhasUtre AryajayoSmAyatanavimokSe- 



durlabhA aSTAkSaNanivRtti: | durlabho manuSyapratilambha: | durlabhA kSaNasaMpadvizuddhi: | durlabho 



buddhotpAda: | durlabhA avikalendriyatA | durlabho buddhadharmazrava: | durlabhaM satpuruSasamavadhAnam | 



durlabhAni bhUtakalyANamitrANi | durlabho bhUtanayAnuzAsa{2. ##GV reads## ^zAsanopasaMhAra:.}nyupasaMhAra: | durlabhaM samyagjIvitam | 



{3. ##GV reads for this sentence:## manuSyaloke durlabhA dharmAnudharmapratipatti:.}durlabha: saddharme tadanukUla: prayatno manuSyaloke ||iti| 



tadevaMvidhaM samAgamamAsAdya saMvRtiparamArthata: suviditasaMsAradu:khasyopazamanasukhAbhilASiNo 



buddhagotrAnubhAvAttu yasya mahAsattvasyaivaM pratyavekSotpadyate- 



{4. ##BCA 8.96 with variant## Atmana: ##for## mama.}yadA mama pareSAM ca bhayaM du:khaM ca na priyam | 



tadAtmana: ko vizeSo yattaM rakSAmi netaram ||1|| 

iti | tena Atmana: sattvadhAtozca-



du:khAntaM kartukAmena sukhAntaM gantumicchatA | 



zraddhAmUlaM dRDhIkRtya bodhau kAryA matirdRDhA ||2|| 



uktaM hi ratnolkAdhAraNyAm-



zraddhayamAnu jinAn jinadharmAn zraddhayate cari buddhasutAnAm | 



bodhi anuttara zraddhayamAno jAyati citta mahApuruSANAm || 



zraddha puroga{5. ##Ms. reads## pUrvagamu; ##it may be## puraMgama.}ta mAtRjanetrI pAlika vardhika sarvaguNAnAm | 



kAGkSavinodani oghapratAraNi zraddhanidarzani kSamapurasya || 



zraddha anAvilacittaprasAdo mAnavivarjitagauravamUlA | 



zraddha nidhAnadhanaM caraNAgraM pANi yathA zubhasaMgrahamUlam || 



@005



zraddha pramodakarI parityAge zraddha praharSakarI jinadharme | 



zraddha vizeSakarI guNajJAne dezikaprApaNi buddhagatIye ||



indriyatIkSNaprabhAsvaratAyai zraddha balaM avimardanatAyai | 



nizrayaklezaadharSikatAyai aiSika zraddha svayaMbhuguNAnAm ||



zraddha asaMgata saGga{1. ##Ms. (in marg,) adds.## upAyAnAM na kenacitsaha saMgatayA zUnyatayA saGgasyopAyasamAdhilAbhanimittaM 



zraddhA.}sukheSu akSaNavarjita ekakSaNAgram | 



zraddha atikramu mArapathasya darzika uttama mokSapathasya || 



bIjamapUtiku hetu{2. ##Ms. (in marg.) adds :## hetubhUtA guNAnAM bIjaM zraddhA.}guNAnAM zraddha virohaNi bodhidrumasya |



vardhani jJAnavizeSasukhAnAM zraddha nidarzika sarvajinAnAm || 



ye sadazraddha sagaurava buddhe te tu na zIla na zikSa tyajanti | 

ye tu na zIla na zikSa tyajantI te gu{3. ##Ms. (in marg.) adds :## te guNe stutau nerSyAlava: zIlavanta:.}NavAM stuta ye guNavanta: || 



ye sada zraddha sagaurava dharma te jinadharma atRpta zRNontI | 



ye jinadharma atRpta zRNontI teSvadhimukti acintiyadharma || 



ye sadazraddha sagaurava saMghe te avivartika saMghaprasannA: | 



ye avivartika saMghaprasannAste avivartika zraddhabalAta: || 



ye avivartika zraddhabalAto indriya tIkSNa prabhAsvara teSAm | 



indriya tIkSNa prabhAsvara yeSAM tehi vivarjita pApakamitrA: || 



yehi vivarjita pApakamitrA: dhArmika mitra parigraha teSAm | 



dhArmikamitra parigraha yeSAM te vipulaM kuzalopacinonti || 



ye vipulaM kuzalopacinontI hetubalopagatAya mahAtmA | 



hetubalopagatAya mahAtmA teSa udAradhimuktivizeSA: | 



yeSa udAradhimuktivizeSAste sadadhiSThita sarvajinebhi: || 



ye sadadhiSThita sarvajinebhisteSupapadyati bodhayi cittam |



yeSupapadyati bodhayi cittaM te abhiyukta maharSiguNeSu || 



ye abhiyukta maharSiguNeSu jAta ye buddhakule anujAtA: | 



jAta ye buddhakule anujAtAste samayogaayogavimuktA: || 



ye samayogaayogavimuktA: Azayu teSa prasAdavizuddha: | 



Azayu yeSa prasAdavizuddha: teSa adhyAzayu uttama zreSTha: || 



yeSa adhyAzayu uttama zreSThaste sada pAramitAsu caranti |



@006



ye sada pAramitAsu carantI te pratipanna iho mahayAne || 



ye pratipanna iho mahayAne te pratipattitu pUjayi buddhAn | 



ye pratipattitu pUjayi buddhAn teSu anusmRti buddha abhedyA || 



yeSu anusmRti buddha abhedyA te sada pazyiya cintiya buddhAn | 



ye sada pazyiya cintiya buddhAn teSa na jAtu na tiSThati buddha: || 



yeSa na jAtu na tiSThati buddha: teSa na jAtu rahAyati dharma: | 



yeSa na jAtu rahAyati dharma: te sadadhiSThita sarvajinebhi: || 



ityAdi zraddhAmUlo guNavistaro’nantastatrokta: | tatparisamApya saMkSepata: punarAha- 



durlabha sattva pRthagjanakAyA ye imi zraddadhi IdRzi dharmAn | 



ye tu zubhopacitA: kRtapuNyAste imi zraddadhi hetubalena || 



yo dazakSetrarajopamasattvA{1. ##Ms. (in marg. See. m.##) buddhAn iti kecit.}n kalpamupasthihi sarvasukhena | 



no tatu tAdRzu puNyavizeSo yAdRza zraddadhato iti dharmAn || iti | 

tathA Aryadaza{2. ##Cf. Nanjio. No.(23) a. 29; Kanjur-##}dharmasUtre’pi dezitam- 



zraddhA hi paramaM yAnaM yena niryAnti nAyakA: | 



tasmAcchraddhAnusAritvaM bhajeta matimAnnara: || 



azrAddhasya manuSyasya zuklo dharmo na rohati | 



bIjAnAmagnidagdhAnAmaGkuro harito yathA || iti |



ata evAryala{3. ##LV, 7 (p.91),##}litavistarasUtre prativeditam-zraddhAyAmAnanda yoga: karaNIya: | idaM tathAgato 



vijJapayatIti ||

tathA siMhaparipR{4. ##Cf Nanjio, No 23 (37); Kanjur...##}cchAyAm-zraddhayA kSaNamakSaNaM varjayati ityuktam ||



tadevaM zraddhAmUlaM dRDhIkRtya bodhicittaM dRDhaM kartavyaM sarvapuNyasaMgrahatvAt | tadyathAryAsiMha-



paripRcchAyAM siMhena rAjakumAreNa bhagavAnpRSTa:-



saMgraha: sarvadharmANAM karmaNA kena jAyate | 



priyazca bhoti sattvAnAM yatra yatropapadyate || 



bhagavAnAha- 



sarvasattvapramokSAya cittaM bodhAya nAmayet | 



eSa saMgraha dharmANAM bhavate tena ca priya: || iti |



tathAryagaNDa{5. ##GV p.494-496.##}vyUhasUtre’pi varNitam-bodhicittaM hi kulaputra bIjabhUtaM sarvabuddhadharmANAm | 



kSetrabhUtaM sarvajagacchukladharmavirohaNatayA | dharaNibhUtaM sarvalokapratizaraNatayA | yAvatpitRbhUtaM sarva-



@007



bodhisattvarakSaNatayA.... peyAlaM … vaizravaNabhUtaM sarvadAridryasaMchedanatayA | cintAmaNirAjabhUtaM sarvArtha- 



saMsAdhanatayA | bhadraghaTabhUtaM sarvAbhiprAyaparipUraNatayA | zaktibhUtaM klezazatruvijayAya | dharmabhUtaM 



yonizomanaskArasaMchedanatayA | khaDgabhUtaM klezazira:prapAtanayA | kuThArabhUtaM du:khavRkSasaMchedanatayA | 



praharaNabhUtaM sarvopadravaparitrANatayA | baDizabhUtaM saMsArajalacarAbhyuddharaNatayA | vAtamaNDalIbhUtaM 



sarvAvaraNanIvaraNatRNavikiraNatayA | uddhAnabhUtaM sarvabodhisattvacaryApraNidhAnasaMgrahaNatayA | caityabhUtaM 



sadevamAnuSAsurasya lokasya | iti hi kulaputra bodhicittamebhizcAnyaizcApramANairguNavizeSai:



samanvAgatamiti ||



kathaM punarjJAyate-pRthagjanasyApi bodhicittamutpadyate na vAGmAtrametaditi ? anekasUtrAnta-

darzanAt | yathA tAvadAryavima{1. ##Cf. Nanjio Nos. 146,147,149.##}lakIrtinirdeze nirdiSTam-sumerusamAM satkAyadRSTimutpAdya bodhi- 



cittamutpadyate | tatazca buddhadharmA virohantIti || ratna{2. ##Cf. Nanjio Nos. 168-69.##}karaNDasUtrAcca pRthagjano’pi bodhisattva iti 



jJAyate | yathoktam-tadyathApi nAma maJjuzrI: aNDakoSaprakSipto’pi kalaviGkapoto asaMbhinnANDa: 



aniSkrAnta: koSAtkalaviGkarutameva muJcati, evameva maJjuzrI: avidyANDakoSaprakSipto’pi bodhisattvo 



asaMbhinnAtmadRSTiraniSkrAntastraidhAtukAdbuddharutameva muJcati yadidaM zUnyatAnimittApraNihitarutameva || 



sa{3.##Cf. Nanjio Nos. 163-64.##}rvadharmApravRttinirdeze’pi kathitam-jayamatezca bodhisattvasya pRthivI vidAramadAt | 



sa kAlagato mahAnirayaM prApataditi | sa hi zUnyatAM nAdhimuktavAn, zUnyatAvAdini ca pratighaM 



kRtavAn ||



ni{4. ##Cf. Nanjio Nos. 131-32.##}yatAniyatAvatAramudrAsUtre’pyAkhyAtam-katama: pazurathagatiko bodhisattva: ? tadyathA- 



kazcitpuruSa: paJcabuddhakSetraparamANuraja:samAn lokadhAtUnabhikramitukAma: syAt | sa pazurathamabhiruhya 

mArga pratipadyate | sa cireNa dIrgheNAdhvanA yojanazataM gacchet | sa tatra mahatyA vAtamaNDalyA pazcAt 



khalu punarazItiM yojanasahasrANi pratyAkRSya pratyudAvartyeta | tatkiM zaknuyAtsa puruSastAn 



lokadhAtUn pazurathenAtikramitum ? yAvadanabhilApyAnabhilApyairapi kalpairekamapi lokadhAtumati- 



kramitum ? Aha-no hIdaM bhagavan | bhagavAnAha-evameva maJjuzrI: ya: kazcidbodhicittamutpAdya 

mahAyAnaM na dhArayati, na paThati, zrAvakayAnIyAn sevate, taizca sArdhaM saMstavaM karoti, zrAvakayAnaM



ca paThati, svAdhyAyati mImAMsate paribudhyate, arthAMzca pAThayati yAvadbodhayati, sa tena dandhaprajJo 



bhavati | so’nuttarajJAnamArgAtpratyAkRSyate pratyudAvartyate | yadapi tasya bodhisattvasya bodhibhAvanAta: 



prajJendriyaM prajJAcakSu:, tadapi tasya dandhIkriyate pratihanyate | so’yaM pazurathagatiko bodhisattva iti || 



tadevameSA zUnyatAnadhimuktirmahAyAnAnabhiratizca asaMpUrNAdhimukticittacaryasyApi prAyo na 



saMdRzyate, prAgeva adhimAtrAdhimukticaryasya bodhisattvasya | sa hi {5. ##Nanjio,. Nos. 151-52.##}ratnameghe sarvabAlacaritavipatti-



samatikrAnta: paThyate asaMkhyeyasamAdhidhAraNIvimokSAbhijJAvidyAvikrIDito’nantadharmArAmaratinirAmiSA- 



parAntakalpakoTyanAbhoganirvikalpaprItivegAlokapratilabdhazca aprameyakalpakoTIniyutazatasahasraparama-



@008



mahAyAnaprasthAnavicitrabhAvanAsaMpUrNaparArthapratipattiniryANapuNyajJAnasaMbhArAbhinirhArAbhinirvRtti: pUrvayoga- 

zatasahasrasamRddhazca paThyate | athaitanneyArtham | kasmAdanye bodhicittotpAdakA asyAM bhUmau 



neSyante ? na cAtra icchayA kiMcidvizeSacihnaM nItArthaM kartuM labhyate | adhimAtrAdhimukticaryAdharmatA- 



vacanAcca gamyate | yathA madhyamRduprakArApyadhimukticaryA astyeveti || asya punastathAgataguhya-



sUtrasya ko’bhiprAya: ? yaduktam-kasya bhagavan bodhicittotpAda: ? Aha-yasya mahArAja adhyA- 



zayo’vikopita: | Aha-kasya bhagavannadhyAzayo’vikopita: ? Aha-yasya mahArAja mahAkaruNotpAda: | 



Aha-kasya bhagavan mahAkaruNotpAda: ? Aha-yasya mahArAja sarvasattvAparityAga: | Aha- 



kathaM bhagavan sattvA aparityaktA bhavanti ? Aha-yadA mahArAja AtmasaukhyaM parityaktaM bhavatIti || 



bodhicittamAtrasaMtuSTAnAM karuNAbhilASasaMjananArthamidamuktam | yathA n ate tathAgatazAsane 



pravrajitA:, yeSAM nAsti tyAga iti | evamiha anyabodhicittanindA draSTavyA, na tu bodhicittamanyathA 



notpadyata eva ||



yathA dazadharmakasUtre dezitam-iha kulaputra bodhisattvagotrastha: sannanutpAditabodhicitta: 



tathAgatena vA tathAgatazrAvakeNa vA saMcodyamAna: saMvedyamAna: samAdApyamAno’nuttarAyAM samya- 



ksaMbo[dhau] bodhicittamutpAdayati-idaM prathamaM kAraNaM bodhicittotpAdAya | saMbodhervA bodhicittasya vA 



avarNaM bhASyamANaM zrutvA anuttarAyAM samyaksaMbodhau cittamutpAdayati-idaM dvitIyaM kAraNam | sa 



satvAnanAthA[natrANA]nazaraNAnadvIpAn dRSTvA kAruNyacittamupasthApya yAvadanuttarAyAM samyaksaMbodhau 



cittamutpAdayati-idaM tRtIyaM kAraNaM bodhicittotpAdAya | sa tathAgatasya sarvAkAraparipUrNatAM 



dRSTvA prItimutpAdya anuttarAyAM samyaksaMbodhau cittamutpAdayati-idaM caturthaM kAraNamiti || 



tacca bodhicittaM dvividham-bodhipraNidhicittaM ca bodhiprasthAnacittaM ca | yathA AryagaNDa{1. ##Cf. Nanjio Nos. 23 (3), 1043. 2 GV. p. 492(?)##}vyUha-



sUtre bhASitam-



durlabhA: kulaputra te sattvA: sarvaloke ye’nuttarasyAM samyaksaMbodhau cittaM praNidadhati | 



tato’pi durlabhatamAste sattvA ye’nuttarAM samyaksaMbodhimabhisaMprasthitA: || iti ||



tatra bodhipraNidhicittaM mayA buddhena bhavitavyamiti cittaM praNidhAnAdutpannaM bhavati || 



zU{2.##Cf. Nanjio, No.399; also Called## zUraMgamasamAdhi.}raMgamasUtre’pi zAThyotpAditasyApi bodhicittasya buddhatvahetutvAbhidhAnAt | ka: punarvAda: kiMcideva



kuzalaM kRtvA | yathoktaM bhadra{3. ##Cf. Nanjio, No. 403.##}kalpikasUtre-ghoSadatto nAma tathAgato yatra nakSatrarAjena tathAgatena



prathamaM bodhicittamutpAditaM tAmbUlapatraM dattvA gopAlakabhUtena | evaM vidyutpradIpo nAma tathAgato 



yatra yazasA tathAgatena prathamaM bodhicittamutpAditaM dazikAM dattvA tantra(ntu)vAyabhUtena | evamanantaprabho 

nAma tathAgato yatrArciSmatA tathAgatena prathamaM bodhicittamutpAditaM tRNapradIpaM datvA nagarAvalambakabhUtena | 


evaM dRDhavikramo nAma tathAgato yatra duSpradharSeNa tathAgaten prathamaM bodhicittamutpAditaM dantakASThaM 



datvA kASThahArakabhUtenetyAdi ||



@009



caryAvikale’pi ca bodhicitte nAvamanyanA kartavyA, tasyApyanantasaMsArasukhaprasavanatvAt | 



yathAryamaitreyavimokSe varNitam-tadyApi nAma kulaputra bhittamapi vajraratnaM sarvaprativiziSTaM suvarNAlaMkAra- 



mabhibhavati, vajraratnanAma ca na vijahAti, sarvadAridryaM vinivartayati, evameva kulaputra Azayaprati- 



pattibhinnamapi sarvajJatAcittotpAdavajraratnaM sarvazrAvakapratyekabuddhaguNasuvarNAlaMkAramabhibhavati, bodhicitta- 



nAma ca na vijahAti, sarvasaMsAradAridryaM vinivartayatIti ||



itazca vinApi caryayA bodhicittamupakArakamiti jJAtavyam | yenApara{1. ##Cf. Nanjio, Nos. 248-250.##} rAjAvavAdakasUtre



kathitam-yasmAcca tvaM mahArAja bahukRtyo bahukaraNIya:, asaha: sarveNa sarva: sarvathA sarva sarvadA 



dAnapAramitAyAM zikSitum, evaM yAvatprajJApAramitAyAM zikSitum, tasmAttarhi tvaM mahArAja evameva 



samyaksaMbodhichandaM zraddhAM...ca praNidhiM ca gacchannapi tiSThannapi niSaNNo’pi zayAno’pi jAgradapi 



bhuJjAno’pi pibannapi satatasamitamanusmara, manasi kuru, bhAvaya | sarvabuddhabodhisattvapratyekabuddhArya- 



zrAvakapRthagjanAnAmAtmanazcAtItAnAgatapratyutpannAni sarvakuzalamUlAnyabhisaMkSipya tulayitvA piNDayitvA 



anumodasva, agrayAnumodanayA yAvadAkAzasamatayA nirvANasamatayA anumodasva, anumodya ca 



sarvabuddhabodhisattvapratyekabuddhAryazrAvakANAM pUjAkarmaNe niryAtaya | niryAtya ca sarvasattvasAdhAraNAni 



kuru | tata: sarvasattvAnAM yAvat sarvajJatApratilambhAya sarvabuddhadharmaparipUraNAya dine dine traikAlya- 



manuttarAyAM samyaksaMbodhau pariNAmaya | evaM khalu tvaM mahArAja pratipanna: san rAjyaM kArayiSyasi, 



rAjyakRtyAni ca na hApayiSyasi, bodhisaMbhArAMzca paripUrayiSyasIti || 



atraiva cAsya vipAka ukta:-sa khalu punastvaM mahArAja tasya samyaksaMbodhicitta- 



kuzalamUlakarmaNo vipAkena anekazatakRtvo deveSUpapanno’bhU: | anekazatakRtvo manuSyeSUpapanno’bhU: |



sarvAsu ca devamanuSyopapattiSvAdhipatyameva kArayasi | na ca tAvattava mahArAja tasya samyaksaMbodhi- 



cittasya kuzalakarmaNa UnatvaM vA apUrNatvaM vA prajJAyate | api ca mahArAja ekamapi samyaksaM



bodhicittaM sarvasattvottAraNArambaNatvAt sarvasattvAmocanArambaNatvAt sarvasattvasamAzvAsanArambaNatvAt 



sarvasattvaparinirvANArambaNatvAdaprameyAsaMkhyeyakuzalopacayam | ka: punarvAdo ya evaM bahulIkarotIti || 



etacca bodhicittaM rUpakAyadarzanotpannam | tatra pUrvAvadAne paThyate-evaM tAvatpraNidhi- 



bodhicittaM veditavyam | idaM tu vaktavyam-kimabhUmipraviSTasyApi bodhisattvasaMvarAdhikAro’sti na 



veti ? astIti veditavyam | {2. ## Cf. Nanjio, Nos.67-69,70.##}AkAzagarbhasUtre lAbhasatkArArthaM mUlApattizravaNAt | dazabhUmikasUtre 



tu prathamAyAM bhUmau darzitam-na ca kaMcit satkAraM kasyacitsakAzAtpratikAGkSati anyatra mayaivaiSAM 



sarvasattvAnAM sarvopakaraNabAhulyamupanAmayitavyamiti || tathA cAha-pramuditAyAM bodhisattvabhUmau 



suvyavasthito bhavatyacalanayogeneti | punazcoktam-tathAgatavaMzaniyato bhavati saMbodhiparAyaNa iti || 



AkAzagarbhasUtre tvAha-zrAvakayAnamevAsya na bhavati prAgeva mahAyAnamiti || 



tathAryogra{3. ##Cf. Nanjio, Nos. 23 (19), 33,34.##}paripRcchAyAM mAtsaryaparyavanaddhasyApi zikSApadAni prajJaptAni | pramuditAyAM tu paThyate- 



@010



AtmasaMjJApagamAccAsya Atmasneho na bhavati, kuta: puna: sarvopakaraNasneha iti | tathA mastakAdi-



dAnamapyatrAsyoktam ||



evamAdisUtreSu bhUmipraviSTasyApi zikSAprajJaptirdRzyate | yatra tu asAmAnyena bodhisattva-



madhikRtyopadeza:, tatra abhyAsAyogyatayA pratiSedhavAkyena vA Adikarmikabodhisattvena na zikSitavyaM 



bhavedetat | ubhayAsaMbhave tu sarvatra zikSitavyam | tatrApyekasyAM zikSAyAM zikSaNAyAmazaktasyetarazikSA- 



nabhyAsAdanApatti: || A{1.##Cf. Nanjio, Nos. 74,77.##}ryAkSayamatisUtre’pyevamavocat-dAnakAle zIlopasaMhArasyopekSeti vistara: || 



na cAtra zithilena bhavitavyam, na ca zeSAsu na samudAgacchati | yathAbalaM yathAbhajamAna- 



miti dazabhUmikasUtre vacanAt | ayaM ca saMvara: strINAmapi mRduklezAnAM bodhyabhilASacittAnAM 



labhyate | uktaM hi bodhisattvaprAtimokSe-caturbhi: zAriputra dharmai: samanvAgatA: bodhisattvA: 



satyavAdino bhavantItyArabhyAha-iha zAriputra kulaputro vA kuladuhitA vA anuttarAyAM samya-



ksaMbodhau cittamutpAdya ArabdhavIryo viharati kuzaladharmaparyeSaNAyetyArabhya sarva upadeza: ||



saMvaragrahaNaM ca bodhisattvazikSApadAbhyAsaparamasya sAMvarikasyAntikAtkartavyam | evaM 



hyasya zikSAtikrame tIvramapatrApyaM guruvisaMvAdanabhayaM cotpadyate | tatra ca anAbhogata: premagaurava- 



siddhirityeSa sAmAnyasaMvaradharma: | ata eva bodhisattvA: tathAgatAnAM purata: zikSANAmanyatamazikSA- 

niSpattikAmA: samAdAnaM kurvanti | tasya ca kalyANamitrasyAbhAve dazadigavasthitabuddhabodhi- 



sattvAbhimukhIbhAvabhAvanayA saMvaro grAhya: saMvaramAtmabalaM ca tulayitvA | anyathA tu sarvabuddha- 


bodhisattvA: sadevakazca loko visaMvAdita: syAt |  sa{2. ##Cf. Nanjio, Nos.1096,1098##}ddharmasmRtyupasthAnasUtre hi kiMcinmAtraM 



cintayitvApi adadata: pretagatiruktA pratijJAtaM ca-adadato narakagati:, kiM punaranuttaramarthamakhilasya 



jagata: pratijJAya asaMpAdayata: | ata evoktaM dha{3. ##Cf. Nanjio, Nos. 679, 804.##}rmasaMgItisUtre-satyagurukeNa kulaputra bodhisattvena 



bhavitavyam | satyasaMgIti: kulaputra dharmasaMgIti: | tatra kulaputra katamatsatyaM yadbodhisattvo’nuttarAyAM 



samyaksaMbodhau cittamutpAdya taccittaM jIvitahetorapi na parityajati, na sattveSu vipratipadyate ? idaM 



bodhisattvasya satyam-yatpunarbodhisattvo’nuttarAyAM samyaksaMbodhau cittamutpAdya pazcAttaccittaM parityajati, 



sattveSu vipratipadyate, ayaM bodhisattvasya pratikraSTo mRSAvAda iti | A{4. ##Cf. Nanjio, No. 426.##}ryasAgaramatisUtre’pi dezitam-



syAdyathApi nAma sAgaramate rAjA vA rAjamAtro vA sarvaM nAgarakaM janaM zvobhaktenopanimantryopekSako bhavet, 



nAnnapAnaM samudAnayet, satyaM sarvajanakAyaM visaMvAdayet | tatra te’nnapAnabhojanamalabhamAnA ucca{5. ##Cf. Nanjio, No. 976.##}gghanta: 



prakrAmeyu: | evameva sAgaramate yo bodhisattva: sarvasattvAnAzvAsya atIrNatAraNAyAmuktamocanAyAnAzvastA- 

zvAsanAya yAvanna bAhuzrutye'bhiyogaM karoti, nApi tato’nyeSu bodhipakSyakuzalamUleSu dharmeSu, ayaM 



bodhisattvo visaMvAdayati sadevakaM lokam | evaM ca taM pUrvabuddhadarzinyo devatA uccagghanti 



vivAdayanti | durlabhAste yajJasvAmino ye mahAyajJaM pratijJAyottArayanti | tasmAttarhi sAgaramate na 



sA bodhisattvena vAgbhASitavyA yayA sadevamAnuSAsuraM lokaM visaMvAdayet | punaraparaM sAgaramate



@011



bodhisattva: kenacidevAdhISTo bhavati dharmeSvarthakaraNIyeSu | tatra bodhisattvena vAgbhASitA bhavati



yAvadAtmaparityAgo’pi bodhisattvena kartavyo bhavet | tatra na puna: sa sattvo visaMvAdayitavya iti || 



tasmAtsvabalAnurUpeNa ekamapi kuzalamUlaM samAdAya rakSitavyam | yathoktamA{1. ##Cf. Nanjio, Nos. 64-65.##}ryakSitigarbhasUtre-



ebhirdazabhi: kuzalai: karmapathairbuddhatvam | na punaryo’ntaza ekamapi yAvajjIvaM kuzalaM karmapathaM na rakSati, 



atha ca punarevaM vadati-ahaM mahAyAniko’haM cAnuttarAM samyaksaMbodhiM paryeSAmIti, sa pudgala: parama- 



kuhako mahAmRSAvAdika: sarveSAM buddhAnAM bhagavatAM purato visaMvAdako lokasyocchedavAdI | sa mUDha: kAlaM 



kurute, vinipAtagAmI bhavatIti || yAvatkAlaM ca zaknoti tAvatkAlaM kuzalaM samAdAya vartitavyam || 



etacca bhaiSa{2. ##Cf. also the text in Gilgit Mss., Vol. I.##}jyaguruvaiDUryaprabhasUtre draSTavyam-yastu mahAsattva evaM zrutvApi bodhisattvacaryA- 



duSkaratAmapi prajJayAvagAhyotsahata eva sakaladu:khitajanaparitrANadhuramavavoDhum, tena vandanapUjana- 

pApadezanapuNyAnumodanabuddhAdhyeSaNayAcanabodhipariNAmanaM kRtvA kalyANamitramadhyeSya taduktAnuvAdena 



svayaM vA vaktavyam-samanvAhara AcArya ahamevaM nAmetyuktvA | yathA {3. ##Cf. Nanjio, Nos. 171.##}AryamaJjuzrIbuddhakSetraguNa- 



vyUhAlaMkArasUtre bhagavatA maJjuzriyA pUrvajanmAvadAne caryopetaM bodhicittamutpAditaM tathotpAdayi-



tavyam | evaM hi tenoktam- 



yAvatI prathamA koTi: saMsArasyAntavarjitA | 



tAvatsattvahitArthAya cariSyAmyamitAM carim || 



utpAdayAmi saMbodhau cittaM nAthasya saMmukham | 



nimantraye jagatsarvaM dAridryAnmocitAsmi tat || 



vyApAdakhilacittaM vA IrSyAmAtsaryameva vA | 



adyAgre na kariSyAmi bodhiM prApsyAmi yAvatA | 



brahmacaryaM cariSyAmi kAmAMstyakSyAmi pApakAn ||



buddhAnAmanuzikSiSye zIlasaMvarasaMyame | 



nAhaM tvaritarUpeNa bodhiM prAptumihotsahe || 



parAntakoTiM sthAsyAmi sattvasyaikasya kAraNAt | 



kSetraM vizodhayiSyAmi aprameyamacintiyam ||



nAmadheyaM kariSyAmi dazadikSu ca vizrutam | 



kAyavAkkarmaNI cAhaM zodhayiSyAmi sarvaza: | 



zodhayiSye manaskarma karma kartAsmi nAzubham || iti || 



na cAtra sArvakAlikAtsaMvaragrahaNAjjanmAntarApattizaGkA kartavyA, atraiva sUtre’kSobhyapraNi- 



dhAnAnujJAnAdevaM hyuktam | yathA tenAkSobhyeNa tathAgatena pUrvaM bodhisattvabhUtenaivaM vAgbhASitA-



visaMvAditA me buddhA bhagavanto bhaveyuryadi sarvasyAM jAtau na pravrajeyamiti |



@012



ekA jAti: prayatnena saMzodhyA vibudhAtmanA | 



anyAstu jAtIrAbodhe: saiva saMzodhayiSyati || 



ityukte: || evaM zAriputra bodhisattvenAkSobhyasya tathAgatasyAnuzikSitavyam | evaM



zikSamANa: zAriputra bodhisattvo mahAsattva: sarvasyAM jAtau pravrajati, utpAdAdvA tathAgatAnA- 



manutpAdAdvA avazyaM gRhAvAsAnniSkrAmati | tatkasya heto: ? paramo hyayaM zAriputra lAbho yaduta



gRhAvAsAnniSkramaNamiti | yAvat | bhAryAputraduhitRtRSNA cAsya na bhavatIti || yathA janmAntareSvayaM 



doSo na bhavati, tathAtraiva vakSyamANamityAstAM tAvadetat || 



tadevaM samAttasaMvarasya sAmAnyamApattilakSaNamucyate, yenApattilakSaNena yukta vastu svayamapyu- 



tprekSya pariharet, na cApattipratirUpakeSvanApattipratirUpakeSu ca saMmuhyeta | bodhisattva: sarvasattvAnAM 



vartamAnAnAgatasarvadu:khadaurmanasyopazamAya vartamAnAnAgatasukhasaumanasyotpAdAya ca ni:zAThyata: 



kAyavAGmana:parAkramai: prayatnaM karoti | yadi tu (ta)tpratyayasAmagrIM nAnveSate, tadantarAyapratikArAya 



na ghaTate, alpadu:khadaurmanasyaM bahudu:khadaurmanasyapratikArabhUtaM notpAdayati, mahArthasiddhyarthaM cAlpArtha- 



hAniM na karoti, kSaNamapyupekSate, sApattiko bhavati | saMkSepato’nApatti: svazaktyaviSayeSu kAryeSu 



tatra niSphalatayA zikSayA prajJaptyabhAvAt | prakRtisAvadyatayA tvanyadgRhyata eva | yatra svazaktyagocare’pi 



tyAgasAmarthyAdApatti: syAt, tanna cintyam | sAmAnyapApadezanAntarbhAvAttu tato mukti: || 



etatsamAsato bodhisattvazikSAzarIram | vistaratastvapramANakalpAparyavasAnanirdezam | 



athavA saMkSepato dve bodhisattvasyApattI | yathA zaktiyuktAyuktamasamIkSyArabhate, na nivartate



upekSate vA, sApattiko bhavati | nirUpya yathArhamatikrAmati antazzcaNDAladAsenApi codita:, 



sApattiko bhavati | kuta: ? etadadhyAzayasaMcodanasUtre vacanAt-api tu maitreya caturbhi: kAraNai: 



pratibhAnaM sarvabuddhabhASitam | katamaizcaturbhi: ? iha maitreya pratibhAnaM satyopasaMhitaM bhavati, nAsatyopasaMhitam | 



dharmopasaMhitaM bhavati, nAdharmopasaMhitam | klezahAyakaM bhavati, na klezavivardhakam | nirvANaguNAnu- 



zaMsasaMdarzakaM bhavati, na saMsAra[guNA]nuzaMsasaMdarzakam | ebhizcaturbhi: | peyAlaM | yasya



kasyacinmaitraiya ebhizcaturbhi: kAraNai: pratibhAnaM pratibhAti pratibhAsyati vA, tatra zrAddhai: kulaputrai: 



kuladuhitRbhirvA buddhasaMjJotpAdayitavyA zAstRsaMjJAM kRtvA | sa dharma: zrotavya: | tatkasya heto: ?

yatkiMcinmaitreya su{##1. Compare : A N. p.164## (jaM kiMci buddhena bhAsitaM, sabbaM taM subhAsitaM. ##Cf. also Bhabru Edict :## e kiMci bhaMte bhagavatA budhena bhAsite, save se subhAsite vA.}bhASitaM sarvaM tadbuddhabhASitam | tatra maitreya ya imAni pratibhAnAni pratikSipet-naitAni



buddhabhASitAnIti, teSu ca agauravamutpAdayetpudgalavidveSeNa, tena sarvabuddhabhASitaM pratibhAnaM pratikSiptaM 



bhavati | dharmaM pratikSipya dharmavyasanasaMvartanIyena karmaNA apAyagAmI bhavati ||



ya: punaretadabhyAsArthaM vyutpAditamicchati, tenAtra zikSAsamuccaye tAvaccaryAmukhamAtra- 

zikSaNArthamabhiyoga: karaNIya:, zikSArambhasyaiva mahAphalatvAt | yathoktaM pra{2. ##Cf. Nanjio, No. 522.##}zAntavinizcayaprAtihAryasUtre- 



yazca maJjuzrIrbodhisattvo gaGgAnadIvAlikAsamebhyo buddhebhya: pratyekaM sarvebhyo gaGgAnadIvAlukAsamAni 



buddhakSetrANi vazirAjamahAmaNiratnapratipUrNAni kRtvA dadyAt, evaM dadat gaGgAnadIvAlikAsamAn



@013



kalpAn dAnaM dadyAd, yo vA anyo maJjuzrIrbodhisattva imAnevaMrUpAn dharmAn zrutvA ekAntena gatvA 



cittenAbhinirUpayet, imeSvevaMrUpeSu dharmeSu zikSiSyAmIti, so’zikSito’pi maJjuzrIrbodhisattvo’syAM 



zikSAyAM chandiko’(dhika)taraM puNyaM prasavati | na tveva taddAnamayaM puNyakriyAvastviti ||



tasmAdevamanuzaMsadarzinA bodhisattvena na kathaMcinnivartitavyam | yathAtraivAha-tatra maJjuzrIrye



trisAhasramahAsAhasralokadhAtuparamANuraja:samA: sattvAsteSAmekaika: sattvo rAjA bhavejjambUdvIpAdhipati:, 



te sarva evaM ghoSayeyu:-yo mahAyAnamudgrahISyati, dhArayiSyati, vAcayiSyati, paryavApsyati, pravartayiSyati, 



tasya nakhacchedena mAsaM paJcapalikena divasenAvatArayiSyAma:, taM caitenopakrameNa jIvitAd vyaparopa- 



yiSyAma iti | sacenmaJjuzrIrbodhisattva evamucyamAne no trasyati na saMtrAsamApsyate antaza

ekacittotpAdenApi na bibheti na viSIdati na vicikitsate, uttari ca saddharmaparigrahArtha- 



mabhiyujyate, pAThasvAdhyAyAbhiyukto viharati, ayaM maJjuzrIrbodhisattvazcittazUro dAnazUra: zIlazUra:



kSAntizUra: vIryazUra: dhyAnazUra: prajJAzUra: samAdhizUra: iti vaktavya: | sacenmaJjuzrIrbodhisattva: 



teSAM vadhakapuruSANAM na kupyati na ruSyati na khiladoSacittamutpAdayati, sa maJjuzrIrbodhisattvo



brahmasama indrasamo’kampya iti ||



itazcAdyakAle- 



zikSAdaro mahAyAnAt 

mahAphalavipAka: | tathAhi candra{1. ##SR. 35.3-4 (Var:## dIpakriyAbhi: ##for## ca dIpamAlai:; sugatAna ##for## sugatasya; ziSyAn ##for## zikSAm.)pradIpasUtre- 



buddhAna koTInayutAnupasthihedannena pAnena prasannacitta: | 



chatrai: patAkAbhi ca dIpamAlai: kalpAna koTyo yatha gaGgavAlikA: || 



yazcaiva saddharma pralujyamAne nirudhyamAne sugatasya zAsane | 



rAtriMdivaM eka careya zikSAm idaM tata: puNyaviziSTaM bhoti || 



tasmAtkartavyo’trAdara: || 



uktAni ca sUtrAnteSu bodhisattvazikSApadAni | yathoktamAryaratnameghe-kathaM ca kulaputra 



bodhisattvA bodhisattvazikSAsaMvarasaMvRtA bhavanti ? iha bodhisattva: evaM vicArayati-na 



prAtimokSasaMvaramAtrakeNa mayA zakyamanuttarAM samyaksaMbodhimabhisaMboddhum | kiM tarhi yAnImAni 



tathAgatena teSu teSu sUtrAnteSu bodhisattvasamudAcArA bodhisattvazikSApadAni prajJaptAni, teSu 



teSu mayA zikSitavyamiti vistara: | tasmAdasmadvidhena mandabuddhinA durvijJeyo vistaroktatvAt- 



bodhisattvasya saMvara: | 



tata: kiM yuktam ? 



marmasthAnAnyato vidyAdyenAnApattiko bhavet ||3||



@014



katamAni ca tAni marmasthAnAni, yAni hi sUtrAnteSu mahAyAnAbhiratAnAmarthAyoktAni ? 



yaduta- 



AtmabhAvasya bhogAnAM tryadhvavRtte: zubhasya ca | 



utsarga: sarvasattvebhyastadrakSA zuddhivardhanam ||4||



eSa bodhisattvasaMvarasaMgraha:, yatra bodhisattvAnAmabhyAsavizrAme’pyApattayo vyavasthApyante || 



yathoktaM bodhisattvaprAtimokSe-yo bodhisattvena mArga: parigRhIta: sarvasattvAnAM kRtena 



du:khakSayagAmI, sacedbodhisattvasya taM mArgaM parigRhyAvasthitasyApi kalpakoTeratyayenaikaM sukhacitta- 



mutpadyeta antazo niSadyAcittamapi, tatra bodhisattvenaivaM cittamutpAdayitavyam-sarvasattvAnAmAtyayikaM 



parigRhyaitadapi me varjayanniSIdAmIti parigRhyet | tamapi maJjuzrIrAha-paJcemAni devaputra Ananta-



yANi yairAnantaryai: samanvAgatA bodhisattvA: kSipramanuttarAM samyaksaMbodhimabhisaMbudhyante | katamAni 



paJca ? yadA devaputra bodhisattvo’dhyAzayatyanuttarAyAM samyaksaMbodhau cittamutpAdya nAntarA zrAvaka- 



pratyekabuddhabhUmau cittamutpAdayati, idaM devaputra prathamamAnantaryam | sarvasvaparityAgitAyAM cittamutpAdya 



nAntarA mAtsaryacittena sArdhaM saMnyasati, idaM devaputra dvitIyamAnantaryam | sarvasattvA mayA trAtavyA



ityevaM cittamutpAdya nAntarA sIdati, idaM devaputra tRtIyamAnantaryam | anutpannAniruddhAn sarva- 



dharmAnavabhotsya ityevaM cittamutpAdya nAntarA dRSTigateSu prapatati, idaM devaputra caturthamAnantaryam | 



ekakSaNasamAyuktayA prajJayA sarvadharmAnavabhotsya ityevaM cittamutpAdya nAntarA tiSThati, na viSThIvati 



aprAptAyAM sarvajJatAyAm, idaM devaputra paJcamamAnantaryamiti || 



tasmAdevamAtmabhAvabhogapuNyAnAmaviratamutsargarakSAzuddhivRddhayo yathAyogaM bhAvanIyA: || tatra 



tAvadutsargArthaM parigrahadoSabhAvanAdvAreNa vairAgyamutpAdayet, tyAgAnuzaMsAMzca bhAvayet | yathA tAvaccandra{1. ##SR. App. I(No.32) i.e,. the passage is omitted in Gilgit Mss.##}-



pradIpasUtre-



adhyavasitA ye bAlA: kAye’smin pUtike samyak | 



jIvite caJcale’vazye mAyAsvapnanibhopame ||

atiraudrANi karmANi kRtvA mohavazAnugA: | 



te yAnti narakAn ghorAn mRtyuyAnagatAbudhA: | iti || 



tathA ananta{2. ##Nanjio Nos. 357-58.##}mukhanirhAradhAraNyAmapyuktam- 



ye kecit sattvA na bhavanti vigrahA: parigrahastatra nidAnamUlam | 



tasmAttyajedyatra bhaveta tRSNA utsRSTatRSNasya hi dhAraNI bhavet || iti ||



bodhisattvaprAtimokSe kathitam-punaraparaM zAriputra bodhisattva: sarvadharmeSu parakIyasaMjJAmutpAda- 



yati | na kaMcidbhAvamupAdatte | tatkasya heto: ? upAdAnaM hi bhayamiti || AryogradattaparipRcchAyA- 



mapyAha-yaddattaM tanna bhUyo rakSitavyam | yad gRhe tadrakSitavyam | yaddattaM tattRSNAkSayAya | yadgRhe



@015



tattRSNAvardhanam | yaddattaM tadaparigraham, yadgRhe tatsaparigraham | yaddattaM tadabhayam, yadgRhe tatsabhayam | 



yaddattaM tadbodhimArgopastambhAya, yadgRhe tanmAropastambhAya | yaddattaM tadakSayam, yadgRhe tatkSayi | yaddattaM 



tata: sukham, yadgRhe, tadArabhya du:kham | yaddattaM tatklezotsargAya, yadgRhe tatklezavardhanam | yaddattaM 



tanmahAbhogatAyai, yadgRhe na tanmahAbhogatAyai | yaddattaM tatsatpuruSakarma | yadgRhe tatkApuruSakarma | yaddattaM 



tatsatpuruSacittagrahaNAya, yadgRhe tatkApuruSacittagrahaNAya | yaddattaM tatsarvabuddhaprazastam, yadgRhe 



tadbAlajanaprazastam || 

yAvatsacetpunarasya putre’tiriktataraM premotpadyate tathA'nyeSu sattveSu, tena tisRbhi: paribhASa- 



NAbhi: svacittaM paribhASitavyam | katamAbhistisRbhi: ? samyak [pra] yuktasya samacittasya 



bodhisatvasya bodhi: | zUnaviSamacittasya bodhi: zUnamithyAprayuktasya | anAnAtvacAriNo bodhisattvasya 



bodhirna nAnAtvacAriNa: | AbhistisRbhi: paribhASaNAbhi: svacittaM paribhASya mitre’mitrasaMjJotpAda-



yitavyA-amitraM hyetanmama, na mitram | yo’hamasyArthAya buddhaprajJaptAyA: zikSAyA uddhuratvAdgatvA asmin 



putre’tiriktataraM premotpAdayAmi, na tathAnyeSu sattveSu | tena tathA tathA cittamutpAdayitavyaM yathA



yathAsya sarvasatveSu putrapremAnugatA maitryutpadyate | AtmakSemAnugatA maitryutpadyate | evaM cAnena yoniza: 

pratyavekSitavyam-anyata eSa Agata:, anyato’ham | sarvasattvA api mama putrA abhUvan | ahaM ca 



sarvasattvAnAM putro’bhUvam | neha saMvidyate kazcitkasyaci....paro vA | yAvadevaM hi gRhapate gRhiNA 



bodhisattvena na kasmiMzcidvastuni mamatvaM parigraho vA kartavya:, nAdhyavasAnam, na niyati:, na 



tRSNAnuzaya: kartavya: | sacetpunargRhapate gRhiNaM bodhisattvaM yAcanaka upasaMkramya kiMcideva



vastu yAceta, sacedasya vastvaparityaktaM bhavet, naivaM cittaM nidhyApayitavyam-yadyahametadvastu 



parityajeyaM yadi vA na parityajeyam, avazyaM mamaitena vastunA vinAbhAvo bhaviSyati | akAmakena 



maraNamupagantavyaM bhaviSyati | etacca vastu mAM tyakSyati, ahaM caimaN tyakSyAmi | etacca vastu 



parityajya ahaM AttasAra: kAlaM kariSyAmi | etacca parityaktaM na me maraNakAle cittaM paryAdAya 



sthAsyati | etacca me maraNakAle prItiM prAmodyamavipratisAritAM ca janayiSyati | sacetpunarevamapi 



samanvAharan na zaknuyAttadvastu parityaktum, tena sa yAcanakazcatasRbhi: saMjJaptibhi: saMjJapayitavya: | 



katamAbhizcatasRbhi: ? durbalastAvadasmyaparipakvakuzalamUla:, Adikarmiko mahAyAne, na cittasya 



vazI parityAgAya, sopAdAnadRSTiko’smi ahaMkAramamakArasthita: | kSamasva satpuruSa, mA 



paritApsI: | tathAhaM kariSyAmi, tathA pratipatsye, tathA vIryamArapsye, yathainaM ca tavAbhiprAyaM 



paripUrayiSyAmi sarvasattvAnAM ceti | evaM khalu gRhapate tena yAcanaka: saMjJapayitavya: || 



etacca saMjJapanamupari doSaparihArAyoktam-mA bhUdbodhisattvasya tatrAprasAdo bodhisattva vA 



yAcanakasyeti | na tu mAtsaryamevaM anavadyaM bhavati | kutsitaM cedaM bhagavatA bodhisattvAnAm | yathAha 



bodhisattvaprAtimokSa-catvAra ime zAriputra dharmA bodhisattvAnAM na saMvidyante | katame catvAra: ? 



zATyaM bodhisattvAnAM na saMvidyate | mAtsaryaM bodhisattvAnAM na saMvidyate | IrSyApaizunyaM bodhisattvAnAM 



na saMvidyate | nAhaM zakto’nuttarAM samyaksaMbodhimabhisaMboddhumiti lIna cittaM bodhisattvAnAM na 



saMvidyate | yasyeme zAriputra catvAro dharmA: saMvidyante, sa paNDitairjJAtavya:-kuhako batAyam, lapako



@016



batAyam, naSTadharmo batAyam, saMklezadharmo batAyam, lokAmiSaguruko batAyam, bhaktacolakaparamo 



batAyamiti || tathA-cittazUrA: khalu puna: zAriputra bodhisattvA bhavanti | yAvatsvahastaparityAgI 



bhavati, pAdaparityAgI, nAsAparityAgI, zIrSaparityAgI, aGgapratyaGgaparityAgI, putraparityAgI, 



duhitRparityAgI, bhAryAparityAgI, ratiparityAgI, parivAraparityAgI, cittaparityAgI, sukhaparityAgI, 



gRhaparityAgI, vastuparityAgI, dezaparityAgI, ratnaparityAgI, sarvasvaparityAgIti || 



evaM nArAyaNaparipRcchAyAmapyuktam-na tadvastUpAdAtavyaM yasmin vastuni nAsya



tyAgacittamutpadyate | na tyAgabuddhi: krameta | na sa parigraha: parigrahItavyo yasmin parigrahe notsarjana- 



cittamutpAdayet, na sa parivAra upAdAtavyo yasmin yAcanakairyAcyamAnasya parigrahabuddhirutpadyate | 



na tadrAjyamupAdAtavyam, na te bhogA:, na tadratnamupAdAtavyam, yAvanna tatkiMcidvastUpAdAtavyam, 



yasmin vastuni bodhisattvasyAparityAgabuddhirutpadyate | api tu khalu puna: kulaputra bodhisattvena 



mahAsattvenaivaM cittamutpAdayitavyam-ayaM mamAtmabhAva: sarvasattvebhya: parityakta: utsRSTa:, prAgeva



bAhyAni vastUni | yasya yasya sattvasya yena yena yadyatkAryaM bhaviSyati, tasmai tasmai taddAsyAmi 



satsaMvidyamAnam | hastaM hastArthikebhyo dAsyAmi, pAdaM pAdarthikebhyo netraM netrArthikebhyo dAsyAmi, 



mAsaM mAMsArthikebhya:, zoNitaM zoNitArthikebhyo majjAnaM majjArthikebhyo’GgapratyaGgAnyaGgapratyaGgA-



rthikebhya:, zira: zirorthikebhya: parityakSyAmi | ka: punarvAdo bAhyeSu vastuSu yaduta dhanadhAnya- 

jAtarUparajataratnAbharaNahayagajarathavAhanagrAmanagaranigamajanapadarASTrarAjadhAnIpattanadAsIdAsakarmakara-



pauruSeyaputraduhitRparivAreSu | api tu khalu punaryasya yasya yena yena yadyatkAryaM bhaviSyati, tasmai 



tasmai sattvAya tattaddeyam | saMvidyamAnaM dAsyAmi, azocannavipratisArI avipAkapratikAGkSI 



parityakSyAmi | anapekSo dAsyAmi, sattvAnugrahAya sattvakAruNyena sattvAnukampayA teSAmeva sattvAnAM 



saMgrahAya, yathA me’mI sattvA: saMgRhItA bodhiprAptasya dharmajAnakA: syuriti | peyAlaM | tadyathApi 



nAma kulaputra bhaiSajyavRkSasya mUlato vA hriyamANasya, gaNData: zAkhAta: tvakta: patrato vA hriyamANasya 



puSpata: phalata: sArato vA hriyamANasya naivaM bhavati vikalpa:-mUlato me hriyate yAvatsArato me 



hriyata iti | api tu khalu punaravikalpa eva hInamadhyotkRSTAnAM sattvAnAM vyAdhInapanayati | 



ekameva kulaputra bodhisattvena mahAsattvena asmiMzcAturmahAbhautike AtmabhAve bhaiSajyasaMjJotpAdayitavyA | 



yeSAM yeSAM sattvAnAM yena yenArtha:, tattadeva me harantu, hastaM hastArthina:, pAdaM pAdArthina iti pUrvavat || 



AryAkSayamatisUtre’pi dezitam-ayameva mayA kAya: sarvasattvAnAM kiMkaraNIyeSu kSapa- 



yitavya: | tadyathApi nAma imAni bAhyAni catvAri mahAbhUtAni pRthivIdhAturabdhAtustejodhAtu- 



rvAyudhAtuzca nAnAsukhairnAnAparyAyairnAnArambaNairnAnopakaraNairnAnAparibhogai: sattvAnAM nAnopabhogaM 



gacchanti, evameva ahamimaM kAyaM caturmahAbhUtasamucchrayaM nAnA[sukhai]rnAnAparyAyairnAnArambaNairnAno-



pakaraNairnAnAparibhogairvistareNa sarvasattvAnAmupabhogyaM kariSyAmIti | sa imamarthavazaM saMpazyan kAya- 



du:khatAM ca pratyavekSate, kAyadu:khatayA ca na parikhidyate sattvAvekSayeti || 



AryavajradhvajasUtre’pyAha-iti hi bodhisattva AtmAnaM sarvasattveSu niryAtayan sarvakuzala- 



mUlopakAritvena sarvasattvAnAM kuzalamUlai: sa[manvA]haran pradIpasamamAtmAnaM sarvasattveSUpanayan 



@017



sukhasamamAtmAnaM sarvasattveSvadhitiSThan dharmakukSisamamAtmAnaM sarvajagati saMdhArayan, Aloka- 



samamAtmAnaM sarvasattveSvanugacchan, jagatpratiSThApanasamamAtmAnaM saMpazyan, kuzalamUlapratyayabhUta- 



mAtmAnaM sarvajagatyanugacchan, mitrasamamAtmAnaM sarvasattveSu niyojayamAna:, anuttarasukhamArga-



samamAtmAnaM sarvasattveSu saMdarzayamAna:, anuttarasukhopadhAnasamamAtmAnaM sarvasattveSu parizodhamAna:, 



sUryasamamAtmAnaM sarvajagati samIkurvANa:, evaMdharmopetamAtmAnaM sarvasattveSu prayacchan, yathAkAma- 



karaNIyavazyamAtmAnaM sarvaloke saMpazyan, agracaityA bhaviSyAma:… sarvajagatsthityAtmAnaM



saMpazyan, samacittatAM sarvajagati niSpAdayan, sarvopakaraNatIrthamAtmAnaM saMpazyan, sarva- 



lokasukhadAtAramAtmAnaM pratyavekSamANa:, sarvajagato dAnapatimAtmAnamadhimucyamAna:, sarvalokajJAna- 



samamAtmAnaM kurvANa:, bodhisattvacaryAprayuktamAtmAnaM saMjanayamAna:, yathAvAditathAkAritvenAtmAnaM



niyojayamAna:, sarvajJatAsaMnAhasaMnaddhamAtmAnaM pratyavekSamANa:, pUrvanimantritaM cittamanupAlayamAna:, 



pratipattau cAtmAnaM sthApayamAna:, bodhisattvatyAgacittatAM manasi kurvANa:, udyAnabhUtamAtmAnaM sarva-



sattveSu saMpazyan, dharmaratibhUtamAtmAnaM sarvalokeSvAdarzayamAna:, saumanasyadAtAramAtmAnaM sarvasattvAnA-



madhitiSThan, anantaprItisaMjananamAtmAnaM sarvajagato niryAtamAna:, sarvazukladharmAya dvArabhUta- 



mAtmAnaM sarvaloke saMdhArayamANa:, buddhabodhidAtAramAtmAnaM sarvasattvAnAM praNidadhat, pitRsama-



mAtmAnaM sarvaprajAyAM niyojayamAna:, sarvopakaraNAvaikalyAdhikaraNamAtmAnaM sarvasattvadhAtau pratiSThApayamAna: | 



iti hi bodhisattva AtmAnamupasthAyakatvAya dadAna:, yAcanakeSu nIcamanasikAracitta:, bhUmyAstara- 



NAdhiSThAnacetA:, dharaNisamasarvadu:khasahanamanasikArapravRtta:, sarvasattvopasthAnAklAntamAnasaprayukta:, 



bAlajanaduSkRtasthira:, sthAvarAdhivAsanajAtya:, asthita:, kuzalamUlAbhiyukta: aprayuktasarvaloka- 



dhAtUpasthAna:, karNau nAsA saMparityajan yAcanakebhya upasaMkrAntebhyo bodhisattvacaryopAttatathAgata- 



kulakulInasaMbhUtacitta: sarvabodhisattvAnusmaraNavihAraprasRta:, asArAtsarvatrailokyAtsa…tyavekSamANa: 



svazarIrAnadhyavasitasaMtAna:, aniketasarvabuddhadharmAnusmRtivihArI asArAccharIrAtsArAdAnAbhiprAya: | 



iti hi bodhisattvo jihvAM yAcita: samAno….vAcA premaNIyayA maitryA upacAravitatayA bhadre 



siMhAsane rAjArhe niSAdya taM yAcanakamaMbhibhASate hRSTa: akruSTacitto bhUtvA akSatacitto’- 



nupahatacitto mahAtmavaMzalA....[ci]tto buddhavaMzasaMbhUtacitto’lulitasaMtAnacitto mahAsthAma-



balAdhAno’nadhyavasitazarIracitto’nabhiniviSTavacanacitto jAnumaNDalapraSThitakAyo bhUtvA svakA- 



nmukhAjjihvAyAcanakasya sarvazarIramadhInaM kRtvA vAcaM pramuJcan snigdhAM mRdvIM premaNIyAM 



maitryopacArAm-gRhANa tvaM mama jihvAm, yathAkAmakaraNIyAM kuru | tathA kuru yathA tvaM prIto bhavasi 



prItamAnasa AtmanA pramudito hRSTa: prItisauma[na]syajAta iti | sa zira: parityajan sarva-



dharmAgrazira: paramajJAnamavataran sarvasattvaparitrANaziro bodhi….gacchan sarvajagadgryazira: anupama- 



jJAnamabhilaSan sarvadikchira: prAptuM jJAnarAjamadhimucyamAno’nuttarasarvadharmaizvaryazIrSatAM paripUrayitu- 



kAmo’nantayAcanakaprItiparisphuTacetA: | iti hi bodhisattvo hastapAdAn parityajan yAcanakebhya: 



zraddhAhastaprayuktenAnugrahacAritreNa bodhisattvasiMhavikramatyAgapratatapANinA vyavasargAbhiratena hasta- 



pAdaparityAgena mahApratiSThAnakramatalavyatihAreNa bodhisattvacaryA yavasAyena vedanAnupahatatayA



@018



dAnaprasAdazaktyA vimalacittotpAdasaMvaro niSparyavasthAnajJAnadharmazarIrAchinnAbhinnAluptakAyasaMjJa: 



anIcacitta: sarvamArakarmakalyANamitropastabdhabRMhitacetA: sarvabodhisattvasaMvarNitaikatyAganiryANa: | 



iti hi bodhisattva: svazarIramAkSipya rudhiramanuprayacchan yAcakebhya: praharSitabodhicitto 



bodhisattvacaryAbhilaSitacito’paryAttaveditacitta: sarvayAcanakAbhilaSitacitta: sarvapratigrAhakAvidviSTa-



citta: sarvabodhisattvatyAgapratipatpratipanno’nivartyayA prItiprasrabdhyA svazarIrAnapekSacitta: svazarIrA-



drudhiramanuprayacchan jJAnAyatanamahAyAnaprasRtacetA mahAyAnAvinaSTamanA iSTamanAstuSTamanA: prItamanA 



muditamanA maitryamanA: sukhamanA: prasannamanA: pramuditaprItisaumanasyajAto majjAmAMsaM svazarIrAt 



parityajan yAcanakebhya: kalyANatyAgayA yAcakAbhilaSitayA vAcA tAn yAcakAnabhilapan-gRhaNantu 



bhavanto mama zarIrAnmajjAmAMsaM yathAkAmakaruNayA tulyaprItivivardhanena tyAgacittena | bodhisattva- 



vijJagaNaniSevitena sahAkuza[lamU]lena lokamalApakarSitena pravareNAdhyAzayena | sarvabodhisattva- 



samatopAttairmahAdAnArambhairmanasAkAGkSitai: sarvayAcakairananutApyacittairdAnavastubhi: apratyavekSitena 



karmavipAkapratyayena sarvalokadhAtvavimukhayA sarvabuddhakSetrAlaMkAravyUhapUjayA sarvajagadabhimukhayA 



karuNAparitrANatayA | sarvabuddhabodhyabhimukhayA dazabala…cAraNayA atItAnAgatapratyutpannasarvabodhi- 



sattvAbhimukhayA ekakuzalamUlaparicaryayA sarvavaizAradyAbhimukhenArSabhasiMhanAdanadanena tryadhvAbhimukhena | 



sarvAdhvasamatAjJAnena …lokAbhimukhenAparAntakoTIgatakalpavyavasAyena bodhisattvapraNidhAnena apari- 



trasyanAbhimukhenAkhedacittotpAdena bodhisattva: svahRdayaM parityajan yAcanakebhyo dAnavaMzazikSitacitta: 



pAramitAniSpAdanacitta: sarvabodhisattvadAnAnuddhatasupratiSThitacitta: adhiSThAnasarvayAcanakapratimAnana- 



citta:, adhyAzayaM parizodhayamAna:, sarvajagatpari[pAca]nanidAnaM mahApraNidhAnaM pratipadyamAna:, 



bodhisattvacaryAyAM saMvasamAna:, sarvajJatAsaMbhAraM saMbharamANa:, praNidhimariJcan so’tra yakRddRkkAphupphusaM 



yAcakebhya: parityajan yAcanakAbhiprasannayA dRSTyA prasannaprItyAkArairnetrairbodhisattvaniryAtena premNA 



avyutthitamanasikAreNa tyAgena asArAtkAyAtsupratyavekSitena sArAdAnacittena zmazAnaparyantena 



kAyAnusmRtimanasikAreNa vRkazRgAlazvabhakSyaM zarIraM pratyavekSamANa: parabhaktimanasikRtayA zarIrAnitya- 



tayA apaviddhazarIreNa parabhaktacetanena evaM dharmamanasikAraprayukto bodhisattvastAn yAcanakAnanimiSaM 



prekSamANa: evaM cittamutpAdayati-yadi cAhametadyAcanakasyaitaccharIrAdantrayakRdbukkAphupphusaM dadyAm 



Ayu:kSayaparyante | naiSo nitya: zamazAnaparyavasAna iti | sa evaM manasikArasaMtoSitena saMtAnenaivaM 



dharmajJAnenAzayena kalyANamitrasaMjJAdhiSThitena yAcanakadarzanena asArAtkAyAtsAramAdAtukAmo dharmakAma-



tayA svamAMsAnnakhaM parityajanneva tatkuzalamUlaM pariNAmayatItyAtmabhAvotsargaM kRtvA || 



bhogapuNyotsargo’pyatraivokta:-iti hi bodhisattvo nAnAdakSiNIyapratigrAhakeSvanyAnyapudgala- 



digAgateSvaprameyakRpaNavanIpakeSu bodhisattvazravAgateSu bodhisattvazabdaM zrutvA AgateSu bodhisattvapratya- 



yAvakAzagateSu bodhisattvadAnapUrvaM praNidhAnazruteSu, bodhisattvapraNidhAnacittanimantriteSu, sarvatyAgamanA: 



sAbhilaSiteSu tRptayAcanakapratimAnanAcetana:, AgatayAcanakakSamApaNacetana:-mayaiva tatra dizaM gatvA 



yUyaM pratimAnayitavyA abhaviSyata, yena yuSmAkamAgamanaklamo na syAt-evaM samRddhapraNipAtena 



kSamayati sarvayAcanakAn | kSamayitvA snApayitvA vizrAmitazarIrAn kRtvA tebhyo yarDcchayopakaraNaM 



@019



pratipAdayati-yadidaM maNiratha[#n jambu]dvIpakalyANakanyAratnaparipUrNAn, yadidaM suvarNarathAn 



janapadavizuddhakanyAratnaparipUrNAn, yadidaM vaiDUryarathAn vA anukulagItavAdyasaMpravAditaparipUrNAn, 



evaM sphaTikarathAn sumukhasuveSadhArisvalaMkRtarUpAnapratikUladarzanacaturakanyAratnaparipUrNAniti || 



tathA atraiva dezitam-maNirathAn vA dadAna: sarvaratnajAlasaMcchannAnAjAneyahastyupetAn 



savAhanAn candanarathAn dadAno ratnacakrarathyaprayuktAn ratnasiMhAsanapratiSThitAn yAvannAnAratna- 



chatrasaMchannavyUhAn ratnavitAnavitatasaMchannAn dhvajapatAkAlaMkRcaturdikkAn nAnAgandhavidhUpitasAra- 



…gandhAnulepAnuliptAn, sarvapuSpavyUhAvakIrNAn kanyAzatasahasraratnasUtraprakarSitAn abhrAntagamanAn 

abhrAntasamavAhanaprayuktAn, yAvadapratikUlamanojJapravAtagandhAn suduhitRputravacanopacAraprayuktAn, 



vividhagandhacUrNasaMbhRtakRtopacArAniti ||



punaratraivAhaM-AtmAnaM ca sarvasattvAnAM niyAtayannupasthAnaM vA sarvabuddhAnAmupAdadAno rAjyaM 



vA parityajan puTabhedakaM vA nagararAjadhAnIM sarvAlaMkArabhUSitAM yathArhaM vA yAcanakeSu sarvaparivAraM 



parityajan putraduhitRbhAryAM vA dadAno yAcanakebhya: sarvagRhaM vApasRjan yAvatsarvopabhoga- 



paribhogAn vA dadAna:, evaM pAnadAnaM rasadAnamapi bodhisattvo dadAno vividhAn kalyANanudArAn 



vizuddhAnavikalAMstiktAM^llavaNAn kaTukAn kaSAyAn nAnArasAgropetAn susnigdhAn vividharasa- 



vidhinopetAn dhAtukSobhaNasamatAsthApanAn cittazarIrabalopastambhanAn prItiprasAdaprAmodyakalyatA- 



jananAn yAvatsarvaparopakramapratiSedhakAn sarvavyAdhizamanAnArogyasaMjananAn | evaM vastradAnaM puSpadAnaM 



gandhadAnaM vilepanadAnaM mAlyadAnaM zayanadAnamAvAsadAnamapAzrayadAnaM pradIpadAnaM ca | glAnapratyaya- 



bhaiSajyapariSkArAn bodhisattvo’nuprayacchan yAvannAnAbhAjanAni vividhasaMbhArANyanekakAMsya- 



pAtrIraprameyasaMbhAropacitA hiraNyasuvarNarUpyacUrNaparipUrNA: | tAni buddhebhyo bhagavadbhyo dadAna:, 



acintyadakSiNIyAdhimuktacetA bodhisattvaratnebhyo vA dadAna:, kalyANamitrasudurlabhacittotpAdena 



AryasaMghAya vA dadAna:, buddhazAsanopastambhAya pudgalAya vA dadAna:, zrAvakapratyekabuddhebhyo vA 



AryaguNasuprasannacittatayA mAtApitRbhyAM dadAna:, guruzuzrUSopasthAnacittatayA AcAryaguru- 



dakSiNIyebhyo vA dadAna:, tatra tatra gurusaMbhArAvavAdazikSaNaprayukta: azanavasanaM vA kRpaNavanIpaka- 



yAcanakebhyo dadAna:, sarvasattvApratihatacakSurmaitrIparibhAvitacittatayA | peyAlaM | iti hi 



bodhisattvo hastyAjAneyAn dadAna: saptAGgasupratiSThitAn SaSTihAyanAn SaDdantopetAn 



padmavarNAn mukhavizuddhAn suvarNAlaMkArAn hemajAlapraticchannazarIrAn nAnAratnavicitrAlaMkAra-



jAlazuNDaprakSiptavyUhAn suvarNakalyANAn kalyANa[cAru]darzanAn aklAntayojanasahasragamano- 



pacArAn | azvAjAneyAn vA dadAna: sukhavAhanasukhazarIropetAnanujavasaMpannAMzcaturdiggamanAhAra-

javopetAnArohasaMpannAn divyakalyANacArusadRzasarvavibhUSaNopetAn | sa tAn dadAna: parityajan 



gauraveNa gurujanebhya: kalyANamitramAtApitRbhya: kRpaNavanIpakayAcanakebhya: sarvajagatpratigrAhakebhyo 



muktacittatayA dadAna:, nAgRhItacittatayAvasRjan mahAkaruNAparisphuTena saMtAnena mahAtyAgaparimANa- 

bodhisattvaguNeSu pratipadyamAno’bhijAtabodhisattvAdhyAzayAn parizodhayamAno yAvat....iti hi bodhi- 



sattva AsanadAnaM dadAna: parityajan rAjabhadrAsanAni vaiDUryapAdakAni siMhapratiSThitAni suvarNasUtraratna- 



@020



jAlavitAnAnyanekacIvarasparzopetaprajJaptAni sarvasAragandhavAsitopacArANi vicitramaNirAjasamucchrita-

dhvajAnyanekaratnakoTIniyutazatasahasrAlaMkAravyUhAni hemajAlavitAnavitatAni suvarNakiGkiNIjAla-



saMghaTitamanojJanAdanirghoSazabdAni mahAntyAsanAnyabhyudgato[dviddha] cakSurdarzanAnyekacchatramahApRthivya- 



nuzAsananiSpadanAbhiSiktAni | sarvarAjyaizvaryAdhipateyaniyataniSadyApratihatacakrazAsanAnuzAsana- 

sarvarAjAdhipateye pravartate | evaM yAvat… iti hi bodhisattvazcchatrANi dadAna: parityajan 



mahAratnavyUhapratimaNDitAni ratnadaNDAni kiGkiNIjAlasaMchannAni | ratnasUtrakarNakaNThAvalIvinAmita- 

vaiDUryamaNihArAbhipralambitAni nandIghoSamanojJazabdopacArANi hemajAlAbhyantaravizuddhachadanAni 



ratnazalAkAlaMkArazatasahasravitatAni ratnakoSasaMdhAritAnyagurucandanAnyekasAravaragandhakoTIniyuta-

zatasahasravidhUpitavAsitopacArANi jAmbUnadaprabhAsvarazuddhAni | tAdRzAnAM chatrANAmanekakoTI- 

niyutazatasahasrAlaMkArANAM tadatiriktAni ca asaMkhyeyakoTIniyutazatasahasrAlaMkArANyanapekSacitto


dadAna: parityajannavasRjannanuprayacchan saMmukhIbhUtebhyo vA sattvasArebhyo nirvRtAnAM vA tathAgatAnAM 



caityAlaMkArAya, dharmaparyeSTaye, bodhisattvakalyANamitrebhyo vA, abhijAtabodhisattvadharmabhANakebhyo vA, 



mAtApitRbhyAM vA, saMgharatne vA, sarvabuddhazAsane vA, yAvatsarvapratigrAhakebhya:, sa evaM tatkuzalamUlaM 



pariNAmayati || 



yathA tAvatprathamAyAmeva pariNAmanAyAM sarvakuzalamUlaprastAveSUpadiSTam, evaM praNidhAnamutpA- 



dayati-kathametAni kuzalamUlAni sarvajagadupajIvyAnyupakAribhUtAni bhaveyurvizuddhadharmaparyavasAnAni, 



yena sarvasattvAnAmetai: kuzalamUlairnarakApAyapratiprasrabdhirbhavati ? tairyagyonikAyAmalaukikAddu:khaskandhA- 



nnivartayeyu: ? sa tAni kuzalamUlAni pariNAmayannevaM tatkuzalamUlaM pariNAmayati-anenAhaM 



kuzalamUlena sarvasattvAnAM layanaM bhaveyaM sarvadu:khaskandhavinivartanAya, sarvasattvAnAM trANaM bhaveyaM 



sarvaklezaparimocanatayA, sarvasattvAnAM zaraNaM bhaveyaM sarvabhayArakSaNatayA, sarvasattvAnAM gatirbhaveyaM 



sarvabhUmyanugamanatayA, sarvasattvAnAM parAyaNaM bhaveyamatyantayogakSemapratilambhatayA, sarvasattvAnAmAloko 



bhaveyaM vitimirajJAnasaMdarzanatayA, sarvasattvAnAM ulkA bhaveyamavidyAtamondhakAravinivartanatayA, 



sarvasattvAnAM pradyoto bhaveyamatyantavizuddhipratiSThApanatayA, sarvasattvAnAM nAyako bhaveyamacintyadharma- 



nayAvatAraNatayA, sarvasattvAnAM pariNAyako bhaveyamanAvaraNajJAnaskandhopanayanatayA | peyAlaM | 



taccAdhyAzayata: pariNAmayati na vacanamAtreNa | taccodagracitta: pariNAmayati, hRSTacitta: pariNAma- 



yati, prasannacitta: pariNAmayati, pramuditacitta: snigdhacitta: pariNAmayati, maitracitta: premacitta: 



anugrahacitto hitacitta: sukhacitta: pariNAmayati | taccaivaM pariNAmayati-idaM mama kuzalamUlaM 



sarvasattvAnAM gativizuddhaye saMvarteta, upapattivizuddhaye saMvarteta, puNyamAhAtmyavizuddhaye saMvarteta, 

anabhibhUtatAyAM saMvarteta, aparyAdAnatAyAM saMvarteta, durAsadacittatAyAM saMvarteta, smRtyapramoSatAyAM 



saMvarteta, gatimativinizcayatAyAM saMvarteta, buddhyapramANatAyAM saMvarteta, kAyakarmamanaskarmasarvaguNA- 



laMkAraparipUryAM saMvarteta | anena me kuzalamUlena te sarvasattvA: sarvabuddhAnArAgayeyu:, ArAgayitvA 



ca mA virAgayeyu: | teSu ca buddheSu bhagavatsu prasAdamabhedyaM pratilabheran | teSAM ca tathAgatAnAmarhatAM 



samyaksaMbuddhAnAmantike dharmadezanAM zRNuyu: | zrutvA ca sarvA vimatIrvinivartayeyu: | yathAzrutaM ca 





@021



saMdhArayeyu: | saMdhArayantazca pratipattyA saMpAdayeyu: | tAMzca tathAgatAnArAdhayeyu: | cittakarmaNyatAM ca 



pratilabheran | anavadyAni karmANi samudAnayeyu: | mahatsu ca kuzalamUleSvAtmAnaM pratiSThApayeyu: | 



atyantaM ca dAridryaM vinivartayeyu:, saptadhanapratilambhAMzca paripUrayeyu:, sarvabuddhAnAM cAnuzikSayeyu:, 



kalyANendriyapratilambhaM cAdhigaccheyu:, udArAdhimuktisamatAM ca pariniSpAdayeyu:, sarvajJajJAne

cAvakAzaM pratilabheran, apratihatacakSuSmattAM ca sarvajagatyutpAdayeyu:, lakSaNAlaMkRtatAM ca 



kAyapratipUriM pratilabheran, sarvaguNAlaMkAraM ca vAkyavizuddhiM parigRhNIyu:, saMvRtendriyatAM dazabala- 



prayuktAM cittakalyatAM samudAnayeyu:, anizritavihAratAM ca paripUrayeyu:, yena ca sukhopadhAnena 



sarvabuddhA: samanvAgatAstatsukhopadhAnapratilabdhA: sarvasattvA bhaveyuriti | yathA SaSThIpariNAmano- 



ktena vidhinA pariNAmayati-sarvasatvA jJAnAhArAdbhavantu asaGgaprayuktacetasa:, AhAraprajJAtApino- 



‘nadhyavasitAhArA: prItibhakSA nirAmiSAhArA yAvat kAmatRSNAvinivartakA: | sarvasattvA: dharmarasamegha- 



pravarSakA bhavantu anuttaradharmaratiprINitasaMtAnA: | sarvasattvA: sarvarasAgrajihvA bhavantu rasanimittA- 



grahItAra: sarvabuddhadharmacintanaprayuktA: avipannayAnA agrayAnA uttamayAnA: zIghrayAnA mahAyAnA: | 



sarvasattvA atRptadarzanA bhavantu buddhaprItipratilabdhA: | sarvasattvA: sarvakalyANamitradarzanAnupahatasaMtAnA 



bhavantu | sarvasattvA agadabhaiSajyarAjopadarzanA bhavantu | sarvasattvA: klezaviSavinivartakA:, sarvasattvA 



AdityamaNDalodgatadarzanA bhavantu sarvasattvatamastimirapaTalavidhamanatvAt || 



evamAtmAnamupanidhAya svabhAvanAnukUlyena paThitavyam-sarvasattvAnAmabhiruciradarzanatAyAM



pariNAmayAmi, saumanasyadarzanatAyAM kalyANadarzanatAyAM pariNAmayAmi | abhilaSitadarzanatAyAM 



praharSitadarzanatAyAM daurmanasyAdarzanatAyAM buddhadarzanopetAyAM pariNAmayAmi || 



sarvasattvA: zIlagandhopetA bhavantu anAcchedyazIlA bodhisattvapAramitAzIlA: | sarvasattvA 



dAnavAsitA bhavantu sarvatyAgaparityAgina: | sarvasattvA: kSAntivAsitA bhavantu akSobhyacetanA- 



pratilabdhA: | sarvasattvA vIryavAsitA bhavantu mahAvIryayAnasaMnaddhA: | sarvasattvA dhyAnavAsitA



bhavantu pratyutpannabuddhasaMmukhIbhAvasthitA: samAdhipratilabdhA: | sarvasattvA bodhisattvapariNAmanAvAsitA 



bhavantu | sarvasattvA: sarvazukladharmavAsitA bhavantu sarvAkuzaladharmaprahINA: | sarvasattvA divyazayana- 



pratilabdhA bhavantu mahAjJAnAdhigamAya | sarvasattvA AryazayanapratilabdhA bhavantu ni:pRthagjanabodhi- 



cittAvAsanatvAt | sarvasattvA: sukhazayanapratilabdhA bhavantu | sarvasaMsArAvacaradu:khaparivarjanatvAt | sarva-



sattvA: kSemazayanapratilabdhA bhavantu dharmakAmasparzopetA: | sarvasattvA: parizuddhabuddhakSetrAvabhAsA bhavantu 



guNavAsasuprayuktA AryAvAsaniketoccalitA: anuttarasarvabuddhavAsAvirahitA: | sarvasattvA buddhopa- 



nizrayavihAriNo bhavantu | sarvasattvA anantAlokA bhavantu sarvabuddhadharmeSu | sarvasattvA apratihatAvabhAsA 



bhavantu sarvadharmadhAtvekaspharaNA: | sarvasattvA ArogyazarIrA bhavantu tathAgatakAyapratilabdhA: | 



sarvasattvA bhaiSajyarAjopamA bhavantu atyantAkalpanadharmANa: | sarvasattvA apratihatabhaiSajyastambhopamA 



bhavantu jagaccikitsApratipannA: | sarvasattvA rogazalyaniruddhA bhavantu sarvajJArogyapratilabdhA: | sarva-



sattvA: sarvajagadbhaiSajyakuzalA bhavantu yathAzayabhaiSajyaprayogasaMprayoktAra: || sarvasattveSu sarvaroga- 



vinivartanAya pariNAmayAmi | sarvasattveSvaparyantasthAmabalazarIratAyAM pariNAmayAmi | sarvasattvAnAM 



@022



cakravAlaparvatAnavamardyakAyabalopapattaye pariNAmayAmi | sarvasattvAnAM sarvabalopastambhanAtRptatAyAM 



pariNAmayAmi || sarvasattvA apramANabhAjanA bhavantu AkAzadhAtuvipulA: smRtIndriyopetA: sarva- 



laukikalokottarabhAvasaMgrahaNAd grahaNasmRtyasaMpramUDhA: | sarvasattvA: kalyANavizuddhibhAvanA bhavantu 



atItAnAgatapratyutpannasarvabuddhabodhyabhedaprasAdagrAhiNa: | sarvasattvA: kAmaMgamA bhavantu sarvatragAminIbuddha- 



bhUmipratilabdhA: | sarvasattvA: sarvasattveSvapratihatacittA bhavantu | sarvasattvA anAbhogasarvabuddhakSetra- 



parisphuTagamanA bhavantu ekacittakSaNasarvadharmavikramA: | sarvasattvA: zrAntAklAntasarvalokadhAtugamanA 



bhavantu avizrAmyamAnamanomayakAyapratilabdhA: | sarvasattvA: sukhagamanayuktA bhavantu sarvabodhisattva- 



caryAnupravezina: | anena kuzalamUlena sarvasattvA: kalyANamitrAtyAgacittAnutsRSTA bhavantu kRtajJA: 



kRtAnupAlanatayA | sarvasattvA: kalyANamitrai: sahaikArthA bhavantu sabhAgakuzalamUlasaMgrahaNatayA | 



sarvasattvA: kalyANAzayA bhavantu kalyANamitrasaMvasanasaMpadavihArAnudhanvanatayA | sarvasattvA: kalyANa- 



mitrakuzalamUlakarmavipAkavizuddhA bhavantvekapraNidhAnA: | sarvasattvA mahAyAnAbhiraktA: saMprasthitA 



bhavantvaviSkambhitayAnasarvajJatAparyavasAnA: | sarvasattvA: pracchAditakuzalamUlA bhavantu sarvabuddhAvasthA- 



gopanapratilabdhA: | sarvasattvA guNajJAnAbhicchAditA bhavantu sarvalokopaklezavyapavRttA: | sarvasattvA 



acchinnAvikSiptazukladharmANo bhavantvavipannabuddhadharmapravAhA: | sarvasattvAzchatrabhUtA bhavantu dazabala- 



vitAnAnvitA: | sarvasattvA atyantabodhyAsanapratilabdhA bhavantu | sarvasattvA [buddhavikrAntisiM]hA- 



sanapratilabdhA bhavantu sarvajagadavalokanIyA iti ||



AryagaganagaJjasUtre’pyAha-mA bhUttanmama kuzalamUlaM dharmajJAnaM kauzalyaM vA yanna sarvasattvopa- 



jIvyaM syAditi || 



atItAnAgatazubhotsargastvAryAkSayamatisUtre’bhihita:-kuzalAnAM ca cittacaitasikAnA- 



manusmRtiranusmRtya ca bodhipariNAmanA, idamatItakauzalyam | yo’nAgatAnAM kuzalamUlAnAM 



nidhyaptirbodherAmukhIkaraNasamanvAhAra:, ye me utpatsyante kuzalAzcittotpAdA:, tAnanuttarAyAM samyaksaM- 



bodhau pariNAmayiSyAmIti idamanAgatakauzalyam || tadevaM caitasikenAbhyAsena sarvatyAgAdimuktiM 



paripUrya, tyAgacittavegAttena kAyaprayogeNotsRSTasarvaparigraha: | sarvaparigrahamUlAdbhavadu:khAdvimukto mukta 



ityucyate | anuttarAMzcAprameyAsaMkhyeyAn kalpAn nAnAkArAnantAn laukikalokottarAn 



sukhasaMpatpravarSAnanubhavati | tena cAtmabhAvAdinA baDizAmiSeNeva svayamanabhigatopabhogenApyAkRSya



parAnapi tArayati || ata evoktaM ratnameghe-dAnaM hi bodhisattvasya bodhiriti || 



zikSAsamuccaye dAnapAramitA prathama: pariccheda: ||



@023



2



saddharmaparigraho dvitIya: pariccheda: | 



evameSAmAtmabhAvAdInAmutsRSTAnAmapi rakSA kAryA | kuta: ? yasmAt- 



paribhogAya sattvAnAmAtmabhAvAdi dIyate | 



arakSite kuto bhoga: kiM dattaM yanna bhujyate ||5||



tasmAtsattvopabhogArthamAtmabhAvAdi pAlayet | 



uktaM hi bodhisattvaprAtimokSe-paraM zAriputra rakSiSyAmItyAtmA rakSitavya: | evaMrUpayA 



zAriputra hitaiSi[ka]tayA samanvAgato bodhisattvo jIvitahetorapi pApaM karma na karotIti || 



vIra{1. ##Nanjio, No 23 (28).##}dattaparipRcchAyAmapyAha-zakaTamiva bhArodvahanArthaM kevalaM dharmabuddhinA voDhavyamiti | 



tathA akSayamatisUtre’pi-kAyadu:khatayA ca na parikhidyate sattvAvekSitayeti || 



taccAtmabhAvAdikaM kathaM pAlayet ? kalyANamitrAnutsa(rgA)rjanAt | yathoktamAryagaNDa-{2. ##GV p. 462-64.##}



vyUhe AryazrIsaMbhavena-kalyANamitrasaMdhAritA: kulaputra bodhisattvA na patanti durgatiSu | kalyANa- 



mitrasamanvAhRtA nAtikrAmanti bodhisattvazikSAm | kalyANamitrapraticchannA abhyudgatA bhavanti 



lokAt | kalyANamitraparyupAsitA bodhisattvA asaMpramoSacAriNo bhavanti sarvabodhisattvacaryAsu | 



kalyANamitraparigRhItA bodhisattvA durdharSA bhavanti karmaklezai: | saMbodhakA: kalyANamitrA 



akaraNIyAnAM saMnivArakA: pramAdasthAnAt | niSkAsayitAra: saMsArapurAt | tasmAttarhi kulaputra evaM 



manasikArAt pratiprazrabdhena kalyANamitrANyupasaMkramitavyAni | pRthivIsamacittena sarvabhAravahanA- 



pariNamanatayA vajrasamacittena anAbhedyAzayatayA cakravAlasamacittena sarvadu:khAsaMpravedhanatayA | 



lokadAsasamacittena sarvakarmasamAdAnAjugupsanatayA | rajoharaNasamacittena mAnAtimAnavivarjanatayA | 



yAnasamacittena gurubhAranirvahanatayA | zvasamacittenAkrudhyanatayA | nausamacittena gamanAgamanApari- 



trasyatanayA | suputrasadRzena kalyANamitramukhavIkSaNatayA | Atmani ca te kulaputra AturasaMjJotpAda- 



yitavyA, kalyANamitreSu ca vaidyasaMjJA, anuzAsanISu bhaiSajyasaMjJA, pratipattiSu vyAdhinirghAtanasaMjJA | 



Atmani ca te kulaputra bhIrusaMjJotpAdayitavyA, kalyANamitreSu zUrasaMjJA, anuzAsanISu 



praharaNasaMjJA, pratipattiSu zatrunirghAtanasaMjJA || atraiva acalopAsikAvimokSe varNitam-kalyANa- 



mitrAnuzAsanIpratipannasya kulaputra bodhisattvasya buddhA bhagavanto’bhirAddhacittA bhavanti | kalyANa- 



mitravacanAvilomasthAyino bodhisattvasya sarvajJatA AsannIbhavati | kalyANamitravacanAvicikitsaka- 



syAsannIbhavanti kalyANamitrANi | kalyANamitramanasikArAvirahitasya sarvArthA abhimukhA bhavantIti || 



ata evAryasudhana: sAra{3. ##Cf. GV. P99.##}dhvajasya bhikSo: pAdau zirasAbhivandya anekazatasahasrakRtva: pradakSiNIkRtya 



sAradhvajaM bhikSumavalokya praNipatya puna: punaravalokayan niyataM praNipatan namasyannava- 



naman manasi kurvan cintayan bhAvayan paribhAvayannudAnamudAnayan hAkkAraM kurvan guNAnabhimukhI- 



kurvannigamayan atrasannanusmaran dRDhIkurvannavijahan manasAgamayannupanibadhnan praNidhiM samavasaran 



@024



darzanamabhilaSan svaranimittamudgRhNan yAvattasyAntikAtprakAnta: || tathA kalyANamitrAgatAM sarvajJatAM 



saMpazyannazrumukho rudan yAvanmrgha{1. ##Cf. GV.P. 76.##}sya dramiDasyAntikAtprakrAnta: || 



bodhisattvapratimokSe'pyuktam-iha zAriputra bodhisattvo dharmakAmatayA nAsti talloke 



ratnaM yanna parityajati | nAsti tatkAyopasthAnaM yanna karoti | nAsti tajjaGghApreSaNaM 



yannotsahate | nAsti tadvAkkarma yannotsahate AcAryopAdhyAyagauravatayA | peyAlaM | tatkasya 



heto: ? bandhacchedAyaiSa dharma: saMvartate | jAtijarAvyAdhimaraNazokaparidevadu:khadaurmanasyacchedAyaiSa 



dharma: saMvartata iti ratnacittamutpAdya, bhaiSajyacittamutpAdya, sarvasattvAnAM glAnyavyupazamAyaiSa dharma: 



saMvartata iti | eSTavyazcAsmAbhi: sarvasattvAnAM glAnyavyupazamAyaivaMrUpo dharma iti || 



ugradattaparipRcchAyAmapyuktam-sacetpunargRhapate pAThasvAdhyAyArthiko bodhisattva: kasyaci- 



dantikAccatuSpAdikAM gAthAM zRNuyAduddizedvA udgRhNIyAddAnazIlakSAntivIryadhyAnaprajJAsaMprayuktAM 



bodhisattvasaMbhAropacayaM vA, tena tasminnAcArye dharmagauravaM karaNIyaM yAvadbhirnAmapadavyaJja[na]…



gAthoddiSTA | yadi tAvat evaMkalpAMstasyAcAryasyopasthAnaparicaryAM kuryAdazaThatayA sarvalAbhasatkAra- 



pUjayA | adyApi gRhapate na pratipUritamAcAryasyAcaryagauravaM bhavati, ka: punarvAdo dharma[gauravam] ||



prajJApAramitAyAmaSTa{2. aSTa. P 495.}sAhasrikAyAmapyuktam-kalyANamitreSu ca tvayA kulaputra tIvraM 



gauravamutpAdayitavyam, prema ca karaNIyam | atha khalu sadAprarudito bodhisattvo mahAsattva evaMrUpairguNai- 



rgauravamanasikArairgacchannanupUrveNAnyatamanagaramanuprAptam | tatra tasyAntarApaNamadhyagatasyaitadabhUt- 



yannvahamimamAtmabhAvaM vikrIya anena mUlyena dharmodgatasya bodhisattvasya mahAsattvasya satkAraM kuryAm | 



dIrgharAtraM hi mamAtmabhAvasahasrANi bhagnAni kSINAni vikrItAni | punaraparimANe saMsAre’parimANAni 



yAni mayA kAmaheto: kAmanidAnamanubhUtAni | na punarevaMrUpANAM dharmANAM kRtaza:, evaMrUpANAM 



vA sattvAnAM satkArAya | atha khalu sadAprarudito bodhisattvo mahAsattvo’ntarApaNamadhyagata: 



zabdamudIrayAmAsa, ghoSamanuzrAvayAmAsa-ka: puruSeNArthika:, ka: puruSeNArthika:, ka: puruSeNArthika 



iti | peyAlaM | atha khalu mAra: pApIyAn brAhmaNagRhapatikAMstathA samupasthApayAmAsa yathA taM ghoSaM 



nAzrauSu: | yadA Atmana: krAyakaM na labhate, tadaikAntaM gatvA prArodIt, azrUNi ca prAvartayat, evaM 



cAvadat-aho batAsmAkaM durlabhA lAbhA ye vayamAtmabhAvasyApi kretAraM na labhAmahe | atha khalu



zakro devAnAmindro mANavakarUpeNa yAvatsadApraruditaM bodhisattvaM mahAsattvametadavocat-kiM tvaM 



kulaputra dInamanA utkaNThitamAnaso’zrUNi pravartayamAna: sthita: ? sadAprarudita evamAha-ahaM mANavaka



dharmakAmatayA imamAtmabhAvaM vikrIya dharmapUjAM kartukAma: | so’hamasya krAyakaM na labhe | peyAlaM | 



atha khalu sa mANavaka: sadApraruditaM bodhisattvaM mahAsattvametadavocat-na mama kulaputra puruSeNa 



kRtyam | api tu khalu puna: piturme yajJo yaSTavya: | tatra me puruSasya hRdayena kRtyaM lohitena 



cAsthimajjayA ca | taddAsyasi tvaM krayeNa ? atha khalu sadApraruditasyaitadabhUt-lAbhA me sulabdhA:, 



pariniSpannaM cAtmAnaM jAne prajJApAramitopAyakauzalyeSu, yanmayAtmana: krAyako labdho hRdayasya 



rudhirasya cAsthimaJjAyAzca | sa hRSTacitta: kalyacitta: pramudittacittastaM mANavakametadavocat-



@025



dAsyAmi mANavaka yen ate ita AtmabhAvAdartha: | yAvatsadAprarudito bodhisattvo mahAsattvastIkSNaM 



zastraM gRhItvA dakSiNaM bAhuM vidhvA lohitaM [nisrAvayati sma] dakSiNaM coruM vidhvA nirmAsaM ca 



kRtvA asthi bhettuM kuDyamUlamupasaMkrAmati || 



atha khalvanyatarA zreSThidArikA upariprAsAdatalagatA adrAkSIt sadApraruditaM bodhisattvam | 



yAvatsA zreSThidArikA yena sadAprarudito bodhisattvastenopasaMkramyaitadavocat-kiM nu khalu tvaM kulaputra 



evaMrUpAmAtmana: kAraNAM kArayasIti ? yAvatsA darikA pUjAprayojanaM zrutvA punarAha-kA punaste kulaputra 



tato guNajAtirniSpatsyate ? sa tAmetadavocat-sa dArike kulaputro mama prajJApAramitAmupAyakauzalyaM 



copadekSyati | tatra vayaM zikSiSyAma: | tatra vayaM zikSamANA: sarvasattvAnAM pratizaraNaM bhaviSyAma: | 



peyAlaM | atha khalu sA zreSThidArikA sadApraruditaM bodhisatvametadavocat-AzcaryaM kulaputra | 



yAvadudArA: praNItAzcAmI tvayA dharmA: parikIrtitA: | ekaikasyApi kulaputra evaMrUpasya dharmasyA- 



rthAya gaGgAnadIvAlikopamAnapi kalpAnevamAtmabhAvA: parityaktavyA bhaveyu: | tathodArA: praNItAzcAmI 



tvayA dharmA: parikIrtitA: | api tu khalu kulaputra yena yena kRtyaM tatte dAsyAmi suvarNaM vA maNi 



vA muktAM vA vaiDUryaM vA yAvat yena tvaM taM dharmodgataM bodhisattvaM satkariSyasi | yAvadvistareNa tayA 



dArikayA paJcazataparivArayA sArdhaM tasya dharmodgatasya saMkramaNaM {1. aSTa ##reads a much longer text after this.##}kartavyam ||



atha{2. aSTa ##p.520.##} khalu dharmodgato bodhisattvo mahAsattva: utthAyAsanAtsvakaM gRhaM prAvikSat | 



yAvatsapta varSANyekasamAdhisamApanna evAbhUt | sadAprarudito bodhisattvo mahAsattva: sapta varSANi na 



kAmavitarkamutpAdayAmAsa, na vyApAdavitarkam, na vihiMsAvitarkamutpAdayAmAsa, na rasagRddhi- 



mutpAdayAmAsa anyatra kadA nAma dharmodgato bodhisattvo mahAsattvo vyutthAsyati, yadvayaM dharmodgatasya 



bodhisattvasya mahAsattvasya dharmAsanaM prajJApayiSyAmo yatrAsau kulaputro niSadya dharmaM dezayiSyati | taM 



ca pRthivIpradezaM siktaM saMmRSTaM ca kariSyAmo nAnApuSpAbhikIrNam | [iti cintayAmAsa] || 



tAnyapi zreSThidArikApramukhANi paJca dArikAzatAni sadApraruditasya bodhisattvasyAnuzikSamANAni 



dvAbhyAmeveryApathAbhyAM kAlamatinAmayAmAsu: | atha khalu sadAprarudito bodhisattvo mahAsattvo 



divyaM nirghoSamazrauSIt-ita: saptame divase dharmodgato bodhisattvo mahAsattvo’smAtsamAdhervyuthAya 



madhye nagarasya niSadya dharmaM dezayiSyatIti | atha khalu sadAprarudito bodhisattvo mahAsattvastaM 



nirghoSaM zrutvA AttamanA: pramudita: prItisaumanasyajAtastaM pRthivIpradezaM zodhayAmAsa | 



sArdhaM zreSThidArikApramukhai: paJcabhirdArikAzatairdharmAsanaM prajJapayAmAsa saptaratnamayam | atha 



khalu sadAprarudito bodhisattvo mahAsattvastaM pRthivIpradezaM sektukAmazca na codakaM samantAtparyeSa- 



mANo’pi labhate yena taM pRthivIpradezaM siJcet | yathApi nAma mAreNa pApIyasA tatsarvamudaka- 



mantardhApitam-apyeva nAma asyodakamalabhamAnasya cittaM du:khitaM syAddaurmanasyaM ca bhaveccittasya 



vA anyathAtvaM bhavedyenAsya kuzalamUlAntardhAnaM bhavenna vA bhrAjeran kuzalamUlAni | atha khalu 



sadApraruditasya bodhisattvasya mahAsattvasyaitadabhUt-yannvahamAtmana: kAyaM vidhvA imaM pradezaM 



rudhireNa siJceyam | tatkasya heto: ? ayaM hi pRthivIpradeza uddhatarajaska: | mA rajodhAturito 



@026



dharmodgatasya bodhisattvasya mahAsattvasya kAye nipatatu | kimahamanenAtmabhAvenAvazyaM bhedanadharmiNA 



kuryAm ? varaM khalu punarmamAyaM kAya evaMrUpayA kriyayA vinazyatu, na ca ni:sAmarthyakriyayA | 



kAmaheto: kAmanidAnaM bahUni me AtmabhAvasahasrANi puna: punaraparimANe saMsAre saMsarato 



bhinnAni | yadi punarbhidyante, kAmamevaMrUpeSviva dharmasthAneSu bhidyantAm || 



atha khalusadAprarudito bodhisattvo mahAsattva iti pratisaMkhyAya tIkSNaM zastraM gRhItvA 



svakAyaM samantato vidhvA taM pRthivIpradezaM svarudhireNa sarvamasiJcat | evaM tAbhirapi dArikAbhi: 



kRtam | na ca sadApraruditasya bodhisattvasya mahAsattvasya tAsAM vA sarvAsAM dArikANAM cittasyAnya-



thAtvamabhUt, yatra mAra: pApIyAnavatAraM labheteti || 



ata evaM caturdharmakasUtre’pyuktam-kalyANamitraM bhikSavo bodhisattvena yAvajjIvaM na 



parityaktavyamapi jIvitahetoriti || 



tadevam-



kalyANamitrAnutsargAt 



AtmabhAvAdInAM rakSAdikaM kAryam || 



sUtrANAM ca sadekSaNAt ||6||



bodhisattvazikSApadAni hi prAya: sUtreSveva dRzyante | teSu teSu sUtrAnteSu bodhisattva- 



samudAcArA bodhisattvazikSApadAni prajJaptAnIti vacanAt | tasmAttadanIkSaNe mA bhUdApattirApannasyApya- 



jJAnAdaviratiriti sadA sUtradarzanAyAdara: kArya: | tadanena kalyANamitrAnutsargeNa sUtrAntadarzanena 



ca sarva: saddharmaparigraha ukto bhavati || 



yathoktamAryasAgaramatisUtre-yAbhirakSaraniruktibhi: so'nabhilApyo dharma: sUcyate, tAsA- 



makSaraniruktInAM yadAdhAraNaM dezanA, yAvad ayamucyate saddharmaparigraha: | punaraparaM kulaputra ye te 



dharmabhANakA eSAmevaMrUpANAM sUtrAntAnAM dezayitAra: pratipattisArAzca, teSAmapi dharmabhANakAnAM



yatsevanaM bhajanaM paryupAsanamutthAnamupasthAnaM gauravaM citrIkAra: zuzraSA ArakSA parigrahazcIvarapiNDa- 



pAtrazayanAsanaglAnapratyayabhaiSajyapariSkAradAnaM sAdhukAradAnaM svAbhyArakSA kuzalapakSarakSA varNabhASaNa- 



mavarNapraticchAdanatA, ayamapi saddharmaparigraha: | peyAlaM | punaraparaM kulaputra yA avivAdaparamatA, 



adharmedharmavAdinAM ca pudgalAnAM saha dharmeNa nigraha:, ayamapi saddharmaparigraha: | punaraparaM kulaputra 



apratihatasaMtAnasya sarvasattvapramokSabuddhernirAmiSacittasya parebhyo dharmadAnam, ayamapi saddharmaparigraha: | 



punaraparaM kulaputra yo dharmazravaNahetuko vA dharmadezanAhetuko vA antaza ekakramavyatihAra:, antaza 



eka ucchvAsaprazvAso vA, ayamapi saddharmaparigraha: | peyAlaM | prahrutaM batedaM kulaputra cittaM viSayeSu | 



tasya yA nivAraNA parirakSA ekAgrIbhAvo dama: zama upazamo vinaya:, ayamucyate saddharmaparigraha: | 



peyAlaM | punaraparaM kulaputra yena dharmeNa yo’dharma: pravartate, tasya dharmasyAparigraho’nupAdAnam, 



ayamapi saddharmaparigraha: | ityAdi || 



tatra dharmabhANakasevAdinA kalyANamitrAnutsarga ukta:, kalyANamitralakSaNaM ca | tadetena saddharma- 



parigraheNa vinA na rakSA, na zuddhirna vRddhi: | tatazca so’pi na bodhisattva ityavazyakArya: saddharmaparigraha: ||



@027



uktaM hi zrI{1. ##Cf. Nanjio, No 23 (48) 59; Kanjur Frag.218.##}mAlAsiMhanAdasUtre-yAnyapImAni bhagavan gaGgAnadIvAlikAsamAni bodhisattva- 



praNidhAnAni, tAnyekasmin mahApraNidhAne upanikSiptAnyantargatAnyanupratiSThAni yaduta saddharmaparigrahe | 



evaM mahAviSayo bhagavan saddharmaparigraha iti || 



punaratraivAha-syAdyathApi nAma devi mahAbalavato’pi puruSasyAlpo’pi marmaNi prahAro 



vedhanIyo bhavati bAdhAkarazca, evameva devi mArasya pApIyasa: parItto’pi saddharmapa[rigraho] vedhanIyo 



bhavati, zokAvaha: paridevakarazca bhavati | nAhaM devi anyamekamapi dharmaM kuzalaM samanupazyAmi 



mArasya pApIyasa evaM vedhanIyaM zokAvahaM paridevakaraM ca, yathA ayamalpo’pi[saddha]rmaparigraha



iti ||



punarAha-syAdyathApi nAma devi sumeru: parvatarAja: sarvAn kulaparvatAnabhibhavannabhirocate 



ca samabhirocate coccatvena vipulatvena ca, evameva devi mahAyAnikasya kAyajIvitanirapekSasya na 



cAgRhItacittasya saddharmaparigraho navayAnasaMprasthitAnAmapi kAyajIvitasApekSANAM mahAyAnikAnAM 



sarvAn kuzalAn dharmAnabhibhavatityAdi || 



tathA AryasAgaramatisUtre’pyAha- 



parigRhIto bhavatI jinebhi- 



rdevebhi nAgebhi ca kinnarebhi: | 



puNyena jJAnena parigRhIta: 



saddharmadhAritva tathAgatAnAm || peyAlaM ||



sa zUnyakSetreSu na jAtu jAyate 



sarvatra jAtau ca jinaM sa pazyati | 



dRSTvA ca tasmiM^llabhate prasAdaM 



saddharmadhAritva tathAgatAnAm || 



jAtismaro bhavati mahAtmadharmA 



pravrajyalAbhI bhavate puna: puna: | 



parizuddhacArI pratipattisAra: 



saddharmadhAritva tathAgatAnAm  || peyAlaM || 



lAbhI ca bhotI vidu dhAraNIye 



na nazyate kalpazatebhi yacchubham | 



pratibhAnavanto bhavate asakta: 



saddharmadhAritva tathAgatAnAm || 



zakro’tha brahmA tatha lokapAlo 



manuSyarAjA bhuvi cakravartI | 



@028



sukhena saukhyena sa bodhi budhyate 



saddharmadhAritva tathAgatAnAm || 



dvAtriMza kAye’sya bhavanti lakSaNA 



aninditAGgo bhavate vicakSaNa: | 



na tasya tRptiM labhi prekSamANA: 



saddharmadhAritva tathAgatAnAm || 



na tasya saMmuhyati bodhicittaM 



na coddhura: pAramitAcarISu | 



asaMgRhIta: kuzala: zatebhi: 



saddharmadhAritva tathAgatAnAm || iti || 



zIlapAramitAyAM saddharmaparigraho nAma dvitIya: pariccheda: ||



@029



3 



dharmabhANakAdirakSA tRtIya: pariccheda: | 



uktastrayANAmapi sAmAnyena rakSAdyupAya: | rakSAdayastu vAcyA: |



tatrAtmabhAve kA rakSA yadanarthavivarjanam | 



tatreti saddharmaparigrahe vartamAnasyAtmabhAvarakSA cintyate yathA parAnna nAzayet | idaM 



ca anarthavivarjanamAryagaganagaJjasUtre saddharmadhAraNodyatairbodhisattvairbhASitam- 



vayamutsahAmo bhagavan nirvRte dvipadottame | 



saddharmaM dhArayiSyAma: tyaktvA kAyaM sajIvitam || 



lAbhasatkAramutsRSTvA sarvaM cotsRjya saMstavam | 



anutsRSTvA imaM dharmaM buddhajJAnanidarzakam || 



AkrozaparibhASAMzca duruktavacanAni ca | 



kSAntyA tAnmarSayiSyAma: saddharmapratisaMgrahAt || 



uccagghanAM tarjanAM ca avarNamayazAMsi ca | 



sarvAMstAnmarSayiSyAmo dhArayanta imaM nayam || peyAlaM || 



evaMvidhe mahAghore bhikSurAjAna kSobhaNe | 



vilopakAle sattvAnAM saddharmaM dhArayAmahe || 



gambhIrA ye ca sUtrAntA vimuktiphalasaMhitA: | 



pratIcchakA na bhetsyanti citrAmRkSyanti te kathAm || peyAM ||



maitrIM teSu kariSyAmo ye dharmeSvapratiSThitA: | 



kAruNyaM ca kariSyAmo dhArayanta imaM nayam || 



dRSTvA du:zIlasattvAMzca icchAlobhapratiSThitAn | 



azrupAtaM kariSyAmo gati: kAndhasya bhAvitA || 



sahasaiva ca taM dRSTvA saddharmapratibAdhakam | 



dUrato maitrameSyAmo mA no ruSyeta eva hi || 



rakSiSyAmo yathAzaktyA vAcAkarmasu saMvRtA: | 



sahasainAnna vakSyAma: svapApe’smin pratiSThitAn || 



dAnaistathApi satkArai: paripAcyeha tAnnarAn | 



yazcainAMzcodayiSyAmo bhUtamApApagocarAn || 



gRhisaMbhavasaMtyaktA: prAntAraNyasugocarA: | 



mRgabhUtA bhaviSyAmo alpArthA alpakRtyakA: || peyAlaM || 



@030



dAntA: zAntAzca muktAzca grAme’sminnavatIrya ca | 



dezayiSyAmahe dharmaM sattvA ye dharmatIrthikA: || 



sudUramapi yAsyAmo dharmakAmAnnizamya ca | 



dharmArAmaratiprAptA arthaM kartAsma dehinAm || 



saMmukhaM tatra saMdRzya sattvAnAM skhalitaM pRthu | 



AtmaprekSA bhaviSyAmo dharmasauratyasaMsthitA: || 



asatkRtA: satkRtA vA merukalpA: prabhUya ca | 



anupaliptA lokena bheSyAmo lokanAyakA: || 



bhikSUNAM bhinnavRttAnAM parivAdaM nizamya ca | 



karmasvakA bhaviSyAmo maiSAM karma vipacyatAm || 



vadhakAn yojayiSyanti dharmeSveSu hi vartatAm | 



ete dharmA na cAsmAkaM saMvidyante kathaMcana || 



asmAkaM zramaNAnAM hi na ca zrAmaNakA guNA: | 



bhUtAM codana saMzrutya idaM sUtraM pratikSipan ||



saMchinnakarNanAsAnAmAdarzaiSAM kuta: priya: | 



codanAM bhUtata: zrutvA saddharmaM te kSipanti tam || 



ye bhikSavo bhaviSyanti saddharmapratigrAhakA: | 



ceSTiSyante tathA teSAM kazciddharmamimaM zRNot || 



rAjAno grAhayiSyanti bhetsyanti ca mahAjanA: | 



buddhAdhiSThAnata: sattvA dharmaM zroSyantimaM tadA || 



tasmin kAle vayaM kaSTe tyaktvA kAyaM sajIvitam | 



saddharmaM dhArayiSyAma sattvAnAM hitakAraNAt || iti || 



Arya{1. ##SDP 13.2,5,8,9,11-13.##}saddharmapuNDarIke’pyuktam- 



AcAragocaraM rakSet asaMsRSTa: zucirbhavet | 



varjayetsaMstavaM nityaM rAjaputrebhi rAjabhi: || 



ye cApi rAjJAM puruSA: kuryAttehi na saMstavam | 



caNDAlamuSTikai: zauNDaistIrthikaizcApi sarvaza: ||



adhimAnInna seveta vinaye cAgame sthitAn | 



arhantasaMmatAn bhikSUn du:zIlAMzcaiva varjayet ||



@031



bhikSuNIM varjayennityaM hAsyasaMlApagocarAm | 



upAsikAzca varjeta prakaTamanavasthitA: || 



strIpaNDakAzca ye sattvA: saMstavaM tairvivarjayet | 



kuleSu cApi vadhukA: kumAryazca vivarjayet || 



na tA: saMmodayejjAtu kauzalyaM sAdhu pRcchitum | 



saMstavaM ca vivarjeyA saukaraurabhrikai: saha || 



strIpoSakAzca ye sattvA varjayettehi saMstavam | 



naTairjhallakamallebhirye cAnye tAdRzA janA: || 



vAramukhyAnna seveta ye cAnye bhogavRttina: | 



pratisaMmodanaM tebhi: sarvaza: parivarjayet || 



yadA ca dharmaM dezeyA mAtRgrAmasya paNDita: | 



na caika: pravizettatra nApi hAsyasthito bhavet || iti || 



ayaM cAparo’nartho bhavedyadidaM mArakarmoktaM {1. ##Not found in## aSTa, ##but cf. chapter xi, pp. 232-252.##}prajJApAramitAyAm- 



mAra: pApIyAMstasya bodhisattvasyAciraM yAnasaMprasthitasyAntike balavattaramudyogamApatsyate ||



atraivAha-punaraparamAnanda yasmin samaye bodhisattvo mahAsattva: prajJApAramitAyAM yogamA-



padyate, tasmin samaye mArA: pApIyAMso bodhisattvasya viheThanamupasaMharanti, bhayaM saMjanayanti | 



ulkApAtAn dizI digdAhAnutsRjanti saMdarzayanti, apyeva nAma ayaM bodhisattvo mahAsattvo- 



‘valIyeta, romaharSo vAsya bhavediti | yenAsyaikacittotpAdo’pi kSIyetAnuttarAyA: samyaksaMbodhe- 



riti | punaraparamanyavijJAnasaMjJino likhiSyanti yAvatparyavApsyanti | na vayamatrAsvAdaM labhAmahe 



ityutthAyAsanAtprakramiSyanti | evaM vijRmbhamANA uccagghanto yAvatparyavApsyantIti mArakarma || 



evamutpatsyante janapadagrAmAdivitarkA: | evamAcAryopAdhyAyamAtApitRmitrAmAtyajJAtisAlo- 



hitamanasikArA: | evaM {2. ##Bendall suggests## cela^ ##for^## cora^ ##on the strength of## aSTa. ##P.241.##}coramanasikArA: | evaM cIvarAdimanasikArA: | punaraparaM dharmabhANakazchandiko 



bhaviSyati imAM gambhIrAM prajJApAramitAM lekhayituM yAvadvAcayituM dharmazravaNikazca kilAsI bhaviSyati |



evaM viparyayAt | dharmabhANakazca dezAntaraM gantukAmo bhaviSyati dhArmazravaNikAzca neti neyam | evaM 



dharmabhANako maheccho bhaviSyati dhArmazravaNiko’lpeccha iti neyam | saMkSepAddharmabhANakadhArmazravaNi- 



kayoryA kAcidvidhuratA, sarvaM tanmArakarmetyuktam || 



AryagaganagaJjasUtre’pyuktam-iti hi yAvadakuzaladharmAnuvartanatA, kuzaladharmotsargazca, 



sarvaM tanmArakarmeti || 



AryasAgaramatisUtre’pyAha-punaraparaM bhagavan bodhisattva AraNyako bhavati prAntazayyAsanA- 



bhirato’lpecchu: saMtuSTa: pravivikto’saMsRSTo gRhasthapravrajitai: | so’lpArthatayA alpakRtyatayA ca sukhaM 



@032



viharati, na ca bAhuzrutyaparyeSTAvabhiyukto bhavati, na sattvaparipAkAya na ca dharmazravaNe vA dharma- 



[sAM]kathye vA arthavinizcayakathAyAM vA vartamAnAyAM saMkramitavyaM manyate | na paripRcchanajAtIyo 



bhavati | na kiMkuzalAbhiyukto bhavati | tasyAraNyavAsena caikArAmaratitayA ca klezA na samudAcaranti | 



sa paryutthAnaviSkambhaNamAtreNa tuSTiM vindati | na cAnuzayasamuddhAtAya mArgaM bhAvayati | sa tatra 



nAtmArthAya pratipanno bhavati, na parArthAya | ayaM bhagavan bodhisattvasyAraNyavAsapratisaMyukta: 



saptamo mArAGkuza iti || peyAlaM || punaraparaM bhagavan bodhisattva: kalyANamitrapratirUpakANi 



pApamitrANi sevate bhajate paryupAste | ye hyenaM saMgrahavastubhyo vicchandya puNyasaMbhArAtsaddharma- 



parigrahAdvicchandya praviveke niyojayanti | alpArthAyAlpakRtyatAyAM niyojayanti | zrAvaka- 



pratyekabuddhapratisaMyuktAzcAsmai kathA abhIkSNaM dezayanti || yasmiMzca samaye bodhisattvo vivekavAsena 



mahAyAne’bhyudgacchettasmin samaye taM bodhisattvaM vaiyAvRtyapalibodhe niyojayanti | vaiyAvRtyaM bodhisattva- 



nAvazyaM karaNIyam | yasmiMzca samaye bodhisattvo vaiyAvRtye saMniyojayitavya:, tasmin samaye viveke 



niyojayanti | evaM caimaN vadanti-ArabdhavIryasya bodhisattvasya bodhirna kusIdasya | sacettva- 



maSTAbhirnavabhirvA kalpairanuttarAM samyaksaMbodhiM nAbhisaMbhotsyase, na bhUya: zakyasyanuttarAM 



samyaksaMbodhimabhisaMboddhum | tatra bhagavan bodhisattvo’tyArabdhena vIryeNa sthAnaM khalu punaretadvidyate 



yannirvANaphalaM prApnuyAt | ayaM bhagavan bodhisattvasya kalyANamitrapratirUpakeNa dazamo mArAGkuza: || 



ye’pi tato’nye bodhisattvayAnIyA: pudgalA mArAGkuzAviddhA: pratyaveteSu dharmeSu caranti, tai: sArdhaM ratiM 



vindati | tathA hi tadanuvartakA bhavanti, sa hInasevI vizeSamanadhigato hInagatiM gacchati, yaduta 



dhanvagatiM jaDaiDamUkagatiM yAvadekAdazo mArAGkuza iti || 



yena caivaM sAMtatyArabdhavIryasya nirvedAtsarvathA bodhisattvabhAva eva bhavati, ata eva 



ratnameghe’bhihitam- 



iha bodhisattva: sarveryApatheSu vIryamArabhate | tathA cArabhate yathA na kAyakhedaM sa 



janayati, na cittakhedam | idamucyate bodhisattvasya sAMtatyavIryamiti | kIdRzaM tadvIryaM yena khedo na 



bhavati ? yadidamalpabalasya gurukarmArambho’tivelAyAM vA aparipakvAdhimuktervA duSkarakarmArambhastadyathA 



svamAMsadAnAdi: | dattazcAnenAtmabhAva: | kiM tvakAlaparibhogAdvArayati | anyathA hi teSAmeva 



sattvAnAM bodhisattvakhedena bodhicittabIjanAzAnmahata: phalarAzernAza: syAt || 



atazca gaganagaJjasUtre’bhihitam-akAlapratikAGkSaNatA mArakarmeti || 



nApyakAla ityAtmabhAvatyAgacittameva notpAdyam | abhyAsAnArambhAddhi na kadAciddadyAt | 



tasmAdevaM smRtimupasthApya bodhicittaparipAcanavirodhibhyo mohAtsvArthaghAtibhya: pizitAzanebhya: 



karmakAribhyazcAtmabhAvo rakSitavya: ||



bhaiSajyavRkSasya sudarzanasya 



mUlAdibhogasya yathaiva bIjam | 



datvApi saMrakSyamakAlabhogA- 



tsaMbuddhabhaiSajyatarostathaiva || 



ayaM samAsato mArakarmAnartha: ||



@033



asya visarjanaM ratnameghasUtre kathitam-kathaM ca kulaputra atra bodhisattvo mArakarmaparihAro- 



pAyakuzalo bhavati ? iha bodhisattvo’kalyANamitraM sarveNa sarvaM parivarja[yati] | [a]-



pratirUpadezavAsaM lokAyatamantrasevanabhAvanAM lAbhasatkArapUjopasthAnabahumAnaM sarveNa sarvaM 



parivarjayati | ye cAnye upaklezA bodhipakSyamArgAntarAyikAstAn sarveNa sarvaM parivarjayati | teSAM ca 



pratipakSaM bhajate || 



atraiva cAkalyANamitralakSaNamuktam-zIlavipannapudgalavivarjanatayA pApamitraparivarjanA 



veditavyA | evaM dRSTivipannAcAravipannAjIvavipannapudgalavivarjanatayA | saMgaNikArAmapudgalavivarjana-



tayA | kusIdapudgalavivarjanatayA | saMsArAbhiratapudgalavivarjanatayA | bodhiparAGmukhapudgalapari- 



varjanatayA | gRhisaMsargavivarjanatayA pApamitraparivarjanA veditavyA | tena ca kulaputra etAni sthAnAni 



parivarjayatA na teSAM pudgalAnAmantike duSTacittamutpAdayitavyaM na pratighacittaM nAvamanyanAcittamutpAda- 



yitavyam | evaM cAnena cittamupasthApayitavyam | uktaM hi bhagavatA-dhAtuza: sattvA: kAmAdidhAtu- 



mAsravanti jAyante saMsyandante, saMsargAcca vinazyanti | tasmAdahaM saMsargaM varjayiSyAmIti || 



bodhicittasaMpramoSo’pyanartha: | tasya ca heturukto ratnakUTe-



caturbhi: kAzyapa dharmai: samanvAgatasya bodhisattvasya bodhicittaM muhyati | katamaizcaturbhi: ? 



AcAryagurudakSiNIyavisaMvAdanatayA | pareSAmakaukRtye kaukRtyopasaMharaNatayA | mahAyAnasaMprasthitAnAM ca 



sattvAnAmavarNAyazokIrtyalokanizcAraNatayA | mAyAzAThyena ca paramupacarati nAdhyAyAzayeneti || 



asya vivarjanamatroktam-caturbhi: kAzyapa dharmai: samanvAgatasya bodhisattvasya sarvAsu 



jAtiSu jAtamAtrasya bodhicittamAmukhIbhavati | na cAntarA muhyati yAvadbodhimaNDaniSadanAt | 



katamaizcaturbhi: ? yaduta jIvitahetorapi saMprajAnan mRSAvAdaM na prabhASate | antazo hAsyaprekSikayApi 



adhyAzayena ca sarvasattvAnAmantike tiSThatyapagatamAyAzAThyatayA | sarvabodhisattveSu ca zAstRsaMjJA- 



mutpAdayati | caturdizaM ca teSAM varNaM nizcArayati | yAMzca satvAn paripAcayati, tAn sarvA- 



nanuttarAyAM samyaksaMbodhau samAdApayati prAdezikayAnAspRhaNatayA | ebhi: kAzyapa caturbhiriti || 



siMhaparipRcchAyAmapyAha- 



na jAtu dharmadAnasya antarAyaM karoti ya: | 



tenAsau labhate kSipraM lokanAthehi saMgamam | 



tathA jAtismarA [d] dharmadAnAjjAnISvaivaM kumAraka || iti || 



tathAtraiva- 



bodhicittaM na riJcati tena sarvAsu jAtiSu | 



svapnAntare’pi taccittaM kiM punaryadi jAgrata: || 



Aha-



yeSu viratisthAneSu grAmeSu nagareSu vA | 



samAdAyeti bodhAya tena cittaM na riJcati || 



@034



AryamaJjuzrIbuddhakSetraguNavyUhAlaMkArasUtre’pyAha-caturbhirdharmai: samanvAgato bodhisattva: 



praNidhAnAnna calati || peyAlaM || nihatamAnazca bhavati, IrSyAmAtsaryaparivarjakazca bhavati, parasaMpadaM ca 



dRSTvA nAttamanA bhavatIti || 



idameva pAtrabodhicittasya sphuTataramasaMpramoSakAraNaM yattatraiva ratnakUTe’bhihitam-sarveryApatheSu 



bodhicittaparikarmaNatayA bodhicittapUrvaMgamatayA ceti || 



tathA hi candra{1. ##SR. 4.16##(bahu ca ##for## bahulu).}pradIsUtre pATha:- 



ArocayAmi prativedayAmi vo 



yathA yathA bahulu vitarkayennara: |



tathA tathA bhavati tannimnacitta: 



tehI vitarkehi tannizritehi || iti || 



avasAdo’pyanartha: | etadvarjanaM ca ratnameghe dRSTam-iha bodhisattvo naivaM cittamutpAdayati- 



duSprApA bodhirmanuSyabhUtena satA | idaM ca me vIrya parIttaM ca | kusIdo’ham | bodhizcA- 



dIptazirazcailopamena bahUn kalpAn bahUni kalpazatAni bahUni kalpasahasrANi samudAnetavyA | 



tannAhamutsaha IdRzaM bhAramudvoDhum || kiM tarhi bodhisattvenaivaM cittamutpAdayitavyam-ye’pi 



te’bhisaMbuddhAstathAgatA arhanta: samyaksaMbuddhA:, ye cAbhisaMbudhyante, ye vA abhisaMbhotsyante, te’pIdRzenaiva 



nayena IdRzyA pratipadA | IdRzenaiva vIryeNAbhisaMbuddhA abhisaMbudhyante’bhisaMbhotsyante ca | 



yAvanna te tathAgatabhUtA evAbhisaMbuddhA: | ahamapi tathA tathA ghaTiSye tathA tathA vyAyaMsye sarvasattva- 



sAdhAraNena vIryeNa sarvasattvArambaNena vIryeNa yathAhamanuttarAM samyaksaMbodhimabhisaMbhotsya iti ||



punaraparo’nartho ratnakUTe dRSTa:-aparipAciteSu sattveSu vizvAso bodhisattvasya skhalitam, 



abhAjanIbhUteSu sattveSUdArabuddhadhamasaMprakAzanAt bodhisattvasya skhalitam, udArAdhimuktikeSu 



sattveSu hInayAnasaMprakAzanA(d) bodhisattvasya skhalitamiti | samyaksmRtyupasthiteSu zIlavatsu 



kalyANadharmeSu prativimAnanA du:zIlapApadharmasaMgrahA bodhisattvasya skhalitamiti || 



anadhimuktirapyanartha: | yathoktaM rASTrapA{2. ##RP p. 20.##}lasUtre- 



yasyadhimukti na vidyati buddhe dharmagaNe ca na tasyadhimukti: | 



zikSavrateSu na tasyadhimukti: pApamatestrira{3. trirapAya^ = apAyatraya^.}pAyamukhasya || 



sa itazcyuto manujeSu karmavazAdabudho hi vimUDha: | 



narakeSvatha tiryagatISu pretagatISu ca vindati du:kham || iti || 



asya visarjanaM ratnakUTe’bhihitaM dRSTam-yeSu cAsya gambhIreSu buddhirnAvahagAhate, tatra 



tathAgata eva sAkSIti  kRtvA na pratikSipati | tathAgata eva jAnIte, nAhaM jAne | anantA 



buddhabodhirnAnAdhimuktikatayA tathAgatAnAM sattveSu dharmadezanA pravartata iti || 



vaiyAvRtyavartamAnenAnarthavivarjanakuzalena bhavitavyam | bodhisattvaprAtimokSe hi sahadhArmike 



dharmazravaNe, tathAgatapUjAyAM ca vaiyAvRtyamupadiSTam | tatra yA vRtti:, sA ratnarAzisUtrAdAgatA | tatra



@035



vaiyAvRtyakareNa bhikSuNA sarvabhikSusaMghasya cittamabhirAdhayitavyam | tatra ye bhikSava AraNyakA: 



prAntazayyAsanikAsteSAM vaiyAvRtyakareNa bhikSuNA sarveNa sarvaM na karmasamutthAnaM dAtavyam | yadi 



punarAraNyakasya bhikSo: saMghaparyApannaM zaikSakaM karma prApnuyAt, etena vaiyAvRtyakareNa bhikSuNA Atmanaiva 



tatkartavyam | anyataro vA bhikSuradhyeSyo na puna: sa AraNyako bhikSurutpIDayitavya: | tatra yo 



bhikSu: piNDacAriko bhavati, tasya tena vaiyAvRtyakareNa bhikSuNA praNItabhojaneSu saMvibhAga: 



kartavya: | tatra kAzyapa yo bhikSuryogAcArI bhavati, tasya tena vaiyAvRtyakareNa bhikSuNA AnulomikA- 



nyupakaraNAnyupasaMhartavyAni, glAnapratyayabhaiSajyapariSkArAzca | yasmiMzca pradeze sa yogAcArI bhikSu: 



prativasati, tasmin pradeze noccazabda: kartavya: | rakSitavyo vaiyAvRtyakareNa bhikSuNA yogAcArI 



bhikSu: | zayyAsanopastambhanAsya kartavyA | praNItAni ca saMpriyANi yogAcArabhUmyanukUlAni 



khAdanIyabhojanIyAnyupanAmayitavyAni || pe^ || ye bhikSavo bAhuzrutye'bhiyuktA bhavanti, teSAmutsAho 



dAtavya: | yAvatte’pi rakSitavyA: | ye dhArmakathitA bhikSavo bhaviSyanti, teSAM pratIhAradharmatA 



kartavyA | yAvaddhArmazravaNikAzcodyojayitavyA: | parSanmaNDalaM parisaMsthApayitavyam | sAMkathyamaNDalaM 



vizodhayitavyaM yAvatsAdhukArabahulena cAsya bhavitavyam || peyAlaM || na kvacidvastuni aizvaryasaMjJotpAda- 



yitavyA | kiyatparIttamapi kAryaM saMghamatena kartavyaM na svamatena, yAvanna sAMdhikazcAturdizasAMghika- 



kena saMsRSTa: kartavya: | evaM viparyayAdevaM staupikena sahAnyonyasaMsargapratiSedha: | yadi cAturdize



saMghe vaikalyaM bhavetsAMghikazca lAbha utsado bhavettena vaiyAvRtyakareNa bhikSuNA bhikSusaMghamekamAnasaM 



kRtvA sAMghikalAbhAccAturdizasAMghikakAryaM kartavyam | evaM stUpe’pi pralugne’yameva vidhirdAyakAn 



dAnapatIn vA samAdApya pratisaMskartavya ityAjJA | yadi puna: kAzyapa kiyadbahurapi 



staupiko lAbho bhavet, sa vaiyAvRtyakareNa na saMghe na cAturdizasaMghe upanAmayitavya: |



tatkasmAddheto: ? yA staupikA antaza ekadazApi zrAddhai: prasAdabahulairniryAtitA bhavati ,sA 



sadevakasya lokasya caityam, ka: punarvAdo ratnaM vA ratnasaMmataM vA | yacca stUpe cIvaraM niryAtitaM 



bhavati, tattatraiva tathAgatacaitye vAtAtapavRSTibhi: parikSayaM gacchatu | na puna: staupikaM cIvaraM 



hiraNyamUlyena parivartayitavyam | na hi staupikasya kazcidargho nApi stUpasya kenacidvaikalyam | 



yo hi kazcitkAzyapa vaiyAvRtyakaro bhikSU ruSTacitta: zIlavatAM dakSiNIyAnAmaizvaryAdAjJaptiM dadAti, 



sa tenAkuzalena karmaNA narakagAmI bhavatIti | yadi manuSyalokamAgacchati, dAso bhavati parakarmakaro 



lAbhI ca bhavati khaTacapeTapracaNDaprahArANAm | peyAlaM | da[NDaka]rmabhayatarjitaM bhikSuM karoti, 



akAlapreSaNamakAlajJaptiM dadAti | sa tenAkuzalena karmaNA bahuzaGkurnAma pratyeka- 



narakastatrAsyopapattirbhavati | yAvatsahasraviddha: kAyo bhavati, AdIpta: pradIpta: saMprajvalita: | peyAlaM | 



yojanazatavistArapramANA jihvA bhavati | tasya tatra jihvendriye bahUni zaGkuzatasahasrANi 



AdIptAni ayasmayAni nikhAtAni bhavanti | yo hi kazcitkAzyapa vaiyAvRtyakaro bhikSurAgatAgataM 



sAMghikaM lAbhaM saMnidhiM karoti, na kAlAnukAlaM dadAti, uddha{1. uddhasyApayitvA, ##jeering.##}syApayitvA viheThayitvA dadAti, 



keSAMcinna dadAti, sa tenAkuzalamUlena jaGghA nAma gUthamRttikApretayonistatrAsyopapattirbhavati |



@036



tatra asya anye pretA bhojanaM gRhItvA apadarzayanti | sa uddhasyamAnastadbhojanamanimiSAbhyAM 



netrAbhyAM pazyamAna: kSutpipAsAparigato du:khAM vedanAM vetti, na ca varSasahasreNApi tasya bhojanasya 



lAbho bhavati | yadapi kadAcitkarhicidbhojanaM labdhaM bhavati, taduccAraM bhavati, pUyazoNitaM veti || 



saMgha{1. ##DA. No 23, pp. 204 ff.##}rakSitAvadAne’pyanartha ukta:-yAMstvaM saMgharakSita sattvAnadrAkSI: kuDyAkArAMste bhikSava



Asan | tai: sAMghikaM kuDyaM zleSmaNA nAzitam | tasya karmaNo vipAkena kuDyAkArA: saMvRttA: | 

yAMstvaM saMgharakSita sattvAnadrAkSI: stambhAkArAMste bhikSava Asan | tai: sAMghikastambha: siMhANakena 



nAzita: | tena stambhAkArA: saMvRttA: | yAMstvaM sattvAnadrAkSIrvRkSAkArAn patrAkArAn phalAkArAn, 



te’pi bhikSava Asan | tairapi sAMghikAni vRkSapatrapuSpaphalAni paudgalikaparibhogena paribhuktAni | 



ten ate vRkSapatrapuSpaphalAkArA: saMvRttA: | yAMstvaM sattvAnadrAkSI rajjvAkArAn saMmArjanyAkArAMste 



bhikSava Asan | tai: sAMghikA rajjusaMmArjanya: paudgalikaparibhogena paribhuktA: | tena rajjvAkArA: 



saMmArjanyAkArAzca saMvRttA: | yaM tvaM sattvamadrAkSIstaTTA[pvA ?]kAraM sa zrAmaNeraka AsIt | sa taTTukaM 



nirmAdayati | AgantukAzca bhikSavo’bhyAgatA: | tairasau dRSTa: pRSTazca-zrAmaNeraka, kimayaM saMghasya pAnakaM 



bhaviSyati ? sa mAtsaryopahatacitta: kathayati-kiM na pazyatha taTTukaM nirmAditaM pItaM pAnakamiti ? 



te vRttA veleti nairAzyamApannA hInadInavadanA: parkrAntA: | sa tasya karmaNo vipAkena taTThukAkAra: 



saMvRtta: || yaM tvaM sattvamadrAkSIrudUkhalAkAraM so’pi bhikSurAsIt | tasya pAtrakarma pratyupasthitam | tatra 



caika: zrAmaNerako’rhan mudgAvAre niyukta: | sa tenokta:-zrAmaNeraka, dadasva me khalistokaM kuTTayitveti | 



sa kathayati-sthavira, tiSTha tAvanmuhUrtam | vyagro’smi | pazcAtkuTTayitvA dAsyAmIti | sa saMjAtAmarSa: 



kathayati-zrAmaNeraka, yadi mama kalpeta udva(dU)khalaM spaSTum, tvAmevAhamudva(dU)khale 



prakSipya kuTTayeyam, prAgeva khalistokamiti | sa zrAmaNera: saMlakSayati-tIvraparyavasthAnaparyavasthito’yam | 



yadyahamasmai prativacanaM dAsyAmi, bhUyasyA mAtrayA prakopamApatsyatIti tUSNImavasthita: | yadAsya 



paryavasthAnaM vigataM tadopasaMkramya kathayati-sthavira, jAnISe tvaM ko’hamiti ? sa kathayati-jAne 



tvAM kAzyapasya samyaksaMbuddhasya pravrajitaM zrAmaNerakam | ahamapi bhikSu: sthavira: | zrAmaNeraka: 



kathayati-yadyapyevam, tathApi tu yanmayA pravrajitena karaNIyaM tatkRtam | kiM kRtam ? 



klezaprahANam | chinnasakalabandhano’haM sarvabandhanavinirmukta: | kharaM te vAkkarma nizcAritam | atyaya- 



matyayato dezaya | apyeva nAma etatkarma parikSayaM tanutvaM paryAdAnaM gacchediti | tena atyayamatyayato na 



dezitam | tena karmaNodUkhalAkAra: saMvRtta: | yAMstvaM sattvAnadrAkSI: sthAlyAkArAn, te 



kalpikArakA Asan bhikSUNAmupasthAyakA: | te bhaiSajyAni kvAthayanto bhikSubhirapriyamuktA: | 



taizcittaM pradUSya sthAlyo bhinnA: | tena sthAlyAkArA: saMvRttA: | yaM tvaM sattvamadrAkSIrmadhye chinnaM 



tantunA dhAryamANam, so’pi bhikSurAsIllAbhI grAhika: | tena mAtsaryAbhibhUtena lAbha: saMparivartita: | 



yo vArSika: sa haimantika: pariNAmita: | yastu haimantika: sa vArSika: pariNAmita: | tasya karmaNo 



vipAkena madhye chinnastantunA dhAryamANo gacchati ||



|| dharmabhANakAdirakSA paricchedastRtIya: || 



@037



4



anarthavarjanaM caturtha: pariccheda: | 



apare’pi mahAnto’narthA: sUtrAnteSUktA: | yathA tAvadA{1. ##Cf. BCA. 5.104## (AkAzagarbhasUtre ca mUlApattIrnirUpayet) ##where this quotation occurs.##}kAzagarbhasUtre-paJcemA: kulaputra 



kSatriyasya mUrdhAbhiSiktasya mUlApattaya:, yAbhirmUlApattibhi: kSatriyo mUrdhAbhiSikta: sarvANi 



pUrvAvaropitAni kuzalamUlAni jhoSayati | vastupatita: pArAjika: sarvadevamanuSyamukhebhyo’pAyagAmI 



bhavati | katamA: paJca ? ya: kulaputra mUrdhAbhiSiktaM staupikaM vastvapaharati sAMghikaM vA cAturdiza- 



sAMghikaM vA niryAtitaM vA, svayaM vApaharati hArayati vA, iyaM prathamA mUlApatti: | ya: punardharmaM 



pratikSipati zrAvakaniryANabhASitaM vA pratyekabuddhaniryANabhASitaM vA mahAyAnaniryANabhASitaM 



vA pratikSipati pratiSedhayati, iyaM dvitIyA mUlApatti: || ya: punarmAmuddizya zirastuNDamuNDa- 



kASAyavastraprAvRta: zikSAdhArI vA azikSAdhArI vA, tasya du:zIlasya vA zIlavato vA kASAyANi 



vastrANyapaharati apahArayati, gRhasthaM vA karoti, kAye daNDai: praharati, cArake vA 



pratikSipati, jIvitena vA viyojayati, iyaM tRtIyA mUlApatti: || ya: puna: kSatriya: 



saMcintya mAtaraM jIvitAdvyaparopayati pitaramarhantaM bhagavacchrAvakaM vA jIvitAd vyaparopayati, 



samagraM vA saMghaM bhinatti, tathAgatasyArhata: samyaksaMbuddhasya saMcintya duSTacitto rudhiramutpAdayati | 



ebhi: paJcabhirAnantaryai: karmabhiranyatarAnyataraM karmotpAdayati, iyaM caturthI mUlApatti: || ya: 



puna: kSatriyo’hetuvAdI bhavati paralokopekSaka:, dazAkuzalAn karmapathAna samAdAya vartate, 



anyAMzca bahUn sattvAn dazasvakuzaleSu karmapatheSu samAdApayati, vinayati nivezayati pratiSThApayati, 



iyaM paJcamI mUlApatti: || peyAlaM || ya: punargrAmabhedaM janapadabhedaM nagarabhedaM rASTrabhedaM karoti, iyaM 



SaSThI mUlApatti: || peyAlaM || AdikarmiNAM mahAyAnasaMprasthitAnAM kulaputrANa kuladuhitR#NAM vA aSTau 



mUlApattaya:, yAbhirmUlApattibhi: skhalitA AdikarmikA mahAyAnasaMprasthitA: sarvANi pUrvAvaropitAni 



kuzalamUlAni kASayanti | vastupatitA: parAjitA devamanuSyamahAyAnasukhAdapAyagAmino bhavanti, 



ciraM ca saMsAre sIdanti kalyANamitravirahitA: | katamA aSTau ? ye sattvA: pUrvaduzcaritahetunA asmin 



kliSTe paJcakaSAye loke upapannA:, ta itvarakuzalamUlA: kalyANamitraM saMni:zrityedaM paramagambhIraM 



mahAyAnaM zRNvanti | te ca parIttabuddhayo’pi kulaputrA anuttarAyAM samyaksaMbodhau cittamutpAdayanti | 



teSAmAdikarmikA ye ca bodhisattvA idaM paramagambhIraM zUnyatApratisaMyuktaM sUtrAntaM zRNvanti uddizanti 



paThanti, te yathAzrutaM yathAparyavAptaM pareSAM pUrvabuddhisadRzAnAM svarthaM suvyaJjanaM vistareNAgrata: smArayanti 



prakAzayanti | te hyakRtazramA vAlA: pRthagjanA: zRNvanta uttrasyanti saMtrasyanti saMtrAsamApadyante |te 



saMtrAsena vivartayanti, anuttarAyA: samyaksaMbodhezcittaM zrAvakayAne cittaM praNidadhati | eSA 



Adikarmikabodhisattvasya mUlApatti: prathamA, yayA mUlApattyA sa  kulaputra: sava pUrvAvaropitaM 



kuzalamUlaM kASayati vastupatita: parAjita: svargApavargasukhAt | visaMvAditaM cAsya bodhicittam |



apAyagAmI bhavati | tasmAdbodhisattvena mahAsattvena parapudgalAnAmAzayAnuzayaM prathamaM jJAtvA yathAzayAnAM 



@038



sattvAnAmanupUrveNa dharmadezanA kartavyA, tadyathA mahAsamudre’nupUrveNAvatArayati | pe | punaraparamAdikarmiko 



bodhisattva: kasyacidevaM vakSyati-na tvaM zakyasi SaTpAramitAsu caryAM cartum | na tvaM zakyasyanuttarAM 



samyaksaMbodhimabhisaMboddhum| zIghraM tvaM zrAvakayAne pratyekabuddhayAne vA cittamutpAdaya | tena tvaM 



saMsArAnniryAsyasi | yAvadyathApUrvoktam | iyamAdikarmikasya bodhisattvasya dvitIyA mUlApatti: || 



punaraparamAdikarmiko bodhisattva: kasyacidevaM vakSyati-kiM bho: prAtimokSavinayena zIlena surakSi- 



tena ? zIghraM tvamanuttarAyAM samyaksaMbodhau cittamutpAdayasva | mahAyAnaM paTha | yatte kiMcitkAyavAGmanobhi: 



klezapratyayAdakuzalaM karma samudAnItam, tena pAThena zuddhirbhavatyAvipAkam, yAvadyathApUrvoktam | 



iyamAdikarmikasya bodhisattvasya tRtIyA mUlApatti: || punaraparaM kulaputra keSAMcidAdikarmiko 



bodhisattva evaM vakSyati-varjayata yUyaM kulaputrA: zrAvakayAnakathAm | mA zRNuta, mA paThata, mA 



pareSAmupadizata | gopayata zrAvakayAnakathAm | na yUyaM tasmAt mahatphalaM prApsyatha | na yUyaM 



tatonidAnAcchaktA: klezAntaM kartum | zraddadhata mahAyAnakathAm | zRNuta, mahAyAnaM paThata, 



mahAyAnaM pareSAM copadizata | tato  yUyaM sarvadurgatyapAyapathAn zamayiSyatha | kSipraM cAnuttarAM 



samyaksaMbodhimabhisaMbhotsyatha || yadi te tasya vacanakAriNo bhavanti, IdRzaM dRSTigatamupagRhNIyu: | 



ubhayorapi mUlApattirbhavati | iyamAdikarmikasya bodhisattvasya caturthI mUlApatti: || punarapara- 



mAdikarmikA bodhisattvA dvijihvikA bhavanti, anyathA nidarzayanti | idaM ca mahAyAnaM kIrtizabda- 



zlokArthaM lAbhasatkAraheto: paThanti, svAdhyAyanti dhArayanti vAcayanti dezayanti, pareSAM ca 



zrutamAtramupadizanti | evaM ca vakSyanti-vayaM mahAyAnikA nAnye | te pareSAmIrSyAyanti lAbhasatkAra- 



heto: | yataste labhante upabhogaparibhogAn parebhya:, tatpratyayAtte prakupyanti, teSAM cAvarNaM



nizcArayanti, kutsanti paMsayanti, vijugupsanti, AtmAnaM cotkarSayanti na tAn | ataste IrSyA- 



hetunA cottari manuSyadharmairAtmAnaM vijJapayanti | tataste tena vastunA patitA: parAjitA mahAyAna- 



sukhAdetAM mahAgurukAmApattimApadyante yayA apAyagAmino bhavanti | yathA kazcitpuruSo ratnadvIpaM 



gantuM nAvA samudramavatarate | sa mahAsamudre svayameva tAM nAvaM bhindyAt, tatraiva maraNaM



nigacchet | evameva ye AdikarmikA bodhisattvA mahAguNasAgaramavatartukAmA IrSyAhetostadvadanti, 



tatpratyayAtte zraddhAnAvaM bhittvA prajJAjIvitena viyogaM prApnuvanti | evaM te bAlA AdikarmikA 



bodhisattvA IrSyAhetoranRtapratyayAM mahAgurukAmApattimApadyante | iyaM paJcamI mUlApattirAdikarmikasya 



bodhisattvasya || punaraparaM kulaputra bhaviSyantyanAgate’dhvani gRhasthapravrajitA AdikarmikA bodhisattvA:, 



ye te gambhIrA: zUnyatApratisaMyuktA: sUtrAntA dhAraNIkSAntisamAdhibhUmisvalaMkRtamahAvidvatpuruSANAM 



kRtazramANAM bodhisattvAnAM gocarA:, tAn mahAyAnasUtrAntAn dhArayanti paThanti svAdhyAyanti pareSAM 



ca vistareNa vAcayitvA prakAzayanti-ahaM cemAn dharmAn svabuddhyA buddhvA evaM ca punarahaM 



kAruNyahetostavopadizAmi | tvayA vA punastathA bhAvayitavyaM yathA tvamatra gambhIreSu dharmeSu pratyakSo 



bhaviSyasi | evaM te jJAnadarzanaM bhaviSyati yathA mama | etarhi na punareva dadAti | paThitamAtreNAha- 



mimAnevaM rUpAn dharmAn gambhIragambhIrAnupadizAmi na sAkSAtkriyayA || lAbhasatkArahetorAtmAnaM 



vikrINAti | tatpratyayAtsarvatryadhvagatAnAmarhatAM samyaksaMbuddhAnAM bodhisattvAnAmAryapudgalAnAM ca purata: 



@039



sAparAdhiko bhavati | mahAgurukAmApattimApadyate | visaMvAdayati devamanuSyAn mahAyAnena | zrAvakayAna- 



mevAsya na bhavati, prAgeva mahAyAnasyAvatAravizeSAdhigama:, prAgevAnuttarA samyaksaMbodhi: || tadyathA 



kazcitpuruSo mahATavIM prasthita: kSuttarSaprapIDita: | sa tatra mahAphalavRkSe pratiSThita: | AhArArthaM 



sa udAraphalavRkSamapahAya gandhasaMpannaM rasasaMpannamanAsvAdya viSavRkSamabhiruhya viSaphalAni bhuJjIta, 

bhuktvA ca kAlaM kuryAt |  tadupamAMstAn pudgalAn vadAmi, ye durlabhaM manuSyalAbhaM labdhvA kalyANamitraM 



saMnizritya mahAyAnamavatartukAmA lAbhasatkArayazohetorAtmAnamupadarzayanti, parAn paMsayanti, evaMrUpAM 



mahAgurukAmApattimApadyante, yayA gurukayApatyA sarvavijJAnAM paramajugupsitA bhavanti apAya- 



gAmina: | tathArUpAzca pudgalAna sevanIyA: sarvakSatriyabrAhmaNaviTzUdrANAm | yazca tAn sevate, sa 



sAtisAro bhavati sarvavijJAnAm | iyaM kulaputra bodhisattvasya SaSThI mUlApatti: || punaraparaM kulaputra 



bhaviSyantyanAgate’dhvani kSatriyANAM purohitacaNDAlA amAtyacaNDAlA bhaTacaNDAlA mUrkhA: paNDita-



mAnino mahAdhanA mahAbhogA: | bahuvidheSu dAnamayapuNyakriyAvastuSu saMdRzyante | te tyAgamadamattA 



mAnamadadarpeNa kSatriyaM vibhedayanti, zramaNAn kSatriyai: | te kSatriyAnnizritya zramaNAn daNDApayanti, 



arthaM daNDena muSanti | tenopadraveNa te bhikSava: paudgalikaM vA sAMghikaM vA cAturdizasAMghikaM vA 



staupikaM vA zramaNairapahRtya teSAM prAhRtaM pradApyante | te punazcaNDAlA: kSatriyasyopanAmayiSyanti | 



te ubhayato’pi mUlApattimApadyante | ye kSatriyacaNDAlA: zramaNai: sArdhaM praduSyanti, tathArUpaM ca te 



dharmaM prajJapayiSyanti adharmaM vA dharmamapahAya | sUtravinayazikSA anapekSya kAlopadezamahApradezA- 



napahAya | mahAkaruNAnetrI prajJApAramitAzikSopAyakauzalyazikSA: | yAzca apareSu sUtreSu zikSA 



upadiSTAstA apahAya tathArUpAM dharmayuktiM bhikSUNAM viheThanArthapUrvakaM kriyAkAraM prajJapayanti, 



yai: kriyAkArairbhikSUNAM viheThanA bhavati | riJcanti zamathavipazyanAnuyogamanaskAram | te’vadhyAyanto 



vyApAdabahulA bhavanti | tena hetunA bhikSUNAmapyupazAntA: klezA nopazamyanti, na tanUbhavanti | 



tatkAle punaste bhikSava AzayavipannA bhavanti, zIlavipannAzca bhavanti | AcAravipannA bhavanti,



dRSTivipannA bhavanti | taddheto: zaithilikA bhavanti, bAhulikA bhavanti | azramaNA: zramaNapratijJA:, 



abrahmacAriNo brahmacAripratijJA:, zaGkhasvarasamAcArA: praSTavyadharmadezakA: | te bhUyasyA mAtrayA 



saparicArasya kSatriyasya satkRtA bhavanti, mAnitA: pUjitA bhavanti | te ca prahANAbhiyuktAnAM 



bhikSUNAM gRhastheSvavarNaM nizcArayanti | sa ca kSatriya: saparivAra: prahANAbhiyuktAnAM bhikSUNA- 



mantike praduSyati avadhyAyati | yastatra prahANikAnAM bhikSUNAmupabhoga:, taM svAdhyAyAbhiratAnAM 



bhikSUNAM niryAtayanti | te ubhayato mUlApattimApadyante | tatkasya heto: ? dhyAyI bhikSu: sukSetram | 



nAdhyayanavaiyAvRtyAzritA nAdhyayanAbhiyuktA: samAdhidhAraNIkSAntibhUmiSu bhAjanIbhUtA dakSiNIyA: 



pAtrabhUtA: | AlokakarA lokasya mArgopadezakA: | karmakSetraklezakSetrAt satvAnuttArayanti, 



nirvANagamane ca mArge pratiSThApayanti | imA: kulaputra aSTau mUlApattaya iti || 



AsAM ni:saraNamihaiva sUtre'bhihitam-yadi te bodhisattvA AkAzagarbhasya bodhisattvasya 



nAma zrutvA darzanamasyAkAGkSeran, apAyaprapatanabhayAt mUlApattIrdarzayitukAmA:, yadi te 



AkAzagarbhaM bodhisattvaM namaskuryu:, nAma cAsya parikIrtayeyu:, teSAM sa kulaputro yathAbhAgyatayA 



@040



svarUpeNAgratastiSThati brAhmaNarUpeNa, yAvaddArikArUpeNa purata: sthAsyati | tasyAdikarmikasya 



bodhisattvasya yathAsamutthitAstA ApattI: pratidezayati | gambhIraM cAsyopAyakauzalyaM mahAyAne 



caryAmupadarzayati | yAvadavaivartikabhUmau ca pratiSThApayati | peyAlaM | yadi teSAM saMmukhaM darzanaM na 



dadAti, yastamabhiyAcati, tenAdikarmikeNa bodhisattvena sAparAdhena pazcime yAme utthAyAsanAt 



prAGmukhena sthitvA dhUpaM dhUpayitavyam, aruNo devaputra AyAcitavya: | evaM ca vaktavyam- 



aruNa aruNa mahAkRpa mahAbhAga, mahoditastvaM  jambudvIpe | mAM karuNayA chAdayasva | zIghramAkAzagarbhaM 



mahAkAruNikaM mama vacanena bodhaya | mama svapnAntare tanupAyamupadarzaya, yenAhamupAyena ApattiM 



pratidezayAmi, Arye mahAyAne upAyaprajJAM pratilapsyAmIti | tena tatkAlaM zayyAyAM nidrApayitavyam | 



sahodgate’ruNe iha jambudvIpe AkAzagarbhasya bodhisasvasyeha samAgamo bhavati svarUpeNa ca | 



tasyAdikarmikasya bodhisattvasya svapnAntare purata: sthitvA tAM mUlApattiM dezayati mahAyAnopAyena | 



tathArUpaM ca tasyopAyajJAnaM saMdarzayati, yenopAyakauzalyena sa Adikarmiko bodhisattvastatraiva 



bodhicittAsaMpramoSaM nAma samAdhiM pratilabhate, sudRDhavyavasthitazca bhavati mahAyAne || ityAdi || 



athavA yo’tra sUtre’dhyeSaNamantra: pUrvamukta:, tenAyaM vidhi: kArya: | evaM syAt-araNye upavane’- 



bhyavakAze vA agaruM vA tagaraM vA kAlAnusAri vA dhUpayitavyam | prAJjalinA ca bhUtvA samantato 



digvidikSu ca paJcamaNDalakena vanditvA ime mantrapadA: pravartayitavyA: | tadyathA-sumRza 2 | kAruNika | 



cara tura | vicara | saMcara | kAruNika | murara murara vegadhAri namucame bhujayata kAruNika cintAmaNi 



pUraya kAruNika sarvAzAM me sthApaya AjJAdhArI sphu gu{1. ##This form## gu ##standas for 7. and means the## mantrapada ##is to be repeated seven times.##} | ra | rativiveka gu | dRSTiviveka gu | pUraya



kAruNika pUrayantu mamAzAm | sarvathA cAzokagati svAhA || vidhi: pUrvavat | sarvavyAdhidu:khasarva- 



bhayasarvopakaraNavighAtapratighAte sarvAbhISTasiddhaye ca kArya: || yadi kSatriyAdayo’pi bodhisattvA:, 



kathameSAmApattiniyamo’nyeSAM cAdhikyam ? atha ten a sAMvarikA:, kathameSAmApattivyavasthA, kathaM 



vA taddoSAtsAMvarikA api gRhyante ? naiSa doSa: | yeSAM yatra bahulaM saMbhava:, te tatrAkoTitA: svanAma- 



grahaMadarzanAdbhayotpAdanArtham | parasparatastu sarvai: sarvA Apattaya: parihartavyA: || yena vA 



prakRtimahAsAvadyatayA asamAdAno'pyabhavyo bhavatyucchinnakuzalamUlazca, sutarAM tena sAMvarikA: | 



ityalamanayA cintayA || 



upAyakauzalyasUtre’pi mUlApattiruktA-kiM cApi kulaputra bodhisattva: prAtimokSazikSAyAM 



zikSamANa: kalpazatasahasramapi mUlaphalabhakSa: syAt | sarvasattvAnAM ca sUktaduruktAni 



kSamet | zrAvakapratyekabuddhabhUmipratisaMyuktaizca manasikArairviharet | iyaM bodhisattvasya gurukA mUlApatti: | 



tadyathA kulaputrazrAvakayAnIyo mUlApattimApanna:, so’bhavyastaireva skandhai: parinirvAtum, evameva 



kulaputro’pratidezyaitAmApattimani:sRjya tAn zrAvakapratyekabuddhamanasikArAn, abhavyo buddhabhUmau 



parinirvAtumiti || 



@041



AsAM ca mUlApattInAM sukhagrahaNadhAraNArthamekIyagatAnAM ca saMgrahakArikA ucyante- 



ratnatrayasvaharaNAdApatpArAjikA matA | 



saddharmasya pratikSepAd dvitIyA muninoditA || 



du:zIlasyApi vA bhikSo: kASAyastainyatADanAt | 



cArake vA vinikSepAdapapravrAjanena ca || 



paJcAnantaryakaraNAnmithyAdRSTigraheNa vA | 



grAmAdibhedanAdvApi mUlApattirjinoditA || 



zUnyatAyAzca kathanAtsattveSvakRtabuddhiSu | 



buddhatvaprasthitAnAM vA saMbodhervinivartanAt || 



prAtimokSaM parityAjya mahAyAne niyojanAt | 



ziSyayAnaM na rAgAdiprahANAyeti vA grahAt || 



pareSAM grahaMAdvApi puna: svaguNakAzanAt | 



parapaMsanato lAbhasatkArazlokahetunA || 



gambhIrakSAntiko’smIti mithyaiva kathanAtpuna: | 



daNDApayedvA zramaNAn dadyAdvA zaraNatrayAt || 



gRhNIyAddIyamAnaM vA zamathatyAjanAtpuna: | 



pratisaMlInabhogaM ca svAdhyAyiSu nivedanAt || 



mUlA Apattayo hyetA mahAnarakahetava: | 



AryasyAkAzagarbhasya svapne dezyA: pura: sthitai: || 



bodhicittaparityAgAdyAcakAyApradAnata: | 



tIvramAtsaryalobhAbhyAM krodhAdvA sattvatADanAt || 



prasAdyamAno yatnena sattveSu na titikSate | 



klezAtparAnuvRttyA vA saddharmAbhAsavarNanAt || iti || 



AryakSitigarbhasUtre’pyuktam-yo mahAbrahman mamoddizya pravrajito du:zIlapApasamAcAro 



bhikSuranubhUta: kaza{1. kazambaka, ##PalI# kasambu, ##means rubbish; worthless.##}mbakajAta: azramaNa: zramaNapratijJa: abrahmacArI brahmacAripratijJa: |dhvasta:patita: 



parAjito vividhai: klezai: | atha ca puna: sa du:zIlapApasamAcAro bhikSuradyApi sarvadevAnAM 



yAvatsarvamanuSyANAM yAvatpuNyanidhInAM darzayitA bhavati kalyANamitram | kiM cApi sa 



apAtrIbhUta:, tena ca puna: zirastuNDamuNDena kASAyavastraprAvaraNeryApathena darzanahetunApi bahUnAM 



sattvAnAM vividhakuzalamUlopastambhanakara: sugatimArgadarzako bhavati | tasmAdyo mamoddizya pravrajita: 



zIlavAn du:zIlo vA, tasya nAnujAnAmi cakravartirAjJAmapi yanmamoddizya pravrajitasya 



sahadharmeNApi kAye daNDaprahAraM vA dAtuM cArake vA prakSeptum, aGgamaGgaM vikartanaM vA kartuM jIvitAdvA



@042



vyaparopaNaM kartum, kiM punaradharmeNa | kiM cApi sa mRta: kathyate’smin dharmavinaye | atha ca puna: 



sa pudgalo gorocanakastUrikAsadRza || iti ||



atraivAha-ye mamoddizya pravrajitAn yAnabhUtAn pAtrabhUtAn vA viheThayiSyanti, te sarveSAM 



trayadhvagatAnAM buddhAnAmatIva sAparAdhA bhavanti | samucchinnakuzalamUlA dagdhasaMtAnA avIciparAyaNA 



bhavantIti || 



atraivAha-sarvabuddhairadhiSThito’yaM mokSadhvajo yaduta raktakASAyavastramiti || 



asminneva coktam-tena khalu puna: samayena bahUni zrAvakaniyutazatasahasrANi bahUni ca 



bodhisattvaniyutazatasahasrANi bhagavato’ntike evaMrUpaM pUrvakRtaM karmAvaraNaM pratidezayanti-vayamapi 



bhadanta bhagavan bahUnAM pUrvakANAM tathAgatAnAM pravacane pAtrabhUtAn pAtrabhUtAMzca buddhAnAM bhagavatAM 



zrAvakayAnIyAn pudgalAn jugupsitavanta: paMsitavanto roSitavanto’varNAyaza:kathAzca nizcAritavanta: | 



tena vayaM karmAvaraNena triSvapAyeSu vividhAM tIvrAM pracaNDAM du:khAM vedanAM pratyanubhUtavanta: | peyAlaM | 



vayaM tatkarmAvaraNazeSametarhi bhagavanto’ntike pratidezayiSyAma: | kecidvadanti-vayaM bhagavata: 



zrAvakAn vacanaistarjitavanta: paribhASitavanta: | kecidvadanti-vayaM bhagavata: zrAvakAnapAtrabhUtAn 



pAtrabhUtAMzca praharitavanta: | kecidvadanti-vayaM cIvarAn hRtavanta: | kecidvadanti-vayaM bhagavata: 



zrAvakANAmupabhogaparibhogAnAcchinnavanta: | kecidvadanti-vayaM bhagavantamuddizya pravrajitAn gRhasthAn 



kAritavanta:, tata asthAnaM sAditA: | kecidvadanti-asmAbhirbhagavan buddhAnAM bhagavatAM zrAvakA 



apAtrabhUtA: pAtrabhUtAzca sAparAdhikAzcArake prakSiptA: | tena vayaM karmAvaraNena bahUn kalpAMstriSva-



pAyeSu vividhAM tIvrAM pracaNDAM du:khAM vedanAM pratyanubhUtavanta: | peyAlaM | tadvayametarhi karmAvaraNazeSaM 



bhagavato’ntike pratidezayAma:, AyatyAM saMvaramApadyema | pratigRhNAtu bhagavAnasmAkamanukampAmupAdAya | 



uddharatu bhagavAnasmAnanantapApebhya: || iti vistara: || 



pravrajyAntarAyasUtre’pyanartha ukta:-caturbhirmahAnAman dharmai: samanvAgato gRhI akSaNaprApto 



bhavati | jAtyandhazca jaDazcAjihvakazca caNDAlazca | na jAtusukhito bhavatyabhyAkhyAnabahulazca paNDakazca 



nityadAsazca | strI ca bhavati zcA ca sUkarazca gardabhazcoSTrazcAzIviSazca bhavati tatra tatra jAtau | 



katamaizcaturbhi: ? iha mahAnAman gRhI pUrvajinakRtAdhikArANAM sattvAnAM naiSkramayaciitasya pravrajyA- 



cittasyAryamAgacittasyAntarAyaM karoti | anena prathamena || punaraparaM gRhI dhanalaulyena putralaulyena 



karmavipAkamazraddadhat putrasya vA duhiturvA bhAryAyA vA jJAtisaMghasyaizvaryasthAne vartamAne pravrajyAntarAyaM 



karoti | anena dvitIyeneti || anyad dvayam-saddharmapratikSepa: zramaNabrAhmaNeSu ca pratigha: || 



daza cAkuzalA: karmapathA: anathA: saddharmasmRtyupasthAnAdvipAkakaTukA draSTavyA: | tata: 



kiMcinmAtraM sUtraM sUcyate | prANAtipAtavipAkalavastAvat | yathAha-tadyathA agnizikhAcarA nAma 



pakSiNo ye’gnizikhAmadhyagatA na dahyante saMhRSTatarAzca nArakeyANAM kapAlaM bhittvA rudhiraM pibanti | 



kapAlAntaracarA nAma pakSiNo ye mastakaM bhittvA jvalitamastakaluGgAn pibanti | jihvAmiSabhujo 



nAma pakSiNo ye jihvAM vidArya abhito’bhita: prabhakSayanti | sApi jihvA bhuktA punarapi saMjAyate 



padmadalakomalatarA | evamarthAnurUpasaMjJA dantotpATakA nAma, kaNThanADyapakarSakA nAma | kloma-



@043



kAzina: | AmAzayAdA: | plIhasaMvartakA: | antravivarakhAdina: | pRSThavaMzacarA nAma | marmaguhyakA 



nAma pakSiNa:, ye sarvANi marmavivarANi bhittvA marmANi kRntayitvA vivarANi pravizya majjAmaNDaM 



pibanti krandamAnAnAm | sUcIchidrA nAma pakSiNo ye sUcIsadRzatuNDA raktaM pibanti | evamasthi-



vivarAzina:, SaT tvagbhakSiNa: | nakhanikRntakA medodA: snAyuvizeSakA:, kezoNDukA nAma pakSiNo 



ye kezamUlAnyutpATayanti | sa evamavIcIpradezastir#Ni yojanazatasahasrANi | pakSibhairavapakSo nAma | 



tatra tairanyairnArakeyai: sahAnekAni varSazatasahasrANi bhakSyate saMbhavati ca | sa kathaMcidapi tasmAnmukta: 



sarvasmAddu:khajAlaparivRta: zvabhraprapAto nAma dvitIya: pradezastatra gacchati trANAnveSI zaraNA- 



nveSI paritrANAnveSI | samantata ekAdazabhirarciskandhairAvRto ni:sahAya: karmapAzabandhanabaddha: samantata: 



zatrubhirAvRta: kAntAramanuprapanna: sarvasmAnnarakapuJjAdadhikataraM vyasanamabhiprapannastaM zvabhraprapAtaM nAma 



pradezamanudhAvati | patite atIva pAda: pravilIyate | utkSipta: punarapi saMbhavati sukumAratara: zlakSNa- 



tara: kharAbhistIvrAbhirvedanAbhirabhibhUta: | tasyaivaM bhayaviklavavadanasya karacaraNasarvAGgapratyaGgapravilIya- 



mAnasya sa pradeza: zvabhraprapAto nAma prAdurbhavati | sa tasmin deze nipatati | patita: zvabhre prapatati 



trINi yojanasahasrANi | punarapi karmakRtena vAyunotkSipyate | sa prapatamAna: kaGkavAyasagRdhrolUkai- 



rbhakSyate | yAvattasyaivamutkSipyamAnasya ca prapatatazcAnekAni varSazatasahasrANi gacchanti | kathaMcidapi 



tasmAnmukta: paribhrAmitazcakrAGkavivaraM nAma pradezamanudhAvati | tasmiMzca pradeze sahasrArANi cakrANi 



prAdurbhavanti vajranAbhIni tIkSNajvAlAni zIghrabhramANi | tasya sahagamanAdeva tAni cakrANi zarIraM



prApya bhramanti | peyAlaM | pratyekaM sarvAGgAni pramathnanto dahanti, pAdatale cAsya zaGkubhirbhidyete | 



evaM makkoTakaparvate | mAkkoTakai: prANijAtibhi: sAntarbrahi: paramANuza: prabhakSyate | bhukto bhukta: 



punarapi saMjAyate sukumAratara: | sukumAratayA bhUyo'pyadhikatarAM vedanAmanubhavati | bhuktabhuktasya 



prabhUtataramevAsya tvaGmAMsaM prAdurbhavati | tasya prANAtipAtakRtopacitasya tatphalaM bhavati || 



adattAdAnavipAkamAha-sa eSa duSkRtakarmAntacArI alAtacakranirmANagandharvanagara- 



mRgatRSNikAsadRzaM mahadarthajAtaM pazyati ratnavastradhanadhAnyanikarabhUtam | tasyaivaM lobhAbhibhUtasya 



karmaNA mohitasya evaM bhavati mamedamiti | sa evaM mohita: pApakArI prajvalitAGgArakarSUrlaGghayitvA 



tad draviNamanudhAvati | sa karmakRtairyamapuruSairgRhyate zastrajAlamadhyagata: sarvAGgapratyaGgaza:  pATyate 



vizasyate dahyate asthyavazeSa: kriyate | na cAsyAnAdikAlapravRtta: sa lobhastAmapyavasthAM gatasya 



parihIyata iti || 



kAmamithyAcAramadhikRtyAha-eSa sa pApakartA tasmAcchastrasaMkaTAnmukta: kathamapyaGgArakarSU- 



rlaGghayitvA karmaNA bhrAmita: pradezamanyaM prapadyate vitathadarzanaM nAma | tatra karmakRtAM striyaM pazyati, 



yA tena pUrvaM naSTasmRtinA dRSTA ca anAdikAlAbhyasto rAgAgnirutpadyate | sa tena dhAvati 



yena tA: striya: | tAzca ayomayyo nArya: karmakRtA: | tAbhirasau gRhyate | gRhItvA ca oSThAtprabhRti tathA 



bhujyate yathAsya sarSapaphalamAtrapramANamapi nAvaziSTam | tasmin zarIre bhavati | punarapi saMbhavati, 



punarapi bhujyate | sa kaTukAM kharAM vedanAmanubhavaMstasmAdrAgAgnerna nivartate | yena tA: striyastena bhUya: 



sa saMdhAvati | na cAsya tatpIDA tathA bAdhate yathA rAgAgni: | atha tA: striyo bhUyo 



@044



vajramayAyomayaprajvalitagAtrAstaM manuSyamAdAya jvAlAmAlAkulasarvazarIrAstaM nArakeyaM sikatAmuSTi- 



vadbhindanti | punarapi saMbhavatIti pUrvavat || peyAlaM || 



striyo mUlamapAyasya dhananAzasya sarvathA | 



strIvidheyA narA ye tu kutasteSAM bhavetsukham || yAvat | 



strI vinAzo vinAzAnAmiha loke paratra ca |



tasmAtstriyo vivarjyA: syuryadIcchetsukhamAtmana: || iti || 



mRSAvAdamadhikRtyAha-sa tairyamapuruSairgRhyate, gRhItvA ca tanmukhaM vidArayanti | tasmAjjihvA- 



mapakarSayanti | sA ca jihvA karmavazAtpaJcayojanazatapramANA bhavati | tasya mRSAvAdasya 



phalena tasyAzca sahanirgamanakAle te yamapuruSA bhUmAvainamAhvayanti pradIptAyomayyAm | karmakRtaM ca 



halasahasraM prAdurbhavati pradIptAgrasaMyuktam | balavadbhirbalIvardaistadasyAntargataM jihvAyAM vahati | tatra 



pUyarudhirakRmisrAviNyo nadya: pravahanti || peyAlaM || sA ca jihvA tathA sukumArA yathA devAnAmakSi | 



yAvatsa vedanAta: stanati krandati vikrozati | na cAsya taddu:khaM kazcidapanayatIti vistara: | 



tasyaivaM pracaNDAM vedanAmanubhavato’nekAni varSazatasahasrANi sA ca jihvA kRSyate | sA 



kathaMcittasya nArakasya mukhe pravizati | sa bhayavihvalavadano yena vA tena vA ni:palAyate’GgAra- 



karSUSu dahyamAno nimajjan | tasyaivaM du:khArtasyAzaraNasyAparAyaNasya punarapi yamapuruSA: prAdurbhavanti



mudgarAsipANaya: | te taM puruSaM mastakAtprabhRti yAvatpAdau cUrNayantItyAdi || 



paizunyavipAkastu yathaiva mRSAvAdasya, vizeSastu trINi yojanazatAni jihveti | tAM 



yamapuruSA nistriMzAnAdAya pradIptadhArAn jihvAM nikRntanti | jambukaizcAnyasmin pradeze bhakSyate | 



paramakaTukAM vedanAM prativedayate | sa krandati vikrozatyavyaktAkSaraM jihvAvirahita ityAdi || 



pAruSyavipAkamAha-te tAM jihvAmAsyaM vidArya gRhNanti | gRhItvA nizitadhArai: zastraizcchittvA 



tasya bhUya eva khAdanIyArthena mukhe prakSipanti | sa ca jighatsArdita: kSutkSAmavadana: svarudhiralAlA- 



parisrutAM tAmeva svajihvAM bhakSayati  | sA ca jihvA chinnA punarapi saMjAyate karmavazAt | atha sa 



bhUmau vedanArta: parivartate viceSTate krandate | tasyaivaM vedanArtasya parivRttanayanatArakasya du:khArtasya 



dInasyAsahAyasyaikAkina: svakRtamupabhuJjAnasya yamapuruSA anuzAsanIgAthAM bhASante- 



jihvAdhanorvinirmuktastIkSNo vAgvizikhastvayA | 



pAruSyamiti yarDSTaM tasyaitatphalamAgatam || iti vistara: || 



saMbhinnapralApavipAkamAha-tasya tatprajvalitaM tAmradravalehitaM jihvAM dahati | jihvAM dagdhvA



kaNThaM dahati | kaNThaM dagdhvA hRdayaM dahati | hRdayaM dagdhvA antrANi dahati | tAnyapi dagdhvA pakvAzayaM 



dahati | pakvAzayamapi dagdhvA adhobhAgena nirgacchati || yamapuruSA gAthAmAhu:- 



pUrvottarAbaddhapadaM nirarthakamasaMgatam | 



abaddhaM yattvayA proktaM tasyaitatphalamAgatam || 



yA na satyavatI nityaM na cAdhyayanatatparA | 



na sA jihvA budhairdRSTA kevalaM mAMsakhaNDikA || iti vistara: ||



@045



abhidhyAvipAkamAha-atha pazyati riktaM tucchamasArakaM karmakRtaM bahu draviNaM paraparigRhItam | 



tasya karmacoditavyAmohitasyaivaM bhavati-mamedaM syAditi | tata: san Arakastenaiva dhAvati yena 



tad dravyam | tasyAbhidhyAkhyamAnasasyAkuzalasyAsevitabhAvitabahulIkRtasya tatphalaM yadasau narake 



viparItaM pazyati | tasyaivaM pazyato’bhidhyAbahulasya haste zastraM prAdurbhavati | sa tena dhAvati | 



teSAmapyanyeSAM nArakANAM haste zastrANi prAdurbhavanti | sa tai: saha zastreNa yudhyate yAvattathA kartyate 



yathA sarSapaphalamAtramapi na bhavati mAMsamasya zarIre | tathA asthikaGkAlAvazeSa: kriyate || peyAlaM || pareSAM 



sarvaM....mama syAditi cintitam | tasyAbhidhyAsamutthasya viSasya phalamAgatamiti ||



vyApAdaphalamAha-karmamayA: siMhavyAghrasarpA: krodhAbhibhUtA: puratastiSThante | etebhyo 



bhayabhIto yena vA tena vA ni:palAyate | sa kathaM zaknoti palAyitumazubhasya karmaNa: ? sa 



tairgRhyate | gRhItvA ca pUrvaM tAvanmastakAdbhujyate yAvatpArzvata: sarpairviSadaMSTrai: saMdazya saMdazya bhakSyate | 



vyAghrairapi pRSThato bhakSyate | pAdAvapi vahninA dA[hyete] | sa yamapuruSairdUrAdiSubhirvidhyate || 



iti vistara: || 



mithyAdRSTiphalaM punaraparimitam | pAThastu saMkSipyate-zastravarSatomaravajravarSAzanipASANavarSai- 



rhanyate | ekAdazabhirarciskandhai: kSutpipAsAgninA ca mukhanirgatena nirantaraM dahyata iti || 



kAmamUlAzca sarvAnarthA iti tebhya evodvejitavyam | yathAtraivAha-astyagnikuNDo nAma naraka: | tatra 



katareNa karmaNA sattvA upapadyante ? yenAzramaNena zramaNapratijJena mAtRgrAmasya nRttagItasyAbharaNAnAM 



vA zabdaM zratvA ayonizena manaskAreNAkSiptabuddhinA tacchutvA hasitalalitakrIDitAnya{1. ##Marg.## azuci zukram.}zuci muktam 



|| peyAlaM || tatra te nArakA ayovarSeNa sarvAGgapratyaGgazazrUrNyante, aGgAravarSeNa ca pacyante, dahyanta 



ityAdi | evaM paurANakAmAsvAdanasmaraNAtpadumo nAma naraka: paThyate, svapnAntabhUtasmaraNAcca | tatra 



te nArakA: kumbhiSu pacyante | te droNiSvayomayairmusalairhanyante || iti vistara: || 



evamapsarasa: prArthanayA brahmacaryapariNAmanAnmahApadumo nAma naraka ukta: | tatra kSAra- 



nadI taraGgiNI nAma pravahati | tasyAM nadyAM yAnyasthIni te pASANA: | yacchaivAlaM t ekezA: | ya: 



paGkastanmAMsam | yA Apa: tatkvathitaM tAmram | ye matsyAste nArakA ityAdi || evaM puruSasya 



puruSeNa saha maithunavipratipatte: aprameyA: kAraNAvizeSA: paThyante | evaM zizubhi: saha vipratipatte: 



kSAranadyAmuhyamAnAn dArakAn pazyati | te taM vilapanti | sa tAM nadImavagAhate teSu bAlakeSu 



tIvrasnehapratibandhazokadu:khavegAt | evaM govaDavAjaiDakAdiSu prakRtisAvadya: kAmamithyAcAra: 



kharataravipAka: paThyate | tAsAmeva govaDavAdInAM taptAyomayInAM akuzalanirmitAnAM yonimArgeNa 



sa tiryakkAmasevI pravizati | sa tAsAmudare pradIptAGgAranikaraparipUrNe svidyate pacyate bahUni 



varSazatasahasrANIti vistareNa draSTavyam || 



evamanyanAzitAsvapi bhikSuNISu vipratipannAnAM mahAnarakayAtanA: paThyante | evaM 



svastrISvapyayonimArgeNa gacchata: | evaM prasahyAnItAsvapi parastrISu, labdhAsu ca kanyAsu | 



@046



evamupavAsasthAsu, evaM guruNAM patnISu jJAtizabdamAnitAsu ca vipratipatte: tIvrAzcAparimANAzca 



mahAnarakayAtanA: paThyante|| 



sapta{1. ##The name of this## sUtra ##is found neither in Nanjio nor in Tibetan Translations. Cf.## aGg. ##N. iv. p. 55.## }maithunasaMyuktasUtre’pyAha-iha brAhmaNa ekatyo brahmacAriNamAtmAnaM pratijAnIte | sa 



nehaiva mAtRgrAmeNa sArdhaM dvayaM samApadyate, api tu mAtRgrAmaM cakSuSA rUpaM nidhyAyan pazyati | sa 



tadAsvAdayati adhyavasyati, adhyavasAya tiSThati | ayamucyate brAhmaNa brahmacArI saMyukto maithunena 



dharmeNa, na visaMyukta: | aparizuddhaM brahmacaryaM carati || evaM mAtRgrAmeNa sArdhaM saMkrIData: saMkili- 



kilAyamAnasya AsvAdayata: aparizuddhaM brahmacaryamuktam | evaM mAtRgrAmApasthAnamAsvAdayata: | 



evaM tira:kuDyagatasya tirodRSyagatasya vA mAtRgrAmasya nRttagItAdizabdamAsvAdayato maithuna- 



saMyogamityuktam | evaM paJcakAmaguNasamarpitaM paramavalokyAsvAdayata: || evaM devAdisthAneSu 



brahmacaryapariNAmanAtsaMyukto maithunena dharmeNa na visaMyukta iti || 



yatazcaite kAmA evaM smaraNaprArthanAviSayamapi gatA evamanarthakarA:, tenaiva kAmA{2. ##This## sUtra ##is not mentioned in Nanjio or T.##}pavAdaka- 



sUtre’bhihitam-nivAraya bhikSo cittaM kAmebhya: | sabhayazcaiSa mArga: sapratibhaya: sakaNTaka: sagahana: 



unmArga: kumArgo vedanApatha: asatpuruSasaMsevita: | naiSa mArga: satpuruSasaMsevita: | na tvamevaM



cintayasi-kasmAt alpAsvAdA: kAmA uktA bhagavatA bahudu:khabahUpadravA bahUpAyAsA: ? 



AdInavo’tra bhUyAn | rogo bhikSava: kAmA gaNDa: zalyamaghamaghamUlamAmiSabaDizaM mRtyu: | anityA: 



kAmAstucchA: | mRSAmoSadharmiNa: svapnopamA: kAmA: | kimapyete bAlollApanA: || peyAlaM || yathA mRgANAM 



bandhanAya kUTam, dvijAnAM bandhanAya jAlam, matsyAnAM bandhanAya {3. kupina ##means net, and## leya ##or## lepa ##means snare.##}kupinam, markeTAnAM bandhanAya 



lepa:, pataGgAnAM bandhanAyAgniskandha: | evaM kAmA: || pe^ || kAmaparyeSaNAM carato dIrgharAtraM siMhAnAM 



mukhe parivartitasyAnto na prajJAyate | yAvadgoghAtakAnAM gavAzanAnAM mukhe parivartitasyAnto na 



prajJAyate | yAvanmaNDUkAnAM satAM sarpANAM mukhe parivartitasyAnto na prajJAyate | dIrgharAtraM kAmAn 



pratisevamAnAnAM corA iti kRtvA gRhItAnAM zirazchinnAnAmanto na prajJAyate | pAradArikA: 



pAripanthikA grAmaghAtakA janapadaghAtakA yAvad granthimocakA iti kRtvA gRhItAnAM zirazchinnAnAmanto 



na prajJAyate | du:khaM tIvraM kharaM kaTukamanubhUtaM rudhiraM prasyanditaM pragharitaM yaccaturSu mahAsamudreSUdakAtprabhUta- 



taram || peyAlaM || kAyo hyayaM bahvAdInava:, asthisaMghAta: snAyusaMbaddho mAMsenAnulipta: carmaNA paryavanaddha: 



chavyA praticchanna: chidravicchidra: kRmisaMghaniSevita: sattvAnAmanarthaka: klezakarmaNAM vastu | asmin kAye 



vividhA AbAdhA utpadyante | tadyathA-cakSUroga: zrotrarogo yAvadrzAMsi piTako bhagandara: | peyAlaM | 



kAyikA: saMtApA: kAyikaM du:kham | kAyasya jIrNatA bhagnatA kubjatA | khAlityaM pAlityaM 



valipracuratA | indriyANAM paripAka: paribheda: | saMskArANAM purANIbhAvo jarjarIbhAva: | yAvannArha- 



syevamuddharantaM pragharantaM jugupsanIyaM kAyaM pratiSevitum | peyAlaM | kA tava bhikSo kAmAzAnti: ? kazca tvAM 



pralobhayati ? kathaM ca tvaM prAhito mUrchito’dhyAvasito’dhyavasAnamApanna: ? yadAhaM  parinirvRto



@047



bhavAmi, saddharmazcAntarhito bhavati, tvaM ca kAmAn pratisevya vinipAtagato bhaviSyasi | kadA 



jarAmaraNAdAtmAnaM parimocayiSyasi ? alaM bhikSo, nivAraya cittaM kAmebhya: | akAla: kAma- 



paryeSaNAyA: | kAlo’yaM dharmaparyeSaNAyA: || iti || 



ugradattaparipRcchAyAmapyAha-tena kAmamithyAcArAtprativiratena bhavitavyam | svadAratuSTena 



paradArAnabhilASiNA araktanetraprekSiNA nirviNNamanasA | ekAntadu:khA: kAmA ityabhIkSNaM manasikAra- 



prayuktena | yadApyasya svadAreSu kAmavitarka utpadyeta, tadApi tena svadAreSvazubhAnudarzinA 



uttrastamanasA klezavazatayA kAmA: pratisevitavyA:, na tvadhyavasAnavinibaddhena nityamanityAnAtmA- 



zucisaMjJinA | evaM cAnena smRtirupasthApyA-tathAhaM kariSyAmi yathA saMkalpairapi kAmAnna paribhokSye | 



ka: punarvAdo dvIndriyasamApattyA vA anaGgavijJaptyA veti || 



punaratraivAha-bodhisattvena svabhAryAyA antike tisra: saMjJA utpAdayitavyA: | katamAstisra: 



ratikrIDAsahAyikaiSA naiSA paralokasahAyikA | annapAnasahAyikaiSA naiSA karmavipAkAnubhavana- 



sahAyikA | sukhasahAyikaiSA naiSA du:khasahAyikA || yAvadaparAstisra:-zIlAntarAyasaMjJA 



dhyAnAntarAyasaMjJA prajJAntarAyasaMjJA || aparAstisra:-corasaMjJA vadhakasaMjJA narakapAlasaMjJA iti || 



ca{1. ##Cf. Nanjio, No 441, and Tanjur, where the name is given as## candrottarAdArikAvyAkaraNa.}ndrottaradArikAparipRcchAyAmapyuktam-atha candrottarA dArikA samanantaraM pradhAvantaM taM 



mahAntaM janakAyaM dRSTvA tasyAM velAyAM vihAyasAntarIkSe tAlamAtramabhyudgamya sthitvA ca taM mahAntaM 



janakAyaM gAthAbhiradhyabhASata- 



kAyaM mamekSadhvamimaM manojJaM suvarNavarNaM jvalanaprakAzam | 



na raktacittasya hi mAnuSasya prajJAyate zobhanakaM zarIram || 



ye tvagnikarSUpamasaMpradIptAn tyajanti kAmAn viSayeSvagRddhA: | 



SaDindriyai: saMvarasaMvRtAzca te brahmacaryaM ca caranti zuddham || 



dRSTvA ca dArAn hi parasya ye vai kurvanti mAtAbhaginIti saMjJAm | 



prAsAdikAste hi sudarzanIyA bhavanti nityaM paramaM manojJA: || 



sphuTAmimAM vettha purIM samantAd yo romakUpAn mama cAtigandha: | 



na rAgacittena mayArjito’yaM phalaM tu dAnasya damasya cedam || 



na me samutpadyati rAgacittaM mA vItarAgAsu janISva rAgam | 



sAkSI mamAyaM purato munIndra: satyaM yathA vedmi na jAtu mithyA || 



yUyaM ca pUrvaM pitaro mamAsa ahaM ca yuSmAkamabhUjjanitrI | 



bhrAtA svasA cApi pitA babhUva ko rAgacittaM janayejjananyAm ||



praghAtitA: prAk ca mamAtha sarve ahaM vizastA ca purA bhavadbhi: | 



sarve amitrA vadhakA: parasya kathaM tu vA jAyati rAgacittam || 



na rUpavanto hi bhavanti rAgAt na raktacittA: sugatiM vrajanti | 



na nirvRtiM yAnti ca raktacittA rAgo hi tasmAtparivarjanIya: ||



@048



kAmasya hetornirayaM patanti pretAstirazco’tha bhavanti rAgAt | 



kumbhANDayakSA asurA: pizAcA bhavanti ye rAgaparIttacittA: || 



kANAzca khaJjAzca vijihvakAzca virUpakAzcaiva bhavanti rAgAt | 



bhavanti nAnAvidhadoSabhAjazcaranti ye kAmacarIM jaghanyAm || 



yaccakravartitvamavApnuvanti bhavanti zakrAstridazezvarAzca | 



brahmANa IzA vazavartinazca tad brahmacaryaM vipulaM caritvA || 



jAtyandhabhAvA badhirA visaMjJA zvasUkaroSTrA: kharavAnarAzca | 



hastyazvagovyAghrapataGgabhakSA bhavanti nityaM khalu kAmalolA: | 



kSitIzvarAzcaiva bhavantyudagrA: suzreSThino vai gRhapatyamAtyA: | 



sukhasaumanasyena ca yAnti vRddhiM ye brahmacaryaM vipulaM caranti || 



ka{1. kabhalli=kapAla.}bhallitApAnatha dhUmagArAn bandhAMstathA tADanatarjanAMzca | 



chedaM zira:karNakarAkSinAsA: pAdasya cArcchanti hi kAmadAsA: || iti || 



uda{2. ##Cf. Nanjio, No 38; also T.##}yanavatsarAjaparipRcchAyAM ca vivarNitA: kAmA:-



dRSTvA vraNaM dhAvati makSikA yathA 



dRSTvAzuciM dhAvati gardabho yathA | 



zvAnazca zUnA iva mAMsakAraNAt 



tathaivadhAvantyabudhA: striye ratA: || 



avidyApidhitA bAlAstama:skandhena AvRtA: | 



strISu saktAstathA mUDhA amedhya iva vAyasA: || 



mArasya gocaro hyeSa prasthitA yena durgati: | 



AsvAdasaMjJino gRddhA mIDhasthAne yathA krimi: || 



kITakumbho yathA citro yatra yatraiva dRzyate | 



pUrNo mUtrapurISeNa dRtirvA vAtapUritA || 



siGghANakakaphA lAlA: zleSmaNi klinnamastakA: |



daurgandhyaM sravate kAyAdbAlAnAM tadyathA madhu || 



asthipUrNaM mukhadvAraM mAMsacarmAdibhizcitam | 



gaNDabhUto hyayaM kAya: kutsito hyAmagandhika: || 



nAnAprANibhi: saMpUrNo mukhagaNDo yathA bhavet | 



evameva hyayaM kAyo viSThAdyazucibhAjanam || 



atyAntrAkulaM hyudaraM sayakRt phupphusAkulam | 



vRkkau vilohitaM pittaM mastaluGgAsthimajjakam ||



@049



azItiMkrimikulasahasrANi yAni tiSThanti antare | 



atha bAlA na pazyanti mohajAlena AvRtA: || 



navavraNamukhai: prasravantyazuciM pUtigandhikam | 



bAlA nimittaM gRhNanti vacane darzane’pi ca | 



uktA: pazcAnna jAnanti yo deza: sarvakutsita: || 



uccAragocarA bAlA: kheTasiGghANabhojina: | 



jugupsanIye rajyante vraNaM dRSTveva makSikA: || 



kakSAsvAgharate svedo gandho vAyati kutsita: | 



kurvanti duSkRtaM karma yena gacchanti durgatim || 



hInAn kAmAnniSevanto hInAn dharmAnniSevya ca | 



gatvA avIciM duSprajJA du:khAM vindanti vedanAm || 



uccAra iva durgandhA: striyo buddhai: prakIrtitA: | 



tasmAddhInasya hInAbhi: strIbhirbhavati saMgati: || 



uccArabhastrAM yo gRhya bAlo vAsaM nigacchati | 



yAdRzaM kurute karma tAdRzaM labhate phalam || iti || 



tathA atraivAha- 



tadevaMrUpairdu:khaparyeSitairbhogai: svajIvikArthamupasaMhRtairna prabhavanti zramaNabrAhmaNebhyo dAnaM dAtuM 



kRpaNavanIpakayAcakebhyo vazIkRtA: strIbhi: strInirjitA: strInigRhItA: strIdAsA: | tenaiva strIpremNA 



tasyA eva poSaNAya na zaknuvanti dAnaM dAtuM zIlaM ca samAdAtum | sa tatra rakta: samAna: 



strIparibhASitAni sahate, tarjanAvalokananirbhartsanAmapi sahate | sa mAtRgrAmeNa tarjita: puruSa: 



saMsIdati, viSIdati, sukhaM cAsyA avalokayati | kAmaheto: kAmanidAnaM ca vazagato bhavati | ayaM 



mahArAja kAmalolupasya puruSasyoccArasukhaparamasyAzucau ratasyAsaMprajanyacAriNo doSa: | peyAlaM | 



zrutvedRzaM tu saMvegaM na teSAM bhavati nirvRti: | 



bhUya: kurvanti saMsargaM strIbhi: sArdhaM pramoditA: || 



du:khakAmAnniSevante bhASante ca jugupsitA: | 



dharmaM zrutvArthasaMmUDhA bhASante ca subhASitam | 



strIgataM cAsya taccittaM biSAlasyeva mUSike || 



mUhUrtaM bhavati saMvega: zrutvAtha jinabhASitam | 



puna: kupyati rAgo’sya viSaM hAlAhalaM yathA || 



sUkarasyeva uttrAso muhUrtamanuvartate | 



dRSTvA vai atha uccAraM gRddhatAM janayatyasau || 



evaM sukhArthino bAlA: prahAya jinazAsanam | 



hInAn kAmAnniSevante yena gacchanti durgatim ||



@050



raktA: pramattA: kAmeSu kRtvA karma supApakam | 



zIlavattAM visaMvAdya pazcAdgacchanti durgatim || 



yasyedRzaM dharmanayaM viditvA 



strISu prasAda: puruSasya no bhavet | 



vizodhita: svargapatho'sya nityaM



na durlabhA tasya varAgrabodhi: || 



labdhvA kSaNaM hi sa prAjJo dharmaM zrutvA ca IdRzam | 



sarvAn kAmAn vivarjyeha pravrajyAM niSkramedbudha: || iti || 



prazAntavinizcayaprAtihAryasUtre'pyaparo’nartha ukta:-ya: kazcinmaJjuzrI: kulaputro vA 



kuladuhitA vA jAmbUdvIpakAn sarvasatvAJjIvitAd vyaparopya sarvasvaM haret, yo vA anyo maJjuzrI: 



kulaputro vA kuladuhitA vA bodhisattvasyaikakuzalacittasyAntarAyaM kuryAt, antazastiryagyoni- 



gatasyApyekAlopadAnasahagatasya kuzalamUlasyAntarAyaM kuryAt, ayaM tato’saMkhyeyataraM pApaM prasavati | 



tatkasya heto: ? buddhotpAdasaMjanakAnAM sakuzalamUlAnAmantarAya: sthito bhavati | ya: kazcinmaJjuzrI: 



parakuleSu bodhisattvasyerSyAmAtsaryaM kuryAt, tasya tasmin samaye tatonidAnaM trINi bhayAni 



pratikAGkSitavyAni | katamAni trINi ? narakopapattibhayaM jAtyandhabhayaM pratyantajanmopapattibhayaM ceti || 



punarAha- 



yastasya kuryAtpuruSo’priyaM vA bhUtaM hyabhUtaM ca vadedavarNam | 



paruSaM vadetkruddhamanA pi yastaM kSobhaM ca kuryAtpunarasya yo’pi || 



AtmabhAvena mahatA narakeSu sa durmati: | 



utpadyate vipannAtmA du:khAM sa vetti vedanAm ||



yojanAnAM zataM paJca jAyate’sya samucchraya: | 



koTIparivRta: zazvad bhakSyate ca zunA bhRzam || 



paJca mUrdhasahasrANi bhavantyasyApavAdina: | 



jihvAnAM ca zatA: paJca bhavantyekaikamUrdhani || 



ekaikasyAM ca jihvAyAM zatA: paJca jvalanmukhA: | 



lAGgalAnAM vahantyasya vAcaM bhASitva pApikAm | 



pratApane ca pacyante tIvradu:khAnalAkule | 



utpIDAM bodhisattvAnAM ye kurvanti asaMgatA: || 



tiryagyoni: sanarakA na teSAM bhoti durlabhA | 



kalpakoTisahasrANi zatAni niyutAni ca || 



tatazcyutA ghoraviSA bhonti sarpA: sudAruNA: | 



kSutpipAsAbhibhUtAzca kurvate karma dAruNam | 



labdhvApi bhojanapAnaM tRptiM naivAdhigacchati ||



@i

bauddha-saMskRta-granthAvalI-11

##Buddhist Sanskrit Texts No. 11

@ii

Buddhist Sanskrit Texts-No. 11##

zikSAsamuccaya

##OF##

zAntideva

##FIRST EDITION EDITED BY

DR. P.L. VAIDYA

Ex-Director, Mithila Institute of Post-Studies

And

Research in Sanskrit Learning, Darbhanga

SECOND EDITION EDITED BY 

DR. SRIDHAR TRIPATHI

Published by

THE MITHILA INSTITUTE

of

POST-GRADUATE STUDIES AND RESEARCH IN SANSKRIT

LEARNING, DARBHANGA

1999##

@iii

bauddha-saMskRta granthAvalI-11

zAntidevaviracita:

zikSA-samuccaya: | 

vaidyopAhvazrIparazurAmazarmaNA

pariziSTAdibhi: saMskRta: | 

dvitIyasaMskaraNam 

DA.c^ zrIdharatripAThinA sampAditam | 

mithilAvidyApIThapradhAnena prakAzita: | 

zakAbda: 1921 

vikramAbda: 2056

aizavIyAbda: 1999

@iv

##Copies of this Volume, Postage paid, can be had of 

the Director, Mithila Institute, Darbhanga, on receipt 

of Rs. 112/- by M.O. or Postal Order or Cash. 

First Edition-1960

Second Edition-1999

Printed by Rabindra Kumar for Lakshmi Press, Muzaffarpur,

and Published by Dr. Shridhar Tripathi, Director, Mithila Institute 

of Post-Graduate Studies and Research in Sanskrit Learning 

Darbhanga.##

@v

anukramaNikA

##Introduction in English and Hindi VII 

Abbreviations XV##

zikSAsamuccayakArikA: … … 1

1 dAnapAramitA … … 3

2 saddharmaparigraha: … … 23

3 dharmabhANakAdirakSA … … 25

4 anarthavarjanam … … 37

5 zIlapAramitAyAmanarthavarjanam … … 58

6 AtmabhAvarakSA … … 67

7 bhogapuNyarakSA … … 80 

8 pApazodhanam … … 89

9 kSAntipAramitA … … 100 

10 vIryapAramitA … … 105

11 araNyasaMvarNanam … … 107

12 cittaparikarma … … 112

13 smRtyupasthAnam … … 124

14 AtmabhAvaparizuddhi: … … 130 

15 bhogapuNyazuddhi … … 143

16 bhadracaryAvidhi: … … 146

17 vandanAnuzaMsA … … 156

18 ratnatrayAnusmRti: … … 168

19 puNyavRddhi … … 186

prathamaM pariziSTam-sUtroddharaNasUcI … … 197

@vi

##The Government of Bihar established the Mithila 

Institute of Post-Graduate Studies and Research in Sanskrit 

Learning at Darbhanga in 1951 with the object, inter alia, to 

promote advanced studies and research in Sanskrit Learning 

to bring together the traditional Pandits with their profound 

learning and the modern scholars with their technique of 

research and investigation and to publish works of permanent 

value to scholars. This Institute is one of the six Research 

Institutes being run by the Government of the Bihar as a 

token of their homage to the tradition of learning and 

scholarship for which Bihar was noted. The five others are: 

(i) Research Institute of Prakrit, Jainology and Ahimsa at 

Vaishali; (ii) Kashi Prasad Jayasawal Research Institute for 

research in ancient, medieval and modern Indian History at 

Patna; (iii) Bihar Restrabhasa Parishad for Research and 

Advanced Studies in Hindi at Patna; (iv) Nava Nalanda

Mahavihara for Research and Post-Graduate Studies in 

Buddhist Learning and pali at Nalanda; and (v) Institute of 

Post-Graduate Studies and Research in Arabic and Persian 

Learning at Patna.

As part of this programme of rehabilitating and 

reorientating ancient learning and scholarship, the editing 

and publication of this volume has been undertaken with 

the co-operation of scholars of Bihar and outside. The 

Government of Bihar hope to continue to sponsor such 

projects and trust that this humble service to the world of 

scholarship and learning would bear fruit in the fullness of 

time.

@vii

INTRODUCTION

This edition of## zikSAsamuccaya (zs) ##of## zAntideva ##is based on Cecil 

Bendail’s edition published in BIBLIoTHECA BUDDHICA, Vol. I (1897-1902),

(referred to in margin by B) with such corrections and additions of references as 

subsequent discoveries and publications of Buddhist works suggested to me. 

Bendall’s edition was based on a single Ms. in Nepalese script (Cambridge University

Library, Wright Collection, Add. No. 1478). There is also another Ms. of 

this work in India Office Library, but Bendall found it to be merely a coy of 

the above. The Ms. used by Bendall is a paper Ms. in Nepalese script prepared at 

Lalitapatan near Kathmandu in Nepal. Paleographical evidence indicates that 

it was written in Nepalese script of 14th or 15th century A.D. This was prepared 

by two scribes in a writing, which, on the authority of Bendall, is similar to 

that of Nepalese Gupta inscriptions of about 635 A.D., though the actual Ms. might 

have been written several centuries later.## 

zikSAsamuccaya ##means a compendium or collection of the doctrine, i.e.

teaching of Buddha. The work consists of three parts, viz., the## kArikAs ##or 

memorial verses, 27 in number, which constitutes, as it were, the text; a 

commentary explaining the text of the## kArikAs; ##and sources or authorities from 

the Buddhist## sUtras. ##It will be seen that the## kArikAs ##number only 27, and the 

commentary on them is not very voluminous, but the volume of citations from 

Buddhist## sUtras ##covers a portion nearly 95% or even more of the whole text. 

The number of works from which these extracts are taken is slightly over 100.

This portion of citations may very well be called a veritable## sUtrasamuccaya,

##and as early as 1923, I was tempted to call the commentary on the## kArikAs ##as## 

sUtrasamuccaya ##in my studies on## Aryadeva ##and his## catu:zataka, ##chapters

VII-XVI. I felt I was supported by## tArAnAtha ##who said that## zAntideva ##wrote

three books, viz.,## zikSAsamuccaya, bodhicaryAvatAra ##and## sUtrasamuccaya. 

##Winternitz in his History of Indian Literature, Vol.II (Eng. translation), page

366, foot-note, honoured me by calling this suggestion of mine as “indeed very

tempting”, but I may say that it was based upon## zAntideva’s ##own statement

contained in his## bodhicaryAvatAra, ##V. 105-106, and its commentary by## 

prajJAkaramati:

zikSAsamuccayo’vazyaM draSTavyazca puna: puna: | 

vistareNa sadAcAro yasmAttatra pradarzita: || 

saMkSepeNAtha vA tAvat pazyetsUtrasamuccayam | 

AryanAgArjunAbaddhaM dvitIyaM ca prayatnata: || 

##I have already said above that## tArAnAtha ##attributes to## zAntideva ##A#

sutrasamuccaya ##which I presume to be the third part of## zikSAsamuccaya, ##which 

is greater in volume than## nAgArjuna’s ##work of the same name. I may bring to 

the notice of readers the words## saMkSepeNa ##and## dvitIyaM ##in the## kArikA 106 ##cited above. 

I know## nAgArjuna ##wrote A# sUtrasamuccaya, ##found in Tanjur, Mdo. Vol.A.

folios 165-224 of Narthang edition, containing extracts from about 60## sUtras, 

##and much smaller in volume than## zikSAsamuccaya, ##which, latter, as I said above, 

contains extracts from over 110 works. (See IHQ, Vol. XVII. pp. 121-26)## zAntideva 

##himself points out that his## zikSAsamuccaya ##is more exhaustive than## nAgArjuna’s

##work,## sutrasamuccaya, ##which in the## kArikA ##is called second## (dvitIya),

@viii

##suggesting that his## zikSAsamuccaya ##might as well go under the name of## 

sUtrasamuccaya. ##The sixty works from which## nAgArjuna ##drew material for his##

sUtrasamuccaya, ##are, barring a few doubtful titles, all drawn upon by## zAntideva, 

##adding extracts from 50 more works. Majority of these## sUtras ##are not now 

extant, though the existence of most of them is testified by Tibetan and Chinese

translations. The discovery of## zikSAsamuccaya ##is thus a matter of high gratifica- 

tion as otherwise we would not have got the idea of the vast extent of original## 

sUtras.

zikSAsamuccaya ##is found translated in Tibetan (Tanjur, Mdo XXXI.) It was 

prepared by two Indian Pandits, Jinamitra and## dAnazIla ##and one Tibetan Pandit## 

ye-zes-sde ##or## jJAnasena, ##during 816 and 838 A.D.

As to Chinese translation, we find it in Nanjio No. 1298, but the title as it is 

found there is altogether different, viz,## mahAyAna-saMgIti-bodhisattva-vidyA- 

zAstra. ##The author of this work. as given in Chinese translation, is called## 

dharmayazas ##or## dharmakIrti, ##and it was done between 1004 and 1058 A.D. Bendall

says that the Chinese translation agrees more closely with the present text of## 

zikSAsamuccaya ##than the Tibetan translation. Perhaps the original before the 

Tibetan translators was slightly shorter. Of course Tibetan translators have 

given full translation of certain extracts than the Chinese one. 

Although the unique Ms. on which Bendall’s edition of## zikSAsamuccaya

##was based, nowhere mentions## zAntideva ##as the author of this work, Tibetan 

translators attribute both the## kArikAs ##and## zikSAsamuccaya ##to## zAntideva. dIpam*kara 

zrijJAna ##known as## atiza, ##frequently refers to## zAntideva ##and quotes 

profusely from## zikSAsamuccaya ##as his work## (zikSAsamuccaye zAntideva: ##or## zAntidevaviracite 

zikSAsamuccaye).

tArAnAtha, ##in his History of Buddhism, states that## zAntideva ##was born as 

a prince of## saurASTra ##in the reign of## zIla, ##son of## zrI harSa. tArAnAtha ##also 

mentions that## zAntideva ##is the author of## zikSAsamuccaya, sUtrasamuccaya ##and## 

bodhicaryAvatAra, ##stating further that the## bodhicaryAvatAra ##was written after the

first two, which statement is fully borne out by the## kArikAs ##V.105-106 quoted 

above from## bodhicaryAvatAra, ##where## zAntideva ##recommends a careful study 

of both## zikSAsamuccaya ##and## sUtrasamuccaya. ##There are several stanzas at the 

beginning and end of both SS and BCA common in these works which suggests 

common authorship.## prajJAkaramati, ##the commentator of## bodhicaryAvatAra 

##agrees with## tArAnAtha.

##The date of Tibetan translation of## zikSAsamuccaya ##viz., 816-838 A.D. 

suggests that the work was already in existence at about 800 A.D.## zAntideva 

##represents an advanced stage of## mahAyAna ##Buddhism with only a slight tinge 

of## tAntrism. ##His exclusive use of the name## candrapradIpa ##for## samAdhirAja

##indicates that he is later than Candrakirti. It is therefore very likely that## 

tArAnAtha ##is right in assigning to him a date between the age of## dharmapAla

##and## zrI harSa, ##i.e., the middle of 7th century. Although## zikSAsamuccaya 

##is more or less an anthology,## zAntideva ##is very accurate in giving correct

references to his original sources. There are frequent references to him by## 

prajJAkaramati ##in his commentary on## bodhicaryAvatAra. ##The passages cited 

by him from## sUtras ##in his commentary on BCA occur in the## zikSAsamuccaya 

##from which he must have borrowed them. 

@ix

The popularity of## zikSAsamuccaya ##has also given rise to many imitations 

such as (i)## zikSAsamuccayAbhisamaya ##of## suvarNa-dvIparAja zrImaddharmapAla 

(ii) zikSA-kusuma-maJjari ##of## vairocanarakSita; ##and## bodhimArgadIpapaJjikA

##of## dIpaMkara atiza. zAntideva ##is also mentioned among the great teachers 

like## nAgArjuna, Aryadeva, candrakIrti, ##Bhavya and Bodhibhadra in MVy. 

Bendall has also translated this work into English with the collaboration of 

W.H.D. Rouse, London, 1922 in Indian Texts series. 

THE CONTENTS

The## zikSAsamuccaya ##is divided into 19 chapters called Paricchedas. It 

starts with the idea that every human being should take advantage of his 

present birth to secure the seed## (bodhibIja) ##in this very existence, and to pursue 

a course of conduct which ultimately will lead him to the status of a Bodhisattva. 

It does not so much emphasize the philosophical aspect of Buddhism, though the 

philosophical back-ground is never lost sight of. It is rather a handbook or 

a guide to the conduct of a Buddhist leading to his objective of the state of 

Bodhisattva. All the topics, suggested and discussed, have this end in view, 

and it is thus a practical guide to Buddhist theology by accepting the threefold 

refuge in Buddha, Dharma and## saMgha, ##followed by the six## pAramitAs, ##such as## 

dAna, zIla, kSAnti, vIrya, dhyAna ##and## prajJA ##and accessories to these, e.g., 

reverence for## dharmabhANaka ##or religious teacher, avoidance of hindrances to## 

pAramitAs, ##guarding one’s self from sins and acquiring merit, purification from 

sins, advantages of residence in forest or a solitary place as a preparation for 

meditation, preparation of mind for perfect meditation, all of which topics are 

based on the reverence to the Buddha and constant recollection of the three 

gems of the Doctrine, viz, Buddha, Dharma and## saMgha. 

Darbhanga

1st January 1958. 

P.L.VAIDYA

@x

blank

@xi-xiv

HINDI TEXT

@xv

ABBREVIATIONS

AK## (a^ ka^)-avadAna-kalpalatA ##of## kSemendra, ##Bibliotheca Indica

edition; our edition in BST Nos. 22-23.##

az (a^ za^)-avadAna-zataka ##by J.S. Speyer, ##Bibliotheca Buddhica

edition; our edition is BST No. 19##

aSTa (aSTa^)-aSTasAhasrikA prajJApAramitA, ##ed. by Rajendralal Mitra.

BC-Buddhacarita of## azvaghoSa, ##edns. by Cowell and Johnstone. 

BCA-## bodhicaryAvatAra ##of## zAntideva, ##with## paJjikA ##of## prajJAkaramati, 

##ed. by Poussin; bare text in Zapiski; our edition in BST No. 12.

BCP##- bodhicaryAvatArapaJjikA ##of## prajJAkaramati, ##ed. by Poussin. 

CP##- cariyApiTaka, ##PTS edition; also by B.C. Law.

CS##- catu:stava ##of## nAgArjuna (##I. Nirupama, II.## lokAtIta, ##III. 

Acintya, and IV.## paramArtha).

##DA## (divyA^) divyAvadAna, ##our edition in BST No. 20; also Cowell 

and Neil’s edition. 

DBh## (da^ bhU^)- dazabhUmikasUtra ##ed. by Rahder. 

GM-Gilgit Mss. ed. by N. Dutt. 

GV## (gaNDa^)-gaNDavyUhasUtra, ##ed. by Suzuki and Idzumi, Kyoto, 

Japan, 1949; our edition in BST No. 5.

J## (jA^)-jAtaka, ##ed. by Fausbol.

JM## (jA^ mA^) jAtakamAlA ##of## Arya sUtra, ##ed. by H. kern, HOS.; our

edition in BST No. 21. 

KV## (kAraNDa^)-kAraNDavyUha, ##BTS edition. 

LA## (laGkA^)- laGkAvatArasUtra, ##ed. by B. Nanjio, Kyoto, Japan, 1923; 

reprint 1956; our edition in BST No. 3. 

LV## (lalita^)- ##lalita-vistar, our edition in BST No.1.## 

mz (ma^ zA^)- madhyamakazAstra ##of## nAgArjuna, ##our edition in BST 

No. 10 

MV## (ma^ vR^)- madhyamakavRtti ##called## prasannapadA ##of## candrakIrti, ##our 

edition in BST No.10. 

MVastU# (ma^va^)- mahAvastu, ##ed. by E. Senart. 

MVy## (ma^ vyu^)- mahAvyutpatti ##ed. by I.P. Minayeff, Bibliotheca 

Buddhica.

RP## (rASTra^)- rASTrapAlaparipRcchA, ##ed. by L. Feer, Bibliotheca Buddhica.## 

zs (zikSA^)- zikSAsamuccaya ##of## zAntideva, ##ed. by Bendall in Bibliotheca 

Buddhica; our edition in BST No. 11.

SA## (sUtrA^) sUtrAlaMkAra ##of## asaGga, ##ed. By S. Levi. 

SN-saundaranandA# of## azvaghoSa, ##edns. by H.P. Shastri and johnstone. 

(SR##-samAdhi)- samAdhirAjasUtra ##ed. by N. Dutt, in GM; our edition in 

BST No. 2. 

@xvi

SDP## (saddharma^)- saddharmapuNDarIkasUtra, ##ed. by N. Dutt; also by Kern 

and Nanjio; our edition in BST No. 6. 

SP## (suvarNa^)- suvarNaprabhAsUtra. ##ed. by B. Nanjio and H. Idzumi, 

Kyoto, Japan, 1931; also by J. Nobel. 

SV## (sukhA^)–sukhAvatIvyUha, ##ed. by Max Muller. 

T-Tibetan translation.

T-(followed by number)-Tohoku Catalogue. 

TG## (tathA^) –tathAgataguhyasUtra ##or## guhyasamAja, ##GOS edn.

TS## (tattvasaM^)- tattvasaMgraha ##of## zAntarakSita, ##GOS edition. 

TTP-Taisho## tripiTaka, ##Tokyo, 1924-1934.

VCh## (vajra^)-vajracchedikA, ##ed. by Max Muller.

(N.B. –Most of the works mentioned above are planned to be 

included in the BUDDHIST SANSKRIT TEXTS Series. The list will 

be found at the end of the Volume.)## 

@051



tatazcyuto manuSyeSu sa yadyupapadyate | 



jAtyandho bhoti durmedhA duSTacetA asaMvRta: || 



AryAnArAdhikAM vAcamuktvA durbhASitaM nara: | 



manuSyebhyazcyutazcApi punargacchati durgatim | 



kalpakoTisahasreSu jAtaM buddhaM na pazyati ||



punaratraivAha-yAvanti maJjuzrIrbodhisattvo bodhisattvasyAntike pratighacittAnyutpAdayati ava- 



manyanAcittAni vA, tAvata: kalpAn saMnAha: saMnaddhavya:-vastavyaM mayA mahAnarakeSviti | na 



maJjuzrIrbodhisattvo’nyena karmaNA zakyo vinipAtayitumanyatra bodhisattvApavAdAdeva | tadyathA maJjuzrI- 



rvajramaNiratnaM nAnyena kASThena loSThena vA zakyaM bhettumanyatra vajrAt, evameva maJjuzrIrbodhisattvo’nyena 



karmaNA na zakyo vinipAtayitumanyatra bodhisattvApavAdAdeveti ||



A{1. ##Cf. Nanjio,No 90; also T.##}ryazraddhAbalAdhAnAvatAramudrAsUtre’pyAha-ya: kazcinmaJjuzrI: kulaputro vA kuladuhitA 



vA dazasu dikSu sarvalokadhAtuSu sarvasattvAndhakAreSu bandhane kruddha: pravezayet, yazcAnya: kulaputro vA 



kuladuhitA vA bodhisattve kruddha: parAGmukhaM tiSThet, nainaM durAtmAnaM pazyAmIti, ayaM tato’saMkhyeya- 



taraM pApaM prasavati ||



atraivoktam-ya: kazcinmaJjuzrI: sarvajAmbUdvIpakAnAM sattvAnAM sarvasvaM haret, yazcAnyo 



yAdRzaM tAdRzaM bodhisattvaM garhet, ayaM tato’saMkhyeyataraM pApaM prasavati ||



atraivoktam-ya: kazcinmaJjuzrI: kulaputro vA kuladuhitA vA gaGgAnadIvAlikAsamAn 



stUpAn vinipAtayeddaheta vA, yazcAnya: kulaputro vA kuladuhitA vA mahAyAnAdhimuktasya 



bodhisattvasya vyApAdakhilakrodhacittamutpAdya krozayetparibhASayet, ayaM tato’saMkhyeyataraM pApaM 



prasavati | tatkasmAddheto: ? bodhisattvaniryAtA hi buddhA bhagavanta:, buddhaniryAtAzca stUpA: sarvasukhopa- 



dhAnAni ca sarvadevanikAyAzca | bodhisattvamasatkRtya sarvabuddhA asatkRtA bhavanti | bodhisattvaM 



satkRtya sarvabudhA: satkRtA bhavanti | sarvabuddhAnanuttarayA pUjayA pUjayitukAmena bodhisattvA: 



pUjayitavyA: || 



etatpUjAvipAkazca prazAntavinizcayaprAtihAryasUtre’bhihita:- 



yastveSAM kurute rakSAM dhArmikIM dharmavAdinAm | 



hitvA sa durgatI: sarvA: zakro bhavati devarAT | 



brahmApi yAmastuSito vazavartI puna: puna: || 



manuSyeSUpapannazca cakravartI sa jAyate | 



zreSThI gRhapatizcApi bhavatyADhyo mahAdhana: | 



prajJAsmRtibhyAM saMyukta: sukhito nirupadrava: || iti || 



atha katamaM bodhisattvamadhikRtyeyaM kArApakAracintA ? pRthagjanameva || yathoktaM 



zraddhAbalAdhAnAvatAramudrAsUtre-ya: kazcinmaJjuzrI: kulaputro vA kuladuhitA vA sarvalokadhAturajo- 



@052



pamAnAM sattvAnAM divase divase divyaM zatarasamAhAraM dadat, divyAni ca vastrANi, evaM dadat gaGgAnadI- 



bAlikAsamAn kalpasamudrAn dAnaM dadyAt, yazcAnya: kulaputro vA kuladuhitA vA ekasyopAsaka- 



syAnanyazAsturdazakuzalakarmapathasamavanagatasyaikadivasamekamAhAraM dadyAt buddhasyAyaM bhagavata: zikSAyAM 



zikSita iti samAropaM kRtvA, ayaM tato’saMkhyeyataraM puNyaM prasavati || ya: kazcinmaJjuzrI: kulaputro 



vA kuladuhitA vA sarvalokadhAturajopamAnAM dazakuzalakarmapathasamanvAgatAnAmupAsakAnAM divase 



divase divyaM zatarasamAhAraM dadyAt, divyAni ca vastrANi, evaM dadat gaGgAnadIvAlikAsamAn 



kalpAn dadyAt | yazcAnya: kulaputro vA kuladuhitA vA ekasya bhikSorekadivasamAhAraM dadyAt, 



ayaM tato’saMkhyetaraM puNyaM prasavatIti || 



niyatAniyatAvatAramudrAsUtre’pyAha-sacenmaJjuzrIrdazasu dikSu sarvalokadhAtuSu sarvasattvA 



utpATitAkSA bhaveyu: parikalpamupAdAya | atha kazcideva kulaputro vA kuladuhitA vA teSAM 



sarvasattvAnAM maitracittastAnyakSINi janayet parikalpamupAdAya | yo vAnyo maJjuzrI: kulaputro vA 



kuladuhitA vA mahAyAnAdhimuktaM bodhisattvaM prasannacitta: pazyet, ayaM tato’saMkhyeyataraM puNyaM 



prasavati || ya: kazcinmaJjuzrI: kulaputro vA kuladuhitA vA dazasu dikSu sarvasattvAn bandhanAgAra- 



praviSTAn bandhanAgArAnmocayitvA cakravartisukhe sthApayed brahmatvasukhe vA, yo vAnyo maJjuzrI: 



kulaputro vA kuladuhitA vA mahAyAnAdhimuktasya prasannacitto darzanAbhilASI bhavedvarNaM cAsyo- 



dAharet, ayaM tato’saMkhyeyataraM puNyaM prasavatIti || 



tathA kSitigarbhasUtre’pyAha-ya: punarbhadanta bhagavan kSatriyakalyANo vA amAtyakalyANo 



vA bhaTTakalyANo vA zramaNakalyANo vA brAhmaNakalyANo vA paraM rakSati, AtmAnaM rakSati, paralokaM 



rakSati | bhagavacchAsane pAtrabhUtamapAtrabhUtaM vAyAvanmuNDaM kASAyakhaNDaprAvRtaM parirakSati zroSyati 



pUjayiSyati, zrAvakakathAM evaM pratyekabuddhakathAM zroSyati pUjayiSyati mahAyAnakathAM ca, mahAyAna- 



saMprasthitAn pudgalAn zIlavato guNADhyAn yuktamuktapratibhAnAn, tai: sArdhaM ramati krIDati 



paripRcchati paripraznayati, teSAM zrotavyaM kartavyaM manyate | peyAlaM | kiyantaM bhagavan pApaM kSapayiSyati ? 



bhagavAnAha-tadyathApi nAma kulaputra kazcitpuruSa utpadyate, ya: sarvaM jambUdvIpaM saptaratnaparipUrNaM kRtvA tiSThatAM 



buddhAnAM bhagavatAM dAnaM dadyAt, tathaiva MadhyAhnasamaye tathaiva sAyAhnasamaye dAnaM dadyAt, anena paryAyeNa 



varSazatasahasramevaMrUpaM dAnaM dadyAt, tatkiM manyase kulaputra api nu sa puruSo bahu puNyaM prasavet ? 



Aha-bahu bhadanta bhagavan sa puruSa: puNyaskandhaM prasavedaprameyamasaMkhyeyam | na tasya puNyaskandhasya 



kenacicchakyaM pramANamudgrahItumanyatra tathAgatena || bhagavAnAha-yastu kulaputra kSatriyakalyANo 



vA yAvadyathA pUrvoktam | peyAlaM | sa bahutaraM puNyaM prasavati | yAvadvipulataramapramANataramasaMkhyeyataraM 



puNyaskandhaM prasavati | yo mama pazcimAyAM paJcazatyAM vartamAnAyAM saddharmanetrIM rakSati, sa rakSatyAtmAnam, 



rakSati parAMzca, rakSati paralokam, rakSati mama zAsanam, zrAvakAn pAtrabhUtAnapAtrabhUtAn vA yAvanmuNDAn 



kASAyavastraprAvRtAnapi rakSati, na viheThayati | yAvat svakaM rASTraM pararASTraM ca vardhayati | apAyAn 



kSapayati | surAlayaM ca prApayati, ciraM cAyu:pAlayati | svaklezAMzca paraklezAMzca kASayati | saMbodhimArge 



SaTpAramitAzcopastambhayati | sarvApAyAJjahAti | na ciraM saMsAre saMsarati | nityaM kalyANa- 



@053



mitrairbuddhaizca bhagavadbhirbodhisattvaizca mahAsattvaizca sArdhaM samavadhAnagato bhavati | satataM kalyANamitrAvirahito 



na cireNa yathAbhiprAyeSu buddhakSetreSvanuttarAM samyaksaMbodhimabhisaMbhotsyate || atha tAvadeva sarvadevendrA: 



saparivArA yAvatpizAcendrA: saparivArA utthAyAsanAd yena bhagavAn tenAJjaliM praNamyaivamAhu:-



ye te bhadanta bhagavan etarhyanAgate’dhvani yAvatpazcimAyAM paJcazatyAM kSatriyakalyANA bhavanti 



yAvadgRhapatikalyANA: | peyAlaM | evaM saddharmarakSakA evaM triratnavaMzajvAlayitAra: | peyAlaM | vayamapi 



sarve saparivArAstaM kSatriyakalyANaM yAvadgRhapatikalyANaM dazabhirAkArai rakSiSyAma: paripAlayiSyAmo 



vardhayiSyAma: | katamairdazabhi: ? AyuzcAsya vardhayiSyAma:, AyurantarAyaM ca dharmeNa nivArayiSyAma:, 



ArogyaM ca parivAraM ca dhanaskandhaM ca upabhogaparibhogaM ca aizvaryaM ca yaza: kalyANamitrANi 



prajJAsaMpadaM ca vardhApayiSyAma: | ebhirdazabhiriti vistara: || 



evamabhUmipraviSTeSvevAyaM vipAkavistaro draSTavya: || a{1. ##The following stanzas with numerous variants are found in## mahAvastu ##I.p. 362 and 369.##} avalokanAsUtre’pi- 



saMbodhau cittamutpAdya hitArthaM sarvaprANinAm | 



ya: stUpaM lokanAthasya karotIha pradakSiNam || 



ityAdyanuzaMsavistaramuktvA Aha- 



yastveSAM buddhaputrANAM nara: kurvIta apriyam | 



devAn manuSyAn varjitvA narakaM tasya gocaram || 



iti vistara: pUrvavat || 



na cAtra vizeSahetu: kazcidupadarzayituM zakyata ityalaM vikalpena || 



ka{2. ##This## sUtra ##is found in Tibetan No. 195. Cf. Nanjio, No 1094.##}rmAvaraNavizuddhisUtre’pyAvaraNazabdenAnartha ukta:-AvaraNaM maJjuzrIrucyate rAga:, AvaraNa



dveSa:, AvaraNaM moha:, AvaraNaM dAnam, AvaraNaM zIlakSAntivIryadhyAnaprajJA AvaraNam | peyAlaM |



tatkasya heto: ? bAlapRthagjanA maJjuzrIrdAnaM dadAnA matsariNAmantike’prasAdaM kurvanti | te tenAprasAdena 



pratighacittamutpAdayanti | pratighakhiladoSeNa mahAnarakeSUpapadyante | zIlaM rakSanto du:zIlAn



kutsayanti paribhASanti | te teSAmavarNaM ca bhASanti | te teSAM doSaM zrutvA bahujanasyAprasAdaM kurvanti | 



te tenAprasAdena durgatigAmino bhavanti | te kSAntiM bhAvayanta: kSAntimadenAtmAnamutkarSayanti 



pramAdyanti-vayaM kSAntivAdina: | ime punaranye vyApannacittA: | teSAM kSAntimadamattAnAM pramAdamUlakAni 



du:khAnyutpadyante | vIryamArabhamANA AtmAnamutkarSayanti, parAn paMsayanti-kusIdA ime bhikSavo 



viharantyanabhiyuktA: zraddhAdeyaM paribhuJjAnA: | naite’rhanti pAnIyasthAlakamapi | te tena vIryArambheNa 



AtmAnamutkarSayanti, paraM ca paMsayanti | tAnahaM bAlAniti vadAmi | te dhyAnaM samApadyamAnAstatra 



dhyAnasamApattau spRhAmutpAdayanti | teSAmevaM bhavati-vayaM samAdhivihAriNa:, ime’nye bhikSavo 



vikSiptacittA viharanti | kutaste buddhA bhaviSyantIti vistara: || 



@054



sa{1. ##Cf. Nanjio Nos, 163-64.##}rvadharmApravRttinirdeze’pyAha-bodhisattva ApattyA codayati, dUrIbhavati bodhi:,



karmAvaraNaM ca parigRhNAti | IrSyayA codayati, dUrIbhavati bodhi: | IryApathena codayati, dUrIbhavati 



bodhi: | sacedbodhisattvasyAntike hInasaMjJAmutpAdayati Atmani codArasaMjJAm, kSiNotyAtmAnaM 



karmAvaraNaM ca gRhNAti | iSTabodhisatvena bodhisatvamavavadatA anuzAsatA vA zAstRsaMjJAmupasthApya



avavaditavyo’nuzAsitavya: | bodhisatvena bodhisatvasyAntike na paribhavacittamutpAdayitavyam, 



sacedasyAparityaktA bodhi: | na devaputra bodhisattva: kvacideva kuzalamUlAni samucchinatti, 



yathA dvitIyabodhisatvamAgamyeti || anutpAditabodhicitte’pi tAvadbodhibhavye sattve’vamanyanA 



pratiSiddhA, kiM punaruditabodhicitte || 



yathoktaM zUraMgamasamAdhisUtre-tatra dRDhamate katamadanutpAditabodhicittavyAkaraNam ? iha 



dRDhamate sa pudgala: pAJcanatike saMsAre upapanno bhavati | yadi vA nirayeSu yadi vA tiryagyonau yadi vA 



yamaloke yadi vA deveSu yadi vA manuSyeSu | sa ca pudgalastIkSNendriyo bhavati, udArAdhi- 



muktika: | tamenaM tathAgata: prajAnAti-ayaM puruSapudgalo yAvadiyadbhi: kalpakoTIniyuta- 



zatasahasrairanuttarAyAM samyaksaMbodhau cittamutpAdayiSyati | peyAlaM | iyadbhizcAsaMkhyeyakalpazatasahasrai- 



rbodhimabhisaMbhotsyate | peyAlaM | idaM dRDhamate ucyate bodhisatvasyAnutpAditabodhicittavyAkaraNam | 



atha khalvAyuSmAn mahAkAzyapo bhagavantametadavocat-adyAgreNAsmAbhirbhagavan sarvasattvAnAmantike 



zAstRsaMjJotpAdayitavyA | tatkasya heto: ? na hyasmAkametajjJAnaM pravartate katamasya bodhisattvasya 



bodhiparipAcakAnIndriyANi saMvidyante ? katamasya na saMvidyante ? tato vayaM bhagavanajAnAnAstathA- 



rUpeSu hInasaMjJAmutpAdayema | tena vayaM kSaNyema || bhagavAnAha-sAdhu sAdhukAzyapa, subhASitA te 



iyaM vAk | idaM ca mayA kAzyapa arthavazaM saMpazyamAnena yuSmAkamevaM dharmo dezita:-mA bhikSava: 



pudgalena pudgalaM pravicetavyam, yacchIvraM kSaNyati hi bhikSava: pudgala: pudgalaM pravicinvan | ahaM vA 



pudgalaM pramiguyAM yo vA syAnmAdRza: | etena kAzyapa nirdezena bodhisattvena vA zrAvakeNa vA 



sarvasattvAnAmantike zAstRsaMjJotpAdayitavyA | mAtra kazcidbodhisatvayAnika: pudgalo bhavet | tena tatrAtmA 



rakSitavya iti | yasya tu niyatameva bodhiprApticihnamasti, tatra sutarAmavamanyanA rakSitavyA || 



yathoktamA{2. ##SDP 2.81-83 : 86-87; 62-97.##}ryasaddharmapuNDarIkasUtre- 



iSTAmayAnmRttikasaMcitAn vA prItAzca kurvanti jinasya stUpAn | 



uddizya vA pAMzukarAzayo pi aTavISu durgeSu ca kArayanti || 



sikatAmayA vA puna kUTa kRtvA ye keciduddizya jinAna stUpAn | 



kumArakA: krIDiSu tatra tatra te sarvi bodhAya abhUSi lAbhina: || yAvat | 



ye citrabhittISu karonti vigrahAn 



paripUrNagAtrAMJchatapuNyalakSaNAn | 



likhetsvayaM cApi likhApayedvA 



te sarvi bodhAya abhUSi lAbhina: ||



@055



ye cApi kecittahi zikSamANA: 



krIDAratiM cApi vinodayanta: | 



nakhena kASThena kRtAsivigrahAn 



bhittISu puruSA catha kumArakA vA 



sarve ca te bodhi abhUSi lAbhina: || peyAlaM || 



vAdApitA jhallariyo’pi yehI 



jalamaNDakA carpaTamaNDakA vA | 



sugatAnamuddizyatha pUjanArthaM 



sugItaM ca gItaM madhuraM manojJam || 



sarve ca te buddha abhUSi loke 



kRtvAna tAM bahuvidhadhAtupUjAm | 



kimalpakalpI sugatAna dhAtuSu 



ekaM pi vAdApiya vAdyabhANDam || 



puSpeNa caikena hi pUjayitvA



* * * * * *



* * * * * *



anupUrva drakSyanti hi buddhakoTya: || 



yaizcAJjalistatra kRto’pi stUpe 



paripUrNa ekA talasaktikA vA | 



onAmitaM zIrSaM bhavenmuhUrtam 



onAmitaM kAya tathaikavAram || 



namo’stu buddhAya kRtaikavAraM 



yehI tadA dhAtudhareSu teSu | 



vikSiptacittairapi yaikavAraM 



te sarvi prAptA imamagrabodhim || 



sugatAna teSAM tada tasmi kAle 



parinirvRtAnAmatha tiSThatAM vA | 



ye dharmanAmApi zruNiSu sattvA: 



te sarvi bodhAya abhUSi lAbhina: || iti || 



mahA{1. ##This is probably## mahAkaruNApuNDarIkasUtra. ##Cf. Nanjio, No 117.##}karuNAsUtre’pyuktam- 



tadyathA bADizikena mahatyudakasarasi matsyAkarSaNArthaM sAmiSaM baDizaM prakSiptaM bhavet, 



samanantaraprakSiptaM ca matsyena nigIrNaM bhavet | kiM cApi sa matsya udakasarasi bhramati, atha ca 



@056



punarbaddha eva sa vaktavyo dRDhena sUtreNa sthalagatadaNDasunibaddhena | yatsa bADizika Agatya tena 



sUtralAghavena jAnAti-gRhIto matsya iti | tamenaM sUtrAdgRhItvA sthalagataM karoti yathAkAma- 



karaNAya paribhogAya | evameva ye sattvA buddheSu bhagavatsu cittaM prasAdya kuzalamUlamavaropayanti, 



antaza ekacittaprasAdamapi, kiM cApi te sattvA duSkRtena karmAvaraNenAkSaNeSUpapannA bhavanti, atha 



ca buddhA bhagavantastAn sattvAn bauddhena jJAnena saMgrahavastusUtreNa gRhItvA saMsArodakasarasa uddhRtya 



nirvANasthale sthApayantIti || 



tasmAdeSu zAstRsaMjJA kAryA | vandamAnAzca manasA vanditavyA: | bhavati hi navako’pi 



bodhicittabalAdvandya: | yathA meghena{1. ##Cf. GV. P. 76.##} dramiDena mahAbodhisattvenApi satA navaka Aryasudhana: sarva- 



zarIreNa praNipatya vandita: | niyatArthaM cedam | yathA adhyAzayasaMcodanAdiSu sarvabodhisattvayAnika- 



pudgalanamaskAro’nujJAtavya: | sarvazabdenAtmano’pi grahaMAt | kathamekatra vandyavandakatvaM na virudhyate ? 



parasparaM vandyatvenaivAmbanAt | ata evAnAsvAdanAdapuNyabhAva: | kiM ca buddhAnAmapyevamiSyate, mA 



bhUdanavasthA, ekasya cAnyUnateti || 



AryasarvadharmavaipulyasaMgrahasUtre’pyanartha ukta:-sUkSmaM hi maJjuzrI: saddharmapratikSepakarmA- 



varaNam | yo hi kazcinmaJjuzrIstathAgatabhASitadharme kasmiMzcicchobhanasaMjJAM karoti, kvacida- 



zobhanasaMjJAm, sa saddharmaM pratikSipati | tena saddharmaM pratikSipatA tathAgato’bhyAkhyAto bhavati | 



dharma: pratikSipto bhavati | saMgho’pavAdito bhavati | ya evaM vadati-idaM yuktamidamayuktamiti, sa 



saddharmaM pratikSipati | na mayA pRthakkazciddharma: zrAvakayAnasaMprayukta: pratyekabuddhayAnasaMprayukto mahAyAna- 



saMprayukto dezita: | tatte mohapuruSA imaM mama dharmaM nAnAkariSyanti-idaM zrAvakANAM dezitamidaM 



pratyekabuddhAnAmidaM bodhisattvAnAmiti | sa nAnAtvasaMjJA saddharmaM pratikSipati-iyaM bodhisattvasya 



zikSA, iyaM bodhisattvasyAzikSeti saddharmaM pratikSipati | dharmabhANakasyAsti pratibhAnam, nAsti 



pratibhAnamiti saddharmaM pratikSipati | dharmaM dharmatayA kathayati, saddharmaM pratikSipati | apagate 



buddhotpAde nAsti dhAraNIpratilambha iti dharmaM pratikSipati | nAsti dharmabhANakasya dhAraNIpratilambha iti 



dharmaM pratikSipati | dharmabhANakasya caryAM dUSayati, dharmaM pratikSipati-dharmabhANako na pratipattisaMpanna 



iti dharmaM pratikSipati | pramAdenainaM codayati, saddharmaM pratikSipati | IryApathena codayati, saddharmaM



pratikSipati | akSaracaryayA zIlavipattyA codayati, dharmaM pratikSipati | pratibhAnena saMpAdayatIti dharmaM 



pratikSipati | Aloko’sya dharmANAM na suvidita iti dharmaM pratikSipati | mantreNa mantramabudhyamAna: 



prativadatIti dharmaM pratikSipati | akSarasaMjJayA tathAgatazAsanaM nAvagAhata iti dharmaM pratikSipati | 



sUtreNa sUtraM virodhayatIti dharmaM pratikSipati | gAthayA gAthAM virodhayatIti dharmaM pratikSipati | 



akSarasaMjJayA kaMcidadhimuktaM karoti kaMcinna karotIti dharma pratikSipati | dharmabhANakasyArthA- 



nyakathAmabhinAmayatIti dharmaM pratikSipati | vicakSu:karmAsya karoti, dharmaM pratikSipati | saMlApayan 



vadatIti dharmaM pratikSipati | ihAsyAsti caryA, ihAsya nAsti caryeti dharmaM pratikSipati | idaM



@057



sUktadamimasUktamiti dharmaM pratikSipati | anena nAsti caryeti dharmaM pratikSipati | anena 



buddhavacanasamaya ukto nAnena buddhavacanasamaya ukta iti dharmaM pratikSipati | iti hi maJjuzrIryAva- 



tkiMcidvilopayati tAvaddharmaM pratikSipati | dharmabhANakasyedaM rUpamiti cintayati, vadati bhikSurvA 



bhikSuNI vA upAsako vA upAsikA vA, sa sarva: saddharmaM pratikSipatItyAdi || 



atraiva coktam-yasya kasyacitkulaputra tathAgatasya parinirvRtasya dharma: pratibhAti 



yathAdhimuktAnAM sattvAnAM dezayitum | tasyAM ca parSadi yadyekasattvasyApi ekaromaharSo bhavedekAzrupAto 



vA, sarva: sa tathAgatAnubhAvena | tatra mohapuruSA abodhisattvA bodhisattvapratijJA bodhisattvadUSakA 



dharmastainyakuhakA evaM vakSyanti dharmopadezakebhya:-kimete na budhyanta iti | peyAlaM | ye bodhisattvaSvava- 



manyanAM kurvanti, nAhaM teSAM paryantakRtaM nirayaM saMvadAmi | tatkasya heto: ? yo bodhisattvo dharma- 



bhANakamapavadati, buddhaM sa vigarhati, dharmaM sa pratikSipati, saMghaM sa jugupsati | buddhe so’gauravo 



yo dharmabhANake’gaurava: | buddhaM san a draSTukAmo yo dharmabhANakamadraSTukAma: | buddhasya so’varNaM 



bhASate, yo dharmabhANakasyAvarNaM bhASate | buddhastena parityakto bhavati ya: prathamacittotpAdike’pi 



bodhisattva pratighacittaM karotIti || peyAlaM || yo’pyayaM maitreya SaTpAramitAsamudAgamo bodhisattvAnAM 



saMbodhAya, taM mohapuruSA evaM vakSyanti-prajJApAramitAyAmeva bodhisattvena zikSitavyam, kiM 



zeSAbhi: pAramitAbhi: ? te'nyAM pAramitAM dUSayitavyAM manyante | tat kiM manyase’jita duSprajJa: sa 



kA{1. ##Cf.## kAzirAjAvadAna ##in## az ##34 and AK 95.##}zirAjAbhUd yena kapotArtha zyenAya svamAMsAni datAni ? maitreya Aha-no hIdaM bhagavan | 



bhagavAnAha-yAni mayA maitreya bodhisattvacaryAM caratA SaTpAramitApratisaMyuktAni kuzalamUlAnyupa- 



citAni, apakRtaM nu tai: kuzalamUlai: ? maitreya Aha-no hIdaM bhagavan | bhagavAnAha-tvaM 



tAvadajita SaSTiM kalpAn dAnapAramitAyAM SaSTiM zIlapArimitAyAM SaSTiM kalpAn kSAntipAramitAyAM SaSTiM 



kalpAn vIryapAramitAyAM SaSTiM kalpAn dhyAnapAramitAyAM SaSTiM kalpAn prajJApAramitAyAM samudAgata:, 



tatte mohapuruSA evaM vakSyanti-ekanayenaiva bodhiryaduta zUnyatAnayeneti | te caryAsu parizuddhA 



bhaviSyantItyAdi || 



iti zikSAsamuccaye caturtha: pariccheda: ||



@058



5



zIlapAramitAyAmanarthavarjanaM paJcama: pariccheda: | 



ukta: saMkSepato’nartha: | tasya vivarjanaM yathA adhyAzayasaMcodanasUtre-evaMvidhAnarthazravaNabhaya- 



bhIrukai: Adikarmikabodhisattvai: samAdAnAni yathA gRhItAni tathA kAryam | evaM hi tairuktam- 



ete vayaM bhagavan adyAgreNa tathAgatasya purata: evaM samAdAnaM kurma: | sacedvayaM bhagavan adyAgreNa 



bodhisattvayAnikaM pudgalaM gRhiNaM vA pravrajitaM vA ApattyA codayiSyAmo bhUtena vA abhUtena vA, 



visaMvAdito’smAbhistathAgato’rhan samyaksaMbuddho bhavet | sacedvayaM bhagavan adyAgreNa bodhisattva- 



yAnikaM pudgalamavamanyema, avarNaM cAsya bhAvema, visaMvAdito’smAbhistathAgato bhavedarhan samyaksaMbuddha: 



sacedvayaM bhagavan adyAgreNa bodhisattvayAnikaM pudgalaM gRhiNaM vA pravrajitaM vA paJcabhi: kAmaguNai: 



krIDantaM paricArayantaM dRSTA aprasAdaM kuryAma, vilekhaM vA cittasyotpAdayema, agauravaM votpAdayema, 



na ca tatra zAstRsaMjJAmutpAdayema, visaMvAdito’smAbhistathAgato bhavet | sacedvayaM bhagavan 



adyAgreNa mitrakulabhikSAdakulanidAnaM bodhisattvayAnikAnAM pudgalAnAM kAyapIDAM cittapIDAM vA



kuryAma, visaMvAdito’smAbhistathAgato bhavet | sacedvayaM bhagavan adyAgreNa bodhisattvayAnikaM pudgalaM 



dRSTvA ekenApyamanojJavacanenAbhASema, visaMvAdito’smAbhistathAgato bhavet | sacedvayaM bhagavan 



adyAgreNa triSkRtvo rAtre: triSkRtvo divasasya bodhisattvayAnikaM pudgalaM na namasyema, visaMvAdito’smA- 



bhistathAgato bhavet | sacedvayaM bhagavan adyAgreNAsya vratasamAdAnasya kRtazo rAjyapratilambhaM vA 



dhanapratilambhaM vA kAyajIvitaM vA na parityajema, visaMvAdito’smAbhistathAgato bhavet | sacedvayaM 



bhagavan adyAgreNa zrAvakayAnikaM vA pratyekabuddhayAnikaM vA pudgalamavamanyema vayaM viziSTatarA naite 



iti, visaMvAdito’smAbhistathAgato bhavet | sacedvayaM bhagavannIcacittAzcaNDAlasadRzacittA na 



viharema, visaMvAdito’smAbhistathAgato bhavet | sacedvayaM bhagavan adyAgreNa AtmAnamutkarSayema, paraM vA 



paMsayema, visaMvAdito’smAbhistathAgato bhavet | sacedvayaM bhagavan adyAgreNa vyApAdavigrahabhayAdyojanaM 



vA yojanazataM vA na palAyema IritA: samAnA:, visaMvAdito’smAbhistathAgato bhavet | sacedvayaM 



bhagavan adyAgreNa zIlavantamAtmAnaM pratijAnIma, bahuzrutaM vA dhutaguNinaM vA anyatarAnyatareNa vA 



guNenAtmAnamudbhAvayema, visaMvAdito’smAbhistathAgato bhavet | sacedvayaM bhagavan adyAgreNa praticchanna 



kalyANA vivRtapApA na viharema, visaMvAdito’smAbhistathAgato bhavedarhan samyaksaMbuddha: || peyAlaM || 



tatra bhagavAn maitreyaM bodhisattvaM mahAsattvamAmantrayate sma-karmAvaraNaM maitreya kSapayitukAmena kulaputreNa 



vA kuladuhitrA vA evaM samAdAnaM kartavyaM yathA ebhi: kulaputrai: kRtamiti || 



sarvadharmApravRttinirdeze’pyAha-



triSkRtva rAtriMdivasaM tathaiva 



sa bodhisattvAn praNameta mUrdhnA | 



teSAM na kiMcitskhalitaM gaveSet 



careta caryAM hi sadA yatheSTam ||



@059



pazyedyadA kAmaguNai ramantaM 



na tasya kiMcitskhalitaM gaveSet | 



guNairanantAM varabodhicaryAm 



eSo’pi kAlena hi tAM spRzeta || 



yuktyAnupUrvyA kriyayAnupUrvyA 



bhavejjimo naiva hi ekavAcA | 



bahukalpakoTyo niyutAni caiSa | 



saMnAhasaMprasthita nAnyabhAvI || 



atraivAha-ye kulaputra evaMrUpeNa karmAvaraNenAnarthikA:, tairna dvitIyasya bodhisattvasya 



sarvacaryAsu vipratipattavyam | sarvA: kriyAstasya vimoktavyA: | evaM cittamutpAdayitavyam-nAhaM 



paracittaM jAne | durvijJeyA sattvacaryA | idaM ca khalu kulaputra arthavazaM saMpazyaMstathAgata evaM dharmaM 



dezayati-na pudgalena pudgala: pramAtavya: || ahaM vA pudgalaM pramiNuyAm, yo vA syAnmAdRza: | ya: 



kulaputra AtmAnaM rakSitukAmastena na kasyaciccaryA vivecayitavyA | na pareSAM vikuTTanA kartavyA 



ayamIdRzo’yamIdRza iti | buddhadharmAbhiyuktena bhavitavyaM rAtriMdivaM dharmaparigRddhamAnaseneti || 



tathA kSitigarbhasUtre’pi kathitam-atha tAvadeva bahUni zatasahasrANi vidvAMsa: sattvA 



utthAyAsanAdyena bhagavAMstenAJjaliM praNamyaivamAhu:-vayaM bhadanta bhagavata: purata evaM praNidhAnaM kurma:- 



yAvacciraM vayaM bhadanta bhagavan saMsAre saMsarema, tAvanmAtrapratilabdhakSAntikAmA rAjasthAnaM pratilabhema, 



mA amAtyasthAnam | mA nagarajyeSThasthAnam | mA grAmajyeSThasthAnam | mA nigamajyeSThasthAnam | mA 



purohitajyeSThasthAnam, mA bhaTTajyeSThasthAnam, yAvanmA sArthavAhajyeSThasthAnam | mopAdhyAyajyeSThasthAnam |



mA zramaNajyeSThasthAnam | mA gRhapatijyeSThasthAnam | mA kuTumbijyeSThasthAnam | yAvatsarvazo vayaM mA 



sattvAnAmadhipatisthAnaM pratilabhema, yAvanna kSAntipratilabdhA: syAma | yatonidAnaM vayamevaMrUpamatigADhaM 



karma buddhAnAM zAsanamAkSipema | iti vistara: || 



candra{1. ##SR 24.37-43##}pradIpasUtre’pyanarthavivarjanamuktam-



nAsti pApamakartavyaM kumArA teSu bheSyati | 



mA tehi saMstavaM sArdhaM kuryAstvaM kAli pazcime || 



Alape saMlapeyyAsi kuryAsI teSvagauravam | 



anolIna: satkareyyAsyagrabodhayi kAraNAt || 



varSAgraM paripRcchivA yaste vRddhataro bhavet | 



kuryAsi gauravaM tatra zirasA pAdavandanam || 



na teSAM skhalitaM pazyed bodhimaNDaM vipazyatAm | 



pratighAtaM na janayet maitracitta: sadA bhavet ||



@060



yadyeSAM skhalitaM pazyeddoSAMsteSAM na kIrtayet | 



yAdRzaM kAhiti karma tAdRzaM lapsyate phalam || 



smitena mukhacandreNa vRddheSu navakeSu ca | 



pUrvAbhASI bhavennityaM hatamAnazca sUrata: || 



cIvarai: piNDapAtaizca kuryAtteSAmanugraham | 



evaM citta pradadhyAstvaM sarve bheSyanti nAyakA: || iti ||



yasyaM ca bodhicittotpAdike gauravaM prasAdazca notpadyete, tena svadurgatiprapAtabhayarakSArthaM



dRSTAdRSTaprAmodyAnubhavanArthaM svacittakaluSaprasAdanArthaM cittakalyatAcittakarmaNyatApratilAbhArthaM ca 



yathA Aryaga{1. ##GV. pp. 482-83.##}NDavyUhe bodhicittotpAdikaguNA bhagavadAryamaitreyeNAryasudhanamadhikRtyodbhAvitAstathA 



bhAvayitavyA: || 



eSa dRSTva jaravyAdhipIDitAn prANino du:khazatairupadrutAn | 



janmamRtyubhayazokatApitAn teSa arthi carate kRpAzaya: || 



du:khayantraparipIDitaM jagat dRSTva paJcagaticakramaNDale | 



jJAnavajramayameSa te dRDhaM du:khayantragaticakrabhedanam || 



rAgadoSatRNakhANukaNTakaM dRSTisaGgabahukakSasaMkulam | 



sattvakSetraparizodhanArthika: prajJalAGgala dRDhaM gaveSate ||



mohavidyagahanAzayaM jagat prajJacakSuhatanaSTadaizikam | 



tasya kSema dizadaizika: prabhu: sArthavAha jagato bhaviSyati ||



kSAntivarmatrivimokSavAhano jJAnakhaDgaripuklezadharSaka: | 



zUrabhUta abhayasya dAyako deziko hi jagato bhaviSyati ||



dharmanAva samudAnayatyayaM jJAnasAgarapathe suzikSita: | 



zAntiratnavaradvIpanAyaka: karNadhAra tribhavArNave ayam || 



jJAnarazmipraNidhAnamaNDala: sarvasattvabhuvanAvabhAsaka: |



dharmadhAtu gagane samudrato buddhasUrya samudezyate ayam || 



maitricandanasamAnazItala: sarvasattvasamacittasuprabha: | 



zukladharmaparipUrNamaNDalo buddhacandra samudezyate ayam || 



Azaye dRDhatale pratiSThito bodhicarya anupUrva udgata: |



sarvadharmaratanAkaro hyayaM jJAnasAgaravaro bhaviSyati || 



bodhicittabhujagendrasaMbhavo dharmadhAtu gagane samudgata: | 



dharmameghayugapatpravarSaNa: sarvazuklaphalazasyavardhana: || 



zraddhavarti trimalaMtamopahaM maitrisnehasmRtibhAjanaM dRDham | 



bodhicittavimalAgnisuprabhaM dharmadIpa samujvAlayiSyati ||



@061



bodhicittakalala: kRpArvudo maitrapeziracalAzayo Ghana: | 



bodhiaGgamanupUrvasaMbhavo buddhagarbha ayu saMpravardhate || 



puNyagarbhamabhivardhayiSyati prajJagarbhamabhizodhayiSyati | 



jJAnagarbha samudezyate ayaM yAdRza: praNidhigarbhasaMbhava: || 



IdRzA: karuNamaitravarmitA: sattvamocanamatI hitAzayAm | 



durlabhA jagi sadevamAnuSe yAdRzo ayu vizuddhamAnasa: || 



IdRzAzayasumUlasaMsthito IdRzo dRDhaprayogavardhita: |



IdRzastribhavacchAdanaprabho jJAnavRkSa phalada: sudurlabha: ||



eSa sarvaguNasaMbhavArthika: sarvadharmaparipRcchanArthika: | 



sarvasaMzayavidAraNArthika: sarva mitra bhajate atandrita: || 



eSa mArakaliklezasUdano eSa dRSTimalatRSNazodhana: | 



eSa sarvajagamokSaNodyato eSa te sad avizeSapaNDita: || 



eSa durgati vizodhayiSyati svargamArgamupadarzayiSyati | 



mokSamArgamupaneSyate jagad yAdRzo guNapathe pratiSThita: || 



eSa sarvagatidu:khamocako eSa sarvagatisaukhyadAyaka: | 



eSa sarvabhavapAzachedako bheSyate bhavagatInisUdana: || iti || 



evamanayA bhAvanayA anarthavivarjanaM sukaraM bhavati | tathA adhyAzayasaMcodanasUtre’pyanarthavivarjana- 



muktam-caturbhirmaitreya dharmai: samanvAgato bodhisattvayAnika: pudgala: pazcimAyAM paJcazatyAM saddharmavipralope 



vartamAne’kSato’nupahata: svastinA parimokSyate | katamaizcaturbhi: ? AtmaskhalitapratyavekSaNatayA, pareSAM 



bodhisattvayAnikAnAM pudgalAnAmApattyacodanatayA, mitrakulabhikSAdakulAnavalokanatayA, amanaska-



vacanaprativiramaNatayA | ebhirmaitreya caturbhiriti pUrvavat || aparaizcaturbhi: | katamai: ? alpazrutasattva- 



parivarjanatayA, parSadanupAdAnatayA, prAntazayyAsananiSevaNatayA, AtmadamazamathayogamanuyuktatayA ca | 



ebhizcaturbhiriti vistara: || 



punaratraivAha-AdikarmikeNa maitreya bodhisattvena prajJAbalAdhAnaprAptena lAbhasatkAraparivarji- 



tena lAbhasatkAradoSadarzinA bhavitavyam | peyAlaM | saMgaNikArAmaparivarjitena saMgaNikArAmadoSadarzinA 



bhavitavyam | bhASyArAmaparivarjitena bhASyArAmadoSadarzinA bhavitavyam | nidrArAmavarjitena 



nidrArAmadoSadarzinA bhavitavyam | karmArAmavarjitena karmArAmadoSadarzinA bhavitavyam | prapaJcArAma- 



varjitena prapaJcArAmadoSadarzinA bhavitavyam | peyAlaM | iha maitreya bodhisattvena mahAsattvena rAgasaMjanano 



lAbhasatkAra: pratyavekSitavya: | smRtividhvaMsanakaro lAbhasatkAra: pratyavekSitavya: | lAbhAlAbhatayA unnAmA- 



vanAmakaro lAbhasatkAra: pratyavekSitavya: | mohotpAdano lAbhasatkAra: pratyavekSitavya: | kulamAtsaryA- 



dhyavasAno lAbhasatkAra: pratyavekSitavya: | AtmArthaniSpAdanatayA zAThyotpAdano lAbhasatkAra: pratyave- 



kSitavya: | caturAryavaMzaparivarjanatayA AhnIkyAnapatrApyasaMjanano lAbhasatkAra: pratyavekSitavya: | evaM sarva- 



buddhAnanujJAno lAbhasatkAra: pratyavekSitavya: | mAnamadotpAdano lAbhasatkAra: pratyavekSitavya: | 



@062



gurUNAmavamAnano lAbhasatkAra: | mArapakSo lAbhasatkAra: | ekAntapramAdamUla: kuzalamUlApaharaNo 



lAbhasatkAra: | vidyuccakrAzanisadRzo lAbhasatkAra: | bahupaligodhapaliguddho mitrakulabhikSAdakulAva- 



lokano daurmanasyasaMjanana: | buddhivibhrAmaNo lAbhasatkAra: | priyavastupariNAmanatayA zokabhAjano 



lAbhasatkAra: | catu:smRtyupasthAnasaMmoSaNa: zukladharmadurbalIkaraNa: catu:samyakprahANaparihANakaraNo 



lAbhasatkAra: | RddhyabhijJAparihANakaraNa: | pUrvaM satkArapazcAdasatkArakaraNa: | amitrasatkaraNa- 



mitraprahANo lAbhasatkAra: | parAbhisaMdhAnatayA gaNikAsadRza: | dhyAnApramANaparivarjana: | 



narakatiryagyoniyamalokaprapAtano lAbhasatkAra: | devadattodrakasamAcAro lAbhasatkAra: pratyavekSitavya: || 



ime evaMrUpA maitreya lAbhasatkAre AdInavA ye bodhisattvena pratyavekSitavyA: | pratyavekSya 



cAlpecchatAyAM rantavyam, na paritaptavyam | tatkasya heto: ? alpecchasya hi maitreya ime evaMrUpA 



doSA na bhavanti, na cAsyAntarAyA bhavanti buddhadharmANAm | anirviNNazca bhavati gRhipravrajitebhya: | 



anurakSaNIyazca bhavati devamanuSyANAM parizuddhAzayasthita: | asaMtrastazca bhavati sarvadurgatinipAtebhya: | 



anabhibhUtazca bhavati tarjanAdhigata: | asaMhAryazca bhavati mAraviSayavimukta: | adharSaNIyazca bhavati 



sarvavyasanai: | abhilaSaNIyazca bhavati devamanuSyANAM dhyAnAbhyAsAya sthita: | spaSTazca bhavati 



mAyAzAThyaprahINa: | apramattazca bhavati paJcakAmaguNadoSadarzI | yathAvAdI tathAkArI bhavatyAryavaMze 



sthita: | abhilaSitazca bhavati vidvadbhi: sabrahmacAribhi: | imAM maitreya evaMrUpAmanuzaMsAM viditvA 



paNDitena bodhisattvenAdhyAzayenAlpecchatAyAM rantavyam | alpecchatA AsevitavyA sarvalAbhasatkAra-



prahANAyeti || 



saMgaNikAmadhikRtyAha- 



vijahya rAgaM vijahya doSaM na tiSThate saMgaNikAsu yogI | 



bhavatyasau tatpravaNastannimna: etena doSeNa ratiM na kuryAt ||



auddhatya hAsyaM ca tathA vitarkA bhavantyamI saMgaNikAsu sarve | 



saMkIrNacArI hi bhavatyasaMvRta: karoti ya: saMgaNikAmasArAm ||



lokasya mantreSu ramanti bAlA hIyanti cehAgrakathAsu bAlA: | 



pradoSa vardhenti vitarka utsadA etena doSeNa na tatra rAjate || 



na vardhate cApi zrutena bhikSu: ayuktamantreSu ratiM janitvA | 



tasmAt parityajya ayuktamantrAn dharma ratiM vindatha nityakAlam || 



sahasrazo’sthIni mayA svakAni tyaktAni bodhiM pratikAGkSa tarhi | 



na cAsmi tRpta: zRNamAna dharmaM te khedameSyanti zRNonta dharmam ||



sarveNa sarvaM parivarjanIyA ayuktamantrAzca aziSTamantrA: | 



dharma vare tatra ratiM janetha yo durlabha: kalpazatairanekai: || 



vane vasantena guNArthikena parasya doSA na hi vIkSitavyA: |



ahaM viziSTo ahameva zreSTho na eva cittaM samupAdanIyam ||



@063



mado ayaM sarvapramAdamUlo na hInabhikSU avamanyitavyA: | 



anupUrva eSo iha zAsanasya naikena janmena labheta bodhim || 



atraiva bhASyArAmamadhikRtyAha- 



agauravo bhoti zrutena matto vivAdamantreSu niviSTa bhoti | 



muSitasmRtizcApi asaMprajanyo bhASye ramantasya ime hi doSA: || 



adhyAtmacintAttu sudUra bhotI cittaM na kAyazca prasanna bhoti | 



unnAmanAmAni bahUni gacchatI bhASye ramantasya ime hi doSA: || 



saddharmacittAttu praNaSTu bAla: sukarkazo bhoti asnigdhacitta: | 



vipazyanAyA: zamathAcca dUre bhASye ramantasya ime hi doSA: || 



agauravo bhoti sadA gurUNAM paligodhamantreSu ratiM janitvA | 



asArasthAyI parihINaprajJo bhASye ramantasya ime hi doSA: ||



amAnito devagaNai: sa bhoti nApyasya tasmin spRha saMjananti | 



pratisaMvidAto bhavatI vihIno bhASye ramantasya ime hi doSA: ||



paribhASyate cApi sa paNDitebhi: ye kecidastI pRthakAmasAkSI 



nirarthakaM jIvitu tasya bhotI bhASye ramantasya ime hi doSA: ||



sa zocate kAlu karotu bAla: pratipattihIno’smi kimadya kuryAm | 



sudu:khito bhoti alabdhagAdho bhASye ramantasya ime hi doSA: || 



calAcalo bhoti tRNaM yatheritaM vicikitsate evamasau na saMzaya: | 



na tasya jAtU dRDha buddhi bhotI bhASye ramantasya ime hi doSA: || 



naTo yathA tiSThati raGgamadhye anyAna zUrANa guNAn prabhASate | 



svayaM ca bhotI pratipattihIno bhASye ramantasya ime hi doSA: ||



zaThazca so bhoti laghurnirAza: puna: punazcArabhate vivAdam | 



so dUrato Aryadharmasya bhotI bhASye ramantasya ime hi doSA: || 



saMhRSyate satkRta alpasthAma: prakampate viprakRto ajAnI | 



kapiryathA caJcalacitta bhotI bhASye ramantasya ime hi doSA: || peyAlaM || 



ramitva bhASyasmi ciraM pi kAlaM na vindate prItimihAtmasaukhyam | 



varaM hi ekasya padasya cintanA prItiM pade yatra labhedanantAm || 



nekSutvace sAramihAsti kiMcinmadhye’sti tatsAra supermaNIya: | 



bhuktvA tvacaM neha puna: sa zakyaM labdhuM nareNekSurasaM pradhAnam || 



yathA tvacaM tadvadavaihi bhASyaM yathA rasastadvadihArthacintA | 



tasmAddhi bhASye tu ratiM vihAya cintetha arthaM sada apramattA: || 



@064



nidrArAmamadhikRtyAha- 



mahacca so vardhati mohajAlaM vicikitsako bhoti sa dRSTiprApta: || 



dRSTIkRtAnyasya bahUni bhontI yasmA na middhe’bhiratiM prayAti || 



prajJA ca teSAM bhavatI sudurbalA parihIyate buddhi na tasya bhoti | 



jJAnAcca so hIyati nityakAlaM yasmA na middhe’bhiratiM prayAti || 



kusIda ajJo alaso aprajJo amanuSya avatAra labhenti tasya | 



viheThayante ca vane vasantaM yasmA na middhe'bhiratiM prayAti ||



kuzalena cittena sadA anarthiko dharma ca chando na hi bhoti tasya | 



adharmakAmazca sa bhoti bhUyo yasmA na middhe’bhiratiM prayAti || 



saddharmachandena vihIna mUDha: parihIyate sarvaguNehi bAla: | 



zuklaM ca ghAteti tamo’dhigacchatI yasmA na middhe’bhiratiM prayAti || 



avizArado bhoti pralInacitta: prAmodya tasyo bhavatI na nityam | 



nidrayApagrasta: zithilAGga bhotI yasmA na middhe'bhiratiM prayAti || 



AtmA tu jJAtvA ca kusIdaprApta: IrSyAyate vIryabalairupetAn | 



vIryAnvitAnAM ca avarNa bhASate yasmA na middhe’bhiratiM prayAti || peyAlaM | 



yatsarvadu:khasya tamasya nAzanam apAyaparivarjanatAya mUlam | 



sarvehi buddhairhi sadA prazastaM taM vIryamAryaM satataM bhajasva || 



karmArAmamadhikRtyAha- 



sudurvaco bhoti gurUbhi codita: pradakSiNaM gRhNati nAnuzAsanam | 



vipannazIlazca sa bhoti kSipraM doSA amI karmarate bhavanti || 



utkaNThito bhoti sa nityakAlaM gRhasthakarmANi sadA vicintayan | 



dhyAnaprahANaizca na tasya kRtyaM doSA amI karmarate bhavanti || 



tIvrazca saMjAyati tasya rAgo rasAraseSu grasita: sa mUrcchita: | 



na tuSyate’sAvitaretareNa doSA amI karmarate bhavanti || 



mahatyA ca bhotI pariSAya tuSTo sa du:khito bhoti tayA vihIna: | 



saMkIrNa bhotI sa yatheha gardabho doSA amI karmarate bhavanti || peyAlaM ||



divA ca rAtrau ca ananyacitto bhakte ca cole ca bhavatyabhIkSNam | 



svanarthiko bhoti guNai: sa sarvadA doSA amI karmarate bhavanti || 



kRtyAnyasau pRcchati laukikAni ayuktamantraizca ratiM prayAti | 



yuktaizca mantrai: sa na vindate ratiM doSA amI karmarate bhavanti || peyAlaM || 



atha khalu maitreyo bodhisattvo mahAsattvo bhagavantametadavocat-suparIttaprajJAste bhagavan 



bodhisattvA bhaviSyanti vihInaprajJA ye’gradharmAn varjayitvA hInAni karmANyArapsyante | evamukte 



bhagavAn maitreyaM bodhisattvaM mahAsattvametadavocat-evametanmaitreya, evametadyathA vadasi-suparIttaprajJAste 



@065



bodhisattvA bhaviSyanti ye'gradharmAn parivarjayitvA hInAni karmANyArapsyante | api tvArocayAmi te 



maitreya, prativedayAmi te | na te bodhisattvAstathAgatazAsane pravrajitA yeSAM nAsti yogo nAsti 



dhyAnaM nAsti prahANaM nAstyadhyayanaM nAsti bAhuzrutyaparyeSTi: | api tu maitreya dhyAnaprahANaprabhAvitaM 



tathAgatazAsanaM jJAnasaMskRtaM jJAnasamAhitamabhiyogaprabhAvitam, nag RhikarmAntavaiyApRtyaprabhAvitam | 



ayuktayogAnAmetatkarma saMsArAbhiratAnAM yaduta vaiyApRtyaM laukikakRtyapaligodha: | na tatra bodhi- 



sattvena spRhotpAdayitavyA | sacenmaitreya vaiyApRtyAbhirato bodhisattva: saptaratnamayai: stUpairimaM 



trisAhasramahAsAhasraM lokadhAtuM pUrayet, nAhaM tenArAdhito bhaveyaM na mAnito nApi satkRta: | 



peyAlaM | tatra jambUdvIpa: pUrita: syAdvaiyApRtyakarairbodhisattvai: | sarvaistairekasyoddezasvAdhyAyAbhi- 



yuktasya bodhisattvasyopasthAnaparicaryA karaNIyA | jambUdvIpapramANaizcoddezasvAdhyAyAbhiyuktai- 



rbodhisattvairekasya pratisaMlapanAbhiyuktasya bodhisattvasyopasthAnaparicaryA kartavyA | peyAlaM | tatkasya 



heto: ? duSkarametatkarma yaduta prajJAkarma, uttaraM niruttaraM sarvatrailokyaprativiziSTamabhyudgatam |



tasmAttarhi maitreya bodhisattvena yogArthikena vIryamArabdhukAmena prajJAyAmabhiyoktavyamiti || 



prapaJcArAmamadhikRtyAha- 



aSTAkSaNA tasya na bhonti dUre kSaNasaMpadA tasya na bhoti zreSThA | 



ete anarthAsya bhavanti nityaM doSA amI tasya prapaJcacAriNa: || peyAlaM || 



doSAnimAn samyagavetya paNDita: sarvAn prapaJcAn parivarjayIta | 



sulabhA anarthA hi prapaJcacAriNa: tasmAtprapaJcena na saMvaseta || 



yAyAcchataM yojanakaM paraM varaM yatra prapaJco’sti ya vigraho vA | 



na tatra vAsaM na niketu kuryAnmuhUrtamAtraM sti ya yatra kleza: || 



nArthArthikA: pravrajitA guNArthikA mA vigrahaM kurvatha duSTacittA: | 



na vo’sti kSetraM na kRSirvaNijyA syuryasya arthAya prapaJca ete || 



na putra dhItA na ca vo’sti bhAryA na cAsya mitraM na ca bandhuvarga: | 



dAsyo na dAsA na ca IzvaratvaM mA vigrahaM kurvatha pravrajitvA || 



kASAyavastrANi gRhItva zraddhayA zAntaprazAntairhi niSevitAni | 



zAntaprazAntA upazAnta bhotha prapaJca varjitva janetha kSAntim || 



AzIviSAn rakSatha raudracittAn narakAzca tiryagviSayo yamasya | 



prapaJcacArasya na bhonti dUre tasmAddhi kSAntau janayeta vIryam || peyAlaM || 



imena yogena labheta zuddhiM kSa[pa]yitva karmAvaraNaM azeSam | 



dharSeti mAraM sabalaM savAhanaM yo dhIru tasyaiva janeti kSAntim || iti || 



saMkSepatastatra anarthavivarjanamuktam-tasmAttarhi maitreya bodhisattvayAnikena kulaputreNa vA 



kuladuhitrA vA pazcimAyAM paJcazatyAM saddharmapralope vartamAne akSatenAnupahatena svastinA 



parimoktukAmena sarvakarmAvaraNAni kSapayitukAmenAsaMsargAbhiratena bhavitavyamaraNyavanaprAntavAsinA



@066



anabhiyuktasattvaparivarjitenAtmaskhalitagaveSiNA paraskhalitAgaveSiNA tUSNIbhAvAbhiratena prajJApAra- 



mitAvihArAbhirateneti || 



Aryaratnameghe’pyanarthavarjanamuktam-tAvatpiNDAya carati yAvadasya kAryasya prAptirbhavati | 



anyatra yeSu sthAneSu caNDA vA kukkurAstaruNavatsA vA gAva: prakRtidu:zIlA vA tiryagyonigatA 



viheThanAbhiprAyA vA strIpuruSadArakadArikA:, jugupsitAni vA sthAnAni, tAni sarveNa sarvaM 



varjayatIti || 



anenaitaddarzitaM bhavati yad dRSTe’pi bAdhAkare evaMvidhe tadavarjayata ApattirbhavatIti || 



atha yadevamAdyanarthavarjanamuktam- 



kenaitallabhyate sarvaniSphalaspandavarjanAt ||7||



kenaitallabhyate ? sarvaniSphalaspadavarjanAt | phalamatra parArthe | tadartha ya: spando na saMvartate, 



sa niSphalatvAdvarjayitavya: || 



yathA candra{1. ##SR 38.##}pradIpasUtre kAyasaMvaramadhye paThyate-na hastalolupo bhavati na pAdalolupa: 



hastapAdasaMyata iti || 



tathA dazadharmakasUtre’pi dezitam-hastavikSepa: pAdavikSepo’dhAvanaM paridhAvanaM laGghanaM 



plavanam, idamucyate kAyadauSThulyamiti || 



AryadharmasaMgItisUtre tu yathA bodhisattvAnAM parArthAdanyatkarma na kalpate, tathA spaSTameva 



paridIpitam-yatkiMcidbhagavan bodhisattvAnAM kAyakarma, yatkiMcidvAkkarma, yatkiMcinmanaskarma, 



tatsarvaM sattvAvekSitaM pravartate mahAkaruNAdhipateyaM sattvahitAdhiSTAnanimittaM sarvasattvahitasukhAdhyAzaya- 



pravRttam | sa evaMhitAzaya: evaMsaMjJI bhavati-sA mayA pratipatti: pratipattavyA yA sarvasattvAnAM 



hitAvahA sukhAvahA ca || peyAlaM || AyataneSu zUnyagrAmavatpratyavekSaNA pratipatti: | na 



cAyatanaparityAgaM spRhayatIti || 



AryagaganagaJjasUtre’pyuktam-tadyathApi nAma chidrAnmAruta: pravizati, evameva yato 



yata eva cittasya chidraM bhavati, tatastata eva mAro’vatAraM labhate | tasmAtsadA acchidracittena 



bodhisattvena bhavitavyam | tatreyamacchidracittatA yadidaM sarvAkArajJatAyA: zUnyatAyA: paripUririti ||



kA punariyaM sarvAkAravaropetA zUnyatA ? yeyaM bodhisattvacaryAyA aparityAgenAbhyasyamAnA 



abhyastA vA sarvabhAvazUnyatA | eSA ca ratnacUDasUtre vistareNAkhyAtA ||



tathA akSayamatisUtre’pi darzitam-pApakAnAmakuzalAnAM dharmANAM prahANAya chandaM 



janayati | atra prastAve yAni cAnyAni puna: kAnicidanyAnyapi cittavikSepakarANi, yAni 



samAdhiskandhasya vipakSAya saMvartante, ayamucyate samAdhivipakSa: | yAvadime ucyante pApa[kA]



akuzalA dharmA iti || 



zIlapAramitAyAmanarthavarjanaM paJcama: pariccheda: ||



@067



6 



AtmabhAvarakSA SaSTha: pariccheda: | 



uktaM niSphalaspandavarjanam | kathametatsidhyedityAha- 



etatsidhyetsadA smRtyA 



iti | dvAdazemA: smRtayo niSphalaspandavarjanAya saMvartante | yaduta tathAgatAjJAnatikramAnu-



pAlanavipAkagauravasmRti: | sarvakAyasya nizcalasvabhAvatApratiSThitatAnusmRti: | sati sattvArthe 



yadaGgamanupayogi tad dRDhatarasmRtyapekSAnizcalamAdhyachandaparAyattIkRtaM sarvadhIraceSTAsmRti: | navakasya 



bhayotsavAdisaMbandhasaMbhrame’GgamuktasmRti: | IryApathacatuSkAkSepanirUpaNasmRti: | antarAntarA ca 



IryApathavikopArakSaNArthamIryApathasaMpadavalokanasmRti: | bhASaNakAle cAtiprasAdauddhatyasaMrambhapakSa- 



pAtAdivazAdatimAtrAprAsAdikahastapAdaziromukhavikAraniyamanasmRti: | ya: zrotA, vaktavya: sa 



yAvanmAtreNa dhvanitArthaM jAnAti, tadanatirekeNa svareNa bhASaNasmRtiranyatra parAzaGkAdoSasaMbhavAt | 



azikSitajanasamAgamasaMkaTe svacittataccittaprasAdanAditAtparyasmRti: | cittamattadvipasya zamathastambhe 



nityabaddhasmRti: | muhurmuhuzca cittAvasthApratyavekSaNAsmRti: | mahAjanasaMpAtaM prAyo’nyakAryatyAgenApi



yathoktasmRtirakSA tAtparyasmRtiriti || 



evametAbhi: smRtibhirniSphalaspandanavarjanaM sidhyati | sA ca- 



smRtistIvrAdarAdbhavet | 



tatrAdara: kAryeSu sarvabhAvenAbhimukhyam | avajJApratipakSa: | ayaM ca- 



Adara: zamamAhAtmyaM jJAtvAtApena jAyate ||8||



kastAvadayaM zamo nAma ? ya AryAkSayamatisUtre zamatha ukta: || 



tatra katamA zamathAkSayatA ? yA cittasya zAntirupazAntiravikSepakendriyasaMyama:, 



anuddhatatA, anunnahanatA acapalatA acaJcalatA saumyatA guptatA karmaNyatA AjAneyatA 



ekAgratA ekArAmatA saMgaNikAvarjanatA vivekarati: kAyavivekazcittAvibhramo’raNyamukhamanasikAratA 



alpecchatA | yAvadIryApathagupti: kAlajJatA samayajJatA mAtrajJatA muktijJatA subharatA supoSatetyAdi || 



kiM punarasya zamasya mAhAtmyam ? yathAbhUtajJAnajananazakti: | yasmAt- 



samAhito yathAbhUtaM prajAnAtItyavadanmuni: | 



yathoktaM dharmasaMgItau-samAhitamanaso yathAbhUtadarzanaM bhavati | yathAbhUtadarzino bodhisattvasya 



sattveSu mahAkaruNA pravartate | evaM cAsya bhavati-idaM mayA samAdhimukhaM sarvadharmayathAbhUtadarzanaM ca 



sarvasattvAnAM niSpAdayitavyam | sa tayA mahAkaruNayA saMcodyamAno’dhizIlamadhicittamadhiprajJaM ca 



zikSAM paripUrya caturAM samyaksaMbodhimabhisaMbudhyate-tasmAnmayA zIlasusthitenAprakampenAzithilena 



bhavitavyamiti | idaM zamathamAhAtmyamAtmana: pareSAM ca anantApAyAdidu:khasamatikramAnanta- 



laukikalokottarasukhasaMpatprakarSapAraprAptyAtmakamavagamya tadabhilASeNAtApo bhAvayitavya: AdIpta- 



gRhAntargateneva zItalajalAbhilASiNA | tena tIvra Adaro bhavati zikSAsu | tenApi smRtirupa- 





@068



tiSThati | upasthitasmRtirniSphalaM varjayati | yazca niSphalaM varjayati tasyAnarthA na saMbhavanti | 



tasmAdAtmabhAvaM rakSitukAmena smRtimUlamanviSya nityamupasthitasmRtinA bhavitavyam || 



ata eva ugraparipRcchAyAM gRhiNaM bodhisattvamadhikRtyoktam-tena surAmaireyamadyapramAdasthAnAt 



prativiratena bhavitavyamamattenAnunmattenAcapalenAcaJcalenAsaMbhrAntenAmukhareNAnunnaDenAnuddhatenopasthita- 



smRtinA saMprajanyeneti | atraiva ca pravrajitabodhisattvamadhikRtyoktam-smRtisaMprajanyasyAvikSepa iti || 



tatra smRti: AryaratnacUDasUtre’bhihitA-yayA smRtyA sarvaklezAnAM prAdurbhAvo na bhavati |



yayA smRtyA sarvamArakarmaNAmavatAraM na dadAti | yayA smRtyA utpathe vA kumArge vA na patati | 



yayA smRtyA dauvArikabhUtayA sarveSAmakuzalAnAM cittacaitasikAnAM dharmANAmavakAzaM na dadAti | 



iyamucyate samyaksmRtiriti || 



saMprajanyaM tu prajJApAramitAyAmuktam-caraMzcarAmIti prajAnAti | sthita: sthito’smIti 



prajAnAti | zayAna: zayita iti prajAnAti | niSaNNo niSaNNo’smIti prajAnAti | yathA 



yathA cAsya kAya: sthito bhavati, tathA tathaiva prajAnAti | peyAlaM | so’tikrAman vA pratikrAman 



vA saMprajAnacArI bhavati | Alokite saMmiJjite prasArite saMghATIpaTTapAtracIvaradhAraNe azite pIte 



khAdite nidrAklamaprativinodane Agate gate sthite niSaNNe supte jAgarite bhASite tUSNIbhAve 



pratisaMlayane saMprajAnacArI bhavatIti || 



zIlaM hi samAdhisaMvartanIyam || yathoktaM ca{1. ##SR 26.6 cd.##}ndrapradIpasUtre- 



kSipraM samAdhiM labhate niraGgaNaM vizuddhazIlasmimi AnuzaMsA: || iti || 



ato’vagamyate-ye kecitsamAdhihetava: prayogAste zIlAntargatA iti || tasmAtsamAdhyarthinA 



smRtisaMprajanyazIlena bhavitavyam | tathA zIlArthinApi samAdhau yatna: kArya:, tatraiva sUtre 



vacanAt | 



dhyAnAnuzaMseSu hi paThyate- 



nA{2. ##SR. 28. 17-18ab.##}sau bhoti anAcAro AcAre supratiSThita: | 



gocare carate yogI vivarjeti agocaram || 



niSparidAhavihArI guptaindriyasaMvRta: || iti || 



etAbhyAM ca zIlasamAdhibhyAmanyonyasaMvardhanakarAbhyAM cittakarmapariniSpatti: | etAvatI ceyaM 



bodhisattvazikSA yaduta cittaparikarma, etanmUlatvAt sarvasattvArthAnAm || uktaM hyAryaratnameghe- 



cittapUrvagamAzca sarvadharmA: | cite parijJAte sarvadharmA: parijJAtA bhavanti | api tu- 



cittena nIyate loka: cittaM cittaM na pazyati | 



cittena cIyate karma zubhaM vA yadi vAzubham || 



cittaM bhramate’lAtavat | cittaM bhramate turaGgavat | cittaM dahate devAgnivat | cittaM harate 



mahAmbuvat || sa evaM vyupaparIkSamANazcitte sUpasthitasmRtirviharati, na cittasya vazaM gacchati | api tu 



cittamevAsya vazaM gacchati | cittenAsya vazIbhUtena sarvadharmA vazIbhavantIti ||



@069



tathA AryadharmasaMgItisUtre’pyuktam-mativikramo bodhisattva Aha-yo’yaM dharmo dharma ityucyate, 



nAyaM dharmo dezastho na pradezastho’nyatra svacittAdhIno dharma: | tasmAnmayA svacittaM svArAdhitaM 



svadhiSThitaM susamArabdhaM sunigRhItaM kartavyam | tatkasya heto: ? yatra cittaM tatra guNadoSA: | nAsti 



nizcittatAyAM guNadoSA: | tatra bodhisattvo doSebhyazcittaM nivArya guNeSu pravartayati || taducyate- 



cittAdhIno dharmo dharmAdhInA bodhiriti || ayaM bhagavan dharmaM samAdadAna: sukhAbhisaMbodhAya 



saMvartata iti || 



Aryaga{1.  ##GV pp. 82-83.##}NDavyUhasUtre’pi varNitam-svacittAdhiSThAnaM sarvabodhisattvacaryA, svacittAdhiSThAnaM 



sarvasattvaparipAkavinaya: || peyAlaM || tasya mama kulaputra evaM bhavati-svacittamevopastambhayitavyaM 



sarvakuzalamUlai: | svacittamevAbhiSyandayitavyaM dharmameghai: | dharmameghai: | svacittameva parizodhayitavyamAvaraNAya 



dharmebhya: | svacittameva (dR)DhIkartavyaM vIryeNetyAdi || 



tathA a{2. ##GV pp. 430-31.##}traiva mAyAdevyadarzanAkulIbhUte Aryasudhane ratnanetrAyA nagaradevatAyAstaddarzanArthamiya- 



manuzAsanI-cittanagaraparipAlanakuzalena te kulaputra bhavitavyaM sarvasaMsAraviSayaratyasaMvasanatayA | 



cittanagarAlaMkAraprayuktena te kulaputra bhavitavyaM dazatathAgatabalAdhyAlambanatayA | cittanagara- 



parizodhanaprayuktena te kulaputra bhavitavyamIrSyAmAtsaryazAThyApanayanatayA | cittanagaravivardhanAbhiyuktena 



te kulaputra bhavitavyaM sarvajJatAsaMbhAramahAvIryavegavivardhanatayA | cittanagaraduryodhanadurAsadatAbhinirhAra- 



prayuktena te kulaputra bhavitavyaM sarvaklezamArakAyikapApamitramAracakrAnavamardanatayA | cittanagara- 



pravistaraNaprayuktena te kulaputra bhavitavyaM mahAmaitrIsarvajagatsphuraNatayA | cittanagarapraticchAdanaprayuktena 



te kulaputra bhavitavyaM vipuladharmacchatrasarvAkuzaladharmapratipakSAbhinirharaNatayA | cittanagaravivaraNaprayuktena 



te kulaputra bhavitavyam AdhyAtmikabAhyavastusarvajagatsaMprApaNatayA | cittanagaradRDhasthAmAbhinirhAra- 



prayuktena te kulaputra bhavitavyaM sarvAkuzaladharmasvasaMtatyavasanatayA | yAvadevaM cittanagaravizuddhyabhi- 



yuktena kulaputra bodhisattvena zakyaM sarvakuzalamUlasamArjanamanuprAptum | tatkasya heto: ? tathA 



hi tasya bodhisattvasyaivaM cittanagaraparizuddhasya sarvAvaraNAni purato na saMtiSThante | buddhadarzanAvaraNaM 



vA dharmazravaNAvaraNaM vetyAdi || 



tasmAd vyavasthitamevam-cittaparikarmaiva bodhisattvazikSeti | taccAcapalacetasa: || 



zamAcca na caleccittaM bAhyaceSTAnivartanAt ||9|| 



asaMprajanyaparatantrasya muSitasmRtezca cittaM calati samIhitAdAlambanAdanyatra nIyamAnatvAt | 



yadA tu smRtisaMprajanyena bAhyAzceSTA nivartitAM bhavanti, tadA tadvazatvAdekasminnAlambane nibaddhaM 



yAvadiSyate tAvattiSThati | tatazca pUrvavadanuzaMsavistara: adyatve’pi ca sattvArthakSamo bhavatyeva 



prasAdakaratvAt | katham ? 



sarvatrAcapalo mandamatisnigdhAbhibhASaNAt | 



AvarjayejjanaM bhavyamAdeyazcApi jAyate ||10||



@070



etadeva ca bodhisattvasya kRtyaM yaduta sattvAvarjanam | yathA AryadharmasaMgItisUtre Arya- 



priyadarzanena bodhisattvena paridIpitam-tathA tathA bhagavan bodhisattvena pratipattavyaM yatsahadarzanenaiva 



sattvA: prasIdeyu: | tatkasmAddheto: ? na bhagavan bodhisattvasyAnyatkaraNIyamasti anyatra sattvAvarjanAt | 



sattvaparipAka eveyaM bhagavan bodhisattvasya dharmasaMgItiriti || 



evaM punarakriyamANe ko doSa ityAha- 



anAdeyaM tu taM loka: paribhUya jinAGkuram | 



bhasmacchanno yathA vahni: pacyeta narakAdiSu ||11|| 



yathA prAgupadarzitam || 



yena cAsya paribhava:, evamanartha:- 



ratnameghe jinenokta: tena saMkSepasaMvara: | 



yenAprasAda: sattvAnAM tadyatnena vivarjayet ||12||



iti | yathAha-katame ca te bodhisattvasamudAcArA: ? yAvadiha bodhisattvo nAsthAne viharati 



nAkAle | nAkAlabhANI bhavati, nAkAlajJo bhavati, nAdezajJo bhavati | yatonidAnamasyAntike



sattvA aprasAdaM prativedayeyu:, sa sarvasattvAnurakSayA Atmanazca bodhisaMbhAraparipUraNArthaM saMpanneryApatho 



bhavati, mRdubhANI mandabhANI asaMsargabahula: pravivekAbhimukha: suprasannamukha iti || 



ata eva dharmasaMgItisUtre dezitam-ya: sattvAn rakSati, sa zIlaM rakSatIti || 



anayA kanIyena mAtRgrAmeNa saha rahovasthAdiSu lokarakSA ca kRtA syAt | evaM 



bhogyeSu jalasthaleSu mUtrapurISazleSmapUyAdInAM kutsitAnAM rahasyarahasi cotsargaM na kuryAddeva- 



manuSyacittarakSArtham || 



saddharmasmRtyupasthAne ca raha utsiSTaM kRtvA anutsiSTAhAreSvadadata: pretagati: paThyate || 



tathA bodhisattvaprAtimokSe’pyaprasAdaparihAra ukta:-na purato dantakASThaM khAditavyaM 



na purata: khelo nikSiptavya iti || eSa ca gauravalajjAvidhi: sarvadraSTavyo na brahmacAriSveva | 



atra tu sUtre brahmacAryadhikAra: teSu gurutarApattibhayasaMdarzanArtham || yatha atraivAha-noccairbhASiNA 



bhavitavyamiti || na cAyaM vidhi: prAdezika: | tathA brahmaparipRcchAyAmapyuktam-na ca vadhakasadRzena 



bodhisattvena bhavitavyamiti | tathA prAtimokSAdapi lokAprasAdakaramanveSya varjanIyam | tatra tAvat- 



mukhapUraM na bhuJjIta sazabdaM prasRtAnana: | 



pralambapAdaM nAsIta na bAhuM mardayetsamam || 



evaM svayamapyutprekSya dRSTvA zrutvA ca lokAprasAdaM rakSet | aprasAdakaravacanavarjanaM tu na 



sukaramiti smaraNabodhanArthamupadarzyate | AryasAgaramatisUtre dezitam-nAvalInavacano bhavati | 



na vyavakIrNavacana: | nAvasyandanavacana: | nojjvAlanavacana: | na rAgAnunItavacana: | na prAkRta- 



vacana: | nAsaMrakSitavacana: | na vyApAdasaMdhukSaNavacana: | na caJcalavacana: | na capalavacana: | na 



naTaraGgavacana: | na mukhasAkSyavaropaNavacano bhavatIti ||



@071



AryatathAgataguhyasUtre’pyAha-na khalu puna: kulaputra bodhisattvasya vAg raktA vA duSTA 



vA mUDhA vA kliSTA vA kSuNNavyAkaraNA vA svapakSotkarSaNavacanA vA, parapakSanigrahavacanA 



vA, AtmavarNAnunayavacanA vA, paravarNapratighavacanA vA, pratijJottAraNavacanA vA, AbhimAnika- 



vyAkaraNavacanA veti || 



AryadazabhUmakasUtre’pyuktam-yeyaM vAgamanojJA svasaMtAnaparasaMtAnavinAzanI tathArUpAM vAcaM 



prahAya , yeyaM vAk snigdhA mRdvI manojJA madhurA priyakaraNI manaApakaraNI hitakaraNI karNasukhA 



hRdayaMgamA premaNI varNaviSpaSTA vijJeyA zravaNIyA anizritA bahujanakAntA bahujanapriyA 



bahujanamanaApA vijJaprazastA sarvasattvahitasukhAvahA manautplAvakarI mana:prahlAdanakarI svapara- 



saMtAnapramodanakarI rAgadveSamohasarvaklezaprazamanI, tathArUpAM vAcaM nizcArayati | yAvaditihAsapUrvakamapi 



vacanaM parihArya pariharatIti || 



AryagaganagaJjasUtre tUktam-guruvacanAnavamardanatayA, paravacanAnAcchindanatayA cAdeya- 



grAhyavacano bhavatIti ||



dharmasaMgItisUtre’pyuktam-gaganagaJjo bodhisattva Aha-na bodhisatvenaiSA vAgbhASitavyA



yayA paro vyApadyeta | na sA vAgbhASitavyA yayA paraM tApayet | na bodhisattvena sA vAgbhASitavyA 



yatparo jAnIyAt | na sA vAgbhASitavyA yApArthA nirarthA | na bodhisattvena sA vAgbhASitavyA 



yayA na vidyAmutpAdayet | na sA vAgbhASitavyA yA sattvAnAM na hRdayaMgamA na paurI na karNasukhA, 



na sA vAgbhASitavyeti || 



saMkSepatastu parAprasAdarakSA AryasAgaramatisUtre dezitA-apara ekadharmo mahAyAnasaMgrahAya 



saMvartate-svaskhalitapratyavekSaNatayA sarvasattvAnurakSeti || 



eSA rakSAtmabhAvasya 



yathA parairna nAzyeta | yathA na parAnna nAzayet | asya tu granthavistarasyAyaM piNDArtho bodhi- 



sattvena manasA nityaM dhArayitavya:- 



sunizcalaM suprasannaM dhIraM sAdaragauravam | 



salajjaM sabhayaM zAntaM parArAdhanatatparam | 



AtmasattvavazaM nityamanavadyeSu vastuSu | 



nirmANamiva nirmAnaM dhArayAmyeSa mAnasam | iti || 



kimetAvatI AtmabhAvarakSA ? na hi | kiM tarhi- 



bhaiSajyavasanAdibhi: | 



saha | tatra dvividhaM bhaiSajyam | satatabhaiSajyaM glAnapratyayabhaiSajyaM ca | tatra satatabhaiSajyamadhi- 



kRtya Aryaratnameghe’bhihitam-tasmAtpiNDapAtrAdekaM pratyaMzaM sabrahmacAriNAM sthApayati | dvitIyaM 



du:khitAnAM tRtIyaM vinipatitAnAM caturthamAtmanA paribhuGkte | paribhuJjAno na rakta: paribhuGkte’- 



sakto’gRddho'nadhyavasita: | anyatra yAvadeva kAyasya sthitaye, yApanAyai | tathA paribhuGkte yathA 



nAtisaMlikhito bhavati, nAtigurukAya: | tatkasya heto: ? atisaMlikhito hi kuzalapakSaparAG- 



@072



mukho bhavati | atigurukAyo middhAvaSTabdho bhavati | tena taM piNDapAtaM paribhujya kuzalapakSAbhi 



mukhena bhavitavyamityAdi || 



AryaratnarAzAvapyuktam-tena grAmaM vA nagaraM vA nigamaM vA piNDAya caratA dharmasaMnAhaM saMnahya 



piNDAya cartavyam | tatra katamo dharmasaMnAha: ? amanaApAni rUpANi dRSTvA na pratihavyantam | 



manaApAni dRSTvA nAnunetavyam | evaM manaApAmanaApeSu zabdagandharasaspraSTavyeSu vijJapteSu 



nAnunetavyaM na pratihantavyam | indriyasusaMvRtenAnutkSiptacakSuSA yugamAtraprekSiNA | dAntAjAneya- 



cittena pUrvadharmamanasikAramanutsRjatA nAmiSaprakSiptayA saMtatyA piNDAya cartavyam, sapadAnacAriNA 



ca bhavitavyam | yatazca piNDapAto labhyate tatrAnunayo na kartavya: | yatazca na labhyate tatra 



pratighAto notpAdayitavya: | dazakulapraveze na caikAdazAtkulAd bhikSA na labhyate | tathApi na 



paritaptavyam, evaM ca cittamutpAdayitavyam-evaM bahukRtyA hyete zramaNabrAhmaNagRhapataya: | na 



tairavazyaM mama dAtavyam | idaM tAvadAzcaryaM yanmAmete samanvAharanti | ka: punarvAdo yadbhikSAM 



dAsyanti | tenaivamaparitapatA piNDAya cartavyam | ye cAsya sattvAzcakSuSa AbhAsamAgacchanti 



strIpuruSadArakadArikA:, antazastiryagyonigatA:, tatra maitrIkaruNAcittamutpAdayitavyam-tathAhaM 



kariSyAmi yathA ye me sattvAzcakSuSA AbhAsamAgacchanti, piNDapAtaM vA dAsyanti, tAn sugati- 



gAmina: kariSyAmi | tAdRzaM yogamApatsye | tena lUhaM vA praNItaM vA piNDapAtaM saMgRhya samantAccatu- 



rdizaM vyavalokayitavyam-ka iha grAmanagaranigame daridra: sattva:, yasyAsmAtpiNDapAtAtsaMvibhAgaM 



kariSyAmi ? yadi daridraM sattvaM pazyati tena tatpiNDapAtAtsaMvibhAga: kartavya: | atha na 



kaMcitsatvaM daridraM pazyati, tenaivaM cittamutpAdayitavyam-santyanAbhAsagatA: sattvA ye mama cakSuSa 



AbhAsaM nAgacchanti | teSAmita: piNDapAtAdagraM pratyaMzaM niryAtayAmi | datAdAnA: paribhuJjantAm | 



tena tatpiNDapAtaM gRhItvA tadaraNyAyatanamabhiruhya dhautapANinA zobhanasamAcAreNa zramaNacAritra- 



kalpasamanvAgatenAdhiSThAnAdhiSThitena paryaGkaM baddhA sa piNDapAta: paribhoktavya: | peyAlaM | paribhuJjatA 



caivaM manasikAra utpAdayitavya:-santyasmin kAye’zIti: krimikulasahasrANi | tAnyenaivaujasA 



sukhaM phAsuM viharantu | idAnIM caiSAmAmiSeNa saMgrahaM kariSyAmi | bodhiprAptazca punardharmeNa saMgrahaM 



kariSyAmi | yadi punarasya lUhaM piNDapAtaM bhavati, tenaivaM cittamutpAdayitavyam-lUhAhAratayA me 



laghu: kAyo bhaviSyati prahANakSama:, uccAraprasrAvaniSyandazca me parItto bhaviSyati | zraddhAdeyaM 



ca parIttaM bhaviSyati | kAyalaghutA cittalaghutA ca me bhaviSyati | alpaglAnamiddhazca me bhaviSyati | 



yadA punarasya prabhUta: piNDapAto bhavati, tatrApi mAtrAbhojinA bhavitavyam utsarjanadharmiNA ca, 



tata: piNDapAtAdanyatarAyAM zilAyAmavatIryaivaM cittamutpAdayitavyam-ye kecinmRgapakSisaMghA AmiSa- 



bhojanenArthikAste dattAdAnA: paribhuJjantAmiti || 



punarAha-tena sarveNa rasasaMjJA notpAdayitavyA | peyAlaM | caNDAlakumArasadRzena mayA 



bhavitavyam | cittakAyacaukSeNa, na bhojanacaukSeNa | tatkasmAddheto: ? kiyatpraNItamapi bhojanaM bhuktam, 



sarvaM tatpUtiniSyandaparyavasAnaM durgandhaparyavasAnaM pratikUlaparyavasAnam | tasmAnmayA na praNItabhojanA- 



kAGkSiNA bhavitavyam | tena naivaM cittamutpAdayitavyam-puruSo me piNDapAtaM dadAti na strI | strI 



@073



me piNDapAtaM dadAti na puruSa: | dArako me piNDapAtaM dadAti na dArikA | dArikA me piNDapAtaM 



dadAti na dAraka: | praNItaM labhe'haM na lUham | satkRtya labhe'haM nAsatkRtya | capalaM labhe’haM na 



kRcchreNa | praviSTamAtraM ca mAM samanvAhareyu: | na me kazcidvikSepo bhavet | sunihitAM^llabhe'haM pra[NI]



tAnnAnArasAM^llabhe’ham | na hInadaridrabhojanaM labhe’ham, pratyudgaccheyurmAM strIpuruSadArakadArikA: | ime 



te sarve’kuzalA manasikArA notpAdayitavyA: | peyAlaM | prAyeNa hi sattvA rasagRddhA bhojanaheto: 



pApAni karmANi kRtvA narakeSUpapadyante | ye ye puna: saMtuSTA agRddhA alolupA rasapratiprasrabdhA 



jihvendriyasaMtuSTA: kiyallUhenApi bhojanena yApayanti, teSAM cyutAnAM kAlagatAnAM svargopapattirbhavati 



sugatigamanaM bhavati devamanuSyeSu | te devopapannA: sudhAM paribhuJjate | evaM kAzyapa piNDacArikeNa 



bhikSuNA rasatRSNAM vinivartayitvA nidhyAptacittena suparipakvAn kulmASAn paribhuJjatA na paritaptavyam | 



tatkasmAddheto: ? kAyasaMdhAraNArthaM mArgasaMdhAraNArthaM mayA bhojanaM paribhoktavyam | peyAlaM | yadi puna: 



kAzyapa piNDacAriko bhikSurmeghAkulavRSTikAlasamaye vartamAne na zaknuyAt piNDAyAvatartum, tena 



maitryAhArasaMnaddhena dharmacintAmanasikArapratiSThitena dvirAtraM trirAtraM vA bhaktacchandacchinnena evaM saMjJA 



utpAdayitavyA-santi yAmalaukikA: pretA duSkarakarmakAriNo ye varSazatena khelapiNDamapyAhAraM na 



pratilabhante | tanmayA dharmayonizazcintApratiSThitena kAyadaurbalyaM vA cittadaurbalyaM vA notpAda- 



yitavyam | adhivAsayiSyAmi kSutpipAsAm, na punarAryamArgabhAvanAyAM vIryaM sraMsayiSyAmi || pe^ || 



yatra kule piNDapAtaM zuciM kArayettatra kule Asane niSadya dhArmI kathA kartavyA | yAvanna sa 



piNDapAta: zucIkRto bhavet, tena piNDapAtaM gRhItvA utthAyAsanAtprakramitavyam | piNDacArikeNa 



kAzyapa bhikSuNA nAvabhAsakareNa bhavitavyam, na lapanA na kuhanA kartavyA ||



tatra katamo’vabhAsa: ? yatpareSAmevaM vAcaM bhASate-lUho me piNDapAto rUkSo me piNDapAta 



AsIt | na ca me yAvadarthaM bhuktam | bahujanasAdhAraNazca me piNDapAta: kRta: | alpaM me bhuktam, 



jighatsito’smIti | yatkiMcidevaMrUpamavabhAsanimittam, iyamucyate cittakuhanA | sarvametatpiNDa- 



cArikeNa bhikSuNA na kartavyamupekSakabhUtena | yatpAtre patitaM lUhaM vA praNItaM vA azubhaM vA zubhaM vA, 



tatparibhoktavyamaparitapyamAnenAzayazuddhena dharmanidhyaptibahulena | kAyayApanArthamAryamAgasyopastambhArthaM 



sa piNDapAta: paribhoktavya iti || 



tathA AryograparipRcchAyAmapyuktam-yasyAzcAntike piNDapAtaM paribhujya na zaknotyAtmana: 



parasya cArthaM paripUrayitum, anujAnAmyahaM tasya piNDacArikasya bodhisattvasya nimantraNamiti || 



evaM tAvatsatatabhaiSajyenAtmabhAvarakSA kAryA | tatrApi na matsyamAMsena, laGkA{1. ##LA 8.4-6; 9-24##}vatArasUtre 



pratiSiddhatvAt || 



tathA hyuktam-mAMsaM sarvamabhakSyaM kRpAtmano bodhisattvasyeti vadAmi || peyAlaM | 



svAjanyAd vyabhicArAcca zukrazoNitasaMbhavAt | 



udvejanIyaM bhUtAnAM yogI mAMsaM vivarjayet || 



@074



mAMsAni ca palANDUzca madyAni vividhAni ca | 



gRJjanaM lazunaM caiva yogI nityaM vivarjayet || 



mrakSaNaM varjayettailaM zalyaviddheSu na svapet | 



chidrAchidreSu sattvAnAM yacca sthAnaM mahAbhayam || peyAlaM || 



lAbhArthaM hanyate prANI mAMsArthaM dIyate dhanam | 



ubhau tau pApakarmANau pacyete rauravAdiSu || yAvat || 



yo'tikramya munervAkyaM mAMsaM bhakSeta durmati: | 



lokadvayavinAzArthaM dIkSita: zAkyazAsane || 



te yAnti paramaM ghoraM narakaM pApakAriNa: | 



rauravAdiSu raudreSu pacyante mAMsakhAdakA: || 



tricoTizuddhaM mAMsaM vai akalpitamayAcitam | 



acoditaM ca naivAsti tasmAnmAMsaM na bhakSayet || 



mAMsaM na bhakSayedyogI mayA buddhaizca garhitam | 



anyonyabhakSaNA: sattvA: kravyAdakulasaMbhavA: || yAvat || 



durgandha: kutsanIyazca unmattazcApi jAyate | 



caNDAlapukkasakule DombeSu ca puna: puna: || 



DAkinIjAtiyonau ca mAMsAde jAyate kule | 



RkSamArjArayonau ca jAyate’sau narAdhama: || 



hastikakSye mahAmeghe nirvANAGgulimAlike | 



laGkAvatArasUtre ca mayA mAMsaM vigarhitam || 



buddhaizca bodhisattvaizca zrAvakaizca vigarhitam | 



khAdate yadi nirlajja unmatto jAyate sadA || 



brAhmaNeSu ca jAyate athavA yoginAM kule | 



prajJAvAn dhanavAMzcaiva mAMsAdyAnAM vivarjanAt || 



dRSTazratavizaGkAbhi: sarvaM mAMsaM vivarjayet | 



tArkikA nAvabudhyante kravyAdakulasaMbhavA: || 



yathaiSa rAgo mokSasya antarAyakaro bhavet | 

tathaiva mAMsamadyAdi antarAyakaraM bhavet ||



vakSyantyanAgate kAle mAMsAdA mohavAdina: | 



kalpikaM niravadyaM ca mAMsaM buddhAnuvarNitam || 



bheSajyamiva AhAraM putramAMsopamaM puna: | 



mAtrayA pratikUlaM ca yogI piNDaM samAcaret || 



@075



maitrIvihAriNA nityaM sarvathA garhitaM mayA | 



siMhavyAghramRgAdyaizca saha ekatra saMbhavet || 



tasmAnna bhakSayenmAMsamudvegajanakaM nRNAm | 



mokSadharmaniruddhatvAdAryANAmeSa vai dhvaja: || 



yattu jJAna{1. ##SR. 34. 34.##}vatIparivarte mAMsabhakSaNaM paThyate, tanmahArthasAdhakatvAnnirdoSam || 



evaM hi tatroktam- 



eSo’kariSyadya[di]bhikSu kAlaM 



samAdhizabdo’pi hi jambudvIpe | 



niruddhu sattvAna sadAbhaviSyat 



cikitsite asmi samAdhi labdha: || 



sa ca mahAkaruNAbhiyukta: | tena asminna maitrIzaGkApi nAstItyadoSa: || 



yadyapyAryaratnameghe’bhihitam-zmAzAnikena nirAmiSeNa bhavitavyamiti, tadanyatraivaM- 



jAtIyasattvArthasaMdarzanArtham | vinaye’pi yadanujJAtaM tattu tricoTiparizuddhabhakSaNe na prahANAntarAya 



iti tatparityAgena zuddhadRSTInAmabhimAnanirAsArtham | tadgRddhatayA ca bhavyAnAM zAsanAvatAra- 



parihArArtham || 



tathA hyuktaM la{2. ##LA p. 255.##}GkAvatArasUtre-tatra tatra dezanApAThe zikSApadAnAmAnupUrvIM badhnanni- 



zreNIpadavinyAsayogena | trikoTiM badhvA | tatra uddizya kRtAni pratiSiddhAni tato’ntaza:



prakRtimRtAnyapi pratiSiddhAnIti || 



uktaM satatabhaiSajyam | glAnapratyayabhaiSajyaM tatsevyameva || 



zrAvakavinaye’pi tAvadAtmArthaM brahmacaryavAsArthaM pAtracIvaramapi vikrIya kAyasaMdhAraNamuktam, 



kiM punaraparimitajanaparitrANahetorbodhisattvazarIrasya | durlabhA cedRzI kSaNapratilAbhotsavasaMpad iti | 



tatpradarzanArthaM ca bhagavatA tatra svayaM bhaiSajyopayoga: pradarzita: || 



uktaM ca AryaratnameghasUtre-tairyadA pracAritaM bhavati, tadA satyAM velAyAmasatyAM vA 



teSAmimAnyevaMrUpANi kAyopastambhanAnyupakaraNAni na labhyante’bhyavahartum-yaduta sarpirvA 



tailaM vA mUlaraso vA gaNDaraso vA phalaraso vA | na cAnyAnabhyavaharato dRSTvA pratighacitta- 



mutpAdayati | yadi puna: khalu pazcAdbhaktiko bodhisattvo vA glAno bhavati, yathArUpe- 



NAsya glAnyena jIvitAntarAyo bhavati kuzalapakSAntarAyo vA, ten aniSkaukRtyena bhUtvA 



nirvicikitsakena bhaiSajyacittamupasthApya pratinisevyAnIti ||



vasanopabhogaprayojanamugraparipRcchAsUtre’bhihitam-hRrapatrApyakau (pI)na: pracchAdanArthaM tu 



zramaNaliGgasaMdarzanArthamimAni ca kASAyANi devamAnuSAsurasya lokasya caityamiti caityArthaM 



samyagdhAritavyAni | nirvRtivirAgaratnAni etAni, na rAgaraktAni | upazamAnukUlAnyetAni, na



@076



saMklezasaMdhukSaNAnukUlAni | ebhizca kASAyairvivRtapApA bhaviSyAma:, sukRtakarmakAriNo na cIvara- 



maNDanAnuyogamanuyuktA: | etAni ca kASAyANyAryamArgasaMbhArAnukUlAnIti kRtvA tathA kariSyAmo 



yathA naikakSaNamapi sakaSAyA: kAye kASAyANi dhariyiSyAma iti || 



atra ca kAraNaM ratnarAzisUtre’bhihitam- 



ye punaste kAzyapa vai daryA[rpAt] asaMyatA ita: zramaNaguNadharmAdudbhurA: kAye kASAyANi 



vastrANi dhArayanti, na caiteSu gauravamutpAdayati | tatra kAzyapa zramaNavarNapratirUpakaM nAma 



pratyekanarakam | tatra kAzyapa pratyekanarake zramaNarUpapratirUpeNa tA: kAraNA: kAryante AdIptacailA 



AdIptazIrSA AdIptapAtrA AdIptAsanA AdIptazayanA: | ya: kazcittatra teSAmupabhogaparibhoga:, sa 



sarva AdIpta: saMprajvalita ekajvAlIbhUta: | tatra tai: zramaNavarNarUpeNa du:khAM vedanAmanubhavantIti || 



Aryaratnameghe’pyuktam-yadi bhavedabhyavakAziko bodhisattvo glAnakAyo’pratibalakAyastena 



vihArasthitenaivaM cittamutpAdayitavyam-klezapratipakSArthaM tathAgatena dhutaguNA: prajJaptA: | tathAhaM 



kariSyAmi, yathA vihArastha eva klezAnAM  prahANAya ghaTiSyAmi | tatra ca vihAre nag RddhimutpAda- 



yAmi nAdhyavasAnam | evaM cAsya bhavati-kartavyo dAnapatInAmanugraho nAsmAbhirAtmaMbharibhirbhavi- 



tavyamiti || 



punaratraivAha-te zayyAM kalpayanto dsakSiNena pArzvena zayyAM kalpayanti | pAdasyopari 



pAdamAdhAya cIvarai susaMvRtakAyA: smRtA: saMprajAnAnA utthAnasaMjJina AlokasaMjJina: zayyAM 



kalpayanti | na ca nidrAsukhamAsvAdayanti, na pArzvasukhamanyatra yAvadevaiSAM mahAbhUtAnAM sthitaye 



yApanAyai | ityanayA dizA sarvaparibhogA: sattvArthamadhiSThAtavyA: | 



AtmatRSNopabhogAttu kliSTApatti: prajAyate ||13||



ya{1. ##SR. 9. 59.##}thoktaM candrapradIpasUtre- 



te bhojanaM svAdurasaM praNItaM 



labdhvA ca bhuJjanti ayuktayogA: | 



teSAM sa AhAru badhAya bhotI 



yatha hastipotAna viSA [bisA] adhautA: || iti || 



AryaratnarAzisUtre’pi bhagavatA zraddhAdeyaparibhoge parikIrtite-atha tasyAmeva parSadi 



yogAcArANAM bhikSUNAM dve zate imaM dharmaparyAyaM zrutvA prarudite | evaM ca vAcamabhASanta- 



kAlaM vayaM bhagavan kariSyAmo na punaraprAptaphalA ekapiNDapAtamapi zraddhAdeyasya paribhokSyAma: | 



bhagavAnAha-sAdhu sAdhu kulaputrA evaMrUpairlajjibhi: kaukRtyasaMpannai: paralokAvadyabhayadarzibhiridaM 



pravacanaM zobhate | api tu, dvayorahaM kAzyapa zraddhAdeyamanujAnAmi | katamayordvayo: ? yuktasya 



muktasya ca | yadi bhikSavo bhikSuryukto yogAcAro mama zikSAyAM pratipanna: sarvasaMskAreSvanityadarzI 



sarvasaMskAradu:khavidita: sarvadharmeSvanAtmAdhimukti: zAntanirvANAbhikAGkSI sumerumAtrairAlopai: zraddhAdeyaM 



bhuJjIta, atyantaparizuddhaiva tasya sA dakSiNA bhavati | yeSAM ca dAyakAnAM dAnapatInAM sakAzAcchraddhA-



@077



deyaM paribhuktaM tatasteSAM dAyakadAnapatInAM maharddhika: puNyavipAko bhavati mahAdyutika: | tatkasmAddheto: ? 



agramidamaupadhikAnAM puNyakriyAvastUnAM yeyaM maitracittasamApatti: | tatra kAzyapa yo bhikSurdAyakasya 



dAnapaterantikAccIvarapiNDapAtaM paribhujya apramANaM ceta:samAdhiM samApadyate, apramANastasya dAyakasya 



dAnapate: puNyakriyAvipAka: pratikAGkSitavya: | syAtkAzyapa trisAhasramahAsAhasrAyAM lokadhAtau 



mahAsamudrANAM kSaya:, na tveva tasya puNyaniSyandasya kazcitkSaya iti || 



tadevaM piNDapAtagamanArambhe bhojanArambhe vA triSu sthAneSu smRtirupasthApyA dAyakAnugrahe, 



kAyakrimisaMgrahe, sarvasattvArthasAdhake ca saddharmaparigrahe || 



tathAgatAjJAsaMpAdane tu sarvakAryeSu smRti: kAryA | AdizabdAnmantrairapi rakSA kAryA || 



tatrApi tAvadimAM trisamayarAjoktAM vidyAM maNDalasamayArthamuccArayet-nama: sarvabuddha- 



bodhisattvAnAm | oM viraji 2 mahAcakraviraji | sata 2 sArata 2 trapi 2 vidhamani | sabhajani | 



saMbhajani | taramati | siddha agre tvaM svAhA || 



anena sarvamaNDalapraviSTo bhavati | athavA tathAgatahRdayamaSTasahasraM japet | sa laukika- 



lokottaramaNDalapraviSTo bhavati | katamacca tat ? namastraiyabdhikAnAM tathAgatAnAM sarvatrApratihatA- 



vAptidharmatAbalinAm | oM asamasama samantato’nantanAvAptizAsani | hara 2 smara smaraNa 



vigatarAgabuddhadharmate | sara 2 samabalA | hasa 2 | traya 2 | gagana mahAcalarakSaNa | jvala jvalana 



sAgare svAhA || 



ayaM sarvatathAgatAnAmAtmabhAva: | atrAnuttaraM gAravaM bhAvayitavyam | anena AdikarmikA api 



sattveSvanantaM buddhakRtyaM kurvanti || 



ayameva paramAM rakSAM mArAdibhya: sarva duSTebhya: karoti | hastatADena bhasmanA sarSapairudakena 



dRSTyA manasA vA sImAbandhaM karoti || 



vyAdhiSu bhaiSajyamudakaM cAbhimantryopayojyam | vanakusumAni vA caitye pratimAyAM saddharma- 



pustake vA samAhito nivedayet | pakSaprayogAnmahAvyAdhibhirapi mucyate | buddhabodhisattvAlambanena 



sarvasattvArthAbhilASiNA ca cittena bhadracarividhipUrvakaM ca japtavya: | ayaM vidhirasya kalpasyA- 



vasAne draSTavya: | trisamayajApinazcAmnAyato na doSa: | utsiSTasyApyazucerna doSa: | mudrAkArA na 



bhakSaNIyA na laGghanIyA | na maJcAroha: kartavya: | na madyaM pAtavyam | adhimukticaryAzikSA- 



padeSvacalasya nirvicikitsasya du:zIlapUrvasyApi sidhyati | paNDitasyApaNDitasya vA niyataM sidhyati || 



tathA ca atraivoktam- 



bodhicittaM dRDhaM yasya ni:saGgA ca matirbhavet | 



vicikitsA naiva kartavyA tasyedaM sidhyati dhruvam || iti ||



bodhicittadRDhatA cAtra pRthagjanacalacittatAyA niyamArthamuktA, na tu bhUmipraviSTa- 



madhikRtya | yasmAdatroktam-pratyuddhAratAmavabhAsatAM ca pratilabdhukAmena, mahAndhakArAdAlokaM 



praveSTukAmena, yadbhUyasA vinipatitena sAdhyam | tathA kuto mamAlpapuNyasya siddhiriti nIcacitta- 



pratiSedha: | na cAtikrAntadurgaterutsAhormibahulasyopacitAprameyapuNyaskandhasya bhUmipraviSTasyAyaM 



@078



pUrvokto doSa: saMbhavati | atra ca mantrANAmajJAnAnnAdhikAkSarapAThe doSo’sti | nApi nyUnatAdoSa: | 



nApi vidhibhraMzadoSa: | kiM tu zraddhAvegaM bodhicittavegaM sarvotsargavegaM ca pramANIkRtyAvicArata:



pravartitavyam | avazyaM buddhabodhisattvatvamihaiva yatheSTasiddhizca bhavati || 



athavA anena sarvavajradharamantreNa rakSAM kuryAt-namastraiyabdhikAnAM tathAgatAnAM sarvavajradharANAM 



caNDAla 2 | cala 2 | vajra 2 | zAntana 2 | phalana 2 | cara 2 | mAraNa | 2 vajradA 



laphaTa | lalitazikhara samantavajriNI | jvala 2 | namo’stu te agrograzAsanAnAM raNaM 2 



haM phula sphATa vajrottame svAhA || 



anena paThitamAtreNa sarvavighnavinAyakA nopasaMkrAmanti | devanAgAdayo na prasahante | 



bhojanapAnazayanAsanavasanapUjopakaraNAni cAbhimantritena jalena dRSTyA manasA vA rakSeta | 



acalahRdayena vA sarvametatkuryAt || idaM ca tat-nama: samantavajrANAM trATa | amogha caNDamahA- 



roSaNa sphATaya hUM^ | bhrAmaya 2 hUM | trATa hUM^ | mAM^ | oM balaMdade tejomAlini svAhA || 



anena prathamaM piNDamaSTAbhimantritaM bhuJjIta, bhaiSajyarAjatAM buddhabodhisattvAnAmanusmRtya || 



viSapratIkArastu || tadyathA-ilimitte | tilimitte | ilitilimitte | dumbe | du:se | 



du:sAlIye | dumbAlIye | takke | tarkkaraNe | marmme | marmaraNe | kazmIre | kazmIramukte | aghane | 



aghanaghane | ilimilIye | akhApye | apApye | zvete | zvetatuNDe | anAnurakSe svAhA || 



ya imAM vidyAM sakRcchRNoti, sa sapta varSANyahinA na dazyate | na cAsya kAye viSaM 



krAmati | yazcainamahirdazati, saptadhAsya sphuTenmUrdhA arjakasyeva maJjarI || 



ya imAM vidyAM dhArayati, say AvajjIvamahinA na dazyate | na cAsya kAye viSaM krAmati |



imAni ca mantrapadAni sarpasya purato na vaktavyAni, yatkAraNaM sarpo mriyate || 



tadyathA | illA | cillA | cakko | bakko | koDA koDeti | nikuruDA nikuruDeti | 



poDA poDeti | moDA moDeti | puruSA puruDeti | phaTa rahe phuTaTaNDa rahe | nAga rahe | 



nAgaTaTaNDa rahe | sarpa rahe | sarpaTaTaNDa rahe | acche | chala viSazAte | zItavattAle | halale | 



halale | taNDi 2 | taDa 2 | tADi 2 | mala 2 sphuTa 2 | phuTu 2 | svAhA || 



iti hi bhikSavo jAGgulyAM vidyAyAM udAhRtAyAM sarvabhUtasamAgate sarvaM tathAvita- 



thAnanyathAbhUtaM satyamaviparItamaviparyastam | idaM viSamaviSaM bhavatu | dAtAraM gacchatu | daMSTAraM gacchatu | 



agniM gacchatu | jalaM gacchatu | sthalaM gacchatu | stambhaM gacchatu | kuDyaM gacchatu | bhUmiM saMkrAmatu | 



zAntiM gacchatu svAhA || 



corAdipratIkAre mArIcIM japet | tadyathA-parAkramasi | udayamasi | vairamasi | arkamasi | 



markamasi | vanamasi | antarddhAnamasi | pathe me rakSa | utpathe me rakSa | janato me rakSa | caurato me rakSa | 



rAjato me rakSa | siMhato me rakSa | vyAghrato me rakSa | nAgato me rakSa | sarpato me rakSa | sarvato 



me rakSa | rakSa 2 mAM | sarvasattvAMzca sarvabhayebhya: sarvopAye sopasargebhya: svAhA || oM^ vaDili 2 sarvaduSTAnAM 



granthiM vandAmi svAhA || namo ratnatrayAya | namo mArIcyai devatAyai | mArIcyA devatAyA hRdayamAvarta- 



@079



yiSyAmi || tadyathA | battAli | badAli | badAli | barAli | varAhamukhi | sarvaduSTAnAM nivAraya | 



bandhamukhaM svAhA || 



imAmapi vidyAmanantajAtismarahetuM mahAprabhAvAM saptapaJcAzadakSarAM vidyAdharapiTakopanibaddhAM 



sarvabhayarakSArthaM prayuJjIta | tadyathA | aTTe | baTTe | naTTe | kunaTTe | Take | Thake | Tharake | urumati | 



rurumati | turuhili mili | sarvajJodupadagga | namo sabbasammasaMbuddhANaM | sijjhantu me mantapadA: svAhA || 



eSA rakSAtmabhAvasya bhaiSajyavasanAdibhi: | 



sattvArthasmRtipUrvakameva vaktavyA || 



AtmatRSNopabhogAttu kliSTApatti: prajAyate ||13|| 



sarvaM hi bodhisattvenotsRSTaM sarvasattvebhya: || tatra yadi vismRtya paradravyamAtmabharaNatRSNayA 



paribhuGkte, kliSTApattimApadyate | atha vitRSNo’nyAsakto vA sattvakAryamanusmRtya bhuGkte, na kliSTAmApa- 



ttimApadyate | paradravyasaMjJI svArthena bhuGkte, steyApattimApadyate | pUrArgheNa prAtimokSe pArAjiko 



bhavati | sattvasvAmikaistu bhogai: sattvasvAmika evAtmabhAva: saMrakSata ityadoSa: | na hi dAsasya 



nityaM svAmikarmavyApRtasya svadravyamasti yena varteta || 



uktaM ca dharmasaMgItisUtre-dAsopamena bodhisattvena bhavitavyaM sarvasattvakiMkaraNIyaprApaNatayeti || 

na caikAntasvAmyarthaparasya dAsasya vyAdhyAdiviklavamate: svAminamananujJApyApi bhuJjAnasya 



kazciddoSa: | nApyevaMkurvANasya bodhisattvasyAntike kasyacidviditavRttAntasyApyaprasAdo yujyate 



mAtsaryatyAgacittAparijJAnAt | na cAtra nyAye kazcitsaMdeho yukta: | sarvotsargo hi pUrvameva bhagava- 



tkaNThoktyA pratipAdita: | tathA cAtmabhAvarakSA sattvArthamevoktA | tasya spaSTAvabodhArthamayaM nyAyo’- 



bhiyukto na tu svArthApekSayeti || 



iti zikSAsamuccaye AtmabhAvarakSA SaSTha: pariccheda: || 



@080



7 



bhogapuNyarakSA saptama: pariccheda: | 



evaM tAvadAtmabhAvarakSA veditavyA | bhogarakSA tu vaktavyA | tatra- 



sukRtArambhiNA bhAvyaM mAtrajJena ca sarvata: | 



iti zikSApadAdasya bhogarakSA na duSkarA ||14||



ugraparipRcchAyAM hi zikSApadamuktam-susamIkSitakarmakAritA sukRtakarmakAritA ca | 



tena bhogAnAM durnyAsA pratyavekSA | avajJApratiSedha: siddho bhavati | zamathaprastAvena ca mAtrajJatA 



yuktijJatA coktA | tenedaM siddhaM bhavati-yadidaM alpAdhamabhogenApi kAryasiddhau satyAM svayamanyairvA 



bahUttamabhoganAzanopekSA na kAryeti || 



ata eva ugraparipRcchAyAmuktam-putrabhAryAdAsIdAsakarmakarapauruSeyANAM samyakparibhogeneti || 



tathA svaparabodhipakSazrutAdyantarAyakarau tyAgAtyAgau na kAryau | adhikasattvArthazaktestulyazaktervA 



bodhisattvasya adhikatulyakuzalAntarAyakarau tyAgAtyAgau na kAryAviti siddhaM bhavatIti || 



idaM ca saMdhAya bodhisattvaprAtimokSe’bhihitam-yastu khalu puna: zAriputra abhiniSkrAnta- 



gRhAvAso bodhisattvo bodhyaGgairabhiyukta: tena kathaM dAnaM dAtavyam | kataraM dAnaM dAtavyam | kiyadrUpaM dAnaM 



dAtavyam | pe^ | dharmadAyakena bhavitavyaM dharmadAnapatinA | yazca zAriputra gRhI bodhisattvo gaGgAnadI- 



vAlikAsamAni buddhakSetrANi saptaratnapratipUrNAni kRtvA tathAgatebhyo’rhadbhaya: samyaksaMbuddhebhyo dAnaM 



dadyAd, yazca zAriputra pravrajyAparyApanno bodhisattva ekAM catuSpadikAM gAthAM prakAzayet, ayameva 



tato bahutaraM puNyaM prasavati | na zAriputra tathAgatena pravrajitasyAmiSadAnamanujJAtam | pe^ | 



yasya khalu puna: zAriputra pAtrAgata: pAtraparyApanno lAbho bhaveddhArmiko dharmalabdha:, tena sAdhAraNa- 



bhojinA bhavitavyaM sArdhaM sabrahmacAribhi: | sacetpuna: kazcidevAgatya pAtraM vA cIvaraM vA yAceta, 



tasyAtiriktaM bhavedbudhAnujJAtAttricIvarAt | yathAparityaktaM dAtavyam | sacetpunastasyonaM cIvaraM 



bhavedyannizritya brahmacaryavAsa:, tanna parityaktavyam | tatkasya heto: ? avisarjanIyaM tricIvaramuktaM 



tathAgatena | sacetpuna: zAriputra bodhisattva: tricIvaraM parityajya yAcanakaguruko bhavet, na 



tenAlpecchatA AsevitA bhavet | yastu khalu puna: zAriputra abhiniSkrAntagRhAvAso bodhisattva:, 



tena dharma Asevitavya: | tatra tenAbhiyuktena bhavitavyamiti || 



anyathA hyekasaMgrahArthaM mahata: sattvarAzestasya ca sattvasya bodhisattvAzayaparikarmAntarAyA- 



nmahato’rthasya hAni: kRtA syAt | ata evodArakuzalapakSavivarjanatA apakSAla ityucyate | evaM 



tAvattyAgapratiSedha: | atyAgapratiSedho’pi yathA-AryasAgaramatisUtre mahAyAnAntarAyeSu bahulAbhatA 



paThyate | yo’yaM vidhirAtmanyukta:, so’nyasminnapi bodhisattva pratipAdya: iti kuto gamyate ? 



AryograparipRcchAyAM dezitatvAt | parakRtyakArita: svakAryaparityAga iti || 



tathA AryavimalakIrtinirdeze’pyuktam-saMsArabhayabhItena kiM pratisartavyam ? Aha-saMsAra- 



bhayabhItena maJjuzrIrbodhisattvena buddhamAhAtmyaM pratisartavyam | Aha-buddhamAhAtmye sthAtukAmena kutra 



@081



Aha-buddhamAhAtmye sthAtukAmena sarvasattvasamatAyAM sthAtavyam | Aha-sarvasattva- 



sthAtukAmena kutra sthAtavyam ? Aha-sarvasattvasamatAyAM sthAtukAmena sarvasattvapramokSAya 



yamiti || 



tathA ca dharmasaMgItau sArthavAho bodhisattva Aha-yo bhagavan bodhisattva: sarvasattvAnAM 



prathamataraM bodhimicchati, nAtmana: | yAvadiyaM bhagavan dharmasaMgItiriti || 



utsargAdeva cAsya svArthAbhAva: siddha: | kiM tu sattvArthahAnibhayAdayogye sattve svabhAraM 



nAropayati | yatra tu sattvArthahAniM na pazyati, tatra svayaM kRtamanyena vA jagaddhitamAcaritamiti 



ko vizeSa: ? yadayamaparabodhisattvakuzalasiddhaye na svakuzalamutsRjati | atha svadurgatidu:khA- 



dbibheti, dvitIyasyApi tadeva du:kham | atha taddu:khena me bAdhA nAstItyupekSate, yathoktai: sUtrai: 



sApattiko bhavati || 



yathA ca ratnakUTasUtre-catvAra ime kAzyapa bodhisattvapratirUpakA ityArabhyoktam-AtmasukhA- 



rthiko bhavati na sarvasattvadu:khApanayanArthika iti || tasmAdugraparipRcchAvidhinA pUrvavadAtmA garhaNIya: | 



eSA tu bodhisattvazikSA yathA AryanirArambheNa dharmasaMgItisUtre nirdiSTA-kathaM kulaputrA: pratipattisthitA 



veditavyA: ? Aha-yadA sattveSu na vipratipadyante | Aha-kathaM sattveSu na vipratipadyante ? Aha- 



yanmaitrIM ca mahAkaruNAM ca na tyajanti | subhUtirAha-katamA bodhisattvAnAM mahAmaitrI ? Aha- 



yatkAyajIvitaM ca sarvakuzalamUlaM ca sarvasattvAnAM niryAtayanti, na ca pratikAraM kAGkSanti | Aha- 



katamA bodhisattvAnAM mahAkaruNA yatpUrvataraM sattvAnAM bodhimicchanti nAtmana iti || 



atraiva cAha-mahAkaruNAmUlA: sarvabodhisattvazikSA iti || avazyaM ca bhagavatedaM na 



nivAraNIyam | anyatarabodhisattvArthe nArthitvAdavazyaM tUpadizatIti nizcIyate | yena dAturmahAdakSiNIye 



mahArthadAnAnmahApuNyasAgaravistaro dRzyate | *** anyathA tu kevalameva vighAtino maraNaM syAt || 



yatta prazAntavinizcayaprAtihAryasUtre dezitam-ya eSa tem ahArAja varSazatasahasreNa parivyayo’tra 



praviSTa:, sa sarva: piNDIkRtyaikasya bhikSoryAtrA bhavedeva pratyekaM sarvabhikSUNAm | yazcoddezasvAdhyAyA- 



bhiyukto bodhisattva: sagauravo dharmakAma: zraddhAdeyamAhAraM parigRhyaivaM cittamutpAdayet-anenAhaM 



dharmaparyeSTimApatsya iti | asya kuzalasyaiSa deyadharmaparityAga: zatatamImapi kalAM nopaitIti, 



tadgRhasukhaparizuddhimadhikRtyoktam | na tu pUrvoktavidhinA kazciddoSa: ||



uktA samAsato bhogarakSA | puNyarakSA vAcyA | tatra- 



svArthavipAkavaitRSNyAcchubhaM saMrakSitaM bhavet | 



yathoktaM nArAyaNaparipRcchAyAm-sa nAtmaheto: zIlaM rakSati, na svargaheto:, na zakratva- 



heto:, na bhogaheto:, naizvaryaheto:, na rUpahetorna varNahetorna yazoheto: | peyAlaM | na nirayabhayabhIta: 



zIlaM rakSati | peyAlaM | evaM na tiryagyonibhayabhIta: zIlaM rakSati | anyatra buddhanetrIpratiSThApanAya 



zIlaM rakSati | yAvatsarvasattvahitasukhayogakSemArthika: zIlaM rakSati || sa evaMrUpeNa zIlaskandhena 



samanvAgato bodhisattvo dazabhidharmairna hIyate | katamairdazabhi: ? yaduta na cakravartirAjyAtparihIyate | 



@082



tatra ca bhavatyapramatto bodhipratikAGkSI buddhadarzanamabhikAGkSate | evaM brahmatvAdbuddhadarzanAmedyaprati- 



lambhAddharmazravaNAnna parihIyate | yAvadyathAzrutapratipattisaMpAdanAya bodhisattvasaMvarasamAdAnAnna parihIyate | 



anAcchedyapratibhAnAtsarvakuzaladharmaprArthanadhyAnAnna parihIyate || evaM zIlaskandhapratiSThito bodhisattvo 



mahAsattva: sadA namaskRto bhavati devai: | sadA prazaMsito bhavati nAgai: | sadA namaskRto bhavati 



yakSai: | sadA pUjito bhavati gandharvai: | sadApacAyitazca bhavati nAgendrAsurendrai: | sadA sumAnitazca 



bhavati brAhmaNakSatriyazreSThigRhapatibhi: | sadAbhigamanIyazca bhavati paNDitai: | sadA samanvAhRtazca bhavati 



buddhai: | zAstRsaMmatazca bhavati sadevakasya lokasya | anukampakazca bhavati sarvasattvAnAm || pe^ || 



catasro gatIrna gacchati | katamAzcatasra: ? yadutAkSaNagatiM na gacchatyantra sattvaparipAkAt | buddha- 



zUnyabuddhakSetraM na gacchati | mithyAdRSTikulopapattiM na gacchati | sarvadurgatigatiM na gacchati || 



evaM pUrvotsRSTasyApi puNyasya klezavazAtpunarupAdIyamAnasya rakSA kAryA | puNyadAnAdapi 



yatpuNyaM tato’pi na vipAka: prArthanIyo’nyatra parArthAt | kiM ca puNyaM rakSitukAma:- 



pazcAttApaM na kurvIta 



yathoktamugraparipRcchAyAm| datvA ca na vipratisAracittamutpAdayitavyamiti || 



pRSThadaurbalyAddaurvalyam | vipratisArAt pApavatpuNyasyApi kSaya: syAdityabhiprAya: || 



na ca kRtvA prakAzayet ||15||



anekaparyAyeNa hi bhagavatA pracchannakalyANatA vivRtapApatA  varNitA | tatra vivRtasya 



kSayo gamyate | pApasya daurmanasyenaiva puNyasya saumanasyena | anApatti: sattvArthaM nirAmiSacittasya 



prakAzayata: || 



yathA ratnameghe vaidyadRSTAntenAtmotkarSo nirdoSa ukta: | puna: puNyarakSAkAma:- 



lAbhasatkArabhIta: syAdunnatiM varjayetsadA | 



bodhisattva: prasanna: syAddharme vimatimutsRjet ||16||



idaM ca ratnakUTe’bhihitam-caturbhi: kAzyapa dharmai: samanvAgatasya bodhisattvasyotpannotpannA: 



kuzalA dharmA: parihIyante | yai: [caturbhirmuktA:] na vardhante kuzalairdharmai: || katamaizcaturbhi: ? yadutAbhi- 



mAnikasya lokAyatamantraparyeSTyA | lAbhasatkArAdhyavasitasya kulapratyavalokanena | bodhisattva- 



vidveSAbhyAkhyAnena | azrutAnAmanirdiSTAnAM ca sUtrAntAnAM pratikSepeNeti || 



A{1. ##DA p. 122.##}ryasarvAstivAdinAM ca [vinaye] paThyate-pazyadhvaM bhikSava etaM bhikSuM kezanakhastUpe sarvAGgena 



praNipatya cittamabhiprasAdayantam ? evaM bhadanta | anena bhikSavo bhikSuNA yAvatI bhUmirAkrAntA 



adho’zItiyojanasahasrANi yAvatkAJcanacakram | atrAntare yAvantyo vAlikAstAvantyanena 



bhikSuNA cakravartirAjyasahasrANi paribhoktavyAni | yAvadathAyuSmAnupAliryena bhagavAn tenAJjaliM 



praNamya bhagavantamidamavocat-yaduktaM bhagavatA asya bhikSorevaM mahAnti kuzalamUlAni | 



kutremAni bhagavan kuzalamUlAni tanutvaM parikSayaM paryAdAnaM gacchanti ? nAhamupAle evaM kSatiM 



copahatiM ca samanupazyAmi | yathA sabrahmacArI sabrahmacAriNo’ntike duSTacittamutpAdayati, 



@083



atropAle imAni mahAnti kuzalamUlAni tanutvaM parikSayaM paryAdAnaM gacchanti | tasmAttarhyupAle evaM 



zikSitavyaM yaddagdhasthUNAyAmapi cittaM na pradUSayiSyAma: prAgeva savijJAnake kAya iti ||



AryamaJjuzrIvikrIDitasUtre’pyAha-pratigha: pratigha iti kalpazatopacitaM kuzalamUlaM 



pratihanti, tenocyate pratigha iti || 



AryagaNDa{1. ##GV p. 270##}vyUhasUtre ca samantasattvaparitrANyoja:zriyA rAtridevatayA pUrvAvadAnaM kathayantyA 



abhihitam-te tenAnyonyAvamanyanAsamuditenAkuzalamUlenAyu:pramANAdapi parihIyante sma | varNAdapi 



balAdapi [saukhyAdapi] parihIyante smeti || atra ca na kadAcidunnati: kAryeti pradarzanArthaM 



sadetyucyate || 



lAbhasatkArastu kadAcidabhyupagamyate’pi | yathoktaM Aryaratnameghe-iha kulaputra 



bodhisattva: sumerumAtramapi ratnarAziM labhamAna: pratigRhNAti, pratyavaramapi vastu pratilabhamAna: | 



tatkasya heto: ? tasyaiva bhavati-ete sattvA matsariNo lubdhA lobhAbhibhUtA: | taddheto: tatpratyayaM 



tannidAnaM mahAvAriskandhAvaSTabdhA iva saMsArasAgare unmajjanimajjanaM kurvanti | tadeSAM bhaviSyati 



dIrgharAtramarthAya hitAya sukhAya | sarvaM pratigRhya na svIkaroti | na lobhacittamutpAdayati anyatra 



sarvasattvasAdhAraNAM buddhadharmasaMgheSu kArAM karoti | yathA du:khitAnAM ca sarvasattvAnAmupajIvyaM 



karoti | taM ca dAnapatiM samuttejayati saMpraharSayatIti || 



tathA atraivoktam-tena ca dAnena nonnato bhavatIti || 



punaratraivAha-yadi punarasya taddhetostatpratyayaM tannidAnaM kIrtizabdazloko bhavati, tatra 



nonnAmajAto bhavati, na mAnajAto na madajAta: | evaM cAsya bhavati-nacireNa kAlena yasya 



cAyaM kIrtizlokazabda: samutthApito yazca kIrtizabdazloka:, trayamapyetatsarveNa sarvaM na bhaviSyati | 



tatra ka: paNDitajAtIyo’nityeSu na ca sthiteSu dharmeSvadhruveSvanAzvAsikeSvanunayacittamutpAdayedunnato 



bhavenmAnadarpito vA ? evaM hi bodhisattvo lAbhasatkArakIrtizabdazlokeSu sUpasthitasmRtirviharatIti || 



punarAha-caNDAlakumAropamAzca loke viharanti nIcanIcena manasA | mAnamadadarpAdhi- 



gatAzca bhavanti paizunyasaMjJAyA: satatasamitaM pratyupasthitatvAditi || 



punarapyuktam-iha kulaputra abhiniSkrAntagRhavAsa: pravrajito bodhisattvo mRtakasadRzo’haM 



mitrAmAtyajJAtisAlohitAnAmiti nihatamAno bhavati | vairUpyaM me'bhyudgatam, vivarNAni ca me vAsAMsi 



prAvRtAni, anyazca me Akalpa: saMvRtta iti nihatamAno bhavati | muNDa: pAtrapANi: kulAtkula- 



mupasaMkramAmi bhikSAhetorbhikSAnidAnamiti nihatamAno bhavati | nIcanIcena cittana caNDAlakumAra- 



sadRzena piNDAya carAmIti nihatamAno bhavati | paiNDiliko’smi saMvRtta:, parapratibaddhA ca me 



jIviketi nihatamAno bhavati | avadhUtamavajJAtaM pratigRhNAmIti nihatamAno bhavati | ArAdhanIyA 



me AcAryagurudakSiNIyA iti nihatamAno bhavati | saMtoSaNIyA me sabrahmacAriNo yaduta tena 



tenAcAragocarasamudAcAreNeti nihatamAno bhavati | apratilabdhAn buddhadharmAn pratipatsya iti 



@084



nihatamAno bhavati | kruddhAnAM vyApannacittAnAM sattvAnAM madhye kSAntibahulo vihariSyAmIti nihata- 



mAno bhavatIti || 



AryasAgaramatisUtre’pyuktam-sa kAyaparizuddhazca bhavati | lakSaNasamalaMkRtagAtra: mRdutaruNa- 



hastapAda: suvibhaktapuNyaniSyandUgAtro’hInendriya: sarvAGgapratyaGgaparipUrNa: | na ca rUpamadamatto bhavati, 



na kAyamaNDanayogAnuyukta: | sa kiyaddhInAnAmapi sattvAnAM rUpavikalAnAmapyavanamati praNamati 

dharmagrAhyatAmupAdAyeti || 



punaratraivoktam-syAdyathApi nAma bhagavan mahAsAgara: pratisaMtiSThate, tadA nimne pRthivI- 



pradeze saMtiSThate | tasya nimnatvAdalpakRcchreNa sarvanadyazca sarvaprasravaNAni ca prapatanti | evameva 



bhagavan nirmAnasya gurudakSiNIyagauravasya bodhisattvasyAlpakRcchreNa tAni gambhIrANi dharmamukhAni 



zrotrendriyasyAbhAsamAgacchanti | smRtau cAvatiSThante | tasmAttarhi bhagavan yo bodhisattvo mAnonnato 



bhavati mAnastabdha:, na ca gurudakSiNIyebhyo’vanamati nap raNamati, veditavyaM bhagavan mArAGkuzAviddho 



batAyaM bodhisattva iti || 



Aryalokottaraparivarte coktam-dazemAni bho jinaputra bodhisattvAnAM mArakarmANi | katamAni 



daza ? yadidaM gurudakSiNIyAcAryamAtApitRzramaNabrAhmaNasamyaggatasamyakpratipanneSvagauravatA mArakarma || 



dharmabhANakAnAM viziSTadharmAdhigatAnAmudAradharmadezakAnAM mahAyAnasamArUDhAnAM nirvANapathavidhijJAnAM 



dhAraNIsUtrAntarAjapratilabdhAnAM nAvanamati | garvitastabdhazca bhavati | dharmabhANake na gauravamutpAdayati , 



na zuzrUSAM na citrIkAraM karoti | mArakarmadharmazravaNasAMkathye ca niSaNNa: udAradharmavege samutpanne 



dharmabhANakasya sAdhukAraM na prayacchati mA kazcidasmin prazaMsatIti mArakarma || abhimAnaM cotpAdyAtmAnaM 



pratigRhaNAti | parAMzca nag RhNAti | AtmajJatAM ca nAvatarati | cittanidhyaptiM notpAdayati | 



mArakarma || adhimAnaM cotpAdyAjAnannabudhyamAno varNArhANAM pudgalAnAM varNaM praticchAdayati | avarNaM 



bhASate | na ca parasya guNavarNenAttamanA bhavati | mArakarma || jAnAti ca-ayaM dharmo’yaM vinayo 



bhUtamidaM buddhavacanamiti | pudgalavidveSeNa dharmavidveSaM karoti | saddharmaM pratikSipati | anyAMzca vigrAhayati | 



mArakarma || uccamAnasaM prArthayate | parihAradharme na mArgayati | paropasthAnaM so’bhiyAti | abhinandati | 



vRddhasthavirANAM ciracaritabrahmacaryANAM na pratyupatiSThate, na ca pratyudgacchati | mArakarma || bhRkuTI- 



mukha: khalu punarbhavati, na smitamukha: | na khilamadhuravacana: | sadA kaThinacittazchidrAnveSI | 



avatAraprekSI | mArakarma || abhimAnaM ca patitvA paNDitAnnopasaMkrAmati | na sevate | na bhajate | na 



paryupAste | na paripraznayati | na paripRcchati-kiM kuzalaM kimakuzalaM kiM karaNIyaM kiM kRtaM 



dIrgharAtramarthAya hitAya sukhAya bhavati, kiM vA akRtaM dIrgharAtramanarthAyAhitAyAsukhAya bhavatIti | 



sa jaDa: sa jaDataro bhavati | mohavyUho mAnagrAhI | ani:saraNadarzI | mArakarma || sa mAnAbhibhUto 



buddhotpAdaM virAgayati | pUrvakuzalamUlaM kSapayati | navaM notthApayati | anirdezaM nirdizati | 



vigrahamArabhate, vivAdabahulazca bhavati | sa evaMdharmavihArI sthAnametadvidyate yasmin mithyA mahAprapAtaM 



patet | atha ca punarbodhicittabalAdhInAdaizvaryaM pratilabhate | sa kalpazatasahasreSu buddhotpAdaM 



nAsAdayati, kuta: punardharmazravaNam | idaM dazamaM mArakarma || imAni bho jinaputra daza mArakarmANi 



@085



yAni parivarjya bodhisattvA daza jJAnakarmANi pratilabhate | atraiva ca jJAnakarmasu pacyate |



nirmAnatA sarvasattveSviti || 



AryarASTra{1. ##RP p. 221.##}pAlasUtre’pyuktam- 



apAyabhUmiM gatimakSaNeSu 



daridratAM nIcakulopapattim | 



jAtyandhyadaurbalyamathAlpasthAmatAM 



gRhNanti te mAnavazena mUDhA: || iti || 



dharmasaMgItisUtre'pyuktam-sattvakSetraM bodhisattvasya buddhakSetraM yatazca buddhakSetrAdbuddhadharmANAM 



lAbhAgamo bhavati | nArhAmi tasmin vipratipattum | evaM cAsya bhavati-sarvaM sucaritaM duzcaritaM 



ca sattvAnnizritya pravartate | duzcaritAzrayAccApAyA: pravartante, sucaritAzrayAddevamanuSyA iti || 



ata eva ratnolkAdhAraNyAmapyuktam-iha bho jinaputrA: prathamacittotpAdiko bodhisattva: 



Adita eva sarvasattvAnAmantike dazaprakAraM cittamutpAdayati | katamaddazaprakAram ? tadyathA- 



hitacittatAM sukhacittatAM dAyAcittatAM snigdhacittatAM priyacittatAM anugrahacittatAM ArakSA- 



cittatAM samacittatAM AcAryacittatAM zAstRcittatAm | idaM dazaprakAraM cittamutpAdayatIti || 



zraddhAbalAdhAnAvatAramudrAsUtre'pyuktam-sarvasattvAnAM ziSyatvAbhyupagame sthito’smi | 



parAMzca sarvasattvaziSyatvAbhyupagame pratiSThApayiSyAmItyAzvAsaM pratilabhate | peyAlaM | sarvasattve- 



SvavanamanapraNamanatAyAM pratiSThito’smIti pUrvavat || 



tatrAvanamanapraNamanatAyAM sarvasattveSu nirmAnatA || 



tathA AryavimalakIrtinirdeze parizuddhabuddhakSetropapattaye sarvasattveSu zAstRpremoktam | loka- 



prasAdAnurakSArthaM tvAsanapAdaprakhyAlanakarma kurvatApi cetasA strISu vA akSaNaprApteSu vA vinipatiteSu 



bodhisattvena premagauravAbhyAsa: kArya: || 



uktaM hi gaNDavyUhe-tasya samanantaraniSaNNasya tasmin mahAsiMhAsane sarva: sa janakAyo’- 



bhimukha: prAJjalisthito’bhUt tameva rAjAnaM namasyamAna: | peyAlaM | sa khalu sarvadharmanirnAdacchatramaNDala- 



nirghoSo rAjA teSAM yAcanakAnAM sahadarzanenAttamanaskataro rAjJAnena ca trisAhasracakravartirAjyaprati-



lAbhenAsImAprAptakalpaparyavasAnena (?) | yAvat zuddhAvAsadevazAntivimokSamukhavihAreNAparyantakalpAva- 



sAnena | tadyathA kulaputra puruSasyaikAntatRSNAcaritasya mAtApitRbhrAtRbhaginImitrAmAtyajJAtisAlohita- 



putraduhitRbhAryAcirakAlaviyuktasyATavIkAntAravipraNaSTasya taddarzanakAmasya teSAM samavadhAnena mahatI 



prItiradhyavasAnamutpatet taddarzanAvitRptatayA | evameva kulaputra rAjJa: sarvadharmanirnAdacchatramaNDala-



nirghoSasya teSAM yAcanakAnAM sahadarzanena mahAprItivegA: saMjAtA: | cittatuSTisukhamavakrAntam, 



mahAMzcittodagratAvega: prAdurbhUto yAvatteSu sarvayAcanakeSu ekaputrakasaMjJA mAtApitRsaMjJA dakSiNIyasaMjJA 



kalyANamitrasaMjJA varNasaMjJA durlabhasaMjJA duSkarakArakasaMjJA bahukarasaMjJA paramopakArisaMjJA 



bodhimArgopastambhasaMjJA AcAryazAstRsaMjJotpadyeteti || 



@086



evamanyagatabhAve sattvAnAmagratogamanopasthAnAdiprasaGge sarvotsargaM smaret-eSAmevAya- 



mAtmIya: kAya: | yatheSTamatra vartantAm | pRthivIzodhanopalepanAdiSviva svasukhArthamiti | athavA 



svAmyaprasAdabhItanetra tatprasAdArthineva tadAjJAsaMpAdanA manasikartavyA | bhagavato'pyupasthAnaM



kurvato’nyagatyabhAvAt bhikSuNA glAnenAGgIkRtam || 



yathoktaM bhikSuprakIrNake-bhagavAnAha-mA bhAya bhikSu mA bhAya bhikSu | ahaM te bhikSu 



upasthAsye | Ahara bhikSu cIvarANi yAvatte dhovAmi | evamukte AyuSmAnAnando bhagavanta- 



metadavocat-mA bhagavAnetasya glAnasyAzucimrakSitAni cIvarANi dhovatu | ahaM bhagavan 



dhoviSyam | bhagavAnAha-tena hyAnanda tvametasya bhikSusya cIvarANi dhova | tathAgato udaka- 



mAsiJciSyati | atha khalvAyuSmAnAnando tasya glAnasya bhikSusya cIvarANi dhovati | bhagavAnudaka-



mAsiJcati || peyAlaM || atha khalvAyuSmAnAnandastaM glAnaM bhikSuM sAdhu ca suSThu cAnuparigRhya 



bahirdhA haritvA snApayet | bhagavAnudakamAsiJcatIti | Aha ca- 



yAnArAdhya mahattvaM virAdhya kaSTAM vipattimApnoti | 



prANaparityAgairapi teSAM nanu toSaNaM nyAyyam || 



ete te vai sattvA: prasAdya yAn siddhimAgatA bahava: | 



siddhikSetraM nAnyat sattvebhyo vidyate jagati || 



ete cintAmaNayo bhadraghaTA ghenavazca kAmadughA: | 



guruvacca devateva ca tasmAdArAdhanIyAste || 



kiM ca nizchadmabandhUnAmaprameyopakAriNAm | 



sattvArAdhanamutsRjya niSkRti: kA parA bhavet || 



zirasA dhArayAmAsa purA nAtho yathepsitam | 



jaTAsvadhyuSitAn sattvAn bhUtvA yatnena nizcala: || 



bhindanti dehaM pravizantyavIcIM yeSAM kRte tatra kRte kRtaM syAt | 



mahApakAriSvapi tena sarvaM kalyANamevAcaraNIyameSu || 



svayaM mama svAmina eva tAvadyadarthamAtmanyapi nirvyapekSA | 



ahaM kathaM svAmiSu teSu teSu karomi mAnaM na tu dAsabhAvam || 



yeSAM sukhe yAnti mudaM munIndrA: yeSAM vyathAyAM pravizanti manyum | 



tattooSaNAtsarvamunIndratuSTistatrApakAre’pakRtaM munInAm || 



AdIptakAyasya yathA samantAnna sarvakAmairapi saumanasyam | 



sattvavyathAyAmapi tadvadeva na prItyupAyo’sti mahAkRpANAm || 



tasmAnmayA yajjanadu:khanena du:khaM kRtaM sarvamahAdayAnAm | 



tadadya pApaM pratidezayAmi yatkheditAste munaya: kSamantAm || 



ArAdhanAyAzca tathAgatAnAM sarvAtmanA dAsyamupaimi loke | 



kurvantu me mUrdhni padaM janaughA nighnantu vA tuSyatu lokanAtha: ||



@087



AtmIkRtaM sarvamidaM jagattai: kRpAtmabhirnaiva hi saMzayo’tra | 



dRzyanta ete nanu satvarUpA: ta eva nAthA: kimanAdaro’tra || 



tathAgatArAdhanametadeva svArthasya saMsAdhanametadeva | 



lokasya du:khApahametadeva tasmAnmamAstu vratametadeva || 



yathaiko rAjapuruSa: pramathnAti mahAjanam | 



vikaroti na zaknoti dIrghadarzI mahAjana: || 



yasmAnnaiva sa ekAkI tasya rAjabalaM balam | 



tathA na durbalaM kaMcidaparAddhaM vimAnayet || 



yasmAnnarakapAlAzca kRpAvantazca tadbalam | 



tasmAdArAdhayetsatvAn bhRtyazcaNDanRpaM yathA || 



kupita: kiM nRpa: kuryAdyena syAnnarakavyathA | 



yatsattvadaurmanasyena kRtena hyanubhUyate || 



tuSTa: kiM nRpatirdadyAdyadbaddhatvasamaM bhavet | 



yatsattvasaumanasyena kRtena hyanubhUyate || 



AstAM bhaviSyadbuddhatvaM sattvArAdhanasaMbhavam | 



ihaiva saubhAgyayaza:sausthityaM kiM na pazyasi || 



prAsAdikatvamArogyaM prAmodyaM cirajIvitam | 



cakravartisukhaM sphItaM kSamI prApnoti saMsaran || 



maitrAzayazca yatpUjya: sattvamAhAtmyameva tat | 



buddhaprasAdAdyatpuNyaM buddhamAhAtmyameva tat || 



ata eva hi candra{1. ##SR. 32.277## (yAvanti pUjA bahuvidha aprameyA, yA kSetrakoTInayutaya-vivareSu | tAM pUja kRtva puruSavareSu nityaM saMkhyAkalApI na bhavati maitracitta: ||)}pradIpasUtre maitrIbhAvaphalamudbhAvitam- 



yAvanti pUjA bahuvidha aprameyA: 



kSetraM zateSU niyuta ca bimbareSu | 



tAM pUja kRtvA atuliyanAyakAnAM 



saMkhyAkalApI na bhavati maitracitte || 



tasmAdevaMvidheSu mahAdakSiNIyeSUnnatiM varjayetsadA | eSA connatirayonizomanaskArAt 



saMbhavatIti || 



tasyAnavatAre yatna: kArya: | yathoktaM ratnameghe-kathaM ca kulaputra bodhisattvo’yonizo- 



manaskArApagato bhavati ? iha bodhisattva ekAkI rahogata: pravivekasthito naivaM cittamutpAdayati- 



ahaM asaMkIrNavihArI | ahaM vivekasthita: | ahaM pratipannastAthAgate dharmavinaye | ye tvanye zramaNA 



vA brAhmaNA vA, sarve te saMkIrNavihAriNa: saMsargabahulA uddhurAstAthAgatAddharmavinayAt || 



@088



evaM hi bodhisattvo’yonizomanaskArApagato bhavati || 



punaratraivoktam-iha bodhisattvo vIryamArabhamANo na tanmahadvIryamAsvAdayati | na ca tena 



vIryeNAtmAnamutkarSayati | na parAn paMsayati | tasyaivaM bhavati-ko hi nAma saprajJajAtIya: 



svakarmAbhiyukta: parAMzcodayet || evaM hi bodhisattvo’nunnatavIryo bhavati || eSa tu puNyarakSAyA: 



saMkSepo yadbodhipariNAmanA || 



tathA hyuktamAryAkSayamatisUtre-na hi bodhipariNAmitasya kuzalamUlasyAntarA kazcitpari- 



kSayo yAvadbodhimaNDaniSadanAt | tadyathApi nAma bhadanta zAradvatIputra mahAsamudrapatitasyodaka- 



bindornAntarAsti kSayo yAvanna kalpaparyavasAna: | iti || 



iti zikSAsamuccaye bhogapuNyarakSA saptama: pariccheda: ||



@089



8



pApazodhanaM nAma aSTama: pariccheda: |



uktA trayANAmapyAtmabhAvAdInAM rakSA | zuddhiradhunA vaktavyA | kimartham ? 



zodhitasyAtmabhAvasya bhoga: pathyo bhaviSyati | 



samyaksiddhasya bhaktasya niSkaNasyeva dehinAm ||17||



yathoktamAryatathAgataguhyasUtre-yAni ca tAni mahAnagareSu mahAzmazAnAni bhavantyaneka- 



prANizatasahasrAkIrNAni, tatrApi sa bodhisattvo mahAntamAtmabhAvaM mRtaM kAlagatamupadarzayati | tatra 



te tiryagyonigatA: sattvA yAvadarthaM mAMsaM paribhujya Ayu:paryante mRtA: kAlagatA: sugatau svargaloke 



deveSUpapadyante | sa caiva teSAM heturbhavati yAvatparinirvANAya, yadidaM tasyaiva bodhisattvasya pUrva- 



praNidhAnaparizuddhyA | yena dIrgharAtramevaM praNidhAnaM kRtam-ye me mRtasya kAlagatasya mAMsaM 



paribhuJjIran, sa eva teSAM heturbhavet svargotpattaye yAvatparinirvANAya tasya zIlavata: | Rdhyati 



prArthanA | Rdhyati praNidhAnamiti || 



punaratraivoktam-sa dharmakAyaprabhAvito darzanenApi sattvAnAmarthaM karoti | zravaNenApi 



sparzanenApi sattvAnAmarthaM karoti | tadyathApi nAma zAntamate jIvakena vaidyarAjena sarvabhaiSajyAni 



samudAnIya bhaiSajyatarusaMhatimayaM dArikArUpaM [kRtaM] prAsAdikaM darzanIyaM sukRtaM suniSThitaM 



suparikarmakRtam | sA Agacchati gacchati tiSThati niSIdati zayyAM ca kalpayati | tatra ye 



AgacchantyAturA mahAtmAno rAjAno vA rAjamAtrA vA zreSThigRhapatyamAtyakoTTarAjAno vA, tAn sa



jIvako vaidyarAjastayA bhaiSajyadArikayA sArdhaM saMyojayati | teSAM samanantarasaMyogamApannAnAM sarva- 



vyAdhaya: prasrabhyante, arogAzca bhavanti sukhino nirvikArA: | pazya zAntamate jIvakasya 



vaidyarAjasya laukikavyAdhicikitsAjJAnaM yadyanyeSAM vaidyAnAM saMvidyate | evameva zAntamate tasya 



dharmakAyaprabhAvitasya bodhisattvasya yAvanta: sattvA: strIpuruSadArakadArikA rAgadoSamohasaMtaptA: kAyaM 



spRzanti, teSAM saMspRSTamAtrANAM sarvaklezA: prasrabhyante, vigatasaMtApaM ca kAyaM saMjAnanti yadidaM 



tasyaiva bodhisattvasya pUrvapraNidhAnasuparizuddhatvAt | etadarthamAtmabhAva: zodhya: ||



kiM ca azodhane doSamAha- 



tRNacchannaM yathA zasyaM rogai: sIdati naidhate | 



buddhAGkurastathA vRddhiM klezacchanno na gacchati ||18|| 



pratipakSanirAsena vRddhyarthaM cetyabhiprAya: || 



AtmabhAvasya kA zuddhi: pApaklezavizodhanam | 



saMbuddhoktyarthasAreNa yatnAbhAve tvapAyaga: ||19||



tatra pApazodhanaM caturdharmakasUtre dezitam-caturbhirmaitreya dharmai: samanvAgato bodhisattvo mahA- 



sattva: kRtopacitaM pApamabhibhavati | katamaizcaturbhi: ? yaduta vidUSaNAsamudAcAreNa, pratipakSasamudA-



cAreNa, pratyApattibalena Azrayavalena ca | tatra vidUSaNAsamudAcAro’kuzalaM karmAdhyAcarati, 



tatraiva tatraiva ca vipratisArabahulo bhavati | tatra pratipakSasamudAcAra: kRtvApyakuzalaM karma kuzale 



@090



karmaNyatyarthAbhiyogaM gata: | pratyApattibalaM saMvarasamAdAnAdakaraNasaMvaralAbha: | tatrAzrayabalaM buddhadharma- 



saMghazaraNagamanamanutsRSTabodhicittatA ca | subalavatsaMnizrayeNa na zakyate pApenAbhibhavitum | 



ebhirmaitreya: caturbhidharmai: samanvAgato bodhisattvo mahAsattva: kRtopacitaM pApamabhibhavatIti || 



tatra kathaM vidUSaNAsamudAcAro bhAvayitavya: ? yathA suva{1. ##SP 4. 17-32; 42-50; 52.##}rNaprabhAsottamasUtre’bhihitam- 



samanvAharantu mAM buddhA: kRpAkAruNyacetasa: | 



[atyayaM pratigRhNantu dazadikSu vyavasthitA: |] 



ye ca dazadizI loke tiSThanti dvipadottamA: || 



yacca me pApakaM karma kRtaM pUrvaM sudAruNam | 



tatsarvaM dezayiSyAmi sthito dazabalAgrata: || 



mAtApitR#najAnatA buddhAnAmaprajAnatA | 



kuzalaM cAprajAnatA yatta pApaM kRtaM mayA || 



aizvaryamadamattena kulabhogamadena ca | 



tAruNyamadamattena yattu pApaM kRtaM mayA || 



duzcintitaM duruktaM ca duSkRtenApi karmaNA | 



anAdInavadarzinA yattu pApaM kRtaM mayA || 



bAlabuddhipracAreNa ajJAnAvRtacetasA | 



pApamitravazAccaiva klezavyAkulacetasA || 



krIDArativazAccaiva zokarogavazena vA | 



atRptadhanadoSeNa yattu pApaM kRtaM mayA || 



anAryajanasaMsagairIrSyAmAtsaryahetunA | 



zAThyadAridryadoSeNa yattu pApaM kRtaM mayA || 



vyasanAgamakAle’smin kAmAnAM bhayahetunA | 



anaizvaryagatenApi yattu pApaM kRtaM mayA || 



calacittavazenaiva kAmakrodhavazena vA | 



kSutpipAsArditenApi yattu pApaM kRtaM mayA || 



pAnArthaM bhojanArthaM ca vastrArthaM strISu hetunA | 



vicitrai: klezasaMtApairyattu pApaM kRtaM mayA || 



kAyavAGmanasAM pApaM tridhA duzcaritaM citam | 



yatkRtamIdRzair UpaistatsarvaM dezayAmyaham || 



yattu buddheSu dharmeSu zrAvakeSu tathaiva ca | 



agauravaM kRtaM syAddhi tatsarvaM dezayAmyaham ||



@091



yattu pratyekabuddheSu bodhisattvaSu vA puna: | 



agauravaM kRtaM syAddhi tatsarvaM dezayAmyaham ||



sa{1. ##Not found in SP.##}ddharmabhANakeSveva anyeSu guNavatsu vA | 



agauravaM kRtaM syAddhi tatsarvaM dezayAmyaham || 



saddharma: pratikSiptaM syAdajAnantena me sadA | 



mAtApitRSvagauravaM tatsarvaM dezayAmyaham || 



mUrkhatvena bAlatvena mAnadarpAvRtena ca | 



rAgadveSeNa mohena tatsarvaM dezayAmyaham || 



vyavalokayantu mAM buddhA: samanvAhRtacetasa: | 



atyayaM pratigRhNantu kAruNyArpitacetasa: || 



yattu pApaM kRtaM pUrvaM mayA kalpazateSu ca | 



tasyArthaM zokacitto’haM kRpaNIyo bhayArdita: || 



bimemi pApakarmANAM satataM dInamAnasa: | 



yatra yatra cariSyAmi na cAsti me balaM kvacit || 



sarve kAruNikA buddhA: sarve bhayaharA jage | 



atyayaM pratigRhNantu mocayantu ca mAM bhayAt || 



klezakarmaphalaM mahyaM pravAhayantu tathAgatA: | 



snApayantu ca mAM buddhA: kAruNyasaritodakai: || 



sarvaM pApaM dezayAmi yattu pUrvaM kRtaM mayA | 



yacca etarhi me pApaM tatsarvaM dezayAmyaham || 



AyatyAM saMvaramApadye sarvaduSkRtakarmaNAm | 



na chAdayAmi tatpApaM yadbhavenmama duSkRtam || 



trividhaM kAyikaM karma vacasA ca caturvidham | 



manasA triprakAreNa tatsarvaM dezayAmyaham || 



kAyakRtaM vAcakRtaM manasA ca vicintitam | 



kRtaM dazavidhaM karma tatsarvaM dezayAmyaham || 



yacca me pApakaM karma aniSTaphaladAyakam | 



tatsarvaM dezayiSyAmi buddhAnAM purata: sthita: || 



bhavagatisaMkaTe bAlabuddhinA pApaM yanme kRtaM sudAruNam | dazabalamagrata: sthita: tatsarvaM 



pApaM pratidezayAmi | dezayAmi ca tatpApaM yanmayA saMcitaM janmasaMkaTe vividhai: kAyapracArasaMkaTai- 



rbhavasaMkaTalokasaMkaTe cApalacalacittasaMkaTe mUrkhabAlakRtaklezasaMkaTe | pApamitrAgamasaMkaTena ca | 



@092



bhayasaMkaTarAgasaMkaTe doSamohatamasaMkaTairapi kSaNasaMkaTe kAlasaMkaTe puNyopArjanasaMkaTairapi | jina-



saMkaTasaMmukhasthita: tatsarvapApaM pratidezayAmi || 



vizeSatastu bodhisattvApattInAM gurvINAM ladhvInAM dezanA AryopAliparipRcchAyAmuktA-kA 



punargurvI mUlApatti: ? sAmAnyatastu tatroktam | sacedupAle mahAyAnasaMprasthito bodhisattvo mahA- 



sattvo gaGganadIvAlikopamA rAgapratisaMyuktA ApattIrApadyeta, yAM caikato dveSasaMyuktAmApattimApa- 



dyeta bodhisattvayAnaM pramANIkRtya | pe^ | iyaM tAbhyo gurutarA ApattiryeyaM dveSasaMyuktA | tatkasya heto: ? 



yo’yaM dveSa upAle sattvaparityAgAya saMvartate | rAga: sattvasaMgrahAya saMvartate, tatra upAle ya: kleza: 



sattvasaMgrahAya saMvartate, na tatra bodhisattvasya chalaM na bhayam | peyAlaM | tasmAttarhi tvAmupAle yA: 



kAzcana rAgapratisaMyuktA Apattaya:, sarvAstA anApattaya iti vadAmi | ko’trAbhiprAya: ? sattva- 



saMgrAhakasyaiva pUrvameva vizeSitatvAt | adhyAzayakRpAvato hyayamupadeza: | yasmAdanantaramAha-tatra 



upAle ye’nupAyakuzalA bodhisattvAste rAgapratisaMyuktAbhya Apattibhyo bibhyati | ye punarupAya- 



kuzalA bodhisattvAste dveSasaMprayuktAbhya Apattibhyo bibhyati na rAgapratisaMyuktAbhya iti || 



ke punarupAyakuzalA: ? ye prajJAkRpAbhyAM sattvatyAgAnnivAryante | ubhayathA hi sattvatyAgo 



bhavati-kevalaprajJayA du:khazUnyatAvabodhAt, kevalayA ca kRpayA | klezabalAdacireNa kRpAhAni: | 



yaduktamupAyakauzalyasUtre-tadyathA kulaputra mantravidyAdhara: puruSo rAjJA paJcapAzakena bandhanena 



baddha: syAt | sa yadA kAGkSeta prakramaNAya, tadaikamantravidyAbalena sarvabandhanAni chittvA 



prakramet | evameva kulaputra upAyakuzalo bodhisattva: paJcabhi: kAmaguNai ratiM vindati, taizcA- 



kIrNo viharati | yadA ca punarAkAGkSate, tadA prajJAbalAdhInena ekena ca sarvajJatAcittena sarva- 



kAmaguNAn prabhujya cyuto brahmaloka upapadyata iti || 



dveSe’pi kiM naivamiSyate ? prakRtimahAsAvadyatvAt | kRpAvaikalye copAyasyaivAsaMbhavAt || 



parArthasiddhiM vA svArthAdgurutarAmadhimucyamAna: kopaparavattayApi paramanuzAsya anutApapUrvaka- 



mAyatyAM saMvaramutpadyate | ahitanivArake krodhe ko doSa: ? avakAzadAnena tadvAsanAdoSAt kRpA- 



hAnidoSa: | tacchedena mUlacchedadoSa iti pazcAddarzayiSyAma: | yadyapi tasya sattvasya taddhitam, tathApi 



bodhisattvakRpAhAnyA mahata: sattvArthAnubandhasya hAni: syAt || 



Aryasatyakaparivarte’pi putradRSTAnta: karuNAdhiSThita eva veditavya: | yazca tatrApi kRpA- 



pratiSedha:, sa lokArthapANDityena lokAvarjanArtham | nirvAryamANazca yadi hitakAmo bodhisattvo 



pratighaM labheta saMbodhisattva:, syAdubhayoranartha: || 



rAge’pi tarhi doSa: paThyate-



kAmAnuSevaNi bhoti andha manujo mAtApitRghAtako 



kAmAn sevatu zIlavantu vadhayI tasmAdvivarjetsadA || iti || 



svasaukhyasaGgena ca paradu:khopekSA dRSTA | satyaM dRSTA | yena paradu:khaM svadu:khatayA nAbhya-



stam, yena tvabhyastam, tasyobhayadoSAsaMbhava: | yathoktaM candra{1. ##SR 35.##}pradIpasUtre-tadyathApi nAma Ananda 



@093



kazcideva puruSo’dhastAtpAdatalamAdAya yAvanmUrdhanyAdIpto bhavet saMprajvalita ekajvAlIbhUta:, taM kazcivade



puruSa upasaMkramya evaM vadet-ehi tvaM bho: puruSa anirvApitenAtmabhAvena paJcabhi: kAmaguNai: samarpita: 



samanvaGgIbhUta: krIDasva ramasva paricArayasveti | tatkiM manyase Ananda api tu sa puruSo’nirvA- 



pitenAtmabhAvena paJcabhi: kAmaguNai:…krIDeta rametparicaret ? Ananda Aha-no hIdaM bhagavan || 



bhagavAnAha-krIDeta Ananda sa puruSo rametparicaretparikalpamupAdAya aparinirvApitenAtmabhAvena 



paJcabhi: kAmaguNai: samarpita: samanvaGgIbhUta: ? na tvevaM tathAgatasya pUrvaM bodhisattvacaryAM caramANasya 



sattvAn tribhirapAyairdu:khitAn dRSTA daridrAnabhUt saumanasyaM vA cittaprasAdo veti vistara: || 



loke’pi putre zUlamAropyamANe pazyatormAtApitrorna saukhyasaGgo dRSTa: svAnurUpakRpAvazAt 



pracchannastarhi sasvAmikAsu ni:svAmikAsu vA kuladharmadhvajarakSitAsu kAmamithyAcAro na syAt | sati 



sattvArthe sattvAnupaghAte cAnubandhaM nirUpyAdoSa: | samyagbrahmacAriNISu kRtArthatvAddUrAtparihAra: | pUjyA ca 



mAtRbhaginyAdivat | evaM tarhi bhikSorapyevamApannam | na tasyApareNa brahmacaryaprakAreNa sattvArthasAdhanAt || 



tathAhyuktamAryAkSayamatisUtre-kAlAkAle punaranenopekSA karaNIyeti || atha tato’pyadhikaM sattvArthaM 



pazyet, zikSAM nikSipet || upAyakauzalyasUtre-jyotirmANavakaM dvAcatvAriMzadvarSasahasra- 



brahmacAriNamadhikRtya saptame pade sthitasya kAruNyamutpadyeta | kiM cApyahamidaM vrataM khaNDayitvA 



nirayaparAyaNa: syAm, tathApyutsahe’haM nairayikaM du:khaM prativedayitum | atha ceyaM strI sukhitA bhavatu | 



mA kAlaM karotu | iti hi kulaputra jyotirmANavaka: pazcAnmukho nivartya tAM striyaM dakSiNena 



pANinA gRhItvaivamAha-uttiSTha bhagini yathAkAmakaraNIyaste bhavAmIti || pe^ || so’haM kulaputra 



mahAkAruNyacittotpAdenetvareNa kAmopasaMhitena dazakalpasahasrANi pazcAnmukhamakArSam | pazya kulaputra 



yadanyeSAM nirayasaMvartanIyaM karma, tadupAyakuzalasya bodhisattvasya brahmalokopapattisaMvartanIyamiti || 



punaratraivAha-yadi bodhisattva ekasya sattvasya kuzalamUlaM saMjanayettathArUpAM cApatti- 



mApadyeta yathArUpayA ApattyA ApannayA kalpazatasahasraM niraye pacyeta, utsoDhavyameva bhagavan



bodhisattvenApattimApattuM tacca nairayikaM du:kham | na tveva tasyaikasya sattvasya kuzalaM parityaktumiti || 



punaratraivAha-iha kulaputra upAyakuzalo bodhisattvo yadA kadAcitkasmiMzcitpApamitravaze- 



nApattimApadyeta, sa ita: pratisaMzikSate-na mayaibhi: skandhai: parinirvApayitavyam | mayA punarevaM 



saMnAha: saMnaddhavya:-aparAntakoTi: saMsaritavyA sattvAnAM paripAcanahetoriti | na mayA 



cittadAha: karaNIya: | yathA yathA saMsariSyAmi tathA tathA sattvAn paripAcayiSyAmi | api tvetAM 



cApattiM yathAdharmaM pratikariSyAmi | AyatyAM saMvaramApatsye | sacetkulaputra pravrajito bodhisattva: 



parikalpamAdAya sarvAzcatasro mUlApattIratikramet, anena copAyakauzalyena vinodayet, anApattiM 



bodhisattvasya vadAmIti || 



sphuTaM cAryaratnameghe AnantaryacikIrSupuruSamAraNAnujJAnAt | zrAvakavinaye’pi mUlApatti- 



sthAna eva kAruNyAnmRgAdimokSaNe’nApattiruktava || 



@094



ayaM ca rAge guNo yadbodhisattve rAgamutpAdya sugatirlabhyate na tu krodhena | yathoktamupAya- 



kauzalyasUtre priyaMkare bodhisattva raktA[dha]vyottarAM dArikAmadhikRtya- 



priyaMkarasya praNidhe: puna: punaryA istri prekSeta sarAgacittA | 



sA istribhAvaM parivarjayitvA puruSo bhavet yAdRgudArasattva: || 



pazyasva Ananda guNAsya IdRzA: yenAnyasattvA nirayaM vrajanti | 



tenaiva zUreSu janitva rAgaM gacchanti svargaM puruSatvameva ca || peyAlaM || 



bhaiSajyarAjeSu mahAyazeSu ko bodhisattvaSu janayeta dveSam | 



yeSAM kilezo’pi sukhasya dAyaka: kiM vA punaryastAn satkareyA: || iti || 



evamanyasmin sattvArthopAye sati rAgajA ApattiranApattiruktA || upAyakauzalyasUtre ca 



gaNikAvatkRtArtho bodhisattvo nirapekSastaM sattvaM tyajatIti vistareNoktam || 



alabdhabhUmezca SaTpAramitAsu caritavata iyaM cintA, netarasyeti AstAM prAsaGgikam || 



tasmAd dveSasyAvakAzo na deya: | uktaM hyupAliparipRcchAyAm-bodhisattvAnAM zAriputra dve 



mahAsAvadye ApattI | katame dve ? dveSasahagatA mohasahagatA ceti | tatra zAriputra prathamA 



Apattirdazavarge Rjukena dezayitavyA | hastApatti: paJcavarge gurvI dezayitavyA | striyA 



hastagrahaNaM cakSurdarzanam duSTacittApattirekapudgalasya dvayorvA zAriputra tAM gurvI darzayet | 



paJcAnantaryasamanvAgatApattirbodhisattvena stray#pattirdArikApattirhastApatti: stUpApatti: saMghApatti: | 



tathA anyAzcApattayo bodhisattvena paJcatrizatAM buddhAnAM bhagavatAmantike rAtriMdivaM ekAkinA gurvyo 



dezayitavyA: ||



tatreyaM dezanA-ahamevaMnAmA buddhaM zaraNaM gacchAmi | dharmaM zaraNaM gacchAmi | saMghaM zaraNaM 



gacchAmi || nama: zAkyamunaye tathAgatAyArhate samyaksaMbuddhAya | namo vajrapramardine | namo ratnArciSe | 



namo nAgezvararAjAya | namo vIrasenAya | namo vIranandine | namo ratnazriye | namo ratnacandraprabhAya | 



namo’moghadarzine | namo ratnacandrAya | namo nirmalAya | namo vimalAya | nama: zUradattAya | 



namo brahmaNe | namo brahmadattAya | namo varuNAya | namo varuNadevAya | namo bhadrazriye | 



namazcandanazriye | namo’nantaujase | nama: prabhAsazriye | namo’zokazriye | namo nArAyaNAya | 



nama: kusumazriye | namo brahmajyotirvikrIDitAbhijJAya tathAgatAya | namo dhanazriye | nama: 



smRtizriye | nama: suparikIrtitanAmadheyazriye | nama indraketudhvajarAjAya | nama: 



suvikrAntazriye | namo vicitrasaMkramAya | namo vikrAntagAmine | nama: samantAvabhAsavyUhazriye | 



namo ratnapadmavikrAmiNe | namo ratnapadmasupratiSThitazailendrarAjAya tathAgatAyArhate samyaksaMbuddhAya || 



evaMpramukhA yAvanta: sarvalokadhAtuSu tathAgatA arhanta: samyaksaMbuddhAstiSThanti dhriyante yApayanti, 



te mAM samanvAharantu buddhA bhagavanta: | yanmayA asyAM jAtau anyAsu vA jAtiSu anavarAgre jAti- 



saMsAre saMsaratA pApakaM karma kRtaM syAtkAritaM vA kriyamANaM vA anumoditaM bhavet, staupikaM vA 



sAMdhikaM vA dravyamapahRtaM syAt, hAritaM vA hriyamANaM vA anumoditaM bhavet | paJcAnantaryANi kRtAni 



syu: kAritAni vA kriyamANAni vA anumoditAni bhaveyu: | dazAkuzalAn karmapathAn samAdAya vartitaM 



@095



syAt, pare vA samAdApitA: syurvartamAnA vA anumoditA bhaveyuryena karmAvaraNenAvRto’haM nirayaM va 



gaccheyaM tiryagyoniM vA yamaviSayaM vA gaccheyaM pratyantajanapadeSu mleccheSu vA pratyAjAyeyaM dIrghAyuSkeSu 



deveSUpapadyeyamindriyavikalatAM vAdhigaccheyaM mithyAdRSTiM vopagRhNIyAM buddhotpAdaM vA virAgayeyam, 



tatsarvaM karmAvaraNaM teSAM buddhAnAM bhagavatAM jJAnabhUtAnAM sAkSibhUtAnAM pramANabhUtAnAM jAnatAM 



pazyatAmagrata: pratidezayAmi, AviSkaromi na praticchAdayAmi, AyatyAM saMvaramApadye | samanvAharantu 



mAM te buddhA bhagavanto yanmayA asyAM jAtAvanyAsu vA jAtiSvanavarAgre vA jAtisaMsAre saMsaratA 



dAnaM dattaM bhavedantazastiryagyonigatAyApyAlopa:, zIlaM vA rakSitaM bhavedyacca me brahmacaryavAsakuzalamUlam, 



yacca me sattvaparipAkakuzalamUlam, yacca me bodhicittakuzalam, yacca me’nuttarajJAnakuzalamUlam, 



tatsarvamaikadhyaM piNDayitvA tulayitvA abhisaMkSipya anuttarAyAM samyaksaMbodhau uttarottarayA pariNAmanayA 



yathA pariNAmitamatItairbuddhairbhagavadbhiryathA pariNAmayiSyantyanAgatA buddhA bhagavanta:, yathA pariNAmayanti- 



etarhi dazasu dikSu pratyutpannA buddhA bhagavanta:, tathA ahamapi pariNAmayAmi | sarvaM puNyamanumodayAmi | 



sarvAn buddhAnadhyeSyAmi | bhavatu me jJAnamanuttaram || 



ye cAbhyatItAstathapi ca ye anAgatA 



ye cApi tiSThanti narottamA jinA: | 



anantavarNAn guNasAgaropamA- 



nupaimi sarvAn zaraNaM kRtAJjali: || 



ye bodhisattvA: karuNabalairupetA 



vicaranti loke sattvahitAya zUrA: |



trAyantu te mAM sada pApakAriNaM 



zaraNaM yAmi tAn bahubodhisattvAn ||



iti hi zAriputra bodhisattvenemAn paJcatriMzato buddhAn pramukhAn kRtvA sarvatAthAgatAnugatai- 



rmanasikArai: pApazuddhi: kAryA | tasyaivaM sarvapApavizuddhasya tatra ca buddhA bhagavanto mukhAnyupadarzayanti 



sattvavimokSArthameva | nAnAvyaJjanAkAramupadarzayanti vibhrAntabAlapRthagjanAnAM paripAcanAheto: | 



peyAlaM | na zakyaM sarvazrAvakapratyekabuddhanikAyairApattikaukRtyasthAnaM vizodhayitum, yadbodhisattvasteSAM 



buddhAnAM bhagavatAM nAmadheyadhAraNaparikIrtanena rAtriMdivaM triskandhakadharmaparyAyapravartanenApattikaukRtyA- 



nni:sarati samAdhiM ca pratilabhate || 



ukto vidUSaNAsamudAcAra: | pratipakSasamudAcAra ucyate | tatra gambhIrasUtrAntaparicayAt 



pApakSayo bhavati | yathA vajra{1. ##VCh.16.##}cchedikAyAmuktam-ye te subhUte kulaputrA vA kuladuhitaro vA 



imAnevaMrUpAn sUtrAntAnudgahISyanti yAvatparyavApsyanti, te paribhUtA bhaviSyanti suparibhUtA: | 



tatkasya heto: ? yAni teSAM sattvAnAM paurvajanmikAni karmANi kRtAnyapAyasaMvartanIyAni, tAni 



tayA paribhUtatayA dRSTa eva dharma kSapayiSyanti buddhabodhiM ca prApsyantIti ||



@096



zUnyatAdhimuktyA’pi pApazuddhirbhavati tathAgatakoSasUtre vacanAt-ya: kAzyapa pitA ca 



syAtpratyekabuddhazca, taM jIvitAd vyaparopayedidamagraM prANAtipAtAnAm | idamagramadattAdAnAnAm, yaduta 



triratnadravyApaharaNatA | idamagraM kAmamithyAcArANAM yaduta mAtA syAdarhantIM ca | idamagraM mRSAvAdAnAM 



yaduta tathAgatasyAbhyAkhyAnam | idamagraM paizunyAnAM yadutAryasaMghasyAvarNa: | idamagraM pAruSyANAM



yadutAryANAmavasphaNDanam | idamagraM saMbhinnapralApAnAM yaduta dharmakAmAnAM vikSepa: | idamagraM 



vyApAdAnAM yadutAnantaryaparikarSaNam | idamagramabhidhyAnAM yaduta samyaggatAnAM lAbhaharaNacittatA | 



idamagraM mithyAdRSTInAM yaduta gahanatAdRSTi: | ime kAzyapa dazAkuzalA: karmapathA mahAsAvadyA: | 



sacetkAzyapa ekasattva ebhirevaMmahAsAvadyairdazabhirakuzalai: karmapathai: samanvAgato bhavet, sa ca 



tathAgatasya hetupratyayasaMyuktAM dharmadezanAmavataret-nAtra kazcidAtmA vA sattvo vA jIvo vA 



pudgalo vA ya: karoti pratisaMvedayate, iti hyakRtAmanabhisaMskArAM mAyAdharmatAmasaMklezadharmatAM 



prakRtiprabhAsvaratAM sarvadharmANAmavatarati, AdizuddhAn sarvadharmAnabhizraddadhAtyadhimucyate, nAhaM tasya 



sattvasyApAyagamanaM vadAmIti || 



karmAvaraNavizuddhisUtre’pyuktam-punaraparaM maJjuzrIryo bodhisattva ApattimanApattiM pazyati, 



avinayaM vinayaM pazyati, saMklezaM vyavadAnaM pazyati, saMsAradhAtuM nirvANadhAtuM pazyati,



sa karmAvaraNavizuddhiM pratilabhata iti || 



trisamayarAje’pi pApapratipakSasamudAcAra ukta:-akSiNI nimIlya buddhabodhisattvA- 



lambanacitta: zatAkSaramaSTasahasraM japet | nimIlitAkSa eva buddhabodhisattvAn pazyati, vigatapApo 



bhavati | athavA caityaM pradakSiNIkurvannaSTasahasraM japet, caityapratimAyA: saddharmapustakAnAM caikatamaM 



puraskRtyAyameva vidhiriti || 



cundAdhAraNIM vA tAvajjapedyAvatpApakSayanimittAni pazyati svapne | tadyathA krandanA- 



dichardanadadhikSIrAdibhojanAttu vigatapApo bhavati | vamanAdvA candrasUryadarzanAdAkAzagamanA- 



jjavalitAnalamahiSakRSNapuruSaparAjayAd bhikSubhikSuNIsaMghadarzanAt kSIravRkSagirisiMhAsanaprAsAda- 



nAvArohaNAddharmazravaNAcca pApakSaya: saMlakSayitavya: || 



tathAgatabimbaparivarte’pi pratipakSasamudAcAra ukta:-tadyathA puruSo mIDhAvalipta: 



sudhautasnAnaM kRtvA gandhairvilipyeta, tasya taddaurgandhyaM vAntaM vigataM syAt, evaM paJcAnantaryakAriNa- 



statpApaM vigacchati | yo’pi dazAkuzalakarmapathasamanvAgatastathAgate zraddhAM pratilabhya tathAgata- 



bimbaM kArayet, tasyApi tatpApaM na prajJAyate vizeSato bodhicittasamanvAgatasya, vizeSato’-



bhiniSkrAntagRhAvAsasya zIlavata: | iti ||



puSpakUTadhAraNyAmapyuktam-yazca khalu puna: siMhavikrIDitatathAgataM saMmukhaM varSaM vA varSasahasraM vA 



varSazatasahasraM vA sarvasukhopadhAnairupatiSThet, yazca parinirvRtasya tathAgatasya caitye bodhicittasaMgRhIta



ekapuSpamAropayet, tathAgatapUjAyai jalAJjaliM copanAmayet, jalena vA siJcayet, iSikApadaM vA



dadyAt, nirmAlyaM cApanayet, upalepanapradAnaM vA puSpapradAnaM vA dIpapradAnaM vA kuryAdAttamanA:, 



ekakramavyatihAraM vAtikramya vAcaM bhASate namastasmai buddhAya bhagavata itimAtre atra siMhavikrIDita kAGkSA



@097



vA vimatirvA vicikitsA vA yadasau kalpaM vA kalpazataM vA kalpasahasraM vA durgativinipAtaM 



gacchet, nedaM sthAnaM vidyata iti || 



bhaiSa{1. bhaiSajya ##pp. 19-23.##}jyaguruvaidUryaprabharAjasUtre’pyuktam-ye paJca zikSApadAni dhArayanti, ye daza zikSApadAni 



dhArayanti, ye ca bodhisattvasaMvaraM caturvarazikSApadazataM dhArayanti, ye punarabhiniSkrAntagRhAvAsA 



bhikSava: paJcAzAdhike dve zikSApadazate dhArayanti, yAzca bhikSuNya: paJca zikSApadazatAni dhArayanti, 



ye ca yathAparigRhItAcchikSAsaMvarAdanyatarAcchikSApadAdbhraSTA bhavanti, sacete durgatibhayabhItA:, tasya 



bhagavato bhaiSajyaguruvaidUryaprabharAjasya tathAgatasya nAmadheyaM dhArayeyuryathAvibhavatazca pUjAM kuryu:, na 



bhUyasteSAmapAyagati: pratikAGkSitavyA || 



atha bhagavAnAyuSmantamAnandamAmantrayate sma-zraddadhAsi tvamAnanda pattIyasi, yadahaM tasya 



bhagavato bhaiSajyaguruvaidUryaprabharAjasya tathAgatasya guNAn varNayAmi | atha te kAGkSA vA vimatirvA 



vicikitsA vA atra gambhIre buddhagocare ? athAyuSmAnAnando bhagavantametadavocat-na bhadanta bhagavan



kAGkSA vA vimatirvA vicikitsA vA tathAgatabhASiteSu sUtrAnteSu | tatkasya heto: ? nAsti 



tathAgatAnAmaparizuddhakAyavAGmana: samudAcAratA | imau bhagavan candrasUryAvevaMmaharddhikAvevaMmahAnubhAvau 



pRthivyAM patetAm | sumeru: parvatarAjA sthAnAccalet | na tu buddhAnAM vacanamanyathA bhavet | kiM tu 



bhadanta bhagavan santi sattvA: zraddhendriyavikalA:, ye buddhagocaraM zrutvA na zraddadhati | teSAmevaM 



bhavati-kathamidaM nAmadheyasmaraNamAtreNa tasya tathAgatasya ettakA guNAnuzaMsA bhavanti ? te na 



zraddadhati | na pattIyanti | pratikSipanti | teSAM dIrgharAtramanarthAyAhitAyAsukhAya vinipAtAya 



bhaviSyati | bhagavAnAha-asthAnamAnanda anavakAzo yeSAM tasya nAmadheyaM nipatet karNe, teSAM 



durgatyapAyagamanaM bhavediti | du:zraddhAnIyazcAnanda buddhAnAM buddhagocara: | yacca tvamAnanda zraddadhAsi 



pattIyasi, tathAgatasyaiSo’nubhAvo draSTavya: | abhUmizcAtra zrAvakapratyekabuddhAnAM sthApayitvA 



ekajAtipratibaddhAn bodhisattvAn mahAsattvAniti || 



atraiva coktam-ye cAnye zrAddhA: kulaputrA vA kuladuhitaro vA aSTAGgasamanvAgatamupa- 



vAsamupavasanti, ekavArSikaM vA traivArSikaM vA zikSApadaM dhArayanti, yeSAmevamabhiprAya: evaM praNidhAnam 



-anena vayaM kuzalamUlena pazcimAyAM dizAyAM sukhAvatyAM lokadhAtau upapadyema, yatrAmitAbhastathAgata: | 



yai: zrutaM bhaviSyati tasya bhagavato bhaiSajyaguruvaidUryaprabharAjasya tathAgatasya nAmadheyam, teSAM 



maraNakAlasamaye’STau bodhisattvA RddhyA Agatya mArgamupadarzayanti | te tatra nAnAraGgeSu padmeSUpapAdukA: 



prAdurbhavanti | kecitpunardevalokaupapadyante | teSAM tatropapannAnAM tatpUrvakaM kuzalamUlaM na kSIyate | 



durgativinipAtabhayaM ca na bhaviSyati | te tatazcyutvA iha manuSyaloke rAjAno bhavanti 



caturdvIpezvarAzcakravartina: | anekAni sattvakoTIniyutazatasahasrANi dazakuzaleSu karmapatheSu 



pratiSThApayanti | apare puna: kSatriyamahAzAlakuleSUpapadyante | brAhmaNamahAzAlakuleSUpapadyante | 



gRhapatimahAzAlakuleSu prabhUtadhanadhAnyakoSThAgArakuleSUpapadyante | te rUpasaMpannA bhavanti, 



parivArasaMpannA bhavanti ||



@098



tatraivoktam-yena ca punarmAtRgrAmeNa tasya bhagavato bhaiSajyaguruvaidUryaprabharAjasya tathAgatasya 



nAmadheyaM zrutaM bhaviSyati udgRhItaM vA, sa tasya pazcimo mAtRgrAmabhAva: pratikAGkSitavya iti || 



maJjuzrIbuddhakSetraguNavyUhAlaMkArasUtre’pyuktam- 



jJAnottaraprabhAketuM praNidhAnamatiM tathA | 



zAntendriyaM maJjughoSaM bhaktita: praNamAmyaham || 



ya eSAM bodhisattvAnAM nAmadheyaM tu dhArayet | 



[e]tasya mAtRgrAmasya strIbhAvo na bhaviSyati || 



ukta: saMkSepAtpratipakSasamudAcAra: | pratyApattibalamadhunocyate | yathoktamAryakSitigarbhasUtre- 



prANAtipAtAtprativirato bhavati bodhisattvo mahAsattva: sarvasattvAnAmabhayaMdada: | anuttrAso’nupAyAso- 



‘lomaharSa: | sa tena kuzalamUlena karmavipAkena yatpUrvAntakoTipaJcagaticakrArUDhena saMsAra- 



nadyudyAtena prANAtipAtahetunA kAyavAGmanasA karmAvaraNaM klezAvaraNaM dharmAvaraNaM kRtaM vA syAtkAritaM 



vA anumoditaM syAt, tatsarvaM tena prANAtipAtavairamaNacakreNa sarvAnarthaM mardayati, yAvadazeSamavipAkaM 



kurute | sanikAyasabhAge devamanuSyANAM priyo bhavati, nirAtaGko dIrghAyuSka iti || yAvat punaraparaM 



kulaputra yo bodhisattvo yAvajjIvamadattAdAnAtprativirato bhavati, sa sarvasattvAnAmabhayaM dadAti |



anyatrAsayatnenAsaMkSobheNa svalAbhena saMtuSTo viharati adhArmikabhogAnabhilASI | sa tena kuzalamUlena 



yAvadadattAdAnahetukaM karmAvaraNaM mardayati pramardayati yAvadazeSamavipAkaM kuruta iti || peyAlaM || 



evaM dazApi kuzalA: karmapathA: svavipakSAkuzalaghAtakAstatra paThyante || 



tathA candra{1. ##SR. 18.36-37.##}pradIpasUtre’pi vyApAdaviratyA sarvapApakSaya: zrUyate | yathAha- 



sahiSyAmyatra bAlAnAmabhUtAM paribhASaNAm | 



AkrozanaM tarjanAM ca adhivAsiSyi nAyaka: || 



kSapayiSye pApakaM karma yanmayA purime kRtam | 



anyeSu bodhisattvaSu vyApAdo janitor mayA || iti | 



uktaM pratyApattibalam | AzrayabalaM tu vaktavyam | atra sU{2. ##DA p. 121.##}karikAvadAnamudAhAryam-



ye buddhaM zaraNaM yAnti n ate gacchanti durgatim | 



prahAya mAnuSAn kAyAn divyAn kAyAM^llabhanti te || 



ityevaM dharmaM saMghaM cAdhikRtya pApakSaya: || 



Aryamaitreya{3. ##GV p. 502.##}vimokSe tu bodhicittena pApavizuddhiruktA-kalpoddAhAgnibhUtaM sarvaduSkRtanirdahana-



tayA | pAtAlabhUtaM sarvAkuzaladharmaparyAdAnakaraNatayA || peyAlaM || tadyathA kulaputra hATakaprabhAsaM nAma



rasajAtam | tasyaikaM palaM lohapalasahasraM suvarNIkaroti | na ca tatra tatpalaM zakyate tena lohapala- 



sahasreNa paryAdAtum, na lohIkartum | evamevaika: sarvajJatAcittotpAdarasadhAtu: kuzalamUlapariNAmanA- 



jJAnasaMgRhIta: sarvakarmaklezAvaraNalohAni paryAdAya sarvadharmAn sarvajJatAvarNAn karoti | na ca 



sarvajJatAcittotpAdarasadhAtu: zakya: sarvakarmaklezalohai: saMklezayituM paryAdAtuM vA | tadyathA 



@099



kulaputra eka: pradIpo yAdRze gRhe vA layane vA pravezyate, sa sahapravezito varSasahasrasaMcitamapi 



tamondhakAraM vidhamayati, avabhAsaM ca karoti, evamevaika: sarvajJatAcittotpAdapradIpo yAdRze 



sattvAzaye gahane’vidyAtamondhakArAnugate pravezyate, sa sahapravezito’nabhilApyakalpazatasahasra- 



saMcitamapi karmaklezAvaraNatamondhakAraM vidhamati, jJAnAlokaM ca karoti | tadyathA kulapu



cintAmaNirAjamukuTAnAM mahAnAgarAjJAM nAsti paropakramabhayam, evameva bodhicittamahAkaruNAcintAtra- 



maNirAjamukuTAvabaddhAnAM bodhisattvAnAM nAsti durgatyapAyaparopakramabhayamiti || 



AryopAliparipRcchAyAmapyuktam-iha upAle mahAyAnaM saMprasthito bodhisattva: sacetpUrvAhNa- 



kAlasamaye ApattimApadyate, madhyAhnakAlasamaye sarvajJatAcittenAvirahito viharet, aparyanta eva 



bodhisattvasya zIlaskandha: | sacenmadhyAhnakAlasamaye ApattimApadyate, sAyAhnakAlasamaye sarvajJatA-



cittenAvirahito bhavet, aparyanta eva bodhisattvasya zIlaskandha: | evaM yAme yAbhe vidhirukta: | 



evaM hyupAle saparihArA zikSA mahAyAnasaMprasthitAnAM bodhisattvAnAm | tatra bodhisattvena nAti- 



kaukRtyaparyutthAnamutpAdyam, nAtivipratisAriNA bhavitavyam | sacetpuna: zrAvakayAnIya: pudgala: puna: 



punarApattimApadyet, naSTa: zrAvakasya pudgalasya zIlaskandho veditavya: || iti || 



iti zikSAsamuccaye pApazodhanamaSTama: pariccheda: ||



@100



9



kSAntipAramitA navama: pariccheda: | 



tadevamaviratapravRttAM bahusukhAM dau:zIlyotpattiM rakSan, evaM ca karmAvaraNavibandhamapanayan, 



klezavizodhane prayateta || 



tatrAdau tAvat 



kSameta 



akSamasya hi zrutAdau vIryaM pratihanyate’khedasahatvAt | azrutabAMzca na samAdhyupAyaM 



jAnAti, nApi klezazodhanopAyam | tasmAdakhinna:- 



zrutamepeta 



jJAnato’pi saMkIrNacAriNa: samAdhAnaM duSkaramiti | 



saMzrayeta vanaM tata: | 



tatrApi vikSepaprazamanAnabhiyuktasya cittaM na samAdhIyata iti- 



samAdhAnAya yujyeta 



samAhitasya ca na kiMcitphalamanyatra klezazodhanAditi- 



bhAvayedazubhAdikam ||20||



ityetAni tAvatklezazuddheruddezapadAni || 



idAnIM nirdeza ucyate-tatra kSAntistrividhA dharmasaMgItisUtre’bhihitA-du:khAdhivAsana- 



kSAnti:, dharmanidhyAnakSAnti: parApakAramarSaNakSAntizceti | tatra du:khAdhivAsanakSAntivipakSo’niSTA- 



gamaprAptadu:khabhIrutA, iSTavighAtaprAptazca sukhAbhiSvaGga: | tAbhyAM daurmanasyam, tato dveSo lInatA ca || 



ata evAha candrapradIpasUtre-sukhe’nabhiSvaGga: | du:khe’vaimukhyamiti || 



ratnameghasUtre’pyuktam-ya ime AdhyAtmikA: zokaparidevadu:khadaurmanasyopAyAsA:, tAn 



kSamate’dhivAsayatIti ||



AryogradattaparipRcchAyAmapyuktam-punaraparaM gRhapate gRhiNA bodhisattvenAnunayapratighApagatena 



bhavitavyamaSTalokadharmAnanuliptena | tena bhogalAbhena vA bhAryAputralAbhena vA dhanadhAnyavittalAbhena 



vA nonnamitavyaM na praharSitavyam | sarvavipattiSu cAnena nAvanamitavyam | na durmanasA bhavitavyam | 



evaM cAnena pratyavekSitavyam-mAyAkRtaM sarvasaMskRtaM viThapanapratyupasthAnalakSaNam | karmavipAka- 



nirvRttA hyete yadidaM mAtApitRputrabhAryAdAsIdAsakarmakarapauruSeyamitrAmAtyajJAtisAlohitA: | naite 



mama svakA:, nAhameteSAmiti || 



api ca- 



yadyastyeva pratIkAro daurmanasyena tatra kim | 



pratIkAre’pi muhyeta durmanA: krodhamUrcchita: ||



@101



lInatvAdvA hatotsAho gRhyate parayApadA | 



taccintayA mudhA yAti hrasvamAyurmuhurmuhu: ||



tenAbhyAsAttyajedetaM nirarthakamanarthavat || 



kathaM ca daurmanasyatyAgo’bhyasyate ? laghusukumAracittotsargAt | yathoktamugradattaparipRcchA- 



yAm-apagatatUlapicupamatA cittasyeti || 



AryagaNDavyUhe’pyuktam-duryodhanaM cittaM te dArike utpAdayitavyaM sarvaklezanirghAtAya |



aparAjitacittaM sarvAbhiniveSavinirbhedAya | akSobhyacittaM viSamAzayatvasAgarAvartaprayAteSviti || 



na ca abhyAsasya duSkaraM nAma kiMcidasti | tathA hi mUDhatarANAmapi tAvadbhArahArakakaivarta- 



karSakAdInAM du:khAbhyAsAtkSudrataraphale’pi vastuni saMrUDhakiNAGkitaM cittamavasAdena na paribhUyate | 



kiM puna: sarvasaMsArasukhasarvabodhisattvasukhAnuttarapadasamadhigamaphale karmaNi ? tathA prAkRtA api 



kiMcidapakAriSvAtmaduSkRtenaiva hateSu svayaM mRtyuSu prahartuM gADhaprahAravedanA api saMgrAmayantyeva | 



kiM punardrAghiSThakAlApakAriSu du:khopAttakuzaladhanalavastainyeSu narakeSu nAvadhyaghAtakeSu bhavacAraka- 



pAlakeSu ni:saraNadvAradignAzakeSvAnukUlye’pi dRDhatarabAdhAkareSvanapakRtavairiSvanavadhikalpAbaddhadRDha- 



vaireSu klezazatruSu prahartumutsAho du:khasahanaM vA na bhavet ? vizeSatastribhuvanavijayAya baddhaparikarasya 



mArazabarapratigRhItajagadbandimokSAya saMgrAmayata: | tatrAtmadu:khAbhyAsapUrvakaM kaSTaM kaSTatarAbhyAsa: 



sidhyati | yathA ca abhyAsavazAtsattvAnAM du:khasukhasaMjJA, tathA sarvadu:khotpAdeSu sukhasaMjJA- 



pratyupasthAnAbhyAsAt sukhasaMjJaiva pratyupatiSThate |etanniSyandaphalaM ca sarvadharmasukhAkrAntaM nAma samAdhiM 



pratilabhate | uktaM hi pitAputrasamAgame-asti bhagavan sarvadharmasukhAkrAnto nAma samAdhi:, yasya 



samAdhe: pratilambhAdbodhisattva: sarvArambaNavastuSu sukhAmeva vedanAM vedayate, nAdu:khAsukhAm | tasya



nairayikAmapi kAraNAM kAryamANasya sukhasaMjJaiva pratyupasthitA bhavati | mAnuSImapi kAraNAM 



kAryamANasya, hasteSvapi chidyamAneSu, pAdeSvapi karNeSvapi nAsAsvapi sukhasaMjJaiva pratyupasthitA



bhavati | vetrairapi tADyamAnasya, ardhavetrairapi kazAbhirapi tADyamAnasya sukhasaMjJaiva pravartate | 



bandhanAgAreSvapi prakSiptasya | pe^ | tailapAcikaM vA kriyamANasya, ikSukuTTitavadvA kuTTyamAnasya, 



naDacippitikaM vA cipyamAnasya, tailapradyotikaM vA dIpyamAnasya, sarpi: pradyotikaM vA dadhipradyotikaM 



vA dIpyamAnasya sukhasaMjJaiva pratyupasthitA bhavati | ulkAmukhaM vA hriyamANasya ,siMhamukhaM vA 



hriyamANasya, zuSkavartikAM vA vartyamAnasya | peyAlaM | kArSApaNacchedikaM vA chidyamAnasya



piSTapAcanikaM vA pAcyamAnasya, hastibhirvA mardyamAnasya, sukhasaMjJaiva pravartate | 



akSiNyutpATyamAne jIvazUlikamapi kriyamANasya sarvazo vA AghAtaM nirNIya zirasi 



vA prapAtyamAne sukhasaMjJaiva pravartate, na du:khasaMjJA, nAdu:khAsukhasaMjJA | tatkasya heto: ? 



tathA hi bodhisattvasya mahAsattvasya dIrgharAtraM caryAM carata etatpraNidhAnamabhUt-ye mAM 



bhojayeran, te upazamazamasukhasya lAbhino bhaveyu: | ye mAM pAlayeyu: satkuryurgurukuryurmAnayeyu: 



pUjayeyu:, sarve te upazamasukhasya lAbhino bhaveyu: | ye’pi mAmAkrozeyurvisparzeyustADayeyu: 



zastreNAcchindyuryAvatsarvazo jIvitAd vyaparopayeyu:, sarve te saMbodhisukhasya lAbhino bhaveyu:, anuttarAM 



@102



samyaksaMbodhimabhisaMbudhyeranniti || sa ebhirmanaskArai: samanvAgata: etena karmaNA ebhi: praNidhibhi: 



samanvAgata: sarvasattvAnugatAM sukhasaMjJAmAsevate nisevate bhAvayati bahulIkaroti | sa tasya karmaNo 



vipAkena sarvadharmasukhAkrAntaM nAma samAdhiM pratilabhate | yasmin samaye bodhisattvena 



sarvadharmasukhAkrAnto nAma samAdhi: pratilabdho bhavati, tasmin samaye’kSobhyo bhavatyasaMhArya: 



sarvamArakarmabhiriti vistara: || 



ayaM hi prayoga: sarvaparityAgapUraNa: sarvacaryAduSkaracaryAsAdhana: sarvakSAntidRDhIkaraNa: 



sarvavIryAsaMsAdana: sarvadhyAnaprajJAGgasaMbhAra: | tasmAnnityamudita: syAt || yathAha candra{1. ##SR. 17. 96 ab.##}pradIpasUtre- 



sagaurava: prItamanA: sa[dA] bhavet 



saumyAya dRSTIya sadA sthito bhavet || iti || 



uktaM cAkSayamatisUtre-tatra katamA muditA ? yAvaddharmAnusmaraNAtprIti: prasAda: prAmodyaM 



cittasyAnavalInatA anavamRdyatAaparitarSaNA sarvakAmaratInAmapakarSaNA sarvadharmaratInAM pratiSThAnam, 



cittasya prAmodyaM kAyasyaudbilyaM buddhe: saMpraharSaNaM manasa utplava:, tathAgatakAyAbhinandanaratirlakSaNAnu- 



vyaJjanavibhUSaNaparyeSTikauzalyam, kuzaladharmazravaNAparikhedatA, tattvadharmapratizaraNapratipattiprItiprasAda- 



prAmodyam muditasya dharmotplava:, satataM sattveSvapratihatabuddhitA, tIvracchandatA, buddhadharmaparyeSTiSu tasya ca 



dharmacchandasyAnutsRjanatA, udAreSu buddhadharmeSvadhimukti:, vimukti: prAdezikayAnApakRSTacittotpAda:, 



mAtsaryAsaMkucitazcittotpAda:, yAcitasya dAtukAmatA, dadato datvA ca trimaNDalaparizodhitaM 



dAnaprAmodyam, zIlavatsu sadA prasAda:, du:zIleSvanugrahaprIti:, svazIlaparizuddhyA sarvadurgandha- 



matikramAzvAsanam, tathAgatazIlapariNAmanatA, dRDhAbhedyatA, paraduruktadurAgateSu vacanapatheSvaprati- 



hatacittatA, kSAntisauratyam, nirmAnatA, guruSu gauravAvanAmazcitrIkAra:, sadA smitamukhatA, 



bhRkuTivigatatA, pUrvAbhilApitA, akuhanatA, aneSyaiSikatA, zuddhAzayatA, cittAkarkazatA, 



akuTilatA, sarvatrAnuzaMsadarzitA, AtmaskhalitapratyavekSitA, ApattiSvacodanatA, saMraJjanIya- 



dharmeSvanuvartanatA, zAstRprema bodhisattvaSu, Atmaprema dharmeSu, jIvitaprema tathAgateSu, mAtApitRprema 



guruSu, putraprema sattveSu, buddhaprema AcAryopAdhyAyeSu, uttamAGgazira:prema pratipattiSu, hastapAdaprema 



pAramitAsu, sarvaratnaprema dharmabhANakeSu, sarvaratikrIDA premAnuzAsanISu, Arogyaprema saMtuSTau, 



bhaiSajyaprema dharmaparyeSTiSu, vaidyaprema codakasmArakeSu | iti hi yA sarvendriyeSvanavalInendriyatA, 



iyamucyate muditetyAdi || 



atra ca zikSitAn bodhisattvAnidaM vacanamalaMkaroti | yaduktamAryamahAmeghe-nirayagati- 



cittanityasamAdhAnazIlAzca nirayagatipriyAzca nirayagatipattanavaNijazca bhavanti | nirayalolAzca 



bhavanti, nirayalobhamatsariNazca nirayAgnicittapraguNA bhavantIti || 



uktA du:khAdhivAsanA kSAnti: || 



AryasAgaramatisUtre tu trividhApi kSAntiruktA-iha sAgaramate bodhisattvo mahAsattva: 



sarvajJatAcittotpAdaratne anAryairdu:zIlai: sattvairmArairmA rakAyikAbhirvA devatAbhirmArAdhiSThitairvA mAradUtairvA 



@103



viheThyamAna: samIryamANa: kSobhyamANastarjyamAnastADyamAno na bhidyate tato’dhyAzayacittotpAdAt | 



na bhidyate sarvasattvapramokSamahAkaruNAvIryArambhAt | na bhidyate triratnavaMzAnupacchedaparAkramAt | na 



bhidyate sarvadharmasamudAnayanakuzalaprayogAt | na bhidyate lakSaNAnuvyaJjanapariniSpattigatAtpuNya- 



saMbhAropacayAt | na bhidyate buddhakSetraparizuddhyabhinirhArAhRtAdautsukyAt | na bhidyate sarvadharmApari- 



graham#bhiyuktAt kAyajIvitotsargAt | na bhidyate sarvasattvaparipAcanAbhiyuktAdAtmasaukhyAnadhyava- 



sAnAt | sa evamadhyAzayasaMpanna eva samAna: sarvasattvAnAmantikAduccagghanAM sahate, unmananAM 



kutsanAM sahate, sarvasattvAnAmAkrozaparibhASAM duruktadurAgatAn vacanapathAn sahate | sarvasattvapIDAM 



sahate | sarvasattvabhArAMzca sahate uttArayati vA | na ca khidyate | na ca lIyate | na saMlIyate | 



na viSIdati | balamupadarzayati | sthAma saMjanayati | vIryamArabhate | parAkramaM parAkramate | utsAhaM 



janayati | unmUDhacittaM nigRhNati | sa AkruSTo na pratyAkrozati | tADito na pratitADayati | 



roSito na pratiroSayati | kruddhAya na pratikrudhyati | evaM cittagaNanAsaMnAhaM saMnahyati * * * * | 



sacetpunarete sattvA yAvanto dazasu dikSu prabhAvyamAnA: prabhAvyante, te sarve’sizaktitomarapAli- 



yogena mAM pRSThata: pRSThato’nubadhnIyu: | yatraiSa pRthivIpradeze sthito vA niSaNNo vA caMkramyamANo vA 



zayAno vA bodhicittamutpAdayiSyati dAnacittaM vA, yAvatprajJAcittaM vA zrutakuzalamUlacittaM vA 



utpAdayiSyati, tatrAsya pRthivIpradeze zatadhAbadarIpatrapramANaM kAyaM chetsyAmo vikariSyAmo vidhvaMsayiSyAma: | 



te cetsarvasattvA mAmAkrozayeyu: paribhASeran kutsayeyu: paMsayeyurasatyAbhirvAgbhi: paruSAbhirvAgbhi: 



samuccareyuradhiSThitA anarthakarmANa: zatadhAbadarIpatrapramANaM mama kAyaM chindyurbhindyurvikareyurvidhvaMsayeyu: | 



evaM mayA na kasyacitsattvasyAntike kSobhacittamutpAdayitavyam | tatkasya heto: ? pUrvA koTi: 



saMsArasyApramANIkRtA yatra me’yamAtmabhAvo narakagatasyApi tiryagyonigatasyApi yamalokagatasyApi 



manuSyagatasyApi kAmAhArapaliguddhasya dharmAnazrutavato viSamAjIvagocarasya nirarthakajIvina: 



aGgapratyaGgasya zatadhA chino bhinno nikRtto vividhAbhizca kAraNAbhi: kArita: | na ca mayA tatonidAna- 



mAtmArtha: kRto na parArtha: | sacetpunarmamaite sarvasattvA aparAntakoTiM chindyurbhindyurvikireyurvidhvaMsayeyu:, 



tathApi mayA aparityaktaiva sarvajJatA | aparityaktA eva sarvasattvA: | aparityakta: kuzalo dharmacchanda: | 



tatkasya heto: ? sarvA hyeSA kAyapIDA kAyavivartanA nairayikasya du:khasya zatatamImapi kalAM nopaiti, 



yAvadupaniSadamapi na kSamate | narakAvAsamapyahamutsahe | na punarmayA buddhadharmA: parityaktavyA:, na 



sarvasattvArambaNA mahAkaruNA || pe^ || yannidAnaM punarvyApAda utpadyeta, taM vayaM dharmaM prahAsyAma: | 



katamazca sa dharma: ? yaduta kAyaprema kAyaniketa: kAyAdhyavasAnam | utsRSTazca kAya:, utsRSTo 



vyApAda: | evaM dharmagaNanAviSTa: sAgaramate bodhisattva: sarvasattvapIDAM sahate || pe^ || ya: kAyasyotsarga: 



kAyaparityAga: kAyAnavekSA, iyamasya dAnapAramitA || yatkAye chidyamAne sarvasattvAn maitryA 



spharati, vedanAbhizca na saMhriyate, iyamasya zIlapAramitA || yatkAye chidyamAne ya evAsya kAyaM 



chindati teSAmeva pramokSArthaM kSamate, na ca cittena kSaNyate, kSAntibalaM copadarzayati, iyamasya kSAnti- 



pAramitA || yena vIryeNa taM sarvajJatAchandaM notsRjati, cittabalAdhAnaM ca pratigRhNAti, saMsArameva 



cAnubadhnAti, kuzalamUlArambhameva cArabhate, iyamasya vIryapAramitA || yatkAye vikIryamANe tatsarva- 



@104



jJatAcittotpAdaratnaM kartuM na saMmuhyati, bodhimevApekSate, zAntaprazAntameva pratyavekSate, iyamasya 



dhyAnapAramitA || yatkAye chidyamAne kAyasya tRNakASThakuDyavatpratibhAsopamatAM pratyavekSate, mAyA- 



dharmatAM ca kAyasyAvatarati, bhUtAnityatAM ca bhUtadu:khatAM ca bhUtAnAtmatAM ca bhUtazAntatAM ca 



kAyasyopanidhyAyati, iyamasya prajJApAramiteti vistara: || peyAlaM || 



punaraparamasyaivaM bhavati-eSa sattva: kusIda: zukladharmarahita: | sa mAmAkrozayati paribhASate | 



hanta vayamArabdhavIryA bhaviSyAma: | atRptA: kuzalamUlaparyeSaNAbhiyuktA: | eSa eva tAvanmayA sattva: 



pUrvataraM bodhimaNDe niSAdayitavya: | pazcAnmayA anuttarA samyaksaMbodhirabhisaMboddhavyeti | pe^ | IdRzAnA- 



masmAbhi: sattvAnAmadAntAnAmaguptAnAmanupazAntAnAmarthAya saMnAhA: saMnaddhavyA: | pe^ | hanta vayaM 



dharmatAM pratisariSyAma: | ko’trAkrozati vA Akruzyate vA, sa parigaveSamANo na taM dharmamupalabhate | 



ya Akrozati vA Akruzyate vA, sa AtmaparAnupalabdhopalambhadRSTivigata: kSamata iti || 



bhagavatyAmapyuktam-evaM cittamutpAdayati-yena mayA sarvasattvAnAM vivAda utsArayitavya:, 



so’haM svayameva vivadAmi-lAbhA me durlabdhA yo’haM jalpite pratijalpAmi | yena mayA sarvasattvAnAM 



saMkramabhUtena bhavitavyam, so’haM parasya tvamityapi vAcaM bhASe, paruSaM vA prativaco dadAmi | 



idaM mayA naiva vaktavyaM jaDasamena, eDakamUkasamena mayA kalahavivAdeSu bhavitavyam | parato duruktAn 



durAgatAn durbhASitAn bhASyamANAn vacanapathAn zRNvatA cittaM nAghAtayitavyam | pareSAmantike



na mamaitatsAdhu na pratirUpaM yo’haM parasya doSAntaraM saMjanayeyam | etanna mama pratirUpaM yadahaM 



pareSAM doSAntaramapi saMzrotavyaM manye | tatkasya heto: ? na mayA Azayo vikopayitavyo yena mayA 



sarvasattvA: sarvasukhopadhAnena sukhayitavyA:, parinirvApayitavyAzca anuttarAM samyaksaMbodhimabhisaMbudhya, 



tatra nAmAhaM vyApadye | na ca mayA pareSAM svaparAddhAnAmapi vyApattavyam | san AmAhaM mohaM kSobhaM 



gacchAmi | idaM tu mayA karaNIyam-dRDhaparAkramatayA parAkrAntavyam | na mayA jIvitAntarAye’pi 



kriyamANe kSobha: karaNIya: | na mayA bhRkuTI mukhe utpAdayitavyeti || 



bodhisattvaprAtimokSe’pyuktam-ye kruddhA: sattvAstAnAzvAsayati, kSamApayati, anulomayati, 



dharmeNa toSayatIti || 



iti zikSAsamuccaye kSAntipAramitA paricchedo navama: ||



@105



10 



vIryapAramitA dazama: pariccheda: | 



evaM kSAntipratisthita: zrute vIryamArabheta | anyathA zrutamevAsya vinAzAya saMpadyate | 



yathoktaM candra{1. ##SR. 9. 34.##}pradIpasUtre- 



kiyadbahU dharma paryApuNeyA 



zIlaM na rakSeta zrutena matta: | 



na bAhuzrutyena sa zakyu tAyituM 



du:zIla yena vrajamAna durgatim || 



zrutAnuzaMsAstu nArAyaNaparipRcchAyAmuktA:-tathA hi kulaputrA: zrutavata: prajJAgamo bhavati | 



prajJAvata: klezaprazamo bhavati | ni:klezasya mAro’vatAraM na labhate || 



atra ca maharSeruttarasya jAtakaM vistareNa kRtvA Aha-dharmakAmAnAM hi vimalateja: bodhisattvAnAM 



mahAsattvAnAM sagauravANAM sapratIzAnAM anyalokadhAtusthitA api buddhA bhagavanto mukhamupadarzayanti, 



dharmaM cAnuzrAvayanti | dharmakAmAnAM vimalateja: bodhisattvAnAM mahAsattvAnAM parvatakandaravRkSa- 



madhyeSu dharmanidhAnAni nikSiptAni | dharmamukhAnyanantAni pustakagatAni karatalagatAni bhavanti | 



dharmakAmAnAM vimalateja: bodhisattvAnAM pUrvabuddhadarzinyo devatA buddhapratibhAnamupasaMharanti || pe^ || 



parikSINAyuSkANAM buddhA bhagavanto devatAzcAyurbalaM copasaMharanti | buddhAdhiSThAnena devatAdhiSThAnena 



ca kAGkSamANA varSasahasramavatiSThante || pe^ || yAvatkalpaM vA kalpAvazeSaM vA yAvadvA AkAGkSanti



dharmagauravajAtAnAM bodhisattvAnAM buddhA bhagavanto jarAmapyapanayanti | vyAdhInapanayanti | smRtimupa- 



saMharanti | gatiM matiM pratibhAnaM copasaMharanti || pe^ || dRSTikRtAni vinodayanti | samyagdRSTiM 



copasaMharanti | dharmagauraveNa vimalateja: bodhisattvAnAM mahAsattvAnAM sarvopakramabhayAni na bhavanti | 



tasmAttarhi vimalateja: zrutasaMbhArakauzalyAbhiyuktena bodhisattvena bhavitavyamiti || 



kimAkAraM zrutaM bodhisattvavinaye prazastam ? yathA AryAkSayamatisUtre’bhihitam- 



azItyAkArapravezaM zrutam | tadyathA | chandAkAramAzayAkAramadhyAzayAkAraM prayogAkAraM 



nirmANAkAramapramANAkAraM kalyANamitrAkAraM gauravAkAraM pradakSiNAkAraM suvacanAkAraM paryupAsanAkAra- 



mavahitazrotrAkAraM manaskArAkAramavikSepAkAramavasthAnAkAraM ratnasaMjJAkAraM bhaiSajyasaMjJAkAraM sarvavyAdhi- 



zamanAkAraM smRtibhajanAkAraM gatibodhanAkAraM matirocanAkAraM buddhipravezAkAramatRptabuddhadharma-



zravaNAkAraM tyAgabRMhaNAkAraM dAntAjAneyAkAraM bahuzrutasevanAkAraM satkRtyaprItyanubhavanAkAraM



kAyaudbilyAkAraM cittaprahlAdanAkAramaparikhedazravaNAkAraM dharmazravaNAkAraM pratipattizravaNAkAraM 



paradezanAzravaNAkAraM azrutazravaNAkAraM abhijJAzravaNAkAramanyayAnAspRhaNAzravaNAkAraM prajJApAra-



mitAzravaNAkAraM bodhisattvapiTakazravaNAkAraM saMgrahavastuzravaNAkAramupAyakauzalyazravaNAkAraM



@106



brahmavihArazravaNAkAraM smRtisaMprajanyazravaNAkAraM gauravAkAraM utpAdakauzalyazravaNAkAramanutpAda- 



kauzalyazravaNAkAramazubhAkAraM maitryA: zravaNAkAraM pratItyasamutpAdAkAraM anityAkAraM du:khAkAra- 



manAtmAkAraM zAntAkAraM zUnyatAnimittApraNihitAkAraM anabhisaMskArAkAraM kuzalAbhisaMskArAkAraM 



sattvAdhiSThAnAkAraM avipraNAzAkAraM svAdhInAkAraM svacittArakSaNAkAraM vIryasyAsraMsanAkAraM 



dharmanidhyaptyAkAraM klezavipakSAkAraM svapakSaparikarSaNAkAraM parapakSakezanigrahAkAraM saptadhanasamava- 



zaraNAkAraM sarvadAridryopacchedAkAraM sarvavidvatprazastAkAraM paNDitAbhinandanAkAraM AryasaMmatAkAraM 



anAryaprasAdanAkAraM satyadarzanAkAraM skandhadoSavivarjanAkAraM saMskRtadoSaparitulanAkAramarthaprati- 



zaraNAkAraM dharmapratizaraNAkAraM sarvapApAkaraNAkAraM AtmaparahitAkAraM sukRtakarmAnanutapyanAkAraM 



vizeSagamanAkAraM sarvabuddhadharmapratilAbhAkAramiti || 



punaratraivAha-yazca dharmasaMbhArayoga:, sa evAsya jJAnasaMbhAro bhavati | tatra katamo dharmasaMbhAra- 



yoga: ? yeyamalpArthatA alpakRtyatA alpabhASatA alpapariSkAratA pUrvarAtrApararAtraM jAgarikAyoga- 



manuyuktasya zrutArthaparitulanatA | bhUyobhUya: paryeSaNatA | cittasyAnAvilatA | nIvaraNAnAM viSkambhanatA | 



ApattiSu ni:saraNajJAnam | akaukRtyatA | aparyutthAnatA | pratipattisAratA | dharmanimnatA dharma- 



pravaNatA dharmaprAgbhAratA | parAkramasaMpannatA AdIptazirazcailopamatA jJAnaparyeSTyA | tanmayavihAritA | 



azithilazIlatA anikSiptadhuratA vizeSagAmitA saMgaNikAvivarjanamekArAmatA araNyAbhimukhamana- 



skAratA AryavaMzasaMtuSTi: dhutaguNeSvacalanatA dharmArAmaratiratatA laukikamantrAsmaraNatA lokottara- 



dharmaparyeSTitA smRtyapramoSatA arthagatyanugamatA | matyA mArgAnulomatA| dhRtyA saMvarapratyayairjJAnAnugama: | 



hrIrapatrApyAlaMkAratA | jJAnAnugamanasAratA | ajJAnavidhamanatA | avidyAmohatamastimirapaTalaparya- 



vanaddhasya prajJAcakSurvizuddhi: | suvizuddhabuddhitA | buddhivistIrNatA | asaMkucitabuddhitA prabhinnabuddhitA | 



pratyakSabuddhitA | aparAdhInaguNatA | svaguNairamanyanatA | paragoNaparikIrtanatA | sukRtakarmakAritA | 



karmavipAkAnuddhuratA | karmaparizuddhijJAnamiti || 



kiM zrotavyam ? uktaM bhagavatA jJAnavaipulyasUtre-sArthakAni zAstrANi zikSitavyAni | 



apArthakAni parivarjayitavyAni | tadyathA lokAyatazAstrANi daNDanItizAstrANi kAkho…rdazAstrANi 



vAdavidyAzAstrANi kumArakrIDAzAstrANi jambhakavidyAzAstrANi || peyAlaM || yAnyapi tadanyAni 



kAnicinmokSapratikUlAni zAstrANi saMmohAya saMvartante, tAni sarvANi bodhisattvayAnasaMprasthitena 



varjayitavyAnIti || 



evaM zrutavatA cittaM zodhayitumaraNyamAzrayaNIyam | kathaM punarAzayasaMpannasyApyugradatta- 



paripRcchAyAM gRhamanujJAtam ? yatnavato’pyasAmarthyAt | paradArAdiSvapi tarhi nApatti: syAt | na | 



teSAmasAmarthye’pi prakRtiduSTatvAdgRhAvAsasya ca prajJaptisAvadyatvAditi ||



iti zikSAsamuccaye vIryapAramitA paricchedo dazama: || 



@107



11



araNyasaMvarNanaM nAmaikAdaza: pariccheda: |



tadevamugradattaparipRcchAvidhinA gRhadoSAn bhAvayitvA zrutavatA cittaM zodhayitumaraNyamAzraya- 



NIyamiti sthitam | tathA coktaM candra{1. ##SR 5.5-8; 10-11.##}pradIpasUtre- 



na jAtu kAmAn prativevamANa: putreSu dAreSu janitva tRSNAm || 



gRhaM ca sevitva jugupsanIyamanuttarAM prApsyati so’grabodhim || 



ye kAma varjanti yathA’gnikarSUM putreSu dAreSu janitva tRSNAm | 



uttrasta gehAdabhiniSkramanti na durlabhA teSviyamagrabodhi: || 



na kazci buddha: purimeNa AsIdanAgato bheSyati yo’vatiSThate | 



yehi sthitaireva agAramadhye prAptA iyaM uttama agrabodhi: || 



prahAya rAjyaM yatha kheTapiNDaM vasedaraNyeSu vivekakAma: | 



klezAn prahAya vinihatya mAnaM budhyanti bodhiM virajAmasaMskRtAm || peyAlaM || 



annehi pAnehi ca cIvarehi puSpehi gandhehi vilepanehi | 



nopasthitA bhonti narottamA jinA yatha pravrajitvA caramANa dharmAn || 



yazcaiva bodhiM pratikAGkSamANa: sattvArtha nirviNNa kusaMskRtAta: | 



araNyAbhimukha sapta padAni gacched ayaM tata: puNyaviziSTa bhoti || 



yadi punarvisabhAgasattvAnunayAtpariSatkAmatayA vA lAbhAdikAmatayA vA vivekapraveze vilambeta, 



tadartha{2. ##SR. 9.48-52.##}matraivoktam- 



na vijJa bAlehi karonti vigrahaM satkRtya bAlAn parivarjayanti | 



mamAntike ceti praduSTacittA na bAladharmehi karonti saMstavam || 



na vijJa bAlAna karoti sevanAM viditva bAlAna svabhAvasaMtatim | 



kiyacciraM bAlasusevinApi puno’pi te bhonti amitrasaMnibhA: || 



na vijJa bAleSviha vizvasanti vijJAya bAlAna svabhAvasaMtatim || 



svabhAvabhinnA prakRtIya bAlA: kuto’sti mitraM hi pRthagjanAnAm || 



sahadhArmikeno vacanena uktA: krodhaM ca doSaM ca apratyayaM ca | 



prAviSkarontI imi bAladharmA imamartha vijJAya n avizvasanti ||



bAlA hi bAlehi samaM samenti yathA amedhyena amedhya sArdham | 



vijJA punarvijJajanena sArdhaM samenti sarpiryatha sarpimaNDe || 



tathA ca punaratrai{3. ##SR. 19. 13-14; 16-17.##}vamAha- 



sUsukhitA: sada te nara loke yeSu priyApriya nAsti kahiMcit | 



ye ca na kandarake’bhiramante zrAmaNakaM susukhaM anubhonti || 



@108



yeSu mamApi tu nAsti kahiMcit yeSu parigrahu sarvazu nAsti | 



khaDgasamA vicarantimu lokaM gagane pavana yatheva vrajanti || 



syu: sukhitA bata te nara loke yeSa na sajjati mAnasa loke | 



vAyusamaM sada teSviha cittaM no ca priyApriya vidyati saGgo || 



apriya ye dukhitehi nivAso ye’pi priyA dukhitehi viyogo | 



anta ume api te hi eti jahitvA te sukhitA nara ye rata dharme || 



punara{1. ##SR 28.73-76.##}traivoktam- 



bhavati satatamalpakRtyayogI pRthu guNadoSata sarvi varjayitvA | 



na vivadati kadAci yuktayogI imi guNa tasya bhavantyaraNyavAse || 





saMda bhavati niviNNa saMskRte’sau na bhavati tasya pRhA kahiMci loke | 



na ca bhavati vivRddhirAsravANAM vana vasato’sya bhavanti AnuzaMsA: || 



adhikaraNa na tasya jAtu bhotI sada upazAntarato vivekacArI | 



vacasi manasi kAya saMvRtasyo bahu guNa tasya bhavantyaraNyavAse || 



bhavati ca anukUla tasya mokSo laghupratividhyati so’dhimukti zAntAm | 



vanicaridhimukti sevato’sya imi guNa bhontyaraNyavAsi sarve || 



puna{2. ##SR 29. 53.##}rAha-



vanaSaNDa sevatha vivikta sadA vijahitva grAmanagareSu gatim | 



advitIya khaGgasama bhotha sadA na cireNa lapsyatha samAdhivaram || iti ||



AryarASTra{3. ##RP 60-61 ab.##}pAlasUtre’pyAha- 



tyaktvA gehamanantadoSagahanaM cintAnapekSA: sadA 



te’raNye ratimApnuvanti guNina: zAntendriyA: sUratA: | 



na strIsaMbhava naiva cApi puruSaisteSAM kvacidvidyate 



ekAkI viharanti khaGgasadRzA: zuddhAzayA nirmalA: || 



lAbhairnApi ca teSu harSa svamano lIyantyalAbhairna ca 



alpecchA itaretarairabhiratA mAyAkuhAvarjitA: || iti || 



ugradattaparipRcchAyAmapyAha-sattvasaMsargo me na kartavya:, na hi mayaikasattvasya kuzalamUlAni 



saMjanayitavyAnItyAdi || 



yadi puna: zrutavAnimAM kSaNasaMpadamAsAdya lAbhAdau sakta: cittaM na zodhayet, sa evaika: 



sadevake loke vaJcita: syAt || uktaM hi AryaratnakUTe-tadyathA kAzyapa kazcideva puruSo mahatA 



udakArNavenohyamAna udakatRSNayA kAlaM kuryAt, evameva kAzyapa ihaike zramaNabrAhmaNA bahUn dharmAnudgRhya 



@109



paryavApya na rAgatRSNAM vinodayanti, na dveSatRSNAm, na mohatRSNAM vinodayanti | te mahatA 



dharmArNavenohyamAnA: klezatRSNayA kAlagatA durgativinipAtagAmino bhavantIti || 



tasmAdavazyamaraNyamAzrayet | tAdRzAni ca sthAnAni Azrayet, yeSu ca sthAneSu 



nAtidUre piNDapAtagocaro bhavati nAtisaMnikRSTe, yeSu pAnIyAni bhavantyacchAni zucIni 



nirmalAnyalpAyAsAni sukhaparibhogAni | yAni ca sthAnAni vRkSasaMpannAni bhavanti, puSpasaMpannAni 



phalasaMpannAni patrasaMpannAnyapagataduSTazvApadAni guhAsaMpannAni prAgbhArasaMpannAni sukhaparisarpyakANi 



zAntAnyadvitIyAni, tAdRzAni sthAnAnyAzrayet | sa teSu sthAneSvAzrito yadanena pUrvaM paThitaM 



bhavati, tat tribhI rAtraistrirdivasasya svAdhyAyati nAtyuccena svareNa nAtinIcena noddhatairindriyairna 



bahirgatena cittena prasAdamupajIvan granthamupadhArayannimittAnyudgRhaNan middhamapakrAman | sacedAraNyakasya 



bhikSo rAjA vopasaMkrAmati rAjamAtro vA anye vA brAhmaNakSatriyanaigamajAnapadA:, tena teSAmAdareNa 



svAgatakriyA kartavyA | evaM cAnena vaktavyam-niSIda mahArAja yathAprajJapta Asane | sace- 



dupavizati, dvAbhyAmapyupaveSTavyam | sacennopavizati, ubhAbhyAmapi nopaveSTavyam | saceccalendriyo 



bhavati, utkarSayitavyam | tasya te mahArAja lAbhA: sulabdhA yasya te bhUpradeze zIlavanto guNavanto 



bahuzrutA: zramaNabrAhmaNA: prativasanti anupadrutAzcaurabhaTAdibhi: | sacet sthiro bhavati vinIta: 



prazAntendriya:, bhavyazca bhavati dharmadezanAyA:, tato’sya vicitrA dharmadezanA upasaMhartavyA | sace- 



dvicitrAM na priyAyate, saMvegAnukUlA dharmadezanA upasaMhartavyA | sacetsaMvegA[nukUlAM]na 



priyAyate, udArodArANi tathAgatamAhAtmyAni upadeSTavyAni | brAhmaNakSatriyanaigamajAnapadAnAmapyupa- 



saMkrAmatAM yathAnurUpA: kriyA upasaMhartavyA: | sa evaM bahuzruta: sat pratibalo bhavati dhArmazravaNikAnAM 



cittamArAdhayitum | te ca sattvAstasyAntike prItiM ca prasAdaM ca prAmodyaM ca pratilabhanta iti || 



ugradattaparipRcchAyAmapyAha-punaraparaM gRhapate pravrajitena bodhisattvenAraNye prativasatA eva- 



mupaparIkSitavyam | kimarthamahamaraNye prativasAmi ? na kevalamaraNyavAsena zramaNo bhavati | bahavo’pyatra 



adAntA avinItA ayuktA anabhiyuktA: prativasanti | tadyathA-mRgavAnarapakSisaMghacauracaNDAlA: 



prativasanti | na ca te zramaNaguNasamanvAgatA bhavanti | api tu khalu punarahaM yasyArthAya araNye 



prativasAmi, sa mayA artha: paripUrayitavyo yaduta zrAmaNyArtha: || pe^ || punaraparaM gRhapate pravrajitena 



bodhisattvena araNye viharatA evamupaparIkSitavyam-kimarthamahamaraNyamAgata: ? tenaivaM mImAMsayitavyam- 



bhayabhIto’smyahamaraNyamAgata: | kuto bhayabhIta: ? saMgaNikAbhayabhIta: | saMsargabhayabhIto rAgadveSamoha-



bhayabhIto mAnamadamrakSaparidAhabhayabhIto lobherSyAmAtsaryabhayabhIta: rUpazabdagandharasasparSTavyabhayabhIta: | 



so’haMkAramamakArabhayabhIta: | auddhatyavicikitsAbhayabhIta: | skandhamArabhayabhIta: | klezamArabhayabhIta: | 



mRtyumArabhayabhIto devaputramArabhayabhIta: | anitye nitya iti viparyAsabhayabhIto’nAtmani Atmeti 



viparyAsabhayabhIto’zucau zuciriti viparyAsabhayabhIto du:khe sukhamiti viparyAsabhayabhIta: | 



cittamanovijJAnabhayabhIto nIvaraNAvaraNaparyutthAnabhayabhIta: | satkAyadRSTibhayabhIta: pApamitrabhayabhIto 



lAbhasatkArabhayabhIto’kAlamantrabhayabhIto’dRSTe dRSTamiti bhayabhIto’zrute zrutamiti bhayabhIto’mate 



matamiti bhayabhIto’vijJAte vijJAtamiti bhayabhIto’zramaNe zramaNamadabhayabhIto’nyonya- 



@110



vidveSaNabhayabhIta: kAmadhAturUpadhAtvarUpyadhAtubhayabhIta: sarvabhavagatyupapattibhayabhIto nirayatirya- 



gyonipitRviSayabhayabhIta: | saMkSepeNa sarvebhyo’kuzalebhyo manasikArebhyo bhayabhIta: | ebhyo 



hyahamevaMrUpebhyo bhayabhairavebhyo bhIto’raNyAvAsamupagata: || pe^ || punaraparaM gRhapate pravrajitena 



bodhisattvenAraNyavAsasthitena bhItena vA trastena vA evaM zikSitavyam-yAni kAnicidbhayAnyutpadyante 



sarvANi, tAnyAtmagrAhata utpadyante || pe^ || sacetpunarahamaraNye prativasannAtmagrAhaM parityajeyam, 



nAtmAbhinivezaM nAtmaparigrahaM nAtmanidAnaM nAtmatRSNAM nAtmasaMjJAM nAtmavAdopAdAnaM nAtmadRSTiM 



nAtmAdhiSThAnaM nAtmaparikalpanAM nAtmarakSAM parityajeyam, nirarthako me’raNyavAsa: syAt | api tu khalu 



punargRhapate nAstyAtmasaMjJino’raNyavAso nAsti parasaMjJina: || pe^ || araNyavAso nAma gRhapate 



ucyate sarvadharmeSvasaMbhavavAsa: sarvadharmeSvasaGgavAsa: || pe^ || tadyathA gRhapate araNye tRNagulmauSadhi- 



vanaspataya: prativasanto na bibhyati, notrasyanti, na saMtrasyanti, na saMtrAsamApadyante, evameva 



gRhapate pravrajitena bodhisattvena araNye viharatA tRNagulmauSadhivanaspatikASThakuDyavadAtmapratibhAsavatsaMjJA 



kAye utpAdayitavyA | mAyAsamatA cittasyotpAdayitavyA | ko’tra bibheti ? ko’sminnutrasyati ? 



tena bhayabhItena vA trastena vA evaM yoniza: kAya upaparikSitavya:-nAstyatra kAye AtmA va 



sattvo vA jIvo vA poSo vA pudgalo vA manujo vA | abhUtaparikalpa eSa yaduta bhayaM 



nAma | sa mayA abhUtaparikalpo na parikalpayitavya:  | tena yathA araNye tRNagulmauSadhivanaspataya: 



prativasanti amamA aparigrahA:, evamevAmamenAparigraheNAraNyameva sarvadharmA iti jJAtvA upasaMpadya 



vihartavyam | tatkasya heto: ? raNacchedo’raNyavAso’mamo’parigraha: || pe^ || punaraparaM gRhapate 



pravrajitena bodhisattvena buddhAnujJAto’raNyavAsa iti jJAtvA araNye vastavyam | atra hi zukladharma- 



paripUrirbhavati | upastabdhakuzalamUla: pazcAd grAmanagaranigamarASTrarAjadhAnISvavatIrya dharmaM dezayiSyAmi 



|| pe^ || sacetpunargRhapate pravrajito bodhisattva uddezasvAdhyAyArthaM gaNamavatarati, tena tatra sagauraveNa



bhavitavyaM sapratIzenAcAryopAdhyAyeSu sthaviramadhyanavakeSu bhikSuSu pradakSiNaM bhavitavyamanalasena 



svayaMkAriNA aparopatApinA | na ca tenopasthAnagurukeNa bhavitavyam | evaM cAnenopaparIkSitavyam | 



tathAgato’pyarhan samyaksaMbuddha: sadevasya lokasya samArakasya sabrahmakasya sazramaNabrAhmaNikAyA: 



prajAyA: pUjitodakSiNIya: sarvasattvAnAm | so’pi tAvanna kasyacitsakAzAdupasthAnaM svIkaroti, 



kiM punarasmAbhirazikSitai: zikSitukAmai: ? api tu vayameva sarvasattvAnAmupasthAyakA bhaviSyAma: | 



vayameva pareSAmupasthAnaparicaryAM kariSyAma:, na ca puna: kasyacitsakAzAdupasthAnaparicaryAM 



svIkariSyAma: | tatkasya heto: ? upasthAnagurukasya hi gRhapate bhikSorguNadharmAnugraho nazyati | 



yeSAM ca saMgrahaM karoti, teSAmevaM bhavati-upasthAnahetoreSo’smAkaM saMgrahaM karoti ||



putraratraivAha-sacetpunargRhapate AraNyako bodhisattvo dharmazravaNArthika AcAryopAdhyAya- 



darzanArthiko vA glAnaparipRcchako vA grAmAntikaM zayanAsanamAgacchet, tena sAyamAgamanAya 



prakramaNAya ca cittamutpAdayitavyam | sacetpunarasya parapratibaddha uddeza: svAdhyAyo vA, tena 



vihAre prativasatA araNyapravaNacittena bhavitavyam | eSa eva tasyAraNyavAso yatsarvavastuSvaraNyasaMjJA 



dharmaparyeSTyA cAtRptateti || 



@111



AryaratnarAtrisUtre’pyuktam-yadi punarasya tatrAraNyAyatane viharato’prAptaphalapRthagjanasya 



vyAlamRgA Agaccheyu:, tena tatra na bhayaM na trAsa utpAdayitavya: | evaM ca cittamutpAdayitavyam- 



pUrvamevAhamutsRSTakAyajIvito’raNyavAsamupagata: | na mayAtra bhetavyam notrasitavyam, api tu 



maitrImutpAdayi[tvA] doSaM vivarjayiSyAmi, bhayamapanayiSyAmi | yadyevamapi kRtvA te vyAlamRgA mAM jIvi- 



tAd vyaparopya bhuJjIran, tena mayaivaM cittamutpAdayitavyam-lAbhA me sulabdhA yasya me asArAtkAyA- 



tsAramAdattaM bhaviSyati | na punarime vyAlamRgA: zakyA mayA AmiSeNa toSayitum | mama mAMsaM bhakSayitvA 



sukhasparzaM vihariSyanti || pe^ || yadi punastatrAraNyAyatane viharato’manuSyA upasaMkramiSyanti, 



suvarNA vA durvarNA vA, tena na tatrAnunetavyaM na pratihantavyam | yadi pUrvabuddhadarzino devatA



AraNyakaM bhikSumupasaMkramya praznaM paripRccheyu: tatra tenAraNyakena yathAzakti yathAbalaM yathA- 



dharmAdhigamAya tAsAM devatAnAM dharmo dezayitavya: | yadi punastAvadgambhIrAn praznAn paripRccheyu:, yAn 



sa AraNyako bhikSurna zaknuyAdvisarjayitum, tena nirmAnena bhUtvA vAgbhASitavyA, azikSito na 



paribhavitavya: | yuJjiSyAmi ghaTiSye buddhazAsane | bhaviSyati sa kAla: sa samayo yadA adhigatAn dharmAn 



zrutvA sarvakathAM visarjayiSyAmi | api tu pratibhAtu te vayaM dhArmazravaNikA iti || pe^ || tena 



tatra araNyAyatane prativasatA tRNagulmauSadhivanaspatInAM nimittaM grahItavyam | kathamete bhavanti ? 



yathaiSAM bhAvAnAmasvAmikAnAmamamAnAmaparigrahANAmevaM nizceSTAnAM nirvyApArANaye bhavatyutpAdo bhaGgazca, 



na caiSAM kazcidutpAdayitA, na nirodhayitA, evamevAyaM kAyastRNakASThakuDyapratibhAsopamo’svAmiko- 



'mamo’parigraho nizceSTo nirvyApAro hetupratyayayuktyA utpadyate, hetupratyayavaikasyAnnirudhyate | na 



punaratra kazciddharma: paramArthata utpadyate vA nirudhyate veti || 



punazcoktam-tena tatra araNyAyatane viharatA evaM cittamutpAdayitavyam-yadyapyahamaraNya- 



mAgata eko’dvitIya:, na me kazcitsahAyo yo mAM sukRtaM duSkRtaM vA codayet | api tu khalu puna: 



santi me devanAgayakSA buddhAzca bhagavanto ye mama cittAzayaM jAnanti | te mama sAkSiNa: | 



so’hamihAraNyAyatane prativasannakuzalacittasya vazaM gacchAmi | yadi punarahamiyaddUraAgata:, 



eko’dvitIyo’saMstabdho’mamo’parigraha: kAmavitarkaM vA vitarkayeyam, vyApAdaM vihiMsAvitava vA 



vitarkayeyam, anyaM vA akuzalavitarkaM vitarkayeyam, nirvizeSo bhaveyaM saMsargasaMgaNikAbhiretai: sattve | 



te ca me devanAgayakSA visaMvAditA:, buddhAzca bhagavanto’nabhirAddhA bhaviSyantIti || 



iti zikSAsamuccaye araNyasaMvarNanaM nAmaikAdaza: pariccheda: ||



@112



12



cittaparikarma dvAdaza: pariccheda: | 



tadevamaraNye vasan 



samAdhAnAya yujyeta 



uktaM hi bhagavatyAm-sa teSAmeva sattvAnAmarthAya dhyAnapAramitAyAM carannavikSiptacitto 



bhavati | tatkasya heto: ? tathA hyasyaivaM-bhavati laukikI dhyAnopapattirapi tAvadvikSiptacittasya 



durlabhA, ka: punarvAdo’nuttarA samyaksaMbodhi: | tasmAnmayA avikSiptacittena bhavitavyam, yAvannAnu- 



ttarAM samyaksaMbodhimabhisaMbudhyeyamiti || 



punarasyAmuktam-punaraparaM subhUte bodhisattvo mahAsattva: prathamacittotpAdamupAdAya dhyAnapAra- 



mitAyAM caran sarvAkArajJatApratisaMyuktairmanasikArairdhyAnaM samApadyate | sa cakSuSA rUpANi dRSTvA na 



nimittagrAhI bhavati nAnuvyaJjanagrAhI | yatodhikaraNamasya cakSurindriyeNAsaMvarasaMvRtasya viharato’-



bhidhyAdaurmanasye anye vA pApakA akuzalA dharmAzcittamanuprApnuyu:, teSAM saMvarAya pratipadyate | rakSati 



cakSurindriyam | evaM zrotreNa zabdAn zrutvA, ghrANena gandhAn ghrAtvA, jihvayA rasAnAsvAdya, 



kAyena spraSTavyAni spRSTvA, manasA dharmAn vijJAya na nimittagrAhI bhavati, nAnuvyaJjanagrAhI | yato- 



dhikaraNamasya manaindriyeNAsaMvarasaMvRtasya pApakAzcittamanuprApnuyu:, teSAM saMvarAya pratipadyate | 



rakSati manaindriyam | sa gacchannapi tiSThannapi niSaNNo’pi zayAno’pi bhASamANo’pi 



samAhitAvasthAM [na] vijahAti | sa bhavatyahastalola: apAdalolo’mukhalolo’prakIrNavAk 



avikSiptendriyo’nuddhato’nunnato’capalo’nalaso’saMbhrAntakAyo'saMbhrAntacitta: | zAntakAya: zAntavAk 



zAntacitta: | rahasyarahasi kA kalpiteryApatha: saMtuSTa: || pe^ || subhara: supoSa: sUpAsya-



kalyANAcAragocara: | saMgaNikayApi vivekagocara: | lAbhe’lAbhe ca samo nirvikAra: | 



anunnato’navanata: | evaM sukhe du:khe, stutau nindAyAm, yazasyayazasi, jIvite maraNe ca samo 



nirvikAro’nunnato’navanata: | evaM zatrau mitre ca | manApavartini *** | AryeSvanAryeSu | zabdeSu saMkIrNe- 



SvasaMkIrNeSu | priyApriyeSu ca rUpeSu samo nirvikAra: | anunnato’navanata: anurodhavirodhApagata: | 



tatkasya heto: ? tathA hi sa svalakSaNazUnyAnasaMbhUtAnaniSpannAnanabhinirvRttAn sarvadharmAn pazyatIti 



vistara: || 



tatra lIne manasi muditAbhAvanayottejanaM kuryAt, uddhate tvanityatAmanasikArai: prazama: || 



ubhayapratipakSArthaM cAryarASTra{1 ##RP 91.##}pAloktAM  gAthAM smaret- 



bahukalpakoTIbhi kadAci buddho 



utpadyate lokahito maharSI | 



labdho’dhunA sa pravara: kSaNo’dya 



tyajati pramAdaM yadi moktukAma: | iti || 



@113



tathA-mAyopamaM vitathametatsvapnopamaM ca saMskRtamavekSya na cirAdbhaviSyati viyoga: sarva- 



priyai:, na nityamiha kazcit | udyujya yathA ghaTata nityaM pAramitAsu bhUmiSu baleSu | mA jAtu 



sraMsaya vIryaM yAvanna budhyathA pravarabodhim | iti || 



A{1. ##LV 13. 69-91.##}ryalalitavistare’pyuktam- 



jvalitaM tribhavaM jaravyAdhidukhairmaraNAgnipradIptamanAthamidam | 



bhavani:saraNe sada mUDha jagadbhramati bhramaro yatha kumbhagata: || 



adhruvaM tribhavaM zaradabhranibhaM naTaraGgasamA jagi janmacyuti: | 



girinadyasamaM laghuzIghrajavaM vrajatAyu jage yatha vidyu nabhe || 



bhuvi devapure triapAyapathe bhavatRSNaavidyavazA janatA | 



parivartiSu paJcagatiSvabudhA yatha kumbhakarasya hi cakrabhramI || 



priyarUpavarai: sada snigdharutai: zubhagandharasairvarasparzasukhai: | 



pariSiktamidaM kalipAzajagat mRgalubdhakapAzI yathaiva kapi || 



sabhayA: saraNA: sada vairakarA: bahuzokaupadrava kAmaguNA: | 



asidhArasamA viSapatranibhA: jahitAryajanairyatha mIDhaghaTa: || 



smRtimoSakarAstamasIkaraNA bhayahetukarA dukhamUla sadA | 



bhavatRSNalatAyavivRddhikarA: sabhayA: saraNA: sada kAmaguNA: || 



yatha agnikhadA jvalitA: sabhayA: tatha kAma ime viditAryajanai: | 



mahapaGkasamA asizUlasamA madhudigdha iva kSuradhArasamA || 



yatha sarpaziro yatha mIDhaghaTa: tatha kAma ime viditA viduSAm | 



tatha zUlasamA dvijapezisamA yatha zvAnakaraMka savairamukhA || 



dakacandranibhA iti kAmaguNA: pratibimba ivA girighoSa yathA | 



pratibhAsasamA naTaraGganibhA tatha svapnasamA viditAryajanai: || 



kSaNikA vasikA iti kAmaguNA: tatha mAyamarIcisamA alikA | 



dakabudbudaphenasamA vitathA: parikalpasamutthita buddha budhai: || 



prathame vayase vararUpadhara: priya iSTa mato iya bAlacarI | 



jaravyAdhidukhairhatatejavapuM vijahanti mRgA iva zuSkanadIm || 



dhanadhAnyavaro bahudravyabalI priya iSTa mato iya bAlacarI | 



parihINadhanaM puna kRcchragataM vijahanti narA iva zUnyaTavIm || 



yatha puSpadrumo saphalo va drumo naru dAnaratastatha prItikara: | 



dhanahInu jarArditu yAcanako bhavate tada apriya gRdhrasama: || 



prabhu dravyabalI vararUpadhara: priyasaGga manendriyaprItikara: | 



jaravyAdhidukhArditu kSINadhano bhavate tada apriya mRtyusama: ||



@114



jarayA jarita: samatItavayo drama vidyuhato va yathA bhavati | 



jarajIrNa agAra yathA sabhayo’jarani:saraNaM laghu brUhi mune || 



jara zoSayate naranArigaNaM yatha mAlulatA dhanazAlavanam | 



jara vIryaparAkramavegaharI jara paGkanimagna yathA puruSo || 



jara rUpasurUpavirUpakarI jara tejaharI balasthAmaharI | 



sada saukhyaharI paribhAvakarI jara mRtyukarI jara ojaharI || 



bahurogazatairghanavyAdhidukhai: upasRSTu jagajjvalaneva mRgA: | 



jaravyAdhigataM prasamIkSya jagat dukhani:saraNaM laghu dezayahI || 



zizirehi yathA himadhAtu mahaM tRNagulmavanauSadhiojaharo || 



tatha ojaharo ayu vyAdhi jage parihIyati indriyarUpabalam || 



dhanadhAnyamahArthakSayAntakara: paribhAvakara: sada vyAdhi jage || 



pratighAtakara: priyadveSakara: paridAhakaro yatha sUryu nabhe || 



maraNaM cyavanaM cyuti kAlakriyA priyadravyajanena viyogu sadA | 



apunAgamanaM ca asaMgamanaM drumapatraphalA nadisrotu yathA || 



maraNaM vazitAna vazIkurute maraNaM harate nadidAru yathA | 



asahAya naro vrajate’dvitiya: svakakarmaphalAnugato vivaza: || 



maraNaM grasate bahu prANizatAn makaro va jalAkari bhUtagaNAn | 



garuDo uragaM mRgarAja gajaM jvalano va tRNauSadhibhUtagaNam || iti ||



rAjAvavAdakasUtre’pyAha-tadyathA mahArAja catasRbhyo digbhyazcatvAra: parvatA AgaccheyurdRDhA: 



sAravanto’khaNDA acchidrA asuSirA: susaMvRtA ekaghanA nabha[:]spRzanta: pRthivIM collikhanta: 



sarvatRNakASThazAkhAparNapalAzAdisarvasattvaprANibhUtAni nirmathnanta: | tebhyo na sukaraM javena vA palAyituM 



balena vA dravyamantrauSadhibhirvA nivartayitum, evameva mahArAja catvArImAni mahAbhayAnyAgacchanti 



yeSAM na sukaraM javena vA palAyituM balena dravyamantrauSadhairvA nivartanaM kartum | katamAni catvAri ? 



jarA vyAdhirmaraNaM vipattizca || jarA mahArAja Agacchati yauvanaM pramathamAnA | vyAdhirmahArAja 



AgacchatyArogyaM prathamamAna: | maraNaM Agacchati jIvitaM pramathamAnam | vipattirmahArAja Agacchati 



sarvA: saMpattI: pramathamAnA | tatkasya heto: ? tadyathA mahArAja siMho mRgarAjo rUpasaMpanno javasaMpanna: 



sujAtanakhadaMSTrAkarAlo mRgagaNamanupravizya mRgaM gRhItvA yathAkAmakaraNIyaM karoti | sa ca mRgo’tibalaM 



vyAlamukhamAsAdya vivazo bhavati | evameva mahArAja viddhasya mRtyuzalyenApagatamadasyAparAyaNasya marmasu 



chidyamAneSu mucyamAneSu saMdhiSu mAMsazoNite parizuSyamANe paritaptatRSitavihvalavadanasya karacaraNa- 



vikSepAbhiyuktasya akarmaNyasyAsamarthasya lAlAsiGghANakapUyamUtrapurISopaliptasya ISajjIvitAvazeSasya 



karbhabhavAtpunarbhavamAlambamAnasya yamapuruSabhayabhItasya kAlarAtrivazagatasya caramAzvAsaprazvAseSu prarudhya- 



mAneSu ekAkino’dvitIyasyAsahAyasyemaM lokaM jahata: paralokamAkrAmato mahApathaM vrajato mahAkAntAraM 



pravizatom ahAgahanaM samavagAhamAnasya mahAndhakAraM pratipadyamAnasya mahArNavenohyamAnasya karmavAyunA 



@115



hriyamANasya animittIkRtAM dizaM gacchato nAnyattrANaM nAnyaccharaNaM nAnyatparAyaNamRte dharmAt | 



dharmo hi mahArAja tasmin samaye trANaM layanaM zaraNaM parAyaNaM bhavati | tadyathA zItArtasyAgnipratApa:, 



agnimapagatasyAnirvApaNam, uSNArtasya zaityam, adhvAnaM pratipannasya zItalaM chAyopavanam, 



pipAsitasya zItalajalam, bubhukSitasya vA praNItamannam, vyAdhitasya vaidyoSadhiparicArakA:, 



bhayabhItasya balavanta: sahAyA: sAdhava: pratizaraNA bhavanti, evameva mahArAja viddhasya mRtyuzalyena 



apagatamadasyAtrANasyAparAyaNasya nAnyattrANaM nAnyatparAyaNamanyatra dharmAt | tasmAttarhi tem ahArAja 



anityatAnudarzinA bhavitavyam, kSayavyayAnudarzinA bhavitavyaM maraNabhayabhItena | dharmeNaiva te 



mahArAja rAjyaM kArayitavyaM nAdharmeNa | tatkasya heto: ? asyApi te mahArAja, AtmabhAvasyaivaM 



suciramapi parirakSitasya suciramapi zucinA praNItena khAdanIyabhojanIyAsvAdanIyena saMtarpitasya 



saMpravAritasya kSutpipAsAparigatasya kAlakriyA bhaviSyati | evaM kAzikauzeyadUkUlapatrorNakSaumAdi- 



bhirvastravizeSairAcchAditasya caramazayanAvasthitasya vividhasvedAmbuklinnamalinavasanAvRtasya kAlakriyA 



bhaviSyati | evamapi tem ahArAja snAnAnulepanavAsadhUpapuSpasurabhigandhasyAtmabhAvasya nacireNa durgandhatA 



bhaviSyati | evaM stryagAramadhyagatasyApi te strIgaNaparivRtasya nAnAvAdyagItatUryanATyairupagIyamAnasya 



sumanasa: krIDato ramamANasya paricArayato maraNabhayabhItasya atIva du:khadaurmanasyAbhyAM kAlakriyA 



bhaviSyati | evamapi te mahArAja gRheSUpalepanolipteSu susthApitArgaleSu supihitavAtAyaneSu 



bahugandhadhUpapuSpatailavartiprajvAliteSvAsaktapaTTadAmakalApeSu muktakusumAvakIrNeSu gandhaghaTikAnirdhUpiteSu 



vinyastapAdapIThapaTikAstaraNagoNikAstaraNakAcalindikaprAvaraNasAntaropacchadapaTikobhayakRtopadhAneSu 



paryaGkeSu zayitvA | punazca zRgAlakAkagRdhramRtakalevaramAMsAsthikezarudhiravasAkule paramabIbhatse zmazAne 



gataceSTasyAtmabhAva: pRthivyAmavaza: zeSyate | evamapi te mahArAja gajaskandhAzvapRSTharathAbhirUDhasya 



zaGkhapaTaheSvAhanyamAneSu chatreNa dhAryamANena vAlavyajanena vIja[ya]mAnasyAnekahastyazvarathapadAtibhi- 



ranuyAtasyAJjalizatasahasrairnamaskriyamANasya nirgamanamanubhUya nacirAnnizceSTasya mRtazayanAbhirUDhasya 



caturbhi: puruSairutkSiptasya dakSiNena nagaradvAreNa nirNItasya mAtApitRbhrAtRbhaginIbhAryAputraduhitR- 



vayasyadAsIdAsakarmakarapauruSeyai: zokagatahRdayairvikSiptabhujai: sorastADaM paramakaruNaM-hA putra hA nAtha 



hA tAta hA svAmin ityAkrandamAnai: paurajAnapadai: saparibhavadRzyamAnasya zmazAnaM nItasya puna: 



kAkagRdhrazvazRgAlAdibhirbhakSitasya tAnyasthInyagninA vA dagdhAni pRthivyAM vA nikhAnitAni adbhirvA 



klinnAni vAtAtapavarSairvA cUrNIkRtAni digvidikSu prakSiptAni tatraiva pUtabhAvamAyAsyanti | evamanityA: 



sarvasaMskArA:, evamadhruvA: | iti vistara: || 



tatra kleza: prAdhAnyena rAgadveSamohA:, yasyaiSAmekatarasya tAvatpratipakSamAdau bhAvayet, 



tannidAnaMca varjayet || 



tatra Aryaratnameghe tAvadAha-sa rAgasya pratipakSaM bhajate, rAgotpattipratyayAMzca varjayati | 



katamazca sa rAgasya pratipakSa: ? katame ca te rAgotpattipratyayA: ? azubhA bhAvanA rAgasya 



pratipakSa: | janapadakalyANI rAgotpattipratyaya: | katamA ca sA azubhA bhAvanA ? yaduta 



santyasmin kAye kezA romANi nakhA dantA rajomalaM tvak mAMsAsthi snAyu: zirA vRkkA hRdayaM 



@116



plIhaka: klomaka: antrANi antraguNa:, AmAzaya: pakvAzaya:, audaryakaM yakRtpurUSamazru sveda: kheTa: 



siGghANaka: vasA lasIkA majjA meda: pittaM zleSmA pUyaM zoNitaM mastakaM mastakaluGgaM prasrAva: | 



eSu ca vastuSu bodhisattva upaparIkSaNajAtIyo bhavati | tasyaivamupaparIkSamANasyaivaM bhavati-yo’pi 



tAvatsyAdbAlo mUDha: abhavyo’kuzala:, so’pi tAvadetAni vastUni jJAtvA rAgacittaM notpAdayet, 



prAgeva saprajJajAtIya: | evaM hi bodhisattvo’zubhabhAvanAbahulo bhavatIti || 



bhagavatyAmapyuktam-punaraparaM subhUte bodhisattvo mahAsattva: prajJApAramitAyAM carannimamevaM 



kAyaM yathAbhUtaM prajAnAti | tadyathApi nAma subhUte goghAtako vA goghAtakAntevAsI vA gAM hatvA 



tIkSNena zastreNa catvAri phalakAni kRtvA pratyavekSate sthito’thavA niSaNNa: | evameva subhUte 



bodhisattva: prajJApAramitAyAM carannimameva kAyaM dhAtuzo yathAbhUtaM prajAnAti | astyasmin kAye 



pRthivIdhAturabdhAturapi tejodhAturapi vAyudhAturapIti || peyAlaM || 



punarapyAha-tadyathApi nAma subhUte karSakasya mUtoDI pUrNA nAnAdhAnyAnAM zAlInAM vrIhINAM 



tilAnAM taNDulAnAM mudgAnAM mASANAM yavAnAM godhUmAnAM masUrANAM sarSapANAm, tAnetAn cakSuSmAn



puruSa: pratyavekSamANa: evaM jAtIyAdayaM zAlirayaM vrIhiramI tilA amI taNDulA amI mudrA amI 



mASA amI yavA amI godhUmA amI masUrA amI sarSapA iti || evameva bodhisattvo mahAsattva: 



prajJApAramitAyAM carannimameva kAyamUrddhaM pAdatalAdadha: kezamastakanakharomatvakUromaparyantaM pUrNaM nAnA- 



prakArasyAzuceryathAbhUtaM pratyavekSate-santyasmin kAye kezA romANi nakhA yAvanmastakaM 



mastakaluGgamakSigUthaM karNagUthamiti || pe^ || punaraparaM subhUte bodhisattva: zmazAnagata: pazyati 



nAnArUpANi mRtazarIrANi zmazAne’paviddhAni zavazayane ujjhitAni ekAhamRtAni vA 



dvyahamRtAni vA tryahamRtAni vA caturahamRtAni vA paJcAhamRtAni vA vyAdhmAtakAni 



vinIlakAni vipUyakAni vipaThyakAni, sa imameva kAyaM tatropasaMharati-ayamapi kAya 



evaMdharmA evaMsvabhAva: etAM dharmatAmavyativRtta iti || evaM hi subhUte bodhisattvo mahAsattva: 



prajJApAramitAyAM caran bahirdhA kAye kAyAnudarzI viharati || pe^ || punaraparaM yadA mRtazarIrANi 



zmazAne utsRSTAni pazyati, SaDrAtramRtAni kAkairvA khAdyamAnAni, kurarairvA gRdhrairvA zvabhirvA 



zRgAlairvA, tato’nyairvA nAnAvidhai: prANakajAtai: khAdyamAnAni, sa imameva kAyaM tatropasaMharati- 



ayamapi kAya evaMdharmA evaMsvabhAva:, etAM dharmatAM na vyativRtta iti || punaraparaM yadA 



mRtazarIrANi pazyati zmazAne utsRSTAni vikhAditAnyazucIni durgandhAni, sa imameva kAyaM 



tatropasaMharatIti pUrvavat || pe^ || punaraparaM yadA pazyati mRtazarIrANi zivapathikAyAmasthisaMkalikAM 



mAMsazoNitamrakSitAM snAyuvinivaddhAm | sa tatremameva kAyamiti pUrvavat || punaraparaM yadA 



mRtazarIrANi pazyati zivapathikAyAmasthisaMkalIbhUtAni apagatamAMsazoNitasnAyubandhanAni, 



sa imameva kAyamiti pUrvavat || punaraparaM yadA pazyati zivapathikAyAmasthIni digvidikSu kSiptAni, 



yadutAnyena pAdAsthIni, anyena jaGghAsthIni, anyena corvasthIni, anyena zroNikaTAhakam, anyena



@117



pRSThavaMzam, anyena pArzvakAsthIni, anyena grIvAsthIni, anyena bAhvasthIni, sa imameva kAyamupa- 



saMharatIti pUrvavat || pe^ || punaraparaM yadA pazyati zivapathikAyAmasthInyanekavArSikANi vAtAnupari- 



zoSitAni zaGkhasaMnibhAni, imameva kAyaM tatropasaMharatIti pUrvavat | ayamapi kAya evaMdharmA evaM- 



svabhAva etAM dharmatAM na vyativRtta iti || punaraparaM subhUte bodhisattvo mahAsattva: prajJApAramitAyAM 



caran yadA pazyati zivapathikAyAmasthInyanekavArSikANi tirobhUtAni nIlAni kapotavarNAni pUtIni



cUrNakajAtAni pRthivyAM pAMzunAzamasamIbhUtAni, sa imameva kAyaM tatropasaMharati-ayamapi kAya 



evaM dharmA evaMsvabhAva:, etAM dharmatAM na vyativRtta iti || 



eSa tAvatsamAsato rAgasya samudAcArapratipakSa: | dveSasya maitrI pratipakSa:, apriya- 



sattvAdarzanaM ca | tena vA saha bhojanAdyekArthatayA prItyutpAdanaM tatra parasukhasyAzaMsA prArthanA 



tRSNAbhinandanaM maitrI | kAmarAgapratyupakArahetubhyAmakliSTa: sneha ityartha: || 



sA trividhA AryAkSayamatisUtre’bhihitA-sattvArambaNA maitrI prathamacittotpAdikAnAM 



bodhisattvAnAm, dharmArambaNA caryApratipannAnAM bodhisattvAnAm, anArambaNA maitrI anutpattikadharma-



kSAntipratilabdhAnAM bodhisattvAnAmiti || 



punarbuddhArambaNA bodhisattvArambaNA zrAvakapratyekebuddhArambaNA sattvArambaNA ca | tatra 



sattvArambaNAyA: pUrvaM priye sattve hitasukhopasaMhArAnna dhyAnamabhyasya | tatsame maitrImupasaMharet | tata: 



pariciteSu, tata udAsIneSu, tata: samIpavAsiSu, tata: svagrAmavAsiSu, evaM paragrAme ca | evaM 



yAvadekAM dizamadhimucya spharitvopasaMpadya viharati | evaM dazasu dikSu | buddhAdyArambaNAyAstvayaM 



prayAso nAsti || 



sA ca vajradhvajapariNAmanAyAmuktA-sa bodhisattvacaryAyAM caran yAvanti kAnicid 



dRzyante rUpANi manojJAni vA pratikUlAni vA, evaM zabdA gandhA rasA spraSTavyA dharmA 



manojJA vA pratikUlA vA, anavadyA vizuddhA: kalyANodAraprabhAsvarA vA, yena saumanasyaM jAyate | 



sukhamavakrAmati | prasAdo jAyate | prIti: saMbhavati | prAmodyaM saMtiSThate | harSa: prAdurbhavati | daurmanasyaM 



nivartate cittakalyatA prAdurbhavati | cittaM karmaNyaM bhavati | Azayo mRdurbhavati | indriyANi prahlAdaM 



gacchanti | satatasukhaM saMvedayamAna evaM pariNAmayati sarvabuddhAnAmetayA pariNAmanayA bhUyasyA mAtrayA- 



te buddhA bhagavanto’cintyena buddhavihArasukhena samanvAgatA bhavantu, atulyena buddhasamAdhisukhena susaMgRhItA 



bhavantu, anantasukhena bhUyasyA mAtrayopastabdhA bhavantu | apramANena buddhavimokSasukhena samanvAgatA 



bhavantu | aprameyeNa buddhaprAtihAryasukhena susaMgRhItA bhavantu | acintyena buddhAsaGgavihArasukhena 



suparigRhItA bhavantu | durAsadena buddhavRSabhitasukhenAbhicchannA bhavantu | aprameyeNa buddhabalasukhena 



atyantasukhitA bhavantu | sarvaveditazAntenAnutpattisukhenAdhikArasukhA bhavantu | asaGgavihArasatata- 



samAhitena tathAgatasukhenAdvayasamudAcAreNAvikopitasukhA bhavantu || evaM bodhisattvastatkuzalamUlaM 



tathAgateSu pariNamayya bodhisattvaSu pariNAmayati | yadidamaparipUrNAnAmabhiprAyANAM paripUraNAya 



pariNAmayati aparizuddhAnAM sarvajJatAdhyAzayAnAM parizuddhyai | apariniSpannAnAM sarvapAramitAnAM 



@118



pariniSpattaye | vajropamasya bodhicittotpAdasyAdhiSThAnAya | anivartyasya sarvajJatAsaMnAhasyAprati- 



prasrabdhaye | bodhisattvAnAM kuzalamUlAnAM mArgaNatAyai | sarvajagatsamatAsthitasya mahApraNidhAnasya 



paripUraye | sarvabodhisattvavihArANAmadhigamAya | sarvabodhisattvendriyANAM tIkSNAbhijJatAyai | sarvabodhi- 



sattvakuzalamUlAnAM sarvajJatAsparzanatAyai || sa evaM tatkuzalamUlaM bodhisattvAnAmarthAya pariNamayya 



buddhazAsanAvacareSu sarvazrAvakapratyekabuddheSu tatkuzalamUlameva pariNAmayati | ye keci- 



tsattvA ekAcchaTAsaMghAtamAtramapi buddhazabdaM zRNvanti, dharmazabdaM vA AryasaMghaparyupAsanaM 



vA kurvanti, teSAM tatkuzalamUlamanuttarAyai samyaksaMbodhiye pariNAmayati | buddhAnusmRtiparipUryai 



pariNAmayati | dharmAnusmRtiprayogatAyai pariNAmayati | AryasaMghagauravAya pariNAmayati | 



acirahitabuddhadarzanatAyai pariNAmayati | cittaparizuddhyai pariNAmayati | buddhadharmaprativedhAya 



pariNAmayati | aprameyaguNapratipattaye pariNAmayati | sarvAbhijJAkuzalaparizuddhyai pariNAmayati | 



dharmavimativinivartanAya pariNAmayati | yathA buddhazAsanAvacareSu pariNAmayati, zrAvakapratyeka-



buddheSu ca | tathA sa bodhisattva: sarvasattveSu tatkuzalamUlaM pariNAmayati || yadidaM nairayikamArga- 



vinivartanAya pariNAmayati | tiryagyonivyavacchedAya pariNAmayati | yamalokopacchedasukhAya 



pariNAmayati | niravazeSasarvApAyagatyupapattivyavacchedAya pariNAmayati || teSAM ca sarvasattvAnAmanuttara-



bodhicchandavivardhanatAyai pariNAmayati || adhyAzayasarvajJatAcittalAbhAya pariNAmayati | sarvabuddhadharmA- 



pratikSepAya pariNAmayati | atyantasukhasarvajJatAbhUmisaMvartanAya pariNAmayati | atyantasarvasattvavizuddhaye 



pariNAmayati | sarvasattvAnAmanantajJAnAdhigamAya pariNAmayati | pe^ || tasya yatkiMciccIvarapiNDa- 



pAtazayanAsanaglAnapratyayabhaiSajyagamanAgamanazarIropasthAnaniSadyAdiniSevaNAyatanAnAM pravartanakarma



IryApathAdhiSThAnamIryApathasyAvikopanaM kAyakarma vAkkarma manaskarma sucaritaM SaNNAmindriyANAM saMvara: 



svazarIrAcchAdanamardanasnAnakarma, azitapItakhAditaM saMmiJjitaprasAritAvalokitavilokitasupta- 



jAgaritasvazarIragatopasthAnam, sarvametadbodhisattvasya sarvajJatAlambanaprayuktasya na kiMcidapariNAMmita-



sarvajJatAyAM sarvasattvahitasukhacittasya || pe^ || sarvajagatparitrANamanaso nityodyuktakuzalamUlasya 



madapramAdavyativRttasya || pe^ | sarvaklezaparAGmukhasya sarvabodhisattvAnuzikSaNacetasa: 



sarvajJatAmArgApratihatasya jJAnabhUminiSevaNasya paNDitasaMvAsAbhiratasya | pe^ || madhukara iva 



kuzalamUlasaMbharaNasya sarvajagaduccalitasaMtAnasyAnabhiniviSTasarvasaMskArasya | pe^ || antaza: 



zvasvapi tadanyeSvapiM tiryagyonigateSvekaudanonmiJjitamekAlopaM vA parityajati | sugatAvupapattiSu 



tatsarvaM teSAmeva hitAya teSAmeva parimocanAya pariNAmayati | tasyAstiryagyonestasmAddu:khArNavA- 



ttasmAddu:khotpAdAttasmAddu:khaskandhAttasmAddu:khAvedanAyA: tasmAddu:khopacayAttasmAddu:khAbhisaMskArA- 



ttasmAddu:khanidAnAttato du:khamUlAttasmAddu:khAyatanAtteSAM sattvAnAM vinivartanAya pariNAmayati, 



tadArambaNena ca sarvasattvArambaNIkaroti manasikaroti, tatra kuzalamUle pUrvaMgamIkaroti, yadidaM 



sarvajJatAyAM pariNAmayati | bodhicittotpAdena pratigRhNAti | tatra kuzalamUlamupanayati | 



saMsArakAntArAdvinivartayati | anAvaraNena buddhasukhenAbhimukhIkaroti | saMsArasAgarAdunmajjayati | 



buddhadharmaprayuktayA maitryA spharatItyAdi ||



@119



imAzca suva{1. ##SP 4.5-12; 75-83; 87-89; 91-92.##}rNaprabhAsoktA maitrIkaruNAgarbhA gAthA: sarvA Adarata: samanvAhRtya bhAvayitavyA 



antazo vacasApi- 



suvarNabhAsottamadundubhena zAmyantu du:khAstrisahasraloke | 



apAyadu:khA yamalokadu:khA dAridryadu:khAzca iha triloke || 



anena co dundubhighoSanAdinA zAmyantu sarvavyasanAni loke | 



bhavantu sattvA hyabhayAhatA tathA yathAbhayA:zAntabhayA munIndrA: || 



yathaiva sarvAryaguNopapannA: saMsArasarvajJamahAsamudrA: |



tathaiva bhontu guNasAgarA: prajA: samAdhibodhyaGgaguNairupetA: || 



anena co dundubhighoSanAdinA bhavantu brahmasvara sarvasattvA: | 



spRzantu buddhatvavarAgrabodhiM pravartayantU zubhadharmacakram ||



tiSThantu kalpAni acintiyAni dezantu dharmaM jagato hitAya | 



hanantu klezAn vidhamantu du:khAn samentu rAgaM tatha doSa moham | 



ye sattva tiSThanti apAyabhUmau AdIpta saMprajvalitAsthigAtrA: |



zRNvantu te dundubhi saMpravAditaM namo’stu buddhAya bhaNantu vAcam || 



jAtismarA: sattvA bhavantu sarve jAtIzataM jAtisahasrakoTya: | 



anusmarantU satataM munIndrAn zRNvantu teSAM vacanaM hyudAram || 



anena co dundubhighoSanAdinA labhantu buddhehi samAgamaM sadA | 



vivarjayantU khalu pApakarma carantu kuzalAni zubhakriyANi || 



sarvatra kSetreSu ca sarvaprANinAM sarve ca du:khA: prazamantu loke | 



ye sattva vikalendriya aGgahInA: te sarvi sakalendriya bhontu sAMpratam || 



ye vyAdhitA durbalakSINagAtrA nistrANabhUtA: zayitA dizAsu |



te sarvi mucyantu ca vyAdhito laghu labhantu cArogyabalendriyANi || 



ye rAjacaurabhaTatarjitavadhyaprAptA nAnAvidhairbhayazatairvyasanopapannA: || 



te sarvi sattva vyasanAgatadu:khitA hi mucyantu tairbhayazatai: paramai: sughorai: || 



ye tADitA bandhanabaddhapIDitA vividheSu vyasaneSu ca saMsthitA hi | 



anekaAyAsasahasraAkulA vicitrabhayadAruNazokaprAptA: || 



te sarvi mucyantviha bandhanebhya: saMtADitA mucyiSu tADanebhya: | 



vadhyAzca saMyujyiSu jIvitena vyasanAgatA nirbhaya bhontu sarve || 



ye sattva kSuttarSapipAsapIDitA labhantu te bhojanapAna citram | 



andhAzca pazyantu vicitrarUpAM badhirAzca zRNvantu manojJaghoSAn || 



nagnAzca vastrANi labhantu citrAM daridrasattvAzca nidhiM labhantu | 



prabhUtadhanadhAnyavicitraratnai: sarve ca sattvA: sukhino bhavantu || 



@120



mA kasyacidbhavatu du:khavedanA saukhyAnvitA: sattva bhavantu sarve | 



abhirUpaprAsAdikasaumyarUpA anekasukhasaMcita nitya bhontu || 



manasAnnapAnA: susamRddhapuNyA: saha cittamAtreNa bhavantu teSAm | 



vINAmRdaGgA: paNavA: sughoSakA: utsA sarA: puSkariNI taDAgA: || 



suvarNapadmotpalapadminIzca saha cittamAtreNa bhavantu teSAm | 



gandhaM ca mAlyaM ca vilepanaM ca vAsazca cUrNaM kusumaM vicitram || 



triSkAlavRkSebhi pravarSayantu gRhNantu te sattva bhavantu hRSTA: | 



kurvantu pUjAM dazasU dizAsu acintiyAM sarvatathAgatAnAm || 



sabodhisattvAnatha zrAvakANAM dharmasya bodhi pratisRSTitasya | 



nIcAM gatiM sattva vivarjayantu bhavantu aSTAkSaNavItivRttA: || 



AsAdayantU jinarAjamuttamaM labhantu buddhehi samAgamaM sadA | 



sarvA: striyo nitya narA bhavantu zUrAzca vIrA vidupaNDitAzca || 



te sarvi bodhAya carantu nityaM carantu te pArimitAsu SaTsu | 



pazyantu buddhAn dazasU dizAsu ratnadrumendreSu sukhopaviSTAn | 



vaiDUryaratnAsanasaMniSaNNAn dharmAMzca zRNvantu prakAzyamAnAn iti || 



eSA saMkSepato maitrI dveSasamudAcArapratipakSa: || 



mohAnuzayasya pratItyasamutpAdadarzanaM pratipakSa: || 



tatra pratItyasamutpAda: zAlistambasUtre’bhihita:-tatrAdhyAtmikasya pratItyasamutpAdasya 



hetUpanibandha: katama: ? yadidamavidyApratyayA: saMskArA yAvajjAtipratyayaM jarAmaraNamiti | avidyA 



cennAbhaviSyat, naiva saMskArA: prAjJAsyanta | evaM yAvadyadi jAtirnAbhaviSyat, na jarAmaraNaM prAjJAsyata | 



atha satyAmavidyAyAM saMskArANAmabhinirvRttirbhavati | evaM yAvajjAtyAM satyAM jarAmaraNasyAbhinirvRtti- 



rbhavati | tatra avidyAyA naivaM bhavati-ahaM saMskArAnabhinirvartayAmIti | saMskArANAmapyevaM na 



bhavati-vayamavidyayAbhinirvRttA iti | evaM yAvajjAtyA naivaM bhavati-ahaM jarAmaraNamabhinirvartayAmIti | 



jarAmaraNasyApi naivaM bhavati-ahaM jAtyA nirvRtta iti | atha ca satyAmavidyAyAM saMskArANAmabhi- 



nirvRttirbhavati prAdurbhAva: | evaM yAvajjAtyAM satyAM jarAmaraNasyAbhinirvRttirbhavati prAdurbhAva: | 



evamAdhyAtmikasya pratItyasamutpAdasya hetUpanibandho draSTavya: || 



kathamAdhyAtmikasya pratItyasamutpAdasya pratyayopanibandho draSTavya iti ? [SaNNAM dhAtUnAM 



samavAyAt | katameSAM SaNNAM dhAtUnAM samavAyAt ? ] yadidaM pRthivyaptejovAyvAkAzavijJAnadhAtUnAM 



samavAyAdAdhyAtmikasya pratItyasamutpAdasya pratyayopanibandho draSTavya: || tatrAdhyAtmikasya 



pratItyasamutpAdasya pRthivIdhAtu: katama iti ? yo’yaM kAyasya saMzleSata: kaThinabhAvamabhinirvartayati, 



ayamucyate pRthivIdhAtu: | ya: kAyasyAnuparigrahakRtyaM karoti, ayamucyate’bdhAtu: | ya: kAyasyA- 



zitapItabhakSitaM paripAcayati, ayamucyate tejodhAtu: | ya: kAyasyAzvAsaprazvAsakRtyaM karoti, 



ayamucyate vAyudhAtu: | ya: kAyasyAnta:zauSiryabhAvamabhinirvartayati, ayamucyate AkAzadhAtu: | 



@121



yo nAmarUpamabhinirvartayati naDakalApayogena paJcavijJAnakAyasaMprayuktaM sAsravaM ca manovijJAnam, 



ayamucyate vijJAnadhAtu: | asatsu pratyayeSu kAyasyotpattirna bhavati | yadA AdhyAtmika: pRthivIdhAtu- 



ravikalo bhavati, evamaptejovAyvAkAzavijJAnadhAtavazcAvikalA bhavanti, tata: sarveSAM samavAyAtkAya- 



syotpattirbhavati | tatra pRthivIdhAtornaivaM bhavati-ahaM kAyasya kaThinabhAvamabhinirvartayAmIti | 



abdhAtornaivaM bhavati-ahaM kAyasyAnuparigrahakRtyaM karomIti | tejodhAtornaivaM bhavati-ahaM 



kAyasyAzitapItakhAditaM paripAcayAmIti | vAyudhAtornaivaM bhavati-ahaM kAyasyAzvAsaprazvAsakRtyaM 



karomIti | AkAzadhAtornaivaM bhavati-ahaM kAyasyAnta:zauSiryaM karomIti| vijJAnadhAtornaivaM 



bhavati-ahamebhi: pratyayairjanita iti | atha ca satsveSu pratyayeSu kAyasyotpattirbhavati | tatra 



pRthivIdhAturnAtmA na sattvo na jIvo na janturna manujo na mAnavo na strI na pumAnna napuMsakam,



na cAham, na mama, na cApyanyasya kasyacit | evamabdhAtustejodhAturvAyudhAturAkAzadhAturvijJAnadhAturna 



sattvo na jIvo na janturna manujo na mAnavo na strI na pumAnna napuMsakaM na cAhaM na mama na 



cApyanyasya kasyacit || 



tatra avidyA katamA ? yA eSveva SaTsu dhAtuSvekasaMjJA piNDasaMjJA nityasaMjJA dhruvasaMjJA 



zAzvatasaMjJA sukhasaMjJA AtmasaMjJA sattvajIvamanujamAnavasaMjJA, ahaMkAramamakArasaMjJA | evamAdi 



vividhamajJAnam | iyamucyate’vidyeti | evamavidyAyAM satyAM viSayeSu rAgadveSamohA: pravartante | 



tatra ye rAgadveSamohA viSayeSu , amI ucyante saMskArA iti | vastuprativijJaptirvijJAnam | vijJAna- 



sahajAzcatvAro’rUpiNa upAdAnaskandhA:, tannAma[rUpam], catvAri ca mahAbhUtAni copAdAya 



upAdAya rUpamaikadhyamabhisaMkSipya tannAmarUpam | nAmarUpasaMnizritAnIndriyANi SaDAyatanam | trayANAM 



dharmANAM saMnipAta: sparza: | sparzAnubhavanA vedanA | vedanAdhyavasAnaM tRSNA | tRSNAvaipulya- 



mupAdAnam | upAdAnanirjAtaM punarbhavajanakaM karma bhava: | taddhetukaskandhaprAdurbhAvo jAti: | 



skandhaparipAko jarA | skandhAnAM vinAzo maraNam | mriyamANasya mUDhasya sAbhiSvaGgasyAntardAha: 



zoka: | lAlapyanaM parideva: | paJcavijJAnakAyasaMprayuktamasAtAnubhavanaM du:kham | manasikArasaMprayuktaM 



mAnasaM du:khaM daurmanasyam | ye cAnye evamAdaya upaklezAsta upAyAsA: || peyAlaM || 



punaraparaM tattve’pratipatti: mithyApratipatti: ajJAnamavidyA | evamavidyAyAM satyAM trividhA: 



saMskArA: abhinirvartante puNyopagA apuNyopagA AniJjyopagAzca | ima ucyante’vidyApratyayA: saMskArA 



iti | puNyopagAnAM saMskArANAM puNyopagameva vijJAnaM bhavati | apuNyopagAnAM saMskArANAmapuNyopagameva 



vijJAnaM bhavati | AniJjyopagAnA saMskAraNAmAniJjyopagameva vijJAnaM bhavati | idamucyate saMskArapratyayaM 



vijJAnamiti | evaM nAmarUpam | nAmarUpavivRddhyA SaDbhirAyatanadvArai: kRtyakriyA: pravartante | 



tannAmarUpapratyayaM SaDAyatanamityucyate | SaDbhya Ayatanebhya: SaT sparzakAyA: pravartante, ayaM 



SaDAyatanapratyaya: sparza ityucyate | yajjAtIya: sparzo bhavati, tajjAtIyA vedanA pravartate | iyaM 



sparzapratyayA vedanetyucyate | yastAM vedayati vizeSeNAsvAdayati, abhinandati adhyavasyati adhitiSThati, 



sA vedanApratyayA tRSNetyucyate | AsvAdanAbhinandanAdhyavasAnam-mA me priyarUpasAtarUpairviyogo 



bhavatviti aparityAgo bhUyo bhUyazca prArthanA, idaM tRSNApratyayamupAdAnamityucyate | evaM 



@122



prArthayamAna: punarbhavajanakaM karma samutthApayati kAyena vAcA manasA | ayamupAdAnapratyayo bhava 



ityucyate | yA karmanirjAtAnAM skandhAnAmabhinirvRtti:, sA bhavapratyayA jAtirityucyate | yo 



jAtyabhinirvRttAnAM skandhAnAmupacayaparipAkAdvinAzo bhavati, tadidaM jAtipratyayaM jarAmaraNamucyate | 



|| pe || evamayaM dvAdazAGga: pratItyasamutpAdo’nyonyahetuko’nyonyapratyayato naivAnityo na nityo na 



saMskRto nAsaMskRto na vedayitA na kSayadharmo na nirodhadharmo na virAgadharma: anAdikAla- 



pravRtto’nudbhinno’nupravartate nadIsrotavat | atha ca | imAnyasya dvAdazAGgasya pratItyasamutpAdasya 



catvAri aGgAni saMghAtakriyAyai hetutvena pravartante | katamAni catvAri ? yaduta avidyA tRSNA karma 



vijJAnaM ca tatra vijJAnaM bIjasvabhAvatvena hetu: | karma kSetrasvabhAvatvena hetu: | avidyA tRSNA ca 



klezasvabhAvena hetu: | karmaklezA vijJAnabIjaM saMjanayanti | tatra karma vijJAnabIjasya kSetrakAryaM karoti | 



tRSNA vijJAnabIjaM snehayati | avidyA vijJAnabIjamavakirati | [asatAmeSAM pratyayAnAM 



bIjasyAbhinivRttirna bhavati] | tatra karmaNo naivaM bhavati-ahaM vijJAnabIjaM snehayAmIti | 



avidyAyA api naivaM bhavati-ahaM vijJAnabIjamavakirAmIti | vijJAnabIjasyApi naivaM bhavati- 



ahamebhi: pratyayairjanita iti | api tu vijJAnabIje karmakSetrapratiSThite tRSNAsnehAbhiSyandite’-



vidyAvakIrNe tatratatropapattyAyatanasaMdhau mAtu: kukSau virohati, nAmarUpAGkurasyAbhinirvRttirbhavati | sa ca 



nAmarUpAGkuro na svayaMkRto na parakRto nobhayakRto nezvarAdinirmito na kAlapariNAmito na 



caikakAraNAdhIno nApyahetusamutpanna: | atha ca mAtApitRsaMyogAdRtusamavAyAdanyeSAM ca pratyayAnAM 



samavAyAdAsvAdAnupraviddhaM vijJAnabIjaM mAtu: kukSau nAmarUpAGkurabIjamabhinirvartati | asvAmikeSu 



dharmeSu amameSu aparigraheSu apratyarthikeSu AkAzasameSu mAyAlakSaNasvabhAveSu hetupratyayAnA- 



mavaikalyAt | tadyathA paJcabhi: kAraNaizcakSurvijJAnamutpadyate | katamai: paJcabhi: ? cakSuzca pratItya rUpaM 



ca AlokaM ca AkAzaM tajjaM ca manasikAraM pratItyotpadyate cakSurvijJAnam | tatra cakSurvijJAnasya 



cakSurAzrayakRtyaM karoti | rUpamArambaNakRtyaM karoti | Aloko’vabhAsakRtyaM karoti | AkAza- 



manAvaraNakRtyaM karoti | tajjamanasikAra: samanvAhArakRtyaM karoti | asatsveSu pratyeSu 



cakSurvijJAnaM notpadyate | yadA cakSurAdhyAtmikamAyatanamavikalaM bhavati, evaM rUpAlokAkAzatajja- 



manasikArAzca avikalA bhavanti, tata: sarvasamavAyAccakSurvijJAnasyotpattirbhavati | tatra cakSuSo naivaM 



bhavati-ahaM cakSurvijJAnasyAzrayakRtyaM karomIti | rUpasyApi naivaM bhavati-aha cakSurvijJAnasyAra- 



mbaNakRtyaM karomIti | AlokasyApi naivaM bhavati-ahamavabhAsakRtyaM karomIti | AkAzasyApi 



naivaM bhavati-ahaM cakSurvijJAnasyAnAvaraNakRtyaM karomIti | tajjamanasikArasyApi naivaM bhavati-ahaM 



cakSurvijJAnasya samanvAhArakRtyaM karomIti | cakSurvijJAnasyApi naivaM bhavati-ahamebhi: pratyayai- 



rjanita iti |atha ca puna: satsveSu pratyayeSu cakSurvijJAnasyotpattirbhavati prAdurbhAva: | evaM zeSANA- 



mindriyANAM yathAyogyaM kartavyam || 



tatra na kazciddharmo’smAllokAtparaM lokaM saMkrAmati | asti ca karmaphalaprativijJapti:, 



hetupratyayAnAmavaikalyAt | yathA agnirupAdAnavaikalyAnna jvalati, evameva karmaklezajanitaM vijJAnabIjaM 



@123



tatratatropapattyAyatanapratisaMdhau mAtu: kukSau nAmarUpAGkuramabhinirvartayati, asvAmikeSu dharmeSu amameSu 



aparigraheSu apratyarthikeSu AkAzasameSu mAyAlakSaNasvabhAveSu, hetupratyayAnAmavaikalyAt || 



tatrAdhyAtmika: pratItyasamutpAda: paJcabhi: kAraNairdraSTavya: | katamai: paJcabhi: ? na zAzvatato 



nocchedato na saMkrAntita: parIttahetuto vipulaphalAbhinirvRttita: tatsadRzAnuprabandhatazceti | kathaM na 



zAzvatata: ? yasmAdanye mAraNAntikA: skandhA anya aupapattyaMzikA: | na tu ya eva mAraNAntikA: 



skandhAsta evaupapatyaMzikA: skandhA: | api tu mAraNAntikAzca skandhA nirudhyamAnA aupapattyaM- 



zikA: skandhAzca prAdurbhavanti | ato na zAzvatata: || kathaM nocchedata: ? na ca niruddheSu skandheSu 



aupapattyaMzikA: skandhA: prAdurbhavanti, nApyaniruddheSu | api tu mAraNAntikAzca skandhA 



nirudhyante, aupapattyaMzikAzca prAdurbhavanti | tulAdaNDonnAmAvanAmavat | ato nocchedata: || 



[kathaM na saMkrAntita: ?] visadRzAtsattvanikAyAdvisabhAgA: skandhA jAtyantare’bhinirvartante | ato 



na saMkrAntita: || [kathaM parIttahetuto vipulaphalAbhinirvRttita: ?] parIttaM karma kriyate, vipula: 



phalavipAko’nubhUyate | ata: parIttahetuto vipulaphalAbhinirvRttita: || [kathaM tatsadRzAnuprabandhata: ?]



yathAvedanIyaM karma kriyate, tathAvedanIyo vipAko’nubhUyate | atastatsadRzAnuprabandhatazceti || 



ya: kazcidbhadanta zAriputra imaM pratItyasamutpAdaM bhagavatA samyakpraNItamevaM yathAbhUtaM 



samyakprajJayA satatasamitamajIvaM nirjIvaM yathAvadaviparItamajAtamabhUtamakRtamasaMskRtamapratighamanAvaraNaM 



zivamabhayaM mahArthamavyayamavyupazamamasvabhAvaM pazyati, asatyatastucchato riktato’sArato’ghato’nityato 



du:khata: zUnyato’nAtmatazca samanupazyati, san a pUrvAntaM pratisarati-kimahamabhUvamatIte’dhvani, 



AhosvinnAbhUvamatIte’dhvani, ko nvahamabhUvamatIte’dhvani | aparAntaM vA punarna pratisarati-kiM 



nu bhaviSyAmyanAgate’dhvani, Ahosvinna bhaviSyAmyanAgate’dhvani, ko nu bhaviSyAmIti | pratyutpannaM 



vA punarna pratisarati-kiMsvididaM kathaM svididam, ke santa: ke bhaviSyAma iti || 



AryadazabhUmake’pyuktam-tatra avidyA tRSNopAdAnaM ca klezavartamano’vyavaccheda: | saMskArA 



bhavazca karmavartmano’vyavaccheda: | parizeSaM du:khavartmano’vyavaccheda: | api tu khalu punaryaducyate-avi- 



dyApratyayA: saMskArA iti, eSA pUrvAntikyapekSA | vijJAnaM yAvadvedaneti, eSA pratyutpannApekSA | 



tRSNA yAvadbhava iti, eSA’parAntikyapekSA | ata Urdhvamasya pravRttiriti | peyAlaM | tasyaivaM 



bhavati-saMyogAtsaMskRtaM pravartate, visaMyogAnna pravartate | sAmagryA: saMskRtaM pravartate, visAmagryA 



na pravartate | hanta vayamevaM bahudoSaduSTaM saMskRtaM viditvA asya saMyogasya asyAzca sAmagryA vyavacchedaM 



kariSyAma: | na cAtyantopazamaM sarvasaMskArANAmadhigamiSyAma: sattvaparipAcanatAyai | iti || 



idaM saMkSepAnmohazodhanam || 



iti zikSAsamuccaye cittaparikarmaparicchedo dvAdazama: ||



@124



13



smRtyupasthAnapariccheda: trayodaza: | 



evaM karmaNyacitta: smRtyupasthAnAnyavataret | tatra azubhaprastAvena kAyasmRtyupasthAnamuktam | 



tadeva ca bhedalezena dharmasaMgItisUtre’bhihitam- 



punaraparaM kulaputra bodhisattva evaM kAye smRtimupasthApayati-ayaM kAya: pAdapAdAGguli- 



jaGghorutrikodaranAbhipRSThavaMzahRdayapArzvapArzvakAhastakalAcIbAhvaMsagrIvAhanulalATazira:kapAlamAtrasamUha: 



karmabhavakArakopacito nAnAklezasaMkalpavikalpazatasahasrANAmAvAsabhUta: | bahUni cAtra 



dravyANi samavahitAni | yaduta kezaromanakhadantAsthicarmapizitavapAsnAyumedovasAlasIkAyakRnmUtra- 



purISAmAzayarudhirakheTapittapUyasiGghANakamastakaluGgAni | evaM bahudravyasamUha: | tatko’tra kAya: ? 



tasya pratyavekSamANasyaivaM bhavati-AkAzasamo’yaM kAya: | sa AkAzavat kAye smRtimupasthApayati, 



sarvametadAkAzamiti pazyati | tasya kAyaparijJAnahetorna bhUya: kvacitsmRti: prasarati, na visarati, 



na pratisaratIti || 



punaruktam-ayaM kAyo na pUrvAntAdAgato na parAnte saMkrAnto na pUrvAntAparAntAva- 



sthito’nyatrAsadviparyAsasaMbhUta: kArakavedakarahito nAdyantamadhye pratiSThitamUla:, asvAmika:, 



amama: aparigraha: | AgantukairvyavahArairvyavahriyate kAya iti, deha iti, bhoga iti, Azraya iti, 



zarIramiti, kuNapa iti, Ayatanamiti | asArako’yaM kAyo mAtApitRzoNitazukrasaMbhUto’- 



zucipUtidurgandhasvabhAvo rAgadveSamohabhayaviSAdataskarAkulo nityaM zatanapatanabhedanavikiraNavidhvaMsana- 



dharmA nAnAvyAdhizatasahasranIta iti || 



AryaratnacUDe’pyAha-anityo batAyaM kAyo’cirasthitiko maraNaparyavasAna iti jJAtvA na 



kAyahetorviSamayA jIvati | sAraM caivAdatte | sa trINi sArANyAdatte | katamAni trINi ? kAyasAraM 



bhogasAraM jIvitasAraM ca | so’nitya: kAya iti sarvasattvAnAM dAsatvaziSyatvamabhyupagamya 



kiMkaraNIyatAyai utsuko bhavati | anitya: kAya iti sarvakAyadoSavaGkazAThyakuhanAM na karoti | 



anitya: kAya iti jIvitenAzvAsaprApto jIvitahetorapi pApaM karma na karoti | anitya: kAya 



iti bhogeSu tRSNAdhyavasAnaM na karoti | sarvasvaparityAgIva bhavatIti | punaraparaM kulaputra 



bodhisattva: kAye kAyAnudarzanasmRtyupasthAnaM bhAvayan sarvasattvakAyAMstatra svakAya upanibadhnAti | 



evaM cAsya bhavati-sarvasattvakAyA mayA buddhakAyapratiSThAnapratiSThitA: kartavyA: | yathA ca tathAgatakAye 



nAsrava:, sa tathA svakAyadharmatAM pratyavekSate | so’nAsravadharmatAkuzala: sarvasattvakAyAnapi tallakSaNA- 



neva prajAnAtItyAdi || 



vIradattaparipRcchAyAmapyuktam-yaduta ayaM kAyo anupUrvasamudAgato’nupUrvavinAzo paramANu- 



saMcaya: zuSira unnAmAvanAmI navavraNamukharomakUpasrAvI valmIkavadAzIviSanivAsa: | ajAtazatru: | 



markeTavanmitradrohI | kumitravadvisaMvAdanAtmaka: | phenapiNDavatprakRtidurbala: | udakabudbudavadutpannabhagna- 



vilIna: | marIcivadvipralambhAtmaka: | kadalIvannibhujyamAnAsAraka: | mAyAvadvaJcanAtmaka: |



@125



rAjavadAjJAbahula: | zatruvadavatAraprekSI | coravadavizvasanIya: | vadhyaghAtakavadananuvIta: | amitrava- 



dahitaiSI | vadhakavat prajJAjIvitAntarAyakara: | zUnyagrAmavadAtmavirahita: | kulAlabhANDavadbhedanaparyanta: | 



mUtoDIvannAnAzuciparipUrNa: | medakasthAlIvadazucisrAvI || peyAlaM || vraNavaddhaTTanAsahiSNu: | 



zalyavattudanAtmaka: | jIrNagRhavatpratisaMskAradhArya: | jIrNayAnapAtravatpratisaMskAravAhya: | 



AmakumbhavadyatnAnupAlya: | peyAlaM | nadItaTavRkSaccalAcala: | mahAnadIsrotovanmaraNasamudraparyavasAna: | 



AgantukAgAravatsarvadu:khanivAsa: | anAthazAlAvadaparigRhIta: | cArakapAlavadutkocasAdhya: || 



peyAlaM || bAladArakavatsatataparipAlya: || 



punarAha- 



evaMvidhaM kAyamacaukSarAziM rUpAbhimAnI bahu manyate ya: | 



prajJAyamAna: sa hi bAlabuddhi: viSThAghaTaM yAti vahan vicetA: || 



pUyaprakAraM vahate’sya nAsA vaktraM kugandhaM vahate sadA ca | 



cikkAstathAkSNo: krimivacca janto: kastatra rAgo bahumAnatA vA || 



aGgAramAdAya yathA hi bAlo ghRSyadayaM yAsyati zuklabhAvam | 



yAti kSayaM naiva tu zuklabhAvaM bAlasya buddhirvitathAbhimAnA || 



evaM hi yazcaukSamatirmanuSya: caukSaM kariSye’hamidaM zarIram | 



sUdvartitaM tIrthazatAbhiSiktaM yAti kSayaM mRtyuvazAdacaukSam || 



tathA-prabhaGgura: prasravan bodhisattvena kAya: pratyavekSitavyo navavraNamukhairyAvat | AvAso 



bodhisattvena kAya: pratyavekSitavya: azItikrimikulasahasrANAm || peyAlaM || parabhojano bodhisattvena 



kAya: pratyavekSitavya:, vRkazRgAlazvapizitAzinAm | yantropamo bodhisattvena kAya: pratyavekSitavya:, 



asthisnAyuyantrasaMghAtavinibaddha: | asvAdhIno bodhisattvena kAya: pratyavekSitavya: annapAna- 



saMbhUta: || iti vistara: || 



tatraiva jJeyam-vedanAsmRtyupasthAnaM tu yathA tAvadAryaratnacUDasUtre-iha kulaputra bodhi- 



sattvo vedanAsu vedanAnupazyanAsmRtyupasthAnaM bhAvayan veditasukhAzriteSu sattveSu mahAkaruNAM 



pratilabhate| evaM ca pratisaMzikSate-tatsukhaM yatra veditaM nAsti | sa sarvasattvaveditaprahANAya 



vedanAsu vedanAsmRtyupasthAnaM bhAvayati | veditanirodhAya ca sattvAnAM saMnAhaM saMnahyati | AtmanA 



ca veditanirodhaM nArpayati | sa yAM kAMcidvedanAM vedayate, tAM sarvAM mahAkaruNAparigRhItAM vedayate |



sa yadA sukhAM vedanAM vedayate, tadA rAgacariteSu sattveSu mahAkaruNAM pratilabhate, Atmanazca rAgA- 



nuzayaM pratijahAti | yadA du:khAM vedanAM vedayate, tadA dveSacariteSu sattveSu mahAkaruNAM pratilabhate,



Atmanazca doSAnuzayaM prajahAti | yadA adu:khAsukhAM vedanAM  mohacariteSu satyeSu mahAkaruNAM 



pratilabhate, Atmanazca mohAnuzayaM prajahAti | sa sukhAyAM vedanAyAM nAnunIyate, anunayasamudbhrAtaM 



cArjayati | du:khAyAM vedanAyAM na pratihanyate, pratighasamuddhAtaM cArjayati | adu:khAsukhAyAM vedanAyAM 



nAvidyAgato bhavati, avidyAsamuddhAtaM cArjayati | sa yAM kAMcidvedanAM vetti, sarvAM tAmanityaveditAM 



@126



vetti, sarvAM tAM du:khaveditAM vetti, anAtmaveditAM vetti | sa sukhAyAM vedanAyAmanityavedito 



bhavati | du:khAyAM vedanAyAM zalyavedito bhavati | adu:khAsukhAyAM vedanAyAM zAntivedito 



bhavati | iti hi yatsukhaM tadanityam, yaddu:khaM sukhameva tat | yadadu:khAsukhaM tadanAtmakamityAdi || 



AryAkSayamatisUtre’pyuktam-du:khayA vedanayA spRSTa: sarvapApAkSaNopapanneSu sattveSu mahAkaruNA- 



mutpAdayati || peyAlaM || api tu khalu punarabhinivezo vedanA, parigraho vedanA, upAdAnaM vedanA, 



upalambho vedanA, viparyAso vedanA, vikalpo vedanetyAdi || 



dharmasaMgItisUtre’pyuktam- 



vedanAnubhava: prokta: kenAsAvanubhUyate | 



vedako vedanAdanya: pRthagbhUto na vidyate || 



evaM smRtirupastheyA vedanAyAM vicakSaNai: | 



yathA bodhistathA hyeSA zAntA zuddhA prabhAsvarA || 



etatsamAsato vedanAsmRtyupasthAnam || 



cittasmRtyupasthAnaM tu yathA AryaratnakUTe-sa evaM cittaM parigaveSate-katarattu cittam ? 



rajyati vA duSyati vA muhyati vA ? kimatItamanAgataM pratyutpannaM veti ? tatra yadatItaM tatkSINaM 



yadanAgataM tadasaMprAptam | pratyutpannasya sthitirnAsti | cittaM hi kAzyapa nAdhyAtmaM na bahirdhA 



nobhayamanteraNopalabhyate | cittaM hi kAzyapa arUpamanidarzanamapratighamavijJaptikamapratiSThamaniketam | 



cittaM hi kAzyapa sarvabuddhairna dRSTam, na pazyanti na drakSyanti | yatsarvabuddhairna dRSTam, na pazyanti 



na drakSyanti, kIdRzastasya pracAro draSTavya: ? anyatra vitathapatitayA saMjJayA dharmA: pravartante | cittaM 

hi kAzyapa mAyAsadRzamabhUtaparikalpanayA vividhAmupapattiM parigRhNAti | peyAlaM | cittaM hi kAzyapa 


nadIsrota:sadRzamanavasthitamutpannabhagnavilInam | cittaM hi kAzyapa dIpArci:sadRzaM hetupratyayatayA 

pravartate | cittaM hi kAzyapa vidyutsadRzaM kSaNabhaGgAnavasthitam | cittaM hi kAzyapa AkAzasadRza-



mAgantukai: klezairupaklizyate | pe^ | cittaM hi kAzyapa pApamitrasadRzaM sarvadu:khasaMjananatayA | pe^ | 



cittaM hi kAzyapa matsyabaDizasadRzaM du:khe sukhasaMjJayA | tathA nIlamakSikAsadRzamazucau zuci- 



saMjJayA | cittaM hi kAzyapa pratyarthikasadRzaM vividhakAraNAkaraNatayA | cittaM hi ojohArayakSa- 



sadRzaM sadA vivaragaveSaNatayA | evaM corasadRzaM sarvakuzalamUlamuSaNatayA | cittaM hi kAzyapa 



rUpArAmaM pataGganetrasadRzam | cittaM hi kAzyapa zabdArAmaM saMgrAmabherIsadRzam | cittaM hi kAzyapa 



gandhArAmaM varAha ivAzucimadhye | cittaM hi kAzyapa rasArAmaM rasAvazeSabhoktRceTIsadRzam | cittaM 



hi kAzyapa sparzArAmaM makSikeva tailapAtre | cittaM hi kAzyapa parigaveSyamANaM na labhyate | yanna 



labhyate tannopalabhyate | yannopalabhyate tannaivAtItaM na anAgataM na pratyutpannam | yannaivAtItaM na anAgataM 



na pratyutpannam, tat tryadhvasamatikrAntam | yat tryadhvasamatikrAntam, tannaivAsti na nAstItyAdi || 



AryaratnacUDasUtre’pyAha-sa cittaM parigaveSamANo nAdhyAtmaM cittaM samanupazyati, na 



bahirdhA cittaM samanupazyati, na skandheSu cittaM samanupazyati, na dhAtuSu cittaM samanupazyati, 



@127



nAyataneSu cittaM samanupazyati | sa cittamasamanupazyaMzcittadhArAM paryeSate-kuta: cittasyotpattiriti | 



tasyaivaM bhavati-Alambane sati cittamutpadyate | tatkimanyadAlambanam ? atha yadevAlambanaM tadeva 



cittam | yadi tAvadanyadAlambanamanyaccittam, tadvicittatA bhaviSyati | atha yadevAlambanaM tadeva cittam, 



tatkathaM cittaM cittaM samanupazyati ? na hi cittaM cittaM samanupazyati | tadyathA-na tayaivAsidhArayA 



saivAsidhArA zakyate chettum, na tenaivAGgulyagreNa tadevAGgulyagraM spaSTuM zakyate, naiva cittena tadeva 



cittaM zakyate draSTum || peyAlaM || punaraparaM kulaputra yadupadrutapradrutAnavasthitapracArasya vAnaramAruta- 



sadRzasya | peyAlaM | dUraMgamacAriNo’zarIrasya laghuparivartino viSayalolasya SaDAyatanagocarasya 



aparAparasaMprayuktasya cittasyAvasthAnAmekAgratA azaraNamavizaraNaM zamathaikAgratA avikSepa:, 



iyamucyate cittasya smRtiriti || 



AryAkSayamatisUtre’pyuktam-viThapanAyAM mayA yoga: karaNIya: | iyaM ca cittadharmatA na 



vihAtavyA | tatra katamA cittadharmatA ? katamA viThapanA ? mAyopamaM cittam, iyamucyate cittadharmatA | 



yatpuna: sarvasvaM parityajya sarvabuddhakSetraparizuddhaye pariNAmayati, iyamucyate viThapanetyAdi || 



dharmasmRtyupasthAnaM tu yathA tAvadatrAha- 



dharma dharmAnudarzI viharan bodhisattvo na kaMciddharmaM samanupazyati | yato na buddhadharmA 



yato na bodhi: | yato na mArgo yato na ni:saraNaM sa sarvadharmAni:saraNamiti viditvA 



anAvaraNaM nAma mahAkaruNAsamAdhiM samApadyate | sa sarvadharmeSu sarvaklezeSu ca kRtrimasaMjJAM pratilabhate | 



ni:klezA ete dharmA:, naite saMklezA: | tatkasya heto: ? tathA hyete nItArthe samavasaranti | nAsti 



klezAnAM saMcayo na rAzIbhAva: | na rAgabhAvo na dveSabhAvo na mohabhAva: | eSAmeva klezAnAmava- 



bodhAdbodhi: | yatsvabhAvAzca klezAstatsvabhAvA bodhirityevaM smRtimupasthApayatIti || 



AryaratnacUDe’pyuktam-iha kulaputra bodhisattvasya dharma dharmAnupazyanAsmRtyupasthAnena 



viharata evaM bhavati-dharmA evotpadyamAnA utpadyante | dharmA eva nirudhyamAnA nirudhyante | na punaratra 



kazcidAtmabhAve sattvo vA jIvo vA janturvA poSo vA puruSo vA pudgalo vA manujo vA, yo jAyate 



vA jIryate vA cyavate votpadyate vA | eSA dharmANAM dharmatA | yadi samudAnIyante, samudAgacchanti | 



atha na samudAnIyante, na samudAgacchanti | yAdRzA: samudAnIyante, tAdRzA: samudAgacchanti 



kuzalA vA akuzalA vA AniJjyA vA nAsti dharmANAM samudAnetA | na cAhetukAnAM dharmANAM 



kAcidutpattirityAdi || 



tatraivAha-sa kiyadgambhIrAnapi dharmAn pratyavekSamANastAM sarvajJatAbodhicittAnusmRtiM na 



vijahAti || 

A{1. ##LV 13. 95-117.##}ryalalitavistarasUtre’pyuktam- 



saMskAra anitya adhruvA Amakumbhopama bhedanAtmakA: | 



parakerika yAcitopamA: pAMzunagaropamatA ca kAlikA || 



@128



saMskAra pralopadharmime varSakAli calitaM va lepanam | 



nadikUla ivA savAlukaM pratyayAdhIna svabhAvadurbalA: || 



saMskAra pradIpaarcivat kSiprautpattinirodhadharmakA: | 



anavasthita mArutopamA: phenapiNDavadasAradurbalA: || 



saMskAra nirIha zUnyakA: kadalIskandhasamA nirIkSata: | 



mAyopama cittamohanA bAlollApana riktamuSTivat || 



hetubhi ca pratyayebhi cA sarvasaMskAragataM pravartate | 



anyonya pratItya hetuta: tadidaM bAlajano na budhyate || 



yatha muJja pratItya valvajaM rajju vyAyAmabalena vartitA | 



ghaTiyantra sacakra vartate teSvekaikazu nAsti vartanA ||



tatha sarvabhavAGgavartanI anyonyopacayena ni:zritA | 



ekaikazu teSa vartanI pUrvAparAntato nopalabhyate || 



bIjasya sato yathAGkuro na ca yo bIja sa caiva aGkuro | 



na ca anya tato na caiva tat evamanuccheda azAzvata dharmatA || 



saMskAra avidyapratyayA: te ca saMskAra na santi tattvata: | 



saMskAra avidya caiva hi zUnya ete prakRtInirIhakA: || 



mudrAtpratimudra dRzyate mudrasaMkrAnti na copalabhyate | 



na ca tatra na caiva sAnyato evaM saMskAranucchedazAzvatA: || 



cakSuzca pratItya rUpata: cakSuvijJAnamihopajAyate | 



na ca cakSuSi rUpa nizritaM rUpasaMkrAnti na caiva cakSuSi || 



nairAtmyazubhAzca dharmime te punarAtmeti zubhAzca kalpitA: | 



viparItamasadvikalpitaM cakSuvijJAna tatopajAyate || 



vijJAnanirodhasaMbhavaM vijJa utpAdavyayaM vipazyati | 



akahiMci gatamanAgataM zUnya mAyopama yogi pazyati || 



araNiM yatha cottarAraNiM hastavyAyAmatrayebhi saMgati | 



iti pratyayato’gni jAyate jAtu kRtakArya laghU nirudhyate || 



atha paNDitu kazci mArgate kutayamAgatu kutra yAti vA | 



vidizo dizi sarva mArgato na gatirnApyagatizca labhyate || 



skandhAyatanAni dhAtava: tRSNa avidyA iti karmapratyayA: | 



sAmagri tu sattvasUcanA sA ca paramArthatu nopalabhyate || 



kaNThoSTha pratItya tAlukaM jihvaparivartiravarti akSarA | 

na ca kaNThagatA na tAluke akSaraikaika tu nopalabhyate || 



@129



sAmagri pratItyatazca sA vAca manabuddhivazena nizcarI | 



manavAca adRzyarUpiNI vAhyato’bhyantari nopalabhyate || 



utpAdavyayaM vipazyato vAcarutaghoSasvarasya paNDitA: | 



kSaNikAM vazikAM tadIdRzIM sarvavAca: pratizrutakopamA: || 



yatha tantric pratItya dAru ca hastavyAyAmatrayebhi saMgati | 



tuNavINasughoSakAdibhi: zabdo nizcarate tadudbhava: || 



atha paNDitu kazci mArgate kuto’yamAgatu kutra yAti vA | 



vidizo diza sarva mArgata: zabdagamanAgamanaM na labhyate || 



tatha hetubhi pratyayebhi ca sarvasaMskAragataM pravartate | 



yogI puna bhUtadarzanAt zUnya saMskAra nirIha pazyati || 



skandhAyatanAni dhAtava: zUnya adhyAtmika zUnya bAhyakA: | 



sattvAtmaviviktanAlayA: dharmAkAzasvabhAvalakSaNA: || 



lokanAthavyAkaraNe’pyuktam- 



zUnyA anAmakA dharmA: nAma kiM paripRcchasi | 



zUnyatA na kvaciddevA na nAgA nApi rAkSasA: || 



manuSyA vAmanuSyA vA sarve tu eSa vidyate | 



nAmnA hi nAmatA zUnyA nAmni nAma na vidyate || 



anAmakA: sarve dharmA: nAmnA tu paridIpitA: || 



yo hi svabhAvo nAmno vai na sa dRSTo na ca zruta: | 



na cotpanno niruddho vA kasya nAmeha pRcchasi || 



vyavahArakRtaM nAma prajJaptirnAmadarzitA | 



ratnacitro hyayaM nAmnA [nAmnA] ratnottama: para: || iti || 



iti zikSAsamuccaye smRtyupasthAnaparicchedastrayodaza: || 



@130



14



AtmabhAvaparizuddhiparicchedazcaturdaza: | 



uktAni smRtyupasthAnAni | evaM yogyacitto dazasu dikSu zeSasya jagato du:khasAgaroddha- 



raNAbhisaMbodhyupAyo vyomaparyantatraikAlyasarvadharmavazavartitvAyaiva tu puna: sarvadharmazUnyatAmavataret | 



evaM hi pudgalazUnyatA siddhA bhavati | tatazca chinnamUlatvAt klezA na samudAcaranti || 



yathoktamAryatathAgataguhyasUtre-tadyathApi nAma zAntamate vRkSasya mUlacchinnasya sarvazAkhA- 



patrapalAzA: zuSyanti, evameva zAntamate satkAyadRSTyupazamAtsarvaklezA upazAmyantIti || 



zUnyatAbhAvanAnuzaMsAstvaparyantA: | yathA tAvacca{1. ##S R. 31.2,4,8,23.##}ndrapradIpasUtre- 



so’sau zikSa na jAtu trasatI [oSirI ?] sugatAnAM 



so’sau zUru na jAtu istriNAM vazametI | 



so’sau zAsani prIti vindate sugatAnAM 



yo’sau dharmasvabhAva jAnatI suprazAntam || 



so’sau neha cireNa bheSya (te) dvipadendra: 



so’sau vaidya bhiSak bheSyate sukhadAtA | 



so’sau uddhari zalya sarvazo dukhitAnAM 



yo’sau dharmasvabhAva jAnatI suprazAntam || 



so’sau kSAntibalena udgato naracandra: 



so’sau loSTakadaNDatADito na kupyI | 



so’sau chidyati aGgamaGgazo na ca kSubhyo 



yo’sau dharmasvabhAva jAnati suprazAntam || 



nAsau durgatiSU patiSyatI anuvyaJjana 



nityaM lakSaNadhAri bheSyatI abhirUpa: | 



paJco tasya abhijJa bhAvitA imi nityaM 



purata: so sugatAna sthAsyatI sa ca zUra: || ityAdi || 



bhagavatyAmapyuktam-punaraparaM zAriputra bodhisattvena mahAsattvena buddhakAyaM niSpAdayitu- 



kAmena dvAtriMzanmahApuruSalakSaNAnyazItiM cAnuvyaJjanAni pratilabdhukAmena sarvatra jAtau 



jAtismaratAM bodhicittAvipraNAzatAM bodhisattvacaryAsaMpramoSatAM pratilabdhukAmena sarvapApa- 



mitrapApasahAyAn vivarjayitukAmena sarvabuddhabodhisattvakalyANamitrANyArAgayitukAmena sarvamAramAra- 



kAyikadevatA nirjetukAmena sarvAvaraNIyAni zodhayitukAmena sarvadharmAnAvaraNatAM pratilabdhukAmena 



prajJApAramitAyAM zikSitavyam | punaraparaM zAriputra bodhisattvena mahAsattvena ye dazasu dikSu buddhA 



bhagavantastiSThanti, te me varNaM bhAveran iti prajJApAramitAyAM zikSitavyam | punaraparaM zAriputra 



@131



bodhisattvena mahAsattvena ekacittotpAdena pUrvasyAM dizi gaGgAnadIvAlukopamAn lokadhAtun 

samatikramitukAmena | peyAlaM | evaM sarvadikSu prajJApAramitAyAM zikSitavyam | ityAdyativistara: || 



tatra yathA nirAtmAnazca sarvadharmA:, karmaphalasaMbandhAvirodhazca ni:svabhAvatA ca, yathAdRSTasarva-



dharmAvirodhazca, tathA pitRputrasamAgame darzitam-SaDdhAturayaM mahArAja puruSa: SaTsparzAyatana: 



aSTAdazamanaupavicAra: | SaDdhAturayaM mahArAja puruSa iti na khalu punaretadyuktam-kiM vaitatpratItyoktaM 



SaDime mahArAja dhAtava: | katame SaT ? tadyathA pRthivIdhAturabdhAtustejodhAturvAyudhAturAkAzadhAtu- 



rvijJAnadhAtuzca, ime mahArAja SaDdhAtava: | yAvat SaDimAni mahArAja sparzAyatanAni | katamAni 



SaT ? cakSu: sparzAyatanaM rUpANAM darzanAya | zrotraM sparzAyatanaM zabdAnAM zravaNAya | ghrANaM sparzA- 



yatanaM gandhAnAmAghrANAya | jihvA sparzAyatanaM rasAnAmAsvAdanAya | kAya: sparzAyatanaM spraSTavyAnAM 



sparzanAya | mana: sparzAyatanaM dharmANAM vijJAnAya | imAni ca mahArAja SaTsparzAyatanAni || pe^ || 



aSTAdazeme mahArAja manaupavicArA: | katame’STAdaza ? iha puruSazcakSuSA rUpANi dRSTvA saumanasya- 



daurmanasyopekSAsthAnIyAnyupavicarati | evaM zrotrAdiSu vAcyam | tena pratyekamindriyaSaTkena saumanasyAdi- 



trayANAM bhedA[da] STAdaza manaupavicArA bhavanti | peyAlaM | katamazca mahArAja AdhyAtmika: 



pRthivIdhAtu: ? yatkiMcidasmin kAye’dhyAtmaM kakkhaTatvaM kharagatamupAttam | tatpuna: katamat ? tadyathA | 



kezA romANi nakhA dantA ityAdi | ayamucyate AdhyAtmika: pRthivIdhAtu: || katamazca mahArAja bAhya: 



pRthivIdhAtu: ? yatkiMcid bAhyaM kakkhaTatvaM kharagatamanupAttam, ayamucyate bAhya: pRthivIdhAtu: | tatra 



mahArAja AdhyAtmika: pRthivIdhAturutpadyamAno na kutazcidAgacchati, nirudhyamAno na kvacitsaMnicayaM 



gacchati | bhavati mahArAja sa samayo yatstrI adhyAtmamahaM strIti kalpayati | sA adhyAtmamahaM 



strIti kalpayitvA bahirdhA puruSaM puruSa iti kalpayati | sA bahirdhA puruSaM puruSa iti kalpayitvA 



saMraktA satI bahirdhA puruSeNa sArdhaM saMyogamAkAGkSate | puruSo’pyadhyAtmaM puruSo’smIti kalpayatIti 



pUrvavat | tayo: saMyogAkAGkSayA saMyogo bhavati | saMyogapratyayAtkalalaM jAyate | tatra mahArAja yazca 



saMkalpo yazca saMkalpayitA, ubhayametanna saMvidyate | striyAM strI na saMvidyate | puruSe puruSo na 



saMvidyate | iti hyasannasadbhUta: saMkalpo jAta: | so’pi saMkalpa: svabhAvena na saMvidyate | yathA 



saMkalpastathA saMyogo’pi | kalalamapi svabhAvena na saMvidyate | yazca svabhAvato na saMvidyate, 



tatkathaM kakkhaTatvaM janayiSyati ? iti hi mahArAja saMkalpaM jJAtvA kakkhaTatvaM veditavyam | 



[yathA] kakkhaTatvamutpadyamAnaM na kutazcidAgacchati, nirudhyamAnaM na kvacitsaMnicayaM gacchatIti | 



bhavati mahArAja samayo yadayaM kAya: zmazAnaparyavasAno bhavati | tasya tatkakkhaTatvaM saMklidyamAnaM 



nirudhyamAnaM na pUrvAM dizaM gacchati, na dakSiNAM na pazcimAM nottarAM nordhvaM nAdho na tu vidizaM 



gacchati | evaM mahArAja AdhyAtmika: pRthivIdhAturdraSTavya: | bhavati mahArAja sa samayo 



yadAkAzIbhUte lokasaMniveze brAhmaM vimAnaM saMtiSThate mahAratnamayam | tanmahArAja kakkhaTatva- 



mutpadyamAnaM na kutazcidAgacchati | cakravAlamahAcakravAlA: saMtiSThante dRDhA: sArA ekaghanA 



vajramayA: | teSAmapi kakkhaTatvamutpadyamAnaM na kutazcidAgacchati | sumerava: parvatarAjAno yugaMdharA 



nirmidharA IzAdhArA yAvatkAlaparvatA: saMtiSThante | sarvazca trisAhasramahAsAhasro lokadhAtu: 



@132



saMtiSThate | caturazItiryojanasahasrANyudvedhena, madhye cASTaSaSTiM yojanazatasahasraM mahApRthivI saMtiSThate | 



tadapi mahArAja kakkhaTatvaM samudAgacchat na kutazcidAgacchati | bhavati mahArAja sa samayo yadA ayaM 



loka: saMvartate | tadeyaM mahApRthivI agninA vA dahyate, adbhirvA bhidyate, vAyunA vA vikIryate | 



tasyA agninA dahyamAnAyA maSirapi na prajJAyate | tadyathApi nAma sarpiSo vA tailasya vA anginA 



dahyamAnasya na maSirnaM  chArikA prajJAyate, evameva asyAstrisAhasramahAsAhasrAyA lokadhAtoragninA 



dahyamAnAyA naiva marSina chArikA avaziSTA prajJAyate | evamadbhirlavaNavilayavadvAyunA vairambhavAtA- 



bhihatazakuntavatpRthivyAM na kiMcidavaziSTaM prajJAyata iti paThyate | tatra mahArAja pRthivIdhAtorutpAdo’pi 



zUnya:, vyayo’pi zUnya: | utpanno’pi pRthivIdhAtu: svabhAvazUnya: | iti hi mahArAja pRthivIdhAtu: 



pRthivIdhAtutvena nopalabhyate’nyatra vyavahArAt | so’pi vyavahAro na strI na puruSa: | evamevaitanmahArAja 



yathAbhUtaM samyakprajJayA draSTavyam | tatra katamo’bdhAtu: ? yadidamasmin kAye’dhyAtmaM pratyAtmamApa: 



abgatam | aptvaM sneha: | snehagataM snehatvaM dravyatvamupagatamupAttam | tatpuna: katamat ? tadyathA- 

azru sveda: kheTa: siGghANakaM vasA lasIkA majjA meda: pittaM zleSmA pUya: zoNitaM kSIraM prasrAva



ityAdi | ayamucyate AdhyAtmiko’bdhAtu: | peyAlaM | bhavati mahArAja sa samayo yatpriyaM dRSTvA azru 



pravartate | du:khena cAbhyAhatasya dharmasaMvegena vA azru pravartate | vAtena vA akSi prasyandate | yAvatsa 



mahArAja abdhAturna kutazcidAgacchati | bhavati mahArAja sa samayo yadAdhyAtmiko’bdhAtu: parizuSyati | 



sa parizuSyannirudhyamAno na kvacidgacchati | pe^ | vivartamAne khalu punarloke samantAd dvAtriMzatpaTalA 



abhraghanA: saMtiSThante | saMsthAya sarvAvanta: trisAhasramahAsAhasraM lokadhAtuM chAdayanti | yata: 



paJcAntarakalpAnISAdhAro devo varSati | evaM paJcagajaprameho devo varSati | paJca acchinnadhAra: | paJca 



sthUlabinduka: | tata iyaM mahApRthivI yAvad brahmalokAdudakena sphuTA bhavati | sa mahArAja 



tAvAn mahAnabdhAturutpadyamAno na kutazcidAgacchati | bhavati mahArAja sa samayo yadayaM loka: saMvartate | 



saMvartamAne khalu punarloke dvitIyasya sUryasya prAdurbhAvo bhavati | dvitIyasya 



sUryasya loke prAdurbhAvAdutsA: sarAMsi kunadyazca zuSyanti | evaM tRtIyasya | mahotsA 



mahAnadya: | caturthasyAnavataptaM mahAsara: sarveNa sarvamucchuSyati | caturthasya sUryasya prAdurbhAvAnmahA- 



samudrasya yojanikamapyudakaM parikSayaM paryAdAnaM gacchati | dviyojanikamapi tricatu:paJcadazaviMzati- 



triMzaccatvAriMzatpaJcAzadyojanikamapi yAvaccatvAriMzadyojanasahasramudakamavaziSTaM bhavati | yAvad 



dvitAlamAtram yAvatkaNThamAtram yAvadgoSpadamAtramudakamavaziSTaM bhavati | bhavati mahArAja 



sa samayo yanmahAsamudre pRthitapRthitAnyavaziSTAni bhavanti | peyAlaM | bhavati mahArAja sa samayo 



yanmahAsamudre’GgulisnehamAtramapyudakaM nAvaziSTaM bhavati | sa mahArAja tAvAnabdhAturnirudhyamAno 



na kvacidgacchati | pe^ | tasya khalu punarmahArAja abdhAtorutpAdo’pi zUnya:, vyayo’pi zUnya: |



tiSThannapi so’bdhAtu: svabhAvazUnya: | iti hi mahArAja abdhAturabdhAtutvenopalabhyate’nyatra



vyavahAramAtrAt | so’pi vyavahAro na strI na puruSa: | pUrvavat || pe^ || AdhyAtmikastejodhAtu: 



katama: ? yatkiMcidasmin kAye tejastejogatamUSmagatamupagatamupAttam | tatpuna: katamat ? 



yenAyaM kAya Atapyate saMtapyate | yena vA asyAzitapItakhAditAniM samyaksukhena 



@133



paripAkaM gacchati | yasya cotsadatvAjjvarito jvarita iti saMkhyAM gacchati | peyAlaM | 



bAhyastejodhAtu: katama: ? yadbAhyaM tejastejogatamUSmagatamupagatamupAttam | tatpuna: 



katamat ? yanmanuSyA araNIsahagatebhyo garbhalasahagatebhyo vA gomayacUrNena vA 

kAMrpA sapicunA vA samanveSante | yadutpannaM grAmamapi dahati, grAmapradezamapi dahati, yAvad dvIpaM vA kakSaM 



tRNAnAM vA dAvaM vA kASThaM vA yAvaddahan paraitItyAdi | tatra mahArAja AdhyAtmikastejo- 



dhAturutpadyate, na kutazcidAgacchati, nirudhyamAno na kvacitsaMnicayaM gacchati | iti hyabhUtvA bhavati, 



bhUtvA ca prativigacchati svabhAvarahitatvAt || pe^ || evaM yatkiMcidasmin kAye vAyurvAyugataM laghutvaM 



samudIraNatvam | tatpuna: katamat ? tadyathA UrdhvaMgamA vAyavo’dhogamA: pArzvAzrayA: pRSThAzrayA: 



kukSigamA: zastrakA: kSurakA: sUcakA: pippalakA vAtASThIlA vAtagulmA AzvAsaprazvAsA 



aGgAnusAriNo vAyava ityAdi | santi bahirdhA pUrve vAyavo dakSiNA: pazcimA uttarA vAyava:, 



sarajasa: arajasa:, parIttA mahadgatA vAyava iti | bhavati mahArAja sa samayo yanmahAn vAyuskandha: 



samudAgata: vRkSAgrAnapi pAtayati | kuDyAnapi parvatAgrAnapi pAtayati | pAtayitvA nirupAdAno 



vigacchati | yaM sattvAzcIvarakarNikena vA vidhamanakena vAtAnuvRttane vA paryeSante | 



yAvadayamucyate bAhyo vAyudhAtu: | tasyApyutpatti: pUrvavat || pe^ || AdhyAtmika AkAzadhAtu: 



katama: ? yatkiMcidasmin kAye’dhyAtmaM pratyAtmamupagatamupAttamAkAzagatamihAbhyantarasaMkhyAbhUtam, 



asphuTamaspharaNIyaM tvaGmAMsazoNitena | tatpuna: katamat ? yadasmin kAye cakSu: suSiramiti vA 



yAvanmukhaM vA mukhadvAraM vA kaNThaM vA kaNThanADyo vA | yena cAbhyavaharati yatra cAvatiSThate, yena 



cAsya azitapItakhAditAsvAditamadhastAtpragharati, ayamucyata AdhyAtmika AkAzadhAtu: | evaM 



bAhye’pi yadasphuTamaspharaNIyaM rUpagatenApaliguddhaM suSirabhAvazchidram | ayamucyate bAhya: 



AkAzadhAtu: || bhavati mahArAja sa samayo yatkarmapratyayAdAyatanAni prAdurbhavanti, tAnyAkAzadhAtuM 



paricArayanti | tatra saMkhyA bhavatyAdhyAtmika AkAzadhAturiti | san a kutazcidAgacchati | bhavati 



samayo yadrUpaM bibharti, sarvamAkAzIbhavati | tatkasya heto: ? akSayo hyAkAzadhAtu: sthiro’cala: | 



tadyathA mahArAja asaMskRto nirvANadhAtu:, evamevAkAzadhAtu: sarvatrAnugato draSTavya: | tadyathApi 



nAma mahArAja puruSa utthale deze udapAnaM vA kuTakaM vA kUpaM vA puSkariNIM vA khAnayet | 



tatkiM manyase mahArAja yattatrAkAza:, kutastadAgatamiti ? Aha-na kutazcidbhagavan | 



bhagavAnAha-tadyathApi nAma mahArAja sa puruSa: punareva tadudapAnaM vA yAvatpuSkariNIM 



vA pUrayet, tatkiM manyase mahArAja yattadAkAzaM kvacidgatamiti ? Aha-na kvacidgataM 



bhagavan | tatkasya heto: ? na hyAkAzadhAturgamane vA Agamane vA pratyupasthita: | na strIbhAvena 



na puruSabhAvena pratyupasthita: | bhagavAnAha-iti hi mahArAja bAhyAkAzadhAturacala: avikAra: | 



tatkasya heto: ? zUnyo hyAkAzadhAturAkAzadhAtutvena | virahita AkAzadhAturAkAzadhAtutvena | na 



puruSabhAvena na strIbhAvena pratyupasthita: | evameva yathAbhUtaM samyakprajJayA draSTavyam || tatra katamo 

vijJAnadhAtu: ? yA cakSurindriyAdhipateyA rUpArambaNaprativijJapti:| yAvaditi hi mahArAja yA 



kAcidvarNasaMsthAnaprativijJapti:, ayamucyate cakSurvijJAnadhAtu: | pe^ | iti hi yA SaDindriyAdhipateyA 



@134



SaDviSayArambaNA viSayavijJapti:, ayamucyate vijJAnadhAtu: | sa khalu punarayaM mahArAja vijJAnadhAtu- 

rnendriyanizrito na viSayebhya Agato na madhye’ntarasthAyI | sa nAdhyAtmaM bahirdhA nobhayamantareNa | 



sa khalu punarayaM mahArAja vijJAnadhAturvastu prativijJapya niruddha: | sa utpadyamAno na 



kutazcidAgacchati, nirudhyamAno na kvacidgacchati | tasya khalu punarvijJAnadhAtorutpAdo’pi zUnya:, 



vyayo’pi zUnya:, utpanno’pi vijJAnadhAtu: svabhAvazUnya: | iti mahArAja vijJAnadhAturvijJAnadhAtutvena 



zUnyo nopalabhyate’nyatra vyavahArAt | so’pi vyavahAro na strI na puruSa: | evametadyathAbhUtaM 



samyakprajJayA draSTavyam || tatra mahArAja katamaccakSurAyatanam ? yaccaturNAM mahAbhUtAnAM prasAda: | 



tadyathA-pRthivIdhAtorabdhAtostejodhAtorvAyudhAtoryAvat | tatra na pRthivIdhAtuprasAdazcakSurAyatanam | 



nAbdhAtuprasAda:, na tejodhAtuprasAda:, na vAyudhAtuprasAdazcakSurAyatanam | tatkasya heto: ? na 



hi pRthivIdhAtuprasAda: kasyaciddharmAyatanaM vA Ayatanapratilambhena vA pratyupasthita: | 



evaM yAvanna vAyudhAtuprasAda: kasyaciddharmasyAyatanaM vA Ayatanapratilambhena vA pratyupasthita: |



tatkasya heto: ? nizceSTA hyete dharmA niSThApArA nirvANasamA: | iti hi mahArAja ekaikato 



dharmAn mRgyamANAn cakSurAyatanaM nopalabhyate’nyatra vyavahArAt | tatkasya heto: ? zUnyo hi 



pRthivIdhAtuprasAda: pRthivIdhAtuprasAdena | yAvacchUnyo vAyudhAtuprasAdo vAyudhAtuprAsAdena | ye ca 



dharmA: svabhAvena zUnyA:, kasteSAM prasAdo vA kSobho vA ? yeSAM na prasAdo na kSobha upalabhyate, 



kathaM te rUpaM drakSyanti ? iti hyatyantatayA cakSurAyatanaM zUnyaM cakSurAyatanasvabhAvena | tatpUrvAntato 



nopalabhyate, aparAntato’pi nopalabhyate anAgamanatAM gamanatAM copAdAya | sthAnamapyasya 



nopalabhyate svabhAvavirahitatvAt | yacca svabhAvena na saMvidyate, na tat strI na puruSa: | tena kA 



manyanA ? manyanA ca nAma mahArAja mAragocara:| amanyanA buddhagocara: | tatkasya heto: ? 



manyanApagatA hi sarvadharmA: | peyAlaM | tatra mahArAja katamacchrotrAyatanam ? yaccaturNAM 



mahAbhUtAnAM prasAda: | yAvaditi hi mahArAja sarvadharmA vimokSAbhimukhA dharmadhAtu- 



niyatA AkAzadhAtuparyavasAnA aprAptikA avyavahArA anabhilApyA anabhilApanIyA: | 



yatra mahArAja indriyANi pratihanyante, te viSayA ityucyante | cakSurhi rUpe pratihanyate, 



tasmAdrUpANi cakSurviSayA ityucyante | evaM zrotraM zabdeSvityAdi | tatra cakSU rUpe pratihanyata 



iti nipAta: pratihanyanA teSAM nirdiSTA | tathA hi cakSU rUpeSu trividhaM nipatatIti 



anukUleSu zubhasaMjJayA, pratikUleSu pratighasaMjJayA, naivAnukUleSu na pratikUleSUpekSayA | evaM manodharme- 



SvityAdi | ta ime viSayA manogocarA ityucyante | atra hi manazcarati, upavicarati, tasmAnmano- 



gocarA ityucyante | yadetanmahArAja manopratikUleSu rUpeSvanunItaM carati, tenAsya rAga utpadyate | 



pratikUleSu rUpeSu pratihataM carati, tenAsya dveSa utpadyate | naivAnukUleSu na pratikUleSu saMmUDhaM carati, 



tenAsya moha utpadyate | evaM zabdAdiSvapi trividhamArambaNamanubhavati pUrvavat || tatra mahArAja



mAyopamAnIndriyANi, svapnopamA viSayA: | tadyathApi nAma mahArAja puruSa: supta: svapnAntare jana- 



padakalyANyA striyA sArdhaM paricaret | sa zayitavibuddho janapadakalyANIM striyamanusmaret | 



tatkiM manyase mahArAja saMvidyate svapnAntare janapadakalyANI strI ? Aha-no hIdaM bhagavan | 



@135



bhagavAnAha-tatkiM manyase mahArAja api nu sa puruSa: paNDitajAtIyo bhavet, ya: svapnAntare 



janapadakalyANIM striyamanusmaret, tayA vA sArdhaM krIDitamabhinivezet ? Aha-no hIdaM bhagavan | 



tatkasya heto: ? atyantatayA hi bhagavan svapnAntare janapadakalyANI na saMvidyate nopalabhyate, 



kuta: punaranayA sArdhaM paricaraNA ? anyatra yAvadeva sa puruSo vighAtasya klamathasya bhAgI syAt 



yastAmabhinivizet | bhagavAnAha-evameva mahArAja bAlo’zrutavAn pRthagjanazcakSuSA rUpANi dRSTvA 



saumanasyasthAnIyAnyabhinivizet | so’bhiniviSTa: sannanunIyate | anunIta: saMrajyate | saMrakto 



rAgajaM karmAbhisaMskaroti-trividhaM kAyena, caturvidhaM vAcA, trividhaM manasA | tacca karma abhisaMskRta- 



mAdita eva kSINaM niruddhaM vigataM vipariNataM na pUrvAM dizaM nizritya tiSThati, na dakSiNAM na 



pazcimAM nottarAM nordhvaM nAdho nAnuvidizaM neha na tiryak, nobhayamantarA | tatpuna: kAlAntareNa 



maraNakAlasamaye pratyupasthite jIvitendriyanirodhe AyuSa: parikSayAttatsabhAgasya karmaNa: 



kSINatvAccaramavijJAnasya nirudhyamAnasya manasa ArambaNIbhavati | tadyathApi nAma zayita- 



vibuddhasya janapadakalyANIti [manasa ArambaNaM bhavati | iti ] hi mahArAja caramavijJAnenAdhi- 



patinA tena ca karmaNA ArambaNena aupapattyaMzikadvayapratyayaM prathamavijJAnamutpadyate | yadi vA narakeSu, 

yadi vA tiryagyonau, yadi vA yamaloke, yadi vA Asure kAye, yadi vA manuSyeSu, yadi vA deveSu | 



tasya ca prathamavijJAnasya aupapattyaMzikasya samanantaraniruddhasya anantarasabhAgAcittasaMtati: pravartate, 



yatra vipAkasya pratisaMvedanA prajJAyate | tatra yazcaramavijJAnasya nirodhastatra cyutiriti saMkhyAM gacchati | 



ya: prathamavijJAnasya prAdurbhAvastatropapatti: | iti hi mahArAja na kAzciddharmo’smAllokAtparaM lokaM 

gacchati, cyutyupapattI ca prajAyete | tatra mahArAja caramavijJAnamutpadyamAnaM na kutazcidAgacchati, 



nirudhyamAnaM na kvacidgacchati | karmApyutpadyamAnaM na kutazcidAgacchati, nirudhyamAnaM na kvacidgacchati | 



prathamavijJAnamapyutpadyamAnaM na kutazcidAgacchati, nirudhyamAnaM ca na kvacidgacchati | tatkasya heto: ? 



svabhAvavirahitatvAt | caramavijJAnaM caramavijJAnena zUnyam | karma karmaNA zUnyam | prathamavijJAnaM 



prathamavijJAnena zUnyam | cyutizcyutyA zUnyA | upapattirupapattyA zUnyA | karmaNAM cAvandhyatA 



prajJAyate, vipAkasya ca pratisaMvedanA | na cAtra kazcitkartA na bhoktA’nyatra nAmasaMketAt | 



tadyathApi nAma mahArAja puruSa: sputa: svapnAntare zatruNA sArdhaM saMgrAmayet | sa zayitavibuddha: 



tamevAnusmaret | tatkiM manyase mahArAja saMvidyate svapnAntare zatru:, zatruNA vA sArdhaM saMgrAma iti | 



Aha-no hIdaM bhagavan | bhagavAnAha-tatkiM manyase mahArAja api nu sa puruSa: paNDitajAtIyo 



bhavet yo’sau svapnAntare zatrumabhinivizet, zatruNA vA sArdhaM saMgrAmam ? Aha-no hIdaM bhagavan | 



tatkasya heto: ? atyantatayA hi bhagavan svapne zatrurna saMvidyate, kuta: punastena sArdhaM 



saMgrAma: ? anyatra yAvadeva sa puruSo vighAtasya klamathasya ca bhAgI syAt yastamabhinivizet | 



bhagavAnAha-evameva mahArAja bAlo’zrutavAn pRthagjanazcakSuSA rUpANi dRSTvA daurmanasyasthAnIyAnyabhi- 



nivizate | abhiniviSTa: san pratihanyate | pratihata: saMduSyati | duSTo doSajaM karmAbhisaMskarotIti 



pUrvavat | tadyathApi nAma mahArAja puruSa: sputa: svapnAntare pizAcena paripAtyamAno bhIta: saMmohamApadyate | 



sa zayitavibuddhastaM pizAcaM taM ca saMmohamanusmaret | tatkiM manyase mahArAja saMvidyante svapne pizAca: 



@136



saMmoho vA ? yAvadevameva mahArAja bAlo’zrutavAn pRthagjanazcakSuSA rUpANi dRSTvA upekSAsthAnIyA- 



nyabhinivizate, abhiniviSTa: san muhyati, mUDho mohajaM karmAbhisaMskarotIti pUrvavat | tadyathApi 



nAma mahArAja puruSa: sputa: svapnAntare janapadakalyANyA gAyantyA madhuraM gItasvaraM madhuraM ca 



tantrIsvaraM ca zRNuyAt | sa tena gItavAditena paricArayet | sa zayitavibuddhastadeva gItavAdita- 



manusmaret | tatkiM manyase mahArAja api nu sa puruSa: paNDitajAtIya: svapnAntare janapadakalyANyA 



gItavAditamabhinivizet ? Aha-no hIdaM bhagavan | bhagavAnAha-tatkasya heto: ? atyantatayA hi 



bhagavan svapnAntare janapadakalyANI strI na saMvidyate, nopalabhyate, kuta: punarasyA gItavAditam ? 



anyatra yAvadeva sa puruSo vighAtasya klamathasya ca bhAgI syAt, yastadabhinivizet | bhagavAnAha- 



evameva mahArAja bAlo’zrutavAn pRthagjana: zrotreNa zabdAn zrutvA saumanasyasthAnIyAnyabhinivizate | 



iti pUrvavat | evaM gandhAdiSu tridhA tridhA veditavyam | peyAlaM | atra mahArAja mAnasaM nivezayitavyam 



kimityahaM sadevakasya lokasya cakSurbhaveyam, ulkA pradIpa AlokabhUta: | kUlaM naustIrtham | nAyaka: 



pariNAyaka: daizika: sArthavAha: | puro javeyam | mukto mocayeyam, Azvasta AzvAsayeyam, 



parinirvRta: parinirvApayeyamiti | pUrvA hi koTirmahArAja na prajJAyate aizvaryAdhipatyAnAmanubhUya- 



mAnAnAm | iti hi mahArAja mAyopamAnIndriyANyatRptAnyatarSaNIyAni | svapnopamA viSayA 



atarSakA atRptikarA: || atra anantayazazcakravartina: kathA-svargAcca patite tasmin sarAjakai: paurai: 



parivRta evaM paThyate | tadyathApi nAma mahArAja sarpirmaNDo vA navanItamaNDo vA taptAyAM vAlukAyA- 



mupanikSipto’vasIdati, na saMtiSThate, evameva mahArAja anantayazA avasIdati na saMtiSThate | 



atha rAjA priyaMkaro rAjAnamanantayazasaM tathAvasIdantamupasaMkramyaitadavocat-kiM vayaM mahArAja lokasya 



vyAkuryAma: ? kiM rAjJo’nantayazasa: subhASitamiti ? sa Aha-vaktavyaM mahArAja anantayazAzcatu- 



rdvIpeSu rAjyaizvaryaM kArayitvA vandhyamanorathatAmanubhUya sarvadrumAkAlaphalatAM sarvopadravaprasrabdhisarvasattvA- 

vandhyamanorathatAM gandhodakavarSaM hiraNyavarSaM suvarNavarSaM sarvopakaraNavarSaM cAnubhUya caturo mahAdvIpAnadhyA- 



vasitvA zakrasyArdhAsanamAkramya atIcchayA na mukta:, atRpta eva kAmai: kAlagata iti | evaM tvaM 



mahArAja vyAkuryA: | ityevamuktvA ca rAjA anantayazA: kAlamakArSIt | pe^ | tasmAttarhi te mahArAja 



marIcikAyAmudakasvabhAvo nAbhUnna bhaviSyati na caitarhi vidyate | evameva mahArAja rUpavedanAsaMjJA- 



saMskAravijJAnAnAM svabhAvo nAbhUnna bhaviSyati, na caitarhi vidyata ityAdi || 



punarapyuktam-etAvaccaitat jJeyam yaduta saMvRti: paramArthazca | tacca  bhagavatA zUnyata: sudRSTaM 



suviditaM susAkSAtkRtam | tena sa sarvajJa ityucyate | tatra saMvRtirlokapracAratastathAgatena dRSTA | 



ya: puna: paramArtha:, so’nabhilApya: anAjJeyo’vijJeyo’dezito'prakAzito yAvadakriyo yAvanna lAbho 



nAlAbho na sukhaM na du:khaM nay azo nAyaza:, na rUpaM nArUpanityAdi || 



tatra jinena jagasya kRtena 



saMvRti dezita lokahitAya | 



yena jagatsugatasya sakAze 



saMjanayIha prasAdasukhArthe ||



@137



saMvRti prajJapayI narasiMha: 



SaGgatayo bhaNi sattvagaNAnAm | 



narakatirazca tathaiva [ca] pretAn 



a[#] surakAya narAMzca marUMzca || 



nIcakulAMstatha uccakulAMzca 



ADhyakulAMzca daridrakulAMzca || ityAdi || 



punazcoktam-katama eSa dharmo yo bhagavatA vyAkRto’nuttarAyAM samyaksaMbodhau ? kiM rUpamuta 



vedanA AhosvitsaMjJA utAho saMskArA: atha vijJAnaM bhagavatA vyAkRtamanuttarAyAM samyaksaMbodhAviti | 



teSAmetadabhUt-na rUpaM yAvanna vijJAnaM bhagavatA vyAkRtamanuttarAyAM samyaksaMbodhau | tatkasya heto: ? 



anutpAdo hi rUpam, anutpAdo bodhi: | tatkathamanutpAdo’nutpAdamabhisaMbudhyate ? evaM yAvadvijJAnam 



|| pe^ || tadevamanupalabhyamAneSu sarvadharmeSu katamo’tra buddha: ? katamA bodhi: ? katamo bodhisattva: ? katamad 



vyAkaraNam ? zUnyaM hi rUpaM rUpeNa yAvadvijJAnam || pe^ || yAvadeva vyavahAramAtrametat, nAmadheyamAtraM 



saMketamAtraM saMvRtimAtraM prajJaptimAtram | nAlamatra paNDitairabhiniveza utpAdayitavya: | iti || 



tathA atraivAhurnirmANaratayo:-devA yathA vayaM bhagavan bhagavato bhASitasyArthamAjAnIma:, 



sarvadharmA bhUtakoTirantakoTiranAvaraNakoTirapratiSThitakoTirityAdi || sarvadharmA bhagavan bodhi- 



svabhAvavirahitA boddhavyA: | antaza AnantaryANyapi bodhi: | tatkasya heto: ? aprakRtikA hi 



bhagavan bodhi:, aprakRtikAni ca paJcAnantaryANi | tenocyate AnantaryANi bodhiriti | tathA 



vihAsyante bhagavan ye kecit parinirvAtukAmA: | tatkasya heto: ? yadi kazcitsaMsArapratipanno 



bhavet, sa nirvANaM paryeSata iti || 



punaruktam-bhUtakoTiriti bhagavan yaduktaM nirmANaratibhirdevaistatra vayaM bhUtamapi nopa- 

labhAmahe, kiM punarasya koTim | tatkasya heto: ? yo hi kazcidbhagavan bhUtamupalabhate, koTimapi 



sa tasyopalabhate, dvaye cAsau caratIti || 



tathA atraiva sahAMpatibrahmaNA zAstA stuta:- 



supiti yatha nara: kSudhAbhibhUta: zatarasabhojanabhuJjino ca tRpta: | 



na pi ca kSudha na bhojanaM na sattva: supine yathaiva nidRSTa sarvadharmA: || 



bhaNi naru paThane manojJavAcaM priyu bhavatI na ca saMkramo’sti vAcam | 



na ca vacana na cAsya rakta vAcAmupalabhase na ca tatra saMzayo’sti || 



zruNati yatha manojJa vINazabdaM madhura na cAsti svabhAvata: sa zabda: | 



tatha imi vidu skandha prekSamANo na labhati bhAvu svabhAvata: sumedhA: || pe^ ||



yatha naru iha zaGkhazabda zrutvA vimRzati vidva kuto ya prAdurbhUta: | 



na ca labhati svabhAva zUnyabhAvaM tatha tvaya dRSTa narendra sarvadharmA: || 



yatha naru iha bhojanaM praNItaM vimRzati aGgazu siddhamasvabhAvam | 



yatha rasu tatha te’Gga tatsvabhAvAstatha tvaya dRSTa maharSi sarvadharmA: || 



@138



yatha naru iha indrayaSTi dRSTvA vimRzati aGgazu ni:svabhAva zUnyam | 



vimRzatu yatha yaSTi te’Gga zUnyAstatha tvaya dRSTa maharSi sarvadharmA: || 



puravara yatha aGgazo vibhajya nagaru svabhAvatu nAmato na labdham | 



yatha nagara tathAGga sarvazUnyAstatha tvaya dRSTa narendra sarvadharmA: || 



mudita yatha na rAgamukta bherI harSa janeti svabhAvazUnyazabdA | 



svaru ya[tha] tatha te’Gga tatsvabhAvaM tatha tvaya dRSTa maharSi sarvadharmA: || 



hanatu yatha narasya tAM hi bherIM pratighu na vidyati nApi snehadhAtu: | 



* * * * 



* * * * 



vimRzatu bherIva te'Gga tatsvabhAvA: tatha tvaya dRSTa narendra sarvadharmA: || 



hanatu yatha narasya tAM hi bherIM svaru na sa manyati rAmayAmi lokam | 



svaru yatha tatha te’Gga tatsvabhAvA: tatha tvaya dRSTa narendra sarvadharmA: || 



hanatu yatha narasya tasya bheryAM na pi svaru aGgazu nApi sa svatantra: | 



svaru yatha tatha te’Gga tatsvabhAvAstatha tvaya dRSTa maharSi sarvadharmA: || 



punazcoktam- 



sattvArambaNa nAyakena kathitA maitrI zubhA bhAvanA 



sattvazcAsya vibhAvita: suviditaM ni:sattva sarvaM jagat | 



tatraivaM dvipadottamo akaluSo ni:saMzayAmAnasa: 



tena tvA sugataM vibhAvitamatiM pUjema pUjAriham || 



du:khaM cAsugatA dazaddizigataM naivaM parIdRzyate 



sattveSu karuNA ca nAma bhaNitA devAtideva tvayA | 



evaM bho jinapuMgavA jinamataM AjJAta yAthAvata: 



tena tvAM dvipadottamA naravarA pUjema pUjAriham || 



sattvA naiva na du:kha zAkyamuninA yasyApanItaM dukhaM 



jAtAste muditAzca hRSTamanaso’ratIzca tairnoditA: | 



evaM buddhanayaM acintiyanayaM yAthAvato jAnato 



[tasmAt] pUjiya tvAM narANa pravaraM prAyema prAptaM phalam || 



kAya: kAyavivarjitena muninA nAsAdito mArgatAM 



naivaM te smRtinAyakA na bhaNitA nava pramuSTA smRti: | 



uktaM co sugatena bhAvapathimA: kAyaM gatA bhAvanA: 



evaM buddhanayaM viditva sugatA pUjA kRtA tAyina: || 



bhAvethA zamathaM vipazyanamayaM mArgaM dukhAzAntaye 



zAntAste bhagavan savAsanamalA yehI jagat klizyate | 



@139



zamathazcAtha vipazyanA na ca malA sarve ti zUnyA mune 



asmin devagaNA na kAGkSa kvacanA pUjentu tvAM nAyakam || ityAdi || 



punaruktam-zUnyam hi cakSuzcakSu:svabhAvena | yasya ca dharmasya svabhAvo na vidyate, 



so’vastuka: | yo’vastuka:, so’pariniSpanna: | yo’pariniSpanna:, sa notpadyate na nirudhyate || pe^ || 



yat triSvapyadhvasu nopalabhyate, na taccakSurnendriyam | kathaM tasya vyavahAro jJeya: ? tadyathApi nAma



riktamuSTiralIka:, yAvadeva nAmamAtram, no tu khalu paramArthato riktamupalabhyate na muSTi: | evaM



cakSuzcendriyaM ca riktamuSTisadRzamalIkamasadbhUtaM tucchaM muSA moSadharma bAlopalApanaM mUrkhasaMmohanam, 



yAvadeva nAmamAtram || 



punaratraivAha- 



svapnAntare mahAvRSTirAsravANAM pravartanA | 



darzitA te mahAvIra Asravotpatti paNDitA || 

svapne yathA ziracchedo dRSTaste AsravakSaya: | 



darzita: sarvavijJAnAM sarvadarzinnamo’stu te || 



atraiva ca drumeNa kinnararAjena bhagavAn pRSTa: pratyAha-yadvadasi zUnyatAM ca vyAkaraNaM 



cApyahaM  na jAnAmi | syAdyadi kiMcidazUnyam, na bhavejjinenAsya vyAkaraNam | kiM kAraNam ? tathA



hi-sthitaM bhavettatsvake bhAve, kUTasthanirvikAram | na tasya vRddhirna parihANi: | na kriyA na ca 



kAraNam | yatsvabhAvazUnyamAdarzamaNDale suparizuddhe saMdRzyate pratibimbam, tathaiva druma jAnIhi imAn 



dharmAn | avikAraM dharmadhAtum | imAM ca pUjAM druma a[Ggazo] vicArayasi | aGgazo nirIkSya 



pUjAm | katame’vikAriNo’GgA: ? 



yadapi ca nirIhakatvaM kriyAM ca na jAnase mayA proktam | 



zakaTAGgasaMnipAtaM nirIkSva zakaTasya caiva kriyAm || 



karma ca me AkhyAtaM kartA na vidyate dazasu dikSu | 



vAteritAdiva taroryathA hi na nivartate vahni: || 



na ca mAruto na ca taruzcetayati hutAzanaM ca yajane | 



na nivartate vahnistathaiva karmasya kartAra: || 



yadapi vadase-na ca saMcaya: puNyasya hi vidyate, sucaritasya samudAgamazca | bodhistasyApi 



zRNu kramanta tvam | yathA bhaNasi manuSyANAmAyu:parimANaM varSazataM jIvin | na cAsti varSapuJjI | 



ayamapi samudAgamastadvaditi || 



bhagavatyAmapyuktam-kiM punarAyuSman subhUte utpanno dharma utpadyate utAnutpanna: ? 



subhUtirAha-nAhamAyuSman zAriputra utpannasya dharmasyotpattimicchAmi, na cAnutpannasyeti || 



dharmasaMgItyAmapyuktam-tathatA tathateti kulaputra zUnyatAyA etadadhivacanam | sA ca 



zUnyatA notpadyate na nirudhyate | Aha-yadyevaM dharmA: zUnyA uktA bhagavatA, tasmAtsarvadharmA 



@140

notpatsyante na nirotsyante | nirArambho bodhisattva: | Aha-evameva kulaputra tathA yathA amisaM- 



budhyase-sarvadharmA notpadyante na nirudhyante | Aha-yadetaduktaM bhagavatA-saMskRtA dharmA utpadyante 



nirudhyante ca, ityasya tathAgatabhASitasya ko’bhiprAya: ? Aha-utpAdanirodhAbhiniviSTa: kulaputra 



lokasaMniveza: | tatra tathAgato mahAkAruNiko lokasyottrAsapadaparihArArthaM vyavahAravazAduktavAn- 



utpadyante nirudhyante ceti | na cAtra kasyaciddharmasyotpAdo na nirodha iti || 



punaratraivoktam-tatra bhagavaMzcakSU rUpeSu na raNati zrotraM zabdeSu | yAvanmano dharmeSu na raNati, 



sa dharma: | tatra kathaM cakSU rUpeSu na raNati ? saMsargAbhAvAt | na hi cakSU rUpeNa saMsRjyate | 



yAvanna mano dharmeNa saMsRjyate | yanna saMsRjyate tanna raNati | advitIyasya bhagavan dharmasya raNaM 



nAsti | advitIyAzca bhagavan sarvadharmA: | parasparaM na jAnanti na vijAnanti na kalpayanti na 



vikalpayanti | na saMbhavanti na visaMbhavanti | na hIyante na vardhante | na rajyanti na virajyanti | na 



saMsaranti na parinirvAnti | naite kasyacit, naiSAM kazcit | naite bhagavan dharmA udvijante, na 



saMklizyante na vyavadAyante | evamahaM bhagavan jAnAmi, evamavabudhye | yadapyahaM bhagavannevaM vadAmi- 



evamahaM jAnAmi evamahaM budhyAmIti, AyatanAnAmeSa vikAra: | na ca bhagavannAyatanAnAmevaM bhavati- 



asmAkameSa vikAra iti | yo hyevaM jAnAti, sa na kenacitsArdhaM vivadati | yanna vivadati 



tacchramaNadharmamanusaratIti | tathA dharmadarzanaM buddhadarzanaM sarvasattvadarzanaM sarvasattvahetupratyayadarzanaM 



zUnyatAdarzanamadarzanam | adarzanaM bhagavan sarvadharmANAM darzanaM samyagdarzanamiti || 



kathamanadhiSThAnA saMvRtiryuktA ? kathaM punarayuktA ? yathA asati sthANau puruSabhrAnti: | kasya 



puna: zUnyatAvAdina: paramArthata: sthANu: siddho yadAzrayAtpuruSabhrAnti: syAt ? amUlA eva ca 



sarvadharmAstattvato mUlAnupapatte: || 



tathA coktamAryavimalakIrtinirdeze-abhUtaparikalpasya kiM mUlam ? Aha-viparyastA 



saMjJA mUlam | Aha-viparyastAyA: saMjJAyA: kiM mUlam | apratiSThAnaM mUlam ? Aha-apratiSThAyA: 



kiM mUlam ? Aha-yanmaJjuzrIrapratiSThAnaM na tasya kiMcinmUlam | iti hyapratiSThAnamUlapratiSThitA: 



sarvadharmA: | iti || 



iyaM samAsata: prajJApAramitA cittazuddhyarthinA bhAvayitavyA | bhAvayitvA ca klezaripuraNa-



kuzalena bhavitavyam, na svagRhazUreNa || 



yathoktamAryasaMgItisUtre-na zUnyatAvAdI lokadharmai: saMhviyate’nizcitatvAt | na sa 



lAbhena saMhRSyati | alAbhena na vimanA bhavati | yazasA na vismayate | ayazasA na saMkucati | 

nindayA nAvalIyate | prazaMsayA nAnulIyate | sukhena na rajyate | du:khena na virajyate | yo hyevaM 



lokadharmairna saMhriyate, sa zUnyatAM jAnIte | iti || tathA zUnyatAvAdino na kvacidanurAgo na 



virAga: | yasmin rajyeta, tacchUnyameva jAnIte, zUnyameva pazyati | nAsau zUnyatAM jAnIte, ya: 



kvaciddharme rajyate vA virajyate vA | tathA nAsau zUnyatAM jAnIte, ya: kenacitsArdhaM vigrahaM 



vivAdaM vA kuryAt | zUnyameva jAnIte, tacchUnyameva pazyatItyAdi ||



@141



etatsaMkSepAccittazodhanam || 

athaivamapi paramavizuddhirdharmadarzane sati iha paJcakaSAyasaMkliSTasya kalyANamitrAvasAditasya 



vA saMkSepeNa tAvatkutra yatnaM kRtvA zIghraM cittazuddhirbhavati ? AtmabahumAna-parAvajJAtyAge’nayo- 



rmUlamAtmasattvadRSTi: | sA caitadabhyAsAtsukaraM prahIyata iti paragauravamAtmAvajJA caivaM bhAvanIyA- 



yadi sattvo yadi skandhA: kSamatA sarvathA sthitA | 



ekasya hi parAtmatvaM viruddhaM saMbhavetkatham || 



vinAlambanamapyetadAcarantyeva dehina: | 



anAdikalpanAbhyAsAtkimabhyAsasya duSkaram || 



evamabhyAsavazyatve tulye kasmAtsukhodayam | 



paragauravamutsRjya svasukhAyAnyadiSyate || 



cintAmaNiryathoktAzca santi gauravahetava: | 



na tu me gauravAtsaukhyamihApi janadurbhagAt || 



tasmAtsattvAntare yadvadrUkSamatsaramAnina: | 



Atmasnehavato vRttirbhAvayettadviparyayam || 



Atmano bahumAno’yaM stutinindAdisekata: | 



vardhate nArakavazAtsekAnnarakavahnivat || 



zabdastAvadacittatvAnmAM stautIti na saMbhava: | 



para: kila mayi prIta ityayaM me matibhrama: || 



tattuSTyaiva mama prIti: sAmAnye na sadAstu sA | 



tatsukhena na cetkAryaM tena tuSTena kiM mama || 



anyatra mayi vA prItyA kiM hi me parakIyayA | 



na me pareNa tuSTena kAye saukhyamihANvapi || 



evaM jJAtvA prahAtavyA kalpanA nirvibandhanA | 



akIrtinindAsatkArA evaM jJeyAzca niSphalA: || 



na dharmo nAyurArogyaM na balaM vandanAdibhi: | 



yadvadutprAsyamAnasya vikArairanyakAyikai: || 



hRSTasyAtha viSaNNasya lAbhAlAbhau samodayau | 



vivarjya niSphalaM tasmAdbhaveyaM zailamAnasa: || 



saMstavatyAgAcca zIghraM cittavizuddhirbhavati iti tatrApi cintyate- 



nimittodgrahasaMbhUtA pratyabhijJA puna: puna: | 



utpAdayatyanunayaM jAyate pratigho’pyata: || 



@142



pratighAnunayau yasya tasya pApamavAritam | 



abhyAkhyAnAni citrANi mAtsaryaM cerSyayA saha || 



lAbhAdikAmatA mAna ityAdyAvartate bahu | 



tasmAtsarvaprayatnena saMstavaM praharenmuni: || 



sAdRzyAdanyadapyetadvArisrotovadIkSyate | 



tadevedamiti bhrAntyA tattve tiSThAmyato balAt || 



avastu caitatsAdRzyaM du:khaM ca janayiSyati | 



ahaM caitacca sarvaM ca nacirAnna bhaviSyati || iti || 



AtmabhAvaparizuddhizcaturdaza: pariccheda: ||



@143



15



bhogapuNyazuddhi: paJcadaza: pariccheda: | 



zikSAsamuccayasyAtmazuddhyanantaraM bhogazuddhi: saMcayAbhAvAt pRthagiha lekhitA | 



bhogazuddhiM ca jAnIyAtsamyagAjIvazodhanAt | 



yathoktamAryograparipRcchAyAm-iha gRhapate gRhI bodhisattvo dharmeNa bhogAn paryeSate nAdharmeNa | 



samena na viSameNa | samyagAjIvo bhavati n aviSamAjIva iti || 



Aryaratnameghe’pyuktam-na bodhisattvo dAyakaM dAnapatiM DSTvA IryApathamAracayati | kathaM 



neryApathamAracayati ? na zanairmandaM mandaM kramAnutkSipati, na nikSipati, yugamAtraprekSikayA 



savizvastaprekSikayA anAbhogaprekSikayA | evaM kAyakuhanAM na karoti | kathaM vAkkuhanAM na karoti ? 



na bodhisattvo lAbhahetorlAbhanidAnaM mandabhANI mRdubhANI na priyabhANI bhavati | nAnuvartanavacanAni 



nizcArayati || pe^ || kathaM na cittakuhanAM karoti ? bodhisattvo dAyakena dAnapatinA vA 



lAbhena pravAryamANo vA cAlpecchatAM darzayati | cite na spRhAmutpAdayati | antardAha eSa kulaputra 



yadvAcA alpecchatA cittena lAbhakAmatA | evaM hi kulaputra bodhisattva: kuhanalapanalAbhApagato 



bhavati || pe^ || na bodhisattvo dAnapatiM vA dRSTvA nimittaM karoti-vighAto me cIvareNa 



vighAto me pAtreNa | vighAto me glAnabhaiSajyena | na ca taM dAyakaM dAnapatiM vA 



kiMcitprArthayate | na vAcaM nizcArayati | evaM hi bodhisattvo nimittalAbhApagato bhavati | 



yAvanna bodhisattvo dAyakaM dAnapatiM dRSTvA evaM vAcaM nizcArayati-amukenAmukena vA me 



dAnapatinA amukaM vastu pratipAditam, tasya ca mayA amuka upakAra: kRta: | tena me zIlavAnaya- 



miti kRtvA idaM cedaM ca dattam, bahuzruta iti alpeccha iti kRtvA | mayA ca tasya 



kAruNyacittamupasthApya parigRhItam | pe^ | tatra kAyakSatiryaduta lAbhahetorlAbhanidAnamAdhAvana- 



paridhAvanaM dau:zIlyasamudAcaraNaM ca | cittakSatiryaduta prArthanA | lAbhinAM ca brahmacAriNAmantike 



vyApAdabahulatA | evaM hi bodhisattvo viSamaparyeSTilAbhApagato bhavati || pe^ || iha bodhisattvo na 



tulAkUTena na mAnakUTena na visrambhaghAtikayA na dhUrtatayA lAbhamupArjayati | evaM hi 



bodhisattvo’dharmalAbhAgato bhavati | pe^ | ye te lAbhA: staupikasaMsRSTA vA dhArmikasaMsRSTA vA 



sAMghikasaMsRSTA vA adattA vA ananujJAtA vA, tAn na pratIcchati, na svIkaroti | evaM hi 



bodhisattvo’parizuddhalAbhApagato bhavati | yAvallabdhvA lAbhaM na mamAyate, na dhanAyate, na saMnidhiM 



karoti, kAlAnukAlaM ca zramaNabrAhmaNebhyo dadAti mAtApitRmitrAmAtyajJAtisAlohitebhya:, 



kAlAnukAlamAtmanA paribhuGkte, paribhuJjAnazcArakta: paribhuGkte svanadhyavasita: | na cAlabhyamAne 



lAbhe khedacittamutpAdayati | na paritapyati | na ca dAyakadAnapatInAmantike’prasAdacitta- 



mutpAdayatItyAdi || 



tatra eSApyasya bodhisattvasya bhogazuddhirAtmabhAvazuddhivatparahitAya bhavet | yathoktamAryavimala- 



kIrtinirdeze-punaraparaM bhadanta zAriputra ye pravizanti idaM gRhaM teSAM samanantarapraviSTAnAM sarvaklezA



na bAdhante | ayaM dvitIya AzcaryAdbhuto dharma: ||



@144



punaratraivoktam-atha tato bhojanAtsarvAvatI sA parSat tRptA bhUtA | na ca tad bhojanaM kSIyate | 



yaizca bodhisattvai: zrAvakaizca zakrabrahmalokapAlaistadanyaizca sattvaistadbhojanaM bhuktam, teSAM tAdRzaM sukhaM 



kAye’vakrAntaM yAdRzaM sarvasukhamaNDitAyAM lokadhAtau bodhisattvAnAM sukham | sarvaromakUpebhyazca teSAM 



tAdRzo gandha: pravAti, tadyathApi nAma tasyAmeva sarvagandhasugandhAyAM lokadhAtau vRkSANAM gandha: || 



punazcoktam-yaizca bhadanta Ananda bhikSubhiranavakrAntaniyAmairetadbhojanaM bhuktam, teSAmevAva- 



krAntaniyAmAnAM pariNaMsyati | pe^ | yairanutpAditabodhicittai: sattvai: paribhuktam, teSAmutpAdita-



bodhicittAnAM pariNaMsyati | yairutpAditabodhicittairbhuktam, teSAM nApratilabdhakSAntikAnAM 



pariNaMsyatIti vistara: || 



zUnyatAkaruNAgarbhaceSTitAtpuNyazodhanam || 21 || 



uktaM hyAryagaganagaJjasUtre-yaduta ahaMkAravizuddhaM taddAnaM dadAti | mamakAravizuddhaM taddAnaM 



dadAti | hetuvizuddhaM taddAnaM dadAti | dRSTivizuddhaM taddAnaM dadAti | nimittavizuddhaM taddAnaM dadAti | 



nAnAtvavizuddhaM taddAnaM dadAti | vipAkapratikAGkSaNAvizuddhaM taddAnaM dadAti | yathA gaganaM samavizuddhaM 



taddAnaM dadAti || pe^ | yathA gaganamaparyantam, evamaparyantIkRtena cittena taddAnaM dadAti | yathA 



gaganaM vistIrNamanAvaraNam, evaM bodhipariNAmitaM taddAnaM dadAti | yathA gaganamarUpi, evaM 



sarvarUpAnizritaM taddAnaM dadAti | yathA gaganamavedayitR, evaM sarvaveditapratiprasrabdhaM dAnaM dadAti | 



evamasaMjJi asaMskRtamavijJaptilakSaNamevamapratijJAnaM taddAnaM dadAti | yathA gaganaM sarvabuddhakSetraspharaNam, 



evaM sarvasattvamaitrIspharaNaM taddAnaM dadAti | pe^ | yathA gaganaM sadAprakAzam, evaM cittaprakRtivizuddhaM 



taddAnaM dadAti | yathA gaganaM sarvasattvAvakAzam, evaM sarvasattvopajIvyaM taddAnaM dadAti | 



yAvadyathA nirmito nirmitAya dadAti, nirvikalpo’nAbhoga: cittamanovijJAnavigata: sarvadharmani:-

pratikAGkSI, evaM dvayavigamatayA mAyAlakSaNasvabhAvavizuddhaM bodhisattvastaddAnaM dadAti | yasyedRzo 



dAnaparityAga:, prajJAjJAnena ca sarvasattvAklezaparityAga:, upAyajJAnena ca sattvAparityAga:, 



evaM tyAgacitta: kulaputra bodhisattvo gaganasamadAno bhavati || 



AryAkSayamatisUtre’pyuktam-nAsti sattvotpIDanAdAnam | yAvannAsti yathokte UnadAnam | 



yAvannAsti sarvasattveSu dakSiNIyAvamanyanAdAnam || pe^ || nAsti nikrandadAnam, yAvannAsti 



yAcanakeSUpataptadAnam, nAstyuccagghanollApanadAnam, nAsti parAGmukhadAnam, nAstyapaviddhadAnam, 



nAstyasvahastadAnam || pe^ || nAstyakalpikadAnam, nAstyakAladAnam, nAsti viSazastradAnam, 



nAsti sattvaviheThanAdAnamiti || 



yattarhi ugraparipRcchAyAmuktam-dAnapAramitAkAlo’yaM yasya yenArthastasya tatpradAnakAla: | 



api tu tathAhaM kariSyAmi, madyapebhya eva madyapAnaM dAsyAmi | tAMstAn smRtisaMprajanye 



samAdApayiSyAmIti || 



madyapAnAdapi nairAzyakRte bodhisattva pratigho garIyAn, sattvasaMgrahahAnizca | ato’nyaprasA- 



danopAyAsaMbhave madyaM deyamityabhiprAya: | zastrAdiSvapi yadyanubandhagurulAghavavicArAddAnamApadyeta, 



naivApattirityata eva gamyate | sUtreSu tu sAmAnyena pratiSedha: | ityuktA dAnavizuddhidik || 



@145



zIlavizuddhirAryagaganagaJjasUtre evamabhihitA-avirahitabodhicittatA cittavizuddhyai, 



apagatazrAvakapratyekabuddhacittatA prAmANikavizuddhyai | ityAdi || 



punaraparA zIlavizuddhi:-zuddhaM gaganaM zuddhaM tacchIlam | vimalaM gaganaM vimalaM tacchIlam | 



zAntaM gaganaM zAntaM tacchIlam | anunnataM gaganamanunnataM tacchIlam | anunItaM gaganamanunItaM 



tacchIlam | yAvadacchedyAbhedyaM gaganamacchedyAbhedyaM tacchIlamityAdi || apratihataM gaganaM sarvasattvA- 



pratighacittasya kSAntiparizuddhi: | samaprayogaM gaganaM sarvasattvasamacittasya kSAntiparizuddhirityAdi || 



tadyathApi syAnmahAzAlavanam | tasmin kazcidevAgatya zAlaM chindyAt | tatra teSAmavaziSTAnAM naivaM 



bhavati-eSa chinno vayamacchinnA iti | na teSAmanunayo na pratigha: | na kalpo na vikalpo na 



parikalpa: || yaivaM kSAnti:, iyaM bodhisattvasya paramA gaganasamA kSAnti: | [iti] || 



AryaratnacUDasUtre vistaramuktvA Aha-idamucyate vIryam | tasya kAyaparizuddhi: yatkAyasya 



pratibhAsapratibimbajJAnaM vAco’nabhilApyajJAnam | cittasyAtyantopazamajJAnam | tathA maitrIsaMnAhasaMnaddho 



mahAkaruNAdhiSThAnapratiSThita: sarvAkAravaropetaM zUnyatAkArAbhinirhRtaM dhyAnaM dhyAyati | tatra katamA 



sarvAkAravaropetA zUnyatA ? yA na dAnavikalA | yAvannopAyavikalA | na mahAmaitrImuditopekSAvikalA | 



na satyajJAnAvatAravikalA | na bodhicittasattvApekSAvikalA | nAzayAdhyAzayaprayogavikalA | na 



dAnapriyavadyatArthakriyAsamAnArthatAvikalA | na smRtisaMprajanyavikalA | na smRtyupasthAnasamyakprahA- 



NarddhipAdendriyabalabodhyaGgASTAGgamArgavikalA | na zamathavipazyanAvikalA || pe^ || upazAntA ca 

svabhAvena | anupazAntA cakarmaklezeSu | upekSikA ca sarvadharmANAm | avekSikA ca buddhadharmANAm | 



jahA ca svalakSaNena | vikrAntA cAdhiSThAnakAryatayA | avyApRtA ca svarasena | sadA vyApRtA ca 



buddhakAryeSu | zItIbhUtA copazamena | sadojjvalitA ca sattvaparipAke | iyamucyate sarvAkAra- 



varopetA zUnyatA || yAvadiyaM kulaputra dhyAnapAramitA caryAparizuddhiriti || 



etena prajJAparizuddhirveditavyA | evaM sarvapuNyeSviti || 



tathA AryavimalakIrtinirdeze’pyuktam-saddharmacakrapravartanamahAparinirvANasaMdarzanagocarazca 



bodhisattvacaryA atyajanagocarazca, ayamapi bodhisattvasya gocara: | iti || 



bhogapuNyazuddhi: paJcadaza: pariccheda: ||



@146



16



bhadracaryAvidhi: SoDaza: pariccheda: | 



idAnIM trayANAmapi vRddhirvAcyA | kimartham ? 

grahItAra: suvahava: svalpaM cedamanena kim | 



na cAtitRptijanakaM vardhanIyamidaM tata: ||22|| 



a[ti]tRpti buddhatvam | tanna zrAvakasAdhAraNena zuddhimAtreNa sattvAnAM janyata ityartha: | 



AtmabhAvasya kA vRddhirbalAnAlasyavardhanam | 



tatra Aryaratnameghe balamuktam-na sa sattva: sattvanikAye saMvidyate yo bodhisattvasya balena 



balaM mardayet | ityAdi || 



tasya kathaM vardhanam ? yaduktamAryatathAgataguhyasUtre AryavajrapANerbaladarzanavismitAjAta- 



zatrupRSTena bhagavatA-dazabhirmahArAja dharmai: samanvAgato bodhisattva evaM rUpAM balavattAM pratilabhate | 



katamairdazabhi: ? iha mahArAja bodhisattva: kAyaM jIvitaM ca parityajati, na ca puna: saddharmaM 



parityajati | sarvasattvAnAM cAvanamati, na ca punarmAnaM bRMhayati | durbalAnAM ca sattvAnAM kSamate, 



na pratighaM karoti | jighatsitAnAM ca sattvAnAmagraM varabhojanaM dadAti, bhItAnAM ca sattvAnAmabhayaM 



dadAti | glAnAnAM ca sattvAnAM bhUtacikitsAyai utsuko bhavati | daridrAMzca sattvAn bhogai: 



saMtarpayati | tathAgatacaitye ca sudhApiNDalepanaM karoti | AnandavacanaM sattvAnAM zrAvayati | 



daridradu:khitAnAM ca sattvAnAM bhogasaMvibhAgaM karoti | zrAntaklAntAnAM ca sattvAnAM bhAraM vahati | 



ebhirmahArAja dazabhiriti || 



anAlasyavardhanaM katamat ? yadvIryavardhanam | yathoktaM sAgaramatisUtre-ArabdhavIryeNa 



sAgaramate bodhisattvena bhavitavyaM sadA dRDhaparAkrameNa | tIvracchandena bodhisattvena bhavitavyamani- 



kSiptadhureNa | ArabdhavIryANAM hi sAgaramate bodhisattvAnAM na durlabhA bhavatyanuttarA samyaksaMbodhi: | 

tatkasya heto: ? yatra sAgaramate vIryaM tatra bodhi: | kusIdAnAM puna: sudUravidUre bodhi: | nAsti 



kusIdasya dAnaM yAvannAsti prajJA, nAsti kusIdAnAM puna: sudUravidUre bodhi: | nAsti 



kusIdasya dAnaM yAvannAsti prajJA, nAsti kusIdasya parArtha iti ||



candrapradIpasUtre’pyAha-



utpalaM vArimadhye vA so’nupUrveNa vardhate | ityAdi || 



iyaM saMkSepAdAtmabhAvavRddhi: || 



zUnyatAkaruNAgarbhAddAnAdbhogasya vardhanam ||23|| 



yathoktaM vajracchedikAyAm-yo bodhisattvo’pratiSThito dAnaM dadAti, tasya puNyaskandhasya 



na sukaraM pramANamudgrahItumiti || 



mahatyAmapi prajJApAramitAyAmuktam-punaraparaM zAriputra bodhisattvena mahAsattvena alpamapi 



dAnaM dadatA sarvasattveSu sarvAkArajJatAyAmupAyakauzalyapariNAmanatAyAmaprameyamasaMkhyeyaM kartukAmena 



@147



prajJApAramitAyAM zikSitavyam | tathA sarvasattvAnAM manorathAn paripUrayitukAmena yAvajjAtarUparajata- 



udyAnarAjyAdibhirupakaraNai: prajJApAramitAyAM zikSitavyamiti || 



vinA ca karuNayA na bodhisattvAnAM kiMcicceSTitamiti vakSyAma: | iti saMkSepAdbhogavRddhi: || 



puNyavRddhi: sarvavRddhInAM mUlamiti tadarthaM parikarabandha ucyate- 



kRtvAdAveva yatnena vyavasAyAzayau dRDhau | 



karuNAM ca puraskRtya yateta zubhavRddhaye ||24||



cittazuddhikAlabhAvitAnAM vyavasAyAdInAM prayogArambhe punarAmukhIkaraNena dRDhatApAdanArtha: 



zloka: kRtvetyAdipUrvaka eva | AsannayuddhakAlAnAmastrakauzalAdaravatprayogasamakAlaM dRDhIkari- 



SyAmIti zaithilyanivAraNArthamAdigrahaNam | tatra kathaM vyavasAyaM dRDhIkaroti ? yathA{1. ##GV##}ryasudhana [Arya- 



maitreyamupasaMprakrAnta: ] samyakcaryAni:samartha: | pUrvAntakoTIgatakAyapraNAma: | kAyasamanvAhAreNa 



kAyabalaM dRDhIkurvANa: | pUrvAntakoTIgatakAyacittaparizuddhiniSkAraNasAMsArikacittapracArasamanvAhAreNa 



cittamanasikAraM nigRhNan | pUrvAntakoTyasatkarmalaukikakAryaprayuktaniSprayojanaparisyandasamanvAhAreNa 



pratyutpannaprayojanamahAsAmarthyaM vicintayan | pUrvAntAbhUtaparikalpasamutthitavitathasaMkalpasaMdarzita- 



manasikArasamanvAhAreNa sarvabodhisattvacaryAsamyaksaMkalpAbhisaMskArabalaM samutthApayan | atItAtma- 



bhAvArthaprayogArambhaviSamatAsamanvAhAreNa sarvasattvArambhavaizeSikatayA adhyAzayabalaM dRDhIkurvANa: | 



atItakAyasamudAcAranirAsvAdatAsamanvAhAreNa | sarvabuddhadharmapratilAbhaprayogamahAzvAsapratilAbhendriya- 



vegAn vivardhayamAna: | atItAdhvaviparyAsaprayuktamithyAzayaprayogasamanvAhAreNa pratyutpannAdhva-



samyagdarzanAviparyAsasaMprayuktena bodhisattvapraNidhAnasamAdAnena saMtatiM parizodhayan | pUrvAnta- 



gatAyogavIryArambhakAryApariniSpannAryasamAdAnasamanvAhAreNa pratyutpannabuddhadharmasamudAgamapratyupasthAnena 



mahAvIryArambhavikrameNa kAyacittasaMpragrahaM saMjanayamAna: | pUrvAntakoTIpaJcagatyapAyanikSiptAtmapara- 



nirupakaraNAkhyanirupajIvyasamucchayaparigrahasamanvAhAreNa sarvabuddhadharmotthApakasarvajagadupajIvyasarva- 



kalyANamitrArAgaNasamarthAtmabhAvaparigrahaNatayA vipulaprItiprAmodyavegAn vivardhayamAna: | pratyutpanna- 



janmAbhinirvRttaM jarAvyAdhimaraNazokAkarabhUtaM saMyogaviyoganidhAnabhUtaM samucchrayam aparAnta- 



kalpakoTIgatabodhisattvacaryAcaraNaprayuktasya sattvaparipAcanabuddhadharmaparigrahaprayuktasya tathAgatasaMdarzana- 



sarvabuddhakSetrAnucaraNasarvadharmabhANakopasthAnasarvatathAgatazAsanasamanvAharaNaprayuktasya sarvadharmaparyeSTi- 



sahAyabhUtasya sarvakalyANamitradarzanasarvabuddhadharmasamudAnayanaprayuktasya bodhisattvapraNidhijJAnazarIrasya 



hetupratyayabhUtamavalokya acintyakuzalamUlendriyavegAn vivardhayamAna: | iti || 



AryAkSayamatinirdeze mahAyAnasUtre’pyuktam-eko bodhisattvo’dvitIyo’sahAyo’nuttarAyAM 



samyaksaMbodhau saMnAhaM saMnahyati | sa vIryabalaparigRhItenAdhyAzayenAparAvakAzAsvayaMkArI 



svabalabalodgata: | sa evaM dRDhasaMnAhasaMnaddha: yatkiMcitsarvasattvAnAM pariprApayitavyaM bhaviSyati, 



tadahaM pariprApayiSyAmi | yatsarvAryA: sarvanavayAnasaMprasthitA bodhisattvA na pariprApayiSyanti, 



tadahaM pariprApayiSyAmi | na mama dAnaM sahAyakam, ahaM punardAnasya sahAya: | na mama



@148



zIlakSAntivIryadhyAnaprajJA: sahAyikA:, ahaM puna: zIlakSAntivIryadhyAnaprajJAnAM sahAya: | nAhaM 



pAramitAbhirupasthAtavya:, mayA puna: pAramitA upasthAtavyA: | evaM saMgrahavastuSu sarvakuzalamUleSu 



careyam | yAvadekAkinA mayA advitIyena asahAyena vajramaye mahImaNDale sthitena sabalaM savAhanaM 



mAraM dharSayitvA eka [citta] kSaNasamAyuktayA prajJayA anuttarA samyaksaMbodhirabhisaMboddhavyeti || 



AryavajradhvajasUtre’pyAha-tadyathApi nAma sUryo devaputra udayamAno na tiSThati jAtyandhadoSeNa, 



na tiSThati gandharvanagaradoSeNa, na tiSThati caturdvIpalokadhAtubhUmirajodoSeNa, na tiSThati rAhvasurendra- 



doSeNa, na tiSThati dhUmamaNDaladoSeNa, na tiSThati jambUdvIpaklezadoSeNa, na tiSThati nAnAchAyAdoSeNa, 



na tiSThati viSamaparvatadoSeNa, evameva bodhisattvo mahAsattva: smRtisaMprajanyavipulagambhIracetA 



adInasattvo guNacaryAjJAnacaryAvasAnaM yAvanna vivartate sattvadrauhilyadoSai:, na vipravasati kuzala-



mUlapariNAmai: | sattvadRSTikAluSyadoSairna vivartate | sattvakSobhacetobhirna dUrIbhavati | sattvavinaSTasaMtatyA 



bodhisaMnAhaM n aviSkambhayati | sarvajagatparitrANapraNidhAnasya sattvakalikaluSairna sraMsanAM karoti | 



yAvadbAlajanasamavadhAnena na nirvidyate parasattvadoSaizca | tatkasya heto: ? anAvaraNamaNDalametadudayati 



yaduta sarvajagadvizuddhivinayAya | pe^ | yazca teSAM sarvasattvAnAM du:khaskandho vividhaM cAvaraNIyaM karma 



samutthitam, yena te AvaraNIyena karmaNA buddhAnna pazyanti, dharmaM na zRNvanti, saMghaM na jAnanti, tadahaM 



teSAM trividhamAvaraNIyaM karmopacitaM du:khaskandhena svakena zarIreNopAdadAmi tAsu tAsu narako- 



papattiSu apAyabhUmiSu saMvAseSu ca | te ca sarvasattvAstatazcyavantAm | ahaM ca du:khopAdAnamupAdadAmi, 



vyavasyAmi utsahe | na nivarte na palAyAmi nottrasyAmi na saMtrasyAmi na bibhemi na pratyudAvarte na 



viSIdAmi | tatkasya heto: ? avazyaM nirvAhayitavyo mayA sarvasattvAnAM bhAra: | naiSa mama kAmakAra: | 



sarvasattvottAraNapraNidhAnaM mama | mayA sarvasattvA: parimocayitavyA: | mayA sarvajagatsamuttArayitavyam 



jAtikAntArAjjarAkAntArAd vyAdhikAntArAccyutyupapattikAntArAt sarvApattikAntArAtsarvApAya- 



kAntArAtsarvasaMsArakAntArAtsarvadRSTigahanakAntArAtkuzaladharmapraNAzakAntArAdajJAnasamutthitakAntArAt 



tadete mayA sarvasattvA: sarvakAntArebhya: parimocayitavyA: | tRSNAjAlasaktA avidyAnIvaraNAvRtA 



bhavatRSNAsaMprayuktA: praNAzaparyavasAnA du:khapaJjaraprakSiptAzcArakasaMnizritA: abudhA: pratijJAviruddhA: 

saMzayabhUtA: sadA vimatayo’kSemadarzina: ani:zaraNakuzalA bhavArNave AvartamaNDalaikacaraNA: | pe^ | 



sarvasattvAnAmanuttarajJAnarAjyapratiSThApanArthamahaM carAmi, nAhaM kevalamAtmaparimocanAbhiyukta: | sarvasattvA 



hyete mayA sarvajJatAcittaplavena saMsAradurgAduddhartavyA:, mahAprapAtAdabhyutkSeptavyA:, sarvopadravebhya: 



parimocayitavyA:, saMsArasrotasa: pratArayitavyA: | AtmanA mayA sarvasattvadu:khaskandho’dhyavasita: | 



yAvadutsahe’haM sarvApAyeSu sarvalokadhAtuparyApanneSu sarvadu:khavAsamanubhavitum | na ca mayA sarvasattvA: 



kuzalamUlairvaJcitavyA: | vyavasyAmyahamekaikasminnapAye’parAntakoTIgatAn kalpAn saMvasitum | yathA 



caikApAye tathA sarvApAyaniravazeSasarvalokadhAtuparyApanneSu sarvasattvaparimocananidAnam | tatkasya 



heto: ? varaM khalu punarahameko du:khita: syAm, na ceme sarvasattvA: apAyabhUmiprapatitA: | mayA 



tatrAtmA bandhako dAtavya: | sarvajagacca niSkretavyaM narakatiryagyoniyamalokakAntArAt | ahaM ca 



sarvasattvAnAmarthAya sarvadu:khavedanAskandhamanena svakena zarIreNAnubhaveyam | sarvasattvanidAnamahaM ca 



@149



sarvasattvAnAM prAtibhAvyamutsahe satyavAdI pratyayito’visaMvAdaka: | na ca mayA sarvasattvA: parityaktA: |



tatkasya heto: ? sarvasattvArambaNo mama sarvajJatAcittotpAda utpanno yaduta sarvajagatparimocanAya |



na cAhaM ratikAmatayA anuttarAyAM samyaksaMbodhau saMprasthita:, nApi paJcakAmaguNaratyanubhavanAya, 



nApi kAmaviSayaniSevaNAya | na cAhamanyonyakAmadhAtuparyApannarativyUhasamudAnayanAya carAmi 



bodhisattvacaryAm | tatkasya heto: ? aratayo hyetA:, sarvalokarataya: | mAraviSaya eSa



yaduta kAmaviSayaniSevaNam | durbuddhisevito hyeSa mArga: | sarvabuddhavivarNito hyamupadeza: 



yaduta kAmaniSevaNam | atazcaiSa sarvadu:khaskandhasyotpAda eva niSevaNam | ata eva ca 



narakatiryagyoniyamalokAnAmutpAda: | kalahabhaNDanavivAdakSobhAzca sattvAnAmata eva prAdurbhavati | 



ete ca sattvA: kAmAnniSevamANA: buddhAnAM bhagavatAM sakAzAddUrIbhavanti | svargopapatterapyete kAmA



antarAyAya saMvartante, kiM punaranuttarasya jJAnarAjasya sarvasattvayogakSemasya | so’hamevamapramANadoSAn 



kAmAnAM pazyan parIttAnAdIptAn, tasmAdahametannidAnamacaraNatAyAM pratipatsye | pe^ | tathA tathaiva



mayA kuzalamUlaM pariNAmayitavyaM yathA yathaiva sarvasattvA atyantasukhamaveditasukhaM yAvatsarvajJatAsukhaM 



pratilabheran | mayA sArathinA mayA pariNAyakena mayolkAdhAriNA mayA kSemagatidarzakena mayA 



kSaNagatipratilabdhena mayopAyajJena mayA arthaviduSA mayA saMsArasAgare sarvajJajJAnayAnapAtramahAdeza- 



sthitena mayA pariNAmanakuzalena mayA pAradarzakena | pe^ | na khalu punarasmiMzcAturmahAdvIpake 



lokadhAtau yAvanta: sattvAstAvanta eva sUryA udAgacchanti cAturdvIpakalokadhAtvavabhAsanAya | atha



ca punareka evaiSAM sUrya udAgacchati caturdvIpAvabhAsanAya | na ca teSAM sattvAnAM caturdvIpopapannAnAM 



svakasvakai: zarIraivabhAsa: prAdurbhavati, yena te divasasaMkhyAM jAnIyu:, svakAryaM vA pariprApayeyu:, 



sasyAni vA paripAcayeyu:, aharaharvA udyAnanagareSu ratikrIDAparibhogamanubhaveyu: | dizo vA 



pazyeyu: | gamanAgamanaM vA grAmanagaranigamarASTrarAjadhAnISu kuryu: | vyavahArakAryeSu prayujyeran | 



pe^ | atha ca puna: sUryasya devaputrasya udayata ekasya sUryamaNDalasyAdvitIyasya cAturdvIpake 



lokadhAtau sarvasattvAnAmavabhAsa: prAdurbhavati | evameva bodhisattvasya mahAsattvasya kuzala- 



mUlAnyupArjayamAnasya kuzalamUlaM pariNAmayamAnasya evaM cittamutpadyate-naiteSAM sattvAnAM tatkuzalamUlaM 



vidyate yen ate AtmAnaM paritrAyeran, ka: punarvAda: param | ahaM puna: sarvasattvAnAM kRtaza: 



kuzalamUlAni samudAnayAmi, kuzalamUlaM pariNAmayAmi yaduta sarvasattvamocanAya, sarvasattvAnAmava- 



bhAsanAya, sarvasattvAnAM jJApanAya, sarvasattvAnAmavatAraNAya, sarvasattvAnAM parigrahaNAya, sarvasattvAnAM 



pariniSpAdanAya, sarvasattvAnAM prasAdanAya, sarvasattvAnAM prahlAdanAya, sarvasattvAnAM saMzayacchedanAya | 



AdityamaNDalakalpairasmAbhirbhavitavyam | na para: pratikAGkSitavya: | na parasyAvakAzamutpAdya sattveSu



saMnAha utsraSTavya: | na ca sarvasattvAnAmantikAtsarvasattvatrANavyavasAyo nivartayitavya: | na 



pariNAmanAyA: sarvadu:khahatyA vinivartitavyam | na parIttAni kuzalamUlAni parigrahItavyAni | 



na parIttayA pariNAmanayA tuSTirmantavyA | ityAdi || 



AryAkSayamatisUtre’pyAha-sa na kalpagaNanayA bodhiM paryeSate-iyata: kalpAn 



saMnatsyAmi, iyata: kalpAn saMnatsyAmIti | api tu khalvacintyameva saMnAhaM saMnahyati | yAvatI 



@150

pUrvA koTi: saMsArasya, yadyetAvadekaM rAtriMdivaM bhavet, evaMrUpai rAtriMdivai: paJcadazadaivasikena 



pakSeNa triMzaddaivasikena mAsena dvAdazamAsikena saMvatsareNa anayA varSagaNanayA yAvadvarSazata- 



sahasreNa ekaM bodhicittamutpAdayeyam, ekaM ca tathAgatamarhantaM samyaksaMbuddhaM pazyeyam | anena 



pravezena anayA gaNanayA gaGgAnadIvAlukAsamaizcittotpAdaistathAgatadarzanaizca ekaikasyApi sattvasya 



cittacaritaM jAnIyAm | anenaiva pravezena anayA gaNanayA sarvasattvAnAM tAvadbhizcittotpAdaistathAgata- 



darzanai: svacittacaritAni prajAnIyAm | ityanavalIna: saMnAho’yaM bodhisattvasya akSaya: saMnAha: | 



evaM dAnAdiSu bodhipAkSikamahApuruSalakSaNeSu ca naya: || 



Aryaratnameghe’pyuktam-na bodhisattva: sattvakhaTuGkatAM sattvadurdAntatAM jJAtvA-alamebhi: 



sattvairevaM khaTuGkairevaM durdAntairiti tatonidAnaM parikhinna: parApRSThIbhUta: parizuddhAyAM lokadhAtau 

praNidhAnaM karoti | yatredRzAnAM sattvAnAM nAmApi na zRNuyAt | na ca sattvArthavaimukhyasya bodhisattva- 



parizuddhAyAM lokadhAtAvupapattirbhavati | tatra prAjJo bodhisattva evaM cittamutpAdayati-tasmAtsatvadhAtorye 



sattvA: syu: pratyavarA andhajaDaeDamUkajAtIyA: aparinirvANadharmakA: kRtsnA: sattvadhAtau na 



cikitsitA:, sarvabuddhai: sarvabodhisattvaizca pratyAkhyAtA:, teSAM madIye buddhakSetre saMnipAta: syAt | 



tAnahaM sarvAn bodhimaNDe niSIdya anuttarAM samyaksaMbodhimabhisaMbodhayeyam | evaM hi bodhisattvasya 



cintayatazcittotpAde cittotpAde sarvamArabhavanAni prakampante |sarvabuddhAzcAsya varNavAdino 



bhavantIti || 



evaM tAvatpuNyavRddhikAmena Azayo dRDhIkartavya: | AzayadRDhIkaraNArthamadhunocyate- 



kiM punaranena dRDhIkRteneti vimarSanirAsAya dharmasaMgItisUtre gaditam-Azaye samyag 

bhagavan buddhadharmANAM mUlam | yasya punarAzayo nAsti, sarve buddhadharmAstasya dUre | AzayasaMpannasya 



punarbhagavan yadi buddhA na bhavanti, gaganatalAddharmazabdo nizcarati kuDyavRkSebhyazca | Azaya-



zuddhasya bodhisattvasya svamanojalpAdeva sarvAvavAdAnuzAsanyo nizcaranti | tasmAttarhi 

bhagavan bodhisattvenAzayasaMpannena bhavitavyam tadyathA bhagavan yasya pAdau tasya gamanam,evaM 



bhagavan yasyAzayastasya buddhadharmA: | tadyathA bhagavan yasyottamAGgaM tasya jIvitam, evameva 



bhagavan yasyAzayastasya buddhabodhi: | tadyathA bhagavan yasya jIvitaM tasya lAbha: | evameva 



bhagavan yasyAzayastasya buddhatvalAbha: | tadyathA bhagavan satItvenAgnirjvalati asatItvena na 



jvalati, evameva bhagavan Azaye sati bodhisattvasya sarvabuddhadharmA jvalanti, asatyAzaye na jvalanti | 



tadyathA bhagavan satsvabhramegheSu varSaM varSati, asatsu na varSati, evameva bhagavannAzaye sati buddhadharmA: 



pravartante | tadyathA bhagavan yasya vRkSasya mUlaM vipannaM tasya puSpaphalAni na bhUya: prarohanti, evameva 



bhagavan yasyAzayo vipannastasya sarve kuzalA dharmA na bhUya: saMbhavanti | tasmAttarhi bhagavan 



bodhisattvena buddhabodhyarthikena svAzaya: sUdgRhIta: svArakSita: suzodhita: svadhiSThita: kartavya: | iti || 



ko’yamAzayo nAma ? AryAkSayamatisUtre’bhihita:-sa khalu punarAzayo’kRtrima: 



akRtakatvAt | akRtako ni:sAdhyatvAt | ni:sAdhya: suviditatvAt | suvidito nirmAyatvAt | 



nirmAya: zuddhatvAt | zuddha: RjukatvAt | Rjuka: akuTilatvAt | akuTila: spaSTatvAt | 



@151



spaSTa: aviSamatvAt | aviSama: sAratvAt | sAra: abhedyatvAt | abhedyo dRDhatvAt | dRDho’- 



calitatvAt | acalita: anizcitatvAdityAdi || ayameva ca adhikAdhikaguNAdhigamapravRtto’dhyAzaya 



ityucyate || 



yathA atraivoktam-uttaraNAdhyAzayo vizeSagamanatayA ityAdi || 



api ca adhyAzaya ucyate-saumyatA bhUteSu | maitratA sattveSu | hitacittatA AryeSu | 



kAruNyamanAryeSu | gauravaM guruSu | trANatAgauravaM guruSu | trANatA atrANeSu | zaraNatA azaraNeSu | 



dvIpatA advIpeSu | parAyaNatA aparAyaNeSu | sahAyatA asahAyeSu | RjutA kuTileSu | spaSTatA 



khaTuGkeSu | azaThatA zaTheSu | amAyA AgahanacariteSu | kRtajJatA akRtajJeSu | kRtaveditA 



drohiSu | upakAritA anupakAriSu | satyatA abhUtagateSu | nirmAnatA asrabdheSu | aninditA 



suanindanAkRteSu | anArocanatA paraskhaliteSu | ArakSaNatA vipratipanneSu | adoSadarzanatA 



sarvopAyakauzalyacaryAsu | zuzrUSaNatA sarvadakSiNIyeSu | pradakSiNagrAhitA anuzAsanISu | ityAdi || 



tadevaM vyavasAyAzayau dRDhIkRtya kAruNyaM puraskRtya- 



yateta zubhavRddhaye | 



yathoktamAryadharmasaMgItisUtre-atha khalvavalokitezvaro bodhisattvo mahAsattvo bhagavanta- 



metadavocat-na bhagavan bodhisattvena atibahuSu dharmeSu zikSitavyam | eko dharmo bhagavan 



bodhisattvena svArAdhita: supratividdha: kartavya: | tasya sarvabuddhadharmA: karatalagatA bhavanti | katama 



ekadharma: ? yaduta mahAkaruNA | mahAkaruNayA bhagavan bodhisattvAnAM sarvabuddhadharmA: karatalagatA 



bhavanti | tadyathA bhagavan yena rAjJazcakravartinazcakraratnaM gacchati tena sarvo balakAyo gacchati, 



evameva bhagavan yena bodhisattvasya mahAkaruNA gacchati, tena sarve buddhadharmA gacchanti | tadyathA 



bhagavan Aditye udite sattvA: karmakriyAsu pracurA bhavanti, evameva bhagavan mahAkaruNA yatro- 



ditA bhavati, tatrAnyabodhikarA dharmA: kriyAsu pracurA bhavanti | tadyathA bhagavan sarveSAmindri- 



yANAM manasAdhiSThitAnAM svasvaviSaye grahaMaprAcuryaM bhavati, evameva bhagavan mahAkaruNAdhiSThitAnA- 



manyeSAM bodhikarANAM dharmANAM svasmin svasmin karaNIye prAcuryaM bhavati | tadyathA bhagavan 



jIvitendriye sati anyeSAmindriyANAM pravRttirbhavati, evameva bhagavan mahAkaruNAyAM satyAmanyeSAM 



bodhikarANAM dharmANAM pravRttirbhavatIti || 

AryAkSayamatisUtre’pyAha-tadyathApi nAma bhadanta zAMradvatIputra puruSasya jIvitendriyasya 

AzvAsA: prazvAsA: pUrvaMgamA:, evameva bhadanta zAradvatIputra bodhisattvasya mahAyAnasamudAgatasya 

mahAkaruNA pUrvaMgamA || pe^ || syAdyathApi nAma zreSThino vA gRhapatervA ekaputrake guNavati 



majjAgataM prema, evameva mahAkaruNApratilabdhasya bodhisattvasya sarvasattveSu majjAgataM premeti || 



kathameSA bhAvayitavyA ? svakamanekavidhaM pUrvAnubhUtamanubhUyamAnaM vA du:khaM bhayaM ca svAtmani 



atyantamaniSTaM bhAvayitvA, priyAdiSu maitrI maitrIvatA bhAvayitavyA, pratyutpannadu:khavyAdhiSu mahA- 



du:khasAgarAnavadhidIrghasaMsAravyasanAnunIteSu vA || 



@152



yathoktamAryadazabhUmakasUtre-tasyaivaM bhavati-AzcaryaM yAvadajJAnasaMmUDhA bateme bAlapRthagjanA:, 



yeSAmasaMkhyeyA AtmabhAvA niruddhA nirudhyante nirotsyante ca | evaM ca kSIyamANA: kAyena nirveda- 



mutpAdayanti | bhUyasyA mAtrayA du:khayantraM vivardhayanti | saMsArasrotasazca mahAbhayAnna nivartante | 



skandhAlayaM ca notsRjanti | dhAtUragebhyazca na nirvidyante | nandIrAgAndhAzca nAvabudhyante | SaDA- 



yatanazUnyagrAmaM ca na vyavalokayanti | ahaMkAramamakArAbhinivezAnuzayaM ca na prajahanti | mAna- 



dRSTizalyaM ca noddharanti | rAgadveSamohajAlaM ca na prazamayanti | avidyAmohAndhakAraM ca na vidhama- 



yanti | tRSNArNavaM ca nocchoSayanti | dazabalasArthavAhaM ca na paryeSante | mArAzayagahanAnu- 



gatAzca saMsArasAgare vividhAkuzalavitarkagrAhAkule pariplavante | apratizaraNA: tathA saMvegamApadyante 



bahUni du:khAni pratyunubhavanta:, yadidaM jAtijarAvyAdhimaraNazokaparidevadu:khadaurmanasyopAyAsAn | 



hanta ahameSAM sattvAnAM du:khArtAnAmanAthAnAmatrANAnAmazaraNAnAmalayanAnAmaparAyaNAnAmandhAnAma- 



vidyANDakoSapaTalaparyavanaddhAnAM tamobhibhUtAnAmarthAya eko’dvitIyo bhUtvA tathArUpapuNyajJAnasaMbhAropa- 

cayaM bibharmi, yathArUpeNa puNyajJAnasaMbhAropacayena saMbhRtena ime sarvasattvA atyantavizuddhimanu- 



prApnuyuriti || 



tathA atraivAha-saMsArATavIkAntAramArgaprapannA bateme sattvA nirayatiryagyoniyamalokaprapAtA- 



bhimukhA: kudRSTiviSamajAlAnuprAptA: mohagahanasaMchannA mithyAmArgavitathaprayAtA andhIbhUtA: pariNAyaka- 



vikalA: || pe^ || saMsArasrotAnuvAhina: tRSNAnadIprapannA: mahAvegagrastA avalokanAsamarthA: kAma- 



vyApAdavicikitsAvihiMsAvitarkaprapAtAnucaritA: svakAyadRSTyudakarAkSasagRhItA: kAmagahanAvartAnu- 



praviSTA: nandIrAgamadhyasaMsaktA: asmimAnasthalocchannA: aparAyaNA: AyatanagrAmAnucchalitA: 



kuzalasaMbhArakavirahitA:, te’smAbhirmahAkuzalamUlabalenoddhRtya nirupadrave arajasi zivasarvajJatAratnadvIpe 



pratiSThApayivyA: | ruddhA bateme sattvA bahudu:khadaurmanasyopAyAsabahula-anunayapratighapriyApriyavinibandhane 



sazokaparidevAnucarite tRSNAnigaDabandhane mAyAzAThyAvidyAgahanasaMchanne traidhAtukacArake | te 



asmAbhi:sarvatraidhAtukaviveke abhayapure sarvadu:khopazame anAvaraNanirvANe pratiSThApayitavyA ityAdi || 



evamebhi: parasparadRDhIkRtairvyavasAyAzayakAruNyai: puNyavRddhimArabheta | tatra tAvad- 



bhadracaryAvidhi: kAryA vandanAdi: sadAdarAt | 



AryogradattaparipRcchAyAM hi trI rAtre: trirdivasasya ca zuce: zucivastraprAvRtasya ca triskandha- 



kapravartanamuktam | tatra traya: skandhA: pApadezanApuNyAnumodanAbuddhAdhyeSaNAkhyA: puNyarAzitvAt | 



tatra vandanA pApadezanAyAmantarbhavati | buddhAnnamaskRtya upAliparipRcchAyAM dezaneti kRtvA | yAcanamadhye- 



SaNAyAM ekArthatvAt | pUjA tu vibhavAbhAvAdanityeti  noktA | mAnasI vAcikI ca sUtrAntaraprasiddha- 



tvAnnoktA: | trayANAM tu vacanAtprAdhAnyaM gamyate | tatra vandanA sarvabuddhAnnamasyAmIti || 



AryAkSayamatisUtre tu AtmaparapApadezanApuNyasaMbhAre paThyete gAthAcatuSTyena ca yathAgItaizca 



stotrai: | AryabhadracaryAdigAthAbhirvA pUjanA ca || 



Aryaratnameghe yathoktam-iha bodhisattvo yAnImAni bhavanti puSpajAtAni vA phalajAtAni vA 



amamAnyaparigrahANi, tAni triSkRtvA rAtrau triSkRtvA divase buddhabodhisattvebhyo niryAtayati || pe || 



@153



sa yatheme dhUpavRkSA vA gandhavRkSA vA ratnavRkSA vA kalpavRkSA vA amamA aparigrahAstAnapi 



triSkRtvA rAtrau triSkRtvA divase buddhabodhisattvebhyo niryAtayatIti || 



AryatrisamayarAje’pi-sthalajA ratnaparvatA:, jalajA ratnaparvatA:, sthalajalajAni ratnAni 



dazadigavasthitAni, amamAnyaparigrahANi deyAnItyuktam | anayA ca dizA sarvabhaiSajyAni 



sarvarasAyanAni sarvasalilAni anavadyAni apmaNDalAni sarvakAJcanamaNDalAni | nivRtteSu 



vA lokadhAtuSu ye paramarasasparzasaMpannA bhUparpaTakA:, amRtalatA, akRSToptA vA zAlaya:, 



sarvottarakurudvIpeSu parizuddheSu ca lokadhAtuSu ye ramaNIyatarA: paribhogA: || 



yathA ca Aryaratnamegha evAha-sa yAnImAni sUtrAnteSu udArodArANi tathAgatapUjopa- 



sthAnAni zRNoti, tAnyAzayatastIvreNAdhyAzayena buddhabodhisattvebhya: pariNAmayatIti || 



tathA-sa vividhAni pUjopasthAnAni anuvicintayatIti || 



dezanA pUrvoktaiva | AryAkSayamatisUtre tu AtmaparapApadezanA puNyasaMbhAre paThyate | anu- 



modanA bhadracaryAgAthayA, candrapradIpAnumodanAparivartena vA | adhyeSaNA bhadracaryayaiva | pariNAmanA 



tu sakalasamAptAryabhadracaryayaiva | vajradhvajapariNAmanAM vA pazyet || 



athavA dazabhUmakoktAni mahApraNidhAnAni | yathAha-yaduta azeSani:zeSAnavazeSasarvabuddha- 



pUjopasthApanAya sarvAkAravaropetamudArAdhimuktivizuddhaM dharmadhAtuvipulamAkAzadhAtuparyavasAnamaparAnta- 

koTIniSThaM sarvakalpasaMkhyAbuddhotpAdasaMkhyA(prati)prasrabdhaM mahApUjopasthAnAya prathamaM mahApraNi- 



dhAnamabhinirharati-yaduta sarvatathAgatabhASitadharmanetrIsaMdhAraNAya | sarvabuddhabodhisattvaparigrahAya | 



sarvasamyaksaMbuddhazAsanaparirakSaNAya | dharmadhAtuvipulamAkAzadhAtuparyavasAnamaparAntakoTIniSThaM sarva- 



saMkalpasaMkhyAbuddhotpAdasaMkhyApratiprasrabdhaM saddharmaparigrahAya dvitIyaM mahApraNidhAnamabhinirharati- 

yaduta sarvabuddhotpAdaniravazeSasarvalokadhAtuprasareSu | tuSitabhavanavAsamAdiM kRtvA cyavanacaMkramaNa- 



garbhasthitijanmakumArakrIDAnta:puravAsAbhiniSkramaNaduSkaracaryAbodhimaNDopasaMkramaNamAradharSaNAbhisaMbodhya 



dhyeSaNamahAdharmacakrapravartanamahAparinirvANopasaMkramaNAya pUjAdharmasaMgrahaprayogapUrvagamaM kRtvA sarvatraika- 



kAlavivartanAya dharmadhAtuvipulamAkAzadhAtuparyavasAnamaparAntakoTIniSThaM sarvakalpasaMkhyAbuddhotpAda- 



saMkhyApratiprasrabdhaM yAvanmahAparinirvANopasaMkramaNAya tRtIyaM mahApraNidhAnamabhinirharati | 



yaduta sarvabodhisattvacaryAvipulamahadgatApramANAsaMbhinnasarvapAramitAsusaMgrahIta: | sarvabhUmiparizodhanaM 



sAGgopAGganirhAraM yAvatsalakSaNavilakSaNasaMvartavivartasarvabodhisattvacaryAbhUtayathAvadbhUmipathopadezapAra- 



mitAparikarmAvavAdAnuzAsanyanupradAnopastambhacittotpAdAbhinirhArAya dharmadhAtuvipulamAkAzadhAtu- 



paryavasAnamaparAntakoTIniSThaM sarvakalpasaMkhyAcaryAsaMkhyApratiprasrabdhaM cittotpAdAbhinirhArAya caturthaM 



mahApraNidhAnamabhinirharati | yaduta niravazeSasarvasattvadhAturUpyarUpisaMjJAsaMjJinaivasaMjJinA saMjJyaNDaja- 



jarAyujasaMsvedajaupapAdukatraidhAtukaparyApannaSaDgatisamavasRtasarvopapattiparyApannanAmarUpasaMgRhItAzeSasarva- 



sattvadhAtuparipAcanAya sarvabuddhadharmAvatAraNAya sarvagatisaMkhyAvyavacchedanAya sarvajJajJAnapratiSThApanAya | 



dharmadhAtuvipulamAkAzadhAtuparyavasAnamaparAntakoTIniSThaM sarvakalpasaMkhyAsattvadhAtusaMkhyApratiprasrabdhaM sarva- 



@154



sattvadhAtuparipAcanAya paJcamaM mahApraNidhAnamabhinirharati | yaduta niravazeSasarvalokadhAtuvipula- 



saMkSiptamahadgatApramANasUkSmaudArikavyatyastAvamUrdhasamatalapravezasamavasaraNAnugatendrajAlavibhAgadazadiga- 



zeSavaimAtryapravezavibhAgajJAnAnugamapratyakSatAyai | dharmadhAtuvipulamAkAzaparyavasAnamaparAntakoTIniSThaM sarva- 



kalpasaMkhyAlokadhAtusaMkhyApratiprasrabdhaM lokadhAtuvaimAtryAvatAraNAya SaSThaM mahApraNidhAnamabhinirharati | 



yaduta sarvakSetraikakSetra-ekakSetra-sarvakSetraikasamavasaraNaparizodhanam apramANabuddhakSetraprabhAvyUhAlaMkAraprati- 



maNDitaM sarvaklezApanayanaparizuddhipathopetaM apramANajJAnAkarasattvaparipUrNamudArabuddhaviSayasamavaraNaM yathA- 



zayasarvasattvasaMdarzanasaMtoSaNAya | dharmadhAtuvipulamAkAzadhAtuparyavasAnamaparAntakoTIniSThaM sarvakalpa- 



saMkhyAbuddhakSetrasaMkhyApratiprasrabdhaM sarvabuddhakSetraparizodhanAya saptamaM mahApraNidhAnamabhinirharati | yaduta 



sarvabodhisattvaikAzayaprayogatAyai ni:sapatnakuzalamUlopacayAya ekArambaNasarvabodhisattvasamatAyai 



avirahitasatatasamitabuddhabodhisattvasamavadhAnAya yatheSTabuddhotpAdasaMdarzanAya svacittotpAdatathAgata- 



prabhAvajJAnAnugamAya acyutAnugAminyabhijJAlambhAya sarvalokadhAtvanuvicaraNAya sarvaparSanmaNDalapratibhAsa- 



prAptaye sarvopapattisvazarIrAnugamAya acintyamahAyAnopetatAyai bodhisattvacaryAcaraNAvyavacchedAya 



dharmadhAtuvipulamAkAzadhAtuparyavasAnamaparAntakoTIniSThaM sarvakalpasaMkhyAcaryAsaMkhyApratiprasrabdhaM mahA- 



yAnAvatAraNAya aSTamaM mahApraNidhAnamabhinirharati | yadutAvivartyacakrasamArUDhabodhisattvacaryAcaraNAya 



amoghakAyavAGmanaskarmaNe sahadarzananiyatasarvabuddhadharmapratilambhAya sahaghoSodAhArajJAnAnugamAya 



sahaprasAdaklezavivartanAya mahAbhaiSajyarAjopamAzrayapratilambhAya cintAmaNivatkAyapratilambhAya sarva- 



bodhisattvacaryAcaraNAya dharmadhAtuvipulamAkAzadhAtuparyavasAnamaparAntakoTIniSThaM sarvakalpasaMkhyAcaryA- 



saMkhyApratiprasrabdham amoghaghoSatAyai navamaM mahApraNidhAnamabhinirharati | yaduta sarvalokadhAtuSvanuttara- 



samyaksaMbodhyabhisaMbodhanayaekabAlapathAvyativRttasarvabAlapRthagjanajanmopapattyabhiniSkramaNavikurvaNabodhi



maNDadharmacakrapravartanamahAparinirvANopadarzanAya mahAbuddhaviSayaprabhAvajJAnAnugamAya sarvasattvadhAtuyathA- 



zayabuddhotpAdakSaNakSaNAvabodhaprazamaprApaNasaMdarzanAya ekAbhisaMbodhisarvadharmadhAtunirmANaspharaNAya eka- 



ghoSodAhArasarvasattvacittAzayasaMtoSaNAya mahAparinirvANopadarzanacaryAbalAvyupacchedAya mahAjJAnabhUmi- 



sarvadharmavyutthApanasaMdarzanAya dharmajJAnarddhimAyAbhijJAsarvalokadhAtuspharaNAya dharmadhAtuvipulamAkAzadhAtu- 



paryavasAnamaparAntakoTIniSThaM sarvakalpasaMkhyAbhisaMbodhisaMkhyApratiprasrabdhaM mahAyAnAbhinirhArAya dazamaM 



mahApraNidhAnamabhinirharatIti || 



etacca bhAvayan sarvatra pariNAmayAmIti yojyam | AryAvalokitezvaravimokSe ca yaduktaM 



tadapyevaM yojyam | etatkuzalamUlaM sarvasattvaprapAtabhayavigamAya pariNAmayAmi | sarvasattvAn 



sAMtAnikabhayaprazamanAya sarvasattvasaMmohabhayavinivartanAya pariNAmayAmi | sarvasattvabandhanabhayasamu- 



cchedAya sarvasattvajIvitoparodhopakramabhayavyAvartanAya sarvasattvopakaraNavaikalyabhayApanayanAya sarvasattvA- 



jIvikAbhayavyupazamanAya sarvasattvAzlokabhayasamatikramaNAya pariNAmayAmi | sarvasattvasAMsArikabhayo- 



pazamanAya sarvasattvaparSacchAradyabhayavigamAya sarvasattvamaraNabhayavyatikramAya sarvasattvadurgatibhayavinivartanAya 



sarvasattvatamondhakAraviSamagatyapratyudAvartanAvabhAsakaraNAya pariNAmayAmi | sarvasattvAnAM visabhAga-



samavadhAnabhayAtyantavigamAya sarvasattvapriyaviprayogabhayanirodhAya sarvasattvApriyasaMvAsabhayApanayanAya



@155



sarvasattvakAyaparipIDAbhayavisaMyogAya sarvasattvacittaparipIDanabhayanirmokSaNAya sarvasattvadu:khadaurmana- 



syopAyAsasamatikramaNAya pariNAmayAmIti ||



saMkSepata: punariyamanuttarA pariNAmanA yeyamArya{1. ##G.V. p. 547, sts. 55-56.##}bhadracaryAgAthAyAm- 



maJjuzirI yatha jAnati zUra: so ca samantatabhadra tathaiva | 



teSu ahaM anuzikSayamANo nAmayamI kuzalaM imu sarvam || 



sarvatriyadhvagatebhi jinebhiryA pariNAmana varNita agrA | 

tAya ahaM kuzalaM imu sarva nAmayamI varabhadracarIye || iti || 



|| iti zikSAsamuccaye bhadracaryAvidhi: SoDazama: pariccheda: samApta: ||



@156



17



vandanAnuzaMsA saptadaza: pariccheda: | 	



ukto vandanAdividhi: | tena puNyavRddhirbhavatIti kuto gamyate ? AryAvalokanasUtrAt | 



evaM hi tatroktam- 



varjayatyakSaNAnyaSTau ya ime dezitA mayA | 



kSaNaM cArAgayatyekaM buddhotpAdaM suzobhanam || 



varNavAn rUpasaMpanno lakSaNai: samalaMkRta: | 



sthAmnA balena copeto nAsau kausIdyamRcchati || 



ADhyo mahAdhanazcAsau adhRSya: puNyavAnapi | 



ArAgya lokapradyotaM satkaroti puna: puna: || 



zreSThIkuleSu sphIteSu sa ADhyeSUpapadyate | 



bhaveddAnapati: zUro muktatyAgo hyamatsarI || 



rAjA bhaveddhArmiko’sau caturdvIpezvara: prabhu: | 



prazAsayenmahIM kRtsnAM samudragirikuNDalAm || 



maharddhikazcakravartI saptaratnasamanvita: | 



rAjye pratiSThito buddhAn satkaroti puna: puna: || 



cyutazcAsmAdgata: svargaM prasanno jinazAsane | 



zakro bhavati devendra: Izvaro merumUrdhani || 



na zakyaM bhASatA varNaM kSapayituM kalpakoTibhi: | 



ya: stUpaM lokanAthasya nara: kuryAtpradakSiNam || 



na jAtu so’ndha: khaJjo vA kalpAnAmapi koTibhi: | 



utpAdya bodhicittaM ya: zAstu stUpaM hi vandate || 



dRDhavIryo dRDhasthAmo vIrazca dRDhavikrama: | 



kauzalyaM gacchati kSipraM kRtvA stUpapradakSiNam || 



yo buddhakoTiniyutazatasahasrAn 



kalpAna koTI ca tuliya satkareyA | 



yazceha kalpe caramaka ghorakAle 



vandeya stUpaM bahutara tasya puNyam || 



agro hi buddho atuliya dakSiNIyo 



agrAM caritvA cariyavizeSaprApta: | 



tasyeha pUjAM kariya narariSabhasya 



vipAka zreSTho bhavati atulyarUpa: || 



@157



itazcyutvA manuSyebhyastrAyastriMzeSu gacchati | 



vimAnaM labhate tatra vicitraM ratanAmayam || 



kUTAgAraM svayaM datvA apsarogaNasevita: | 



mAlAM stUpe saMpradAya trAyastriMzeSu jAyate || 



aSTAGgajalasaMpUrNAM suvarNasikatAzritAm | 



vaiDUryasphaTikaizcaiva divyAM puSkariNIM labhet || 



bhuktvA ca tAM ratiM divyAM Ayu: saMpUrya paNDita: | 



cyutvA ca devalokAtsa manuSyo bhavati bhogavAn || 



jAtikoTisahasrANi zatAni niyutAni ca | 



satkRta: syAcca sarvatra caitye mAlAM pradAya ca || 



cakravartI ca rAjAsau zakrazca bhavatIzvara: | 



brahmA ca brahmalokasmin caitye mAlAM pradAya ca || 



paTTapradAnaM datvA tu lokanAthasya tAyina: | 



sarve’syArthA: samRdhyanti ye divyA ye ca mAnuSA: || 



[tyajeddhInAnakuzalAn na sa tatropapadyate |]



mAlAvihAraM kRtvA ca lokanAthasya dhAtuSu | 



abhedyaparivAreNa rAjA bhUyAnmaharddhika: || 

priya: sa dayitazcAsau satkRtazca prazaMsita: | 



devAnAmatha nAgAnAM ye loke’smiMzca paNDitA: || 



yatrAsau jAyate vIra: puNyateja: sudIpita: | 



te kulA: satkRtA bhonti rASTrANi nagarANi ca || 



ya: sarSapAt sUkSmataraM gRhItvA 



dhUpeya dhUpaM bhagavati caityakeSu | 



tasyAnuzaMasAn zRNuta prabhASato me 



prasannacittA jahiya khilAM malAMzca || 



sa puNyavAMzcarati diza: samantA- 



dArogyaprApto dRDhamatirapramatta: | 



vineti zokaM vicarati cArikAyAM 



priyo manApo bhavati mahAjanasya || 



rAjyaM ca labdhvA jinavaru satkarotI 



mahAnubhAvo vidu cakravartI |



@158



suvarNavarNo vicitralakSaNai: sa 



manojJagandhAn labhi sarvaloke | 



jAtamAtro labhate zreSThavastrAn 



divyaviziSTa surucira kauzikAMzca || 



bhotI sukhasukAya: saMveSTya stUpaM nAthasya cIvarai: | 



yazcIvareNa caityeSu kuryAt pUjAmatulAM nAyakAnAm | 



tasyeha bhotI asadRzu AtmabhAvo 



dvAtriMzatIbhi: kavacita lakSaNebhi: || 



pANItaleSu surucira muktahArA: 



prAdurbhavantI vividha anantakalpA: |



siMhalatA: suruciravarNasUtrA 



veThitva stUpaM bhagavata cIvarebhi: || 



datvA patAkAM bhagavata cetikeSU 



chandaM janitvA tatha siya buddhaloke | 



sa pUjanIyo bhavati mahAjanasya 



carantu zreSTho jinacArikAye || 



suvarNavarNo bhavati si AtmabhAvo 



lAbhI sa bhotI suruciracIvarANAm | 



karpAsikAnAM susahitakambalAnAM 



dukUlakAnAM tatha varakauzakAnAm || 



dhvajaM daditvA hataraji sattvasAre 



dhanaM prabhUtaM pratilabhi nacireNa | 



prabhUtakoSo bhavati anantaprajJo 



paricAru tasya bhavatyadInacitta: | 



na cittazUlaM janayati so parasya 



prasAdacitta: sada apramatta: || 



na tasya agni: kramati viSaM na zastraM 



udvIkSaNIyo bhavati mahAjanasya | 



adho upAdAya ca vibhavAgru yAvat 



jAmbUnadaM tena bhavati buddhakSetram || 



zakyaM kSayetuM Ayu zriya evarUpA 



na buddhastUpe dharayata ekadIpam | 



@159



na tasya kAyo bhavati avarNitAGgo 



dRDhAMsu bhotI parighabhujo achambhI | 



AlokaprApto vicarati sarvaloke 



daditva dIpaM bhagavata cetikeSu || 



yadi buddhakSetrA niyutazatA sahasrA 



bhaveyu pUrNA zikhagatasarSapebhi: | 



zakyaM gaNetuM tulayitu bhASituM vA 



na tathAgateSu dharayitu ekadIpam || 



alaMkaritvA suruciradarzanIyaM 



yo deti chatraM bhagavata cetikeSu | 



tasyeha bhotyasadRza AtmabhAvo 



dvAtriMzatIbhi: kavacita lakSaNebhi: || 



yebhirjinasya pratapata AtmabhAvo 



rUpaM viziSTaM yathariva kAJcanasya | 



jAmbUnado vA suruciradarzanIyA 



abhikIrNa [puSpebhi] kusumita lakSaNebhi: || 



abhijJaprApto bhavati mahAyazAkhya: 



carati zreSThAvaracArikAyAm | 



na bhogahAnirbhavati kadAcidasya 



devAna bhoti gurukRta pUjitazca || 



na kAmabhogai ramati kadAci dhIro 



vizuddhazIla: sakuzalabrahmacarya: | 



samAdayitvA vanupavane uSitvA- 



‘bhiyuktidhyAno bhavati vizeSaprApta: || 



na jJAnahAnirbhavati kadAcidasya 



bodhicittaM vijahati so kathaMcit | 

maitrIvihArI bhavati adInacitto 



datveha chatraM bhagavata cetikeSu || 



vAdyena pUjAM naravRSabhasya kRtvA 



na zokazalyavaza jAtu bhoti | 



manojJaghoSo bhavati manuSyaloke 



svarAGgu tasyAvikala [vi]zuddha bhoti || 



@160



vizuddhacakSurbhavati sa saMprajanyA 



vizuddhazrotro bhavati udagracitta: | 



ghrANendriyaM parama uttapta bhoti 



vAditva vAdyaM bhagavata cetikeSu || 



jihvAsya bhoti surucira darzanIyA 



susUkSma mRdvI rucira manojJaghoSA | 



raktA pravAlA yathariva devatAnAM 



svarAGgakoTIvara sRjate’prameyAm || 



na jAtu bhotI uragu ajihvako vA 



na khaJjakubjo nApi ca nAmitAGga: | 



viziSTa bhotI surucira AtmabhAvo 



vAditva vAdyaM bhagavata cetikeSu || 



na jAtu kazcijjanaye’prasAdaM 



devo ca nAgo manuja mahorago vA | 



AzvAsaprApto vicarati sarvaloke 



vAditva vAdyaM bhagavata cetikeSu || 



kalpAna koTI niyuta [zatA] sahasraM 



viziSTakAyo bhavati aninditAGga: | 



prAsAdiko’sau kavacita lakSaNebhi: 



saMzodhya stUpaM bhagavata nirvRtasya || 



vimAna zreSThaM labhati manojJagandhaM 



divyaM viziSTaM suruciracandanasya | 



na jAtu tRSNAM janayati so kadAcit 



saMzodhya stUpaM bhagavata nirvRtasya || 



pralopakAle jinavarazAsanasmin 



na jAtu bhotI upagata jambudvIpe | 



svarge sa bhoti pratiSThita tasmi kAle 



gandhAnulepaM dadiya jinasya stUpe || 



durgandhikAmAnazucijugupsanIyAn 



varjeti nityaM pratiSThita zIlaskandhe | 



carI sa nityamimu vara brahmacaryaM 



gandhAnulepaM kariya jinasya stUpe || 



@161



itazcyuto’sau marupati svargaloke 



arthaM sahasrA tulayati no cireNa | 



karoti cArthaM suvipula devatAnAM 



gandhAnulepaM kariya jinasya stUpe || 



viziSTavAkyo bhavati manojJaghoSa: 



priyo manApo bahujanasatkRtazca | 



sukhaM ca tasya bhavati sadA prasannaM 



gandhAnulepaM kariya jinasya stUpe || 



apAyabhUmiM vijahAtyazeSAM 



Asannako bhavati tathAgatAnAm | 



prasAdalabdha: sada sukhi premaNIyo 



gandhAnulepaM kariya jinasya stUpe || 



so akSaNaM vai vijahAti sarvaM 



aSTakSaNAzcAsya viziSTa bhonti | 



buddhAna pUjAmatuliya so karoti 



choritva jAlaM bhagavata cetikeSu || 



zUrazca bhoti dRDhamatirapramatto 



na kAmabhoge’bhiratiM janeti | 



naiSkramyaprApto ca adInacitta: 



choritva jAlaM bhagavata cetikeSu || 



na bodhicittaM pramuSyati tasya jAtu 



akhaNDazIlo’sti susaMvRtazca | 



dharmaM virAgaM labhate vizuddhaM 



upanIya jAlaM bhagavata cetikeSu || 



durvAcatAM vijahati sarvakAlaM 



prajJAabhAvaM ca jahAtyazeSam | 



vizAlaprajJo viharati cArikAyAM 



upanIya jAlaM bhagavata cetikeSu || 



lAbhI ca bhotI zucibhojanAnAM 



vastrAn viziSTAn labhate suvarNAn | 



sparzAbhyupetAn rucidarzanIyA- 



nupanIya jAlaM jinacetikebhya: ||



@162



abhyutkSipitvA jinacetikebhya: 



nirmAlya zuSkaM pramuditavegajAta: | 



vrajeta kAmAn du:khadavairaghorAn 



ArAgayeddazabalasArthavAhAn || 



prAsAdiko bhoti vizuddhakAya: 



udvIkSaNIyo bahujanapUjanIya: | 



na tasya rAjApi praduSTacitta: 



yo jIrNapuSpAnapaneya caitye || 



kumArga sarvaM pithita apAyabhUmi: 



sa zIlaskandhe sthita bodhisattva: | 



avatArayitvA jinacetikebhya: 



puSpaM ca prAganyanarai: pradattam || 



zokAMzca doSAn vijahAtyamatto 



rogAnazeSAn vijahAtyanekAn | 



AzvAsaprAptazca anantakalpAn 



yo jIrNapuSpAnapaneti caitye || 



buddhazca bhotyasadRzadakSiNIyo 



atulyaprApto naramarupUjanIya: | 



alaMkRto bhavati vizuddhakAya: 



yo jIrNapuSpAnapaneti caitye || 



dadyAcca ya: surucira divya puSpaM 



mAndAravAnapyatha pATalaM vA | 



nirmAlyakaM yo’panayeta caitye 



vipAka zreSTho’sya bhavedatulya: || 



ya: prAJjali: praNamati nAthastUpaM 



chandaM janitvA ca sa buddhaloke | 

so bhoti loke gurukRtu satkRtazca 



prAsAdiko bhavati sudarzanIya: || 



tasyeha rAjyaM nipatati sarvaloko 



devAsurA nAgamanuSyakAzca | 



sarvA: sahasrA: kusumita lokadhAtu: 



prazAsti rAjJo vaza IzvarAMzca || 



@163



ye tasya rAjye sthita bhonti sattvA: 



sthApeya sarvAnakaluSa buddhajJAne | 



apAyabhUmyastyaktA bhavanti 



karoti caiSAM paramasuzreSThamartham || 



paricAro’sya bhavati manojJaghoSa: 



puNyairupeta: smRtimatipUjanIya: | 



AzvAsaprApto vicaratI jIvaloke 



sadAbhiprAyaM janayati zreSThaprItim || 



paricAra bhotyasya svarAGgazuddha: 



jJAyeta sattvairmadhura prazAntavAkya: |



na tasya kazcijjanayati cezvaratvaM 



vilokanIyo bhavati mahAjanasya || 



dAnapramodaM priyatArthacaryAM 



samAnArthatAM janayati mahAjanasya | 



AkruSTa: sanno janayeta roSaM 



ya: prAJjali: praNamati buddhastUpam || 



devendra bhotyupagata svargaloke 



manuSyako bhavati narasya rAjA | 



na pArihANirbhavati kadAcidasya 



yo aJjalIbhirnamatIha stUpam || 



nAsAvapAye prapateta jAtu 



hInAMzca varjeta sa kAma loke | 



ADhyo dhanI bhoti prabhUtakoSo 



yo’JjalIbhirnamatiha buddhastUpam || 



sUtrAntacaryA na kadAcidasya 



nAsthAnakopaM kurute nRloke | 



sattvAMzca tRptA muditAsya bhonti 



ya: saMpramuJcI guNavati ekavAcam || 



ya: puSpamuSTiM gRhItvodagracitta: 



prasAdato’vakirati lokanAthe | 



sa puNyavAn bhavati manuSyaloke 



rAkSe ca sthitvA jina satkaroti || 



@164



zokA na doSA: khilamala nAsya bhonti 



atulyatAptazca susaMsthitAGga: | 



AlokanIyazca mahAjanasya 



vrajeta kAmAn bhayakara vairaghorAn || iti || 



AryamahAkaruNA [puNDarIka] sUtre’pyuktam-tiSThatu tAvadAnanda yo mAM saMmukhaM satkuryAt | 

tiSThatu me zarIrasya pUjA sarSapaphalamAtreSu dhAtuSu | tiSThatu mAmuddizya kRteSu stUpeSu satkAra: | 



ye kecidAnanda buddhamAlambya antaza ekapuSpamapyAkAze kSepsyanti, tasya puNyaskandhasya yo 



vipAka:, sacedyAvAnanAdi: saMsAro yasya pUrvA koTirna prajJAyate, tAvata: kalpAn saMsaratAM teSAM 



zakratvaM brahmatvaM cakravartitvam, na zakyastatparyanto’dhigantum | tiSThatu buddhAlambanatA antaza 



AkAze’pyekapuSpanikSepa:, sacedantaza: svapnAntaragatA api sattvA buddhamAlambya AkAze 



ekapuSpamapi kSepsyanti, tadapyahaM kuzalamUlaM nirvANaparyavasAnaM vadAmIti || 



uktaM ca AryabRhatsAgaranAgarAjaparipRcchAyAm-aSTAbhirbhujagAdhipate dharmai: samanvAgatA 



bodhisattvA: satatasamitaM buddhasamavadhAnaM pratilabhante | katamairaSTAbhi: ? buddhabimbadarzanasattvasamAdApana- 



tayA | tathAgatapratimAkaraNatayA | tathAgatasyAbhIkSNaM varNabhASaNatayA | tathAgatadarzanasarvasattva- 



samAdApanatayA | yatra ca buddhakSetre tathAgatazravaM zRNvanti, tatra praNidhAnamutpAdayanti | 



nacAvalInasaMtatayo bhavanti | udArasaMtatikAzca buddhajJAnamabhilaSante iti || 



kiM puna: puNyavRddhyarthino buddhasamavadhAnena prayojanabhUtam, yasya guNaparyantamasarvajJo 



nAdhigacchet | yathA Aryaga{1. ##G V. p. 31-32.##}NDavyUhe saMvarNitam-



sudurlabho buddhazabda: kalpakoTizatairapi | 



kiM punardarzanaM sarvakAGkSAcchedanamuttamam || 



surDSTo lokapradyota: sarvadharmagatiM gata: | 



puNyatIrthaM trailokasya sarvasattvavizodhanam || 



mahatpuNyamayaM kSetramuditaM jJAnamaNDalam | 



bhAsayatyamitaM lokaM puNyaskandhavivardhanam || 



chedano du:khajAlasya jJAnaskandhavizodhana: | 



na durgatibhayaM teSAM yairihArAgito jina: || 



vipulaM jAyate cittaM pazyatAM dvipadottamam | 



prajJAbalamasaMkhyeyaM jAyate candrabhAsvaram || 



punaratraivA{1. ##G V. p. 31-32.##}ha-



arthAya sarvasattvAnAmutpadyante tathAgatA: | 



mahAkAruNikA vIrA dharmacakrapravartakA: || 



@165



pratikartuM kathaM zakyaM buddhAnAM sarvadehibhi: | 



sattvArtheSvabhiyuktAnAM kalpakoTizatairapi || 



kalpakoTiM varaM pakvaM tryapAye bhRzadAruNe | 



na tvevAdarzanaM zAstu: sarvasaGganivartina: | 



yAvantya: sarvalokasminnapAyagataya: pRthak | 



varaM tatra ciraM vAso buddhAnAmazrutirna ca || 



kiM kAraNamapAyeSu nivAsazciramiSyate | 



yatkAraNaM jinendrasya darzanaM jJAnavardhanam || 



chidyante sarvadu:khANi dRSTvA lokezvaraM jinam | 



saMbhavatyavatArazca jJAne saMbuddhagocare || 



kSapayatyAvRtI: sarvA dRSTvA buddhaM narottamam | 



vardhayatyamitaM puNyaM yena bodhiravApyate || iti || 



tadevamasti puNyavRddhau buddhasamavadhAnena prayojanam | api ca pratimAmAtradarzanamapi 



tAvadaparimitaphalaM tathAgatAnAm, kiM puna: svarUpeNa ? uktaM hi AryazraddhAbalAdhAnAvatAramudrAsUtre- 



ya: kazcinmaJjuzrI: kulaputra: kuladuhitA vA sarvalokadhAturajopamAnAM pratyekabuddhAnAM dine 



dine zatarasamAhAraM dadyAt divyAni ca vastrANi, evaM dadadgaGgAnadIvAlukopamAn kalpAn dadyAt | 



yazcAnyo maJjuzrI: kulaputra: kuladuhitA vA citrakarmalikhitaM vA pustakakarmakRtaM vA buddhaM pazyet, 



ayaM tato’saMkhyeyataraM puNyaM prasavati | ka: punarvAdo yo’JjalipragrahaM vA kuryAt, puSpaM vA dadyAt, 



dhUpaM vA gandhaM vA dIpaM vA dadyAt | ayameva tato’saMkhyeyataraM puNyaM prasavatIti || 



AryabodhisattvapiTake’pi puNyavRddhyupAya ukta:-yastathAgatacaityaM zodhayati, sa catasro’grA: 



praNidhAnavizuddhIranuprApnoti | katamAzcatasra: ? agrAM rUpapraNidhAnavizuddhim, agrAM dRDha- 



samAdAnapraNidhAnavizuddhim, agrAM tathAgatadarzanapraNidhAnavizuddhim, agrAM lakSaNasaMpatpraNidhAna- 



vizuddhimiti || 

punaratraivAkhyAtam-tathAgatacaityeSu puSpAvaropaNaM gandhAnulepanaM kRtvA aSTAvavikalatA 



anuprApnoti | katamA aSTau ? na rUpavikalo bhavati | na bhogavikala: | na parivAra- 



vikala: | na zIlavikala: | na samAdhivikala: | na zrutavikala: | na prajJAvikala: | na 



praNidhAnavikala: | iti || 



uktaM ca AryaratnarAzisUtre-ye tribhavaparyApannA: sattvAste sarve pratyekaM tathAgatastUpAn 



kArayeyurevaMrUpAnuccaistvenaM tadyathA sumeru: parvatarAja: | tAMzca gaGgAnadIvAlikAsamAn kalpAn 



pratyekaM sarvasatkArai: satkuryu: | yazca bodhisattvo’virahitasarvajJatAcittainaikapuSpamapyAropayet, ayaM 



tasmAtpUrvakAtpuNyaskandhAdbahutaraM puNyaM prasavet || 



atraivoktam- ye khalu punastrisAhasramahAsAhasre lokadhAtau sattvAste sarve mahAyAnasaMprasthitA



bhaveyu: | sarve ca cakravartirAjyasamanvAgatA bhaveyu: | ekaikazca rAjA cakravartI mahAsamudrapramANa-



@166



dIpasthAlIM kRtvA sumerumAtrAM vartImAdIpya pratyekamevaMrUpAM dIpapUjAM tathAgatacaityeSu pravartayet | 



yazca abhiniSkrAntagRhAvAso bodhisattvastailaprakSiptAM vartIM  kRtvA AdIpya tathAgatacaitye dhArayet, 



asyAstailaprakSiptAyA varteretapUrvakaM pradIpadAnaM zatatamImapi kalAM nopaiti | yAvadupaniSadamapi 



na kSamata iti | peyAlaM | ye ca khalu punaste rAjAnazcakravartino buddhapramukhaM bhikSusaMghaM sarvasukho- 



padhAnai: satkuryu:, yazcAbhiniSkrAntagRhAvAso bodhisattva: piNDapAtraM caritvA pAtraparyApannaM pareSAM 



saMvibhajya paribhuJjIta, idaM tato bahutaraM ca mahArghataraM ca | yacca te rAjAnazcakravartina: sumerumAtraM 



cIvararAziM buddhapramukhAya bhikSusaMghAya dadyu:, yaccAbhiniSkrAntagRhAvAso bodhisattvastricIvaraM bahirdhA 



mahAyAnasaMprasthitAya buddhapramukhAya bhikSusaMghAya vA tathAgatacaitye vA dadyAt, idaM bhikSozcIvaradAna- 



metatpUrvakacIvararAzimabhibhavati | yacca te rAjAna: pratyekaM sarvaM jambUdvIpaM puSpasaMstRtaM kRtvA 



tathAgatacaitye niryAtayet, yaccAbhiniSkrAntagRhAvAso bodhisattva: antaza ekapuSpamapi tathAgata- 



caitye Aropayet, asya dAnasyaitat pUrvakaM dAnaM zatatamImapi kalAM nopaiti, yAvadupaniSadamapi



nopaitIti || 



AryAnupUrvasamudgataparivarte’pi dezitam-catura imAn bhadrAnuzaMsAn pazyan bodhisattva- 



stathAgatapUjAyAmutsuko bhavati | katamAMzcatura: ? agrazca me dakSiNIya: pUjito bhaviSyati, mAM ca 



dRSTvA anye’pi tathA zikSiSyanti, tathAgataM capUjayitvA bodhicittaM dRDhaM bhaviSyati, dvAtriMzatAM ca 



mahApuruSalakSaNAnAM saMmukhadarzanena kuzalamUlamupacitaM bhaviSyati | imAzcatvAra: [iti] || 



idaM ca niruttaraM tathAgatapUjopasthAnam | yathodAhRtamAryasAgaramatiparipRcchAsUtre- 



trINImAni sAgaramate tathAgatasya niruttarANi pUjopasthAnAni | katamAni trINi ? yacca bodhicitta- 



mutpAdayati | yacca saddharmaM parigRhNAti | yacca sattveSu mahAkaruNAcittamutpAdayatIti || 



nirdiSTamapyAryaratnameghe-dazabhi: kulaputra dharmai: samanvAgatA bodhisattvA ananuliptA 



garbhamalena jAyante | katamairdazabhi: ? yaduta tathAgatapratimAkaraNatayA | jIrNacaityasaMskaraNatayA | 



tathAgatacaityeSu gandhavilepanAnupradAnena | tathAgatapratimAsu gandhodakasnAnAnupradAnena | tathAgata- 



caityeSu saMmArjanopalepanAnupradAnena | mAtApitR#NAM kAyaparicaryAcaraNena | AcAryopAdhyAyAnAM 



kAyaparicaryAcaraNena | sabrahmacAriNAM kAyaparicaryAcaraNena | tacca nirAmiSeNa cittena na 



sAmiSeNa | tacca kuzalamevaM pariNAmayanti-anena kuzalamUlena sarvasattvA nirupaliptA 



garbhamalena jAyantAmiti | tacca tIvreNAzayena cintayanti | ebhi: kulaputra dazabhirdharmairiti || 



anumodanAnuzaMsAstvAryaprajJopAramitAyAmuktA:-ya: prathamayAnasaMprasthitAnAM bodhisattvAnAM 



mahAsattvAnAM tAMzcittotpAdAnanumodate, caratAmapi bodhisattvacaryAM tAMzcittotpAdAnanumodate, avini- 



vartanIyAmapi avinivartanIyadharmatAmanumodate bodhisattvAnAM mahAsattvAnAm, kiyantaM sa bhagavan 



kulaputro vA kuladuhitA vA bahutaraM puNyaskandhaM prasavati ? evamukte bhagavAn zakraM devAnAmindra- 



metadavocat-syAtkhalu puna: kauzika trisAhasramahAsAhasrasya lokadhAto: palAgreNa 



tulyamAnasya pramANamudgrahItum, na tveva kauzika bodhisattvasya mahAsattvasya teSAmanumodanA- 



sahagatAnAM cittotpAdAnAM puNyapramANaM grahItum | evamukte zakro devAnAmindro bhagavantametadavocat- 



@167



mArAdhiSThitAste bhagavan sattvA veditavyA:, ye bodhisattvAnAM mahAsattvAnAM prathamacittotpAdamupAdAya 



yAvadanuttarAM samyaksaMbodhimabhisaMbuddhAnAmevamaprameyamanumodanAsahagataM puNyamiti na zRNvanti na 



jAnanti, tAmanumodanAM na samanvAharanti, mArapakSikAste bhagavan sattvA bhaviSyanti | bhagavAnAha- 



yai: kauzika kulaputrai: kuladuhitRbhizceme cittotpAdA anumoditA bodhisattvayAnikairvA 



pratyekabuddhyAnikairvA zrAvakayAnikairvA, te kSipraM tathAgatAnarhata: samyaksaMbuddhAnArAgayiSyanti | 



bhagavAnAha-evaM tairanumodanAsahagataizcittotpAdakuzalamUlairyatra yatropapatsyante, tatra tatra satkRtAzca 



bhaviSyanti, gurukRtAzca mAnitAzca pUjitAzca arcitAzca apacAyitAzca bhaviSyanti | na ca 



te amanaApAni rUpANi drakSyanti | na ca te amanaApAn zabdAn zroSyanti | evaM na gandhAnna 



rasAnna spraSTavyAn sprakSyanti | na ca teSAmapAyeSUpapatti: pratikAGkSitavyA | svargopapattisteSAM 



pratikAGkSitavyA | tatkasya heto: ? tathA hi tai: sattvai: sarvasattvasukhAvahAni asaMkhyeyAnAM



sattvAnAM kuzalamUlAnyanumoditAni, yAvadanuttarAM samyaksaMbodhimabhisaMbuddhya aprameyAsaMkhyeyAn sattvAn 



parinirvApayiSyantIti || 



punaratraivAha-ye subhUte gaGgAnadIvAlikopameSu trisAhasramahAsAhasreSu lokadhAtuSu sarva- 



sattvAste sarve’nuttarAM samyaksaMbodhiM pratitiSTheyu:, anuttarAM samyaksaMbodhiM pratiSThAya gaGgAnadIvAlikA- 



samAn kalpAnupalambhasaMjJinazcatvAri dhyAnAni samApadyeran,yazca bodhisattvo mahAsattvo’nayA 



prajJApAramitayA upAyakauzalyena ca parigRhIto’tItAnAgatapratyutpannAnAM buddhAnAM bhagavatAM zIlasamAdhi- 



prajJAvimuktivimuktijJAnadarzanaskandham, zrAvakANAM pratyekabuddhAnAmapi zIlasamAdhiprajJAvimuktivimukti- 



jJAnadarzanaskandhaM sarvamekato’bhisaMkSipya piNDayitvA tulayitvA niravazeSamanumodeta agrayA 



anumodanayA jyeSThayA zreSThayA varayA pravarayA praNItayA uttarayA niruttarayA uttarottarayA asamayA 



asamasamayA apratisamayA anumodanayAnumodya anumodanAsahagataM puNyakriyAvastu anuttarAyai samyaksaM- 



bodhaye pariNAmayati | asya subhUte anumodanAsahagatasya puNyakriyAvastuno’sau pUrvaka aupalambhi- 



kAnAM bodhisattvAnAM caturdhyAnamaya: puNyAbhisaMskAra: zatatamImapi kalAM nopaiti, yAvadupaniSadamapi 



na kSamate iti || 



ayameva naya: pariNAmanAyAmukta: | athavA agrapariNAmanayA pariNAmitatvAtsarvapuNyAnA- 



masya buddhatvAya satkRtapraNidhibuddhatvameva syAt | ata: kA parA puNyavRddhi: ? taddhi azeSasattva- 



mokSakRtapuNyajJAnopetaM nirvikalpaM ca ||



adhyeSaNAyAstvanuzaMsA AryograparipRcchAyAmuktA:-dharmagrAhyatAmupAdAya aprameyAsaMkhyeyeSu 



buddhakSetreSvAyu:parirakSaNAyeti || 



AryazikSAsamuccaye vandanAdyanuzaMsA saptadaza: pariccheda: samApta: ||



@168



18



ratnatrayAnusmRtirnAmASTAdaza: pariccheda: | 



uktA bhadracaryAvidhinA puNyavRddhi: | asyAzcAyamaparo hetu: | yo’yam- 



zraddhAdInAM sadAbhyAsa: 



yathoktamAryatathAgataguhyasUtre-catvAra ime mahArAja dharmA mahAyAnasaMprasthitAnAM vizeSa-



gAmitAyai saMvartante’parihANAya ca | katame catvAra: ? zraddhA mahArAja vizeSagAmitAyai 



saMvartate’parihANAya | tatra katamA zraddhA ? yayA zraddhayA AryAnupasaMkrAmati, akaraNIyaM ca na 



karoti | gauravaM mahArAja vizeSagAmitAyai saMvartate | yena gauraveNa subhASitaM zRNoti, zuzrUSate 



avirahitazrotrazca dharmaM zRNoti | nirmAnatA mahArAja vizeSagAmitAyai saMvartate, yayA nirmAnatayA 



AryANAmabhinamati, praNamati, namasyati | vIryaM mahArAja vizeSagAmitAyai saMvartate’parihANAya, 



yena vIryeNa kAyalaghutAM cittalaghutAM ca pratilabhate, sarvakAryANi cottArayati | ime mahArAja 



catvAra iti || 



eSAM zraddhAdInAM sadAbhyAsa: kArya: | athavA anyeSAM zraddhAdInAm | yathAha AryAkSaya- 



matisUtre-paJcemAnIndriyANi | katamAni paJca ? zraddhendriyaM vIryendriyaM smRtIndriyaM samAdhIndriyaM 



prajJendriyamiti | tatra katamA zraddhA ? yayA zraddhAyAzcaturo dharmAnabhizraddadhAti | katamAMzcatura: ? 



saMsArAvacarIM laukikIM samyagdRSTiM zraddadhAti | sa karmavipAkapratizaraNo bhavati-yadyatkarma 



kariSyAmi, tasya tasya karmaNa: phalavipAkaM pratyanubhaviSyAmIti | sa jIvitahetorapi 



pApaM karma na karoti | bodhisattvacArikAmabhizraddadhAti | taccaryApratipannazca anyatra yAne spRhAM 



notpAdayati | paramArthanItArthaM gambhIrapratItyasamutpAdanairAtmyani:sattvanirjIvani:pudgalavyavahArazUnyatA- 



nimittApraNihitalakSaNAn sarvadharmAn zrutvA zraddadhAti | sarvadRSTikRtAni ca nAnuzete | 



sarvabuddhadharmAn balavaizAradyaprabhRtIMzca zraddadhAti | zraddhAya ca vigatakathaMkathastAn buddhadharmAn samudA- 



nayati | idamucyate zraddhendriyam || tatra katamad vIryendriyam ? yAn dharmAn zraddhendriyeNa 



zraddhadhAti, tAn dharmAn vIryendriyeNa samudAnayati | idamucyate vIryendriyam | tatra katamat smRtIndriyam ? 



yAn dharmAn vIryendriyeNa samudAnayati, tAn dharmAn smRtIndriyeNa na vipraNAzayati | ida- 



mucyate smRtIndriyam | tatra katamatsamAdhIndriyam ? yAn dharmAn smRtIndriyeNa na vipraNAzayati, 



tAn samAdhIndriyeNaikAgrIkaroti | idamucyate samAdhIndriyam | tatra katamatprajJendriyam ? yAn dharmAn 



samAdhIndriyeNaikAgrIkaroti, tAn prajJendriyeNa pratyavekSate, pratividhyati | yadeteSu dharmeSu pratyAtma- 



jJAnamaparapratyayajJAnam, idamucyate prajJendriyam | evamimAni paJcendriyANi sahitAnyanuprabaddhAni 



sarvabuddhadharmAn paripUrayanti, vyAkaraNabhUmiM cApyAyayanti [iti] || 



zraddhAdInAM balAnAM sadAbhyAsa: kArya: | yathoktamAryaratnacUDasUtre-tatra katamatkulaputra 



bodhisattvasya balacaryAparizuddhi: ? yadebhirevendriyairupastabdho’navamardyo bhavati sarvamArai: | asaMhAryo 



bhavati zrAvakapratyekabuddhayAnAbhyAm | avinivartyo bhavati mahAyAnAt | durdharSo bhavati sarvaklezai: | 



@169

dRDho bhavati pUrvapratijJAsu | tRpto bhavati ci na  | balavAn bhavati kAyena | gupto bhavatIndriyai: | 



du:parAjayo bhavati tIrthikai: | ityAdi || 



evaM tAvacchraddhAdInAM sadAbhyAsa: puNyavRddhaye | kA 



maîtrI ? 



yathAha candrapradIpasUtre- 



yA{1. ##S R. 32-277.##}vanti pUjA bahuvidha aprameyA 



yA kSetrakoTI nayuta ya bimbareSu | 



tAM pUja kRtvA puruSavareSu nityaM 



saMkhyAkalApA na bhavati maitracitta: || iti || 



kA 



buddhAdyanusmRti: ? 



tatra{2. ##R P 297-378.##} rASTrapAlasUtre saMvarNitA- 



vandAmi te kanakavarNanibhA varalakSaNA vimalacandramukhA | 



vandAmi (te) asamajJAnaparA sadRzo na te’sti tribhave virajA || 



mRducArusnigdhazubhakezanakhA girirAjatulya tava coSNiriha | 



noSNISamIkSitu tavAsti samo vibhrAjate bhruvi tavorNa mune || 



kundenduzaGkhahimazubhranibhA nIlotpalAbhazubhanetravarA | 



kRpayekSase jagadidaM hi yayA vandAmi te vimalanetra jina || 



jihvA prabhUta tanu tAmranibhA vadanaM ca chAdayasi yena svakam | 



dharmaM vadan vinayase ca jagat vandAmi te madhurasnigdhagirA || 



dazanA: zubhA: sudRDha vajranibhA: triMzaddazApyaviralA: sahitA: |



kurvan smitaM vinayase ca jagat vandAmi te madhurasatyakathA || 



rUpeNa cApratisamo’si jina prabhayA ca bhAsayasi kSetrazatAn | 



brahmendrapAla jagato bhagavAn jihmIbhavanti tava te prabhayA || 



eNeyajaGgha bhagavannasamA gajarAjabarhimRgarAjagato | 



IkSan vrajasyapi yugaM bhagavan saMkampayan dharaNizailataTAn || 



kAyazca lakSaNacito bhagavan sUkSmA cchavI kanakavarNanibhA | 



nekSaJjagad vrajati tRptimidaM rUpaM tavApratimarUpadhara || 

tvaM pUrvakalpazatacIrNatapA: tvaM sarvatyAgadamadAnUrata: | 



tvaM sarvasattvakRpa maitramanA vandAmi te paramakAruNikam || 



@170



tvaM dAnazIlanirata: satataM tvaM kSAntivIryanirata: surDDha: | 



tvaM dhyAnaprajJaprabha tejadharo vandAmi te asamajJAnadhara || 



tvaM vAdizUra kugaNapramathI tvaM sihavannadasi parSadi ca | 



tvaM vaidyarAja trimalAntakaro vandAmi te paramaprItikara || 



vAkkAyamAnasavizuddha mune tribhaveSvalipta jalapadmamiva | 



tvaM brahmaghoSakalaviGkaruto vandAmi te tribhavapAragatam || 



mAyopamaM jagadidaM bhavatA naTaraGgasvapnasadRzaM viditam | 



nAtmA na satva na ca jIvagatI dharmA marIcidakacadrasamA: || 



zUnyAzca zAnta anutpAdanayaM avijAnadeva jagadudbhramati | 

teSAmupAyanayayuktizatai: avatArayasyatikRpAlutayA || 



rAgAdibhizca bahurogazatai: saMbhrAmitaM satata vIkSya jagat | 



vaidyopamo vicarase’pratimo parimocayan sugata sattvazatAn || 



jAtIjarAmaraNazokahataM priyaviprayogaparidevazatai: | 



satatAturaM jagadavekSya mune parimocayan vicarase kRpayA || 



rathacakravadbhramati sarvajagat tiryakSu pretaniraye sugatau | 



mUDhA adezika anAthagatA tasya pradarzayasi mArgavaram || 

ye te babhUvu purimAzca jinA dharmezvarA jagati cArthakarA: | 



ayameva tai: prakathitAryapatho yaddezayasyapi vibho’pratima: || 



snigdhaM hyakarkaza manojJa varaM brahmAdhikaM paramaprItikaram | 



gandharvakinnaravarApsarasAm abhibhUya tAM giramudAharase || 



satyArjavAkSayamupAyanayai: parizodhitAM giramanantaguNAm | 



zrutvA hi yAM niyuta sattvazatA: yAnatrayeNa janayanti zamam || 



tava pUjayA sukhamanekavidhaM divyaM labhanti manujeSu tathA | 



ADhyo mahAdhana mahAvibhavo bhavate jagaddhitakaro nRpati: || 



balacakravartyapi ca dvIpapati: jagadAvRNoti dazabhi: kuzalai: | 



ratnAni sapta labhate suzubhA tvayi saMprasAdajanako’pratima: || 



brahmApi zakra api lokapati: bhavate ca saMtuSita devapati | 



paranirmito’pi ca sa yAmapati: tvatpUjayA bhavati cApi jina: || 



evaM hyamogha tava pUjA kRtA saMdarzanaM zravaNamapyasamam | 



bhavate jagadvividhadu:khaharaM spRzate padaM ca paramaM virajam || 



mArgajJa mArgakuzalA bhagavan kupathAnnivArayasi lokamimam | 



kSeme zive viraji Aryapathe pratiSThApayasi jagadbhagavan ||



@171



puNyArthikasya tava puNyanidhe satatAkSayA bhavati puNyakriyA | 



bahukalpakoTiSu na yAti kSayaM yAvaddhi na spRzati bodhi varAm || 



parizuddha kSetra labhate ruciraM paranirmitAbha sada prItikaram | 



zuddhAzca kAyavacasA manasA sattvA bhavantyapi ca kSetravare || 



ityevamAdiguNa naikavidhAn labhate jinArcanakRtAn manuja: | 



svargApavarga manujeSu sukhaM labhate ca puNyanidhi sarvajage || 



kIrtiryazazca prasRtaM vipulaM tava sarvadikSu bahukSetrazatAn | 



saMkIrtayanti sugatA: satataM tava varNamAla pariSatsu jinA: || 



vigatajvarA jagati mokSakarA priyadarzanA asamakAruNikA | 



zAntendriyA zamaratA bhagavan vandAmi te naravarapravara || 



labdhA abhijJa jina paJca mayA gagane sthitena te nizamya giram | 

bhavitAsmi vIra sugatapratimo vibhajiSya dharmamalaM jagata: || 



stutvAdya sarvaguNapAragataM naradevanAgamahitaM sugatam | 



puNyaM yadarjitamidaM vipulaM jagadApnuyAdapi ca buddhapadam || iti || 



athavA yathA AryadharmasaMgItisUtre kathitam-punaraparaM buddhA bhagavanto mahatpuNyajJAnasaMbhArA 



mahAmaitrImahAkaruNAgocarA mahAsattvarAze: trANabhUtA mahAbhaiSajyazalyahartAra: sarvasattvasamacittA 



nityasamAdhigocarA: saMsAranirvANavimuktA yAvatsattvAnAM mAtApitRkalpA: samAnamaitracittA: | 



pe | sarvalokAnabhibhUtA: sarvalokasyAlokabhUtA mahAyogayogino mahAtmAno mahAjanaparivArA 



viziSTajanaparivArA anivAritadarzanazravaNaparyupAsanA: svasukhanirapekSA: paradu:khaprazamanapriyA 



dharmapriyA dharmadharA dharmAhArA dharmabhiSajo dharmezvarA dharmasvAmino dharmadAnapatayo nityatyAgAbhiratA 



nityApramattA nityavivekAbhiratA: sarvatra tIrthasetubhUtA mahArAjamArgaprakhyA yAvadasecakadarzanA buddhA 



bhagavanta: | evaM tAnanusmarati | evaM ca tAnanusmRtya tadguNapariniSpattyarthaM smRtimupasthApayati | 



taducyate buddhAnusmRtiriti || 



atraiva dharmAnusmRtimAha-iha bodhisattvasyaivaM bhavati-ya ete buddhA bhagavanto’nantA- 



paryantaguNA:, ete dharmajA dharmapadA dharmanirmitA dharmAdhipateyA dharmaprabhA dharmagocarA dharmapratizaraNA 



dharmaniSpannA: | peyAlaM | yAnyapi laukikAni lokottarANi ca sukhAni santi, tAnyapi



dharmajAni dharmaniSpannAni | tasmAnmayA bodhyarthikena dharmagurukeNa bhavitavyam, dharmagauraveNa dharmaprati- 



zaraNena dharmaparAyaNena dharmasAreNa dharmAnve[SiNA] dharmapratipannena | itIyamucyate bodhisattvasya 



dharmAnusmRti: | punaraparaM bodhisattvasyaivaM bhavati-samo hi dharma:, sama: sattveSu pravartate | dharmo 



hInamadhyaviziSTAnapekSya: pravartate | tathA mayA dharmasadRzacittena bhavitavyam | na dharma: sukhaprekSikayA 



pravartate | apakSapatito hi dharma: | tathA mayA dharmasadRzacittena bhavitavyam | na dharma: kAlamapekSya 



pravartate | akAliko hi dharma:, aihipazyika: pratyAtmavedanIya: | tathA mayA dharmasadRzacittena 



@172



bhavitavyam | na dharma udAre pravartate, hIneSu na pravartate | anunnAmAvanAmo hi dharma: | tathA 



mayA dharmasadRzacittena bhavitavyam | na dharma: zuddheSu pravartate, kSateSu na pravartate | utkarSApakarSA- 



pagato hi dharma: | tathA mayA dharmasaddazacittena bhavitavyam | na dharma: AryeSu pravartate, 



pRthagjaneSu na pravartate | kSetradRSTivigato hi dharma: | tathA mayA dharmasadRzacittena bhavitavyam | na dharmo 



divA pravartate, rAtrau na pravartate | rAtryAM vA pravartate, divA na pravartate | sadAdhiSThito hi dharma: | 



tathA mayA dharmasadRzacittena bhavitavyam | na dharmo vinayavelAmatikrAmati | na dharmasya 



kvacidvilamba: | tathA mayA dharmasadRzacittena bhavitavyam | na dharmasyonatvaM na pUrNatvam | aprameyA- 



saMkhyeyo hi dharma: | AkAzavanna kSIyate na vardhate | tathA mayA dharmasadRzacittena bhavitavyam | 



na dharma: sattvai rakSyate | dharma: sattvAn rakSati | tathA mayA dharmasadRzacittena bhavitavyam | na 



dharma: zaraNaM paryeSate | dharma: sarvalokasya zaraNam | tathA mayA dharmasadRzacittena bhavitavyam | na 



dharmasya kvacitpratighAta: | apratihatalakSaNo hi dharma: | tathA mayA dharmasadRzacittena bhavitavyam |



na dharmo'nuzayaM vahati | niranuzayo hi dharma: | tathA mayA dharmasadRzacittena bhavitavyam | 



na dharma: saMsArabhayabhIto na nirvANAnunIta: | sadA nirvikalpo hi dharma: | tathA mayA 



dharmasadRzacittena  bhavitavyam | evaM bodhisattvo dharmavaddharme smRtimupasthApayati | taducyate 



dharmAnusmRtiriti || 



atraivAha-saMgho hi dharmavAdI dharmacaraNo dharmacintako dharmakSetraM dharmadharo dharmapratizaraNo 



dharmapUjako dharmakRtyakArI dharmagocaro dharmacAritrasaMpanna: svabhAvaRjuka: svabhAvazuddha: sAnukrozo 



dharmAnukAruNika: sadA vivekagocara: sadAdharmaparAyaNa: sadAzuklakArItyAdi | tatra bodhisattvasya 



saMghamanusmarata: evaM bhavati-ya ete saMghasya bhUtA guNA:, ete mayA Atmana: sarvasattvAnAM ca 



niSpAdayitavyA: | iti || 



yathA AryavimalakIrtinirdeze bodhisattvaguNA uktAstathA saMghAnusmRtirbhAvyA- 



sarvasattvAna ye rUpA rutaghoSAzca IritA: | 



ekakSaNena darzenti bodhisattvA vizAradA: || 



te jIrNavyAdhitA bhonti mRtamAtmAna darzayI | 



sattvAnAM paripAkAya mAyAdharma vikrIDitA: || 



kalpoddAhaM ca darzenti uddahitvA vasuMdharAm | 



nityasaMjJina sattvAnAmanityamiti darzayI || 



sattvai: zatasahasrebhirekarASTre nimantritA: | 



sarveSAM gRha bhuJjanti sarvAnnAmanti bodhaye || 



ye kecinmantravidyA vA zilpasthAnA bahUvidhA: | 



sarvatra pAramiprAptA: sarvasattvasukhAvahA: || 



yAvanto loka pASaNDA: sarvatra pravrajanti te | 



nAnAdRSTigataM prAptAMste sattvAn paripAcati || 



@173



candrA vA bhonti sUryA vA zakrabrahmaprajezvarA: | 



bhavanti Apastejazca pRthivI mArutastathA || 

rogaantarakalpeSu bhaiSajyaM bhonti uttamA: | 



yen ate sattva mucyante sukhI bhonti anAmayA: || 



durbhikSAntarakalpeSu bhavanti pAnabhojanam | 



kSudhApipAsAmapanIya dharmaM dezenti prANinAm || 



zastraantarakalpeSu maitrIdhyAyI bhavanti te | 



avyApAde niyojenti sattvakoTizatAn bahUn || 



mahAsaMgrAmamadhye ca samapakSA bhavanti te | 



saMdhisAmagri rocenti bodhisattvA mahAbalA: || 



ye cApi nirayA: kecidbuddhakSetreSvacintiSu | 



saMcintya tatra gacchanti sattvAnAM hitakAraNAt || 



yAvantyo gataya: kAzcittiryagyonau prakAzitA: | 



sarvatra dharmaM dezenti tena ucyanti nAyakA: || 



kAmabhogAM[zca] darzenti dhyAnaM ca dhyAyinAM tathA | 



vidhvastamAraM kurvanti avatAraM na denti te ||



agnimadhye yathA padmamabhUtaM taM vinirdizet | 



evaM kAmAMzca dhyAnaM ca abhUtaM te vidarzayI || 



saMcintya gaNikAM bhonti puMsAmAkarSaNAya te | 



rAgAGkuraM ca saMlobhya buddhajJAne sthApayanti te || 



grAmikAzca sadA bhonti sArthavAhA: purohitA: | 



agrAmAtyA tha cAmAtya: sattvAnAM hitakAraNAt || 



daridrANAM ca sattvAnAM nidhAnA bhonti akSayA: | 



teSAM dAnAni datvA ca bodhicittaM janenti te || 



mAnastabdheSu sattveSu mahAnagnA bhavanti te | 



sarvamAnasamuddhAtaM bodhiM prArthenti uttamAm || 



bhayArditAnAM sattvAnAM saMtiSThante’grata: sadA | 



abhayaM teSu datvA ca paripAcenti bodhaye || 



paJcAbhijJAzca te bhUtvA RSayo brahmacAriNa: | 



zIle sattvAnniyojenti kSAntisauratyasaMyame || 



upasthAnagurUn sattvAn pazyantIha vizAradA: | 



ceTA bhavanti dAsA vA ziSyatvamupayAnti ca || 



@174



yena yenaiva cAGgena sattvo dharmarato bhavet | 



darzenti hi kriyA: sarvA mahopAyasuzikSitA: || 



yeSAmanantA zikSA hi anantazcApi gocara: | 



anantajJAnasaMpannA anantaprANimocakA: || 



na teSAM kalpakoTIbhi: kalpakoTizatairapi | 



buddhairapi vadadbhistu guNAnta: suvaco bhavet || iti || 



yathA AryaratnolkAdhAraNyAM bodhisattvaguNA uktAstathA bhAvayitavyA:- 



razmi pramuJciya mAlyaviyUhA mAlyavataMsaka mAlyavitAnA: | 



mAlyavicitra vikIrNasamantA: te jinapUja karonti mahAtmA || 



razmi pramuJciya cUrNaviyUhA cUrNavataMsaka cUrNavitAnA | 



cUrNa vicitra vikIrNa samantAt te jinapUja karonti mahAtmA || 



razmi pramuJciya padmaviyUhA padmavataMsaka padmavitAnA | 



padma vicitra vikIrNa samantAt te jinapUja karonti mahAtmA || 



razmi pramuJciya hAraviyUhA hAravataMsaka hAravitAnA | 



hAra vicitra vikIrNa samantAt te jinapUja karonti mahAtmA || 



razmi pramuJci dhvajAgraviyUhA te dhvaja pANDuralohitapItA: | 



nIlamaneka patAkavicitrA || 



dhvaja samalaMkari te jinakSetrA: te maNijAlavicitraviyUhA | 



paTTapatAkapra[la]mbitadAmA kiGkiNijAla jinasvaraghoSAn | 



chatra dharenti tathAgatamUrdhne te yatha ekajinasya karonti | 



pANitalAttu acintiyapUjAM evamazeSata sarvajinAnAm ||



eSa samAdhi vikurva RSINAM te jagasaMgrahajJAnavikurvA | 



agrasamAdhyabhinirharamANA: sarvakriyAupacAramukhebhi: || 



sattva vinenti upAyasahasrai: keci tathAgatapUjamukhena | 



dAna acintiya tyAgamukhena sarvadhutaM guNazIlamukhena ||



akSayakSAnti akSobhyamukhena keci vrataM tapavIryamukhena | 



dhyAna prazAntivihAramukhena svarthavinizcaya prajJamukhena || 



sarva upAya sahasramukhena brahmavihAra abhijJamukhena | 



saMgrahavastu hitaiSimukhena puNyasamuccaya jJAnamukhena || 



satyapratItya vimokSamukhena keci valendriya mArgamukhena | 



zrAvakayAna vimuktimukhena pratyayayAna vizuddhimukhena || 



uttamayAna vikurvamukhena kecidanityata du:khamukhena | 



keci nirAtmanijIvamukhena azubhata saMjJivirAgamukhena || 



@175



zAnta nirodha samAdhimukhena yAtuka caryamukhA jagatIye | 



yAtuka dharmamukhA: pratiyanta: te tu samantavimokSamukhena || 



sattva vinenti yathAzaya loke ye tu samantavimokSamukhena | 



sattva vinenti yathAzaya loke teSa nimitta na zakya grahItum || 



kenacideSa samAdhi vikurvA: tena ti vyUhata agrasamAdhI: | 



sarvajagatparipAcanulomA sarvaratImukhaprItipraharSA: || 



cintiya darzayi sarva vinenti yatra durbhikSa sudurlabha sarvam | 



ye pariSkAra sukhAvaha loke tatra ca sarvabhiprAyakriyAbhi: || 



dAnu dadanti karonti jagArthaM te varabhojanapAnarasAgrai: | 



vastranibandhanaratnavicitrai: rAjyadhanAtmapriyai: parityAgai: || 



dAnadhimukti jagadvinayanti te varalakSaNacitritagAtrA | 



uttamaAbharaNA varadhIrA: mAlyavibhUSitagandhanuliptA || 

rUpa vidarziye sattva vinenti darzanaprItipraharSaratAnAm | 



te vararUpa surUpa sumedhA: uttamarUpa nidarzayamAnA: || 



rUpadhimukti jagadvinayanti te madhurai: kalaviGkarutebhI | 



kokilahaMsakuNAlaraveNa dundubhikinnarabrahmarutena | 



dezayi sarvadhimuktiSu dharmam || 



ye catureva azIti sahasrA yebhi jinA jagato’rtha karonti | 



te’mitadharmaprabhedamukhebhi: sattva vinenti yathAzaya loke || 



te sukhadu:khasahAya karonti arthaanarthasahAyaka bhontI | 



sarvakriyAsu sahAya bhavitvA sattva vinenti sahAyamukhena || 



du:khaupadravasatkRtadoSAn te tu sahanti sahAyanidAnA: | 



tebhi sahAya sahanti ya pIDAM sarvajagasya hitAya sukhAya || 



yatra na niSkramaNaM na ca dharmo jJAyati raNyagato na ca mokSa: | 



tatra tu rAjyasamRddhisahAya niSkrama zAntamanA aniketA: || 



te gRhabandhanatRSNa niketAtsarvajagatparimocanaheto: | 



sarvata kAmaratI aniketA niSkramamokSa prabhAvayamAnA: || 



te daza carya prabhAvayamAnA Acari dharma mahApuruSANAm | 



sarvamazeSata carya RSINAM bhAvayamAna karonti jagArtham || 



yatra mitAyuSa sattva bhavantI saukhyasamarpita mandakilezA: | 



tatra jarArdita vyAdhina pRSTA darzayi mRtyuvazaM avazAtmA || 



rAgapradIpitu doSapradIptaM mohamahAgnipradIpitu lokam | 



prajvalitaM jaravyAdhigatamRtyu loka nidarziya sattva vinenti || 



@176



dazabalaizcaturvaizAradyairaSTadazairapi dharmavizeSai: | 



buddhamahAtma tu sUcayamAnA: buddhaguNebhi karonti jagArtham || 



te ca adeza RdhyanuzAstI rUpadhiSThAnabalena samantAt | 



darzayamAna tathAgata RddhI Rddhivikurvita sattva vinenti || 



te vividhehi upAyanayehi loka vicAri karonti jagArtham | 



loki alipta jale yatha padmaM prItiprasAdakarA vicaranti || 



kAvyakarA: kavirAja bhavanti te naTanartakajhallakamallA: | 



utkuTazobhikahArakanRtyA mAyakarA: pRthurUpanidarzI || 



grAmika nAyaka sArathi bhonti sArthika zreSThika gRhapati bhonti | 



rAjaAmAtya purohita dUtA vaidyavizArada zAstravidhijJA: || 



te aTavISu mahAdruma bhontI auSadha akSayaratnanidhAnA: | 



cintamaNi druma kAmadadAzca dezika utpathamArgagatAnAm || 



arciya santu tu loka viditvA karmavidhISu ajAnaka sattvA: | 



te kRSikarmaprayogavaNijyA zilpivicitra prabhAvayi loke || 



ye aviheTha ahiMsaprayogA sarvasukhAvaha vijJaprazastA: | 



vidya balauSadhizAstravicitrA: sarva prabhAvita tebhi RSIbhi: || 



ye RSiNAM caraNA: paramAgrA yatradhimukta sadevaku loka: | 



ye vrata duSkara ye tapazreSThA: sarvi prabhAvita tebhi vidUbhi: || 



te carakA: parivrAjaka tIrthyA: tApasagotamamonacarANAm | 



nagnaacelaguruzramaNAnAM tIrthika A[cariyA] hi bhavanti || 



te tu ajIvika dharmacarANAM uttarikANa anuttarikANAm | 



dIrghajaTAna kumAravratAnAM te[Sva]pi AcariyA hi bhavanti || 



sUryanuvartaka paJcatapAnAM kukkuragovratikA mRgacaryA | 



cArika tIrthya daza tritayAnAM teSvapi AcariyA hi bhavanti || 



devatajJAnapravezaratAnAM tIrthupadarzanadezacarANAm | 



mUlaphalAmbucarA api bhUtvA dharma acintiya te paramAgrA: || 



utkuTasthAyina ekacarANAM kaNTakabhasmatRNazzayanAnAm | 



ye musalezaya yuktivihArI teSvapi AcariyA hi bhavanti || 



yAvata bAhirakA: pRthutIrthyA Azaya teSvadhimukti samIkSya | 



tIkSNa durAsada ugratapebhI tIrthika du:khaprahANa vinenti || 



dRSTisamAkula loka viditvA sarvakudRSTisamAzrita tIrthyA: | 



sUkSmapadebhirupAyanayebhI satyaprakAzana teSu karonti || 



@177



keSuci drAmiDamantrapadebhI dezayi satya suguptapadebhi: | 



keSuci [ujjuka] vyaktapadebhi: keSucideva rahasyapadebhi: || 



keSuci akSarabhedapadebhi: arthavinizcayavajrapadebhi: | 



vAdipramardanajJAnapadebhi: zAstraadharmakamokSapadebhi: || 



keSuci mAnuSamantrapadebhi: sarvapravezaniruktipadeSu | 



keSuci devaniruktipadebhi: nAganiruktita yakSapadebhi: || 



rAkSasAtha[rva]gandharvapadebhi: bhUtakumbhANDamahoragakebhi: | 



kinnaraapsaragaruDapadebhi: satyaprakAzana mokSupanenti || 



te yathasatya niruktividhijJA evamazeSata ye jinadharmA | 



dharmamacintiya vAkyapathajJA dezayi eSa samAdhi vikurvA || 



te jagasaukhyata agrasamAdhI sarvajage abhinirharamANA | 



razmimacintiyamutsRjamAnA razmi pramuJciya sattva vinenti || 



razmi pramuJciya darzayamAnA yAvata sattva vijAnita razmi | 



teSu sudarzana bhoti amoghaM hetu anuttari jJAnavarasya || 



darzayi buddha vidarzayi dharma saMgha nidarzayi mArga narANAm | 



darzayi cetika te jinabimbA tena sudarzanarazmi nivRttA || 



razmi pramuJci prabhaMkaranAmA yA prabha jihma karoti marUNAm | 



sarvarajaM ca tamaM ca hanitvA so prabha bhAsati lokahitAnAm || 



tAya prabhAsaya codita sattvAste jinapUjapradIpa dharentI | 



te jinapUjapradIpa dharitvA lokapradIpakarA jina bhonti || 



tailapradIpa ghRtasya pradIpA dAru tRNA naDaveNu pradIpAn | 



gandharasAyanaratnapradIpAn datva jineSu prabhaMkara labdhA: || 



razmi pramuJci pratAraNi nAmA tAya prabhAsaya codita sattvA: | 



nAvapratAraNi nadyapatheSu | 



* * * * 



dUSita saMskRta varNita zAntI tena pratAraNi razmi nivRttA || 



razmi pipAsavinodaninAmA tAya prabhAsaya codita sattvA: | 



kAmaguNeSu tRSAM prajahitvA dharmavimuktirasArthika bhonti || 



[kAmaguNeSu tRSAM prajahitvA] dharmavimuktirasArthika bhUtvA | 



buddha bhavantyamRtaMjalavarSI tRSNapipAsavinodana loke || 



puSkariNInadikUpataDAgA utsa ya kArita bodhinidAnA: | 



kAma vivarNita varNita dhyAnA tRSNavinodani tena nivRttA || 



@178



prItikarI yada razmi pramuJcI tAya prabhAsaya codita sattvA: | 



prItiphuTA varabodhinidAnaM cinta janenti bhaviSya svayaMbhU || 



lakSaNamaNDita padmaniSaNNA yatkRtavigraha kAruNikAnAm | 



bhASita buddhaguNA: sadakAlaM prItikarI prabha tena nivRttA || 



razmi pramuJci ratiMkaranAmA tAya prabhAsaya bodhita sattvA | 



buddharatIrata dharmaratIrata saMgharatIrata te sada bhonti || 



tritayaratIrata te sada bhUtvA buddhasamAgamadharmagaNArye | 

labdhanupattikakSAnti labhanti codita smArita ye bahu sattvA || 



buddhaanusmRti dharmagaNArye bodhi ya cittaguNAn vivaritvA | 



* * * * 



tena ratiMkara razmi nivRttA || 



puNyasamuccaya razmi: pramuJcI tAya prabhAsaya codita sattvA | 



dAnu dadanti vicitramanekaM prArthayamAnu anuttaru bodhiM || 



Azaya pUritu yAcanakAnAM yajJa nirargala tairyajamAnai: | 



sarvabhiprAyata dAnu daditvA puNyasamuccaya razmi nivRttA || 



jJAnavatI yada razmi pramuJcI tAya prabhAsaya codita sattvA: | 



ekatu dharmamukhAtu anekA dharmamukhAnavabuddhi kSaNena || 



dharmaprabheda grAhita sattvAn arthavinizcayajJAnavibhaktI | 



dharmapadArthavibhASaNa kRtvA jJAnavatI prabha tena nivRttA || 



prajJapradIpaya osari razmi tAya prabhAsaya codita sattvA: | 



zUnya nisattva ajAtavipannAn otari dharma abhAvasvabhAvAn || 



mAyamarIcisamA dakacandrasvapnasamAn pratibimbasamAn vA | 



dharma asvAmika zUnya nirIhAn bhASati prajJapradIpa nivRttA || 



dharmavikurvaNi razmi pramuJcI tAya prabhAsaya codita sattvA | 



dhAraNi akSayakoSu labhitvA sarvatathAgatakoSu labhenti || 



dharmadharANa parigrahu kRtvA dhArmikarakSa karitva RSINAm | 



dharmaanugraha kRtva jagasya dharmavikurvaNi razmi nivRttA || 



tyAgavatI yada razmi vimuJcI tAya ya matsaracodita sattvA | 



jJAtva anitya azAzvata bhogAn tyAgaratIrata te sada bhonti || 



matsaradurdama sattva adAntA jJAtva dhanaM supinAbhrasvabhAvam | 



bRMhitatyAga prasannamanena tyAgavatIprabha tena nivRttA || 



niSparidAha ya osari razmi tAya duzIlaya codita sattvA | 



zIlavizuddhipratiSThita bhUtvA cinta janenti bhaveya svayaMbhU: ||



@179



karmapathe kuzale parizuddhe zIla samAdayi yadbahusattvAn | 



bodhayi cittasamAdupanena razmi nivRtta sa niSparidAha: || 



kSAntiviyUha ya osari razmi tAya ya akSama codita sattvA: | 



krodhakhilaM adhimAna jahitvA kSAntiratIrata te sada bhonti || 



duSkRta kSAnti apAyamatInAM citta akSobhita bodhinidAnam | 



varNita kSAntiguNA: sadakAlaM tena nivRtta sa kSAntiviyUhA || 



razmi uttaptavatI yada muJcI tAya kuzIda ya codita sattvA: | 



yuktaprayukta triSU rataneSu pUja karonti akhinnaprayogA: || 



[yukta prayukta trISU rataneSu pUja karitva akhinnaprayogA: |]



te catumArapathA atikrAntA: kSipra spRzanti anuttara bodhim || 



vIrya samAdayi yadbahusattvAn pUja karitva triSU rataneSu | 



dharma dharitva kSayaMgata kAle tena uttaptavatI prabha labdhA || 



zAntikarI yada razmi pramuJcI tAya vibhrAnta ya codita sattvA: | 



teSu na rAgu na dveSa na mohA: bodhita bhonti samAhitacittA: || 



pApa kumitra kiliSTacarIye saMgaNikAvinivartana kRtvA | 



varNita dhyAna prazAnta araNye zAntikarI prabha tena nivRttA || 



prajJaviyUha ya osari razmI tAya du:prajJa saMcodita sattvA: |



satya pratItya vimokSa naye’sminnindriya jJAnagatiM gata bhonti || 



* * * * 



indriya jJAnagatiM gata bhUtvA | 



sUryapradIpa samAdhi labhitvA prajJaprabhAsakarA jina bhonti || 



rAjyadhanAtmapriyai: parityAgai: dharma ya mArgita bodhinidAnam | 



taM ca satkRtya prakAziya dharmaM razmi nivRtta sa prajJaviyUhA: || 



buddhavatI yada razmi pramuJcI tAya prabhAya saMcodita sattvA: | 



buddhasahasra aneka acintyAn pazyiSu padmavaneSu niSaNNAn || 



buddhamahAtmata buddhavimokSA bhAsita buddhavikurva anantA | 



buddhabalAviprabhAvana kRtvA buddhavatI prabha tena nivRttA || 



te’bhayaMdada razmi pramuJcI tAya bhayArdita sattva sa spRSTA: | 



bhUtagrahAvadhatADanabandhe mucyiSu sarvupasargabhayebhya: || 



ye abhayena nimantrita sattvA: prANivadhAttu nivArita bhonti | 



trAyita yaccharaNAgata bhItAstenabhayaMdada razmi nivRttA ||



@180



sarvasukhAvaha osari razmI tAya gilAna ya Atura spRSTA: | 



sarvata vyAdhidukhAtpratimuktA dhyAnasamAdhisukhAni labhanti || 



rogavinodani mUlaphalopadhi ratna rasAyana gandhanulepAn | 



phANita kSIra madhU ghRta tailAn bhojanapAna daditva ya labdhA || 



buddhanidarzani razmi pramuJcI tAya sa codita AyukSayAnte | 



buddha anusmari pazyiSu buddhaM te’cyuta gacchi sa buddhakSetram || 



kAla karonti ca smArita buddhA darzitaprItakarA jinabimbAn | 



buddhagatA: zaraNaM maraNAnte bhAsiya buddhanidarzani labdhA || 



dharmaprabhAvani razmi pramuJcI tAya prabhAya saMcodita sattvA | 



dharma paThanti zRNvanti likhantI dharmaratI rata te sada bhonti || 



dharmadurbhikSaya dyotitu dharmo dharmagaveSiNa pUrita AzA | 



chanda janitva prayujya ya dharma bhASata dharmaprabhAvani labdhA || 



ghoSavatI yada razmi pramuJcI buddhasutA paricodanatAyAm | 



yAtuka zabdapracAru triloke sarva tathAgataghoSa zRNvanti || 



uccasvareNa stavanti maharSIn tUryamahattaraghaNTapradAnai: | 



sarvajage jinaghoSarutArthaM nizcari ghoSavatI prabha labdhA || 



te’mRtaMdada razmi pramuJcI tAya prabhAsaya codita sattvA: | 



sarva pramAda ciraM prajahitvA sarvaguNai: pratipadyati yogam || 



du:kha aneka upadravapUrNaM bhASita saMskRta nityamakSemam | 



zAntinirodhasukhaM sada kSemaM bhASayatA amRtaMdada labdhA ||



razmi vizeSavatI yada muJcI tAya prabhAsaya codita sattvA | 



zIlavizeSa samAdhivizeSaM prajJavizeSa zRNonti jinAnAm || 



zIlata agra samAdhita agro prajJata agra mahAmunirAjA | 

ya: stuta varNita bodhinidAnaM tena vizeSavatI prabha labdhA || 



ratnaviyUha ya osari razmi tAya prabhAsaya codita sattvA: | 



akSara ratnanidhAna labhitvA pUjayi ratnavarebhi maharSIn || 



ratnavisarga jine jinastUpe saMgrahi kRtsnajanaM ratanebhi: | 



ratnapradAna karitva jinAnAM razmi nivRtta ye ratnaviyUhA || 



gandhaprabhAsa ya osari razmI tAya prabhAsaya codita sattvA: | 



ghrAtva amAnuSa gandha manojJAn buddhaguNe niyutAni bhavanti || 

@181



gandhanulepanu mAnuSadivyairyatkRta pUja narAdhipatInAm |



gandhamayAn jinavigrahastUpAn kRtva nivRtta sugandhaprabhAsa: || 

muJcati razmi vicitraviyUhAn indrapatAkadhvajAgravicitrAn | 



tUryaninAdita gandhapradhUpita zobhi surottamapuSpavikIrNam || 



tUryapratyudgami pUja jinAnAM puSpavilepanadhUpanacUrNai: | 



chatradhvajAgrapatAkavitAnaistena vicitraviyUha nivRttA: || 



razmi prasAdakarI yada muJcI pANitalopama saMsthihi bhUmi: | 

zodhayato RSi AzramastUpAn tena prasAdakarI prabhaM labdhA || 



muJcati meghavatI yada razmiM saMsthihi gandha pravarSati megham | 



stUpavarAGgaNa gandhajalenA siJciya meghavatI prabha labdhA || 



bhUSaNavyUha pramuJcatu razmInnagna acela subhUSaNa bhontI | 



vastranibandhanahAravicitraM datva vibhUSaNa razmi nivRttA || 



razmi rasAgravatI yada muJcI bhukSita bhojya rasAgra labhantI | 



bhojana pAna vicitra rasAgrAn datva rasAgravatI prabha labdhA || 



arthanidarzani muJcati razmIn ratnanidhAna labhanti daridrA: | 



akSayaratnanidhiM tribhi ratnairdAnata arthanidarzani labdhA || 



cakSuvizodhani muJcati razmIn andha tadA dRzi rUpa vicitram | 



dIpapradAna jine jinastUpe cakSuvizodhani razmi nivRttA ||



zrotravizodhani muJcati razmIn zrotravihIna zruNI pRthu zabdAn | 



vAdyapradAna jine jinastUpe zrotravizodhani razmi nivRttA || 



ghrANavizodhani muJcati razmIn ghrAyi aghrAyitapUrva sugandhAn | 



gandhapradAna jine jinastUpe ghrANavizodhani razmi nivRttA ||



jihvavizodhani muJcati razmIn snigdhamanojJarutai: stuti buddhAn | 



vAca durukta vivarjita rUkSA zlakSNa udIrita razmi nivRttA || 



kAyavizodhani muJcati razmIn indriyahIna suindriya bhonti | 



kAya praNAma jine jinastUpe kurvata kAyavizodhani labdhavA || 



cittavizodhani muJcati razmIn unmatu sarva sacitta bhavanti | 



citta samAdhivazAnuga kRtvA cittavizodhani razmi nivRttA || 



rUpavizodhani muJcati razmIn pazyiya cintiya rUpa narendrAn | 



rUpakazodhani citra samantAt stUpa alaMkaratA pratilabdhA || 



zabdavizodhani muJcati razmIn zabda azabdata zUnya vijAnI | 



pratyayajAta pratizrutatulyaM zabdaprakAzanarazmi nivRttA ||



@182



gandhavizodhani muJcati razmIn sarva durgandha sugandha bhavantI | 



gandhavarAgra janairjinastUpAna snApana bodhidrumaprabha eSA || 



te rasazodhani muJcati razmIn sadviSa nirviSa bhonti rasAgrA: | 



buddha sazrAvaka mAtRpitRNAM sarvarasAgrapradAnaprabhaiSAm || 



sparzavizodhani muJcati razmIn kakkhaTa sparza mRdU sukha bhontI | 



zaktitrizUlasitomaravarSA mAlyamRdU padumotpala bhontI ||



dSya aneka mRdU sukhasparzA saMstari mArgi vrajanti jinAnAm | 


puSpa vilepana cIvara sUkSmA mAlyavitAnapradAnaprabheyam || 



dharmavizodhani muJcati razmIn sarvata romata cintiya dharmAn | 



nizcarata: zruNi lokahitAnAM toSayi sarvadhimukti jinAnAm || 



pratyayajAta ajAtasvabhAvA dharmazarIra ajAtazarIrA: | 



dharmata nityasthitA gaganasthA sUcata dharmavizodhani labdhA || 



razmi sukhApramukhA iti kRtvA ekatu romamukhAttu RSINAm | 



nizcari gaGgarajopama razmI sarva pRthagvidha karmaprayogA: || 



te yatha ekata romamukhAto osari gaGgarajopama razmI | 



evamazeSata sarvatu romA deza samAdhi vikurva RSINAm || 



yena guNena ya razmi nivRttA tasmi guNeSu sahAyaka pUrve | 



teSu tameva pramuJcati razmiM jJAnavikurvaNa eSa RSINAm || 



teSa ya puNyasahAyaka pUrve yairanumodita yAcita yebhi: | 



yebhi ca dRSTa zubhopacitaM vA te ima razmi prajAnati teSAm || 



ye ca zubhopacitA: kRtapuNyA: pUjita yebhi puna: puna buddhA: | 



arthika chandika buddhaguNebhi: codana teSa karoti ya razmi: || 



sUrya yathA jAtyandha na pazyI no ca sa nAsti udeti sa loke | 



cakSusameta udAgamu jJAtvA sarva prayujya svakasvaka dharma || 



evata razmi mahApuruSANAM asti ca te itare ca na pazyI | 



mithyahatA adhimuktivihInA: durlabha te ca udAramatInAm || 



AbharaNAni nipAna vimAnA: ratna rasAyana gandhanulepA: |

te’pi tu  asti mahAtmajanasya  te ca sudurlabha kRcchragatAnAm || 



evata razmi mahApuruSANAM asti ca te itare ca na pazyI | 



mithyahatA adhimuktivihInA: durlabha te ca udAramatInAm || 



yasyimu razmiprabheda zruNitvA bheSyati zraddadhimukti prasAda: | 



tena na kAGkSa na saMzaya kAryo nAGga na bheSyi mahAguNaketu: ||



@183



te parivAraviyUha vikurvA agrasamAdhyabhinirharamANA: |



sarvadazaddizi apratimAnA: darzayi buddhasutA: parivAram || 



te trisahasrapramANu vicitraM padmamadhiSThihi razmiviyUhA: | 



kAyaparyaGka parisphuTa padmaM darzayi eSa samAdhi vikurvA || 

te dazakSetrarajopama anye padmamadhiSThihi saMparivAram | 



sarva parIvRta buddhasutebhI ye ca samAdhyasamAdhivihArI || 



ye paripAcita tena RSINAM sattva niSpAdita buddhaguNeSu | 



te parivAriya taM mahapadmaM sarva udikSiSu prAJjalibhUtA: || 



te ca samAhita bAlazarIre vyutthihi yauvanavegasthitebhya: | 



yauvanavegasthiteSu samAhita vyutthihi jIrNaka vRddhazarIrA: || 



jIrNaka vRddhazarIri samAhita vyutthihi zraddha upAsikakAyAt | 



zraddha upAsikakAyasamAhita vyutthihi bhikSuNikAyazarIrA || 



bhikSuNikAya zarIri samAhita vyutthihi bhikSu bahuzrutakAyA: | 



bhikSu bahuzrutakAya samAhita vyutthihi zaikSaazaikSazarIrA: || 



zaikSaazaikSazarIri samAhita vyutthihi pratyayabuddhazarIrA | 



pratyayabuddha zarIri samAhita vyutthihi buddhavarAgrazarIrA ||



buddhavarAgrazarIri samAhita vyutthihi devatakAyazarIrA | 



devatakAyazarIri samAhita vyutthihi nAgamaharddhikakAyA: ||



nAgamaharddhikakAyasamAhita vyutthihi yakSamaharddhikakAyA: | 



yakSamaharddhikakAyasamAhita vyutthihi sarvatabhUtazarIrA: || 



sarvata bhUtazarIri samAhita vyutthihi ekatu romamukhAta: | 



ekatu romamukhasmi samAhita vyutthihi sarvata romamukheSu ||



sarviSu romamukheSu samAhita vyutthihi ekatu vAlapathAta: | 



ekatu vAlapathasmi samAhita vyutthihi sarvata vAlapathebhya: || 



sarviSu vAlapatheSu samAhita vyutthihi te paramANurajAta: |



ekarajasmi samAhita bhUtvA vyutthihi sarvarajebhya azeSam || 



sarvaraje samAhita bhUtvA vyutthihi sAgaravajratalAta: | 



sAgaravajratalasmi samAhita vyutthihi te maNivRkSaphalebhya: ||



vRkSaphaleSu samAhita bhUtvA vyutthihi razmimukhebhi jinAnAm | 



razmimukheSu jinAna samAhita vyutthihi sAgaratoyanadIbhya: || 



sAgaratoyanadISu samAhita vyutthihi tejapathAtu mahAtmA | 



tejapathasmi samAhita bhUtvA vyutthihi vAyupathAnusmRtImAn || 



@184



vAyupathe tu samAhita bhUtvA vyutthihi bhUmitalAtu mahAtmA | 



bhUmitale tu samAhita bhUtvA vyutthihi sarvatu devavimAnAt || 



sarvi tu devabalAna samAhita vyutthihi te gaganAnusmRtImAn | 



eti samAdhivimokSa acintyAsteSa acintyaguNopacitAnAm ||



kalpa acintya prabhASiyamANA: sarvajinebhi na zakya kSayItum | 



sarvajinebhi ca bhASita ete karmavipAku jagasya acintyo || 



nAgavikurvita buddhavikurvA dhyAyina dhyAna acintya vikurvA | 



te ca vaze sthita aSTa vimokSA: zrAvaka ekabhavI bahu bhontI || 



bhUtva bahu: puna eka bhavitvA dhyAyati prajvalate gaganasmin | 



te hi mahAkaruNAya vihInA bodhianarthiku loka upekSI || 



darzayi kAyavikurva acintyA kasya na darzayi lokahitaiSI | 



candra sasUrya nabhe vicarantau darzayi sarvadizi pratibhAsam || 



utsasarohradakUpataDAge bhAjanaratnasamudranadISu | 



evamacintiya darziyi rUpaM sarvadazaddizI te naravIrA: || 



sarvasamAdhivimokSavidhijJA yatra tathAgata sAkSi svayaMbhU: | 



sAgaradeva rutAvatinAmA yAvatsatva samudryutpannA || 



teSu svarAGgaruteSu vidhijJA toSayi sarvarutAn svarutena | 



sA hi sarAga sadoSa rutAvati sarvarute pratighoSavidhijJA || 



dhAraNi dharmabalaM vaziprAptA ka: sa na toSi sadevakalokam | 



mAyakaro yatha vidyavidhijJo darzayi rUpa vicitra anantAn || 



rAtridivaikamuhUrtuku mAsAn varSazataM puna sphItapradIptAn | 



mAyakaro hi sarAgu sadoSo toSayi mAyavikurvita lokam || 



dhyAnaabhijJavimokSasuzikSita kasya na toSayi caryavidhijJa: | 



rAhu yathe[Sa] ya nirmiNi kAyaM kurvati vajrapade talabandham || 



darzanasAgaru nAbhipramANaM bhoti sumerutale samazIrSa: | 



so’pi sarAgu sadoSa samoho rAhu nidarzayi IdRza Rddhi || 



mArapramardana lokapradIpa kasya na darzayi Rddhi anantA | 



pazya acintiya [zakravi]kurvA devasurendraraNasmi pravRtte || 



yAtuka bimbara nekasurANAM tAtuka nirmiNi zakru svakAyAn | 



sarvasurendrasurAzca vijAnI zakramapuratogata svAyum ||



eSa gRhyeta vajradharANAM saMbhramu gacchisu sarvasurendrA: | 



netra sahasra bhayaMkara darzI jvAlapramuJcana vajra gRhItam || 



@185



varmitakAya durAsadateja zakramudIkSya palAtvasurendrA: | 



so hi ta itvara puNyabalenA zakra vikurvati devajayArthI || 



sarvajagasya azeSata trANaM akSaya puNya kuto na vikurvI | 



* * * * 



vAyuta saMbhuta megha pravarSI vAyuta megha puna: prasamentI | 



vAyuta sasya virohati loke vAyu sukhAvaha sarvajagasya || 



so hi azikSita pAramitAsu buddhaguNeSu azikSita vAyu: | 



darzayi lokavipAka acintyA kasya na darzayi te vara labdhA || 



iti zikSAsamuccaye ratnatrayAnusmRtirnAmASTAdaza: pariccheda: samApta: ||



@186



19



puNyavRddhirnAma navadaza: pariccheda: | 



anyo’pi puNyavRddhaye hetu: kArya:, yo’yaM sarvAvasthAsu sattvArtha: | yathA kathitaM 



cAryaratnameghe-sa tathAgatacaitye vA tathAgatavigrahe vA puSpaM vA dhUpaM vA gandhaM vA dadat sarvasattvAnAM 



dau:zIlyadaurgandhyamalApanayanAya tathAgatazIlapratilambhAya ca pariNAmayati | sa samArjanopalepanaM 



kurvan sarvasattvAnAmaprAsAdikeryApathavigamAya prAsAdikeryApathasaMpade ca pariNAmayati | sa 



puSpacchatramAropayan sarvasattvAnAM sarvaklezaparidAhavigamAya pariNAmayati | sa vihAraM pravizannevaM 



cittamutpAdayati-sarvasattvAn nirvANapuraM pravezayeyam | sa niSkramannevaM cittamutpAdayati-sarvasattvAn 



saMsAracArakAnniSkrAmayeyam | sa labhanadvAramuddhATayannevaM cittamutpAdayati-sarvasattvAnAM lokottareNa 



jJAnena nirvANasugatidvAramuddhATayeyam | sa pidadhadevaM cittamutpAdayati-sarvasattvAnAM sarvApAyadvArANi 



pidadhyAm | sa niSIdannevaM cittamutpAdayati-sarvasattvAn bodhimaNDe niSAdayeyam | sa dakSiNena 



pArzvena zayyAM kalpayannevaM cittamutpAdayati-sarvasattvAneva parinirvApayeyam | sa tato vyuttiSThannevaM 



cittamutpAdayati-sarvasattvAn vyutthApayeyaM sarvaklezaparyutthAnebhya: | sa zarIragatyA gacchannevaM 



cittamutpAdayati-sarvasattvA mahApuruSagatyA gacchantu | sa tatropaviSTa evaM cittamutpAdayati-sarvasattvA 



ni:zalyakriyA yaduta rAgadveSamohebhya: | sa zaucaM kurvannevaM cittamutpAdayati-sarvasattvAnAM klezamalAn 



prakSAlayeyam | sa hastau prakSAlayannevaM cittamutpAdayati-sarvasattvAnAM sarvaklezavAsanAmapanayeyam | 



sa pAdau prakSAlayannevaM cittamutpAdayati-sarvasattvAnAmanekaprakArANi klezarajAMsyapanayeyam | 



mukhaM prakSAlayannevaM cittamutpAdayati-sarvasattvAnAM sarvadharmamukhAni parizodhayeyam | sa dantakASThaM 



bhakSayannevaM cittamutpAdayati-sarvasattvAnAM nAnAvidhAn klezamalAnapanayeyam | sarvAM kAyAvasthAM 



sarvasattvahitasukhAya pariNAmayati | tathAgatacaityaM vandamAna evaM cittamutpAdayati—sarvasattvA



vandanIyA bhavantu sadevakasya lokasyeti || 



athavA yathA AryaprajJApAramitAyAm-punaraparaM zAriputra vyAlakAntAramadhyagatena bodhisattvena 



mahAsattvena nottrasitavyam, na saMtrasitavyam, na saMtrAsamApattavyam | tatkasmAddheto: ? tathA hi tena 



sarvaM parityaktaM sarvasattvAnAmarthAya | tenaivaM cittamutpAdayitavyam-sacenmAM vyAlA bhakSayeyu:, tebhya eva 



taddAnaM dattaM bhavatu | mama ca dAnapAramitAparipUrirbhaviSyati | abhyAsannA ca bhaviSyati[bodhi:] | 



tathA ca kariSyAmi yathA me’nuttarAM samyaksaMbodhimabhisaMbuddhasya satastatra buddhakSetre tiryagyonigatA: 



sattvA: sarveNa sarvaM na bhaviSyanti, na prajJAsyante | corakAntAramadhyagatena zAriputra bodhisattvena 



mahAsattvena nottrasitavyaM na saMtrasitavyaM na saMtrAsamApattavyam | tatkasmAddheto: ? sarvasvaparityAgakuzalA 



hi te bodhisattvA mahAsattvA: | utsRSTakAyenApi ca bodhisattvena bhavitavyaM parityaktapariSkAropa- 



karaNena ca | tenaivaM cittamutpAdayitavyam-te cenme sattvA: pariSkAropakaraNAni haranti, tebhya evaitaddhanaM 



dattaM bhavatu | sacenmAM kecijjIvitAd vyaparopayeyu:, tatra mayA na dveSo na krodha utpAdayitavya: | 



teSAmapi mayA na kAyena na vacasA na manasA aparAddhavyam | evaM ca me tasmin samaye dAnapAramitA ca 



@187



zIlapAramitA ca kSAntipAramitA ca paripUriM gamiSyati | anuttarA ca me samyaksaMbodhi- 



rabhyAsannA bhaviSyati | tathA ca kariSyAmi, tathA pratipatsye, yathAme’nuttarAM samyaksaMbodhimabhisaM- 



buddhasya satastatra buddhakSetre ete cAnye ca doSA: sarveNa sarvaM sarvathA sarvaM na bhaviSyanti, na prajJA-



syante | pAnIyakAntAramadhyagatena zAriputra bodhisattvena mahAsattvena nottrasitavyaM na saMtrasitavyaM 



na saMtrAsamApattavyam | tatkasmAddheto: ? asaMtrastadharmANo hi bodhisattvA mahAsattvA bhavanti | 



evaM cAnena cittamutpAdayitavyam-sarvasattvAnAM mayA sarvatRSNAcchedAya zikSitavyam | na bodhisattvena 



mahAsattvena saMtrAsamApattavyam | sacedahaM tRSNayA kAlaM kariSyAmi, api tu khalu puna: sattvAnAmantike



mahAkaruNAcittamutpAdayiSyAmi-aho batAlpapuNyA amI sattvA yadeteSAM loke evaMrUpANi 



pAnIyakAntArANi prajJAyante | tathA punarahaM kariSyAmi, tathA pratipatsye, yathA me’nuttarAM 



samyaksaMbodhimabhisaMbuddhasya satastatra buddhakSetre sarveNa sarvaM sarvathA sarvaM pAnIyakAntArANi na 



prajJAsyante | tathA ca sarvasattvAn puNyai: saMyojayiSyAmi, yathA te aSTAGgopetapAnIyalAbhino 



bhaviSyanti | tathA dRDhaM vIryamArapsye sarvasattvAnAM kRtazo yathA vIryapAramitA tasmin samaye paripUriM 



gamiSyati | punaraparaM zAriputra bubhukSAkAntAramadhyagatena bodhisattvena mahAsattvena nottrasitavyaM 



na saMtrasitavyaM na saMtrAsamApattavyam | evaM cAnena saMnAha: saMnaddhavya:-tathA dRDhaM vIryamArapsye, 



tathA ca svaM buddhakSetraM parizodhayiSyAmi, yathA me’nuttarAM samyaksaMbodhimabhisaMbuddhasya satastatra 



buddhakSetre sarveNa sarvaM sarvathA sarvaM evaMrUpANi bubhukSAkAntArANi na bhaviSyanti, na prajJAsyante | 



sukhitA eva te sattvA bhaviSyanti sukhasamaGgina: sarvasukhasamarpitA: | tathA ca kariSyAmi yathA 



teSAM sattvAnAM yo ya evAbhiprAyo bhaviSyati, yadyadevAkAGkSiSyanti manasA, tattadeva prAdurbhaviSyati, 



tadyathApi nAma devAnAM trAyastriMzAnAM manasA sarvaM prAdurbhavati, manasA sarvamutpadyate | tathA dRDhaM 



vIryamArapsye yathA teSAM sattvAnAM dhArmikA abhiprAyA: paripUriM  gamiSyanti, avaikalyaM ca 



jIvitapariSkArai: sarvasattvAnAM bhaviSyati sarveSAM sarvata: sarvadeti || 



evamayam- 



sarvAvasthAsu sattvArtha: 



puNyavRddhihetu: | vistaratastvAryagocaraparizuddhisUtre draSTavya: || 



kiM ca-



dharmadAnaM nirAmiSam | 



puNyavRddhinimittaM bhavati || 



yathoktamAryAdhyAzayasaMcodanasUtre-viMzatirime maitreya AnuzaMsA nirAmiSadAne, yo lAbha- 



satkAramapratikAGkSan dharmadAnaM dadAti | katame viMzati: ? yaduta-smRtimAMzca bhavati, matimAMzca



bhavati, buddhimAMzca bhavati, gatimAMzca bhavati, dhRtimAMzca bhavati, prajJAvAMzca bhavati, lokottarAM ca 



prajJAmanuvidhyati, alparAgo bhavati, alpadveSo’lpamoha:, mArazcAsyAvatAraM na labhate, buddhairbhagavadbhi: 



samanvAhriyate, amanuSyAzcaimaN rakSanti, devAzcAsyauja: kAye prakSipanti, amitrAzcAsyAvatAraM na 



@188



labhante, mitrANi cAsya abhedyAni bhavanti, Adeyavacanazca bhavati, vaizAradyAMzca pratilabhate, 



saumanasyabahulazca bhavati vidvatprazastazca, anusmaraNIyaM cAsya taddharmadAnaM bhavati | ime maitreya 



viMzatiranuzaMsA iti ||



AryaprajJApAramitAyAM tvAha-sacettvamAnanda zrAvakayAnikAnAM pudgalAnAM zrAvakabhUmau 

dharmaM dezaye:, tasyAM ca dharmadezanAyAM ye trisAhasramahAsAhasre lokadhAtau sattvAste sarve’rhattvaM 



sAkSAtkuryu: | tadadyApi tvayA me zrAvakeNa zrAvakakRtyaM na kRtaM syAt | sacetpuna: tvamAnanda 



bodhisattvasya mahAsattvasyaikamapi prajJApAramitApratisaMyuktaM padaM dezaye:, prakAzaye:, evamahaM tvayA 



zrAvakeNArAdhita: syAm | tayA ca pUrvikayA dharmadezanayA ye trisAhasramahAsAhasre lokadhAtau sattvAste 



sarve’rhattvaM prApnuyu: | teSAM cArhatAM yaddAnamayaM puNyakriyAvastu zIlamayaM puNyakriyAvastu bhAvanAmayaM 



puNyakriyAvastu, tatkiM manyase Ananda api nu sa bahu puNyaskandha: ? Aha-bahu bhagavan, 



bahu sugata | bhagavAnAha-ata: sa Ananda zrAvakayAnikapudgalo bahutaraM puNyaskandhaM 



prasavati, yo bodhisattvAnAM mahAsattvAnAM prajJApAramitApratisaMyuktaM dharma dezayati | ato’pyAnanda 



bahutaraM puNyaskandhaM prasavati, yo bodhisattvo mahAsattvo’parasya bodhisattvasya prajJApAramitApratisaMyuktaM 



dharmaM dezayati, antaza ekadivasamapi | tiSThatvAnanda ekadivasa:, antaza: prAgbhaktamapi |



tiSThatvAnanda prAgbhaktam, antaza ekanAlikAmapi | yAvadantaza ekakSaNasaMnipAtamapi | peyAlaM | 



idamAnanda tasya bodhisattvasya mahAsattvasya dharmadAnaM sarvazrAvakayAnikAnAmapi sarvapratyekabuddhayAnikAnAM 



ca pudgalAnAM kuzalamUlamabhibhavati | evaM kuzalamUlasamanvAgato bodhisattvo mahAsattva:, evaM 



kuzalamUlaM samanvAharan, asthAnamAnanda anavakAzo yatsa bodhisattvo mahAsattvo vivarteta anuttrAyA:

samyaksaMbodhe: | naitatsthAnaM vidyata iti || 



kathaM dharmadAnaM dAtavyam ? yathA{1. ##SDP 13.24; 26-29; 32-35.##}AryasaddharmapuNDarIke’bhihitam- 

kAlena co(vA) cintayamAnu paNDita: 



pravizya layanaM tatha ghaTTayitvA | 



vipazya dharmaM imi sarvayonizo 



utthAya dezeta alInacitta: || 



sukhasthito bhoti sadA vicakSaNo 



sukhaniSaNNastatha dharma bhASate | 



udAraprajJapta karitva AsanaM 



caukSe manojJe pRthivIpradeze || 



caukSaM ca so cIvara prAvaritvA 



suraktaraGgaM ca prasannaraGgai: | 



AsevakaM(kAn) kRSNa tathA daditvA 



mahApramANaM ca nivAsayitvA ||



@189



sa pAdapIThasmi niSadya Asane 



vicitradUSyehi susaMstRtasmin | 



sudhautapAdazca upAruhitvA 

snigdhena zIrSeNa, mukhena cApi || 



dharmAsane tatra (cAtra) niSIdiyAna: 



ekAgra sattveSu samaM vipazyan (samAgateSu) | 



upasaMhareccitrakathA bahUzca 



bhikSUnatho (co)bhikSuNikAstathaiva || 



kilAsitAMzcApi vivarjayIta 



na cApi utpAdayi khedasaMjJAm | 



aratiM ca sarvAM vijahIta paNDito 



maitrIbalaM parSadi bhAvayecca || 



bhASecca rAtriMdivamagradharmAn 



dRSTAntakoTIniyutai: sa paNDita: | 



saMharSayettAM (tparSa) ca tathaiva toSayet 



na cApi kiMcittatra jAtu prArthayet || 



khAdyaM ca bhojyaM ca tathAnnapAnaM 



vastrANi zayyAsanacIvarANi | 



gilAnabhaiSajya na cintayetsa: 



na vijJapetparSadi kiMcidanyat || 

anyatra cinteya sadA vicakSaNa: 



bhaveya buddho’hamime ca sattvA: | 



etacca me sarvasukhopadhAnaM 



yaM dharma zrAvemi hitAya loke || 



atraivAha-na{1. ##SDP 13.##} ca kasyacidantazo dharmapremNA’pyadhikataramanugrahaM karoti || 

Aryaca{2. SR 24. 44-50.##}ndrapradIpasUtre’pyAha-



adhyeSayeyuryadi tvAM te dharmadAnasya kAraNAt | 



prathamaM vAca bhASeyA nAhaM vaipulyazikSita: || 



evaM tvaM vAca bhASeyA yuSme (AyuSmAn) vA vijJapaNDitA: | 



kathaM mahAtmanAM zakyaM purato bhASituM mayA ||



sahasaiSAM na jalpeta tulayitvA tu bhAjanam | 



yadi bhAjanaM vijAnIyA anadhISTo’pi dezaye: ||



		



@190



yadi du:zIlAn pazyesi pariSAyAM bahUn sthitAn | 



saMlekhaM mA prabhASestvaM varNaM dAnasya kIrtaye: || 



bhaveyuryadi cAlpecchA: zuddhA: zIle pratiSThitA: | 



maitraM cittaM janitvA tvaM kuryA: sAMlekhikIM kathAm || 



parIttA yadi pApecchA: zIlavanto’tra vistarA: | 



labdhapakSastadA bhUtvA varNaM zIlasya kIrtaye: || iti || 



uktaM ca AryasAgaramatisUtre-tadyathA same | samavati | zamitazatru | aGkure | maGkure | 



mArajite | karADe | keyUre | oghavati | ohokayati | vizaThanirmale | malApanaye | okhare | 

kharograse | grasane | hemukhI | parAGmukhI | AmukhI | zamitAni sarvagrahabandhanAni | nigRhItA: 



sarvaparapravAdina: | vimuktA mArapAzA: | sthApitA buddhabhudrA: | samuddhAtitA: sarvamArA: | acalita- 



padaparizuddhyA vigacchanti sarvamArakarmANi | imAni sAgaramate mantrapadAni dharmabhANakena supravRttAni 



kRtvA, dharmAsanakena supravRttAni katvA, dharmAsananiSaNNena sarvAM parSadaM bodhyAkArAbhinirhRtayA maitryA 



spharitvA Atmani vaidyasaMjJAmutpAdya dharma bhaiSajyasaMjJAM dharmazravaNikeSvAturasaMjJAM tathAgate satpuruSasaMjJAM 



dharmanetryAM cirasthitikasaMjJAmutpAdya imAni mantrapadAnyAmukhIkRtya dharmasaMkathA karaNIyA | tasya 

samantAdyojanazate na mAro na mArakAyikA vA devatA upasaMkramayiSyanti vicakSu:karaNe | 



ye’pyenamupasaMkramiSyanti, te’pyasya na zakSyantyantarAyaM kartumiti || 



atraivAha-dharmabhANakena caukSeNa zucisamudAcAreNa susnAtena zucinivAsitena 



bhavitavyamiti || evaM dharmadAnam || 



bodhacittaM ca puNyasya vRddhihetu: samAsata: ||26||



yathoktamAryaratnakaraNDakasUtre- 



tadyathApi nAma maJjuzrIrnAnAgandhavRkSAzca caturdhAtusaMgRhItA vivardhante, evameva maJjuzrIrnAnA- 



saMbhAropacitaM bodhisattvasya kuzalamUlaM bodhicittasaMgRhItaM sarvajJatApariNAmitaM vivardhate | iti ||



eSAdikA adikarmikANAM sahasA bodhisattvazikSA smaraNArthamupadarzitA | vistaratastu 



buddhaviSaya eva | atra cAsyA yathoktAyA: zikSAyA:- 



siddhi: samyakprahANAnAmapramAdAviyojanAt | 



smRtyAtha saMprajanyena yonizazcintanena ca ||27|| 



tatra anutpannAnAM pApakAnAmakuzalAnAM dharmANAmanutpAdAyaiva chandaM janayati, vyAyacchati, 



vIryamArabhate, cittaM pragRhNAti, samyakpraNidadhAtItyanena rakSA | utpannAnAM ca prahANAya chandaM



janayatItyanena zuddhi: | anutpannAnAM kuzalAnAM dharmANAmutpAdAya chandaM janayati | yAvadutpannAnAM 



ca sthitaye bhUyobhAvAya chandaM janayatItyAdi anena vRddhi: | etAni ca nityamapramAdAdhiSThitAni 



kAryANi, sarvakuzalamUlAnAM tanmUlatvAt ||



@191



yathoktamA{1. ##S R 25. 14.##}ryacandrapradIpasUtre- 



yAvanti dharmA: kuzalA: prakIrtitA: 



zIla zrutaM tyAgu tathaiva kSAnti:



sarveSa mUlaM hyayamapramAdo 



nidhAnalambha: sugatena dezita: || iti || 



ko’yapramAdo nAma ? iSTavighAtAniSTAgamazaGkApUrvakaM pratikAratAtparyam | tadyathA 



tIvrakopaprasAdasya rAjJo bhaiSajyatailaparipUrNabhAjanaM gRhItvA picchilasaMkrameNa bhRtyasya gacchata: || 



uktaM hi AryatathAgataguhyasUtre-tatra katamo’pramAda: ? yadindriyasaMvara: | sa cakSuSA rUpANi 



dRSTvA na nimittagrAhI bhavati, nAnuvyaJjanagrAhI | evaM yAvanmanasA dharmAn vijJAya na nimittagrAhI bhavati, 



nAnuvyaJjanagrAhI | sarvadharmeSvAsvAdaM cAdInavaM ca ni:zaraNaM ca yathAbhUtaM prajAnAti | ayamucyate 



apramAda: || punaraparam-apramAdo yatsvacittasya damanam, paracittasyArakSA, klezarateraparikarmaNA, 



dharmarateranuvartanam, yAvadayamucyate’pramAda: | yasya guhyakAdhipate zraddhA cApramAdazca, tasyAnulomikena 



vIryeNa kAryam, yena tAnapramAdakAraNAn zraddhAkAraNAMzca dharmAn samudAnayati | yasya guhyakAdhipate 



zraddhA cApramAdazca vIryaM ca, tena smRtisaMprajanye yoga: karaNIya:, yena smRtisaMprajanyena sarvAn 



bodhipakSAn dharmAnna vipraNAzayati | yasya guhyakAdhipate zraddhA cApramAdazca vIryaM ca 

smRtisaMprajanyaM ca, tena yoniza:prayoge yoga: karaNIya: | yoniza:prayukto hi guhyakAdhipate 

bodhisattvo yadasti tadastIti prajAnAti, yannAsti tannAstIti prajAnAti | yAvadasti saMvRtyA 



cakSurityAdi || 



tathA atraivAha-



sadA’pramAdo hyamRtasya mUlaM 



sattvArthayuktasya ca bodhicittam | 



yadyonizazcaiva vivekacitta- 



maparigraha: sarvasukhasya mUlam || iti ||



Aha ca- 



parAtmasamatAbhyAsAdbodhicittaM dRDhIbhavet | 



ApekSikaM parAtmatvaM pArAvAraM yathAmRSA || 



tatkUlaM na svata: pAraM kimapekSyAstvapAratA |



AtmatvaM na svata:siddhaM kimapekSya paro bhavet || 



taddu:khena na me bAdhetyato yadi na rakSasi | 



nAgAmikAyadu:khAtte bAdhA tatkena rakSasi || 



@192



ahameva tadApIti mithyeyaM parikalpanA | 



anya eva mRto yasmAdanyastatra prajAyate  || 



anyazcejjAyate tatra kiM puNyena prayojanam | 



yUna: kiM vRddhakAyasya sukhAya dhanasaMcayai: || 



mRte garbhagate tAvadanyo bAla: prajAyate | 



mRte bAlye kumAratvaM tannAzAyAgato yuvA || 



tannAzAccAgato vRddha: eka: kAya: kathaM mata: | 



evaM pratikSaNaM cAnya: kAya: kezanakhAdivat ||



atha bAlyaparityAgAdbAlo yAti kumAratAm | 



kAyasvabhAvo vaktavyo yo’vasthArahita: sthita: || 



kAyazcetpratimAkAra: pezIbhasmasu nAsti sa: | 



sUkSmabhAvena cettatra sthaulyaM tyaktvA vyavasthita: | 



anirdezya: svata: prApta: kAya ityucyate na sa: || 



tatra cintaiva me nAsti dRzyakAyastu nAzavAn | 



avasthAbhizca saMbandha: saMvRtyA caiva dRzyate || 



AgamAcca tadastitvaM yuktyAgamanivAritam | 



na guNavyatirekeNa pradhAnaM vidyate yata: || 



na ca trINi pradhAnAni tathA sattA guNA api | 



pratyekaM tryAtmakAste’pi zeSaM naikavidhaM jagat ||

| 



acetanaM ca vastrAdi tatsukhAdyAtmakaM katham | 



sukhAderna paTotpatti: paTAdestu sukhAdaya: | 



paTAdInAmahetutvAdabhAvastatsukhaM kuta: || 



tasmAdAgamayuktibhyAmanityaM sarvasaMskRtam | 



taddhetuphalasaMbandha: pratyakSatvAnna sAdhyate || 



svasaMtAne ca dRSTo’sau nityeSu ca kathaM yathA | 



paramANustu naiko’sti digbhedAnupapattita: ||



dIpatailaM kSayaM yAti kSIyamANaM na lakSyate | 



evaM bhAvA na lakSyante kSIyamANA: pratikSaNam || 



saMtAna: samudAyazca paGktisenAdivanmRSA |



tatrAbhyAsAdahaMkAra: parasmin kiM na jAyate || 



tasmAdevaM jagat jJeyaM yathAyatanasaMcaya: | 



aprAptameva taddu:khaM pratikAryaM parAtmano: ||



@193



ayuktamapi cedetatsvAtmanyastItaratra na | 



yadayuktaM nivartyaM tat svamanyadvA yathAbalam || 



kRpayA bahu du:khaM cetkasmAdutpAdyate balAt | 



jagaddu:khaM nirUpyedaM kRpAdu:khaM kathaM bahu || 



evaM bhAvitasaMtAnA: paradu:khasamapriyA: | 



avIcImavagAhante haMsA: padmavanaM yathA ||



sattveSu mucyamAneSu ye te prAmodyasAgarA: | 



taireva nanu paryAptaM mokSeNApyarasena kim || 



evaM parArthaM kRtvApi na mado na ca vismaya: |



na vipAkaphalAkAGkSA parArthaikAntatRSNayA || 



dazadiksattvasaMpattirAtmIyAsya na saMzaya: | 



nAstIrSyAvakAzo’pi parasaukhye svasaMjJayA || 



pareSAmAtmano vApi sAmAnyA pApadezanA | 



puNyAnumodanA caivaM buddhAdhyeSaNayAcanam || 



pariNAmanamapyevaM nirvizeSaM pravartate | 



puNyaM pravartate tasmAdanantaM sattvadhAtuvat || 



ayaM sa mArga: pravara: kSemAnantasukhotsava: | 



bodhisattvamahAsArtha: kalilaprItivardhana: ||



pAlyamAnazca satataM vajrapANyAdiyAntrikai: | 



mAragulmikasaMtrAsajananairbuddhakiMkarai: || 



saMbuddharAjatanayA bodhicittarathasthitA: | 



vahante tena mArgeNa stUyamAnA: surAdibhi: || 



tasmAdAtmatvamAropya sattveSvabhyAsayogata: | 



parAtmadu:khazAntyarthamAtmAdIn sarvathotsRjet || 



tRSNA parigraho yasya tasya du:khaM na zAmyati | 



pariNAmavinAzitvAtsa du:khajanako yata: || 



loke du:khAgnitapte ca kA rati: svasukhe bhavet | 



samantAddahyamAnasya nakhAdAhe’pi kiM sukham || 



AtmatRSNA ca sarveSAM du:khAnAM mUlamuttamam | 



tasmAnnihanmi tAmeva sattvebhya: svArthamutsRjan || 



tadagradUtI jJAtecchA jetavyA sarvayatnata: | 



AtmatattvasmRtiM kRtvA pratItyotpAdacintayA ||



@194



yadbhayAnnotsRjAmyetattadevAdadato bhayam | 



pratikSaNaM hi yAtyeva kAyazcittaM ca me yata: || 



yadi nityApyanityena nirmalA malavAhinA | 



bodhi: kAyena labhyeta nanu labdhA mayaiva sA || 



evamAtmAnamutsRjya sarvasattvArthamAcaret | 



bhaiSajyapratimAkalpo lokadharmeSvacintaka: || 



sarvasattvArthamantritve svaprajJAM viniyojayet | 



yuktyA saMrakSya tu dravyaM sattveSu vopayojayet || 



svakAye parakAye vA yaddu:khaM neha du:khakRt | 

sattvAnAM bhogavinnatvAt klezA: zodhyA: prayatnata: | 



lokopajIvyAtsattIrthAdbhujaMgakuNapA iva || 



puNyakSetramidaM zuddhaM saMpatsasyamahAphalam | 



sukhadurbhikSasaMtaptaM jagatsaMtarpayiSyati || 



lAbhasatkArakAyAdi tyaktaM nanu jane mayA | 



kopa: kasyArthamadyApi mRSA vA tanmayoditam || 



svArthaghneSu yadi dveSa: kRpA kutra bhaviSyati | 



nirdayasyApi ka: kopa: parArtho yadi nazyati || 



AkrozAdikSamA: satyamikSukasturikAdaya: | 



svAmyazanena durnyastA nopabhogyA bhavanti te || 



cintayati pratIkAraM na ca svAmihitecchayA | 



nApi saMcodayatyenaM bhogArthaM nopayAti ca || 



anusmRtyopasmRtyaitAnakRSToptA jinAtmajA: | 



nAnAviSayadhAtUnAM sarvendriyamahAgadAn || 



vijJapya smArayitvaitAn kruddhAnapyupakAriNa: | 



svabhAvAtyaktamAdhuryA: sukhayantyeva du:khitAn || 



dhAtava: paJca bhUvAritejonilakhasaMjJitA: | 



yAvatsattvA: sthitAstAvatsarveSAmarthakAriNa: || 



sarvaduzcaritenaiSAM sattvArthadvinivartanam | 



evametAn karomyeSa dhAtUn SaDapi nirvyathAn || 



yAvadAkAzaniSThasya niSThA lokasya saMbhavet | 



tAvatsthAsyAmi lokArthaM kurvan jJAnapura:sara: || 



AtmAcAryo’nuziSyAddhi sadAtmAnaM suziSyavat | 



apRSTvA cAtmanAtmAnaM balenArakSitakriya: ||



@195



ka eva mama du:khena du:khI syAnme bhayAdbhayI | 



taddoSAnuzayajJo vA yathAtmagururAtmana: || 



avirAgyapalAyI ca karuNAviSayo’pi vA | 



nityasaMnihitazcApi ziSya Atmasama: kuta: || 



klezonmatto’tha mohAndha: prapAtabahule pathi | 



skhalan pade pade zocya: para AtmA ca sarvadA || 



skhalitAnveSaNaM tasmAtsamAnavyasanAjjanAt | 



na yuktaM yujyate tvatra guNAn dRSTvAdbhutaM mahat || 



naikena zakyamAdAtuM mayA doSamahodadhi: | 



kRtyamanyairmamaivAtra ko’nyadoSeSu me kSaNa: || 



paracodanadakSANAmanadhISTopakAriNAm | 



vAkyaM mUrdhnA pratIcchAmi sarvaziSyo bhavAmyaham || 



saMgrAmo hi mamaikasya bahubhi: klezazatrabhi: | 



tatraikena raNAsaktamanye nighnanti mAM sukham | 



tatra ya: pRSThato bhItiM zrAvayedanyato’pi vA | 



pradviSTo vA prasanno vA same prANaprada: suhRt || 



alisaMghAtanIlena cIrabhAraNabhAriNA | 



vicitrasurabhisphItapuSpa[ze]kharahA[cA]riNA || 



yugapatsarvadigbuddhakSetrasAgaracAriNA | 



balinA pratikAryeNa sarvamArApahAriNA || 



narakapretasaMtApaprazamonmuktavAriNA |



saMsAragahanAntasthabhavyasattvArthasAriNA || 



jagannetrotsavotpAdibalAlaMkAradhAriNA | 



viduSA bAlavapuSA lokavismayakAriNA || 



maJjuzrIsaMjJakaM yattatpiNDIbhUtaM jagaddhitam | 



sarveNaivAtmabhAvena namastasmai puna: puna: || 



anekadu:khasaMtaptaprahlAdanamahAhradam | 



trailokyatRSNApAtAlaprapUraNamahAmbudam || 



jagadiSTaphalasphItadazadikkalpapAdapam | 



prArthitaprAptisaMhRSTajagannetrotpalArcitam || 



vismayodgataromAJcairbodhisattvazatai: stutam | 



maJjuzriyaM namasyAmi praNAmairuttarottarai:  ||



@196



ni:zeSadu:khavaidyAya sukhasattrapradAyine | 



sarvAkAropajIvyAya maJjughoSAya te nama: || 



iti jinatanayAnAM sarvathAtyadbhutAnAM 



caritamupanibadhyopArjitaM yacchubhaM me | 



bhavatu sukhamanantaM dehinAM tena yAvat 



sugatapadamanantavyomasImAdhipatyam || 



puNyavRddhirnAma ekonaviMza: pariccheda: || 



|| samAptazcAyaM bodhisattvavinayo’nekasUtrAntoddhRta: zikSAsamuccaya: || 



@197



prathamaM pariziSTam |



sUtroddharaNasUcI | 



[##This Appendix contains names in alphabetical order of Buddhist works



from which passages are cited in the## zikSAsamuccaya. ##In arranging these 

works, the word## Arya ##found prefixsd to names of works is omitted. In the 

case of works which are available in print, I have given references to editions 



used in [], while in the case of works which are not yet available in full or 



part in original Sanskrit, I have given references, as far as possible, in [ ] to## 



mahAvyutpatti ##(MVy.) Sec. 65; (2) Fragments available in Manuscript



Remains found in Eastern Turkestan (MR) edited by R. Hoernle, Oxford, 

1916; (iii) A Complete Catalouge of the Tibetan Buddhist Canon (T)



published by Tohoku Imperial University, Sendai,Japan, 1934; (iv) B. 



Nanjio’s Catalogue of Chinese translations of Buddhist## tripiTaka ##(N); and (v)##



sUtrasamuccaya ##of##  nAgArjuna (nag’s ##S S).Thereafter I refer to pages and 



lines of## zikSAsamuccaya ##on which the extracts occur and the topics to illustrate 



which they are cited in the order of their occurrence.]##



akSayamatisUtra [##MVy 19; T. 89,175; N 74; mentioned in## nAg’s ##SS##]



(1) [10-6 (bhUmipraviSTasyApi bodhisattvasya zikSAprajJapti:); (2) 16.26 (bodhisattva: kAyadu:khatayA 


na parikhidyate sattvAvekSayA); (3) 22.19 (atItAnAgatazubhotsarga:)  (4) 23.8 (bodhisattvena

zarIrarakSA kartavyA); (5) 66.27 (pApakAnAmakuzalAnAM dharmANAM prahANAya chandaM janayet); (6) 67.17
(zamathasya akSayatA); (7) 88.6 (kuzalamUlasya na kadAcidapi parikSaya:); (8) 93.12 (kAlAkAle 
pubarbodhisattvena vratasyopekSA karaNIyA) ; (9) 102.10 (muditAsvarUpam); (10) 105.21 (kIdRzaM
zrutaM bodhisattvavinaye prazastam ?); (11) 106.10 (dharmasaMbhArayoga eva jJAnasaMbhAro bhavati); 



(12) 117.11 (trividhA maitrI); (13) 126.4 (vedanAsvarUpam); (14) 127.10 (mAyopamaM



cittamiti cittadharmatA); (15) 127.13 (dharmasmRtyupasthAnam); (16) 144.23 (dAnavizuddhisvarUpam)



(17) 117.28 (eko bodhisattvo’dvitIyo’nuttarAyAM samyaksaMbuddhau matiM karoti) : (18) 119.32



(bodhisattvo’cintyaM kAlaM saMnahyati) ; (19) 151.31 (AzayasvarUpam) ; (20) 151.4 (adhikA- 



dhikaguNAdhigamapravRtta Azayo'dhyAzaya ucyate); (21) 151.26 (bodhisattvasya sarvasattveSu majjAgataM 



prema) ; (22) 152.30  (AtmaparapApadezanApuNyasaMbhAre yathAgItai: stotrai: bhadracaryAdigAthAbhirvA pUjanA) ; 



(23) 153.11 (AtmaparapApadezanA) ; (24) 168.13 (zraddhAdipaJcendriyANAM sadAbhyAsa: kArya:) 

aGgulimAlika (sUtra) ##[MVy 74; T 213; N 434]##



74.19 (mAMsavarjanam)



acalopAsikAvimokSa [= gaNDavyUha, 20]



adhyAzayasaMcodanasUtra [##T 69; N 37; mentioned in## nAg’s ##SS##]



12.19 (yatkiMcinmaitreya subhASitam, sarvaM tadbuddhabhASitam) ; (2) 56.9 (sarvabodhisattva-



yAnikapudgalA namaskartavyA:) ; (3) 58.1 (anarthavivarjanopAyA:); (4) 61.17 (anarthavivarjanam) ; 



(5) 61.24 (bodhisattvena lAbhasatkAradoSadarzinA bhavitavyam); (6) 62.18 (saMgaNikAyAM doSA:) ; 


(7) 63.3 (bhASyArAme doSA:); (8) 64.1 (nidrArAme doSA:); (9) 64.17 (karmArAme doSA:); 

(10)65.13 (prapaJcArAme doSA:) ; (11) 65.30 (saMkSepato’narthavarjanam) ; (12) 187.28 (nirAmiSaM 



dharmadAnaM kartavyam). 



anantamukhanirhAradhAraNI [##T 524; N 956##]



14.25 (tRSNAyA: parityAga:).



@198



anupUrvasamudgataparivarta [?]



166.13 (caturo bhadrAnuzaMsAn pazyan bodhisattvastathAgatapUjAyAmutsuko bhavati). 



apararAjAvavAdakasUtra [##MVy 195; T 221; N 988##]



(1) 9.6 (vinApi caryayA bodhicittamupakArakam; (2) 9.16 (bodhicittasya vipAka:). 

avalokanAsUtra [##Mvyastu, II 363; T 195##]

(1) 53.10 (abhUmipraviSTeSu bodhisattvaSu kArApakAracintA); (2) 156.1 (vandanAdinA 



puNyavRddhi:).



avalokitezvaravimokSa [=gaNDavyUha, 28] 
154.26 (kuzalamUlasya sarvasattvaprapAtabhayavigamAya pariNAmayati). 

AkAzagarbhasUtra [##MVy. 18; T 260; N 67-69; mentioned in## nAgs ##SS as##



AkAzagarbhaparivarta]



(1) 9.19 (abhUmipraviSTasyApi bodhisattvasaMvarAdhikAra); (2) 9.28 (abhUmipraviSTasya zrAvaka- 



yAnameva na bhavati) ; (3) 37.1 (vividhA mUlApattaya:) ; (4) 39.32 (mUlApattInAM ni:saraNam); 



(5) 40.13) adhyeSaNamantrasya pATha:).



Aryasatyakaparivarta [?]



92.25 (putradRSTAnta:)



ugra[datta] paripRcchA [##MVy 72##]



(1) 9.29 (mAtsaryaparyavanaddhasyApi zikSApadopadeza:) ; (2) 14.29 (yaddattaM tanna te bhUyo rakSitavyam) ; 



(3) 24.9 (AcArye dharmagauravaM karaNIyam) ; (4) 47.4 (kAmamithyAcArAtprativiratena bhavitavyam) ; 

(5) 47.10 (svabhAryAyA antike tisra:  saMjJA utpAdayitavyA:); (6) 68.3 (pramAdasthAnAtprativiratena 


bhavitavyam) ; (7) 68.5 (smRtisaMprajanyasya avikSepa:) ; (8) 73.25 (nimantraNasvIkAra:) ; 

(9) 75.29 (vasanopabhogaprayojanam) ; (10) 80.4 (susamIkSitakAritA sukRtakarmakAritA ca zikSA- 



padam) ; (11) 80.8 (putrabhAryAdInAM samyakparibhoga:) ; (12) 80.28 (parakRtyakArita: svakArya- 



parityAga:) ; (13) 81.12 (bodhisattvena satatamAtmA garhaNIya:) ; (14) 82.13 (datvA na vipratisAra- 



cittamutpAdayati); (15) 100.21; (bodhisattvena anunayapratighApagatena bhavitavyam) ; (16) 101.4



(cittasya laghutA) ; (17) 107.1; (gRhadoSabhAvanA) ; (18) 108.27 (sattvasaMsargo me na 



kartavya:) ; (19) 109.20 (kevalamaraNyavAsena zramaNo na bhavati) ; (20) 110.29 (AraNya-



kena bhikSuNA kAryavazAd grAmaM gatena sAyamaraNye pratinivartitavyam) ; (21) 143.4 (samyagAjIvazodhanAt



bhogazuddhirbhavati) ; (22) 144.28 (anyaprasAdanopAyAsaMbhave madyAdInAmapi dAnamanumodyate) ; (23) 



152.25 (bhadracaryA nAma triskandhakapravartanam | tacca pApadezanA puNyAnumodanA buddhAdhyeSaNA ca) ; (24)



167.27 (adhyeSaNAnuzaMsA:).



uttarajAtakam [##Part of## nArAyaNaparipRcchA ?]



105.10 (dharmakAmAnAmanyalokadhAtusthitA api buddhA mukhamupadarzayanti).



udayanavatsarAjaparipRcchA [##T 73; N 13 (29), 788; mentioned in## nAg's ##SS##]



(1) 48.13 (kAmAnAM vivarNanaM jugupsA ca); (2) 49.15 (strInirjitA na dAnaM dAtuM zaknuvanti)



upAyakauzalyasUtra [##MVy 20; T 261; N 23,52,926; mentioned in## nAg's ##SS##]



40.25 (mUlApattimApanno bodhisattva: abhavyo buddhabhUmau parinirvAtum); (2) 92.15 (ke 



punarupAyakuzalA: ?) ; (3) 93.23 (vratApekSayApyadhikaM sattvArthaM pazyet) ; (4)  93.20 (utsoDhavyameva



bodhisattvena nairayikaM du:khAmApattimApattum) ; (5) 93.23 (upAyakauzalyena ApattIrvinodayayet) ; (6)



94.1 (bodhisattva rAgamutpAdya sugatirlabhyate) ; (7) 94.9 (gaNikAvat kRtArtho bodhisattvo nirapekSa: taM 



puruSaM tyajati)



upAliparipRcchA [##T 68; N 23 (24), 36, 979; MR##]



[1] 92.3 (gurvINAM laghvInAM ca mUlApattInAM dezanA); (2) 94.12 (bodhisattvasya dve mahAsAvadye 



ApattI) ; 99.7 (puna: punarApattau zIlaskandhavinAza:).



@199



karmAvaraNavizuddhisUtra [##MVy 58 (?) ; T 218; N 1094]



53.18 (AvaraNazabdasyArthavistara:) ; (2) 96.13 (kathaM karmAvaraNavizuddhiM pratilabhate ?).



kAmApavAdakasUtra [##Not mentioned in T or N.##]



 46.11 (nivAraya bhikSo cittaM kAmebhya:). 



kSitigarbhasUtra [##T 64; mentioned in## nAg's ##SS##]



11.3 (bodhisattvena kuzalamUlaM samAdAya rakSitavyam); (2) 41.24 (yo buddhamuddizya 



pravrajita:, sa yadi parasmin daNDaprahAraM dadyAt, sa mRta: kathyate’smin dharmavinaye); (3) 42.3 (ye 



pAtrabhUtAn pravrajitAn viheThayanti, te sAparAdhA bhavanti); (4) 42.6  (raktakASAyadhvajo mokSadhvaja:) ; 



(5) 42.7 (karmAvaraNapratidezanA) ; (6) 52.17 (dazabhirAkArai: saddharmaparirakSakANAM rakSaNaM kartavyam) ; 



(7) 59.14 (buddhasaMmukhe praNidhAnam); 98.8 (prANAtipAtaviratyA karmAvaraNaM mardayati).



gaganagaJjasUtra [##MVy 11; T 148; N 61##]



(1)22.17 (bodhisattvasya kuzalamUlaM sarvasattvopajIvyam); (2) 29.4 dharmabhANakasya anarthavivarja- 



nam paripAlanam) ; (3) 31.27 (mArakarma); (4) 32.26 (mArakarma); (5) 66.22 



(sadA acchidracittena bodhisattvena bhavitavyam);  (6) 71.11(kathamAdeyavacano bhavati ?) ;



(7) 144.10 (ahaMkAramamakAravizuddhAddAnAt puNyavizuddhirbhavati) ; (8) 145.1 (zIlavizuddhi:) ; 



(9) 145.3 (bodhisattvasya paramA gaganasamA kSAntireva zIlavizuddhi:).



gaNDavyUhasUtra [##Edited by D.T. Suzuki and H. Idzumi. Kyoto, Japan##]



 4.9 (kSaNasaMpat); (2) 62.8 (bodhicittam); (3) 8.19 (bodhicittaM dvividham) ; 



(4) 23.9 (kalyANamitrasevanam); (5) 23.26 (Aryasudhana: kalyANamitraM sAradhvajaM bhikSu sevate ;)



 (6)24.1 (sudhano meghaM dramiDaM sevate) ; (7) 60.9 (bodhicittotpAdakAnAM guNAnAmudbhAvanam) ; 



(8) 69.7 (svacittAdhiSThAnaM sarvabodhicaryA) ; (9) 69.11 (cittanagaraparipAlanakuzalena bhavitavyam) ; 



(10) 83.5 (anyonyAvamAnanAsamuditenAkuzalamUlena Ayu:pramANAdapi parihIyate) ; (11) 85.22



(bodhisattva: sarvasattveSu AcAryazAstRsaMjJAmutpAdayati) ; (12) 101.6 (sarvaklezanirghAtAya duryodhanaM cittamu- 



tpAdayitavyam) ; (13) 147.9 (vyavasAyadRDhIkaraNam) ; (14) 164.18 (buddhasamavadhAnaprayojanam) ; 



(15) 164.29 (arthAya sarvasattvAnAmutpadyante tathAgatA:).



gocaraparizuddhisUtram [##MVy 51##]



187.23 (sarvAvasthAstu sattvArtha: puNyavRddhaye hetu:).



caturdharmakasUtra [##T 250; N 266-67##]



26.9 (kalyANamitraM na parityaktavyam) ; (2) 89.28 (pApazodhanasya upAyA:). 



candrapradIpasUtra = samAdhirAjasUtra [##Edited in Gilgit Mss. by N. Dutt; our edition



in BST. No 2##]



 13.16 (zikSAdaro mahAphalavipAka:) ; (2) 14.20 (utsargArthaM vairAgyamutpAdayet, tyAgAnu- 



zam*sAMzca  bhAvayet) ; (3) 34.6 bodhicittasya asaMpramoSakAraNam) ; (4) 59.22 (anarthavarjanam) ; 



(5) 66.12 (niSphalaskandavarjanam) ; (6) 64.16 (zIlaM samAdhisaMvartanIyam) ; (7) 68.19 (zIlArthinA



samAdhau yatna: kArya:) ; (8) 68.21 (dhyAnAnuzam*sA:) (9) jJAnavatIparivarta-75.5 (mAMsabhakSaNAnujJA) ; 



(10) 76.20 (AtmatRSNopabhogAttu kliSTApatti:) ; (11) 87.21 (maitrIbhAvaphalam); (12) 92.32



(svasaukhyasaGgena paradu:khopekSA bhavati) ; (13) 98.18 (vyApAdaviratyA sarvapApakSaya:) ; (14) 100.18



(kSAntipAramitAsvarUpam) ; (15) 102.7 (sarvakSAntidRDhIkaraNaprayoga:); (16) 105.2 (zrute vIryamArabhet); 



(17) 107.2 (cittazodhanArthamaraNyamAzrayet) ; (17) 107.16 (bAlAnAM parivarjanA); (18) 107.27



(araNyaguNavarNanam) ; (19) 180.7 (araNyavAsaguNA:) ; (20) 108.16 [grAmaM varjayitvA araNyAzrayaNe 



kSipraM samAdhirlabhyate) ; (21) 130.6 (zUnyatAbhAvanAnuzaMsA:) ; [22] 146.22 (AtmabhAvavRddhi:) ;



(23) 153.12 (anumodanAparivartapAThena anumodanA) ; (24) 169.5 (maitrIsvarUpam) ; (25) 

189.26 (dharmadAnavidhi:) ; (25) 191.1 (apramAda: kuzalasya pradhAnamUlam).
@200



candrottarAdArikAripRcchA [##T 191; N 441##]



47.14 (strIzarIrasya paryavekSA).



cundAdhAraNI [?]



96.20 (pApakSayArthaM cundAdhAraNIjapa:).



jJAnavatIparivarta [= candrapradIpasUtra = samAdhirAjasUtra, 34]



75.5 (mAMsabhakSaNAnujJA).



jJAnavaipulyasUtra [##Mentioned in## nAg's ##SS##]



106.22 (sArthakAni zAstrANi zikSitavyAni).



tathAgatakoSagarbhasUtra [##T 258; N 384; mentioned in## nAg's ##SS##]



(1) 96.1 (zUnyatAdhimuktyA pApazuddhirbhavati).



tathAgataguhyasUtra [##MVy 30; mentioned in## nAg's ##SS##]

(1) 8.4 (kasya bodhicittotpAda: ?) ; (2) 71.1 (kIdRzaM bodhisattvena vaktavyam ?) : (3)
89.4(zodhitasyAtmabhAvasya bhoga: pathyo bhaviSyati); (4) 89.11(dharmakAyaprabhAvito bodhisattvo



darzanenApi sattvAnAmanugrahaM karoti) ; (5) 130.4 (satkAyadRSTyupazamAt sarvaklezA: upazAmyanti) ; 



(6) 146.8 (balavardhanopAyA: ); (7) 168.5(zradhAdInAM sadAbhyAsa: kArya:) (8) 191.87 (apra-



mAdasvarUpam) ; (9) 191.19 (apramAdAnuzaMsa:). 



tathAgatabimbaparivarta [##mentioned in## nAg's ##SS##]



96.24 (pApapratipakSasamudAcAra:).



trisamayarAja [##T 3401##]



 77.9 (vidyoccAraNam); (2) 96.16 (pApapratipakSasamudAcAra:) ;(3) 153.3 (buddha- 



pUjAvarNanam).



dazadharmakasUtra [##T 53; N 23 (9), 29##]



6.13 (zraddhA); (2) 8.12 (bodhicittotpAdasya kAraNAni); (3) 66.14(niSphala- 



spandavarjanam).



dazabhUmi(ma)kasUtra [##Ed. by Rahder, Paris##] 

(1)9.24 (prathamAyAM bhUmAvapi bodhicittamutpadyate); (2) 9.26 (pramuditAyAM bodhisattvabhUmau 



bodhicittamacalaM bhavati); (3) 9.27 (bodhicittotpAdena saMbodhiparAyaNo bhavati) ; (4) 9.29 (Atma- 

saMjJApagamAd bodhisattvasya Atmasneho na bhavati) ; (5) 10.2 (bodhisattva: pramuditAyAM mastakamapi dadAti) ; 

(6) 10.8 (bodhisattvena zikSApadeSu zithilena na bhavitavyam) ; (7) 71.5 (amanojJavAkyaparivarjanam);



(8) 123.21(mohazodhanArthamavidyAdInAM visAmagrIkaraNam); (9) 152.1 (bodhisattvastathArUpaM puNyasaMbhA- 



ramupacinoti, yena saMbhRtena sarvasattvA atyantavizuddhimApnayu:) ; (10) 152.14 (saMsArATavImArgapratipannA: 



sattvA bodhisattvai: sarvadu:khopazame anAvaraNanirvANe pratiSThApayitavyA: ) ; (11) 153.14 (daza mahApraNi- 



dhAnAni). 



divyAvadAna [saMgharakSita, sUkarikA, cakravartivyAkaraNa] [##Our edition in BST No. 20; also



Cowell and Neil's edition##]
(1)36.4 (saMgharakSitAvadAne-vaiyAvRtyakareNabhikSuNA sarvabhikSusaMghasya cittamAvarjanIyam | 



anyathA anartha:)



dharmasaMgItisUtra [##MVy 21; T 238; N 426; mentioned in## nAg's ##SS##] 



10.19 (satyagurukeNa bodhisattvena bhavitavyam); (2) 66.16 (yatkiMcidbodhisattvAnAM karma,



tatsarvaM parArthameva pravartate);(3) 67.24 (samAhitamanaso yathAbhUtadarzanaM bhavati) (4) 69.1 (svacittAdhIno 



dharma:); (5) 70.1 (bodhisattvasya sattvAvarjanameva kRtyam); (6) 70.16 (ya: sattvAn rakSati, sa zIlaM



rakSati); (7) 71.13 (na bodhisattvenaiSA vAgbhASitavyA yayA paro vyApadyeta) ; (8) 79.14 (dAsopamena-



bodhisattvena bhavitavyam) ; (9) 81.4 (bodhisattva: sarvasattvAnAM prathamataraM bodhimicchati) ; (10) 81.13



(bodhisattvazikSA) ; (11) 81.18 (mahAkaruNAmUlA: sarvabodhisattvazikSA:) ; (12) 85.8 (sattvakSetraM bodhi- 



@201



sattvasya buddhakSetram); (13) 100.15 (trividhA kSAnti:); (14) 124.2 (kAyasmRtyupasthAnam); (15) 



124.11 (kAyasvarUpavarNanam); (16) 126.7 (vedanAsmRtyupasthAnam); (17) 139.31(tathateti



zUnyatAyA etadadhivacanam); (18) 140.6(cakSU rUpeSu na raNati, saMsargAbhAvAt); (19) 150.18 (yasya



punarAzayo nAsti, sarve buddhadharmAstasya dUre); (20) 151.14 (vyavasAzayau dRDhIkRtya kAruNyaM puraskRtya yateta 



zubhavRddhaye) ; (21) 171.15 (buddhAnanusmRtya tadguNapariniSpattyarthaM smRtimupasthApayati); (22) 171.24
(dharmAnusmRti); (23) 172.16 (dharmAnusmRti:).
nArAyaNaparipRcchA [##T 684. Dr. A. C. Banerjee’s publication bearing the same



title seems to be a different work##]



(1) 16.6 (na tadvastu bodhisattvenopAdAtavyaM yasminnasya tyAgacittaM notpadyate): (2) 81.29 



(bodhisattvo nAtmaheto: zIlaM rakSati, api tu sarvasattvahitasukhayogakSemArthika: zIlaM rakSati); (3) 105.8 



(zrutAnuzaMsA:) .



niyatAniyatAvatAramudrAsUtra [##T 202 ; N 131,132 ; mentioned in## nAg's ##SS##]



7.17 (pazurathagatiko bodhisattva:); (2) 52.9 (bodhisattvasya prasannena cittena darzane



puNyaprasava:). 



nirvA[rmA ?]NasUtra [?]



74.19 (mAMsavarjanam). 



piTaka [bodhisattvapiTaka, vidyAdharapiTaka (##MVy 5##)]

pitR[tA] putrasamAgama [##MVy 8 ; T 60 ; N 23 (16); mentioned in## nAg’s ##SS##]

110.18 (sarvadharmasukhAkrAntena samAdhinA sukhAmeva vedanAmutpAdayate) ; (2) 131.4



(nirAtmAna: sarvadharmA:) ; (3) 136.26 (saMvRtiparamArthasvarUpam); (4) 137.7 (anuttarAyAM samyaksaM-

bodhau bhagavatA rUpAdikaM naiva vyAkRtam); (5) 137.14 (sarvadharmA bodhisvabhAvavirahitA boddhavyA:); 
(6) 137.20 (kA bhUtakoTi: ?) ; (7) 137.23 (sarvadharmasvabhAvadarzanam) ; (7) 138.13
(maitrIbhAvanA) ; (8) 139.3 (zUnyaM hi cakSuzcakSu:svabhAvena);(9) 139.9 (svapnasadRzA: sarvadharmA:) ;

(10) 139.14 (zUnyatAvyAkaraNam). 



puSpakUTadhAraNI [##T 516, 886; N 337-39, 857; mentioned in## nAg’s ##SS as## 
puSpakUTasUtra]



96.29 (pApakSAlanopAyA:). 



prajJApAramitA (bhagavatI, mahatI, aSTasAhasrikA) [##Ed. by Rajendralal Mitra in BI; by



Wogihara along with## Aloka ##of## Haribhadra; ##BST 4##]



aSTa^ 24.14 (kalyANamitreSu gauravamutpAdayitavyam); (2) 31.13 (mAra: bodhisattvasyAntike



balavattaramudyogamApatsyate) ; (3) 31.15 (mAro bodhisattvasya viheThanamupasaMhRrati) ; (4) 68.10



(saMprajanyalakSaNam); (5) 146.28 (dAnAdbhogasya vardhanam); (6) 166.27 (anumodanAnuzaMsA:); 

(7) 167.13 (anumodanAnuzaMsA:); (8) 186.20 (bodhisattvena sarvasattvAnAmarthAya sarvaM parityaktavyam) ; 



(9) 188.4 (bodhisattvena dharmadAnaM nirAmiSaM kartavyam).

pramuditA [ =dazabhUmikasUtra]



pravrajyAntarAyasUtra [##mentioned in## nAg’s ##SS##]



42.21 (catubhirdharmai: samanvAgato gRhI akSaNaprApto bhavati).



prazAntavinizcayaprAtihAryasUtra [##MVy 52; T 129; N 522; mentioned in## nAg’s ##SS##]



12.29 (zikSArambhasya mahAphalatvam); (2) 13.4 (bodhisattvena caryAnuzaMsadarzinA caryAyA na 

nivartitavyam); (3) 50.9 (jIvitAparopaNe kuzalamUlAnAmantarAyo bhavati) ; (4) 50.9 (bodhi- 



sattvasya apAyakaraNe anarthA:); (5) 51.6 (pratighacittotpAde niyataM narakaMvAsa:); (6) 51.24 



(stUpAdInAM pUjayA puNyaprasava:); (7) 81.21 (dharmaparyeSTiprazaMsA).



prAtimokSa [?] 



70.25 (lokAprasAdakaraM varjanIyam). 



@202



bRhatsAgaranAgarAjaparipRcchA [= sAgara^. ##MVy 32; T 154; N 840##]



bodhisattvapiTaka [##MVy 5; T 56; N 23 (12), 1005; mentioned in## nAg’s ##SS##]

165.20 (puNyavRddhayupAyA:) ; (2) 165.24 (caityasaMskAraphalam).



bodhisattvaprAtimokSa [##T 248##]



(1)10.9 (strINAmapi saMvaropadeza:); (2) 14.6 (bodhisattvAnAmabhyAsavizrAme Apattayo



bhavanti); (3) 14.28 (bodhisattva: sarvadharmeSu parakIyasaMjJAmutpAdayati, na kaMcidbhAvamupAdatte); (4) 



15.30 (bodhisattvAnAM zAThyaM mAtsaryamIrSyA paizunyaM lInacittatA ca na saMvidyate) ; (5) 23.5 (utsRSTA- 



nAmapi zarIrAdInAM rakSA kAryA) ; (6) 24.3 (kalyANamitraparigraha:); (7) 34.31 (sahadhArmike



dharmazravaNe tathAgatapUjAyAM ca vaiyAvRtyaM karaNIyam) ; (8) 70.21 (sattveSvaprasAda: parihartavya:) ; (9)



70.23 (noccairbhASiNA bhavitavyam); (10) 80.11 (kuzalAntakarau tyAgAtyAgau na kAryau); (11) 



104.22 (kSAntisvarUpam). 



brahmaparipRcchA [##T 158; mentioned in## nAg’s ##SS##]



70.24 (na ca vadhakasadRzena bhavitavyam). 



bhagavatI = aSTasAhasrikA prajJApAramitA [##Ed. by R. Mitra, 1888; by Wogihara, 



1932-35; our edition in BST No. 4##] (1) 104.11 (kSAntau cittamutpAdayati) ; (2)



112.3 (samAdhAnAya yujyeta) ; (3) 112.7 (sarvAkArajJatApratisaMyuktairmanasikArairdhyAnaM samApadyate) ; (4) 


116.6 (kAyaM dhAtuzo vibhajya vijAnAti) ; (5) 116.11 (kAyasyAzucitvam) ; (6) 130.23

(sarvadharmAnAvaraNatAM pratilabdhukAmena prajJApAramitAyAM zikSitavyam) ; (7)139.29 (kimutpanno dharma 



utpadyate utAnutpanna: ?). 



bhadrakalpikasUtra [##T 94 : N 403 ; mentioned in## nAg’s ##SS##]



8.25 (yatkiMcit kuzalaM kRtvA bodhicittamutpadyate). 

bhadracarIpraNidhAnarAja (= bhadracaryagAthA) [##T 4359] [Text edited in Eastern Buddhist, 

Vol. V 242-247, by Hokei IdumI# = gaNDavyUhasUtra, ##pp. 543-548##]



(1)153.12 (anumodanA adhyeSaNA ca) ; (2) 153.13 (pariNAmanA) ; (3) 155.3 (anuttarA



pariNAmanA). 

bhikSuprakIrNaka [##Being edited by K. P. Jaiswal Institute, PatnA#]

86.5 (bhagavatA glAnasya bhikSorupasthAnam) ; (2) 86.11 (sattvArAdhanaM mahAphalam).



bhaiSajyaguruvaidUryaprabharAjasUtra [##Gilgit Mss., Vol. I##]



11.8 (bodhisattvena kuzalamUlaM vardhayitavyam); (2) 97.3 (zikSApadAdidhAriNAM na kadAcidapAya- 



gatirbhavati); (3) 97.22 (zikSApadAdidhAriNAM sugatirbhavati); (4) 98.1(bhaiSajyagurostathAgatasya



nAmazravaNe strINAM na puna: strIjanma). 



maJjuzrIbuddhakSetraguNavyUhAlaMkArasUtra [##MVy 56; T 59 ; N 23 (15)##]



11.11 (bodhisattvena pUrvajanmAvadAne caryopetaM bodhicittamutpAditam) ; (2) 11.28



(bodhisattvasya praNidhAnAnujJAnam) ; (3) 34.1(kathaM bodhisattva: praNidhAnAnna calati ?) ; (4) 98.3



(maJjuzriyo nAmadhAraNe na puna: strIbhAvo bhavati).



maJjuzrIvikrIDitasUtra [##T 96; N 184-85; mentioned in## nAg’s ##SS##] 



(1) 83.3 (pratigha: kalpazatopacitaM kuzalamUlaM pratihanti). 



mahAkaruNA [puNDarIka] sUtra [MVy 23 ; T 111 ; N 117 ; mentioned in## nAg’s ##SS##]

55.30 (bADizikavad buddho’pi saMsArodakasarasa uddharati) ; (2) 164.5 (buddhapUjayA



yatkuzalamUlaM tannirvANaparyavasAnam. )



mahAmeghasUtra [##T 232, 235, 657, 1063 ; N 244 ; Baroda Ms. seems to be A#



dhAraNI]

(1) 74.19 (mAMsavarjanam) ; (1) 102.27 (du:khAdhivAsanA kSAnti:).



mahAvastu [##see## avalokanAsUtra]



@203



mArIcI (vidyA) [##T 564, 988 ; N 844-847##]



(1) 78.28 (vidyA)



mAlAsiMhanAdasUtra (= zrImAlA^) [##mentioned in## nAg’s ##SS##]



maitreyavimokSa [ = gaNDavyUhasUtra, 52]



(1.2) (caryAvikalamapi bodhicittaM phalapradam) ; (2) 98.27 (bodhicittena pApavizuddhi:). 



ratnakaraNDakasUtra [##MVy 84 ; T 117 ; N 168-69## ] 



7.10 (pRthagjano’pi bodhisattva:); (2) 190.20 (bodhisattvasya nAnAsaMbhAropacitaM kuzalamUlaM



vivardhate).



ratnakUTasUtra [##MVy 39##]



(1) 33.13 (bodhicittasaMpramoSasya hetava:) ; (2) 33.17 (teSAM varjanahetava:) ; (3)34.4

(bodhicittasya asaMpramoSakAraNam) ; (4) 34.19 (bodhisattvasya catvAri skhalitAni) ; (5) 34.28

(na anadhimuktikatayA tathAgatAnAM sattveSu dharmadezanA pravartate) ; (6) 81.11 (bodhisattvapratirUpakA:) ; 



(7) 82.22 (bodhisattva: lAbhasatkArabhIta: syAt) ; (8) 108.30 (cittazodhanamaraNyagatena kartavyam) ;



(9) 126.13 (cittasmRtyupasthAnam).



ratnacUDasUtra (^paripRcchA) [##MVy 38 ; T 91 ; N 23 (47##)]
66.26 (sarvAkAravaropetA zUnyatA) ; (2) 68.6 (smRtilakSaNam) ; (3) 124.17



(kAyAnityatAbhAvanA) ; (4) 125.22 (vedanAsmRtyupasthAnam) ; (5) 126.31(cittasvarUpagaveSaNam) ; 



(6) 127.20 (dharmasmRtyupasthAnam) ; (7) 127.27 (dharmANAM pratyavekSA) ; (8) 145.10 



(caryAparizuddhi:) ; (9) 168.30 (zraddhAdInAM balAnAM sadAbhyAsa: kArya:). 



ratnameghasUtra [##MVy 12 ; T 231 ; N 152, 964 ; mentioned in## nAg's ##SS##]



7.28 (sarvabAlacaritavipattisamatikrAnto bodhisattva:) ; (2) 13.22 (bodhisattvena zikSApadeSu



zikSitavyam ; (3) 22.26 (dAnaM hi bodhisattvasya bodhi:) ; (4) 32.20 (bodhisattva: IryApatheSu 



vIryamArabhate) ; (5) 33.1 (kathaM bodhisattvo mArakarmaparihAropAyakuzalo bhavati ?) ; (6) 33.6



(akalyANamitralakSaNam) ; (7) 34.11 (avasAdo bodhisattvena varjanIya:) ; (8) 66.3 (anarthavarjanam) ; 



(9) 68.26 (cittapUrvagamA: sarvadharmA:) ; (10) 70.10 (saMkSepasaMvara:) ; (11) 70.12 (bodhisattva-



samudAcArA:) ; (12) 71.30 (satatabhaiSajyam) ; (13) 75.12 (zmAzAnikena nirAmiSeNa bhavitavyam); 



(14) 75.23 (bhaiSajyopayoga:) ; (15) 76.10 (vihAre sthiti:) ; (16) 76.15 (vihArazayyA) ;



(17) 82.19 (kva AtmotkarSo nirdoSa: ?) ; (18) 83.9 (kva lAbhasatkAra anujJAyate ? ) ;



(19) 83.16 (tena dAnena nonnato bhavati) ; (20) 18.17 (kIrtizlokazabde nonnAmajAto bhavati).



(21) 83.22 (caNDAlakumAropamAzca viharanti nIcanIcena manasA) ;(22) 83.24 (abhiniSkrAnta-



gRhavAso bodhisattvo nihatamAno bhavati) ; (23) 87.28 (kathaM bodhisattvo’yonizomanaskArAvagato bhavati ?) ;



(24) 88.2 (bodhisattvo nAtmAnamutkarSayati, na parAn paMsayati) ; (25) 93.30 (AnantaryacikIrSupuruSasya 



mAraNAnujJAnam) ; (26) 100.99 (kSAntiguNA:) ; (27) 115.30 (rAgAdInAM pratipakSAn bhAvayet, tannidAnaM 



ca varjayet) ; (28) 143.6 (bodhisattvo dAyakadAnapatInAmantike prasAdacittamutpAdayati) ; (29) 146.6



(balavardhanam) ; (30) 150.8 (na bodhisattva: sattvadurdAntatAM jJAtvA parikhinna: parizuddhAyAM lokadhAtau praNidhAnaM 



karoti) ; (31) 152.32 (buddhapUjAvarNanam) ; (32) 153.8 (tathAgatapUjopasthAnAni) ; (33) 153.10 



(vividhAni pUjopasthAnAni anuvicintayati) ; (34) 166.20 (tathAgatapratimAdikaraNaphalAni) ; (35)



186.2 (sarvAvasthAsu sattvArtha: puNyavRddhaye hetu:).



ratnarAzisUtra [##T 88 ; N 23 (44) ; MR; mentioned in## nAg’s ##SS##]



(1) 34.32 (vaiyAvRtyakareNa bhikSuNA sarvabhikSusaMghasya cittamArAdhitavyam); (2) 72.3 



(dharmasaMnAha:) ; (3) 72.30 (rasasaMjJA notpAdayitavyA) ; (4) 76.4 (kASAyadhAraNaprayojanam) ;



(5) 76.25 (zraddhAdeyaM paribhogazca); (6) 111.1 (araNyavAsagatena vyAlamRgebhyo na bhetavyam) ; 

(7) 111.19 (araNyagatasya devAdaya: sAkSiNo bhaveyu:) ; (8) 165.28 (tathAgatastUpakaraNaphalam) ; 



(9) 165.32 (tathAgatacaityapUjAphalam).



@204



ratnolkAdhAraNI [##MVy 50 ; T 145, 847 ; N 745##]



(1) 4.21(zraddhAmUlam) ; (2) 6.8 (saMkSepata: zraddhAmUlam) ; (3) 85.11 (prathamacittotpAdiko 



bodhisattva: sarvasattvAnAmantike dazaprakAraM cittamutpAdayati) ; (4) 174.7 (bodhisattvaguNabhAvanA



rAjAvavAdakasUtra (##also## apararAjA^)  [##MVy 105 ; T 221 ; mentioned in## nAg’s ##SS## (?).

(1) 114.19 (sarvasaMskArA adhruvA:). 



rASTrapAlasUtra (^paripRcchA) (^pAloktagAthA) [##Ed by L. Finot in BB##]



(1) 34.23 (anadhimuktirapyanartho bodhisattvasya) ; (2) 85.3 bodhisattvA mAnavazena 



apAyabhUmiM gacchanti) ; (3) 108.20 (araNyavAsaguNA:) ; (4) 112.25 (lIne manasi muditAbhAvanayA 



uttejanaM kuryAt) ; (5) 169.13 (buddhAdyanusmRtivarNanam).



laGkAvatArasUtra [##Ed. by B.Nanjio, Japan##]



73.27 (mAMsavarjanam) ; (2) 74.20 (mAMsavarjanam) ; (3) 75.16(prakRtimRtAnAmapi mAMsasya



parityAga:).



lalitavistara [##Our edition in BST No 1, also Lefmann’s and Rajendralal



Mitra’s editions.##]



(1) 6.18 (zraddhA) ; (2) 113.4 (saMsAranityatA) ; (3) 127.29 (skandhAdInAM zUnyatA). 



lokanAthavyAkaraNa [##T 174 ; N 165-66##]



(1) 129.13 (zUnyA anAmakA dharmA:). 

lokottaraparivarta [##MVy 9 ; mentioned in## nAg’s ##SS##]



 84.13 (bodhisattvAnAM daza mArakarmANi). 



vajracchedikA (prajJApAramitA) [##Max Muller’s edn.##]



 95.28 (gambhIrasUtrAntaparicayAtpApakSayo bhavati) ; (2) 146.26 (yo bodhisattvo’pratiSThito 



dAnaM dadAti, tasya puNyaskandhasya na sukaraM pramANamudgrahItum). 

vajradhvajasUtra [^dhvajapariNAmanA] 



(1) 16.32 (bodhisattva AtmAnaM sarvasattveSu niryAtayati) ; (2) 18.28 (bhogapuNyAdInAM bodhisattva



notsarga:) ; (3) 19.4 (bodhisattva: satkRtya dAnaM dadAti) ; (4) 19.10 (satkRtya dAnam) ; (5) 20.15 

(kuzalamUlapariNAmanA) ; (6) 117.19 (buddhadharmaprayuktayA maitryA dizAM spharaNam) ; (7) 148.5 (bodhisattva:



smRtisaMprajanyavipulagambhIracetA: na vipravasati kuzalamUlapariNAmai:) ; (8)  153.5 (pariNAmanA).



vidyAdharapiTaka [##T 3317]



(1) 79.3 (vidyA)



vinayavinizcaya ( = upAliparipRcchA) [##T 68##]



vimalakIrtinirdeza [##MVy 15 ; T 176 ; N 146, 147, 149 ; mentioned in## nAg's ##SS##]



7.9 (bodhicittam) ; (2) 80.29 (saMsArabhayabhItena bodhisattvena buddhamAhAtmyaM pratisartavyam) ; 



(3) 85.19 vinipatiteSu bodhisattvena premagauravAbhyAsa: karaNIya: ) ; (4) 140.20 (abhUtaparikalpasya



viparyastA saMjJA mUlam); (5) 143.30 bodhisattvasya bhogazuddhirAtmabhAvazuddhivat parahitAya bhavati) ;



(6)144.1(bhojanadAnena bodhisattvasya bhojanaM na kSIyate) ; (7) 144.5 bodhisattvasya bhojanaM sattvAnAM 



suSThu pariNamati) ; (8) 145.22 (bodhisattvagocara:) ; (9) 172.21 (saMghAnusmRti:). 



vIradattaparipRcchA [##MVy 83 ; T 72 ; N 23 (28), 389, 947 ; mentioned in##



nAg’s ##SS##]



23.7 (dharmabuddhinA zarIrarakSA kartavyA) ; (2) 124.27 (kAyasvarUpavarNanA) ; (3) 125.8 



(kAyasyAzucitvam) ; (4) 125.17 (kAyasya prabhaGguratvam).



zAlistambasUtra [##ed. by Poussin ; ed. by A.## zAstri]



(1) 120.18 (AdhyAtmiko bAhyazca pratItyasamutpAda:).



@205



zUraMgamasUtra (^samAdhinirdeza) [##MVy 31 : T 132 ; N 399##]



 8.24 (zAThayotpAditasyApi bodhicittasya buddhahetutvam) ; (2) 54.9 (anutpAditabodhi- 



cittavyAkaraNam).



zraddhAbalAdhAnAvatAramudrAsUtra [##MVy 73 ; T 201 ; N 90 ; mentioned  in## nAg’s ##SS##]



(1) 51.11 (bodhisattvasya bandhane niraya:) ; (2) 51.15 (bodhisattvagarhAyAM sarvasvaharaNe ca pApaprasUti:);



(3)51.17 (stUpasya asatkAre dAhe vA pApaprasUti:); (4) 51.31 (pRthagjanaM bodhisattvamadhikRtya 

kArApakAracintA) ; (5) 85.15 (sarvasattvAnAM ziSyatvAbhyupagame sthito bhavati) ; (6) 165.14 



tathAgatAnAM pratimAmAtradarzanamapi aparimitaphalam, kiM puna: svarUpeNa ?).



zrAvakavinaya [?]

(1) 75.20 (AtmArthaM brahmacaryavAsArthaM pAtracIvaramapi vikrIya kAyasaMdhAraNamuktam) ; (2) 93.30 



(kAruNyAnmRgAdimokSaNe’nApatti:). 



zrImAlAsiMhanAdasUtra [##T 92 ; N 23 (48), 59##]



27.1 (mahAviSaya: saddharmapratigraha:) ; (2) 27.4 (parItto’pi saddharmaparigraho mArasya zokAvaho 



bhavati) ; (3) 27.9 (saddharmaparigraha: mahAyAnikAnAM sarvAn kuzalAn dharmAnatizete.)



satyakaparivarta: [##Mentioned  in## nAg’s ##SS##]



92.25 (putradRSTAnta:).



saddharmapuNDarIkasUtra [##Printed edns : H. Kern, and B. Nanjio, 1908 ; Wogihara,



Japan ; N. Dutt, Calcutta ; and our edition in BST N. 6##]



30.23 (AcAragocaraM rakSet) ; (2) 54.24 (stUpAdikaraNe guNA:) ; (3) 188.20



(kathaM dharmadAnaM dAtavyam ?) ; (4) 189.25 (bodhisattvo dharmapremNApi na kasyacidanugrahaM karoti). 



saddharmasmRtyupasthAnasUtra [##T 287 ; N 679 ; mentioned  in## nAg’s ##SS##]



10.17 (adadato narakagati:) ; (2) 42.28 (daza akuzalA: karmapathA vipAkakaTukA:) ; (3)



45.15 (kAmamUlA: sarvAnarthA:) ; (4)  70.20 (anutsiSTAhAreSvadadata: pretagati:). 



saptamaithunasaMyuktasUtra [ ##Not mentioned in T or N, but cf.##  aGga ##N. iv. p. 55]



46.3 (brahmacAriNo mAtRgrAmeNa sArdhaM saMkrIData: aparizuddhaM brahmacaryaM bhavati). 



samAdhirAjasUtra [ = candrapradIpa]



sarvadharmavaipulyasaMgrahasUtra [##T 117, 527 ; N 498##]



 56.13 saddharmapratikSepe anartha:) ; (2) 57.5 (bodhisattveSu avamanyanA aparyantaM narakamanubhavanti). 



sarvadharmApravRttinirdezasUtra [##MVy 37 ; T 180 ; N 163, 164, 1012##] 



7.14 (bodhisattva:) ; (2) 54.1 (kena kAraNena bodhirdUrIbhavati ?): (3) 58.26



(bodhisattvapraNAmaphalam) ; (4) 59.9 (na pudgalena pudgala: pramAtavya:). 



sarvavajradharamantra



78.4



sarvAstivAdinAM ( = divyAvadAna 15)



82.26 vinaya: (dharme vimatimutsRjet).



saMgItisUtra [ = dharmasaMgItisUtra ?]



140.26 ( zUnyatAvAdI na lokadharmai: saMhriyate anizritatvAt) ; (2) 141.4 (citta- 



zodhanArtha paragauravamAtmAvajJA ca bhAvanIyA) ; (3) 141.29 (saMstavatyAgAcca zIghraM cittavizuddhirbhavati).



saMgharakSitavadAna ( = divyAvadAna 23)

36.4 (vaiyAvRtyakareNa bhikSuNA sarvabhikSusaMghasya cittamAvarjanIyam).



sAgaranAgarAjaparipRcchA ( = bRhatsA^) [##MVy 32 ; T 153, 154 ; N 456, 840; mentioned  in## nAg’s ##SS##]



164.12 (aSTabhidharmai: samanvAgatA bodhisattvA buddhasamavadhAnaM labhante).



@206



sAgaramati (paripRcchA) sUtra [##T 152 ; N 61, 976; mentioned in## nAg’s ##SS##]



(1)10.23 (bodhisattvena pratijJAtapAlanaM kartavyam) ; (2) 26.19 (bodhisattvena sUtrANAM



sadekSaNena saddharmaparigraha: kArya:) ; (3) 27.13 (saddharmaparigraha:) ; (4) 31.29 (daza mArAGkuzA:) ; 



 (5) 70.29 (aprasAdakaracaryAvarjanam) ; (6) 71.18 (parAprasAdarakSA) ; (7) 80.26 



(atyAgapratiSedha:) ; (8) 84.3 (bodhisattva: kAyaparizuddho bhavati) ; (9) 84.7 (nirmAnasya

dharmamukhAni AbhAsamupagacchanti) ; (10) 102.31 (trividhA kSAnti) ; (11) 146.17 (ArabdhavIryeNa



sadA bodhisattvena bhavitavyam) ; (12) 166.17 (tathAgatasya niruttarANi pUjAsthAnAni) ; (13) 190.7



(dhAraNImantreNa mArakarmANi vigamayya dharmadAnaM karoti) ; (14) 199.17 (dharmabhANakena caukSeNa zucisamudAcAreNa



bhavitavyam).



siMha paripRcchA [##MVy 70 ; T 81## ]



6.20 (zraddhA) ; (2) 6.21 (bodhicittam) ; (3) 33.23 (bodhicittasaMpramoSasya varjano- 



pAyA:) ; (4) 33.27 (bodhicittaM na riJcati) ; (5) 33.30 (bodhicittaM na riJcati). 



suvarNaprabhAsottamasUtra [##Ed. by Nobel and also by Nanjio and IdzumI#]



(1) 90.4 (vidUSaNAsamudAcAra: kathaM bhAvayitavya: ?) ; (2) 119.1 (maitrIkaruNAgarbhANAM gAthAnAM 



bhAvanA).



sUkarikAvadAna ( = divyAvadAna 14) 



 98.23 (zaraNagamane na durgati:). 



hastikakSyasUtra [##MVy 75 ; T 207 ; N 193-94##] 



74.19 (mAMsavarjanam).



@207



bauddhasaMskRtagranthamAlAyAM prakAzayatvena saMkalpitA granthA: |



1 nava dharmA: 



1.lalitavistara:  ##Rs. 10.00 and 12.50## 



2. samAdhirAjasUtram ##Rs. 12.00 and 16.00## 



3.laGkAvatArasUtram ##Rs. 10.00 and 12.50## 



4. aSTasAhasrikA (prajJApAramitA) AlokavyAkhyAsahitA 



##Rs. 20.00 and Rs.25.00## 



5. gaNDavyUhasUtram ##Rs. 16.00 and 20.00## 



6. saddharmapuNDarIkasUtram ##Rs. 10.00 and 12.50## 



7. dazabhUmikasUtram ##Rs. 10.00 and 12.50## 



8. suvarNaprabhAsasUtram



9. tathAgataguhyakam 



2. mAdhyamikamate- 



10. madhyamakazAstraM nAgArjunIyam, AcAryacandrakIrtiviracitayA prasannapadAkhya- 



vyAkhyayA saMvalitam ##Rs. 10.00 and 12.50## 

11 zikSAsamuccaya: zAntidevaviracita: ##Rs. 10.00 and 12.50## 
12 bodhicaryAvatAra: zAntidevaviracita: prajJAkaramativiracitayA paJjikAkhya-



vyAkhyayA saMvalita: ##Rs. 10.00 and 12.50## 



3yogAcAramate-



13 sUtrAlaMkAra: AcAryasaGgaviracita: 



4 vinayA:



14-15 mahAvastu-lokottaravAdinAM vinaya: 



16 mUlasarvAstivAdinAM vinaya: (##Gilgit Mss.##)



5 mahAyAnasUtrasaMgraha: 



17 prathama: khaNDa:-prajJApAramitAsaMkSepA:, sukhAvatIvyUha:, kAraNDavyUha:, rASTrapAla-



paripRcchA, zAlistambasUtram arthavinizcayasUtraM ca ##16.00 and 20.00##



18 dvitIya: khaNDa:-karuNApuNDarIkam, maJjuzrImUlakalpa: 







@208



6 avadAnasaMgraha:



19 avadAnazatakam ##Rs. 10.00 and 12.50##



20 divyAvadAnam ##Rs. 16.00 and 20.00##



21 jAtakamAlA (bodhisattvAvadAnamAlA) subhASitaratnakaraNDakakathA ca, Arya- 



zUraviracitA ##Rs. 10.00 and 12.50##



22-23 avadAnakalpalatA kSemendraviracitA ##Rs. 20.00 and 25.00##



7 prakIrNagranthA: 



24 mahAyAnastotrasaMgraha: 



25 azvaghoSagranthA:-buddhacaritam, saundaranandam




